[
    {
        "author": "王建",
        "paragraphs": [
            "嬌愛更何日，高臺空數層。",
            "含啼暎雙袖，不忍看西陵。",
            "漳水東流無復來，百花輦路爲蒼苔。",
            "青樓月夜長寂寞，碧雲日莫空裴回。",
            "君不見鄴中萬事非昔時，古人不在今人悲。",
            "春風不逐君王去，草色年年舊宮路。",
            "宮中歌舞已浮雲，空指行日往來處。"
        ],
        "title": "銅雀臺",
        "id": "af90c196-d5f3-4b4b-a11a-e7565c1c2ede"
    },
    {
        "author": "王建",
        "paragraphs": [
            "雞初鳴，明星照東屋。",
            "雞再鳴，紅霞生海腹。",
            "百官待漏雙闕前，聖人亦挂山龍服。",
            "寶釵命婦燈下起，環珮玲瓏曉光裏。",
            "直內初燒玉案香，司更尚滴銅壺水。",
            "金吾衞裏直郎妻，到明不睡聽晨雞。",
            "天頭日月相送迎，夜棲旦鳴人不迷。"
        ],
        "title": "雞鳴曲",
        "id": "95549428-993a-4bb5-8df5-5314a1d1a0b7"
    },
    {
        "author": "王建",
        "paragraphs": [
            "去秋送衣渡黃河，今秋送衣上隴坂。",
            "婦人不知道徑處，但問新移軍近遠。",
            "半年著道經雨濕，開籠見風衣領急。",
            "舊來十月初點衣，與郎著向營中集。",
            "絮時厚厚綿纂纂，貴欲征人身上暖。",
            "願身莫著裹屍歸，願妾不死長送衣。"
        ],
        "tags": [
            "黄河"
        ],
        "title": "送衣曲",
        "id": "6506d657-132c-4a38-8f74-f806603d7be4"
    },
    {
        "author": "王建",
        "paragraphs": [
            "世間娶容非娶婦，中庭牡丹勝松樹。",
            "九衢大道人不行，走馬奔車逐斜路。",
            "斜路行熟直路荒，東西豈是橫太行。",
            "南樓彈弦北戶舞，行人到此多回徨。",
            "頭白如絲面如繭，亦學少年行不返。",
            "縱令自解思故鄉，輪折蹄穿白日晚。",
            "誰將古曲換斜音，回取行人斜路心。"
        ],
        "title": "斜路行",
        "id": "aad76797-2f87-4dce-ac75-4d14e9a04b6a"
    },
    {
        "author": "王建",
        "paragraphs": [
            "大女身爲織錦戶，名在縣家供進簿。",
            "長頭起樣呈作官，聞道官家中苦難。",
            "回花側葉與人別，唯恐秋天絲線乾。",
            "紅縷葳蕤紫茸軟，蝶飛參差花宛轉。",
            "一梭聲盡重一梭，玉腕不停羅袖卷。",
            "窗中夜久睡髻偏，橫釵欲墮垂著肩。",
            "合衣臥時參沒後，停燈起在雞鳴前。",
            "一匹千金亦不賣，限日未成宮裏怪。",
            "錦江水涸貢轉多，宮中盡著單絲羅。",
            "莫言山積無盡日，百丈高樓一曲歌。"
        ],
        "title": "織錦曲",
        "id": "dff401cb-6ddc-4559-a19a-075a15f132f1"
    },
    {
        "author": "王建",
        "paragraphs": [
            "月明中庭擣衣石，掩帷下堂來擣帛。",
            "婦姑相對神力生，雙揎白腕調杵聲。",
            "高樓敲玉節會成，家家不睡皆起聽。",
            "秋天丁丁復凍凍，玉釵低昂衣帶動。",
            "夜深月落冷如刀，濕著一雙纖手痛。",
            "回編易裂看生熟，鴛鴦紋成水波曲。",
            "重燒熨斗帖兩頭，與郎裁作迎寒裘。"
        ],
        "title": "擣衣曲",
        "id": "90abcad7-1574-4787-835d-802f9afd9437"
    },
    {
        "author": "王建",
        "paragraphs": [
            "天清漏長霜泊泊，蘭綠收榮桂膏涸。",
            "高樓雲鬟弄嬋娟，古瑟暗斷秋風弦。",
            "玉關遙隔萬里道，金刀不翦雙淚泉。",
            "香囊火死香氣少，向帷合眼何時曉。",
            "城烏作營啼野月，秦州少婦生離別。"
        ],
        "title": "秋夜曲二首 一",
        "id": "0d9de0db-ce2e-4f00-8736-7eea7b2dcadb"
    },
    {
        "author": "王建",
        "paragraphs": [
            "秋燈向壁掩洞房，良人此夜直明光。",
            "天河悠悠漏水長，南樓北斗兩相當。"
        ],
        "title": "秋夜曲二首 二",
        "id": "4eb1dc7c-cb19-43e4-96d6-12b78af04b91"
    },
    {
        "author": "王建",
        "paragraphs": [
            "隱靜靈仙寺天鑿，杯度飛來建巖壑。",
            "五峰直上插銀河，一澗當空瀉寥廓。",
            "崆峒黯淡碧琉璃，白雲吞吐紅蓮閣。",
            "不知勢壓天幾重，鐘聲常聞月中落。"
        ],
        "title": "題台州隱靜寺",
        "id": "7fb9f6d7-d085-49dc-9124-4b47f27575eb"
    },
    {
        "author": "王建",
        "paragraphs": [
            "初晴天墮絲，晚色上春枝。",
            "城下路分處，邊頭人去時。",
            "停車數行日，勸酒問回期。",
            "亦是茫茫客，還從此別離。"
        ],
        "tags": [
            "送别",
            "边塞"
        ],
        "title": "送人遊塞",
        "id": "ef994740-d876-4ef2-871b-2f4e337676d6"
    },
    {
        "author": "王建",
        "paragraphs": [
            "百戰一身在，相逢白髮生。",
            "何時得鄉信，每日算歸程。",
            "走馬登寒壠，驅羊入廢城。",
            "羌笳三兩曲，人醉海西營。"
        ],
        "title": "塞上逢故人",
        "id": "7a610134-8296-4b06-8db8-44806faa9a56"
    },
    {
        "author": "王建",
        "paragraphs": [
            "天南多鳥聲，州縣半無城。",
            "野市依蠻姓，山邨逐水名。",
            "瘴煙沙上起，陰火雨中生。",
            "獨有求珠客，年年入海行。"
        ],
        "title": "南中",
        "id": "170cddac-82c2-423c-a1ed-f9f1e21b3e10"
    },
    {
        "author": "王建",
        "paragraphs": [
            "晚泊水邊驛，柳塘初起風。",
            "蛙鳴蒲葉下，魚入稻花中。",
            "去舍已云遠，問程猶向東。",
            "近來多怨別，不與少年同。"
        ],
        "title": "汴路水驛",
        "id": "b3287bda-4b03-491e-af7a-63ee23c2b71d"
    },
    {
        "author": "王建",
        "paragraphs": [
            "戀戀春恨結，綿綿淮草深。",
            "病身愁至夜，遠道畏逢陰。",
            "忽逐酒盃會，暫同風景心。",
            "從今一分散，還是曉枝禽。"
        ],
        "title": "淮南使廻留別竇侍御",
        "id": "7d925f9e-839f-4683-a033-b927a43d1938"
    },
    {
        "author": "王建",
        "paragraphs": [
            "千里河煙直，青槐夾岸長。",
            "天涯同此路，人語各殊方。",
            "草市迎江貨，津橋稅海商。",
            "廻看故宮柳，憔悴不成行。"
        ],
        "title": "汴路即事",
        "id": "18d4539c-2111-475f-9834-b502125a482b"
    },
    {
        "author": "王建",
        "paragraphs": [
            "屋在瀑泉西，茅簷下有溪。",
            "閉門留野鹿，分食養山雞。",
            "桂熟長收子，蘭生不作畦。",
            "初開洞中路，深處轉松梯。"
        ],
        "title": "山居",
        "id": "ca5edd9f-b86c-46df-a7bc-9ada960961ec"
    },
    {
        "author": "王建",
        "paragraphs": [
            "花開草復秋，雲水自悠悠。",
            "因醉暫無事，在山難免愁。",
            "遇晴須看月，鬬健且登樓。",
            "暗想山中伴，如今盡白頭。"
        ],
        "title": "醉後憶山中故人",
        "id": "4765f562-e574-40e2-85d5-bc946bd3d7c5"
    },
    {
        "author": "王建",
        "paragraphs": [
            "見說長沙去，無親亦共愁。",
            "陰雲鬼門夜，寒雨瘴江秋。",
            "水國山魈引，蠻鄉洞主留。",
            "漸看歸處遠，垂白住炎州。"
        ],
        "title": "送流人",
        "id": "a21cac65-f792-4c23-b9dd-2a26b0f4cb79"
    },
    {
        "author": "王建",
        "paragraphs": [
            "眼底貧家計，多時總莫嫌。",
            "蠹生騰藥紙，字暗換書籤。",
            "避雨拾黃葉，遮風下黑簾。",
            "近來身不健，時就六壬占。"
        ],
        "title": "貧居",
        "id": "6032689f-fa7e-4cce-986b-bcd9e827845e"
    },
    {
        "author": "王建",
        "paragraphs": [
            "休師竹林北，空可兩三間。",
            "雖愛獨居好，終來相伴閑。",
            "猶嫌近前樹，爲礙看南山。",
            "的有深耕處，春初須早還。"
        ],
        "title": "過趙居士擬置草堂處所",
        "id": "6c1cfbf4-0e02-42ae-a6d2-5308cc780b44"
    },
    {
        "author": "王建",
        "paragraphs": [
            "新開望山處，今朝減病眠。",
            "應移千里道，猶自數峰偏。",
            "故欲遮春巷，還來遶暮天。",
            "老夫行步弱，免到寺門前。"
        ],
        "title": "新開望山處",
        "id": "49a81a19-8085-4d98-9f51-bdbc98b2b594"
    },
    {
        "author": "王建",
        "paragraphs": [
            "路盡煙水外，院門題上清。",
            "鶴雛靈解語，瓊葉軟無聲。",
            "白髮道心熟，黃衣仙骨輕。"
        ],
        "title": "題東華觀",
        "id": "b716f4f8-b3d6-49b7-82a1-258948fa11ce"
    },
    {
        "author": "王建",
        "paragraphs": [
            "別屋炊香飯，薰辛不入家。",
            "溫泉調葛麵，淨手摘藤花。",
            "蒲鮓除青葉，芹虀帶紫芽。",
            "願師常伴食，消氣有薑茶。"
        ],
        "title": "飯僧",
        "id": "71571557-6ab0-4cd7-b9f6-f5d3b991e7b2"
    },
    {
        "author": "王建",
        "paragraphs": [
            "忽自見憔悴，壯年人亦疑。",
            "髮緣多病落，力爲不行衰。",
            "暖手揉雙目，看圖引四肢。",
            "老來真愛道，所恨覺還遲。"
        ],
        "title": "照鏡",
        "id": "a3e2115b-2005-4ef0-8116-9731c8974e5b"
    },
    {
        "author": "王建",
        "paragraphs": [
            "喜得近京城，官卑意亦榮。",
            "竝牀歡未定，離室思還生。",
            "計拙偷閑住，經過買日行。",
            "如無自來分，一驛是遙程。"
        ],
        "title": "歸昭應留別城中",
        "id": "ff29f941-f02a-4e39-a913-c8e8e4b30256"
    },
    {
        "author": "王建",
        "paragraphs": [
            "一學芙蓉葉，初開映水幽。",
            "雖經小兒手，不稱老夫頭。",
            "枕上眠常戴，風前醉恐柔。",
            "明年有閨閣，此樣必難求。"
        ],
        "title": "答寄芙蓉冠子",
        "id": "e76a9e8e-c640-40b3-bf3d-dc0ca2985fe4"
    },
    {
        "author": "王建",
        "paragraphs": [
            "騎馬傍閑坊，新衣著雨香。",
            "桃花紅粉醉，柳樹白雲狂。",
            "不覺愁春去，何曾得日長。",
            "牡丹相次發，城裏又須忙。"
        ],
        "title": "長安春遊",
        "id": "6b31ad9c-80b8-4451-853b-dddffb7869d8"
    },
    {
        "author": "王建",
        "paragraphs": [
            "晚年恩愛少，耳目靜於僧。",
            "竟夜不聞語，空房唯有燈。",
            "氣噓寒被濕，霜入破窗凝。",
            "斷得人間事，長如此亦能。"
        ],
        "title": "冬夜感懷",
        "id": "0d331180-0118-4958-aaca-e3592921811b"
    },
    {
        "author": "王建",
        "paragraphs": [
            "白髮初爲吏，有慙年少郎。",
            "自知身上拙，不稱世間忙。",
            "秋雨懸牆綠，暮山宮樹黃。",
            "同官若容許，長借老僧房。"
        ],
        "title": "初到昭應呈同僚",
        "id": "c67affe1-5356-4f31-ae7a-aa5ce2d4156d"
    },
    {
        "author": "王建",
        "paragraphs": [
            "宮殿半山上，人家高下居。",
            "古廳眠受魘，老吏語多虛。",
            "雨水洗荒竹，溪沙填廢渠。",
            "聖朝收外府，皆自九天除。"
        ],
        "title": "縣丞廳即事",
        "id": "c0e4aa1a-c2f4-42d5-b201-a79b0d8229ae"
    },
    {
        "author": "王建",
        "paragraphs": [
            "老病貪光景，尋常不下簾。",
            "妻愁耽酒僻，人怪考詩嚴。",
            "小婢偷紅紙，嬌兒弄白髯。",
            "有時看舊卷，未免意中嫌。"
        ],
        "title": "閑居即事",
        "id": "689890f4-b6bf-444c-8377-2ef92457a284"
    },
    {
        "author": "王建",
        "paragraphs": [
            "荒林四面通，門在野田中。",
            "頑僕長如客，貧居未勝蓬。",
            "舊綿衣不煖，新草屋多風。",
            "唯去山南近，閑親販藥翁。"
        ],
        "title": "林居",
        "id": "5320c3fa-65c0-4a38-bf28-8979e634bdac"
    },
    {
        "author": "王建",
        "paragraphs": [
            "新占原頭地，本無山可歸。",
            "荒藤生葉晚，老杏著花稀。",
            "廚舍近泥竈，家人初飽薇。",
            "弟兄今四散，何日更相依。"
        ],
        "title": "原上新居十三首 一",
        "id": "b527b410-01c6-48d3-927a-75a83d29e133"
    },
    {
        "author": "王建",
        "paragraphs": [
            "一家榆柳新，四面遠無鄰。",
            "人少愁聞病，莊孤幸得貧。",
            "耕牛長願飽，樵僕每憐勤。",
            "終日憂衣食，何由[脫]此身。"
        ],
        "title": "原上新居十三首 二",
        "id": "c5209a20-95ea-4d32-8c8c-5f923d3a83a1"
    },
    {
        "author": "王建",
        "paragraphs": [
            "長安無舊識，百里是天涯。",
            "寂寞思逢客，荒涼喜見花。",
            "訪僧求賤藥，將馬中豪家。",
            "乍得新蔬菜，朝盤忽覺奢。"
        ],
        "title": "原上新居十三首 三",
        "id": "e3732f10-c783-447f-be17-1e6368c107c7"
    },
    {
        "author": "王建",
        "paragraphs": [
            "雞鳴村舍遙，花發亦蕭條。",
            "野竹初生笋，溪田未得苗。",
            "家貧僮僕瘦，春冷菜蔬焦。",
            "甘分長如此，無名在聖朝。"
        ],
        "title": "原上新居十三首 四",
        "id": "a676b731-62c9-4e8b-9ca1-5b543cb1aa7a"
    },
    {
        "author": "王建",
        "paragraphs": [
            "春來梨棗盡，啼哭小兒飢。",
            "鄰富雞常去，莊貧客漸稀。",
            "借牛畊地晚，賣樹納錢遲。",
            "牆下當官路，依山補竹籬。"
        ],
        "title": "原上新居十三首 五",
        "id": "913c9b6d-d12a-4fb7-b56a-2fca16d7074c"
    },
    {
        "author": "王建",
        "paragraphs": [
            "自埽一間房，唯鋪獨臥牀。",
            "野羹溪菜滑，山紙水苔香。",
            "陳藥初和白，新經未入黃。",
            "近來心力少，休讀養生方。"
        ],
        "title": "原上新居十三首 六",
        "id": "4b17bd7e-2016-4e0d-8975-ff7a3e9b7d5d"
    },
    {
        "author": "王建",
        "paragraphs": [
            "擬作讀經人，空房置淨巾。",
            "鎖茶藤篋密，曝藥竹牀新。",
            "老病應隨業，因緣不離身。",
            "焚香向居士，無計出諸塵。"
        ],
        "title": "原上新居十三首 七",
        "id": "3c7bedba-c2eb-4bba-ae14-eb6e3c6bb708"
    },
    {
        "author": "王建",
        "paragraphs": [
            "移家近住邨，貧苦自安存。",
            "細問梨果植，遠求花藥根。",
            "倩人開廢井，趂犢入新園。",
            "長愛當山立，黃昏不閉門。"
        ],
        "title": "原上新居十三首 八",
        "id": "4e74f786-a48a-477c-a887-601347607cdb"
    },
    {
        "author": "王建",
        "paragraphs": [
            "和煖遶林行，新貧足喜聲。",
            "埽渠憂竹旱，澆地引蘭生。",
            "山客憑栽樹，家僮使入城。",
            "門前粉壁上，書著縣官名。"
        ],
        "title": "原上新居十三首 九",
        "id": "4b5ed30e-8934-448f-855c-22420981dc3c"
    },
    {
        "author": "王建",
        "paragraphs": [
            "住處鐘鼓外，免爭當路橋。",
            "身閑時却困，兒病可來嬌。",
            "雞睡日陽暖，蜂狂花豔燒。",
            "長安足門戶，疊疊看登朝。"
        ],
        "title": "原上新居十三首 十",
        "id": "dfc4e7eb-372c-4b4e-86e1-c578c85bf9ae"
    },
    {
        "author": "王建",
        "paragraphs": [
            "近來年紀到，世事總無心。",
            "古碣憑人搨，閑詩任客吟。",
            "送經還野苑，移石入幽林。",
            "谷口春風惡，梨花蓋地深。"
        ],
        "title": "原上新居十三首 十一",
        "id": "f6dff067-8bb1-488f-a875-388a885e1a1e"
    },
    {
        "author": "王建",
        "paragraphs": [
            "嬾更學諸餘，林中埽地居。",
            "膩衣穿不洗，白髮短慵梳。",
            "苦相常多淚，勞生自悟虛。",
            "閑行人事絕，親故亦無書。"
        ],
        "title": "原上新居十三首 十二",
        "id": "a8661bc2-6231-467f-a0ea-00e9cc151d28"
    },
    {
        "author": "王建",
        "paragraphs": [
            "住處去山近，傍園麋鹿行。",
            "野桑穿井長，荒竹過牆生。",
            "新識鄰里面，未諳邨社情。",
            "石田無力及，賤賃與人耕。"
        ],
        "title": "原上新居十三首 十三",
        "id": "5569d79a-ee47-493e-9582-558649e6d148"
    },
    {
        "author": "王建",
        "paragraphs": [
            "勸酒不依巡，明朝萬里人。",
            "轉江雲棧細，近驛板橋新。",
            "石冷啼猿影，松昏戲鹿塵。",
            "少年爲客好，況是益州春。"
        ],
        "title": "送李評事使蜀",
        "id": "1c508294-ca48-4936-a8c2-770107340b73"
    },
    {
        "author": "王建",
        "paragraphs": [
            "世間無所入，學道處新成。",
            "兩面有山色，六時聞磬聲。",
            "閑加經遍數，老愛字分明。",
            "若得離煩惱，焚香過一生。"
        ],
        "title": "新修道居",
        "id": "0ed188d5-5225-4dc9-a6c4-a0f563debecd"
    },
    {
        "author": "王建",
        "paragraphs": [
            "老僧真古畫，閑坐語中聽。",
            "識病方書聖，諳山草木靈。",
            "人來多施藥，願滿不持經。",
            "相伴尋溪竹，秋苔襪履青。"
        ],
        "title": "贈洪誓師",
        "id": "68e6b2b5-5a33-40a2-8396-b5b339e5ffdf"
    },
    {
        "author": "王建",
        "paragraphs": [
            "不剃頭多日，禪來白髮長。",
            "合邨迎住寺，同學乞修房。",
            "覺少持經力，憂無養病糧。",
            "上山猶得在，自解衲衣裳。"
        ],
        "title": "題法雲禪院僧",
        "id": "d8d6a9a4-7c86-48b3-82d4-1a77459910a4"
    },
    {
        "author": "王建",
        "paragraphs": [
            "溪田借四鄰，不省解憂身。",
            "看日和仙藥，書符救病人。",
            "伴僧齋過夏，中酒臥經旬。",
            "應得丹砂力，春來黑髮新。"
        ],
        "title": "贈溪翁",
        "id": "32bc0af6-a95d-426f-b82e-515b24a19b32"
    },
    {
        "author": "王建",
        "paragraphs": [
            "館舍幸相近，因風及病身。",
            "一官雖隔水，四韵是同人。",
            "衰臥朦朧曉，貧居冷落春。",
            "少年無不好，莫恨滿頭塵。"
        ],
        "title": "謝李續主簿",
        "id": "7da6446b-3c9d-4633-9fa5-77f28f08b288"
    },
    {
        "author": "王建",
        "paragraphs": [
            "田舍清明日，家家出火遲。",
            "白衫眠古巷，紅索搭高枝。",
            "紗帶生難結，銅釵重欲垂。",
            "斬新衣踏盡，還似去年時。"
        ],
        "tags": [
            "寒食节"
        ],
        "title": "寒食",
        "id": "4f8a7344-8981-46af-acdf-48ce14c9ce5e"
    },
    {
        "author": "王建",
        "paragraphs": [
            "新剃青頭髮，生來未埽眉。",
            "身輕禮拜穩，心慢記經遲。",
            "喚起猶侵曉，催齋已過時。",
            "春晴堦下立，私地弄花枝。"
        ],
        "title": "貽小尼師",
        "id": "2886c09d-4cb4-43cd-a608-20d0c55892d8"
    },
    {
        "author": "王建",
        "paragraphs": [
            "當歡須且歡，過後買應難。",
            "歲去停燈守，花開把火看。",
            "狂來欺酒淺，愁盡覺天寬。",
            "次第頭皆白，齊年人已殘。"
        ],
        "title": "惜歡",
        "id": "5c0a4993-92cd-441c-9de5-b501acd4101c"
    },
    {
        "author": "王建",
        "paragraphs": [
            "忽看花漸稀，罪過酒醒時。",
            "尋覓風來處，驚張夜落時。",
            "遊絲纏故蘂，宿夜守空枝。",
            "開取當軒地，年年樹底期。"
        ],
        "title": "山中惜花",
        "id": "037361bc-7010-45e5-8818-d5cf63da147c"
    },
    {
        "author": "王建",
        "paragraphs": [
            "孤號秋閣陰，韋令在時禽。",
            "覓伴海山黑，思鄉橘柚深。",
            "舉頭聞舊曲，顧尾惜殘金。",
            "顦顇不飛去，重君池上心。"
        ],
        "title": "和武門下傷韋令孔雀",
        "id": "f41e61ce-7618-475f-96e1-9b9491696f4a"
    },
    {
        "author": "王建",
        "paragraphs": [
            "賃宅得花饒，初開恐是妖。",
            "粉光深紫膩，肉色退紅嬌。",
            "且願風留著，惟愁日炙燋。",
            "可憐零落蘂，收取作香燒。"
        ],
        "tags": [
            "写花",
            "牡丹",
            "眷恋",
            "花",
            "赞美"
        ],
        "title": "題所賃宅牡丹花",
        "id": "5fd29e82-2daa-46ea-accd-ffaeb0642e75"
    },
    {
        "author": "王建",
        "paragraphs": [
            "山人住處高。",
            "看日上蟠桃，雪縷青山脈。",
            "雲生白鶴毛，朱書護身咒。",
            "水噀斷邪刀，何物中長食。",
            "胡麻慢火熬。"
        ],
        "title": "隱者居",
        "id": "e7fb06b2-a9ea-4271-a01d-cab3ca65376b"
    },
    {
        "author": "王建",
        "paragraphs": [
            "繞廳春草合，知道縣家閑。",
            "行見雨遮院，臥看人上山。",
            "避風新浴後，請假未醒間。",
            "朝客輕卑吏，從他不往還。"
        ],
        "title": "昭應官舍",
        "id": "0afd3bc9-7bed-4bad-ad80-20e5d730ffaa"
    },
    {
        "author": "王建",
        "paragraphs": [
            "嶺頭分界候，一半屬湘潭。",
            "水驛門旗出，山巒洞主參。",
            "辟邪犀角重，解酒荔枝甘。",
            "莫歎京華遠，安南更有南。"
        ],
        "title": "送嚴大夫赴桂州",
        "id": "0c4b92a4-cee6-42ee-8135-c9f00960cd76"
    },
    {
        "author": "王建",
        "paragraphs": [
            "自從江樹秋，日日望江樓。",
            "夢見離珠浦，書來在桂州。",
            "不同魚比目，終恨水分流。",
            "久不開明鏡，多應是白頭。"
        ],
        "title": "望行人",
        "id": "ea646ac3-707d-4278-ae94-151dbfec3d65"
    },
    {
        "author": "王建",
        "paragraphs": [
            "漫漫復淒淒，黃沙暮漸迷。",
            "人當故鄉立，馬過舊營嘶。",
            "斷雁逢冰磧，回軍占雪溪。",
            "夜來山下哭，應是送降奚。"
        ],
        "title": "塞上",
        "id": "6eedd100-e0e3-4dd3-9d6c-dfa2ef4090aa"
    },
    {
        "author": "王建",
        "paragraphs": [
            "此地本無竹，遠從山寺移。",
            "經年求養法，隔日記澆時。",
            "嫩綠卷新葉，殘黃收故枝。",
            "色輕寒不動，聲與靜相宜。",
            "愛護出常數，稀稠看自知。",
            "貧來緣未有，客散獨行遲。"
        ],
        "title": "杜中丞書院新移小竹",
        "id": "60b400e0-ad92-455c-bd50-e6c2f1cfaf88"
    },
    {
        "author": "王建",
        "paragraphs": [
            "曉日花初吐，春寒白未凝。",
            "月光裁不得，蘇合點難勝。",
            "柔膩於雲葉，新鮮掩鶴膺。",
            "統心黃倒暈，側莖紫重稜。",
            "乍斂看如睡，初開問欲譍。",
            "竝香幽蕙死，比豔美人憎。",
            "價數千金貴，形相兩眼疼。",
            "自知顏色好，愁被彩光凌。"
        ],
        "title": "同于汝錫賞白牡丹",
        "id": "45b8f479-c19c-42d9-ab71-4bc9d67136a7"
    },
    {
        "author": "王建",
        "paragraphs": [
            "西臺復南省，清白上天知。",
            "家每因窮散，官多爲直移。",
            "遙邊過驛近，買藥出城遲。",
            "朝野憑人別，親情伴酒悲。",
            "故園愁去後，白髮想迴時。",
            "何處忠州界，山頭卓望旗。"
        ],
        "title": "送吳郎中赴忠州",
        "id": "07767a89-9e4b-4fd7-a149-d87ece400a3e"
    },
    {
        "author": "王建",
        "paragraphs": [
            "終日自纏繞，此身無適緣。",
            "萬愁生旅夜，百病湊衰年。",
            "少睡憎明屋，慵行待暖天。",
            "癢頭梳有蝨，風耳炙聞蟬。",
            "搖白方多錯，迴金法不全。",
            "家貧何所戀，時在老僧邊。"
        ],
        "title": "照鏡",
        "id": "0bd7eeb9-42b1-4c44-8ac5-93cce080ddc4"
    },
    {
        "author": "王建",
        "paragraphs": [
            "憶得宿新宅，別來餘蕙香。",
            "初聞守郡遠，一日臥空牀。",
            "野驛煙火濕，路人消息狂。",
            "山樓添鼓角，村柵立旗槍。",
            "晚渚露荷敗，早衙風桂涼。",
            "謝家章句出，江月少輝光。"
        ],
        "title": "秋日送杜虔州",
        "id": "c9dba129-cabd-4083-9fe5-d3ace11ed2d4"
    },
    {
        "author": "王建",
        "paragraphs": [
            "七郡雙旌貴，人皆不憶廻。",
            "戍頭龍腦鋪，關口象牙堆。",
            "勅設熏鑪出，蠻辭咒節開。",
            "市喧山賊破，金賤海船來。",
            "白氎家家織，紅蕉處處栽。",
            "已將身報國，莫起望鄉臺。"
        ],
        "title": "送鄭權尚書南海",
        "id": "7dfd67f3-45f7-404f-a5b2-f25e123508ea"
    },
    {
        "author": "王建",
        "paragraphs": [
            "曾住鑪峰下，書堂對藥臺。",
            "斬新蘿徑合，依舊竹牕開。",
            "砌水親看決，池荷手自栽。",
            "五年方蹔至，一宿又須回。",
            "縱未長歸得，猶勝不到來。",
            "君家白鹿洞，聞道亦生苔。"
        ],
        "title": "題別遺愛草堂兼呈李十使君",
        "id": "ebf0dea4-9e91-44d1-aefc-af34b36b8277"
    },
    {
        "author": "王建",
        "paragraphs": [
            "此花名價別，開豔益皇都。",
            "香遍苓菱死，紅燒躑躅枯。",
            "軟光籠細脈，妖色暖鮮膚。",
            "滿蘂攢黃粉，含稜縷絳蘇。",
            "好和薰御服，堪畫入宮圖。",
            "晚態愁新婦，殘粧望病夫。",
            "教人知箇數，留客賞斯須。",
            "一夜輕風起，千金買亦無。"
        ],
        "tags": [
            "咏物",
            "惜花",
            "咏物诗",
            "牡丹",
            "花",
            "写花"
        ],
        "title": "賞牡丹",
        "id": "9e7315fd-cae3-4fa8-84d1-bcc1e8dc300a"
    },
    {
        "author": "王建",
        "paragraphs": [
            "三朝行坐鎮相隨，今上春宮見小時。",
            "脫下御衣先賜著，進來龍馬每教騎。",
            "長承密旨歸家少，獨奏邊機出殿遲。",
            "自是姓同親向說，九重爭得外人知。"
        ],
        "title": "贈王樞密",
        "id": "fb4a72fa-c1f2-4ce1-936b-ae3c6c947faf"
    },
    {
        "author": "王建",
        "paragraphs": [
            "高樹蟬聲秋巷裏，朱門冷靜似閑居。",
            "重裝墨畫數莖竹，長著香薰一架書。",
            "語笑侍兒知禮數，吟哦野客任狂疎。",
            "就中愛讀英雄傳，欲立功勳恐不如。"
        ],
        "title": "早秋過龍武李將軍書齋",
        "id": "819e5bd5-ce98-460f-8c8a-508dd91722a7"
    },
    {
        "author": "王建",
        "paragraphs": [
            "瘴雲梅雨不成泥，十里津樓壓大堤。",
            "蜀女下沙迎水客，巴童傍驛賣山雞。",
            "寺多紅藥燒人眼，地足青苔染馬蹄。",
            "夜半獨眠愁在遠，北看歸路隔蠻溪。"
        ],
        "title": "江陵即事",
        "id": "ab9525f6-c284-4172-82b9-636057029200"
    },
    {
        "author": "王建",
        "paragraphs": [
            "膩如雲母輕如粉，豔勝香黃薄勝蟬。",
            "點綠斜蒿新葉嫩，添紅石竹晚花鮮。",
            "鴛鴦比翼人初帖，蛺蝶重飛樣未傳。",
            "況復蕭郎有情思，可憐春日鏡臺前。"
        ],
        "title": "題花子贈渭州陳判官",
        "id": "e0824f0c-e549-40e8-b9a5-5f3b4ca18bc7"
    },
    {
        "author": "王建",
        "paragraphs": [
            "江陵少尹好閑官，親故皆來勸自寬。",
            "無事日長貧不易，有才年少屈終難。",
            "沙頭欲買紅螺盞，渡口多呈白角盤。",
            "應向章華臺下醉，莫衝雲雨夜深寒。"
        ],
        "title": "送從姪擬赴江陵少尹",
        "id": "b546d9e2-8528-4aef-9b4c-3ccedfe647d1"
    },
    {
        "author": "王建",
        "paragraphs": [
            "塵到朝元邊使急，千官夜發六龍回。",
            "輦前月照羅衫淚，馬上風吹蠟燭灰。",
            "公主妝樓金鎖澀，貴妃湯殿玉蓮開。",
            "有時雲外聞天樂，知是先皇沐浴來。"
        ],
        "title": "華清宮感舊",
        "id": "e1c0571b-40e4-43a1-9561-53f27eb82192"
    },
    {
        "author": "王建",
        "paragraphs": [
            "仙居五里外門西，石路親回御馬蹄。",
            "天使來栽宮裏樹，羅衣自買院前溪。",
            "野牛行傍澆花井，本主分將灌藥畦。",
            "樓上鳳皇飛去後，白雲紅葉屬山雞。"
        ],
        "title": "九仙公主舊莊",
        "id": "d7d98471-ce0f-453e-bf72-f0bb99823825"
    },
    {
        "author": "王建",
        "paragraphs": [
            "高亭望見長安樹，春草岡西舊院斜。",
            "光動綠煙遮岸行，粉開紅豔塞溪花。",
            "野泉聞洗親王馬，古柳曾停貴主車。",
            "妝閣書樓傾側盡，雲山新賣與官家。"
        ],
        "title": "郭家溪亭",
        "id": "2fd3d8c0-1ed1-4f37-8580-5d4b67100e91"
    },
    {
        "author": "王建",
        "paragraphs": [
            "少年因病離天仗，乞得歸家自養身。",
            "買斷竹溪無別主，散分泉水與新鄰。",
            "山頭鹿下長驚犬，池面魚行不怕人。",
            "鄉使到來常欵語，還聞世上有功臣。"
        ],
        "title": "題金家竹溪",
        "id": "7545545f-e9d3-4382-a987-89262e9fd3ae"
    },
    {
        "author": "王建",
        "paragraphs": [
            "精思堂上畫三身，回作仙宮度美人。",
            "賜額御書金字貴，行香天樂羽衣新。",
            "空廊鳥啄花甎縫，小殿蟲緣玉像塵。",
            "頭白女冠猶說得，薔薇不似已前春。"
        ],
        "title": "題應聖觀",
        "id": "a00e1a8d-1d74-436a-8331-8624fd11038a"
    },
    {
        "author": "王建",
        "paragraphs": [
            "秦時桃樹滿山坡，騎鹿先生降大羅。",
            "路盡溪頭逢地少，門連內裏見天多。",
            "荒泉壞簡朱砂暗，古塔殘經篆字訛。",
            "聞說開元齋醮日，曉移行漏帝親過。"
        ],
        "title": "同于汝錫遊降聖觀",
        "id": "c05d134f-f7c0-487e-972d-94bbe2618421"
    },
    {
        "author": "王建",
        "paragraphs": [
            "逍遙翁在此裴回，帝改溪名起石臺。",
            "車馬到春常借問，子孫因選暫歸來。",
            "稀疎野竹人移折，零落蕉花雨打開。",
            "無主青山何所直，賣供官稅不如灰。"
        ],
        "title": "逍遙翁溪亭",
        "id": "72cf81fc-6d8c-41e2-b6f8-f7496dfdfbe7"
    },
    {
        "author": "王建",
        "paragraphs": [
            "山客長須少在時，溪中放鶴洞中碁。",
            "生金有氣尋還遠，仙藥成窠見即移。",
            "莫爲無家陪寺食，應緣將米寄人炊。",
            "從頭石上留名去，獨向南峰問老師。"
        ],
        "title": "尋李山人不遇",
        "id": "f4240c8a-839e-4e98-b130-f652b553649a"
    },
    {
        "author": "王建",
        "paragraphs": [
            "青崖白石夾城東，泉脈鐘聲內裏通。",
            "地壓龍蛇山色別，屋連宮殿匠名同。",
            "簷燈經夏紗籠黑，溪葉先秋臘樹紅。",
            "天子親題詩總在，畫扉長鏁碧龕中。"
        ],
        "title": "題石甕寺",
        "id": "f9dec966-d9d8-4189-8c9e-4003a3b74981"
    },
    {
        "author": "王建",
        "paragraphs": [
            "上方臺殿第三層，朝壁紅窗日氣凝。",
            "煙霧開時分遠寺，山川晴處見崇陵。",
            "沙灣漾水圖新粉，綠野荒阡暈色繒。",
            "莫說城南月燈閣，自諸樓看總難勝。"
        ],
        "title": "早登西禪寺閣",
        "id": "b945c419-d274-4b24-b2f4-6098bd7413dd"
    },
    {
        "author": "王建",
        "paragraphs": [
            "隋朝舊寺楚江頭，深謝師僧引客遊。",
            "空賞野花無過夜，若看琪樹即須秋。",
            "紅珠落地求誰與，青角垂階自不收。",
            "願乞野人三兩粒，歸家將助小庭幽。"
        ],
        "title": "題江寺兼求藥子",
        "id": "fe949c81-1d23-4cb2-b163-be7405a84d91"
    },
    {
        "author": "王建",
        "paragraphs": [
            "三年說戒龍宮裏，巡禮還來向水行。",
            "多愛貧窮人遠請，長修破落寺先成。",
            "秋天盆底新荷色，夜地房前小竹聲。",
            "僧院不求諸處好，轉經唯有一窗明。"
        ],
        "title": "題詵法師院",
        "id": "5b8ac5d5-09f9-4a42-9e7c-453445ad25a4"
    },
    {
        "author": "王建",
        "paragraphs": [
            "欲明天色白漫漫，打葉穿簾雪未乾。",
            "薄落堦前人踏盡，差池樹裏鳥銜殘。",
            "旋銷迎暖沾牆少，斜舞遮春到地難。",
            "勞動更裁新樣綺，紅燈一夜剪刀寒。"
        ],
        "title": "酬于汝錫曉雪見寄",
        "id": "f93ba4fe-2aa4-4afb-9481-dc36cfaedd57"
    },
    {
        "author": "王建",
        "paragraphs": [
            "愛仙無藥住溪貧，脫却山衣事漢臣。",
            "夜半聽雞梳白髮，天明走馬入紅塵。",
            "村童近去嫌腥食，野鶴高飛避俗人。",
            "勞動先生遠相示，別來弓箭不離身。"
        ],
        "title": "從軍後寄山中友人",
        "id": "2367a6c8-4685-4c38-98c8-bb4bafac2ab5"
    },
    {
        "author": "王建",
        "paragraphs": [
            "三軍江口擁雙旌，虎帳長開自教兵。",
            "機鏁惡徒狂寇盡，恩驅老將壯心生。",
            "水門向晚茶商鬧，橋市通宵酒客行。",
            "秋日梁王池閣好，新歌散入管絃聲。"
        ],
        "title": "寄汴州令狐相公",
        "id": "2a2699ac-c6ea-4674-b778-637a98cd6152"
    },
    {
        "author": "王建",
        "paragraphs": [
            "同受艱難驃騎營，半年中聽揭槍聲。",
            "草頭送酒驅村樂，賊裏看花著探兵。",
            "講易工夫尋已聖，說詩門戶別來情。",
            "薦書自入無消息，賣盡寒衣却出城。"
        ],
        "title": "別李贊侍御",
        "id": "b3591dc7-e041-4163-9dfc-dd9dcd3ec49f"
    },
    {
        "author": "王建",
        "paragraphs": [
            "五色箱中絳服春，笏花成就白魚新。",
            "看宣賜處驚回眼，著謝恩時便稱身。",
            "瑞草唯承天上露，紅鸞不受世間塵。",
            "翰林同賀文章出，驚動茫茫下界人。"
        ],
        "title": "和蔣學士新授章服",
        "id": "ee87f4d0-417a-4108-9d5a-f61c24d0b36d"
    },
    {
        "author": "王建",
        "paragraphs": [
            "人皆欲得長年少，無那排門白髮催。",
            "一向破除愁不盡，百方回避老須來。",
            "草堂未辦終須置，松樹難成亦且栽。",
            "瀝酒願從今日後，更逢二十度花開。"
        ],
        "title": "歲晚自感",
        "id": "ead7332c-f399-449c-889e-f3813b14423a"
    },
    {
        "author": "王建",
        "paragraphs": [
            "癡頑終日羨人閑，却喜因官得近山。",
            "斜對寺樓分寂寂，遠從溪路借潺潺。",
            "眇身多病唯親藥，空院無錢不要關。",
            "文案把來看未會，雖書一字甚慙顏。"
        ],
        "title": "昭應官舍",
        "id": "0d8b6873-1bd9-434a-9c2f-0cd0c0f3e6ac"
    },
    {
        "author": "王建",
        "paragraphs": [
            "因依老宿發心初，半學修心半讀書。",
            "雪後每常同席臥，花時未省兩山居。",
            "獵人箭底求傷雁，釣戶竿頭乞活魚。",
            "一向風塵取煩惱，不知衰病日難除。"
        ],
        "tags": [
            "山",
            "生活"
        ],
        "title": "寄舊山僧",
        "id": "45e00d2a-c1fc-44ca-a10f-8bbf23f15341"
    },
    {
        "author": "王建",
        "paragraphs": [
            "尋春何事却悲涼，春到他鄉憶故鄉。",
            "秦女洞桃欹澗碧，楚王堤柳舞煙黃。",
            "波濤入夢家山遠，名利關身客路長。",
            "不似冥心叩塵寂，玉編金軸有仙方。"
        ],
        "title": "武陵春日",
        "id": "990fcce5-9eed-4401-b5b4-e72eb0b05d5f"
    },
    {
        "author": "王建",
        "paragraphs": [
            "一別京華年歲久，卷中多見嶺南詩。",
            "聲名已壓衆人上，愁思未平雙鬢知。",
            "江郡遷移猶遠地，仙官榮龐是分司。",
            "青天白日當頭上，會有求閑不得時。"
        ],
        "title": "寄分司張郎中",
        "id": "e782fa05-af72-4dc1-a505-2bad2d9f324b"
    },
    {
        "author": "王建",
        "paragraphs": [
            "旌旗坐鎮蜀江雄，帝命重開舊閤崇。",
            "襃貶唐書天曆上，捧持堯日慶雲中。",
            "孤情逈出鸞皇遠，健思潛搜海嶽空。",
            "長得蕭何爲國相，自西流水盡朝宗。"
        ],
        "title": "上武元衡相公",
        "id": "aed11808-e156-4106-8758-d2cf0293d999"
    },
    {
        "author": "王建",
        "paragraphs": [
            "傳封三世盡河東，家占中條第一峰。",
            "旱歲天教作霖雨，明時帝用補山龍。",
            "草開舊路沙痕在，日照新池鳳跡重。",
            "卑散自知霄漢隔，若爲門下賜從容。"
        ],
        "title": "上張弘靖相公",
        "id": "b69e6a11-7091-4bfa-9fe3-5d5058996fc4"
    },
    {
        "author": "王建",
        "paragraphs": [
            "小松雙對鳳池開，履跡衣香逼上台。",
            "天意皆從彩毫出，宸心盡向紫煙來。",
            "非時玉案呈宣旨，每日金堦謝賜回。",
            "仙侶何因記名姓，縣丞頭白走塵埃。"
        ],
        "title": "上裴度舍人",
        "id": "22f55472-b760-42db-b097-663f3c7e1833"
    },
    {
        "author": "王建",
        "paragraphs": [
            "學士金鑾殿後居，天中行坐侍龍輿。",
            "承恩不許離牀謝，密詔常教倚案書。",
            "馬上喚遮紅觜鴨，船頭看釣赤鱗魚。",
            "閑曹散吏無相識，猶記荆州拜謁初。"
        ],
        "title": "上杜元穎相公",
        "id": "ad2b9baa-2749-4d57-8b3c-31090d1da8f6"
    },
    {
        "author": "王建",
        "paragraphs": [
            "青蛾不得在牀前，空室焚香獨自眠。",
            "功證詩篇離景象，藥成官位屬神仙。",
            "閑過寺觀長衝夜，立送封章直上天。",
            "近見蘭臺諸吏說，御詩新集未教傳。"
        ],
        "title": "贈盧汀諫議",
        "id": "4feeb63c-0bcd-4c01-abcd-b83d88e00b8c"
    },
    {
        "author": "王建",
        "paragraphs": [
            "合歸蘭署已多時，上得金梯亦未遲。",
            "兩省郎官開道路，九州山澤屬曹司。",
            "諸生拜別收書卷，舊客看來讀制詞。",
            "殘著幾丸仙藥在，分張還遣病夫知。"
        ],
        "title": "賀楊巨源博士拜虞部員外",
        "id": "82b591b7-15eb-4bc8-aa66-1052cd87b22a"
    },
    {
        "author": "王建",
        "paragraphs": [
            "承恩新拜上將軍，當直巡更近五雲。",
            "天下表章經院過，宮中語笑隔牆聞。",
            "密封計策非時奏，別賜衣裳到處薰。",
            "向晚臨堦看號簿，眼前風景任支分。"
        ],
        "title": "贈郭將軍",
        "id": "c442e8aa-bce5-4547-a996-eef296a0b427"
    },
    {
        "author": "王建",
        "paragraphs": [
            "初從學院別先生，便領偏師得戰名。",
            "大小獨當三百陣，縱橫祗用五千兵。",
            "回殘匹帛歸天庫，分好旌旗入禁營。",
            "自執金吾長上直，蓬萊宮裏夜巡更。"
        ],
        "title": "贈田將軍",
        "id": "e384c76b-0d89-437d-adc0-1b176fa74c24"
    },
    {
        "author": "王建",
        "paragraphs": [
            "書生難得是金吾，近日登科記總無。",
            "半夜進儺當玉殿，未明排仗到銅壺。",
            "朱牌面上分官契，黃紙頭邊押勅符。",
            "恐要蕃中新道路，指揮重畫五城圖。"
        ],
        "title": "贈胡泟將軍",
        "id": "b122f204-a414-43f7-ad88-14de3eb1b44a"
    },
    {
        "author": "王建",
        "paragraphs": [
            "擬報平生未殺身，難離門館起居頻。",
            "不看匣裏釵頭古，猶戀機中錦樣新。",
            "一旦甘爲漳岸老，全家却作杜陵人。",
            "朝天路在驪山下，專望紅旗拜舊塵。"
        ],
        "title": "留別田尚書",
        "id": "6a67eb88-3d0d-4513-9852-5b191649c806"
    },
    {
        "author": "王建",
        "paragraphs": [
            "年少平戎老學仙，表求骸骨乞生全。",
            "不堪腰下懸金印，已向雲西寄玉田。",
            "旄節抱歸官路上，公卿送到國門前。",
            "人間雞犬同時去，遙聽笙歌隔水煙。"
        ],
        "title": "送唐大夫罷節歸山",
        "id": "27973e2a-78d5-4b23-9cbc-b7aefa810514"
    },
    {
        "author": "王建",
        "paragraphs": [
            "杏花壇上授書時，不廢中庭趂蝶飛。",
            "暗寫五經收部秩，初年七歲著衫衣。",
            "秋堂白髮先生別，古巷青襟舊伴歸。",
            "獨向鳳城持薦表，萬人叢裏有光輝。"
        ],
        "title": "送司空神童",
        "id": "af79842b-d31a-453d-bc9a-a3e2c124ba1a"
    },
    {
        "author": "王建",
        "paragraphs": [
            "回天轉地是將軍，扶助春宮上五雲。",
            "撫背恩雖同骨肉，擁旄名未敵功勳。",
            "盡收壯勇填兵數，不向蕃渾奪馬羣。",
            "閑即單于臺下獵，威聲直到海西聞。"
        ],
        "title": "送振武張尚書",
        "id": "593b85ac-836c-4dc5-9df9-80896aed57b1"
    },
    {
        "author": "王建",
        "paragraphs": [
            "鄱陽太守是真人，琴在牀頭籙在身。",
            "曾向先皇邊諫事，還應上帝處稱臣。",
            "養生自有年支藥，稅戶應停月進銀。",
            "淨掃水堂無侍女，下街唯共鶴殷勤。"
        ],
        "title": "送吳諫議上饒州",
        "id": "f7550390-cba4-483d-bf2b-c004ba1a63c5"
    },
    {
        "author": "王建",
        "paragraphs": [
            "髭鬚雖白體輕健，九十三來却少年。",
            "問事愛知天寶裏，識人皆是武皇前。",
            "玉裝劒珮身長帶，絹寫方書子不傳。",
            "侍女常時教合藥，亦聞私地學求仙。"
        ],
        "title": "贈閻少保",
        "id": "04435e69-cfbe-4e0c-9907-e35330d414c6"
    },
    {
        "author": "王建",
        "paragraphs": [
            "百代功勳一日成，三年五度換雙旌。",
            "閑來不對人論戰，難處長先自請行。",
            "旗下可聞誅敗將，陣頭多是用降兵。",
            "當朝面受新恩去，算料妖星不敢生。"
        ],
        "title": "送魏州李相公",
        "id": "d5111a8b-8b91-486a-b966-db944fd58d56"
    },
    {
        "author": "王建",
        "paragraphs": [
            "渾身著箭瘢猶在，萬槊千刀總過來。",
            "輪劒直衝生馬隊，抽旗旋踏死人堆。",
            "聞休鬬戰心還癢，見說煙塵眼即開。",
            "泪滴先皇堦下土，南衙班裏趁朝回。"
        ],
        "title": "贈索暹將軍",
        "id": "42668b3c-bf4c-495d-80c2-92cf24df6196"
    },
    {
        "author": "王建",
        "paragraphs": [
            "玉皇符詔下天壇，玳瑁頭簪白角冠。",
            "鶴遣院中童子養，鹿憑山下老人看。",
            "法成不怕刀槍利，體實常欺石榻寒。",
            "能斷世間腥血昧，長生只要一丸丹。"
        ],
        "title": "贈王屋道士赴詔",
        "id": "63bccd5f-9e37-4f51-bc36-f0a48fa62203"
    },
    {
        "author": "王建",
        "paragraphs": [
            "松樹當軒雪滿地，青山掩障碧紗幮。",
            "鼠來案上常偷水，鶴在牀前亦看碁。",
            "道士寫將行氣法，家童授與步虛詞。",
            "世間有似君應少，便乞從今作我師。"
        ],
        "title": "贈王處士",
        "id": "6d8dd62f-12f1-4d0f-9ebc-88645fe3a2e5"
    },
    {
        "author": "王建",
        "paragraphs": [
            "最是城中閑靜處，更回門向寺前開。",
            "雲山且喜重重見，親故應須得得來。",
            "借倩學生排藥合，留連處士乞松栽。",
            "自君移到無多日，牆上人名滿綠苔。"
        ],
        "title": "洛中張籍新居",
        "id": "f0891e43-57ed-4936-9681-06025f00aa9e"
    },
    {
        "author": "王建",
        "paragraphs": [
            "鳥聲真似深山裏，平地人間自不同。",
            "春圃紫芹長卓卓，暖泉青草一叢叢。",
            "松臺前後花皆別，竹崦高低水盡通。",
            "細問來時從近遠，溪名載入縣圖中。"
        ],
        "title": "題裴處士碧虛溪居",
        "id": "e28175d3-b929-4a82-832b-4d2443c4c0c5"
    },
    {
        "author": "王建",
        "paragraphs": [
            "漢家都護邊頭沒，舊將麻衣萬里迎。",
            "陰地背行山下火，風天錯到磧西城。",
            "單于送葬還垂淚，部曲招魂亦道名。",
            "却入杜陵秋巷裏，路人來去讀銘旌。"
        ],
        "title": "送阿史那將軍安西迎舊使靈櫬",
        "id": "6c0a586a-0e00-4330-988a-512a42903ffc"
    },
    {
        "author": "王建",
        "paragraphs": [
            "鳳皇樓閣連宮樹，天子崔郎自愛貧。",
            "金埒減添栽藥地，玉鞭平與賣書人。",
            "家中弦管聽常少，分外詩篇看即新。",
            "一月一回陪內宴，馬蹄猶壓踏香塵。"
        ],
        "title": "贈崔禮駙馬",
        "id": "34fe5b48-7725-4c09-9b11-f27111088ec1"
    },
    {
        "author": "王建",
        "paragraphs": [
            "上清道士未昇天，南岳中華作散仙。",
            "書賣八分通字學，丹燒九轉定人年。",
            "修行近日形如鶴，導引多時骨似綿。",
            "想向諸山尋禮遍，却回還守老君前。"
        ],
        "title": "贈太清盧道士",
        "id": "90db08ad-b913-4456-a6a0-eebbfea52433"
    },
    {
        "author": "王建",
        "paragraphs": [
            "休梳叢鬢洗紅妝，頭戴芙蓉出未央。",
            "弟子抄將歌遍疊，宮人分散舞衣裳。",
            "問師初得經中字，入靜猶燒內裏香。",
            "發願蓬萊見王母，却歸人世施仙方。"
        ],
        "title": "送宮人入道",
        "id": "301333cd-30ee-48f4-ba6f-9f4b2ad0d331"
    },
    {
        "author": "王建",
        "paragraphs": [
            "聖朝齊賀說逢殷，霄漢無雲日月真。",
            "金鼎調和天膳美，瑤池沐浴賜衣新。",
            "兩河開地山川正，四海休兵造化仁。",
            "曾向山東爲散吏，當今竇憲是賢臣。"
        ],
        "title": "上李吉甫相公",
        "id": "c4d80d5b-1ad1-4044-9a68-8da672d9e7e6"
    },
    {
        "author": "王建",
        "paragraphs": [
            "紫煙樓閣碧紗亭，上界詩仙獨自行。",
            "奇險驅回還寂寞，雲山經用始鮮明。",
            "藕綃紋縷裁來滑，鏡水波濤濾得清。",
            "昏思願因秋露洗，幸容堦下禮先生。"
        ],
        "title": "上李益庶子",
        "id": "9a1d3b38-037f-4cca-8a75-c42d52b330a0"
    },
    {
        "author": "王建",
        "paragraphs": [
            "近移松樹初栽藥，經帙書籤一切新。",
            "鋪設暖房迎道士，支分閑院著醫人。",
            "買來高石雖然貴，入得朱門未免貧。",
            "惟有好詩名字出，倍教年少損心神。"
        ],
        "title": "題元郎中新宅",
        "id": "65ac5eb3-ccf7-4e2e-987b-846db242acda"
    },
    {
        "author": "王建",
        "paragraphs": [
            "除書亦下屬微班，喚作官曹便不閑。",
            "檢案事多關市井，聽人言志在雲山。",
            "病童喚著唯行慢，老馬鞭多轉放頑。",
            "此去仙宮無一里，遙看松樹衆家攀。"
        ],
        "title": "初授太府丞言懷",
        "id": "8f8238ba-3ceb-4235-b124-28cc24cae7f0"
    },
    {
        "author": "王建",
        "paragraphs": [
            "唐州將士死生同，盡逐雙旌舊鎮空。",
            "獨破淮西功業大，新除隴右世家雄。",
            "知時每笑論兵法，識勢還輕立戰功。",
            "次第各分茅土貴，殊勳併在一門中。"
        ],
        "title": "贈李愬僕射",
        "id": "3eee28e0-1517-42fd-9da8-e0f39ff5a8e5"
    },
    {
        "author": "王建",
        "paragraphs": [
            "二年同在華清下，入縣門中最近鄰。",
            "替飲觥籌知戶小，助成書屋見家貧。",
            "夜碁臨散停分客，朝浴先回各送人。",
            "僮僕使來傳語熟，至今行酒校殷勤。"
        ],
        "title": "書贈舊渾二曹長",
        "id": "6dfec9a2-b67b-4eeb-846c-aa2af2bd364e"
    },
    {
        "author": "王建",
        "paragraphs": [
            "枯桂衰蘭一遍春，唯將道德定君臣。",
            "施行聖澤山川潤，圖畫天文彩色新。",
            "開閣覆看祥瑞曆，封名直進薜蘿人。",
            "應憐老病無知己，自別溪中滿鬢塵。"
        ],
        "title": "上崔相公",
        "id": "238f693f-32b2-4c3b-9da1-a2e767c88184"
    },
    {
        "author": "王建",
        "paragraphs": [
            "初移古寺正南方，靜是浮山遠是莊。",
            "人定猶行背街鼓，月高還去打僧房。",
            "新詩欲寫中朝滿，舊卷常抄外國將。",
            "閑出天門醉騎馬，可憐蓬閣秘書郎。"
        ],
        "title": "寄楊十二秘書",
        "id": "bc52516d-0dbb-4fba-9a23-359d1270a87f"
    },
    {
        "author": "王建",
        "paragraphs": [
            "五侯三任未相稱，頭白如絲作縣丞。",
            "錯判符曹羣吏笑，亂書巖石一山憎。",
            "自知酒病衰腸怯，遙怕春殘百鳥凌。",
            "年少力生猶不敵，況加顦顇悶騰騰。"
        ],
        "title": "謝田贊善見寄",
        "id": "da167e6b-f19a-452e-bdc7-0cacb1f20878"
    },
    {
        "author": "王建",
        "paragraphs": [
            "萬事風吹過耳輪，貧兒活計亦曾聞。",
            "偶逢新語書紅葉，難得閑人話白雲。",
            "霜下野花渾著地，寒來溪鳥不成羣。",
            "病多體痛無心力，更被頭邊藥氣熏。"
        ],
        "title": "晚秋病中",
        "id": "8bb6dd3e-1109-4311-a0f6-e995231d60ef"
    },
    {
        "author": "王建",
        "paragraphs": [
            "每箇樹邊消一日，遶池行匝又須行。",
            "異花多是非時有，好竹皆當要處生。",
            "斜豎小橋看島勢，遠移山石作泉聲。",
            "浮萍著岸風吹歇，水面無塵晚更清。"
        ],
        "title": "薛二十池亭",
        "id": "70cab30e-4882-443a-b461-2d38bcae6891"
    },
    {
        "author": "王建",
        "paragraphs": [
            "平陽池館枕秦川，門鎖南山一朵煙。",
            "素柰花開西子面，綠榆枝散沈郎錢。",
            "裝簷玳瑁隨風落，傍岸鵁鶄逐暖眠。",
            "寂寞空餘歌舞地，玉簫聲絕鳳歸天。"
        ],
        "title": "故梁國公主池亭",
        "id": "bbbd8442-beb3-4660-a6eb-290f87b89b77"
    },
    {
        "author": "王建",
        "paragraphs": [
            "皇帝施錢修此院，半居天上半人間。",
            "丹梯暗出三重閣，古像斜開一面山。",
            "松柏自穿空地少，川原不稅小僧閑。",
            "行香天使長相續，早起離城日午還。"
        ],
        "title": "題柱國寺",
        "id": "14232fe1-35c8-47d1-8ba5-80b31460d564"
    },
    {
        "author": "王建",
        "paragraphs": [
            "縣在華清宮北面，曉看樓殿正相當。",
            "慶雲出處依時報，御果呈來每度嘗。",
            "臘月近湯泉不凍，夏天臨渭屋多涼。",
            "兩衙早被官拘束，登閣巡溪亦屬忙。"
        ],
        "title": "昭應官舍書事",
        "id": "a6911799-0c0f-4ab8-b55d-7d63deced9a2"
    },
    {
        "author": "王建",
        "paragraphs": [
            "窗戶風涼四面開，陶公愛晚上高臺。",
            "中庭不熱青山入，野水初晴白鳥來。",
            "靜思道心緣境熟，麤疎文字見詩回。",
            "諸生圍遶新篇讀，玉闕仙宮少此才。"
        ],
        "title": "昭應李郎中見貽佳作次韻奉酬",
        "id": "609665e0-d947-403a-be76-1a7a24aef344"
    },
    {
        "author": "王建",
        "paragraphs": [
            "桃花百葉不成春，鶴壽千年也未神。",
            "秦隴州緣鸚鵡貴，王侯家爲牡丹貧。",
            "歌頭舞遍回回別，鬢樣眉心日日新。",
            "鼓動六街騎馬出，相逢總是學狂人。"
        ],
        "title": "閑說",
        "id": "8f6ae424-9a39-46f6-9d5a-795bcb600918"
    },
    {
        "author": "王建",
        "paragraphs": [
            "衰門海內幾多人，滿眼公卿總不親。",
            "四授官資元七品，再經婚娶尚單身。",
            "圖書亦爲頻移盡，兄弟還因數散貧。",
            "獨自在家長似客，黃昏哭向野田春。"
        ],
        "title": "自傷",
        "id": "78584a46-c8dc-4c1f-bd84-50e4aae19bf9"
    },
    {
        "author": "王建",
        "paragraphs": [
            "香熏羅幕暖成煙，火照中庭燭滿筵。",
            "整頓舞衣呈玉腕，動搖歌扇露金鈿。",
            "青蛾側座調雙管，彩鳳斜飛入五弦。",
            "雖是沂公門下客，爭將肉眼看雲天。"
        ],
        "title": "田侍中宴席",
        "id": "8c64d89c-ddec-4f0a-8e10-37566af8890c"
    },
    {
        "author": "王建",
        "paragraphs": [
            "早入公門到夜歸，不因寒食少閑時。",
            "顛狂遶樹猿離鏁，跳躑緣岡馬斷羈。",
            "酒汙衣裳從客笑，醉饒言語覓花知。",
            "老來自喜身無事，仰面西園得詠詩。"
        ],
        "title": "寒食日看花",
        "id": "b62970f6-6aa5-4b49-8c2d-02a67210920d"
    },
    {
        "author": "王建",
        "paragraphs": [
            "蓬萊春雪曉猶殘，點地成花遶百官。",
            "已傍祥鸞迷殿角，還穿瑞草入袍襴。",
            "無多白玉階前濕，積漸青松葉上乾。",
            "粉畫南山稜郭出，初晴一半隔雲看。"
        ],
        "title": "和少府崔卿微雪早朝",
        "id": "5c7a67db-d417-49f9-823d-d8e679a35d1a"
    },
    {
        "author": "王建",
        "paragraphs": [
            "宮鴉棲定禁槍攢，樓殿深嚴月色寒。",
            "進狀直穿金戟槊，探更先傍玉鉤欄。",
            "漏傳五點班初合，鼓動三聲仗已端。",
            "遙見正南宣不坐，新栽松樹喚人看。"
        ],
        "title": "和胡將軍寓直",
        "id": "e2bcfcd7-bff1-4079-8ed9-636909088a11"
    },
    {
        "author": "王建",
        "paragraphs": [
            "百官朝下五門西，塵起春風過玉堤。",
            "黃帕蓋鞍呈了馬，紅羅繫項鬬回雞館松枝重牆頭出，御柳條長水面齊。",
            "唯有教坊南草綠，古苔陰地冷淒淒。"
        ],
        "title": "春日五門西望",
        "id": "d8bb235a-83c5-4925-91a8-b7fc112a2197"
    },
    {
        "author": "王建",
        "paragraphs": [
            "霏霏漠漠遶皇州，銷雪欺寒不自由。",
            "先向紅妝添曉夢，爭來白髮送新愁。",
            "暖催衣上縫羅勝，晴報窗中點綵毬。",
            "每度暗來還暗去，今年須遣蝶遲留。"
        ],
        "title": "長安早春",
        "id": "b75e8d1e-9f33-4203-8a87-518c2bba6875"
    },
    {
        "author": "王建",
        "paragraphs": [
            "日日春風階下起，不吹光彩上寒株。",
            "師教絳服禳衰月，妻許青衣侍病夫。",
            "健羨人家多力子，祈求道士有神符。",
            "世間方法從誰問，臥處還看藥草圖。"
        ],
        "title": "早春病中",
        "id": "dbf8c05d-acf9-4c37-990c-f32200d9e1f3"
    },
    {
        "author": "王建",
        "paragraphs": [
            "上陽花木不曾秋，洛水穿宮處處流。",
            "畫閣紅樓宮女笑，玉簫金管路人愁。",
            "幔城入澗橙花發，玉輦登山桂葉稠。",
            "曾讀列仙王母傳，九天未勝此中遊。"
        ],
        "title": "上陽宮",
        "id": "d3f10208-8797-412a-a458-a0faaccb0ea5"
    },
    {
        "author": "王建",
        "paragraphs": [
            "露濃煙重草萋萋，樹映闌干柳拂堤。",
            "一院落花無客醉，半窗殘月有鶯啼。",
            "芳筵想像情難盡，故榭荒涼路欲迷。",
            "風景宛然人自改，却經門外馬頻嘶。"
        ],
        "title": "李處士故居",
        "id": "c0c02818-5805-43b0-aed3-02d64601f482"
    },
    {
        "author": "王建",
        "paragraphs": [
            "盡日吟詩坐忍飢，萬人中覓似君稀。",
            "僮眠冷榻朝猶臥，驢放秋田夜不歸。",
            "傍暖旋收紅落葉，覺寒猶著舊生衣。",
            "曲江池畔時時到，爲愛鸕鷀雨後飛。"
        ],
        "title": "寄賈島",
        "id": "0ebf2c0d-1270-4493-90af-b7d429ab78eb"
    },
    {
        "author": "王建",
        "paragraphs": [
            "休看小字大書名，向日持經眼却明。",
            "時過無心求富貴，身閑不夢見公卿。",
            "因尋寺裏薰辛斷，自別城中禮數生。",
            "斜月照房新睡覺，西峰半夜鶴來聲。"
        ],
        "title": "村居即事",
        "id": "48b4fa8e-6535-4b54-a31d-853c3cc55431"
    },
    {
        "author": "王建",
        "paragraphs": [
            "江上數株桑棗樹，自從離亂更荒涼。",
            "那堪旅館經殘臘，秪把空書寄故鄉。",
            "典盡客衣三尺雪，鍊精詩句一頭霜。",
            "故人多在芙蓉幕，應笑孜孜道未光。"
        ],
        "tags": [
            "思乡",
            "冬天"
        ],
        "title": "維揚冬末寄幕中二從事",
        "id": "52e70b94-0d86-4430-b51f-c3c6e9a1796d"
    },
    {
        "author": "王建",
        "paragraphs": [
            "何須服藥覓昇天，粉閣爲郎即是仙。",
            "買宅但幽從索價，栽松取活不爭錢。",
            "退朝寺裏尋荒塔，經宿城南看野泉。",
            "道氣清凝分曉爽，詩情冷瘦滴秋鮮。",
            "學通儒釋三千卷，身擁旌旗二十年。",
            "春巷偶過同戶飲，暖窗時與對牀眠。",
            "破除心力緣書癖，傷瘦花枝爲酒顛。",
            "今日總來歸聖代，丈人先達幸相憐。"
        ],
        "title": "寄杜侍御",
        "id": "9dc10910-5358-4c1e-ad03-4114fb8ff480"
    },
    {
        "author": "王建",
        "paragraphs": [
            "重登大學領儒流，學浪詞鋒壓九州。",
            "不以雄名疎野賤，唯將直氣折王侯。",
            "詠傷松桂青山瘦，取盡珠璣碧海愁。",
            "敍述異篇經總別，鞭驅險句最先投。",
            "碑文合遣貞魂謝，史筆應令諂骨羞。",
            "清俸探將還酒債，黃金旋得起書樓。",
            "參來擬設官人禮，朝退多逢月閣遊。",
            "見說雲泉求住處，若無知薦一生休。"
        ],
        "title": "寄上韓愈侍郎",
        "id": "85b298b8-e4bf-4cd7-b335-a5ed90169354"
    },
    {
        "author": "王建",
        "paragraphs": [
            "此官出入鳳池頭，通化門前第一州。",
            "少華山雲當驛起，小敷溪水入城流。",
            "空閑地內人初滿，詞訟牌前草漸稠。",
            "報狀拆開知足雨，赦書宣過喜無囚。",
            "自來不說雙旌貴，恐替長教百姓愁。",
            "公退晚涼無一事，步行攜客上南樓。"
        ],
        "title": "贈華州鄭大夫",
        "id": "96799361-68ba-4585-99f9-cbfa8e2ba0d2"
    },
    {
        "author": "王建",
        "paragraphs": [
            "使回高品滿城傳，親見沂公在陣前。",
            "百里旗幡衝即斷，兩重衣甲射皆穿。",
            "探知點檢兵應怯，算得新移柵未堅。",
            "營被數驚乘勢破，將經頻敗遂生全。",
            "密招殘寇防人覺，遙斬元兇恐自專。",
            "首讓諸軍無敢近，功歸部曲不爭先。",
            "開通州縣斜連海，交割山河直到燕。",
            "戰馬散驅還逐草，肉牛齊散却耕田。",
            "府中獨拜將軍貴，門下兼分宰相權。",
            "唐史上頭功第一，春風雙節好朝天。"
        ],
        "title": "寄賀田侍中東平功成",
        "id": "a453a702-ad7f-4f2a-a620-b2471955c45d"
    },
    {
        "author": "王建",
        "paragraphs": [
            "還攜堂印向幷州，將相兼權是武侯。",
            "時難獨當天下事，功成却進手中籌。",
            "再三陳乞罏煙裏，前後封章玉案頭。",
            "朱架早朝立劒戟，綠槐殘雨看張油。",
            "遙知塞雁從今好，直得漁陽已北愁。",
            "邊鋪警巡旗盡換，山城候館壁重修。",
            "千羣白刃兵迎節，十對紅妝妓打毬。",
            "聖主分明交暫去，不須高起見京樓。"
        ],
        "title": "送裴相公上太原",
        "id": "aedeb3e6-3df2-4379-afc7-0b5f8719f597"
    },
    {
        "author": "王建",
        "paragraphs": [
            "山中磚塔閉，松下影堂新。",
            "恨不生前識，今朝禮畫身。"
        ],
        "title": "題栢巖禪師影堂",
        "id": "96758abb-9c2f-4af2-984f-914592486897"
    },
    {
        "author": "王建",
        "paragraphs": [
            "河亭收酒器，語盡各西東。",
            "回首不相見，行車秋雨中。"
        ],
        "title": "送人",
        "id": "fa7e882c-5c5c-40d9-971b-ccdd2d1df293"
    },
    {
        "author": "王建",
        "paragraphs": [
            "去日丁寧別，情知寒食歸。",
            "緣逢好天氣，教熨看花衣。"
        ],
        "title": "春意二首 一",
        "id": "a360ba0f-5145-481a-9398-2b0e6955501d"
    },
    {
        "author": "王建",
        "paragraphs": [
            "誰是杏園主，一枝臨古岐。",
            "從傷早春意，乞取欲開枝。"
        ],
        "title": "春意二首 二",
        "id": "4a4191e9-46f3-4d0e-941e-556c957f9bb4"
    },
    {
        "author": "王建",
        "paragraphs": [
            "子規啼不歇，到曉口應穿。",
            "況是不眠夜，聲聲在耳邊。"
        ],
        "title": "夜聞子規",
        "id": "793bba92-14b6-45e6-89aa-b12c71b47348"
    },
    {
        "author": "王建",
        "paragraphs": [
            "當初北澗別，直至此庭中。",
            "何意聞鞞耳，聽君枝上風。"
        ],
        "title": "四望驛松",
        "id": "f22731db-7c73-4122-b5ee-998b1c153c4b"
    },
    {
        "author": "王建",
        "paragraphs": [
            "水面細風生，菱歌慢慢聲。",
            "客亭臨小市，燈火夜妝明。"
        ],
        "title": "江館",
        "id": "d3b063dd-11e1-4f20-92e0-e5d475c8e77a"
    },
    {
        "author": "王建",
        "paragraphs": [
            "水北金臺路，年年行客稀。",
            "近聞天子使，多取雁門歸。"
        ],
        "title": "題江臺驛",
        "id": "8fed83da-d1ee-45de-b792-0a4e404df0fd"
    },
    {
        "author": "王建",
        "paragraphs": [
            "何罪過長沙，年年北望家。",
            "重封嶺頭信，一樹海邊花。"
        ],
        "title": "贈謫者",
        "id": "342ad256-e8c4-4d7a-b3a9-ad6accd335e8"
    },
    {
        "author": "王建",
        "paragraphs": [
            "芸香閣裏人，採摘御園春。",
            "取此和仙藥，猶治老病身。"
        ],
        "title": "戲酬盧秘書",
        "id": "3a0b0f07-a9fb-41ed-941c-63c7aa90b6b3"
    },
    {
        "author": "王建",
        "paragraphs": [
            "小松初數尺，未有直生枝。",
            "閑即傍邊立，看多長却遲。"
        ],
        "title": "小松",
        "id": "8564e4ef-9502-4ddd-952d-7879f3790fa9"
    },
    {
        "author": "王建",
        "paragraphs": [
            "夜久葉露滴，秋蟲入戶飛。",
            "臥多骨髓冷，起覆舊綿衣。"
        ],
        "title": "秋夜",
        "id": "64fdab52-e6d2-410e-8bde-aba1429c4b56"
    },
    {
        "author": "王建",
        "paragraphs": [
            "映水色不別，向月光還度。",
            "傾在荷葉中，有時看是露。"
        ],
        "title": "水精",
        "id": "e4a93bc9-1d69-4dfa-8525-c6d99b6c17c8"
    },
    {
        "author": "王建",
        "paragraphs": [
            "閑坐燒印香，滿戶松柏氣。",
            "火盡轉分明，青苔碑上字。"
        ],
        "title": "香印",
        "id": "a9952526-56d6-4fe5-a44f-44f2d8cff826"
    },
    {
        "author": "王建",
        "paragraphs": [
            "向壁暖悠悠，羅幃寒寂寂。",
            "斜照碧山圖，松間一片石。"
        ],
        "title": "秋燈",
        "id": "60cc0c7d-7a16-4474-9e97-710f3f5ba362"
    },
    {
        "author": "王建",
        "paragraphs": [
            "陳綠向參差，初紅已重疊。",
            "中庭初掃地，繞樹三兩葉。"
        ],
        "title": "落葉",
        "id": "73b463e3-0634-4be4-8d69-935d41bb76ba"
    },
    {
        "author": "王建",
        "paragraphs": [
            "雨中棃果病，每樹無數箇。",
            "小兒出入看，一半鳥啄破。"
        ],
        "title": "園果",
        "id": "6fb272bc-5660-4a2f-8c56-cff401d964da"
    },
    {
        "author": "王建",
        "paragraphs": [
            "晚豔出荒籬，冷香著秋水。",
            "憶向山中見，伴蛩石壁裏。"
        ],
        "tags": [
            "咏物",
            "菊花",
            "赞美",
            "咏物诗"
        ],
        "title": "野菊",
        "id": "6d1ee060-5750-4c9b-8c75-6080912cbe17"
    },
    {
        "author": "王建",
        "paragraphs": [
            "朝日滿園霜，牛衝籬落壞。",
            "掃掠黃葉中，時時一窠薤。"
        ],
        "title": "荒園",
        "id": "69fb354c-b79e-49ff-b5af-3ebda8e78467"
    },
    {
        "author": "王建",
        "paragraphs": [
            "野桂香滿溪，石莎寒覆水。",
            "愛此南澗頭，終日潺湲裏。"
        ],
        "title": "南澗",
        "id": "e60091b4-ed57-4889-93ef-7134cd4a235a"
    },
    {
        "author": "王建",
        "paragraphs": [
            "粉翅嫩如水，繞砌乍依風。",
            "日高山露解，飛入菊花中。"
        ],
        "title": "晚蝶",
        "id": "9ed75c18-bb15-43f6-8a59-694c872b9f2f"
    },
    {
        "author": "王建",
        "paragraphs": [
            "啾啾雀滿樹，靄靄東坡雨。",
            "田家夜無食，水中摘禾黍。"
        ],
        "title": "田家",
        "id": "7546c4ad-9315-40c4-b334-8650fa5b17a5"
    },
    {
        "author": "王建",
        "paragraphs": [
            "鄰家人未識，牀上坐堆堆。",
            "郎來傍門戶，滿口索錢財。"
        ],
        "title": "新嫁娘詞三首 一",
        "id": "0fb88df8-f09c-42ef-86ef-5e022a5831b4"
    },
    {
        "author": "王建",
        "paragraphs": [
            "錦幛兩邊橫，遮掩侍娘行。",
            "遣郎鋪簟席，相並拜親情。"
        ],
        "title": "新嫁娘詞三首 二",
        "id": "fd7bced0-9f84-409b-b035-38ae5a143842"
    },
    {
        "author": "王建",
        "paragraphs": [
            "三日入廚下，洗手作羹湯。",
            "未諳姑食性，先遣小姑嘗。"
        ],
        "tags": [
            "唐诗三百首",
            "新婚",
            "五言绝句",
            "女子",
            "生活"
        ],
        "title": "新嫁娘詞三首 三",
        "id": "efaaa86e-5628-40d3-a137-1ae8fcbe41b8"
    },
    {
        "author": "王建",
        "paragraphs": [
            "寥落古行宮，宮花寂寞紅。",
            "白頭宮女在，閑坐說玄宗。"
        ],
        "tags": [
            "唐诗三百首",
            "隋・唐・五代",
            "怀古",
            "宫怨",
            "五言绝句"
        ],
        "title": "故行宮",
        "id": "a6c85d29-ad02-4f54-a347-63800213a7b4"
    },
    {
        "author": "王建",
        "paragraphs": [
            "眼暗沒功夫，慵來翦刻麤。",
            "自看花樣古，稱得少年無。"
        ],
        "title": "酬從姪再看詩本",
        "id": "973818db-26cf-4b60-8bf3-e22f212d8dde"
    },
    {
        "author": "王建",
        "paragraphs": [
            "去年今日栽，臨去見花開。",
            "好住守空院，夜間人不來。"
        ],
        "title": "別自栽小樹",
        "id": "9aecb258-38b9-4f80-96cc-64f14f9825fd"
    },
    {
        "author": "王建",
        "paragraphs": [
            "橋上車馬發，橋南煙樹開。",
            "青山斜不斷，迢遞故鄉來。"
        ],
        "title": "早發汾南",
        "id": "c12466c3-75d2-4ec2-b5cc-11f49bdaf1ed"
    },
    {
        "author": "王建",
        "paragraphs": [
            "魚藻池邊射鴨，芙蓉園裏看花。",
            "日色柘袍相似，不著紅鸞扇遮。"
        ],
        "title": "宮中三臺詞二首 一",
        "id": "e9390075-3566-448f-b2f2-f1147059926d"
    },
    {
        "author": "王建",
        "paragraphs": [
            "池北池南草綠，殿前殿後花紅。",
            "天子千年萬歲，未央明月清風。"
        ],
        "title": "宮中三臺詞二首 二",
        "id": "c14bd729-8560-4c4c-b37d-e5e9828fa655"
    },
    {
        "author": "王建",
        "paragraphs": [
            "揚州橋邊少婦，長安城裏商人。",
            "二年不得消息，各自拜鬼求神。"
        ],
        "title": "江南三臺詞四首 一",
        "id": "334b1989-6f9f-411a-abc3-471ae51ac8fe"
    },
    {
        "author": "王建",
        "paragraphs": [
            "青草湖邊草色，飛猿嶺上猿聲。",
            "萬里湘江客到，有風有雨人行。"
        ],
        "title": "江南三臺詞四首 二",
        "id": "f434ec24-50d5-4024-80be-07252d574be4"
    },
    {
        "author": "王建",
        "paragraphs": [
            "樹頭花落花開，道上人去人來。",
            "朝愁暮愁即老，百年幾度三臺。"
        ],
        "title": "江南三臺詞四首 三",
        "id": "da48d016-0cc5-4350-b24f-27cbf145391b"
    },
    {
        "author": "王建",
        "paragraphs": [
            "聞身強健且爲，頭白齒落難追。",
            "準擬百年千歲，能得幾許多時。"
        ],
        "title": "江南三臺詞四首 四",
        "id": "66593163-046a-42fe-8227-4efe7fdfc9ce"
    },
    {
        "author": "王建",
        "paragraphs": [
            "青山直遶鳳城頭，滻水斜分入御溝。",
            "新教內人唯射鴨，長隨天子苑東遊。"
        ],
        "title": "御獵",
        "id": "7c1f0b4b-b46e-4cf8-848c-d89260a5ca47"
    },
    {
        "author": "王建",
        "paragraphs": [
            "秋夜牀前蠟燭微，銅壺滴盡曉鐘遲。",
            "殘光欲滅還吹著，年少宮人未睡時。"
        ],
        "title": "長門燭",
        "id": "c7ab425a-47bb-403c-bed4-e3f6cea59cd2"
    },
    {
        "author": "王建",
        "paragraphs": [
            "玉樓傾倒粉牆空，重疊青山遶故宮。",
            "武帝去來羅袖盡，野花黃蝶領春風。"
        ],
        "title": "過綺岫宮",
        "id": "dd06d4b0-fd55-438b-92b7-bfa2109e51a9"
    },
    {
        "author": "王建",
        "paragraphs": [
            "山川初展國圖寬，未識龍顏坐不安。",
            "風動白髯旌節下，過時天子御樓看。"
        ],
        "title": "朝天詞十首寄上魏博田侍中 一",
        "id": "325c9e2a-6ca7-4d91-b076-d5dad743b93b"
    },
    {
        "author": "王建",
        "paragraphs": [
            "相感君臣總淚流，恩深舞蹈不知休。",
            "初從戰地來無物，唯奏新添十八州。"
        ],
        "title": "朝天詞十首寄上魏博田侍中 二",
        "id": "63607944-267b-4810-97e9-31b235b24fd8"
    },
    {
        "author": "王建",
        "paragraphs": [
            "催修水殿宴沂公，與別諸候總不同。",
            "隔月太常先習樂，金書牌纛彩雲中。"
        ],
        "title": "朝天詞十首寄上魏博田侍中 三",
        "id": "da9bb588-3815-4451-9d8c-2e6e26e29752"
    },
    {
        "author": "王建",
        "paragraphs": [
            "無人敢奪在先籌，天子門邊送與毬。",
            "遙索綵箱新樣錦，內人舁出馬前頭。"
        ],
        "title": "朝天詞十首寄上魏博田侍中 四",
        "id": "f57ae3b8-f969-4a3a-93a4-3e3f4cfb2e36"
    },
    {
        "author": "王建",
        "paragraphs": [
            "御馬牽來親自試，珠毬到處玉蹄知。",
            "殿頭宣賜連催上，未解紅纓不敢騎。"
        ],
        "title": "朝天詞十首寄上魏博田侍中 五",
        "id": "e32ab972-dd13-4cb1-90dd-e5cf930080c9"
    },
    {
        "author": "王建",
        "paragraphs": [
            "老作三公經獻壽，臨時猶自語差池。",
            "私從班裏來長跪，捧上金杯便合儀。"
        ],
        "title": "朝天詞十首寄上魏博田侍中 六",
        "id": "5d07fa66-b7b9-4f94-81bf-19b233c132ce"
    },
    {
        "author": "王建",
        "paragraphs": [
            "四海無波乞放閑，三封手疏犯龍顏。",
            "他時若有邊塵動，不待天書自出山。"
        ],
        "title": "朝天詞十首寄上魏博田侍中 七",
        "id": "035e142c-723d-4c7a-9df8-91c623fa3674"
    },
    {
        "author": "王建",
        "paragraphs": [
            "胡馬悠悠未盡歸，玉關猶隔吐蕃旗。",
            "老臣一表求高臥，邊事從今欲問誰。"
        ],
        "title": "朝天詞十首寄上魏博田侍中 八",
        "id": "a716fe00-9b22-43e7-a2bf-e6fd8ad0c747"
    },
    {
        "author": "王建",
        "paragraphs": [
            "威容難畫改頻頻，眉目分毫恐不真。",
            "有詔別圖書閣上，先教粉本定風神。"
        ],
        "title": "朝天詞十首寄上魏博田侍中 九",
        "id": "4d7c9ed1-9b1f-4996-a3d4-59950a4d3c18"
    },
    {
        "author": "王建",
        "paragraphs": [
            "重賜弓刀內宴回，看人城外滿樓臺。",
            "君臣不作多時別，收盡邊旗當日來。"
        ],
        "title": "朝天詞十首寄上魏博田侍中 十",
        "id": "ab61f08b-a616-4620-8b34-a348a42833f2"
    },
    {
        "author": "王建",
        "paragraphs": [
            "弟子部中留一色，聽風聽水作霓裳。",
            "散聲未足重來授，直到牀前見上皇。"
        ],
        "title": "霓裳詞十首 一",
        "id": "90c6ed3e-f919-4714-bd66-9027266166eb"
    },
    {
        "author": "王建",
        "paragraphs": [
            "中管五弦初半曲，遙教合上隔簾聽。",
            "一聲聲向天頭落，效得仙人夜唱經。"
        ],
        "title": "霓裳詞十首 二",
        "id": "1b88d670-c288-43cf-b13f-5f0837859cdf"
    },
    {
        "author": "王建",
        "paragraphs": [
            "自直棃園得出稀，更番上曲不教歸。",
            "一時跪拜霓裳徹，立地階前賜紫衣。"
        ],
        "title": "霓裳詞十首 三",
        "id": "a288380f-6d60-4cd3-8472-0b2ffc7cbc7a"
    },
    {
        "author": "王建",
        "paragraphs": [
            "旋翻新譜聲初足，除却棃園未教人。",
            "宣與書家分手寫，中官走馬賜功臣。"
        ],
        "title": "霓裳詞十首 四",
        "id": "9045eea5-b5d5-4783-9002-244b5a8e943e"
    },
    {
        "author": "王建",
        "paragraphs": [
            "伴教霓裳有貴妃，從初直到曲成時。",
            "日長耳裏聞聲熟，拍數分毫錯總知。"
        ],
        "title": "霓裳詞十首 五",
        "id": "19385e57-2a5e-4113-aa82-65edf85f1345"
    },
    {
        "author": "王建",
        "paragraphs": [
            "弦索摐摐隔綵雲，五更初發一山聞。",
            "武皇自送西王母，新換霓裳月色裙。"
        ],
        "title": "霓裳詞十首 六",
        "id": "c4f2e1cd-6453-4911-a00c-27526448ae41"
    },
    {
        "author": "王建",
        "paragraphs": [
            "敕賜宮人澡浴回，遙看美女院門開。",
            "一山星月霓裳動，好字先從殿裏來。"
        ],
        "title": "霓裳詞十首 七",
        "id": "afcdcc57-3da0-43f5-828b-6e4bd641c271"
    },
    {
        "author": "王建",
        "paragraphs": [
            "傳呼法部按霓裳，新得承恩別作行。",
            "應是貴妃樓上看，內人舁下綵羅箱。"
        ],
        "title": "霓裳詞十首 八",
        "id": "f698d3e5-621b-4717-bae9-80d4e6292e0c"
    },
    {
        "author": "王建",
        "paragraphs": [
            "朝元閣上山風起，夜聽霓裳玉露寒。",
            "宮女月中更替立，黃金梯滑並行難。"
        ],
        "title": "霓裳詞十首 九",
        "id": "f9bf8fc8-0376-4f66-aca3-4915726e3eb8"
    },
    {
        "author": "王建",
        "paragraphs": [
            "知向華清年月滿，山頭山底種長生。",
            "去時留下霓裳曲，總是離宮別館聲。"
        ],
        "title": "霓裳詞十首 十",
        "id": "5ba83c93-e69c-4685-b220-4d37759a6095"
    },
    {
        "author": "王建",
        "paragraphs": [
            "酒幔高樓一百家，宮前楊柳寺前花。",
            "內園分得溫湯水，二月中旬已進瓜。"
        ],
        "title": "宮前早春",
        "id": "e3199cc3-01a0-44a9-a090-35b1c8ea6129"
    },
    {
        "author": "王建",
        "paragraphs": [
            "寺門連內遶丹巖，下界雲開數過帆。",
            "遙指上皇翻曲處，百官題字滿西嵌。"
        ],
        "title": "奉同曾郎中題石甕寺得嵌韻",
        "id": "a798dc05-a953-4a61-9719-bfbf95b92e5f"
    },
    {
        "author": "王建",
        "paragraphs": [
            "先帝舊宮宮女在，亂絲猶挂鳳皇釵。",
            "霓裳法曲渾拋却，獨自花間埽玉堦。"
        ],
        "title": "舊宮人",
        "id": "f107b6fe-9934-49d0-b6f0-7665640f60ae"
    },
    {
        "author": "王建",
        "paragraphs": [
            "新短方裙疊作稜，聽鐘洗鉢繞青蠅。",
            "自知戒相分明後，先出壇場禮大僧。"
        ],
        "title": "新授戒尼師",
        "id": "abbd2286-1f7e-4974-abc8-94c593359714"
    },
    {
        "author": "王建",
        "paragraphs": [
            "塞黑雲黃欲渡河，風沙瞇眼雪相和。",
            "琵琶淚濕行聲小，斷得人腸不在多。"
        ],
        "title": "太和公主和蕃",
        "id": "e926b041-c871-4752-8e3e-c6234d62fa75"
    },
    {
        "author": "王建",
        "paragraphs": [
            "盤磴回廊古塔深，紫芝紅藥入雲尋。",
            "晚吹簫管秋山裏，引得獼猴出象林。"
        ],
        "title": "元太守同遊七泉寺",
        "id": "e8c98cbf-8dbf-45d1-8e67-d8b325af766a"
    },
    {
        "author": "王建",
        "paragraphs": [
            "回看佛閣青山半，三四年前到上頭。",
            "省得老僧留不住，重尋更可有因由。"
        ],
        "title": "望定州寺",
        "id": "e321175f-9b6a-4431-9b7b-dd63621bd55b"
    },
    {
        "author": "王建",
        "paragraphs": [
            "西南東北暮天斜，巴字江邊楚樹花。",
            "珍重荆州杜書記，閑時多在廣師家。"
        ],
        "title": "道中寄杜書記",
        "id": "4596457b-eaa3-4f6e-9ef4-187d56f60031"
    },
    {
        "author": "王建",
        "paragraphs": [
            "無事此身離白雲，松風溪水不曾聞。",
            "至心聽著仙翁引，今看青山圍繞君。"
        ],
        "title": "聽琴",
        "id": "b23d4fe8-e02b-45c1-85de-18adaa8b74e6"
    },
    {
        "author": "王建",
        "paragraphs": [
            "識君雖向歌鐘會，說事不離雲水間。",
            "春夜酒醒長起坐，燈前一紙洞庭山。"
        ],
        "tags": [
            "洞庭湖"
        ],
        "title": "贈陳評事",
        "id": "c37687b5-fdf6-41c3-bcf5-ec8780de5f2b"
    },
    {
        "author": "王建",
        "paragraphs": [
            "天香寺裏古松僧，不畫枯松落石層。",
            "最愛臨江兩三樹，水禽棲處解無藤。"
        ],
        "title": "寄畫松僧",
        "id": "bb0fb1db-133b-47be-91c1-5191a6529bd7"
    },
    {
        "author": "王建",
        "paragraphs": [
            "對織芭蕉雪毳新，長縫雙袖窄裁身。",
            "到頭須向邊城著，消殺秋風稱獵塵。"
        ],
        "title": "花褐裘",
        "id": "b9c772c8-74da-4e97-bdc4-83b9806650b7"
    },
    {
        "author": "王建",
        "paragraphs": [
            "宮棊布局不依經，黑白分明子數停。",
            "巡拾玉沙天漢曉，猶殘織女兩三星。"
        ],
        "title": "夜看美人宮棊",
        "id": "620e2d04-2cd5-4217-a8f0-64837017c7e4"
    },
    {
        "author": "王建",
        "paragraphs": [
            "一方新地隔河煙，曾接諸生聽管弦。",
            "却憶去年寒食會，看花猶在水堂前。"
        ],
        "title": "上田僕射",
        "id": "46dae050-2936-49c0-8e85-618f626602df"
    },
    {
        "author": "王建",
        "paragraphs": [
            "菱葉參差萍葉重，新蒲半折夜來風。",
            "江村水落平地出，溪畔漁船青草中。"
        ],
        "title": "江陵道中",
        "id": "3498cc32-040b-45d0-8371-f6352b2f11bd"
    },
    {
        "author": "王建",
        "paragraphs": [
            "日近山紅暖氣新，一陽先入御溝春。",
            "聞閑立馬重來此，沐浴明年稱意身。"
        ],
        "title": "冬至後招于秀才",
        "id": "15eaceec-b21b-4943-aceb-04490e80b8c3"
    },
    {
        "author": "王建",
        "paragraphs": [
            "毒蛇在腸瘡滿背，去年別家今別弟。",
            "馬頭對哭各東西，天邊柳絮無根蔕。"
        ],
        "title": "別曲",
        "id": "9ab8d4ae-c0f3-4171-a099-3828bcefe2a6"
    },
    {
        "author": "王建",
        "paragraphs": [
            "長安清明好時節，只宜相送不宜別。",
            "惡心牀上銅片明，照見離人白頭髮。"
        ],
        "title": "長安別",
        "id": "e1a95aaa-b46f-4ffb-8d2b-99c775e543eb"
    },
    {
        "author": "王建",
        "paragraphs": [
            "未央牆西青草路，宮人斜裏紅妝墓。",
            "一邊載出一邊來，更衣不減尋常數。"
        ],
        "title": "宮人斜",
        "id": "99cc619a-eb30-4f1f-97b7-279c11d84c82"
    },
    {
        "author": "王建",
        "paragraphs": [
            "良人朝早半夜起，櫻桃如珠露如水。",
            "下堂把火送郎回，移枕重眠曉窗裏。"
        ],
        "title": "春詞",
        "id": "e45ad205-446b-4c7b-81fc-7d3e924dacea"
    },
    {
        "author": "王建",
        "paragraphs": [
            "野池水滿連秋隄，菱花結實蒲葉齊。",
            "川口雨晴風復止，蜻蜓上下魚東西。"
        ],
        "title": "野池",
        "id": "33dcb0f7-faf3-4af8-a759-81dbcbb130b4"
    },
    {
        "author": "王建",
        "paragraphs": [
            "自知名出休呈卷，愛去人家遠處居。",
            "時復打門無別事，鋪頭來索買殘書。"
        ],
        "title": "題崔秀才里居",
        "id": "5548eba3-d209-400d-afd5-6157bb51c4c5"
    },
    {
        "author": "王建",
        "paragraphs": [
            "茱萸酒法大家同，好是盛來白椀中。",
            "這度自知顏色重，不消詩裏弄溪翁。"
        ],
        "title": "酬栢侍御荅酒",
        "id": "bb82f85b-d97b-48f9-816c-b7dc0092e098"
    },
    {
        "author": "王建",
        "paragraphs": [
            "芍藥丁香手裏栽，臨行一日繞千回。",
            "外人應怪難辭別，總是山中自取來。"
        ],
        "title": "別藥欄",
        "id": "dcb7737e-914a-4ad7-a032-489d17e154b2"
    },
    {
        "author": "王建",
        "paragraphs": [
            "長門閉定不求生，燒却頭花卸却箏。",
            "病臥玉窗秋雨下，遙聞別院喚人聲。"
        ],
        "title": "長門",
        "id": "1aefa3e9-7950-497c-aa54-00890e756c2d"
    },
    {
        "author": "王建",
        "paragraphs": [
            "雲開遠水傍秋天，沙岸蒲帆隔野煙。",
            "一片蔡州青草色，日西鋪在古臺邊。"
        ],
        "title": "題渭亭",
        "id": "bf94d502-d196-4e83-aa2f-86e9284cf102"
    },
    {
        "author": "王建",
        "paragraphs": [
            "夜過深山算驛程，三回黑地聽泉聲。",
            "自離軍馬身輕健，得向溪邊盡足行。"
        ],
        "title": "過喜祥山館",
        "id": "8ac3d7d0-5c12-4c90-a4c7-a9bda256bd2d"
    },
    {
        "author": "王建",
        "paragraphs": [
            "萬里潮州一逐臣，悠悠青草海邊春。",
            "天涯莫道無回日，上嶺還逢向北人。"
        ],
        "title": "送遷客",
        "id": "d4430674-7a00-407d-bba2-a17ae04e5909"
    },
    {
        "author": "王建",
        "paragraphs": [
            "廢寺亂來爲縣驛，荒松老柏不生煙。",
            "空廊屋漏畫僧盡，梁上猶書天寶年。"
        ],
        "title": "廢寺",
        "id": "5839f015-8e31-4fc5-91fc-422798d98f04"
    },
    {
        "author": "王建",
        "paragraphs": [
            "浮生不住葉隨風，填海移山總是空。",
            "長向人間愁老病，誰來閑坐此房中。"
        ],
        "title": "題禪師房",
        "id": "525dabc8-bbfc-42a8-b4e7-41ed2125dcc8"
    },
    {
        "author": "王建",
        "paragraphs": [
            "留得行人忘却歸，雨中須是石楠枝。",
            "明朝獨上銅臺路，容見花開少許時。"
        ],
        "title": "看石楠花",
        "id": "e7cd746a-92b3-4eb0-a841-4bb1a76d730a"
    },
    {
        "author": "王建",
        "paragraphs": [
            "水凍橫橋雪滿池，新排石笋繞巴籬。",
            "縣門斜掩無人吏，看畫雙飛白鷺鷥。"
        ],
        "title": "長安縣後亭看畫",
        "id": "f6652dea-e6aa-4e6c-af27-259c0b65b6d5"
    },
    {
        "author": "王建",
        "paragraphs": [
            "女巫遮客買神盤，爭取琵琶廟裏彈。",
            "聞有馬蹄生拍樹，路人來去向南看。"
        ],
        "tags": [
            "华山"
        ],
        "title": "華嶽廟二首 一",
        "id": "ba0ec5f3-26b3-4e40-83b9-48a8f9e37464"
    },
    {
        "author": "王建",
        "paragraphs": [
            "自移西嶽門長鎖，一箇行人一遍開。",
            "上廟參天今見在，夜頭風起覺神來。"
        ],
        "tags": [
            "华山"
        ],
        "title": "華嶽廟二首 二",
        "id": "819b1dd4-1b06-4130-a9af-4bf9c179b3e0"
    },
    {
        "author": "王建",
        "paragraphs": [
            "年少同爲鄴下游，閑尋野寺醉登樓。",
            "別來衣馬從勝舊，爭向邊塵滿白頭。"
        ],
        "title": "酬趙侍御",
        "id": "543b213a-914b-43c4-b377-0bb8ec1e4d90"
    },
    {
        "author": "王建",
        "paragraphs": [
            "總道老來無用處，何須白髮在前生。",
            "如今不用偷年少，拔却三莖又五莖。"
        ],
        "title": "鑷白",
        "id": "ec310b54-45a8-4e02-af27-d76da2184edd"
    },
    {
        "author": "王建",
        "paragraphs": [
            "嵩山古寺離來久。",
            "回見溪橋野葉黃，辛苦老師看守處。",
            "爲懸秋藥閉空房。"
        ],
        "title": "送山人二首 一",
        "id": "7dcbb7d7-7992-4eb7-b008-2a2749609a65"
    },
    {
        "author": "王建",
        "paragraphs": [
            "山客狂來跨白驢，袖中遺却潁陽書。",
            "人間亦有妻兒在，拋向嵩陽古觀居。"
        ],
        "title": "送山人二首 二",
        "id": "ca8cd61b-2108-47b8-b9df-7d15ebffe805"
    },
    {
        "author": "王建",
        "paragraphs": [
            "別後知君在楚城，揚州寺裏覓君名。",
            "西江水闊吳山遠，却打船頭向北行。"
        ],
        "tags": [
            "长江"
        ],
        "title": "揚州尋張籍不見",
        "id": "0ac09f79-9160-47ac-a986-507617902179"
    },
    {
        "author": "王建",
        "paragraphs": [
            "新向金階奏罷兵，長安縣裏繞池行。",
            "喜歡得伴山僧宿，看雪吟詩直到明。"
        ],
        "title": "宿長安縣後齋",
        "id": "e1c88932-0054-45d5-9d51-9bfdaa799865"
    },
    {
        "author": "王建",
        "paragraphs": [
            "夜市千燈照碧雲，高樓紅袖客紛紛。",
            "如今不似時平日，猶自笙歌徹曉聞。"
        ],
        "title": "夜看揚州市",
        "id": "c3171ee8-76b4-41bb-85ec-d0514bc4ec3a"
    },
    {
        "author": "王建",
        "paragraphs": [
            "百年看似暫時間，頭白求官亦未閑。",
            "獨有龍門韋諫議，三徵不起戀青山。"
        ],
        "title": "寄韋諫議",
        "id": "2466d720-86c9-47e0-b8f0-8f4c4a2585c8"
    },
    {
        "author": "王建",
        "paragraphs": [
            "知得清名二十年，登山上坂乞新篇。",
            "除書近拜侍臣去，空院鳥啼風竹前。"
        ],
        "title": "尋補闕舊宅",
        "id": "3c6848ad-db6c-43c7-86ba-5b579b100a35"
    },
    {
        "author": "王建",
        "paragraphs": [
            "遠投人宿趁房遲，僮僕傷寒馬亦飢。",
            "爲客悠悠十月盡，莊頭栽竹已過時。"
        ],
        "title": "初冬旅遊",
        "id": "e44b6215-6bb8-4cf4-851c-e524334f84ad"
    },
    {
        "author": "王建",
        "paragraphs": [
            "鳥聲愁雨似秋天，病客思家一向眠。",
            "草館門臨廣州路，夜聞蠻語小江邊。"
        ],
        "title": "江館對雨",
        "id": "473ea995-013c-4aa8-a332-6e2bed131ddb"
    },
    {
        "author": "王建",
        "paragraphs": [
            "雨裏雞鳴一兩家，竹溪村路板橋斜。",
            "婦姑相喚浴蠶去，閑看中庭梔子花。"
        ],
        "tags": [
            "写雨",
            "生活",
            "山水",
            "田园",
            "雨"
        ],
        "title": "雨過山村",
        "id": "1c0d2513-d896-4ce1-a06d-8810f696e545"
    },
    {
        "author": "王建",
        "paragraphs": [
            "登登石路何時盡，決決溪泉到處聞。",
            "風動葉聲山犬吠，一家松火隔秋雲。"
        ],
        "title": "山店",
        "id": "d33abcca-535d-47ae-8cd9-725c0f0f1b5e"
    },
    {
        "author": "王建",
        "paragraphs": [
            "雨中溪破無乾地，浸著牀頭濕著書。",
            "一箇月來山水隔，不知茅屋若爲居。"
        ],
        "title": "雨中寄東溪韋處士",
        "id": "ca16fd7a-26e1-431e-8ca9-21dc29a7a988"
    },
    {
        "author": "王建",
        "paragraphs": [
            "乞取池西三兩竿，房前栽著病時看。",
            "亦知自惜難判割，猶勝橫根引出欄。"
        ],
        "title": "乞竹",
        "id": "210ba813-2a72-42c0-ad24-23bab9962f5a"
    },
    {
        "author": "王建",
        "paragraphs": [
            "年少狂疎逐君馬，去來憔悴到京華。",
            "恨無閑地栽仙藥，長傍人家看好花。"
        ],
        "title": "人家看花",
        "id": "a792fe89-52b2-40d9-bd42-c4e8dc6949aa"
    },
    {
        "author": "王建",
        "paragraphs": [
            "五更先起玉階東，漸入千門萬戶中。",
            "總向高樓吹舞袖，秋風還不及春風。"
        ],
        "title": "未央風",
        "id": "6bbe646d-8cba-4ce4-83f0-be2335d014e5"
    },
    {
        "author": "王建",
        "paragraphs": [
            "長安寄食半年餘，重向人邊乞薦書。",
            "山路獨歸衝夜雪，落斜騎馬避柴車。"
        ],
        "title": "歸山莊",
        "id": "84c5ec2e-c2ac-4651-beb1-e135a51087d5"
    },
    {
        "author": "王建",
        "paragraphs": [
            "京中曹局無多事，寒食貧兒要在家。",
            "遮莫杏園勝別處，亦須歸看傍村花。"
        ],
        "title": "寒食憶歸",
        "id": "9894e249-6b01-4703-ae50-dbc73beb1249"
    },
    {
        "author": "王建",
        "paragraphs": [
            "謝恩新入鳳皇城，亂定相逢合眼明。",
            "千萬求方好將息，杏花寒食的同行。"
        ],
        "title": "留別張廣文",
        "id": "5e4c26bb-a622-4b23-b501-d9c3d94d8547"
    },
    {
        "author": "王建",
        "paragraphs": [
            "玉作車轅蒲作輪，當初不起潁陽人。",
            "一家總入嵩山去，天子何因得諫臣。"
        ],
        "title": "送鄭山人歸山",
        "id": "53eb8316-b634-449c-8af7-c402bc9fe6c9"
    },
    {
        "author": "王建",
        "paragraphs": [
            "一烏墮水百烏啼，相吊相號遶故堤。",
            "眼見行人車輾過，不妨同伴各東西。"
        ],
        "title": "傷墮水烏",
        "id": "20e125a1-8206-4227-a842-317875fa7d59"
    },
    {
        "author": "王建",
        "paragraphs": [
            "彼此抽先局勢平，傍人道死的還生。",
            "兩邊對坐無言語，盡日時聞下子聲。"
        ],
        "title": "看碁",
        "id": "3b8d611d-361b-4cdd-ad6a-7f840533d9f6"
    },
    {
        "author": "王建",
        "paragraphs": [
            "自看和釀一依方，緣看松花色較黃。",
            "不分君家新酒熟，好詩收得被回將。"
        ],
        "title": "設酒寄獨孤少府",
        "id": "90e41a0d-5d0e-420b-a07b-7612bf95243d"
    },
    {
        "author": "王建",
        "paragraphs": [
            "金爐煙裏要班頭，欲得歸山可自由。",
            "每度報朝愁入閣，在先教示小千牛。"
        ],
        "title": "贈人二首 一",
        "id": "727ef1d7-5360-49e3-9c70-2e02ec31fe40"
    },
    {
        "author": "王建",
        "paragraphs": [
            "多在蓬萊少在家，越緋衫上有紅霞。",
            "朝回不向諸餘處，騎馬城西檢校花。"
        ],
        "title": "贈人二首 二",
        "id": "3517beea-e904-4f17-afa9-a2937b1fa386"
    },
    {
        "author": "王建",
        "paragraphs": [
            "天寶年前勤政樓，每年三日作千秋。",
            "飛龍老馬曾教舞，聞著音聲總舉頭。"
        ],
        "title": "樓前",
        "id": "34ad3c3f-ec93-4855-89ca-ae75de234ed3"
    },
    {
        "author": "王建",
        "paragraphs": [
            "年少病多應爲酒，誰家將息過今春。",
            "賒來半夏重熏盡，投著山中舊主人。"
        ],
        "title": "寄劉蕡問疾",
        "id": "5b67af64-69c2-42ec-9df6-7cfc3258fe06"
    },
    {
        "author": "王建",
        "paragraphs": [
            "半夜思家睡裏愁，雨聲落落屋簷頭。",
            "照泥星出依前黑，淹爛庭花不肯休。"
        ],
        "title": "聽雨",
        "id": "ad7b03c0-c364-464d-92cd-a5e0556d6dbe"
    },
    {
        "author": "王建",
        "paragraphs": [
            "夏夜新晴星校少，雨收殘水入天河。",
            "簷前熟著衣裳坐，風冷渾無撲火蛾。"
        ],
        "title": "新晴",
        "id": "97dc68d1-e571-485c-843d-cac07a7cab81"
    },
    {
        "author": "王建",
        "paragraphs": [
            "住處近山常足雨，聞晴曬曝舊芳茵。",
            "立秋日後無多熱，漸覺生衣不著身。"
        ],
        "title": "秋日後",
        "id": "18b920d0-5616-48aa-9753-73af6ccf8813"
    },
    {
        "author": "王建",
        "paragraphs": [
            "吟損秋天月不明，蘭無香氣鶴無聲。",
            "自從東野先生死，側近雲山得散行。"
        ],
        "title": "哭孟東野二首 一",
        "id": "178dce62-9f2c-4c71-9097-efece2e43708"
    },
    {
        "author": "王建",
        "paragraphs": [
            "老松臨死不生枝，東野先生早哭兒。",
            "但是洛陽城裏客，家傳一本杏殤詩。"
        ],
        "title": "哭孟東野二首 二",
        "id": "f8919dad-b1f9-4bc8-a6e9-42c9b4f96e89"
    },
    {
        "author": "王建",
        "paragraphs": [
            "萬里橋邊女校書，枇杷花裏閉門居。",
            "掃眉才子於今少，管領春風總不如。"
        ],
        "tags": [
            "写人",
            "赞美",
            "写人诗"
        ],
        "title": "寄蜀中薛濤校書",
        "id": "43f2a986-5f8e-4e70-92a0-6d5838262dde"
    },
    {
        "author": "王建",
        "paragraphs": [
            "去路何詞見六親，手中刀尺不如人。",
            "可憐池閣秋風夜，愁綠嬌紅一遍新。"
        ],
        "title": "路中上田尚書",
        "id": "f0ecaa9a-f72e-4c01-bbaf-1420710e25d6"
    },
    {
        "author": "王建",
        "paragraphs": [
            "小葉稠枝粉壓摧，暖風吹動鶴翎開。",
            "若無別事爲留滯，應便拋家宿看來。"
        ],
        "title": "于主簿廳看花",
        "id": "6acb536a-2868-40c5-b09f-64e84e290f8f"
    },
    {
        "author": "王建",
        "paragraphs": [
            "竹煙花雨細相和，看著閑書睡更多。",
            "好是主人無事日，應持小酒按新歌。"
        ],
        "title": "江樓對雨寄杜書記",
        "id": "1ac781c0-55ba-4854-bcb7-8ceda3849a53"
    },
    {
        "author": "王建",
        "paragraphs": [
            "欲說昭君歛翠蛾，清聲委曲怨于歌。",
            "誰家年少春風裏，拋與金錢唱好多。"
        ],
        "title": "觀蠻妓",
        "id": "76bfa201-6d01-40e7-8115-714ab1c10b9e"
    },
    {
        "author": "王建",
        "paragraphs": [
            "江城柳色海門煙，欲到茅山始下船。",
            "知道君家當瀑布，菖蒲潭在草堂前。"
        ],
        "title": "送顧非熊秀才歸丹陽",
        "id": "4e70707e-2204-4948-9632-492fb98e6a20"
    },
    {
        "author": "王建",
        "paragraphs": [
            "白髮老人垂淚行，上皇生日出京城。",
            "如今供奉多新意，錯唱當時一半聲。"
        ],
        "title": "老人歌",
        "id": "aabc8b89-aa9f-4b74-ae78-3d9f74be7133"
    },
    {
        "author": "王建",
        "paragraphs": [
            "半秋初入中旬夜，已向堦前守月明。",
            "從未圓時看却好，一分分見傍輪生。"
        ],
        "title": "和元郎中從八月十二至十五夜翫月五首 一",
        "id": "8f22c077-c772-4f0c-90ea-8a3978a29dee"
    },
    {
        "author": "王建",
        "paragraphs": [
            "亂雲遮却臺東月，不許教依次第看。",
            "莫爲詩家先見鏡，被他寵與作艱難。"
        ],
        "title": "和元郎中從八月十二至十五夜翫月五首 二",
        "id": "5c237906-5af5-411e-9a0e-9174330d100b"
    },
    {
        "author": "王建",
        "paragraphs": [
            "今夜月明勝昨夜，新添桂樹近東枝。",
            "立多地濕舁牀坐，看過牆西寸寸遲。"
        ],
        "title": "和元郎中從八月十二至十五夜翫月五首 三",
        "id": "b0b6b249-3dce-46bf-9b4d-373b4cd34a35"
    },
    {
        "author": "王建",
        "paragraphs": [
            "月似圓來色漸凝，玉盆盛水欲侵稜。",
            "夜深盡放家人睡，直到天明不炷燈。"
        ],
        "title": "和元郎中從八月十二至十五夜翫月五首 四",
        "id": "1f883ef7-297d-4b93-891a-24ab34badd79"
    },
    {
        "author": "王建",
        "paragraphs": [
            "合望月時常望月，分明不得似今年。",
            "仰頭五夜風中立，從未圓時直到圓。"
        ],
        "title": "和元郎中從八月十二至十五夜翫月五首 五",
        "id": "59583a2e-fc8d-457d-9e3a-4f8c63e7da91"
    },
    {
        "author": "王建",
        "paragraphs": [
            "爲病比來渾斷絕，緣花不免却知聞。",
            "從來事事關身少，主領春風只在君。"
        ],
        "title": "對酒",
        "id": "b355c8fc-db00-4e76-8cab-3f9bf5d8a72f"
    },
    {
        "author": "王建",
        "paragraphs": [
            "曉來樓閣更鮮明，日出闌干見鹿行。",
            "武帝自知身不死，看修玉殿號長生。"
        ],
        "title": "曉望華清宮",
        "id": "8f4bc049-274b-493b-a481-2546ada10200"
    },
    {
        "author": "王建",
        "paragraphs": [
            "和雪翻營一夜行，神旗凍定馬無聲。",
            "遙看火號連營赤，知是先鋒已上城。"
        ],
        "title": "贈李愬僕射二首 一",
        "id": "531c8fdd-7e2d-457e-8e0d-b2e9333f5e81"
    },
    {
        "author": "王建",
        "paragraphs": [
            "旗幡四面下營稠，手詔頻來老將憂。",
            "每日城南空挑戰，不知生縛入唐州。"
        ],
        "title": "贈李愬僕射二首 二",
        "id": "75cc728f-c062-449f-a8e3-f19f6361d0e2"
    },
    {
        "author": "王建",
        "paragraphs": [
            "夜山秋雨滴空廊，燈照堂前樹葉光。",
            "對坐讀書終卷後，自披衣被掃僧房。"
        ],
        "title": "秋夜對雨寄石甕寺二秀才",
        "id": "538b37af-a94b-4881-9008-171a22b3a679"
    },
    {
        "author": "王建",
        "paragraphs": [
            "楊柳宮前忽地春，在先驚動探春人。",
            "曉來唯欠驪山雨，洗却枝頭綠上塵。"
        ],
        "tags": [
            "柳树"
        ],
        "title": "華清宮前柳",
        "id": "12fe62b3-64cb-41db-8b46-9b2b61d2f250"
    },
    {
        "author": "王建",
        "paragraphs": [
            "從軍秣馬十三年，白髮營中聽早蟬。",
            "故作老丞身不避，縣名昭應管山泉。"
        ],
        "title": "別楊校書",
        "id": "00677727-a9af-4f71-8828-26c450dbe87b"
    },
    {
        "author": "王建",
        "paragraphs": [
            "侵黑行飛一兩聲，春寒囀小未分明。",
            "若教更解諸餘語，應向宮花不惜情。"
        ],
        "title": "和門下武相公春曉聞鶯",
        "id": "67b22b61-6cda-485b-a863-51e433f16daa"
    },
    {
        "author": "王建",
        "paragraphs": [
            "去處長將決勝籌，回回身在陣前頭。",
            "賊城破後先鋒入，看著紅妝不敢收。"
        ],
        "title": "田侍郎歸鎮 一",
        "id": "d9789e09-3b2a-44e8-b262-c7ab66992c6e"
    },
    {
        "author": "王建",
        "paragraphs": [
            "熨帖朝衣拋戰袍，夔龍班裏侍中高。",
            "對時先奏牙間將，次第天恩與節旄。"
        ],
        "title": "田侍郎歸鎮 二",
        "id": "d49656e0-2313-441d-a3b1-11349454f56f"
    },
    {
        "author": "王建",
        "paragraphs": [
            "踏著家鄉馬腳輕，暮山秋色眼前明。",
            "老人上酒齊頭拜，得侍中來盡再生。"
        ],
        "title": "田侍郎歸鎮 三",
        "id": "5e22d372-6a01-4578-ab93-2ee7182f71b2"
    },
    {
        "author": "王建",
        "paragraphs": [
            "功成誰不擁藩方，富貴還須是本鄉。",
            "萬里雙旌汾水上，玉鞭遙指白雲莊。"
        ],
        "title": "田侍郎歸鎮 四",
        "id": "e79e1752-434f-414a-a722-65a02714a3ef"
    },
    {
        "author": "王建",
        "paragraphs": [
            "鼓吹旛旗道兩邊，行男走女喜駢闐。",
            "舊交省得當時別，指點如今却少年。"
        ],
        "title": "田侍郎歸鎮 五",
        "id": "5714a972-d577-4402-a1d4-e62d53d79acf"
    },
    {
        "author": "王建",
        "paragraphs": [
            "廣場破陣樂初休，彩纛高于百尺樓。",
            "老將氣雄爭起舞，管弦回作大纏頭。"
        ],
        "title": "田侍郎歸鎮 六",
        "id": "d17ebc8b-4230-4123-a14e-dfabf626e1f3"
    },
    {
        "author": "王建",
        "paragraphs": [
            "笳聲萬里動燕山，草白天清塞馬閑。",
            "觸處不如別處樂，可憐秋月照江關。"
        ],
        "title": "田侍郎歸鎮 七",
        "id": "da159cc5-ae80-4fb9-99d4-ed49aa8b3d0b"
    },
    {
        "author": "王建",
        "paragraphs": [
            "將士請衣忘却貧，綠窗紅燭酒樓新。",
            "家家盡踏還鄉曲，明月街中不絕人。"
        ],
        "title": "田侍郎歸鎮 八",
        "id": "06124ae1-83c0-48ea-a0ae-c8cd7c2181f1"
    },
    {
        "author": "王建",
        "paragraphs": [
            "春明門外作卑官，病友經年不得看。",
            "莫道長安近于日，昇天却易到城難。"
        ],
        "title": "寄廣文張博士",
        "id": "193c8e13-19a9-49c0-8553-406704c1422b"
    },
    {
        "author": "王建",
        "paragraphs": [
            "漸老風光不著人，花溪柳陌早逢春。",
            "近來行到門前少，趁暖閑眠似病人。"
        ],
        "title": "早春書情",
        "id": "2adaaab8-0538-477d-babe-254b4cc9205f"
    },
    {
        "author": "王建",
        "paragraphs": [
            "一樹籠𩮀玉刻成，飄廊點地色輕輕。",
            "女冠夜覓香來處，唯見階前碎月明。"
        ],
        "title": "唐昌觀玉蕋花",
        "id": "d39a6efc-8e25-46d6-bcc9-d0c3cc5a9796"
    },
    {
        "author": "王建",
        "paragraphs": [
            "天寒眼痛少心情，隔霧看人夜裏行。",
            "年少往來常不住，牆西凍地馬蹄聲。"
        ],
        "title": "眼病寄同官",
        "id": "dce8e95c-03c0-45f5-89a3-d0a1ac788ac2"
    },
    {
        "author": "王建",
        "paragraphs": [
            "平原池閣在誰家，雙塔叢臺野菊花。",
            "零落故宮無入路，西來澗水繞城斜。"
        ],
        "title": "九日登叢臺",
        "id": "0308766c-4823-4c11-b046-648c66694b8b"
    },
    {
        "author": "王建",
        "paragraphs": [
            "蒼苔滿字土埋龜，風雨銷磨絕妙詞。",
            "不向圖經中舊見，無人知是蔡邕碑。"
        ],
        "title": "題酸棗縣蔡中郎碑",
        "id": "e88c0a93-25d4-483b-9458-cbbd01ae2fff"
    },
    {
        "author": "王建",
        "paragraphs": [
            "回看巴路在雲間，寒食離家麥熟還。",
            "日暮數峰青似染，商人說是汝州山。"
        ],
        "tags": [
            "纪行",
            "抒情",
            "写景"
        ],
        "title": "江陵使至汝州",
        "id": "7556d5b5-6c70-4d7d-9035-82324f377648"
    },
    {
        "author": "王建",
        "paragraphs": [
            "中庭地白樹棲鴉，冷露無聲濕桂花。",
            "今夜月明人盡望，不知秋思在誰家。"
        ],
        "tags": [
            "中秋节",
            "月亮",
            "思乡"
        ],
        "title": "十五夜望月寄杜郎中",
        "id": "7d6c16de-1d7e-4564-979b-e93e42ab176b"
    },
    {
        "author": "王建",
        "paragraphs": [
            "除聽好語耳常聾，不見詩人眼底空。",
            "莫怪出城爲長史，總緣山在白雲中。"
        ],
        "title": "寄同州田長史",
        "id": "c43af341-9b07-472d-b881-402d053bb96c"
    },
    {
        "author": "王建",
        "paragraphs": [
            "夾城門向野田開，白鹿非時出洞來。",
            "日暮秦陵塵土起，從東外按使初回。"
        ],
        "title": "外按",
        "id": "95f49e0e-117f-43ed-a1be-176bf07fa24d"
    },
    {
        "author": "王建",
        "paragraphs": [
            "蓬萊正殿壓金鼇，紅日初生碧海濤。",
            "閑著五門遙北望，柘黃新帕御牀高。"
        ],
        "title": "宮詞一百首 一",
        "id": "a82ac4bb-b67d-4e05-a73d-f2f4552e311f"
    },
    {
        "author": "王建",
        "paragraphs": [
            "殿前傳點各依班，召對西來八詔蠻。",
            "上得青花龍尾道，側身偷覷正南山。"
        ],
        "title": "宮詞一百首 二",
        "id": "f6676981-e083-47f3-af47-cf93762c9f10"
    },
    {
        "author": "王建",
        "paragraphs": [
            "龍煙日暖紫曈曈，宣政門當玉殿風。",
            "五刻閣前卿相出，下簾聲在半天中。"
        ],
        "title": "宮詞一百首 三",
        "id": "5883d5de-6c74-425b-a502-d04eb49aef7c"
    },
    {
        "author": "王建",
        "paragraphs": [
            "白玉窗前起草臣，櫻桃初赤賜嘗新。",
            "殿頭傳語金階遠，只進詞來謝聖人。"
        ],
        "title": "宮詞一百首 四",
        "id": "185a5cd7-628e-46a1-85bc-05c7a57ffc59"
    },
    {
        "author": "王建",
        "paragraphs": [
            "內人對御疊花牋，繡坐移來玉案邊。",
            "紅蠟燭前呈草本，平明舁出閣門宣。"
        ],
        "title": "宮詞一百首 五",
        "id": "e2e17937-790f-42fa-9add-95c27eb16022"
    },
    {
        "author": "王建",
        "paragraphs": [
            "千牛仗下放朝初，玉案傍邊立起居。",
            "每日進來金鳳紙，殿頭無事不多書。"
        ],
        "title": "宮詞一百首 六",
        "id": "daaf31ca-9e62-41ed-acba-073c77b4d1b0"
    },
    {
        "author": "王建",
        "paragraphs": [
            "延英引對碧衣郎，江硯宣毫各別牀。",
            "天子下簾親考試，宮人手裏過茶湯。"
        ],
        "title": "宮詞一百首 七",
        "id": "40becd46-16d8-4e81-ae3d-53490c5a9f13"
    },
    {
        "author": "王建",
        "paragraphs": [
            "未明開著九重關，金畫黃龍五色幡。",
            "直到銀臺排仗合，聖人三殿對西番。"
        ],
        "title": "宮詞一百首 八",
        "id": "575c38b9-7a1a-496f-97f5-d80c1f81a2a8"
    },
    {
        "author": "王建",
        "paragraphs": [
            "少年天子重邊功，親到凌煙畫閣中。",
            "敎覓勳臣寫圖本，長將殿裏作屏風。"
        ],
        "title": "宮詞一百首 九",
        "id": "b6f249f1-6d83-4ef8-9532-6732787cab97"
    },
    {
        "author": "王建",
        "paragraphs": [
            "丹鳳樓門把火開，五雲金輅下天來。",
            "堦前走馬人宣慰，天子南郊一宿回。"
        ],
        "title": "宮詞一百首 十",
        "id": "9f36053b-32df-4500-96cf-05cba02c9af7"
    },
    {
        "author": "王建",
        "paragraphs": [
            "樓前立仗看宣赦，萬歲聲長拜舞齊。",
            "日照彩盤高百尺，飛仙爭上取金雞。"
        ],
        "title": "宮詞一百首 十一",
        "id": "5966e3f4-fc7f-489b-b30c-9302e85f5b44"
    },
    {
        "author": "王建",
        "paragraphs": [
            "集賢殿裏圖書滿，點勘頭邊御印同。",
            "真跡進來依數字，別收鎖在玉函中。"
        ],
        "title": "宮詞一百首 十二",
        "id": "4e9719be-9cdd-44cb-9e89-b0864f12c156"
    },
    {
        "author": "王建",
        "paragraphs": [
            "秘殿清齋刻漏長，紫微宮女夜焚香。",
            "拜陵日近公卿發，鹵簿分頭入太常。"
        ],
        "title": "宮詞一百首 十三",
        "id": "d1f971a3-2727-4d24-8065-671b4856eee6"
    },
    {
        "author": "王建",
        "paragraphs": [
            "新調白馬怕鞭聲，供奉騎來遶殿行。",
            "爲報諸王侵早入，隔門催進打毬名。"
        ],
        "title": "宮詞一百首 十四",
        "id": "804c1475-eff8-46c9-a573-b521caf7a705"
    },
    {
        "author": "王建",
        "paragraphs": [
            "對御難爭第一籌，殿前不打背身毬。",
            "內人唱好龜茲急，天子鞘回過玉樓。"
        ],
        "title": "宮詞一百首 十五",
        "id": "c98caea4-58b0-4a60-a763-25acc8817f5d"
    },
    {
        "author": "王建",
        "paragraphs": [
            "新衫一樣殿頭黃，銀帶排方獺尾長。",
            "總把玉鞭騎御馬，綠鬃紅額麝香香。"
        ],
        "title": "宮詞一百首 十六",
        "id": "fb6142d3-2b35-4adc-8ee1-d8ac5bec4791"
    },
    {
        "author": "王建",
        "paragraphs": [
            "羅衫葉葉繡重重，金鳳銀鵝各一叢。",
            "每遍舞時分兩向，太平萬歲字當中。"
        ],
        "title": "宮詞一百首 十七",
        "id": "a669e152-741f-4f74-a409-6aecd7df08ba"
    },
    {
        "author": "王建",
        "paragraphs": [
            "魚藻宮中鎖翠娥，先皇行處不曾過。",
            "如今池底休鋪錦，菱角雞頭積漸多。"
        ],
        "title": "宮詞一百首 十八",
        "id": "c49ce104-96c3-4dce-91b8-ec868d2791ba"
    },
    {
        "author": "王建",
        "paragraphs": [
            "殿前明日中和節，連夜瓊林散舞衣。",
            "傳報所司分蠟燭，監開金鎖放人歸。"
        ],
        "title": "宮詞一百首 十九",
        "id": "2bc641fa-46c8-4ab7-8e66-46060bde0182"
    },
    {
        "author": "王建",
        "paragraphs": [
            "五更三點索金車，盡放宮人出看花。",
            "仗下一時催立馬，殿頭先報內園家。"
        ],
        "title": "宮詞一百首 二十",
        "id": "be108111-f9e5-426c-8df8-4f50002b9cb3"
    },
    {
        "author": "王建",
        "paragraphs": [
            "城東北面望雲樓，半下珠簾半上鉤。",
            "騎馬行人長遠過，恐防天子在樓頭。"
        ],
        "title": "宮詞一百首 二十一",
        "id": "da681c98-2b0e-4be8-b5df-229b200d36f2"
    },
    {
        "author": "王建",
        "paragraphs": [
            "射生宮女宿紅妝，把得新弓各自張。",
            "臨上馬時齊賜酒，男兒跪拜謝君王。"
        ],
        "title": "宮詞一百首 二十二",
        "id": "98e698b4-0ee7-42ee-9f1e-1d2c1b1aedaa"
    },
    {
        "author": "王建",
        "paragraphs": [
            "新秋白兔大於拳，紅耳霜毛趁草眠。",
            "天子不敎人射殺，玉鞭遮到馬蹄前。"
        ],
        "title": "宮詞一百首 二十三",
        "id": "d14d7bdb-4332-431b-8b6f-0e279e4590d6"
    },
    {
        "author": "王建",
        "paragraphs": [
            "內鷹籠脫解紅絛，鬬勝爭飛出手高。",
            "直上碧雲還却下，一雙金爪掬花毛。"
        ],
        "title": "宮詞一百首 二十四",
        "id": "3cd778d7-4c03-4b0a-ad03-2cdbda05bdb7"
    },
    {
        "author": "王建",
        "paragraphs": [
            "競渡船頭掉采旗，兩邊濺水濕羅衣。",
            "池東爭向池西岸，先到先書上字歸。"
        ],
        "title": "宮詞一百首 二十五",
        "id": "c7af7e64-c793-4922-9a14-2c5332d38155"
    },
    {
        "author": "王建",
        "paragraphs": [
            "燈前飛入玉堦蟲，未臥常聞半夜鐘。",
            "看著中元齋日到，自盤金線繡真容。"
        ],
        "title": "宮詞一百首 二十六",
        "id": "d8a3502c-61a9-42c5-aaf8-d65ec3bac7f1"
    },
    {
        "author": "王建",
        "paragraphs": [
            "紅燈睡裏喚春雲，雲上三更直宿分。",
            "金砌雨來行步滑，兩人擡起隱花裙。"
        ],
        "title": "宮詞一百首 二十七",
        "id": "6b77e5b0-ff3a-4d8e-9584-ccd08e2bbc21"
    },
    {
        "author": "王建",
        "paragraphs": [
            "一時起立吹簫管，得寵人來滿殿迎。",
            "整頓衣裳皆著却，舞頭當拍第三聲。"
        ],
        "title": "宮詞一百首 二十八",
        "id": "68307771-cbce-4ead-b5b6-76d68add6b2f"
    },
    {
        "author": "王建",
        "paragraphs": [
            "琵琶先抹六么頭，小管丁寧側調愁。",
            "半夜美人雙唱起，一聲聲出鳳皇樓。"
        ],
        "title": "宮詞一百首 二十九",
        "id": "d90c97ed-54c9-4bca-a005-db41a1a17621"
    },
    {
        "author": "王建",
        "paragraphs": [
            "春池日暖少風波，花裏牽船水上歌。",
            "遙索劒南新樣錦，東宮先釣得魚多。"
        ],
        "title": "宮詞一百首 三十",
        "id": "bffb44d1-d617-4ee6-b7f7-1c933cf926b3"
    },
    {
        "author": "王建",
        "paragraphs": [
            "十三初學擘箜篌，弟子名中被點留。",
            "昨日敎坊新進入，並房宮女與梳頭。"
        ],
        "title": "宮詞一百首 三十一",
        "id": "69755171-e021-4c51-a24c-19dfcb9a2db5"
    },
    {
        "author": "王建",
        "paragraphs": [
            "紅蠻桿撥貼胸前，移坐當頭近御筵。",
            "用力獨彈金殿響，鳳皇飛下四條弦。"
        ],
        "title": "宮詞一百首 三十二",
        "id": "870092a2-f622-4aa2-b7ed-1b5af46f8022"
    },
    {
        "author": "王建",
        "paragraphs": [
            "春風吹雨灑旗竿，得出深宮不怕寒。",
            "誇道自家能走馬，團中橫過覓人看。"
        ],
        "title": "宮詞一百首 三十三",
        "id": "bf2256ca-c75e-43eb-9976-eaf941fb8047"
    },
    {
        "author": "王建",
        "paragraphs": [
            "粟金腰帶象牙錐，散插紅翎玉突枝。",
            "旋獵一邊還引馬，歸來雞兔遶鞍垂。"
        ],
        "title": "宮詞一百首 三十四",
        "id": "7aa69b9f-998a-4ed4-ad71-95b7dd2283e9"
    },
    {
        "author": "王建",
        "paragraphs": [
            "雲駮花驄各試行，一般毛色一般纓。",
            "殿前來往重騎過，欲得君王別賜名。"
        ],
        "title": "宮詞一百首 三十五",
        "id": "3cf383ed-97f3-46ae-ba95-893b472418d4"
    },
    {
        "author": "王建",
        "paragraphs": [
            "每夜停燈熨御衣，銀熏籠底火霏霏。",
            "遙聽帳裏君王覺，上直鐘聲始得歸。"
        ],
        "title": "宮詞一百首 三十六",
        "id": "ca62aad4-239a-4aeb-9ebf-9fce78039341"
    },
    {
        "author": "王建",
        "paragraphs": [
            "因喫櫻桃病放歸，三年著破舊羅衣。",
            "內中人識從來去，結得金花上貴妃。"
        ],
        "title": "宮詞一百首 三十七",
        "id": "9e4dfae1-881c-482b-8cdb-132788f7ed49"
    },
    {
        "author": "王建",
        "paragraphs": [
            "欲迎天子看花去，下得金堦却悔行。",
            "恐見失恩人舊院，回來憶著五弦聲。"
        ],
        "title": "宮詞一百首 三十八",
        "id": "2446ee37-2fcd-4f49-b009-054005db401f"
    },
    {
        "author": "王建",
        "paragraphs": [
            "往來舊院不堪修，近勑宣徽別起樓。",
            "聞有美人新進入，六宮未見一時愁。"
        ],
        "title": "宮詞一百首 三十九",
        "id": "c8c9016d-b52b-47ff-8f57-885bb4499cf4"
    },
    {
        "author": "王建",
        "paragraphs": [
            "自誇歌舞勝諸人，恨未承恩出內頻。",
            "連夜宮中修別院，地衣簾額一時新。"
        ],
        "title": "宮詞一百首 四十",
        "id": "befc933c-08ad-46df-baf6-19e7d5814819"
    },
    {
        "author": "王建",
        "paragraphs": [
            "悶來無處可思量，旋下金堦旋憶牀。",
            "收得山丹紅蘂粉，鏡前洗却麝香黃。"
        ],
        "title": "宮詞一百首 四十一",
        "id": "ab2d9af0-bb42-4590-a611-cab2126a9ace"
    },
    {
        "author": "王建",
        "paragraphs": [
            "蜂鬚蟬翅薄鬆鬆，浮動搔頭似有風。",
            "一度出時拋一遍，金條零落滿函中。"
        ],
        "title": "宮詞一百首 四十二",
        "id": "ecf85314-585f-4020-bae3-d1c45e3ac734"
    },
    {
        "author": "王建",
        "paragraphs": [
            "合暗報來門鎖了，夜深應別喚笙歌。",
            "房房下著珠簾睡，月過金堦白露多。"
        ],
        "title": "宮詞一百首 四十三",
        "id": "ce6206d9-ad39-49b3-adbe-6143e9b05f92"
    },
    {
        "author": "王建",
        "paragraphs": [
            "御廚不食索時新，每見花開即苦春。",
            "白日臥多嬌似病，隔簾敎喚女醫人。"
        ],
        "title": "宮詞一百首 四十四",
        "id": "2155eb24-b4f4-47c4-912d-b04ff59fa363"
    },
    {
        "author": "王建",
        "paragraphs": [
            "叢叢洗手遶金盆，旋拭紅巾入殿門。",
            "衆裏遙拋新摘子，在前收得便承恩。"
        ],
        "title": "宮詞一百首 四十五",
        "id": "7129b044-cdab-40fd-84b2-0ce5fc4685eb"
    },
    {
        "author": "王建",
        "paragraphs": [
            "御池水色春來好，處處分流白玉渠。",
            "密奏君王知入月，喚人相伴洗裙裾。"
        ],
        "title": "宮詞一百首 四十六",
        "id": "27558e1c-02d9-4c38-b18a-d9737612820e"
    },
    {
        "author": "王建",
        "paragraphs": [
            "移來女樂部頭邊，新賜花檀木五弦。",
            "緶得紅羅手帕子，中心細畫一雙蟬。"
        ],
        "title": "宮詞一百首 四十七",
        "id": "f7921717-ef0f-4523-a23d-5626b50785ed"
    },
    {
        "author": "王建",
        "paragraphs": [
            "新晴草色綠溫暾，山雪初消漸出渾。",
            "今日踏青歸校晚，傳聲留著望春門。"
        ],
        "title": "宮詞一百首 四十八",
        "id": "5584e895-f24e-4c04-aff3-1a731c4b3b9f"
    },
    {
        "author": "王建",
        "paragraphs": [
            "兩樓相換珠簾額，中尉明朝設內家。",
            "一樣金盤五千面，紅酥點出牡丹花。"
        ],
        "title": "宮詞一百首 四十九",
        "id": "00d5fc5c-1887-4c3c-ad5f-bbee4c2efe09"
    },
    {
        "author": "王建",
        "paragraphs": [
            "盡送春來出內家，記巡傳把一枝花。",
            "散時各自燒紅燭，相逐行歸不上車。"
        ],
        "title": "宮詞一百首 五十",
        "id": "955a3048-33b6-4e12-98e4-9cf603dc1bc8"
    },
    {
        "author": "王建",
        "paragraphs": [
            "家常愛著舊衣裳，空插紅梳不出妝。",
            "忽地下堦裙帶解，非時應得見君王。"
        ],
        "title": "宮詞一百首 五十一",
        "id": "8eb2927d-99c2-433f-979a-41b714494542"
    },
    {
        "author": "王建",
        "paragraphs": [
            "別勑敎歌不出房，一聲一遍奏君王。",
            "再三博士留殘拍，索向宣徽作徹章。"
        ],
        "title": "宮詞一百首 五十二",
        "id": "7708d535-845d-461e-bf74-659c639f95ec"
    },
    {
        "author": "王建",
        "paragraphs": [
            "行中第一爭先舞，博士傍邊亦被欺。",
            "忽覺管弦偷破拍，急翻羅袖不敎知。"
        ],
        "title": "宮詞一百首 五十三",
        "id": "314760fc-d2de-4a95-bd4e-21d1031859f1"
    },
    {
        "author": "王建",
        "paragraphs": [
            "私縫黃帔捨釵梳，欲得金仙觀裏居。",
            "近被君王知識字，收來案上檢文書。"
        ],
        "title": "宮詞一百首 五十四",
        "id": "17feaadd-bca9-4f1d-892f-21f655da7e73"
    },
    {
        "author": "王建",
        "paragraphs": [
            "月冷江清近獵時，玉階金瓦雪澌澌。",
            "浴堂門外抄名入，公主家人謝面脂。"
        ],
        "title": "宮詞一百首 五十五",
        "id": "712f1f4a-4c65-4ece-b241-d05bc21a331b"
    },
    {
        "author": "王建",
        "paragraphs": [
            "未承恩澤一家愁，乍到宮中憶外頭。",
            "求守管弦聲款逐，側商調裏唱伊州。"
        ],
        "title": "宮詞一百首 五十六",
        "id": "4f0a4677-a671-4e55-864f-e3bb48b578f8"
    },
    {
        "author": "王建",
        "paragraphs": [
            "東風潑火雨新休，舁盡春泥掃雪溝。",
            "走馬犢車當御路，漢陽宮主進雞毬。"
        ],
        "title": "宮詞一百首 五十七",
        "id": "c266ae05-1dce-4290-ad80-24845bf71191"
    },
    {
        "author": "王建",
        "paragraphs": [
            "風簾水閣壓芙蓉，四面鉤欄在水中。",
            "避熱不歸金殿宿，秋河織女夜妝紅。"
        ],
        "title": "宮詞一百首 五十八",
        "id": "5a8125f7-cc2c-43dc-82e6-3d74dcb898c2"
    },
    {
        "author": "王建",
        "paragraphs": [
            "聖人生日明朝是，私地敎人屬內監。",
            "自寫金花紅牓子，前頭先進鳳皇衫。"
        ],
        "title": "宮詞一百首 五十九",
        "id": "3618eeb6-1295-4013-aafe-a378040c5a5c"
    },
    {
        "author": "王建",
        "paragraphs": [
            "避暑昭陽不擲盧，井邊含水噴鵶雛。",
            "內中數日無呼喚，搨得滕王蛺蝶圖。"
        ],
        "title": "宮詞一百首 六十",
        "id": "b629bd15-915f-4a89-8e86-b6f9fc75431f"
    },
    {
        "author": "王建",
        "paragraphs": [
            "內宴初秋入二更，殿前燈火一天明。",
            "中宮傳旨音聲散，諸院門開觸處行。"
        ],
        "title": "宮詞一百首 六十一",
        "id": "2d23f29d-61dd-4adc-ad22-965e215447b7"
    },
    {
        "author": "王建",
        "paragraphs": [
            "玉蟬金雀三層插，翠髻高叢綠鬢虛。",
            "舞處春風吹落地，歸來別賜一頭梳。"
        ],
        "title": "宮詞一百首 六十二",
        "id": "6b409641-e710-4501-9362-b131a9e59efb"
    },
    {
        "author": "王建",
        "paragraphs": [
            "樹葉初成鳥護窠，石榴花裏笑聲多。",
            "衆中遺却金釵子，拾得從他要贖麽。"
        ],
        "title": "宮詞一百首 六十三",
        "id": "7af4cd8d-92a4-44f4-9280-cc649e58c05b"
    },
    {
        "author": "王建",
        "paragraphs": [
            "小殿初成粉未乾，貴妃姊妹自來看。",
            "爲逢好日先移入，續向街西索牡丹。"
        ],
        "title": "宮詞一百首 六十四",
        "id": "c4e9933a-e69f-47da-9cb8-52d05e4e6cd6"
    },
    {
        "author": "王建",
        "paragraphs": [
            "內人相續報花開，准擬君王便看來。",
            "逢着五弦琴繡袋，宜春院裏按歌回。"
        ],
        "title": "宮詞一百首 六十五",
        "id": "7f3beea2-2fc3-4b58-97a9-c1c3d7c891d4"
    },
    {
        "author": "王建",
        "paragraphs": [
            "巡吹慢遍不相和，暗數看誰曲校多。",
            "明日棃花園裏見，先須逐得內家歌。"
        ],
        "title": "宮詞一百首 六十六",
        "id": "f7c08384-40a8-404c-b177-0eb871349ae1"
    },
    {
        "author": "王建",
        "paragraphs": [
            "黃金合裏盛紅雪，重結香羅四出花。",
            "一一傍邊書勑字，中官送與大臣家。"
        ],
        "title": "宮詞一百首 六十七",
        "id": "a87df7c5-a016-48e2-bea8-e8245d30d3a7"
    },
    {
        "author": "王建",
        "paragraphs": [
            "未明東上閣門開，排仗聲從後殿來。",
            "阿監兩邊相對立，遙聞索馬一時回。"
        ],
        "title": "宮詞一百首 六十八",
        "id": "e2013c2a-cdf9-4622-81c1-c4a78779392d"
    },
    {
        "author": "王建",
        "paragraphs": [
            "宮人早起笑相呼，不識堦前掃地夫。",
            "乞與金錢爭借問，外頭還似此間無。"
        ],
        "title": "宮詞一百首 六十九",
        "id": "f7dc6fee-bc60-4413-b70e-f61285e4bc77"
    },
    {
        "author": "王建",
        "paragraphs": [
            "小隨阿姊學吹笙，見好君王賜與名。",
            "夜拂玉牀朝把鏡，黃金殿外不敎行。"
        ],
        "title": "宮詞一百首 七十",
        "id": "40823f2e-270e-453d-bd29-927dd6ab2cbd"
    },
    {
        "author": "王建",
        "paragraphs": [
            "日高殿裏有香煙，萬歲聲長動九天。",
            "妃子院中初降誕，內人爭乞洗兒錢。"
        ],
        "title": "宮詞一百首 七十一",
        "id": "334086ee-25b3-4495-94b7-b3fb778df9b8"
    },
    {
        "author": "王建",
        "paragraphs": [
            "宮花不共外花同，正月長生一半紅。",
            "供御櫻桃看守別，直無鴉鵲到園中。"
        ],
        "title": "宮詞一百首 七十二",
        "id": "8a07cb67-6cbb-46aa-960d-917d7dadf304"
    },
    {
        "author": "王建",
        "paragraphs": [
            "殿前鋪設兩邊樓，寒食宮人步打毬。",
            "一半走來爭跪拜，上棚先謝得頭籌。"
        ],
        "title": "宮詞一百首 七十三",
        "id": "07fd04c5-458a-4ba0-80d6-7787739a2627"
    },
    {
        "author": "王建",
        "paragraphs": [
            "太儀前日暖房來，囑向朝陽乞藥栽。",
            "勑賜一窠紅躑躅，謝恩未了奏花開。"
        ],
        "title": "宮詞一百首 七十四",
        "id": "1295bb1f-bfdf-476b-bde2-40a67a6a4eff"
    },
    {
        "author": "王建",
        "paragraphs": [
            "御前新賜紫羅襦，步步金堦上軟輿。",
            "宮局總來爲喜樂，院中新拜內尚書。"
        ],
        "title": "宮詞一百首 七十五",
        "id": "c5e3d796-d787-498f-8163-4f775b872f51"
    },
    {
        "author": "王建",
        "paragraphs": [
            "鸚鵡誰敎轉舌關，內人手裏養來姦。",
            "語多更覺承恩澤，數對君王憶隴山。"
        ],
        "title": "宮詞一百首 七十六",
        "id": "9024705b-f9c1-4c1a-a28f-90ebd42b3811"
    },
    {
        "author": "王建",
        "paragraphs": [
            "分朋閑坐賭櫻桃，收却投壺玉腕勞。",
            "各把沈香雙陸子，局中鬬累阿誰高。"
        ],
        "title": "宮詞一百首 七十七",
        "id": "57fa2d6f-76e8-4ad8-9b15-f1771a7241e6"
    },
    {
        "author": "王建",
        "paragraphs": [
            "禁寺紅樓內裏通，笙歌引駕夾城東。",
            "裹頭宮監堂前立，手把牙鞘竹彈弓。"
        ],
        "title": "宮詞一百首 七十八",
        "id": "107c1617-7647-437a-8177-d719b4560a80"
    },
    {
        "author": "王建",
        "paragraphs": [
            "春風院院落花堆，金鎖生衣掣不開。",
            "更築歌臺起妝殿，明朝先進畫圖來。"
        ],
        "title": "宮詞一百首 七十九",
        "id": "090fd046-dcc9-4ebb-a99c-417fc3ec2008"
    },
    {
        "author": "王建",
        "paragraphs": [
            "舞來汗濕羅衣徹，樓上人扶下玉梯。",
            "歸到院中重洗面，金花盆裏潑銀泥。"
        ],
        "title": "宮詞一百首 八十",
        "id": "467d3c69-6c5e-4c35-8d5b-17c42e0c2d73"
    },
    {
        "author": "王建",
        "paragraphs": [
            "宿妝殘粉未明天，總立昭陽花樹邊。",
            "寒食內人長白打，庫中先散與金錢。"
        ],
        "title": "宮詞一百首 八十一",
        "id": "bc532435-aea1-41b7-b74f-f30dc115f154"
    },
    {
        "author": "王建",
        "paragraphs": [
            "衆中偏得君王笑，偷把金箱筆硯開。",
            "書破紅蠻隔子上，旋推當直美人來。"
        ],
        "title": "宮詞一百首 八十二",
        "id": "2addfb8d-5428-4304-866b-0af6ab74e426"
    },
    {
        "author": "王建",
        "paragraphs": [
            "敎遍宮娥唱遍詞，暗中頭白沒人知。",
            "樓中日日歌聲好，不問從初學阿誰。"
        ],
        "title": "宮詞一百首 八十三",
        "id": "c86da712-c6eb-489f-b16d-1dddc7084bf4"
    },
    {
        "author": "王建",
        "paragraphs": [
            "青樓小婦砑裙長，總被抄名入敎坊。",
            "春設殿前多隊舞，朋頭各自請衣裳。"
        ],
        "title": "宮詞一百首 八十四",
        "id": "fb63faa5-960f-4198-8574-bc331814e42b"
    },
    {
        "author": "王建",
        "paragraphs": [
            "水中芹葉土中花，拾得還將避衆家。",
            "總待別人般數盡，袖中拈出鬱金芽。"
        ],
        "title": "宮詞一百首 八十五",
        "id": "62607439-cdb9-4024-879f-1035c750cb87"
    },
    {
        "author": "王建",
        "paragraphs": [
            "玉簫改調箏移柱，催換紅羅繡舞筵。",
            "未戴柘枝花帽子，兩行宮監在簾前。"
        ],
        "title": "宮詞一百首 八十六",
        "id": "1e5eff87-04dc-4297-937f-ca0d38a4dc23"
    },
    {
        "author": "王建",
        "paragraphs": [
            "窗窗戶戶院相當，總有珠簾玳瑁牀。",
            "雖道君王不來宿，帳中長是炷牙香。"
        ],
        "title": "宮詞一百首 八十七",
        "id": "c0d4d155-6d1a-45ca-a55c-1956480dc8a2"
    },
    {
        "author": "王建",
        "paragraphs": [
            "雨入珠簾滿殿涼，避風新出玉盆湯。",
            "內人恐要秋衣着，不住熏籠換好香。"
        ],
        "title": "宮詞一百首 八十八",
        "id": "4c195dc2-8eab-4b38-9b34-ed9c2423a9ef"
    },
    {
        "author": "王建",
        "paragraphs": [
            "金吾除夜進儺名，畫袴朱衣四隊行。",
            "院院燒燈如白日，沈香火底坐吹笙。"
        ],
        "title": "宮詞一百首 八十九",
        "id": "38a2e87d-b5f3-423f-9079-62035f45fca2"
    },
    {
        "author": "王建",
        "paragraphs": [
            "樹頭樹底覓殘紅，一片西飛一片東。",
            "自是桃花貪結子，錯敎人恨五更風。"
        ],
        "title": "宮詞一百首 九十",
        "id": "a502cc3f-e82b-4972-8581-5123d83ca646"
    },
    {
        "author": "王建",
        "paragraphs": [
            "金殿當頭紫閤重，仙人掌上玉芙蓉。",
            "太平天子朝迎日，五色雲車駕六龍。"
        ],
        "title": "宮詞一百首 九十一",
        "id": "c0edb69f-e1e5-46bc-8481-577a118f8b4c"
    },
    {
        "author": "王建",
        "paragraphs": [
            "鴛鴦瓦上瞥然聲，晝寢宮娥夢裏驚。",
            "元是我王金彈子，海棠花下打流鶯。"
        ],
        "title": "宮詞一百首 九十二",
        "id": "599fb506-5684-4d62-b5fa-db3c51812f8e"
    },
    {
        "author": "王建",
        "paragraphs": [
            "忽地金輿向月陂，內人接著便相隨。",
            "却回龍武軍前過，當處敎開臥鴨池。"
        ],
        "title": "宮詞一百首 九十三",
        "id": "2a572a9b-e559-4c0e-b203-f79f1aa8827d"
    },
    {
        "author": "王建",
        "paragraphs": [
            "畫作天河刻作牛，玉梭金鑷采橋頭。",
            "每年宮裏穿針夜，勑賜諸親乞巧樓。"
        ],
        "title": "宮詞一百首 九十四",
        "id": "2264ebda-c26d-44d0-ade0-b4e4f611f5cf"
    },
    {
        "author": "王建",
        "paragraphs": [
            "春來睡困不梳頭，懶逐君王苑北游。",
            "暫向玉花階上坐，簸錢贏得兩三籌。"
        ],
        "title": "宮詞一百首 九十五",
        "id": "39a7273e-ae33-4de7-b20e-f0f7a6c0d78c"
    },
    {
        "author": "王建",
        "paragraphs": [
            "步行送入長門裏，不許來辭舊院花。",
            "只恐他時身到此，乞恩求赦放還家。"
        ],
        "title": "宮詞一百首 九十六",
        "id": "b633f346-d769-4271-bff8-64999918129e"
    },
    {
        "author": "王建",
        "paragraphs": [
            "縑羅不著索輕容，對面敎人染退紅。",
            "衫子成來一遍出，明朝半片在園中。"
        ],
        "title": "宮詞一百首 九十七",
        "id": "19b439d1-831d-4205-a029-b960752b79d3"
    },
    {
        "author": "王建",
        "paragraphs": [
            "彈棋玉指兩叁差，背局臨虛鬬著危。",
            "先打角頭紅子落，上三金字半邊垂。"
        ],
        "title": "宮詞一百首 九十八",
        "id": "1b000bd9-a7a3-4324-bbb4-1e7b753c88f2"
    },
    {
        "author": "王建",
        "paragraphs": [
            "後宮宮女無多少，盡向園中笑一團。",
            "舞蝶落花相覓著，春風共語亦應難。"
        ],
        "title": "宮詞一百首 九十九",
        "id": "d76aa321-8445-4830-9fa8-ec736fa8703f"
    },
    {
        "author": "王建",
        "paragraphs": [
            "宛轉黃金白柄長，青荷葉子畫鴛鴦。",
            "把來不是呈新樣，欲進微風到御牀。"
        ],
        "title": "宮詞一百首 一百",
        "id": "15d2463d-b5f0-4b81-83aa-408aa2cad3b8"
    },
    {
        "author": "王建",
        "paragraphs": [
            "供御香方加減頻，水沈山麝每回新。",
            "內中不許相傳出，已被醫家寫與人。"
        ],
        "title": "宮詞一百首 一百一",
        "id": "7577f4d7-8b15-4133-a741-84caefc06062"
    },
    {
        "author": "王建",
        "paragraphs": [
            "藥童食後送雲漿，高殿無風扇少涼。",
            "每到日中重掠鬢，衩衣騎馬繞宮廊。"
        ],
        "title": "宮詞一百首 一百二",
        "id": "798e071a-a38c-4e59-a2fd-aaa5c7a6e1b3"
    },
    {
        "author": "王建",
        "paragraphs": [
            "單于不向南牧馬，席萁遍滿天山下卻公不易勝，莫著外家欺。",
            "錦江詩弟子，時寄五花牋。",
            "花燒落第眼，雨破到家程。",
            "一朝金鳳庭前下，當是虛皇詔沈曦。",
            "宣城四面水茫茫，草蓋江城竹夾牆。"
        ],
        "title": "句",
        "id": "a7d155e3-e149-403e-ae76-538a64295657"
    },
    {
        "author": "劉商",
        "paragraphs": [
            "魏主矜蛾眉，美人美於玉。",
            "高臺無晝夜，歌舞竟未足。",
            "盛色如轉圜，夕陽落深谷。",
            "仍令身歿後，尚縱平生慾。",
            "紅粉淚縱橫，調絃向空屋。",
            "舉頭君不在，惟見西陵木。",
            "玉輦豈再來，嬌鬟爲誰綠。",
            "那堪秋風裏，更舞陽春曲。",
            "曲罷情不勝，凭闌向西哭。",
            "臺邊生野草，來去罥羅縠。",
            "況復陵寢間，雙雙見麋鹿。"
        ],
        "title": "銅雀妓",
        "id": "9a9d1c54-36be-433a-bf1c-35f0e839e226"
    },
    {
        "author": "劉商",
        "paragraphs": [
            "堅貞與和璧，利用歸干將。",
            "金玉徒自寶，高賢無比方。",
            "挺生巖松姿，孤直凌雪霜。",
            "亭亭結清陰，不競桃李芳。",
            "讀書哂霸業，翊贊思皇王。",
            "千載有疑議，一言能否臧。",
            "儒風久淪弊，顏閔壽不長。",
            "邦國豈殄瘁，斯人今又亡。",
            "別離長春草，存沒隔楚鄉。",
            "聞問尚書慟，淚凝向日黃。",
            "奄忽薤露晞，杳冥泉夜長。",
            "賢愚自修短，天色空蒼蒼。",
            "銘旌歛歸魂，荆棘生路傍。",
            "門柳日蕭索，繐帷掩空堂。",
            "燈孤晦處明，高節歿後彰。",
            "芳蘭已灰燼，幕府留餘香。",
            "常愛獨坐尊，繡衣如雁行。",
            "至今虛左位，言發淚霑裳。"
        ],
        "title": "哭韓淮端公兼上崔中丞",
        "id": "bf2bbb81-fe8c-448a-b0de-d1d518314e90"
    },
    {
        "author": "劉商",
        "paragraphs": [
            "巴人遠從荆山客，回首荆山楚雲隔。",
            "思歸夜唱竹枝歌，庭槐葉落秋風多。",
            "曲中歷歷敘鄉土，鄉思綿綿楚詞古。",
            "身騎吳牛不畏虎，手提簑笠欺風雨。",
            "猨啼日暮江岸邊，綠蕪連山水連天。",
            "來時十三今十五，一成新衣已再補。",
            "鴻雁南飛報鄰伍，在家歡樂辭家苦。",
            "天晴露白鐘漏遲，淚痕滿面看竹枝。",
            "曲終寒竹風裊裊，西方落日東方曉。"
        ],
        "title": "秋夜聽嚴紳巴童唱竹枝歌",
        "id": "0f9dd333-5f18-478b-8b18-53ed1bf06e91"
    },
    {
        "author": "劉商",
        "paragraphs": [
            "遶樹啞啞驚復栖，含烟碧樹高枝齊。",
            "月明露濕枝亦滑，城上女牆西月低。",
            "愁人出戶聽烏啼，團團明月墮牆西。",
            "月中有桂樹，日中有伴侶。",
            "何不上天去？一聲啼到曙。"
        ],
        "title": "烏夜啼",
        "id": "14824f68-98d7-433e-be7c-2eff3a9a891c"
    },
    {
        "author": "劉商",
        "paragraphs": [
            "塞鴻聲聲飛不住，終日南征向何處。",
            "大漠窮陰多沍寒，分飛不得長懷安。",
            "春去秋來年歲疾，湖南薊北關山難。",
            "寒飛萬里胡天雪，夜度千門漢家月。",
            "去住應多兩地情，東西動作經年別。",
            "南州風土復何如，春雁歸時早寄書。"
        ],
        "title": "隨陽雁歌送兄南遊",
        "id": "6d2f8ac7-6cd0-4b7f-9dba-38a1b190f195"
    },
    {
        "author": "劉商",
        "paragraphs": [
            "昔日才高容貌古，相敬如賓不相覩。",
            "手奉蘋蘩喜盛門，心知禮義感君恩。",
            "三星照戶春空盡，一樹桃花竟不言。",
            "結束車輿強遊往，和風霽日東臯上。",
            "鸞鳳參差陌上行，麥苗縈隴雉初鳴。",
            "修容盡飾將何益，極慮呈材欲導情。",
            "六藝從師得機要，百發穿楊含絕妙。",
            "白羽風馳碎錦毛，青娥怨處嫣然笑。",
            "楊生詞賦比潘郎，不似前賢貌不揚。",
            "聽調琴弄能和室，更解彎弧足自防。",
            "秋深爲爾持圓扇，莫忘魯連飛一箭。"
        ],
        "title": "賦得射雉歌送楊協律表弟赴婚期",
        "id": "1db712ea-73c1-4162-b031-24b137bcc622"
    },
    {
        "author": "劉商",
        "paragraphs": [
            "終日閭閻逐羣雞，喜逢野鶴臨清溪。",
            "綠苔春水水中影，夜月平沙沙上栖。",
            "驚謂汀洲白蘋發，又疑曲渚前年雪。",
            "紫頂昂藏肯狎人，一聲嘹亮沖天闕。",
            "素質翩翩帶落暉，湖南渭陽相背飛。",
            "東西分散別離促，宇宙蒼茫相見稀。",
            "皇華地仙如鶴馭，乘駕飄飄留不住。",
            "延望乘虛入紫霞，陌頭回首空烟樹。",
            "會使摶風羽翮輕，九霄雲路隨先鳴。"
        ],
        "title": "泛舒城南溪賦得沙鶴歌奉餞張侍御赴河南元博士赴揚州拜覲僕射",
        "id": "53a21972-1845-42d9-9d17-e7d4987d496d"
    },
    {
        "author": "劉商",
        "paragraphs": [
            "姑蘇臺枕吳江水，層級鱗差向天倚。",
            "秋高露白萬林空，低望吳田三百里。",
            "當時雄盛如何比，千仞無根立平地。",
            "臺前夾月吹玉鸞，臺上迎涼撼金翠。",
            "銀河倒瀉君王醉，灩酒峩冠眄西子。",
            "宮娃酣態舞娉婷，香飆四颯青城墜。",
            "伍員結舌長噓嚱，忠諫無因到君耳。",
            "城烏啼盡海霞銷，深掩金屏日高睡。",
            "王道潛隳伍員死，可嘆斗間瞻王氣。",
            "會稽句踐擁長矛，萬馬鳴蹄掃空壘。",
            "瓦解冰銷真可恥，凝豔妖芳安足恃。",
            "可憐荒堞晚冥濛，麋鹿呦呦達遺址。",
            "君懷逸氣還東吳，吟狂日日遊姑蘇。",
            "興來下筆到奇景，瑤盤迸灑蛟人珠。",
            "大鵬矯翼翻雲衢，嵩峰霽後凌天孤。",
            "海潮秋打羅剎石，月魄夜當彭蠡湖。",
            "有時凝思家虛無，霓幢彷彿遊仙都。",
            "琳琅暗戛玉華殿，天香靜褭金芙蕖。",
            "君聲日下聞來久，清贍何人敢敵手。",
            "我逃名迹遁西林，不得灞陵傾別酒。",
            "莫便五湖爲隱淪，年年三十昇仙人。"
        ],
        "title": "姑蘇懷古送秀才下第歸江南",
        "id": "a6e781fe-94d9-48fd-9d57-cc331970e10f"
    },
    {
        "author": "劉商",
        "paragraphs": [
            "文明化洽天地清，和氣氤氳孕至靈。",
            "瑞雪不散抱層嶺，陽谷霞光射山頂。",
            "薙草披沙石竇開，生金曜日明金井。",
            "虞衡相賀爲禎祥，畏人採攫持殳戕。",
            "羊馳馬走塵滿道，郡邸封章開建章。",
            "君王儉德先簡易，贍國肥家在仁義。",
            "山澤藏金與萬人，宣言郡邑無專利。",
            "閭閻少長競奔凑，黃金滿袖家富有。",
            "驩心蹈舞歌皇風，願載謳歌青史中。"
        ],
        "title": "金井歌",
        "id": "dc25343e-4e2d-46b0-a856-c2465581ef90"
    },
    {
        "author": "劉商",
        "paragraphs": [
            "露井夭桃春未到，遲日猶寒柳開早。",
            "高枝低枝飛鸝黃，千條萬條覆宮牆。",
            "幾回離別折欲盡，一夜東風吹又長。",
            "毿毿拂人行不進，依依送君無遠近。",
            "青春去住隨柳條，却寄來人以爲信。"
        ],
        "title": "柳條歌送客",
        "id": "1a0aeeef-7f97-44a4-969b-ce61c69043c3"
    },
    {
        "author": "劉商",
        "paragraphs": [
            "漢室將衰兮四夷不賓，動干戈兮征戰頻。",
            "哀哀父母生育我，見離亂兮當此辰。",
            "紗窗對鏡未經事，將謂珠簾能蔽身。",
            "一朝胡騎入中國，蒼黃處處逢胡人。",
            "忽將薄命委鋒鏑，可惜紅顏隨虜塵。"
        ],
        "title": "胡笳十八拍 第一拍",
        "id": "c752cff2-b969-4ada-b562-bc5cc58caaa3"
    },
    {
        "author": "劉商",
        "paragraphs": [
            "馬上將余向絕域，厭生求死死不得。",
            "戎羯腥膻豈是人，豺狼喜怒難姑息。",
            "行盡天山足霜霰，風土蕭條近胡國。",
            "萬里重陰鳥不飛，寒沙莽莽無南北。"
        ],
        "title": "胡笳十八拍 第二拍",
        "id": "c8aa9275-c55a-4d12-aff9-fffb282530b4"
    },
    {
        "author": "劉商",
        "paragraphs": [
            "如羇囚兮在縲絏，憂慮萬端無處說。",
            "使余刀兮剪余髮，食余肉兮飲余血。",
            "誠知殺身願如此，以余爲妻不如死。",
            "早被蛾眉累此身，空悲弱質柔如水。"
        ],
        "title": "胡笳十八拍 第三拍",
        "id": "3e600dd7-b922-4ec2-b694-0d4eaeaa86bb"
    },
    {
        "author": "劉商",
        "paragraphs": [
            "山川路長誰記得，何處天涯是鄉國。",
            "自從驚怖少精神，不覺風霜損顏色。",
            "夜中歸夢來又去，朦朧豈解傳消息。",
            "漫漫胡天叫不聞，明明漢月應相識。"
        ],
        "title": "胡笳十八拍 第四拍",
        "id": "39d1e936-b9ac-465b-8f25-c2e4df0e6658"
    },
    {
        "author": "劉商",
        "paragraphs": [
            "水頭宿兮草頭坐，風吹漢地衣裳破。",
            "羊脂沐髮長不梳，羔子皮裘領仍左。",
            "狐襟貉袖腥復膻，晝披行兮夜披臥。",
            "氈帳時移無定居，日月長兮不可過。"
        ],
        "title": "胡笳十八拍 第五拍",
        "id": "f3b34c23-9d12-4503-b7c8-057c815ed34f"
    },
    {
        "author": "劉商",
        "paragraphs": [
            "怪得春光不來久，胡中風土無花柳。",
            "天翻地覆誰得知，如今正南看北斗。",
            "姓名音信兩不通，終日經年常閉口。",
            "是非取與在指撝，言語傳情不如手。"
        ],
        "title": "胡笳十八拍 第六拍",
        "id": "59ce2ebb-5660-4c5a-b360-e8352c651df6"
    },
    {
        "author": "劉商",
        "paragraphs": [
            "男兒婦人帶弓箭，塞馬蕃羊臥霜霰。",
            "寸步東西豈自由，偷生乞死非情願。",
            "龜茲觱篥愁中聽，碎葉琵琶夜深怨。",
            "竟夕無雲月上天，故鄉應得重相見。"
        ],
        "title": "胡笳十八拍 第七拍",
        "id": "58d2dfe8-40c2-42ec-9dee-72a1480571de"
    },
    {
        "author": "劉商",
        "paragraphs": [
            "憶昔私家恣嬌小，遠取珍禽學馴擾。",
            "如今淪棄念故鄉，悔不當初放林表。",
            "朔風蕭蕭寒日暮，星河寥落胡天曉。",
            "旦夕思歸不得歸，愁心想似籠中鳥。"
        ],
        "title": "胡笳十八拍 第八拍",
        "id": "6d98fe1d-74b2-4b61-8112-1d2e9beaf6d8"
    },
    {
        "author": "劉商",
        "paragraphs": [
            "當日蘇武單于問，道是賓鴻解傳信。",
            "學他刺血寫得書，書上千重萬重恨。",
            "髯胡少年能走馬，彎弓射飛無遠近。",
            "遂令邊雁轉怕人，絕域何由達方寸。"
        ],
        "title": "胡笳十八拍 第九拍",
        "id": "aa098574-5f7e-4be3-b8d1-5a1e7bc8040d"
    },
    {
        "author": "劉商",
        "paragraphs": [
            "恨凌辱兮惡腥膻，憎胡地兮怨胡天。",
            "生得胡兒欲棄捐，及生母子情宛然。",
            "貌殊語異憎還愛，心中不覺常相牽。",
            "朝朝暮暮在眼前，腹生手養寧不憐。"
        ],
        "title": "胡笳十八拍 第十拍",
        "id": "3128f181-3841-403b-bb63-75cff2210e7b"
    },
    {
        "author": "劉商",
        "paragraphs": [
            "日來月往相催遷，迢迢星歲欲周天。",
            "無冬無夏臥霜霰，水凍草枯爲一年。",
            "漢家甲子有正朔，絕域三光空自懸。",
            "幾回鴻雁來又去，腸斷蟾蜍虧復圓。"
        ],
        "title": "胡笳十八拍 第十一拍",
        "id": "9c5c1f94-f4af-464d-a9c7-feee2cdddd51"
    },
    {
        "author": "劉商",
        "paragraphs": [
            "破瓶落井空永沈，故鄉望斷無歸心。",
            "寧知遠使問姓名，漢語泠泠傳好音。",
            "夢魂幾度到鄉國，覺後翻成哀怨深。",
            "如今果是夢中事，喜過悲來情不任。"
        ],
        "title": "胡笳十八拍 第十二拍",
        "id": "855f3a4e-d57b-455d-91a2-8680575a592c"
    },
    {
        "author": "劉商",
        "paragraphs": [
            "童稚牽衣雙在側，將來不可留又憶。",
            "還鄉惜別兩難分，寧棄胡兒歸舊國。",
            "山川萬里復邊戍，背面無由得消息。",
            "淚痕滿面對殘陽，終日依依向南北。"
        ],
        "title": "胡笳十八拍 第十三拍",
        "id": "97b4f82e-7435-463a-bd8c-c4556930e757"
    },
    {
        "author": "劉商",
        "paragraphs": [
            "莫以胡兒可羞耻，恩情亦各言其子。",
            "手中十指有長短，截之痛惜皆相似。",
            "還鄉豈不見親族，念此飄零隔生死。",
            "南風萬里吹我心，心亦隨風度遼水。"
        ],
        "title": "胡笳十八拍 第十四拍",
        "id": "57e95e45-fd2e-45e6-ac84-770e801192ef"
    },
    {
        "author": "劉商",
        "paragraphs": [
            "歎息襟懷無定分，當時怨來歸又恨。",
            "不知愁怨情若何，似有鋒鋩擾方寸。",
            "悲歡竝行情未快，心意相尤自相問。",
            "不緣生得天屬親，豈向仇讐結恩信。"
        ],
        "title": "胡笳十八拍 第十五拍",
        "id": "fc3f33f8-4a8a-4f6c-bbb2-1d911272a2d4"
    },
    {
        "author": "劉商",
        "paragraphs": [
            "去時只覺天蒼蒼，歸日始知胡地長。",
            "重陰白日落何處，秋雁所向應南方。",
            "平沙四顧自迷惑，遠近悠悠隨雁行。",
            "征途未盡馬蹄盡，不見行人邊草黃。"
        ],
        "title": "胡笳十八拍 第十六拍",
        "id": "52d879f5-cf71-4fc0-b691-48b4800e4610"
    },
    {
        "author": "劉商",
        "paragraphs": [
            "行盡胡天千萬里，唯見黃沙白雲起。",
            "馬飢跑雪銜草根，人渴敲冰飲流水。",
            "燕山髣髴辨烽戍，鼙鼓如聞漢家壘。",
            "努力前程是帝鄉，生前免向胡中死。"
        ],
        "title": "胡笳十八拍 第十七拍",
        "id": "5bac9387-46ad-4204-aa27-0b802d854d99"
    },
    {
        "author": "劉商",
        "paragraphs": [
            "歸來故鄉見親族，田園半蕪春草綠。",
            "明燭重燃煨燼灰，寒泉更洗沈泥玉。",
            "載持巾櫛禮儀好，一弄絲桐生死足。",
            "出入關山十二年，哀情盡在胡笳曲。"
        ],
        "title": "胡笳十八拍 第十八拍",
        "id": "77a5ef08-2dcc-407a-8435-8a675d8cd159"
    },
    {
        "author": "劉商",
        "paragraphs": [
            "橋邊足離別，終日爲悲辛。",
            "登橋因歎逝，却羨別離人。",
            "橋下東流水，芳樹櫻桃蘂。",
            "流水與潮迴，花落明年開。",
            "可憐三語掾，長作九泉灰。",
            "宿昔歡遊在何處，花前飲足求仙去。"
        ],
        "title": "雜言同豆盧郎中郭南七里橋哀悼姚倉曹",
        "id": "8175d362-c8b9-466d-a738-fc95652ee00c"
    },
    {
        "author": "劉商",
        "paragraphs": [
            "楚客經年病，孤舟人事稀。",
            "晚晴江柳變，春暮塞鴻歸。",
            "今日方知命，前身自覺非。",
            "不能憂歲計，無限故山薇。"
        ],
        "title": "春日臥病",
        "id": "19e3c503-b936-42f7-a20b-aa67fb63bd42"
    },
    {
        "author": "劉商",
        "paragraphs": [
            "凋殘精舍在，連步訪緇衣。",
            "古殿門空掩，楊花雪亂飛。",
            "鶴巢松影薄，僧少磬聲稀。",
            "青眼能留客，疎鐘逼夜歸。"
        ],
        "title": "題禪居廢寺",
        "id": "33f57929-32fc-4b75-a67c-5c8a205b6633"
    },
    {
        "author": "劉商",
        "paragraphs": [
            "扁舟水淼淼，曲岸復長塘。",
            "古寺春山上，登樓憶故鄉。",
            "雲烟橫極浦，花木擁迴廊。",
            "更有思歸意，晴明陟上方。"
        ],
        "title": "題山寺",
        "id": "750681cd-241e-47e4-ae58-75a805741d79"
    },
    {
        "author": "劉商",
        "paragraphs": [
            "毘陵過柱史，簡易在茅茨。",
            "芳草如花種，修篁帶笋移。",
            "徑幽人未賞，簷靜燕初窺。",
            "野客憐霜壁，青松畫一枝。"
        ],
        "title": "題楊侍郎新亭",
        "id": "f28d3b72-4f74-44fd-bf93-47cc98b943a3"
    },
    {
        "author": "劉商",
        "paragraphs": [
            "野寺僧房遠，陶潛引客來。",
            "鳥喧殘果落，蘭敗幾花開。",
            "真性知無住，微言欲望迴。",
            "竹風清磬晚，歸策步蒼苔。"
        ],
        "title": "同徐城季明府遊重光寺題晃師壁",
        "id": "f1f52d4d-4255-4974-847a-0511d42332a5"
    },
    {
        "author": "劉商",
        "paragraphs": [
            "幾年烏府內，何處逐鳧歸。",
            "關吏迷驄馬，銅章累繡衣。",
            "野亭山草綠，客路柳花飛。",
            "況復長安遠，音書從此稀。"
        ],
        "title": "送林袞侍御東陽秩滿赴上都",
        "id": "54057edc-c57e-48c5-9aab-9e6a78dfc58b"
    },
    {
        "author": "劉商",
        "paragraphs": [
            "含香仍佩玉，宜入鏡中行。",
            "盡室隨乘興，扁舟不計程。",
            "渡江霖雨霽，對月夜潮生。",
            "莫慮當炎暑，稽山水木清。"
        ],
        "title": "送人之江東",
        "id": "ed324ccb-055a-4da7-9807-8464a8eb46d1"
    },
    {
        "author": "劉商",
        "paragraphs": [
            "見誦甘泉賦，心期折桂歸。",
            "鳳雛皆五色，鴻漸又雙飛。",
            "別思看衰柳，秋風動客衣。",
            "明朝問禮處，蹔覺雁行稀。"
        ],
        "title": "送李元規昆季赴舉",
        "id": "256d9d34-901b-4586-bd9c-bfddbdf025db"
    },
    {
        "author": "劉商",
        "paragraphs": [
            "賀客移星使，絲綸出紫微。",
            "手中霜作簡，身上繡爲衣。",
            "驄馬朝天疾，臺烏向日飛。",
            "親朋皆避路，不是送人稀。"
        ],
        "title": "送楊閑侍御拜命赴上都",
        "id": "c04bee0c-2dd1-4ce8-8363-3be2f06db71b"
    },
    {
        "author": "劉商",
        "paragraphs": [
            "物候改秋節，炎涼此夕分。",
            "暗蟲聲徧草，明月夜無雲。",
            "清逈簷外見，淒其籬下聞。",
            "感時兼惜別，羇思自紛紛。"
        ],
        "title": "賦得月下聞蛩送別",
        "id": "86d693be-a8d4-4ad2-a205-cf0d30255e90"
    },
    {
        "author": "劉商",
        "paragraphs": [
            "重陽秋雁未啣蘆，始覺他鄉節候殊。",
            "旅館但知聞蟋蟀，郵童不解獻茱萸。",
            "陶潛何處登高醉，倦客停橈一事無。",
            "來歲公田多種黍，莫敎黃菊笑楊朱。"
        ],
        "title": "重陽日寄上饒李明府",
        "id": "3fba7ff9-acd9-4dce-bfbc-2e071547103d"
    },
    {
        "author": "劉商",
        "paragraphs": [
            "盛德高名總是空，神明福善大朦朧。",
            "遊魂永永無歸日，流水年年自向東。",
            "素帷旅櫬鄉關遠，丹旐孤燈客舍中。",
            "伯道共悲無後嗣，孀妻老母斷根蓬。"
        ],
        "title": "同諸子哭張元易",
        "id": "dd5f08ab-e872-48df-978b-369433e46e7d"
    },
    {
        "author": "劉商",
        "paragraphs": [
            "失計爲卑吏，三年滯楚鄉。",
            "不能隨世俗，應是昧行藏。",
            "白璧空無玷，黃沙只自傷。",
            "暮天鄉思亂，曉鏡鬢毛蒼。",
            "灰管移新律，窮陰變一陽。",
            "歲時人共換，幽憤日先長。",
            "拙宦慚知己，無媒悔自強。",
            "迍邅羞薄命，恩惠費餘光。",
            "衆口誠難稱，長川却易防。",
            "魚竿今尚在，行此掉滄浪。"
        ],
        "title": "合肥至日愁中寄鄭明府",
        "id": "35922d1a-9bd6-4c05-aa45-274cf51ded24"
    },
    {
        "author": "劉商",
        "paragraphs": [
            "考績朝稱貴，時清武用文。",
            "二天移外府，三命佐元勳。",
            "佩玉兼高位，摐金閱上軍。",
            "威容冠是鐵，圖畫閣名芸。",
            "人詠甘棠茂，童謠竹馬羣。",
            "懸旌風肅肅，臥轍淚紛紛。",
            "特達恩難報，升沈路易分。",
            "侯嬴不得從，心逐信陵君。"
        ],
        "title": "送廬州賈使君拜命",
        "id": "a0bfd0f1-c4ef-46fe-a535-5effc4ca87b6"
    },
    {
        "author": "劉商",
        "paragraphs": [
            "淨掃黃金階，飛霜皎如雪。",
            "下簾彈箜篌，不忍見秋月。"
        ],
        "title": "怨婦",
        "id": "356e693d-f163-4cfb-ba12-54c808e63828"
    },
    {
        "author": "劉商",
        "paragraphs": [
            "從來上臺榭，不敢倚闌干。",
            "零落知成血，高樓直下看。"
        ],
        "title": "綠珠怨",
        "id": "1af41365-8613-43b1-b7e7-ec4bc29016a2"
    },
    {
        "author": "劉商",
        "paragraphs": [
            "達曉寢衣冷，開帷霜露凝。",
            "風吹昨夜淚，一片枕前冰。"
        ],
        "title": "古意",
        "id": "8d40eb55-efed-44ae-a45d-994044bd05e7"
    },
    {
        "author": "劉商",
        "paragraphs": [
            "何處哭故人，青門水如箭。",
            "當時水頭別，從此不相見。"
        ],
        "title": "哭蕭掄",
        "id": "8f6704ae-d21f-4be6-ab2c-b2627696130a"
    },
    {
        "author": "劉商",
        "paragraphs": [
            "車騎秦城遠，囊裝楚客貧。",
            "月明思遠道，詩罷訴何人。"
        ],
        "title": "送從弟赴上都",
        "id": "62c07bf8-fca7-4c72-91d2-f7043d2c972a"
    },
    {
        "author": "劉商",
        "paragraphs": [
            "晴日登臨好，春風各望家。",
            "垂楊夾城路，客思逐楊花。"
        ],
        "title": "登相國寺閣",
        "id": "72f97955-cff6-4990-879b-acd33c85c53d"
    },
    {
        "author": "劉商",
        "paragraphs": [
            "玉英期共采，雲嶺獨先過。",
            "應得靈芝也，詩情一倍多。"
        ],
        "title": "酬濬上人采藥見寄",
        "id": "465abfc8-fe1f-4cc3-a9f3-5479f87cbfc0"
    },
    {
        "author": "劉商",
        "paragraphs": [
            "枳實遶僧房，攀枝置藥囊。",
            "洞庭山上橘，霜落也應黃。"
        ],
        "tags": [
            "洞庭湖"
        ],
        "title": "曲水寺枳實",
        "id": "65d6b275-c8b1-4bd6-9670-8a50b5be44d1"
    },
    {
        "author": "劉商",
        "paragraphs": [
            "虛空無處所，髣髴似琉璃。",
            "詩境何人到，禪心又過詩。"
        ],
        "title": "酬問師",
        "id": "29cf1bbc-2b05-497a-89d2-961b2f7235d6"
    },
    {
        "author": "劉商",
        "paragraphs": [
            "傾蓋見芳姿，晴天瓊樹枝。",
            "連城猶隱石，唯有卞和知。"
        ],
        "title": "殷秀才求詩",
        "id": "1d70ecfb-07ba-41c3-81ed-d4f8fbc8e1e4"
    },
    {
        "author": "劉商",
        "paragraphs": [
            "萬姓厭干戈，三邊尚未和。",
            "將軍誇寶劒，功在殺人多。"
        ],
        "title": "行營即事",
        "id": "2f7723ef-bcde-4e91-8d32-dd66a03dadbe"
    },
    {
        "author": "劉商",
        "paragraphs": [
            "南巢登望縣城孤，半是青山半是湖。",
            "知爾素多山水興，此回歸去更來無。"
        ],
        "title": "送劉寰北歸",
        "id": "02efac18-657f-49cc-aec7-bb821b0fa2d4"
    },
    {
        "author": "劉商",
        "paragraphs": [
            "深山窮谷沒人來，邂逅相逢眼漸開。",
            "雲鶴洞宮君未到，夕陽帆影幾時回。"
        ],
        "title": "送王閈歸蘇州",
        "id": "119ad018-c432-46e0-8ead-829e7ed61524"
    },
    {
        "author": "劉商",
        "paragraphs": [
            "莫歎乘軺道路賒，高樓日日望還家。",
            "人到南康皆下淚，唯君笑向此中花。"
        ],
        "title": "送人往虔州",
        "id": "3a4541bc-5bdc-49d4-9124-e6933d65476f"
    },
    {
        "author": "劉商",
        "paragraphs": [
            "閑出東林日影斜，稻苗深淺映袈裟。",
            "船到南湖風浪靜，可憐秋水照蓮花。"
        ],
        "title": "送僧往湖南",
        "id": "17774136-42b0-4654-9f76-ba85f51636bd"
    },
    {
        "author": "劉商",
        "paragraphs": [
            "露冕行春向若耶，野人懷惠欲移家。",
            "東風二月淮陰郡，唯見棠棃一樹花。"
        ],
        "title": "送元使君自楚移越",
        "id": "61d2b298-db42-432a-b85d-06e27c0fcb69"
    },
    {
        "author": "劉商",
        "paragraphs": [
            "不食黃精不采薇，葛苗爲帶草爲衣。",
            "孤雲更入深山去，人絕音書鴈自飛。"
        ],
        "title": "移居深山謝別親故",
        "id": "59943608-abc3-4a86-bc2b-9f8b908e7de8"
    },
    {
        "author": "劉商",
        "paragraphs": [
            "君去春山誰共遊，鳥啼花落水空流。",
            "如今送別臨溪水，他日相思來水頭。"
        ],
        "title": "送王永二首 一",
        "id": "9006f890-2596-4f9a-a3e3-d089ece014f9"
    },
    {
        "author": "劉商",
        "paragraphs": [
            "綿衣似熱裌衣寒，時景雖和春已闌。",
            "誠知暫別那惆悵，明日藤花獨自看。"
        ],
        "title": "送王永二首 二",
        "id": "371339b3-696f-43ab-8715-80ea68d66c43"
    },
    {
        "author": "劉商",
        "paragraphs": [
            "灞岸青門有弊廬，昨來聞道半丘墟。",
            "陌頭空送長安使，舊里無人可寄書。"
        ],
        "title": "送別",
        "id": "cb2df11c-a56d-4f06-99c6-3e6aebb5735a"
    },
    {
        "author": "劉商",
        "paragraphs": [
            "清陽玉潤復多才，邂逅佳期過早梅。",
            "槿花亦可浮杯上，莫待東籬黃菊開。"
        ],
        "title": "送王貞",
        "id": "64d26413-135b-4aca-a9e4-2fdb38e9f179"
    },
    {
        "author": "劉商",
        "paragraphs": [
            "志在乘軒鳴玉珂，心期未快隱青蘿。",
            "廣陵行路風塵合，城郭新秋砧杵多。"
        ],
        "title": "送薛六暫遊揚州",
        "id": "3745633d-edd0-42dd-b7d3-8282a9c4f717"
    },
    {
        "author": "劉商",
        "paragraphs": [
            "晚渡邗溝惜別離，漸看烽火馬行遲。",
            "千鈞何處穿楊葉，二月長安折桂枝。"
        ],
        "title": "送楊行元赴舉",
        "id": "3a8ebc78-ed9b-4fae-a972-2ebbae61ebce"
    },
    {
        "author": "劉商",
        "paragraphs": [
            "鞞鼓喧喧對古城，獨尋歸鳥馬蹄輕。",
            "回來看覓鶯飛處，即是將軍細柳營。"
        ],
        "title": "行營送人",
        "id": "46334573-2f4a-4e35-9e18-4deb7a7c8ac1"
    },
    {
        "author": "劉商",
        "paragraphs": [
            "河水冰消鴈北飛，寒衣未足又春衣。",
            "自憐漂蕩經年客，送別千回獨未歸。"
        ],
        "title": "滑州送人先歸",
        "id": "22b4b3ec-cdb5-4bc7-93a3-e3fbcd60a43d"
    },
    {
        "author": "劉商",
        "paragraphs": [
            "木落前山霜露多，手持寒錫遠頭陀。",
            "眼看庭樹梅花發，不見詩人獨詠歌。"
        ],
        "title": "送濬上人",
        "id": "110ef313-093d-49d2-b5f0-1ce203b9e115"
    },
    {
        "author": "劉商",
        "paragraphs": [
            "門臨楚國舟船路，易見行人易別離。",
            "今日送君心最恨，孤帆水下又風吹。"
        ],
        "title": "高郵送弟遇北遊",
        "id": "80a8cfd4-93a0-4db4-8448-3401f948ae00"
    },
    {
        "author": "劉商",
        "paragraphs": [
            "煙波極目已霑襟，路出東塘水更深。",
            "看取海頭秋草色，一如江上別離心。"
        ],
        "title": "送豆盧郎赴海陵",
        "id": "9efe2dcf-cbd4-4c86-82f7-053e645ff62e"
    },
    {
        "author": "劉商",
        "paragraphs": [
            "青娥宛宛聚爲裳，烏鵲橋成別恨長。",
            "惆悵梧桐非舊影，不悲鴻鴈暫隨陽。"
        ],
        "title": "送女子",
        "id": "a9b677e8-2657-4d20-9572-1a7479846124"
    },
    {
        "author": "劉商",
        "paragraphs": [
            "聞道鉛華學沈寧，寒枝淅瀝葉青青。",
            "一株將比囊中樹，若箇年多有茯苓。"
        ],
        "title": "酬道芬寄晝松",
        "id": "0490ac79-e0b9-40e7-bad3-08f6bdd09813"
    },
    {
        "author": "劉商",
        "paragraphs": [
            "白社風霜驚暮年，銅瓶桑落慰秋天。",
            "憐君意厚留新畫，不著松枝當酒錢。"
        ],
        "title": "山翁持酒相訪以畫松酬之",
        "id": "8e7272cc-f032-47e6-abf5-bff9c8970617"
    },
    {
        "author": "劉商",
        "paragraphs": [
            "渡水傍山尋石壁，白雲飛處洞門開。",
            "仙人來往行無跡，石徑春風長綠苔。"
        ],
        "title": "題潘師房",
        "id": "a0193ce9-d07b-4ee6-8424-c57ba5b5d7ee"
    },
    {
        "author": "劉商",
        "paragraphs": [
            "仙侶招邀自有期，九天升降五雲隨。",
            "不知辭罷虛皇日，更向人間住幾時。"
        ],
        "title": "謝自然却還舊居",
        "id": "545620e3-fea4-4afe-935e-3cd3c8f51abd"
    },
    {
        "author": "劉商",
        "paragraphs": [
            "挂却衣冠披薜荔，世人應是笑狂愚。",
            "年來漸覺髭鬚黑，欲寄松花君用無。"
        ],
        "title": "寄李俌",
        "id": "700e128d-c100-4b71-a469-14714de0e8c0"
    },
    {
        "author": "劉商",
        "paragraphs": [
            "少壯從戎馬上飛，雪山童子未緇衣。",
            "秋山年長頭陀處，說我軍前射虎歸。"
        ],
        "tags": [
            "写人",
            "赞美",
            "写人诗"
        ],
        "title": "贈頭陀師",
        "id": "b80cd84e-66c5-4a2d-af2d-bafbb18166b6"
    },
    {
        "author": "劉商",
        "paragraphs": [
            "輕微菅蒯將何用，容足偷安事頗同。",
            "日入信陵賓館靜，贈君閑步月明中。"
        ],
        "title": "贈嚴四草屨",
        "id": "9cb198d6-9540-49cd-9762-1731f35d58f0"
    },
    {
        "author": "劉商",
        "paragraphs": [
            "何事退耕滄海畔，閑看富貴白雲飛。",
            "門前種稻三回熟，縣裏官人四考歸。"
        ],
        "title": "題劉偃莊",
        "id": "0efece9a-8bfe-4b25-a872-1dcd7ccbd49e"
    },
    {
        "author": "劉商",
        "paragraphs": [
            "蒼山雲雨逐明神，唯有香名萬歲春。",
            "東風三月黃陂水，只見桃花不見人。"
        ],
        "title": "題黃陂夫人祠",
        "id": "ae9eab98-ccff-4285-97a1-4d91ca67fd8a"
    },
    {
        "author": "劉商",
        "paragraphs": [
            "何處營求出世間，心中無事即身閑。",
            "門外水流風葉落，唯將定性對前山。"
        ],
        "title": "題道濟上人房",
        "id": "9d110d8e-e1d9-4b4e-81ee-46d2993148a0"
    },
    {
        "author": "劉商",
        "paragraphs": [
            "福庭人靜少攀援，雨露偏滋影易繁。",
            "磊落紫香香亞樹，清陰滿地晝當軒。"
        ],
        "title": "棃樹陰",
        "id": "d8b88762-5c84-4462-a912-aba1899853e2"
    },
    {
        "author": "劉商",
        "paragraphs": [
            "蕭條旅舍客心驚，斷續僧房靜又清。",
            "借問蟬聲何所爲，人家古寺兩般聲。"
        ],
        "title": "秋蟬聲",
        "id": "b6a372a3-e248-4d31-a452-5dcbe7370636"
    },
    {
        "author": "劉商",
        "paragraphs": [
            "車馬驅馳人在世，東西南北鶴隨雲。",
            "莫言貧病無留別，百代簪纓將付君。"
        ],
        "title": "歸山留別子姪二首 一",
        "id": "e6547d07-69dc-469d-8d28-ec60b009af96"
    },
    {
        "author": "劉商",
        "paragraphs": [
            "不逐浮雲不羨魚，杏花茅屋向陽居。",
            "鶴鳴華表應傳語，鴈度霜天懶寄書。"
        ],
        "title": "歸山留別子姪二首 二",
        "id": "1410e9c4-3ffc-4895-b5c4-c58fd4fdc88c"
    },
    {
        "author": "劉商",
        "paragraphs": [
            "水墨乍成巖下樹，摧殘半隱洞中[雲]。",
            "猷公曾住天台寺，陰雨猨聲何處聞。"
        ],
        "title": "與湛上人院畫松",
        "id": "9c72b4fa-7c83-481f-9096-ad0fc6aa8235"
    },
    {
        "author": "劉商",
        "paragraphs": [
            "楊子澄江映晚霞，柳條垂岸一千家。",
            "主人留客江邊宿，十月繁霜見杏花。"
        ],
        "title": "白沙宿竇常宅觀妓",
        "id": "7e86ab12-f4fd-4c3d-abbf-617af182cf1f"
    },
    {
        "author": "劉商",
        "paragraphs": [
            "踏青看竹共佳期，春水晴山祓禊詞。",
            "獨坐郵亭心欲醉，櫻桃落盡暮愁時。"
        ],
        "title": "上巳日兩縣寮友會集時主郵不遂馳赴輒題以寄方寸",
        "id": "915e667e-09aa-43dd-bd83-3db7715c0d75"
    },
    {
        "author": "劉商",
        "paragraphs": [
            "苔石蒼蒼臨澗水，陰風褭褭動松枝。",
            "世間唯有張通會，流向衡陽那得知。"
        ],
        "title": "懷張璪",
        "id": "c7bfc7f7-1890-4597-8d4f-cd15dda7e301"
    },
    {
        "author": "劉商",
        "paragraphs": [
            "萬頃荒臨不敢看，買山容足擬求安。",
            "田園失計全蕪沒，何處春風種蕙蘭。"
        ],
        "title": "與于中丞",
        "id": "8a6fff6a-6621-4194-a596-4e0d19f33788"
    },
    {
        "author": "劉商",
        "paragraphs": [
            "僻居謀道不謀身，避病桃源不避秦。",
            "遠入青山何所見，寒花滿徑白頭人。"
        ],
        "title": "袁十五遠訪山門",
        "id": "5081bebf-3c51-40c4-a615-d41487a273ca"
    },
    {
        "author": "劉商",
        "paragraphs": [
            "心許征南破虜歸，可言羸病臥戎衣。",
            "遲遲不見憐弓箭，惆悵秋鴻敢近飛。"
        ],
        "title": "行營病中",
        "id": "3cdd5eb8-5768-4964-919c-f6d50f4aeda3"
    },
    {
        "author": "劉商",
        "paragraphs": [
            "共愛碧谿臨水住，相思來往踐莓苔。",
            "而今却欲嫌谿水，雨漲春流隔往來。"
        ],
        "title": "合谿水漲寄敬山人",
        "id": "0f08289a-2852-4411-87cb-6aae32733852"
    },
    {
        "author": "劉商",
        "paragraphs": [
            "惆悵朝陽午又斜，剩栽桃李學仙家。",
            "花開花落人如舊，誰道容顏不及花。"
        ],
        "title": "不羨花",
        "id": "b55eaf9f-f4da-427c-8c6a-3a4061e6fba5"
    },
    {
        "author": "劉商",
        "paragraphs": [
            "春草秋風老此身，一瓢長醉任家貧。",
            "醒來還愛浮萍草，漂寄官河不屬人。"
        ],
        "title": "醉後",
        "id": "732e0045-a7cc-49f4-a55d-1f247560c770"
    },
    {
        "author": "劉商",
        "paragraphs": [
            "桃花流出武陵洞，夢想仙家雲樹春。",
            "今看水入洞中去，却是桃花源裏人。"
        ],
        "title": "題水洞二首 一",
        "id": "ebcb34d5-39e8-4cc1-9ec0-2adb8b0c7106"
    },
    {
        "author": "劉商",
        "paragraphs": [
            "長看巖穴泉流出，忽聽懸泉入洞聲。",
            "莫摘山花拋水上，花浮出洞世人驚。"
        ],
        "title": "題水洞二首 二",
        "id": "a2d9200a-2ba4-4232-8ebc-3c07e377b060"
    },
    {
        "author": "劉商",
        "paragraphs": [
            "花落茅簷轉寂寥，魂隨暮雨此中銷。",
            "邇來庭柳無人折，長得垂枝一萬條。"
        ],
        "title": "代人村中悼亡二首 一",
        "id": "7c7c5f83-8f11-4174-ac35-fb3acdf4ba7a"
    },
    {
        "author": "劉商",
        "paragraphs": [
            "虛室無人乳燕飛，蒼苔滿地履痕稀。",
            "庭前唯有薔薇在，花似殘妝葉似衣。"
        ],
        "title": "代人村中悼亡二首 二",
        "id": "5c11e69f-a174-486b-967e-4b8c1717b997"
    },
    {
        "author": "劉商",
        "paragraphs": [
            "夢非熊虎數年間，驅盡豺狼宇宙閑。",
            "傳道單于聞校獵，相期不敢過陰山。"
        ],
        "title": "觀獵三首 一",
        "id": "7070a110-e4f7-4db0-a389-aaa8303665a6"
    },
    {
        "author": "劉商",
        "paragraphs": [
            "日隱寒山獵未歸，鳴絃落羽雪霏霏。",
            "梁園射盡南飛鴈，淮楚人驚陽鳥啼。"
        ],
        "title": "觀獵三首 二",
        "id": "61b6f683-2b9e-41c0-88cb-46df7a1cc9af"
    },
    {
        "author": "劉商",
        "paragraphs": [
            "松月東軒許獨遊，深恩未報復淹留。",
            "梁園日暮從公獵，每過青山不舉頭。"
        ],
        "title": "觀獵三首 三",
        "id": "dece4ca9-85a1-49fb-aa4a-85d004bb7574"
    },
    {
        "author": "劉商",
        "paragraphs": [
            "蒼蘚千年粉繪傳，堅貞一片色猶全。",
            "那知忽遇非常用，不把分銖補上天。"
        ],
        "title": "畫石",
        "id": "fd933711-1b4d-4fec-aa26-c87d4484c886"
    },
    {
        "author": "劉商",
        "paragraphs": [
            "菡萏新花曉竝開，濃妝美笑面相隈。",
            "西方采畫迦陵鳥，早晚雙飛池上來。"
        ],
        "title": "詠雙開蓮花",
        "id": "d2782132-3d54-4bf4-8d68-d2b9c2803bda"
    },
    {
        "author": "劉商",
        "paragraphs": [
            "何事霜天月滿空，鸝雛百囀向春風。",
            "鄰家思婦更長短，楊柳如絲在管中。"
        ],
        "title": "夜聞鄰管",
        "id": "265957da-73d9-4c7c-be73-7768cbfb58a3"
    },
    {
        "author": "劉商",
        "paragraphs": [
            "心期汗漫臥雲扃，家計漂零水上萍。",
            "桃李向秋彫落盡，一枝松色獨青青。"
        ],
        "title": "山中寄元二侍御二首 一",
        "id": "73a6d10e-ee40-4b4c-9b2a-284b12b70e71"
    },
    {
        "author": "劉商",
        "paragraphs": [
            "拖紫鏘金濟世才，知君倚玉望三台。",
            "深山窮谷無人到，唯有狂愚獨自來。"
        ],
        "title": "山中寄元二侍御二首 二",
        "id": "61e43314-6f9b-4881-ab52-ecd073db4d74"
    },
    {
        "author": "劉商",
        "paragraphs": [
            "天漢乘槎可問津，寂寥深景到無因。",
            "看花獨往尋詩客，不爲經時謁丈人。"
        ],
        "title": "上崔十五老丈",
        "id": "02073a29-4c9c-4d60-b2fa-c92796cb24f2"
    },
    {
        "author": "劉商",
        "paragraphs": [
            "柏偃松𢼮勢自分，森梢古意出浮雲。",
            "如今眼暗畫不得，舊有三株持贈君。"
        ],
        "title": "袁德師求畫松",
        "id": "60a2019f-2e72-472b-8b8f-03150f7b986a"
    },
    {
        "author": "劉商",
        "paragraphs": [
            "清風首夏夜猶寒，嫩笋侵階竹數竿。",
            "君向蘇臺長見月，不知何事此中看。"
        ],
        "title": "早夏月夜問王開",
        "id": "9bb54aba-3845-4717-9dec-1ed03b254f79"
    },
    {
        "author": "劉商",
        "paragraphs": [
            "主人能政訟庭閑，帆影雲峰戶牖間。",
            "每到夕陽嵐翠近，只言籬障倚前山。"
        ],
        "title": "裴十六廳即事",
        "id": "cc075307-65e8-4814-90fa-3bf93d48608f"
    },
    {
        "author": "劉商",
        "paragraphs": [
            "風引雙旌馬首齊，曹南戰勝日平西。",
            "爲儒不解從戎事，花落春深聞鼓鼙。"
        ],
        "title": "春日行營即事",
        "id": "d82bf4d8-ee33-41ad-a008-d4dbfcabd803"
    },
    {
        "author": "劉商",
        "paragraphs": [
            "翔鳳邊風十月寒，蒼山古木更摧殘。",
            "爲君壁上畫松柏，勁雪嚴霜君試看。"
        ],
        "title": "畫樹後呈濬師",
        "id": "f2ac2ab6-d983-4f81-a059-b6fdea86d9aa"
    },
    {
        "author": "劉商",
        "paragraphs": [
            "日晚河邊訪惸獨，衰柳寒蕪遶茅屋。",
            "兒童驚走報人來，孀婦開門一聲哭。"
        ],
        "title": "弔從甥",
        "id": "de848ea1-22cb-4dd5-94e3-9000a8cd754e"
    },
    {
        "author": "劉商",
        "paragraphs": [
            "郵筒不解獻茱萸。",
            "趙侯首帶鹿耳巾，規模出自陶弘景。"
        ],
        "title": "句",
        "id": "c50e5462-3ccc-4aa7-b24b-d8f96f823aa2"
    },
    {
        "author": "陳翊",
        "paragraphs": [
            "井邑白雲間，嚴城遠帶山。",
            "沙墟陰欲暮，郊色淡方閑。",
            "孤徑迴榕岸，層巒破枳關。",
            "寥寥分遠望，暫得一開顏。"
        ],
        "title": "登城樓作",
        "id": "c58d0fc5-6167-4f0b-b55c-7fd132aeec8e"
    },
    {
        "author": "陳翊",
        "paragraphs": [
            "華臺陳桂席，密榭宴清真。",
            "柏葉猶霜氣，桃花似漢津。",
            "青尊照深夕，綠綺映芳春。",
            "欲憶相逢後，無言嶺海人。"
        ],
        "title": "宴柏臺",
        "id": "a94630e9-8d05-4f23-b942-1844901f030d"
    },
    {
        "author": "陳翊",
        "paragraphs": [
            "草色照雙扉，軒車到客稀。",
            "苔衣香屐迹，花綬少塵飛。",
            "薄望憐池淨，開畦愛雨肥。",
            "相過忘日昃，坐待白雲歸。"
        ],
        "title": "過馬侍中亭",
        "id": "301cc127-a514-4c46-af4f-5ccecaa32d2a"
    },
    {
        "author": "陳翊",
        "paragraphs": [
            "愛酒時稱僻，高情自不凡。",
            "向人方白眼，違俗有青巖。",
            "雲際開三徑，煙中挂一帆。",
            "相期同歲晚，閑興與松杉。"
        ],
        "title": "寄邵校書楚萇",
        "id": "0e3b3e00-9cd5-410e-af4f-7465e0d0d273"
    },
    {
        "author": "陳翊",
        "paragraphs": [
            "青春光鳳苑，細草徧龍池。",
            "曲渚交蘋葉，迴塘惹柳枝。",
            "因風初苒苒，覆岸欲離離。",
            "色帶金堤靜，陰連玉樹移。",
            "日光浮靃靡，波影動參差。",
            "豈比生幽遠，芳馨衆不知。"
        ],
        "title": "龍池春草",
        "id": "7206fb5e-9794-4926-a77c-d49a48b66235"
    },
    {
        "author": "陳翊",
        "paragraphs": [
            "水開長鏡引諸巒，春洞花深落翠寒。",
            "醉向絲蘿驚自醒，與君清耳聽松湍。"
        ],
        "title": "郊行示友人",
        "id": "3b986600-ebf4-4bfe-b2c9-0d625e290cd5"
    },
    {
        "author": "陳翊",
        "paragraphs": [
            "橘花香覆白蘋洲，江引輕帆入遠遊。",
            "千里雲天風雨夕，憶君不敢再登樓。"
        ],
        "title": "送別蕭二",
        "id": "2759a051-c5c9-4b72-bcf6-fcbefe90ad40"
    },
    {
        "author": "劉復",
        "paragraphs": [
            "稅駕倚扶桑，逍遙望九州。",
            "二老佐軒轅，移戈戮蚩尤。",
            "功成棄之去，乘龍上天遊。",
            "天上見玉皇，壽與天地休。",
            "俯視崑崙宮，五城十二樓。",
            "王母何窈眇，玉質清且柔。",
            "揚袂折瓊枝，寄我天東頭。",
            "相思千萬歲，大運浩悠悠。",
            "安用知吾道，日月不能周。",
            "寄音青鳥翼，謝爾碧海流。"
        ],
        "title": "遊仙",
        "id": "201ebc09-9beb-4a5d-a962-92dc6afff5d4"
    },
    {
        "author": "劉復",
        "paragraphs": [
            "高枕對曉月，衣巾清且涼。",
            "露華朝未晞，滴瀝含虛光。",
            "隔竹聞汲井，開扉見焚香。",
            "幽心感衰病，結念依法王。",
            "青冥早雲飛，杳靄空鳥翔。",
            "此情皆有釋，悠然知所忘。"
        ],
        "title": "寺居清晨",
        "id": "45f5c07c-6fd7-4884-9107-e86be9cefe2d"
    },
    {
        "author": "劉復",
        "paragraphs": [
            "步出東城門，獨行已徬徨。",
            "伊洛汎清流，密林含朝陽。",
            "芳景雖可矚，憂懷在中腸。",
            "人生幾何時，苒苒隨流光。",
            "願得心所親，尊酒坐高堂。",
            "一爲浮沈隔，會合殊未央。",
            "雙戲水中鳧，和鳴自翱翔。",
            "我無此羽翼，安可以比方。"
        ],
        "title": "出東城",
        "id": "db1c8f32-7a4a-432e-9e8c-c16945988fca"
    },
    {
        "author": "劉復",
        "paragraphs": [
            "日沒路且長，遊子欲涕零。",
            "荒城無人路，秋草飛寒螢。",
            "東南古丘墟，莽蒼馳郊坰。",
            "黃雲晦斷岸，枯井臨崩亭。",
            "昔人竟何之，窮泉獨冥冥。",
            "蒼苔沒碑版，朽骨無精靈。",
            "俛仰寄世間，忽如流波萍。",
            "金石非汝壽，浮生等臊腥。",
            "不如學神仙，服食求丹經。"
        ],
        "title": "經禁城",
        "id": "3f8eb0b3-d997-49f6-90bf-74a3400e9a73"
    },
    {
        "author": "劉復",
        "paragraphs": [
            "翔禽託高柯，倦客念主人。",
            "恩義有所知，四海同一身。",
            "況皆曠大姿，翰音見良辰。",
            "陳規佐武略，高視據要津。",
            "常願投素誠，今果得所申。",
            "金罍列四座，廣廈無氛塵。",
            "留連徂暑中，觀望歷數旬。",
            "河山險以固，士卒勇且仁。",
            "飭裝去未歸，相追越城闉。",
            "愧無青玉案，緘佩永不泯。"
        ],
        "title": "出三城留別幕中三判官",
        "id": "054b8e52-9a8f-49b2-8341-801a5bff34be"
    },
    {
        "author": "劉復",
        "paragraphs": [
            "鳥啼楊柳垂，此別千萬里。",
            "古路入商山，春風生灞水。",
            "停車落日在，罷酒離人起。",
            "蓬戶寄龍沙，送歸情詎已。"
        ],
        "title": "送劉秀才南歸",
        "id": "6f000ab0-251b-480a-abfe-28d565c08797"
    },
    {
        "author": "劉復",
        "paragraphs": [
            "春江日未曛，楚客酣送君。",
            "翩翩孤黃鶴，萬里滄洲雲。",
            "四方各有志，豈得常顧羣。",
            "山連巴湘遠，水與荆吳分。",
            "清光日修阻，尺素安可論。",
            "相思寄夢寐，瑤草空氛氳。"
        ],
        "title": "送王倫",
        "id": "fe915623-7e9c-4ad3-8f87-8947fa3d6934"
    },
    {
        "author": "劉復",
        "paragraphs": [
            "長相思，在桂林，蒼梧山遠瀟湘深。",
            "秋堂零淚倚金瑟，朱顏搖落隨光陰。",
            "長宵嘹唳鴻命侶，河漢蒼蒼隔牛女。",
            "寧知一水不可渡，況復萬山修且阻。",
            "綵絲織綺文雙鴛，昔時贈君君可憐。",
            "何言一去瓶落井，流塵歇滅金爐前。"
        ],
        "title": "長相思",
        "id": "0a988f56-b22d-48cb-94f1-fc75e2532eab"
    },
    {
        "author": "劉復",
        "paragraphs": [
            "淮南木落秋雲飛，楚宮商歌今正悲。",
            "青春白日不與我，當壚舉酒勸君持。",
            "出門驅馳四方事，徒用辛勤不得意。",
            "三山海底無見期，百齡世間莫虛棄。",
            "君不見金城帝業漢家有，東制諸侯欲長久。",
            "姦雄竊命風塵昏，函谷重關不能守。",
            "龍蛇出沒經兩朝，胡虜憑陵大道銷。",
            "河水東流宮闕盡，五陵松柏自蕭蕭。"
        ],
        "title": "長歌行",
        "id": "7cd26645-b9bd-4b2c-bbbd-7af03d8bc1b0"
    },
    {
        "author": "劉復",
        "paragraphs": [
            "春風戲狹斜，相見莫愁家。",
            "細酌蒲桃酒，嬌歌玉樹花。",
            "裁衫催白紵，迎客走朱車。",
            "不覺重城暮，爭栖柳上鵶。"
        ],
        "title": "春遊曲",
        "id": "57d4ff2e-1617-4bbc-a647-be4beb69097a"
    },
    {
        "author": "劉復",
        "paragraphs": [
            "寶劒飾文犀，當風似切泥。",
            "逢君感意氣，貰酒杜陵西。",
            "趙女顏雖少，宛駒齒正齊。",
            "嬌多不肯別，更待夜烏啼。"
        ],
        "title": "雜曲",
        "id": "d0892fc2-dffd-4c1c-bb5d-7e1191d6b3d6"
    },
    {
        "author": "劉復",
        "paragraphs": [
            "細雨度深閨，鶯愁欲嬾啼。",
            "如煙飛漠漠，似露濕淒淒。",
            "草色行看靡，花枝暮欲低。",
            "曉聽鐘鼓動，早送錦障泥。"
        ],
        "title": "春雨",
        "id": "664fbadd-e1f7-4f7e-b8b4-919f553258fd"
    },
    {
        "author": "劉復",
        "paragraphs": [
            "何處成吾道，經年遠路中。",
            "客心猶向北，河水自歸東。",
            "古戍飄殘角，疎林振夕風。",
            "輕舟難載月，那與故人同。"
        ],
        "title": "夕次襄邑",
        "id": "0db8ad0c-911f-4fe2-88de-4cb245fcfd0d"
    },
    {
        "author": "劉復",
        "paragraphs": [
            "暎日紗窗深且閑，含桃紅日石榴殷。",
            "銀瓶綆轉桐花井，沈水煙銷金博山。",
            "文簟象牀嬌倚瑟，綵匳銅鏡嬾拈環。",
            "明朝戲去誰相伴，年少相逢狹路間。"
        ],
        "title": "夏日",
        "id": "8b45440d-9cf5-4912-97b6-ed2dbf4b28e5"
    },
    {
        "author": "劉復",
        "paragraphs": [
            "擬占名塲第一科，龍門十上困風波。",
            "三年護塞從戎遠，萬里投荒失意多。",
            "花縣到時銅墨貴，葉舟行處水雲和。",
            "遙知布惠蘇民後，應向祠堂弔汨羅。"
        ],
        "title": "送黃曄明府岳州湘陰赴任",
        "id": "14ed8f09-9c84-4e1e-b814-6c6c21aacf63"
    },
    {
        "author": "劉復",
        "paragraphs": [
            "簨簴高懸于闐鐘，黃昏發地殷龍宮。",
            "遊人憶到嵩山夜，疊閣連樓滿太空。"
        ],
        "title": "禪門寺暮鐘",
        "id": "83ae6d70-db9c-47ec-856d-283076615700"
    },
    {
        "author": "冷朝陽",
        "paragraphs": [
            "同遊雲外寺，渡水入禪關。",
            "立埽窗前石，坐看池上山。",
            "有僧飛錫到，留客話松間。",
            "不是緣名利，好來長伴閑。"
        ],
        "title": "同張深秀才遊華嚴寺",
        "id": "a369c730-c93d-4fb1-a235-ce7a1ec8f40c"
    },
    {
        "author": "冷朝陽",
        "paragraphs": [
            "埽榻相逢宿，論詩舊梵宮。",
            "磬聲迎鼓盡，月色過山窮。",
            "庭簇安禪草，窗飛帶火蟲。",
            "一宵何惜別，回首隔秋風。"
        ],
        "title": "中秋與空上人同宿華嚴寺",
        "id": "a0bee52e-3b61-475b-9f5b-120e056e24da"
    },
    {
        "author": "冷朝陽",
        "paragraphs": [
            "幽寺在巖中，行唯一徑通。",
            "客吟孤嶠月，蟬噪數枝風。",
            "秋色生苔砌，泉聲入梵宮。",
            "吾師修道處，不與世間同。"
        ],
        "title": "宿柏巖寺",
        "id": "e8a97318-e6dd-4bbf-a599-3ef79b4d6f13"
    },
    {
        "author": "冷朝陽",
        "paragraphs": [
            "飛閣青霞裏，先秋獨早涼。",
            "天花映窗近，月桂拂簷香。",
            "華岳三峰小，黃河一帶長。",
            "空聞指歸路，煙處有垂楊。"
        ],
        "tags": [
            "黄河"
        ],
        "title": "登靈善寺塔",
        "id": "7aef47bc-c87f-4bf7-934d-bbc59b8da971"
    },
    {
        "author": "冷朝陽",
        "paragraphs": [
            "潺湲半空裏，霖落石房邊。",
            "風激珠光碎，山欹練影偏。",
            "急流難起浪，迸沫祗如煙。",
            "自古惟今日，淒涼一片泉。"
        ],
        "title": "瀑布泉",
        "id": "0a5c5d0f-c729-4ca6-8655-68557df89721"
    },
    {
        "author": "冷朝陽",
        "paragraphs": [
            "分襟二年內，多少事相干。",
            "禮樂風全變，塵埃路漸難。",
            "秋林新葉落，霜月滿庭寒。",
            "雖喜逢知己，他鄉歲又闌。"
        ],
        "title": "冬日逢馮法曹話懷",
        "id": "05bfc235-c784-4456-b6b2-9b0829433f28"
    },
    {
        "author": "冷朝陽",
        "paragraphs": [
            "秋色生邊思，送君西入關。",
            "草衰空大野，葉落露青山。",
            "故國煙霞外，新安道路間。",
            "碧霄知己在，香桂月中攀。"
        ],
        "title": "送唐六赴舉",
        "id": "a7d09cc0-8468-4c8a-b340-67c15159da19"
    },
    {
        "author": "冷朝陽",
        "paragraphs": [
            "夏臘歲方深，思歸徹曙吟。",
            "未離銷雪院，已有過雲心。",
            "寒磬清函谷，孤鐘宿華陰。",
            "別京遊舊寺，月色似雙林。"
        ],
        "title": "送遠上人歸京",
        "id": "c6ce38df-fe11-4c4c-b584-b1df4b7bd580"
    },
    {
        "author": "冷朝陽",
        "paragraphs": [
            "過雲尋釋子，話別更依依。",
            "靜室開來久，遊人到自稀。",
            "觸風香氣盡，隔水磬聲微。",
            "獨傍孤松立，塵中多是非。"
        ],
        "title": "別郎上人",
        "id": "f42d7731-d87a-4b1f-b9cb-c84c5fac675b"
    },
    {
        "author": "冷朝陽",
        "paragraphs": [
            "玉律傳佳節，青陽應此辰。",
            "土牛呈歲稔，綵燕表年春。",
            "臘盡星迴次，寒餘月建寅。",
            "風光行處好，雲物望中新。",
            "流水初銷凍，潛魚欲振鱗。",
            "梅花將柳色，偏思越鄉人。"
        ],
        "title": "立春",
        "id": "8e9e1d1d-9862-47d8-bf68-23cf477c1744"
    },
    {
        "author": "冷朝陽",
        "paragraphs": [
            "採菱歌怨木蘭舟，送客魂銷百尺樓。",
            "還似洛妃乘霧去，碧天無際水空流。"
        ],
        "title": "送紅線",
        "id": "b5ee91d2-3649-4ef3-9310-953468fc9eea"
    },
    {
        "author": "于尹躬",
        "paragraphs": [
            "至日行時令，登臺約禮文。",
            "官稱伯趙氏，色辨五方雲。",
            "晝漏聽初發，陽光望漸分。",
            "司天爲歲備，持簡出人羣。",
            "惠愛周微物，生靈荷聖君。",
            "長當有嘉瑞，郁郁復紛紛。"
        ],
        "title": "南至日太史登臺書雲物",
        "id": "52a41a91-414f-46df-97d5-e9aad9e036bf"
    },
    {
        "author": "柳郴",
        "paragraphs": [
            "江浦程千里，離尊淚數行。",
            "無論吳與楚，俱是客他鄉。"
        ],
        "title": "贈別二首 一",
        "id": "a3a0e085-4365-4f29-bcf1-0b3b2ad336ab"
    },
    {
        "author": "柳郴",
        "paragraphs": [
            "何處最悲辛，長亭臨古津。",
            "往來舟檝路，前後別離人。"
        ],
        "title": "贈別二首 二",
        "id": "85bed92d-9dd4-4dbe-bda5-71b947320d5c"
    },
    {
        "author": "柳郴",
        "paragraphs": [
            "他鄉生白髮，舊國有青山。"
        ],
        "title": "句",
        "id": "ac33036a-7a0b-44cb-bbc6-1362e9b53b62"
    },
    {
        "author": "李子卿",
        "paragraphs": [
            "山勢抱西秦，初年瑞雪頻。",
            "色搖鶉野霽，影落鳳城春。",
            "輝燿銀峰逼，晶明玉樹親。",
            "尚寒由氣勁，不夜爲光新。",
            "荆岫全疑近，崑丘宛合鄰。",
            "餘輝儻可借，迴照讀書人。"
        ],
        "title": "望終南春雪",
        "id": "63b9ffb4-4993-4fec-ab57-9276187a6e91"
    },
    {
        "author": "朱灣",
        "paragraphs": [
            "昔人惆悵處，繫馬又登臨。",
            "舊地煙霞在，多時草木深。",
            "水將空合色，雲與我無心。",
            "想見龍山會，良辰亦似今。"
        ],
        "title": "九日登青山",
        "id": "fb93e8b8-19cd-4586-a6d0-875ec3506a1d"
    },
    {
        "author": "朱灣",
        "paragraphs": [
            "衆芳春競發，寒菊露偏滋。",
            "受氣何曾異，開花獨自遲。",
            "晚成猶待賞，欲採未過時。",
            "忍棄東籬下，看隨秋草衰。"
        ],
        "title": "秋夜宴王郎中宅賦得露中菊",
        "id": "621d6001-ea93-4bce-adb6-7e085437f15f"
    },
    {
        "author": "朱灣",
        "paragraphs": [
            "今日陪樽俎，良籌復在茲。",
            "獻酬君有禮，賞罰我無私。",
            "莫怪斜相向，還將正自持。",
            "一朝權入手，看取令行時。"
        ],
        "title": "奉使設宴戲擲籠籌",
        "id": "dc9d8acc-dd78-45a2-a5dd-5e62eb3ca8ff"
    },
    {
        "author": "朱灣",
        "paragraphs": [
            "采采應緣白，鑽心不爲名。",
            "掌中猶可重，手下莫言輕。",
            "有對唯求敵，無私直任爭。",
            "君看一擲後，當取擅場聲。"
        ],
        "title": "詠雙陸骰子",
        "id": "b6d41ea6-82ca-4be2-9c3a-844e62d5b573"
    },
    {
        "author": "朱灣",
        "paragraphs": [
            "不是難提挈，行藏固有期。",
            "安身未得所，開口欲從誰。",
            "應物心無倦，當壚柄會持。",
            "莫將成廢器，還有對樽時。"
        ],
        "title": "詠壁上酒瓢呈蕭明府",
        "id": "3eb22f0f-865f-45e9-9c97-95715d6a495a"
    },
    {
        "author": "朱灣",
        "paragraphs": [
            "歌玉屢招疑，終朝省復思。",
            "既哀黃鳥興，還復白圭詩。",
            "請益先求友，將行必擇師。",
            "誰知不鳴者，獨下董生帷。"
        ],
        "title": "詠玉",
        "id": "d8f97067-cf54-4f31-9b18-8aa489c9b4b3"
    },
    {
        "author": "朱灣",
        "paragraphs": [
            "不知鷗與鶴，天畔弄晴暉。",
            "背日分明見，臨川相暎微。",
            "淨中雲一點，回處雪孤飛。",
            "正好南枝住，翩翩何所歸。"
        ],
        "title": "送陳偃賦得白鳥翔翠微",
        "id": "0af3c45d-ce51-428d-b68a-d1273339e102"
    },
    {
        "author": "朱灣",
        "paragraphs": [
            "石上盤古根，謂言天生有。",
            "安知草木性，變在畫師手。",
            "陰深方丈間，直趣幽且閑。",
            "木紋離披勢搓捽，中裂空心火燒出。",
            "掃成三寸五寸枝，便是千年萬年物。",
            "莓苔濃淡色不同，一面死皮生蠹蟲。",
            "風霜未必來到此，氣色杳在寒山中。",
            "孤標可玩不可取，能使支公道場古。"
        ],
        "title": "題段上人院壁畫古松",
        "id": "065ec7f4-bdf5-4012-bf73-d38328e1001b"
    },
    {
        "author": "朱灣",
        "paragraphs": [
            "閑庭只是長莓苔，三徑曾無車馬來。",
            "旅館尚愁寒食火，羈心嬾向不然灰。",
            "門前下客雖彈鋏，溪畔窮魚且曝腮。",
            "他日趨庭應問禮，須言陋巷有顏回。"
        ],
        "title": "逼寒節寄崔七",
        "id": "4f4067b1-b822-4ef2-84d4-24f473b14178"
    },
    {
        "author": "朱灣",
        "paragraphs": [
            "千門萬戶雪花浮，點點無聲落瓦溝。",
            "全似玉塵消更積，半成冰片結還流。",
            "光含曉色清天苑，輕逐微風遶御樓。",
            "平地已霑盈尺潤，年豐須荷富人侯。"
        ],
        "title": "長安喜雪",
        "id": "9c6325fe-fafd-4ed0-ba14-562b7e7ff760"
    },
    {
        "author": "朱灣",
        "paragraphs": [
            "垂楊拂岸草茸茸，繡戶窗前花影重。",
            "鱠下玉盤紅縷細，酒開金甕綠醅濃。",
            "中朝駙馬何平叔，南國詞人陸士龍。",
            "落日泛舟同醉處，回潭百丈映千峰。"
        ],
        "title": "宴楊駙馬山亭",
        "id": "c77bab05-cc71-4bdd-ae62-d41d35d0792e"
    },
    {
        "author": "朱灣",
        "paragraphs": [
            "十年湖上結幽期，偏向東林遇遠師。",
            "未道姓名童子識，不酬言語上人知。",
            "閑花落日滋苔徑，細雨和煙著柳枝。",
            "問我別來何所得，解將無事當無爲。"
        ],
        "title": "過宣上人湖上蘭若",
        "id": "0ee73c58-cce4-4852-b95b-73ce2d12618e"
    },
    {
        "author": "朱灣",
        "paragraphs": [
            "松檜陰深一徑微，中峰石室到人稀。",
            "仙官不住青山在，故老相傳白日飛。",
            "華表問栽何歲木，片雲留著去時衣。",
            "今朝茂宰尋真處，暫駐雙鳧且莫歸。"
        ],
        "title": "同達奚宰遊竇子明仙壇",
        "id": "38a81bbb-f8b7-41a8-a456-a5c1cd4ba4ea"
    },
    {
        "author": "朱灣",
        "paragraphs": [
            "幾迴江上泣途窮，每遇良辰歎轉蓬。",
            "火燧知從新節變，灰心還與故人同。",
            "莫聽黃鳥愁啼處，自有花開久客中。",
            "貧病固應無撓事，但將懷抱醉春風。"
        ],
        "title": "平陵寓居再逢寒食",
        "id": "ecad5c4e-aaeb-4f85-bf79-036e6fe92b66"
    },
    {
        "author": "朱灣",
        "paragraphs": [
            "尋得仙源訪隱淪，漸來深處漸無塵。",
            "初行竹裹唯通馬，直到花間始見人。",
            "四面雲山誰作主，數家煙火自爲鄰。",
            "路傍樵客何須問，朝市如今不是秦。"
        ],
        "title": "尋隱者韋九山人於東溪草堂",
        "id": "24349e0b-7e0e-4ce2-9173-1550c7f8be81"
    },
    {
        "author": "朱灣",
        "paragraphs": [
            "一官仍是假，豈願數離羣。",
            "愁鬢看如雪，浮名認是雲。",
            "暫辭南國隱，莫勒北山文。",
            "今後松溪月，還應夢見君。"
        ],
        "title": "假攝池州留別東溪隱居",
        "id": "78a5efb6-04b4-46ba-b030-8deb41e810d3"
    },
    {
        "author": "朱灣",
        "paragraphs": [
            "赴節心長在，從繩道可觀。",
            "須知片木用，莫向散材看。",
            "空爲歌偏苦，仍愁和即難。",
            "既能親掌握，願得接同歡。"
        ],
        "title": "詠柏板",
        "id": "152fef94-01eb-445c-b918-434d41891ab8"
    },
    {
        "author": "朱灣",
        "paragraphs": [
            "散木今何幸，良工不棄捐。",
            "力微慙一柱，材薄仰羣弦。",
            "且喜聲相應，寧辭跡屢遷。",
            "知音如見賞，雅調爲君傳。"
        ],
        "title": "箏柱子",
        "id": "c1315df6-abd2-433d-a297-763163959091"
    },
    {
        "author": "朱灣",
        "paragraphs": [
            "翩翩書記早曾聞，二十年來願見君。",
            "今日相逢悲白髮，同時幾許在青雲。",
            "人從北固山邊去，水到西陵渡口分。",
            "會作王門曳裙客，爲余前謝鮑參軍。"
        ],
        "title": "送李司直歸浙東幕兼寄鮑行軍持節大夫初拜東平郡王",
        "id": "b82ca5fb-1edb-4931-8c43-975a2a9ca0de"
    },
    {
        "author": "朱灣",
        "paragraphs": [
            "常慕晉高士，放心日沈冥。",
            "湛然對一壺，土木爲我形。",
            "下馬訪陳迹，披榛詣荒庭。",
            "相看兩不言，猶謂醉未醒。",
            "長嘯或可擬，幽琴難再聽。",
            "同心不共世，空見蘚門青。"
        ],
        "title": "七賢廟",
        "id": "6197387a-f00c-48df-8812-d27213d7d543"
    },
    {
        "author": "朱灣",
        "paragraphs": [
            "若耶谿畔雲門僧，夜閑燕坐聽真乘。",
            "蓮花祕偈藥草喻，二師身住口不住。",
            "鑿井求泉會到源，閉門避火終迷路。",
            "前心後心皆此心，梵音妙音柔軟音。",
            "清泠霜磬有時動，寂歷空堂宜夜深。",
            "向來不寐何所事，一念纔生百慮息。",
            "風翻亂葉林有聲，雪映閑庭月無色。",
            "玄關密跡難可思，醒人悟兮醉人疑。",
            "衣中繫寶覺者誰，臨川內史字得之。"
        ],
        "title": "同清江師月夜聽堅正二上人爲懷州轉法華經歌",
        "id": "6400a6ba-98f1-4bd0-8f53-402727624022"
    },
    {
        "author": "朱灣",
        "paragraphs": [
            "高臺高高畫角雄，五更初發寒城中。",
            "寒城北臨大河水，淇門賊烽隔岸是。",
            "長風送過黎陽川，我軍氣雄賊心死。",
            "羇人此夜寐不成，萬里邊情枕上生。",
            "乍似隴頭戍，寒泉幽咽流不住。",
            "又如巴江頭，啼猨帶雨斷續愁。",
            "忽憶嫖姚北征伐，空山宿兵寒對月。",
            "一聲老將起，三奏行人發。",
            "冀馬爲之嘶，朔雲爲之結。",
            "二十年來天下兵，到處不曾無此聲。",
            "洛陽陌，長安路。",
            "角聲朝朝兼暮暮，平居聞之尚難度。",
            "何況天山征戍兒，雲中下營雪裏吹。"
        ],
        "title": "寒城晚角",
        "id": "8493b95e-28d1-475c-8db3-756f2e662cf1"
    },
    {
        "author": "朱灣",
        "paragraphs": [
            "何必龍山好，南亭賞不暌。",
            "清規陳侯事，雅興謝公題。",
            "入座青峰近，當軒遠樹齊。",
            "仙家自有月，莫歎夕陽西。"
        ],
        "title": "重陽日陪韋卿讌",
        "id": "0693d540-58d0-4345-b184-4e42c4360903"
    },
    {
        "author": "丘丹",
        "paragraphs": [
            "憶長安，四月時，南郊萬乘旌旗。",
            "嘗酎玉巵更獻，含桃絲籠交馳。",
            "芳草落花無限，金張許史相隨。"
        ],
        "title": "憶長安 四月",
        "id": "1b1b0bdf-4b31-4849-8637-382b1f3f0350"
    },
    {
        "author": "丘丹",
        "paragraphs": [
            "江南季冬月，紅蟹大如𤬊。",
            "湖水龍爲鏡，爐峰氣作煙。"
        ],
        "title": "狀江南 季冬",
        "id": "28970cea-caf4-4698-bc13-0560500b8235"
    },
    {
        "author": "丘丹",
        "paragraphs": [
            "露滴梧葉鳴，秋風桂花發。",
            "中有學仙侶，吹簫弄山月。"
        ],
        "title": "和韋使君秋夜見寄",
        "id": "9409e3c8-2fa4-4b6c-97c0-8de5e4d3cfec"
    },
    {
        "author": "丘丹",
        "paragraphs": [
            "久作煙霞侶，蹔將簪組親。",
            "還同褚伯玉，入館忝州人。"
        ],
        "title": "奉酬韋蘇州使君",
        "id": "f8d776d7-fdd3-4bb6-8a39-8806e79fa02f"
    },
    {
        "author": "丘丹",
        "paragraphs": [
            "離樽聞夜笛，寥亮入寒城。",
            "月落車馬散，悽惻主人情。"
        ],
        "title": "和韋使君聽江笛送陳侍御",
        "id": "24d17590-1447-476d-9736-8f9f14c567f7"
    },
    {
        "author": "丘丹",
        "paragraphs": [
            "側聞郡守至，偶乘黃犢出。",
            "不別桃源人，一見經累日。",
            "蟬鳴念秋稼，蘭酌動離瑟。",
            "臨水降麾幢，野艇纔容膝。",
            "參差碧山路，目送江帆疾。",
            "涉海得驪珠，棲梧慚鳳質。",
            "媿非鄭公里，歸掃蒙籠室。"
        ],
        "title": "奉酬韋使君送歸山之作",
        "id": "34e1ae2f-fc4d-4f48-aff3-3a4902f4e44b"
    },
    {
        "author": "丘丹",
        "paragraphs": [
            "賣藥有時至，自知來往疎。",
            "遽辭池上酌，新得山中書。",
            "步出芙蓉府，歸乘觳𧥆車。",
            "猥蒙招隱作，豈愧班生廬。"
        ],
        "title": "奉酬重送歸山",
        "id": "80f04f2b-da28-4c7b-8015-f9e6c11d3400"
    },
    {
        "author": "丘丹",
        "paragraphs": [
            "身退謝名累，道存嘉止足。",
            "設醴降華幡，挂冠守空谷。",
            "偶尋野外寺，仰慕賢者躅。",
            "不見昔簪裾，猶有舊松竹。",
            "煙霞雖異世，風韻如在矚。",
            "余即江海上，歸轍青山曲。"
        ],
        "title": "經湛長史草堂",
        "id": "7317a3f9-118f-401d-bc47-70f328d6341f"
    },
    {
        "author": "丘丹",
        "paragraphs": [
            "東晉許徴君，西方彥上人。",
            "生時猶定見，悟後了前因。",
            "靈塔多年古，高僧苦行頻。",
            "碑存纔記日，藤老豈知春。",
            "車騎歸蕭詧，雲林識許詢。",
            "千秋不相見，悟定是吾身。"
        ],
        "title": "蕭山祗園寺",
        "id": "de8e8337-42e1-40c9-9cb6-0f846b1fb014"
    },
    {
        "author": "丘丹",
        "paragraphs": [
            "溪上望懸泉，耿耿雲中見。",
            "披榛上巖岫，峭壁正東面。",
            "千仞瀉聯珠，一潭噴飛霰。",
            "嵯𤄓滿山響，坐覺炎氛變。",
            "照日類虹霓，從風似綃練。",
            "靈奇既天造，惜處窮海甸。",
            "吾祖昔登臨，謝公亦遊衍。",
            "王程懼淹泊，下磴空延眷。",
            "千里雷尚聞，巒迴樹葱蒨。",
            "此來共賤役，探討愧前彥。",
            "永欲洗塵纓，終當愜此願。"
        ],
        "title": "奉使過石門觀瀑",
        "id": "b08883e7-d43b-45fd-9c1d-b770b8e8bbdf"
    },
    {
        "author": "丘丹",
        "paragraphs": [
            "暝從石門宿，搖落四巖空。",
            "潭月漾山足，天河瀉澗中。",
            "杉松寒似雨，猨鳥夕驚風。",
            "獨臥不成寢，蒼然想謝公。"
        ],
        "title": "秋夕宿石門館",
        "id": "c67ab0b3-dea9-4b02-ab62-cae441b1d4a9"
    },
    {
        "author": "賈弇",
        "paragraphs": [
            "江南孟夏天，慈竹笋如編。",
            "蜃氣爲樓閣，蛙聲作管弦。"
        ],
        "title": "狀江南 孟夏",
        "id": "cc6dd58f-c26e-4f48-8b0c-cb5d5eb49f7f"
    },
    {
        "author": "沈仲昌",
        "paragraphs": [
            "江南仲秋天，鱏鼻大如船。",
            "雷是樟亭浪，苔爲界石錢。"
        ],
        "title": "狀江南 仲秋",
        "id": "1cc46db5-4610-4109-b1b4-ff6e2c70ee06"
    },
    {
        "author": "謝良輔",
        "paragraphs": [
            "憶長安，正月時，和風喜氣相隨。",
            "獻壽彤庭萬國，燒燈青玉五枝。",
            "終南往往殘雪，渭水處處流澌。"
        ],
        "title": "憶長安 正月",
        "id": "51c14574-7598-43a3-a8de-e7f95678f9d9"
    },
    {
        "author": "謝良輔",
        "paragraphs": [
            "憶長安，臘月時，溫泉彩仗新移。",
            "瑞氣遙迎鳳輦，日光先暖龍池。",
            "取酒蝦蟇陵下，家家守歲傳巵。"
        ],
        "title": "憶長安 十二月",
        "id": "63ea4166-22f6-4640-b23d-06dc648c56f4"
    },
    {
        "author": "謝良輔",
        "paragraphs": [
            "江南仲春天，細雨色如煙。",
            "絲爲武昌柳，布作石門泉。"
        ],
        "title": "狀江南 仲春",
        "id": "3a073cbe-3531-40a9-97f6-4a0d5ffddb84"
    },
    {
        "author": "謝良輔",
        "paragraphs": [
            "江南孟冬天，荻穗軟如綿。",
            "綠絹芭蕉裂，黃金橘柚懸。"
        ],
        "title": "狀江南 孟冬",
        "id": "31cf12a5-51a2-4d42-9673-e110a4824fd8"
    },
    {
        "author": "鮑防",
        "paragraphs": [
            "憶長安，二月時，玄鳥初至禖祠。",
            "百囀宮鶯繡羽，千條御柳黃絲。",
            "更有曲江勝地，此來寒食佳期。"
        ],
        "title": "憶長安 二月",
        "id": "e4bc93c8-417d-4670-8fc0-ca28d3fa3bf8"
    },
    {
        "author": "鮑防",
        "paragraphs": [
            "江南孟春天，荇葉大如錢。",
            "白[雪]裝梅樹，青袍似葑田。"
        ],
        "title": "狀江南 孟春",
        "id": "de1862c8-278a-40c6-90b8-9106cdb379bc"
    },
    {
        "author": "鮑防",
        "paragraphs": [
            "漢家海內承平久，萬國戎王皆稽首。",
            "天馬常銜苜蓿花，胡人歲獻葡萄酒。",
            "五月荔枝初破顏，朝離象郡夕函關。",
            "鴈飛不到桂陽嶺，馬走先過林邑山。",
            "甘泉御果垂仙閣，日暮無人香自落。",
            "遠物皆重近皆輕，雞雖有德不如鶴。"
        ],
        "title": "雜感",
        "id": "c4a21fba-29eb-4fe6-a426-05ef19f72c13"
    },
    {
        "author": "鮑防",
        "paragraphs": [
            "平原門下十餘人，獨受恩多未殺身。",
            "每歎陸家兄弟少，更憐楊氏子孫貧。",
            "柴門豈斷施行馬，魯酒那堪醉近臣。",
            "賴有軍中遺令在，猶將談笑對風塵。"
        ],
        "title": "送薛補闕入朝",
        "id": "3951b5a2-207b-4dfe-a5d8-1dee23c1ffde"
    },
    {
        "author": "鮑防",
        "paragraphs": [
            "人日春風綻早梅，謝家兄弟看花來。",
            "吳姬對酒歌千曲，秦女留人酒百杯。",
            "絲柳向空輕婉轉，玉山看日漸裴回。",
            "流光易去懽難得，莫厭頻頻上此臺。"
        ],
        "title": "人日陪宣州范中丞傳正與范侍御傳真宴東峰亭",
        "id": "6507a20e-2fa3-47d6-ad95-9fc4bde194d6"
    },
    {
        "author": "鮑防",
        "paragraphs": [
            "世間禊事風流處，鏡裏雲山若畫屏。",
            "今日會稽王內史，好將賓客醉蘭亭。"
        ],
        "title": "上巳寄孟中丞",
        "id": "76cc99b7-c628-4f69-9855-4ebfc338b15c"
    },
    {
        "author": "鮑防",
        "paragraphs": [
            "前月月明夜，美人同遠光。",
            "清塵一以間，今夕坐相忘。",
            "風落芙蓉露，疑餘繡被香。"
        ],
        "title": "秋暮憶中秋夜與王璠侍御賞月因愴遠離聊以奉寄",
        "id": "4e409fd6-6f44-40e3-82b0-3c0fb1f146ef"
    },
    {
        "author": "鮑防",
        "paragraphs": [
            "乾元發生春爲宗，盛德在木斗建東。",
            "東方歲星大明宮，南山喜氣搖晴空。",
            "望雲五等舞萬玉，獻壽一聲出千峰。",
            "文昌隨彩禮樂正，太平下直旌旗紅。",
            "師曠應律調黃鍾，王良運策調時龍。",
            "玄冥無事歸朔土，青帝放身入朱宮。",
            "九韶九變五聲裏，四方四友一身中。",
            "天何言哉樂無窮，廣成彭祖爲三公。",
            "野臣潛隨擊壤老，日下鼓腹歌可封。"
        ],
        "title": "元日早朝行",
        "id": "8bf33f8b-b4a5-4cf1-8140-ddbb47cd1fed"
    },
    {
        "author": "杜奕",
        "paragraphs": [
            "憶長安，三月時，上苑遍是花枝。",
            "青門幾場送客，曲水竟日題詩。",
            "駿馬金鞭無數，良辰美景追隨。"
        ],
        "title": "憶長安 三月",
        "id": "2fff3942-620d-4197-a5aa-6693fc7a573d"
    },
    {
        "author": "鄭概",
        "paragraphs": [
            "憶長安，六月時，風臺水榭逶迤。",
            "朱果雕籠香透，分明紫禁寒隨。",
            "塵驚九衢客散，赭珂滴瀝青驪。"
        ],
        "title": "憶長安 六月",
        "id": "5d3374bc-daa8-4ca0-a0f0-38137a7ea593"
    },
    {
        "author": "鄭概",
        "paragraphs": [
            "江南孟秋天，稻花白如氈。",
            "素腕慙新藕，殘妝妒晚蓮。"
        ],
        "title": "狀江南 孟秋",
        "id": "9c0f48ee-13f1-4e4a-a763-effe08e90998"
    },
    {
        "author": "陳元初",
        "paragraphs": [
            "憶長安，七月時，槐花點散罘罳。",
            "七夕針樓競出，中元香供初移。",
            "繡轂金鞍無限，遊人處處歸遲。"
        ],
        "title": "憶長安 七月",
        "id": "c51ebd5d-f16d-4042-963f-b1ff984d8689"
    },
    {
        "author": "呂渭",
        "paragraphs": [
            "憶長安，八月時，闕下天高舊儀。",
            "衣冠共頒金鏡，犀象對舞丹墀。",
            "更愛終南灞上，可憐秋草碧滋。"
        ],
        "title": "憶長安 八月",
        "id": "8504f827-22c0-467b-9a22-a8650192fa63"
    },
    {
        "author": "呂渭",
        "paragraphs": [
            "江南仲冬天，紫蔗節如鞭。",
            "海將鹽作雪，山用火耕田。"
        ],
        "title": "狀江南 仲冬",
        "id": "0031a2e1-8915-43dc-9dfc-eb641d55443d"
    },
    {
        "author": "呂渭",
        "paragraphs": [
            "獨坐貢闈裏，愁多芳草生。",
            "仙翁昨日事，應見此時情。"
        ],
        "title": "貞元十一年知貢舉撓閣不能定去留寄詩前主司",
        "id": "3723cad1-60e6-4700-a4fa-a147346c7bd9"
    },
    {
        "author": "呂渭",
        "paragraphs": [
            "皇心不向晦，改節號中和。",
            "淑氣同風景，嘉名別詠歌。",
            "湔裙移舊俗，賜尺下新科。",
            "曆象千年正，酺醵四海多。",
            "花隨春令發，鴻度歲陽過。",
            "天地齊休慶，歡聲欲盪波。"
        ],
        "title": "皇帝移晦日爲中和節",
        "id": "e3c9d99b-f48a-44fa-9e0d-4034c3c4c0f6"
    },
    {
        "author": "呂渭",
        "paragraphs": [
            "巖居舊風景，人世今成昔。",
            "木落古山空，猨啼秋月白。",
            "誰同西府僚，幾謝南平客。",
            "摧殘松桂老，蕭散煙雲夕。",
            "跡留異代遠，境入空門寂。",
            "惟有草堂僧，陳詩在石壁。"
        ],
        "title": "經湛長史草堂",
        "id": "6417fb43-b5ae-40c9-8ab4-e743e85a7ea1"
    },
    {
        "author": "范燈",
        "paragraphs": [
            "憶長安，九月時，登高望見昆池。",
            "上苑初開露菊，芳林正獻霜梨。",
            "更想千門萬戶，[月]明砧杵參差。"
        ],
        "title": "憶長安 九月",
        "id": "eef69c91-a8a9-47fb-9bb6-d6f2aba3c387"
    },
    {
        "author": "范燈",
        "paragraphs": [
            "江南季夏天，身熱汗如泉。",
            "蚊蚋成雷澤，袈裟作水田。"
        ],
        "title": "狀江南 季夏",
        "id": "40e4f634-6e6b-4df8-a9d4-f3a52233b7a0"
    },
    {
        "author": "樊珣",
        "paragraphs": [
            "憶長安，十月時，華清士馬相馳。",
            "萬國來朝漢闕，五陵共獵秦祠。",
            "晝夜歌鐘不歇，山河四塞京師。"
        ],
        "title": "憶長安 十月",
        "id": "9a38ce26-2b37-4151-888b-3b7f78acafcb"
    },
    {
        "author": "樊珣",
        "paragraphs": [
            "江南仲夏天，時雨下如川。",
            "盧橘垂金彈，甘蕉吐白蓮。"
        ],
        "title": "狀江南 仲夏",
        "id": "86660317-2190-484f-86b1-c8b429cadbdb"
    },
    {
        "author": "劉蕃",
        "paragraphs": [
            "憶長安，子月時，千官賀至丹墀。",
            "御苑雪開瓊樹，龍堂冰作瑤池。",
            "獸炭氈爐正好，貂裘狐白相宜。"
        ],
        "title": "憶長安 十一月",
        "id": "ac63c877-c425-4d01-93f7-a718859a403f"
    },
    {
        "author": "劉蕃",
        "paragraphs": [
            "江南季秋天，栗熟大如拳。",
            "楓葉紅霞舉，蒼蘆白浪川。"
        ],
        "title": "狀江南 季秋",
        "id": "962103e4-47c6-462a-801b-cd981024217b"
    },
    {
        "author": "張志和",
        "paragraphs": [
            "化元靈哉，碧虛清哉。",
            "紅霞明哉，冥哉茫哉，惟化之工無彊哉。"
        ],
        "title": "太寥歌",
        "id": "541a9811-acd4-41b2-95b9-cf9a63e9e4e9"
    },
    {
        "author": "張志和",
        "paragraphs": [
            "無自而然，自然之元。",
            "無造而化，造化之端。",
            "廓然慤然，其形團圞。",
            "反爾之視，絕爾之思，可以觀。"
        ],
        "title": "空洞歌",
        "id": "705adb8f-f174-4221-8bdb-a2efd0e16b68"
    },
    {
        "author": "張志和",
        "paragraphs": [
            "西塞山前白鷺飛，桃花流水鱖魚肥。",
            "青篛笠，綠簑衣，斜風細雨不須歸。"
        ],
        "tags": [
            "山水",
            "写景",
            "卷一·唐五代词",
            "四年级下册",
            "写人",
            "抒怀",
            "水",
            "宋词三百首",
            "小学古诗",
            "水乡"
        ],
        "title": "漁父歌 一",
        "id": "0c7f80dd-29e4-4c72-b4b5-f967aa52b51a"
    },
    {
        "author": "張志和",
        "paragraphs": [
            "釣臺漁父褐爲裘，兩兩三三舴艋舟。",
            "能縱櫂，慣乘流，長江白浪不曾憂。"
        ],
        "tags": [
            "长江"
        ],
        "title": "漁父歌 二",
        "id": "e8f030b1-9e72-4243-92b3-3c4ec8028354"
    },
    {
        "author": "張志和",
        "paragraphs": [
            "霅谿灣裏釣漁翁，舴艋爲家西復東。",
            "江上雪，浦邊風，笑著荷衣不歎窮。"
        ],
        "title": "漁父歌 三",
        "id": "2e99fd87-77f9-42d7-af47-1a845e2e865d"
    },
    {
        "author": "張志和",
        "paragraphs": [
            "松江蟹舍主人歡，菰飯蓴羹亦共餐。",
            "楓葉落，荻花乾，醉宿漁舟不覺寒。"
        ],
        "title": "漁父歌 四",
        "id": "29005e2b-3311-40df-a3b8-5ff8455bc4af"
    },
    {
        "author": "張志和",
        "paragraphs": [
            "青草湖中月正圓，巴陵漁父櫂歌連。",
            "釣車子，橛頭船，樂在風波不用仙。"
        ],
        "title": "漁父歌 五",
        "id": "bdb3235d-6261-4b85-b5f5-53fc016942c3"
    },
    {
        "author": "張志和",
        "paragraphs": [
            "黃河西繞郡城流，上巳應無祓禊遊。",
            "爲憶淥江春水色，更隨宵夢向吳洲。"
        ],
        "tags": [
            "黄河"
        ],
        "title": "上巳日憶江南禊事",
        "id": "58ed2f11-d26c-47bf-8daa-02eb522da5f1"
    },
    {
        "author": "張志和",
        "paragraphs": [
            "八月九月蘆花飛，南谿老人垂釣歸。",
            "秋山入簾翠滴滴，野艇倚檻雲依依。",
            "却把漁竿尋小徑，閑梳鶴髮對斜暉。",
            "翻嫌四皓曾多事，出爲儲皇定是非。"
        ],
        "title": "漁父",
        "id": "0d6eed96-a408-4c95-9d9a-fc1ba93675fc"
    },
    {
        "author": "張松齡",
        "paragraphs": [
            "樂是風波釣是閑，草堂松徑已勝攀。",
            "太湖水，洞庭山，狂風浪起且須還。"
        ],
        "tags": [
            "太湖",
            "洞庭湖"
        ],
        "title": "和荅弟志和漁父歌",
        "id": "6bb1ee39-265a-4c53-a5b4-311b2e65429c"
    },
    {
        "author": "陸羽",
        "paragraphs": [
            "不羨黃金罍，不羨白玉杯。",
            "不羨朝入省，不羨暮入臺。",
            "惟羨西江水，曾向金陵城下來。"
        ],
        "tags": [
            "长江"
        ],
        "title": "歌",
        "id": "392696d5-0270-4db7-9f78-a7a6dfc442fb"
    },
    {
        "author": "陸羽",
        "paragraphs": [
            "月色寒潮入剡溪，青猨叫斷綠林西。",
            "昔人已逐東流去，空見年年江草齊。"
        ],
        "title": "會稽東小山",
        "id": "a7055ca5-213d-41d4-81f9-dba64d953e44"
    },
    {
        "author": "陸羽",
        "paragraphs": [
            "辟彊舊林間，怪石紛相向。",
            "絕澗方險尋，亂巖亦危造。",
            "瀉從千仞石，寄逐九江船。"
        ],
        "title": "句",
        "id": "19812eab-6755-48b9-8c14-f44ce2d3ee14"
    },
    {
        "author": "郭鄖",
        "paragraphs": [
            "蘭陵士女滿晴川，郊外紛紛拜古埏。",
            "萬井閭閻皆禁火，九原松柏自生煙。",
            "人間後事悲前事，鏡裏今年老去年。",
            "介子終知祿不及，王孫誰肯一相憐。"
        ],
        "title": "寒食寄李補闕",
        "id": "fadd4ab1-6b70-4a7b-b9b5-4190edae96e0"
    },
    {
        "author": "韋同則",
        "paragraphs": [
            "梅花似雪柳含煙，南地風光臘月前。",
            "把酒且須拼却醉，風流何必待歌筵。"
        ],
        "title": "仲月賞花",
        "id": "12cdc618-7a5f-4cb3-9607-46025a48c467"
    },
    {
        "author": "李夷簡",
        "paragraphs": [
            "勝賞不在遠，憮然念玄搜。",
            "茲亭有殊致，經始富人侯。",
            "澄澹分沼沚，縈迴間林丘。",
            "荷香奪芳麝，石溜當鳴球。",
            "撫俗來康濟，經邦去咨謀。",
            "寬明洽時論，惠愛聞甿謳。",
            "代斵豈容易，守成獲優游。",
            "文翁舊學校，子產昔田疇。",
            "琬琰富佳什，池臺想舊遊。",
            "誰言矜改作，曾是日增修。",
            "憲省忝陪屬，岷峨嗣徽猷。",
            "提攜當有路，勿使滯刀州。"
        ],
        "title": "西亭暇日書懷十二韻獻上相公",
        "id": "ff30dedd-92e7-47eb-8241-751240f036fc"
    },
    {
        "author": "李約",
        "paragraphs": [
            "相思起中夜，夙駕訪柴荆。",
            "早霧桑柘隱，曉光溪澗明。",
            "村蹊嵩棘間，往往斷新耕。",
            "貧野煙火微，晝無烏鳶聲。",
            "田頭逢餉人，道君南山行。",
            "南山千里峰，盡是相思情。",
            "野老無拜揖，村童多躶形。",
            "相呼看車馬，顏色喜相驚。",
            "荒圃雞豚樂，雨牆禾莠生。",
            "欲君知我來，壁上空書名。"
        ],
        "title": "城南訪裴氏昆季",
        "id": "43c2e197-20d6-4ed6-bef0-972b05d1dd41"
    },
    {
        "author": "李約",
        "paragraphs": [
            "曙氣變東風，蟾壺夜漏窮。",
            "新春幾人老，舊曆四時空。",
            "身賤悲添歲，家貧喜過冬。",
            "稱觴惟有感，歡慶在兒童。"
        ],
        "title": "歲日感懷",
        "id": "64a346ea-e5ce-4b81-bd99-06ad50239f5b"
    },
    {
        "author": "李約",
        "paragraphs": [
            "看圖閑敎陣，畫地靜論邊。",
            "烏壘天西戍，鷹姿塞上川。",
            "路長唯算月，書遠每題年。",
            "無復生還望，翻思未別前。"
        ],
        "title": "從軍行三首 一",
        "id": "eec52107-44eb-48eb-a47d-7f34277bea28"
    },
    {
        "author": "李約",
        "paragraphs": [
            "柵壕三面鬬，箭盡舉烽頻。",
            "營柳和煙暮，關榆帶雪春。",
            "邊城多老將，磧路少歸人。",
            "殺盡金河卒，年年添塞塵。"
        ],
        "title": "從軍行三首 二",
        "id": "d400b97d-e36d-48a5-98c2-33db274c5ddd"
    },
    {
        "author": "李約",
        "paragraphs": [
            "候火起雕城，塵沙擁戰聲。",
            "遊軍藏漢幟，降騎說蕃情。",
            "霜落滹沱淺，秋深太白明。",
            "嫖姚方虎視，不覺說添兵。"
        ],
        "title": "從軍行三首 三",
        "id": "4557894f-a024-44af-936c-f758cac66b46"
    },
    {
        "author": "李約",
        "paragraphs": [
            "我有心中事，不與韋三說。",
            "秋夜洛陽城，明月照張八。"
        ],
        "title": "贈韋況",
        "id": "bbc4bedf-3a8a-4405-a241-2f4257a1cc08"
    },
    {
        "author": "李約",
        "paragraphs": [
            "桑條無葉土生煙，簫管迎龍水廟前。",
            "朱門幾處看歌舞，猶恐春陰咽管弦。"
        ],
        "title": "觀祈雨",
        "id": "16e63d97-a2df-4388-ae70-66e0deb0ab91"
    },
    {
        "author": "李約",
        "paragraphs": [
            "池塘春暖水紋開，堤柳垂絲間野梅。",
            "江上年年芳意早，蓬瀛春色逐潮來。"
        ],
        "title": "江南春",
        "id": "68e248c2-7de3-4f95-8f78-aef6c5e3d5a5"
    },
    {
        "author": "李約",
        "paragraphs": [
            "君王遊樂萬機輕，一曲霓裳四海兵。",
            "玉輦升天人已盡，故宮猶有樹長生。"
        ],
        "title": "過華清宮",
        "id": "d90c99e0-b50a-48e1-8331-e1539d86ceab"
    },
    {
        "author": "李約",
        "paragraphs": [
            "難眠夏夜抵秋賒，簾幔深垂窗燭斜。",
            "風吹桐竹更無雨，白髮病人心到家。"
        ],
        "title": "病中宿宜陽館聞雨",
        "id": "ac059717-856b-4e9c-8ab8-af17dbcf47a3"
    },
    {
        "author": "于鵠",
        "paragraphs": [
            "偶向江邊採白蘋，還隨女伴賽江神。",
            "衆中不敢分明語，暗擲金錢卜遠人。"
        ],
        "tags": [
            "思念",
            "女子",
            "郊游"
        ],
        "title": "江南曲",
        "id": "97546486-e401-4b60-9983-154f784155d3"
    },
    {
        "author": "于鵠",
        "paragraphs": [
            "却憶東溪日，同年事魯儒。",
            "僧房閑共宿，酒肆醉相扶。",
            "天畔雙旌貴，山中病客孤。",
            "無謀還有計，春谷種桑榆。"
        ],
        "title": "山中寄樊僕射",
        "id": "9c0a394a-59fb-4008-9f92-bf6d247be4c6"
    },
    {
        "author": "于鵠",
        "paragraphs": [
            "讀書林下寺，不出動經年。",
            "草閣連僧院，山廚共石泉。",
            "雲庭無履跡，龕壁有燈煙。",
            "年少今頭白，刪詩到幾篇。"
        ],
        "title": "題宇文𧚞山寺讀書院",
        "id": "6f485ea0-1ba6-4f56-9962-7ca4c3054745"
    },
    {
        "author": "于鵠",
        "paragraphs": [
            "一身禪誦苦，灑掃古花宮。",
            "靜室門常閉，深蘿月不通。",
            "懸燈喬木上，鳴磬亂幡中。",
            "附入高僧傳，長稱二遠公。"
        ],
        "title": "贈蘭若僧",
        "id": "eac82df3-36cd-412c-8144-337ce181f63b"
    },
    {
        "author": "于鵠",
        "paragraphs": [
            "僻巷鄰家少，茅簷喜竝居。",
            "蒸梨常共竈，澆薤亦同渠。",
            "傳屐朝尋藥，分燈夜讀書。",
            "雖然在城市，還得似樵漁。"
        ],
        "tags": [
            "生活",
            "友情"
        ],
        "title": "題鄰居",
        "id": "c09e987d-f376-467e-a435-326368f3eb13"
    },
    {
        "author": "于鵠",
        "paragraphs": [
            "三十無名客，空山獨臥秋。",
            "病多知藥性，年長信人愁。",
            "螢影竹窗下，松聲茅屋頭。",
            "近來心更靜，不夢世間遊。"
        ],
        "title": "山中自述",
        "id": "ec973ae2-f409-4701-8ae2-7cc2abb850b2"
    },
    {
        "author": "于鵠",
        "paragraphs": [
            "嬾成身病日，因醉臥多時。",
            "送客出谿少，讀書終卷遲。",
            "幽窗聞墜葉，晴景見遊絲。",
            "早晚來收藥，門前有紫芝。"
        ],
        "title": "山中寄韋鉦",
        "id": "2e0a488f-bbd7-4558-852e-55314a431d5a"
    },
    {
        "author": "于鵠",
        "paragraphs": [
            "茅屋往來久，山深不置門。",
            "草生垂井口，花落擁籬根。",
            "入院將雛鳥，尋蘿抱子猿。",
            "曾逢異人說，風景似桃源。"
        ],
        "title": "南谿書齋",
        "id": "4582417a-dd1a-46fd-aada-337888556a06"
    },
    {
        "author": "于鵠",
        "paragraphs": [
            "郡齋常夜埽，不臥獨吟詩。",
            "把燭近幽客，升堂戴接䍦。",
            "微風吹凍葉，餘雪落寒枝。",
            "明日逢山伴，須令隱者知。"
        ],
        "title": "夜會李太守宅",
        "id": "1a9a0a42-3109-4d0a-bd07-d8557137e0a7"
    },
    {
        "author": "于鵠",
        "paragraphs": [
            "上方唯一室，禪定對山容。",
            "行道臨孤壁，持齋聽遠鐘。",
            "枯藤離舊樹，朽石落高峰。",
            "不向雲間見，還應夢裏逢。"
        ],
        "title": "題柏臺山僧",
        "id": "d76b40cc-adeb-46a5-a7a9-174ef98e6af5"
    },
    {
        "author": "于鵠",
        "paragraphs": [
            "得道任髮白，亦逢城市遊。",
            "新經天上取，稀藥洞中收。",
            "春木帶枯葉，新蒲生漫流。",
            "年年望靈鶴，常在此山頭。"
        ],
        "title": "寄續尊師",
        "id": "c9747409-7db3-4600-8a85-90465a503b29"
    },
    {
        "author": "于鵠",
        "paragraphs": [
            "得道南山久，曾敎四皓碁。",
            "閉門醫病鶴，倒篋養神龜。",
            "松際風長在，泉中草不衰。",
            "誰知茅屋裏，有路向峨嵋。"
        ],
        "title": "題南峰褚道士",
        "id": "20a02018-3e6e-41df-bb28-6b901e047213"
    },
    {
        "author": "于鵠",
        "paragraphs": [
            "不食非關藥，天生是女仙。",
            "見人還起拜，留伴亦開田。",
            "無窟尋溪宿，兼衣掃葉眠。",
            "不知何代女，猶帶剪刀錢。"
        ],
        "title": "贈不食姑",
        "id": "2e31b486-7ec0-4af4-b137-4df1262b2b57"
    },
    {
        "author": "于鵠",
        "paragraphs": [
            "寄家丹水邊，歸去種春田。",
            "白髮無知己，空山又一年。",
            "鹿裘長酒氣，茅屋有茶煙。",
            "亦擬辭人世，何溪有瀑泉。"
        ],
        "title": "送李明府歸別業",
        "id": "f8bc9e50-ee3c-4874-8081-f27d69cf217d"
    },
    {
        "author": "于鵠",
        "paragraphs": [
            "久行多不定，樹下是禪牀。",
            "寂寂心無住，年年日自長。",
            "蟲虵同宿磵，草木共經霜。",
            "已見南人說，天台有舊房。"
        ],
        "title": "題樹下禪師",
        "id": "821b3cad-6a18-4404-b54a-b105e4d89faa"
    },
    {
        "author": "于鵠",
        "paragraphs": [
            "夜愛雲林好，寒天月裏行。",
            "青牛眠樹影，白犬吠猨聲。",
            "一磬山院靜，千燈谿路明。",
            "從來此峰客，幾箇得長生。"
        ],
        "title": "宿王尊師隱居",
        "id": "ed50304d-9bf0-4f49-bde3-05efe0c27752"
    },
    {
        "author": "于鵠",
        "paragraphs": [
            "服柏不飛鍊，閑眠閉草堂。",
            "有泉唯盥漱，留火爲焚香。",
            "新雨閑門靜，孤松滿院涼。",
            "仍聞枕中術，曾授漢淮王。"
        ],
        "title": "題服柏先生",
        "id": "58156c74-4d4c-4371-9ad5-381c3fb80bc8"
    },
    {
        "author": "于鵠",
        "paragraphs": [
            "身沒碧峰裏，門人改葬期。",
            "買山尋主遠，壘塔化人遲。",
            "鬼火穿空院，秋螢入素帷。",
            "黃昏溪路上，聞哭竺乾師。"
        ],
        "title": "哭凌霄山光上人",
        "id": "47454354-f2b9-4e03-8a7b-d649ec119bf1"
    },
    {
        "author": "于鵠",
        "paragraphs": [
            "蕭蕭蘆荻晚，一逕入荒陂。",
            "日色雲收處，蛙聲雨歇時。",
            "前村見來久，羸馬自行遲。",
            "聞作王門客，應閑白接䍦。"
        ],
        "title": "途中寄楊涉",
        "id": "51af5465-00b8-4607-ae23-330377379608"
    },
    {
        "author": "于鵠",
        "paragraphs": [
            "桑乾歸路遠，聞說亦愁人。",
            "有雪常經夏，無花空到春。",
            "下營雲外火，收馬月中塵。",
            "白首從戎客，青衫未離身。"
        ],
        "title": "送韋判官歸薊門",
        "id": "1efbe2fa-7b61-4bb7-b74c-180e2dc76acb"
    },
    {
        "author": "于鵠",
        "paragraphs": [
            "葱嶺秋塵起，全軍取月支。",
            "山川引行陣，蕃漢列旌旗。",
            "轉戰疲兵少，孤城外救遲。",
            "邊人逢聖代，不見偃戈時。"
        ],
        "title": "出塞 一",
        "id": "b23be228-4d1f-4ef9-aef5-c069a1d5b803"
    },
    {
        "author": "于鵠",
        "paragraphs": [
            "微雪軍將出，吹笳天未明。",
            "觀兵登古戍，斬將對雙旌。",
            "分陣瞻山勢，潛兵制馬鳴。",
            "如今青史上，已有滅胡名。"
        ],
        "title": "出塞 二",
        "id": "1ee270d5-6ce9-4e1c-8ede-f71467d88dc9"
    },
    {
        "author": "于鵠",
        "paragraphs": [
            "單于驕愛獵，放火到軍城。",
            "乘月調新馬，防秋置遠營。",
            "空山朱戟影，寒磧鐵衣聲。",
            "度水逢胡說，沙陰有伏兵。"
        ],
        "title": "出塞 三",
        "id": "ffb4a57d-fbd9-4210-82e9-070e0dfd80a4"
    },
    {
        "author": "于鵠",
        "paragraphs": [
            "幾年爲郡守，家似布衣貧。",
            "沽酒迎幽客，無金與近臣。",
            "擣茶書院靜，講易藥堂春。",
            "歸闕功成後，隨車有野人。"
        ],
        "title": "贈李太守",
        "id": "8e658815-27ab-41bd-aa91-6d649f3f5486"
    },
    {
        "author": "于鵠",
        "paragraphs": [
            "若過幷州北，誰人不憶家。",
            "塞深無伴侶，路盡有平沙。",
            "磧冷唯逢鴈，天春不見花。",
            "莫隨征將意，垂老事輕車。"
        ],
        "title": "送張司直入單于",
        "id": "9f752d65-2fcf-4e77-88da-a63babf06e09"
    },
    {
        "author": "于鵠",
        "paragraphs": [
            "夜來花欲盡，始惜兩三枝。",
            "早起尋稀處，閑眠記落時。",
            "蘂焦蜂自散，蔕折蝶還移。",
            "攀著殷勤別，明年更有期。"
        ],
        "title": "惜花",
        "id": "3470ab57-356f-40ef-9733-762144efa971"
    },
    {
        "author": "于鵠",
        "paragraphs": [
            "獨來多任性，唯與白雲期。",
            "深處花開盡，遲眠人不知。",
            "水流山暗處，風起月明時。",
            "望見南峰近，年年嬾更移。"
        ],
        "title": "春山居",
        "id": "2cc0d574-4d92-4b42-a70a-63f0f151d7cc"
    },
    {
        "author": "于鵠",
        "paragraphs": [
            "日夕尋未遍，古木寺高低。",
            "粉壁猶遮嶺，朱樓尚隔溪。",
            "廚窗通澗鼠，殿跡立山雞。",
            "更有無人處，明朝獨向西。"
        ],
        "title": "遊瀑泉寺",
        "id": "5737ad7a-143d-4e8e-8e15-f1b7c4a7edd3"
    },
    {
        "author": "于鵠",
        "paragraphs": [
            "十歲吹蕭入漢宮，看修水殿種芙蓉。",
            "自傷白髮辭金屋，許著黃衣向玉峰。",
            "解語老猨開曉戶，學飛雛鶴落高松。",
            "定知別後宮中伴，應聽緱山半夜鐘。"
        ],
        "title": "送宮人入道歸山",
        "id": "07fbdc14-3490-43de-a1b3-4491731dbf3f"
    },
    {
        "author": "于鵠",
        "paragraphs": [
            "巴女騎牛唱竹枝，藕絲菱葉傍江時。",
            "不愁日暮還家錯，記得芭蕉出槿籬。"
        ],
        "tags": [
            "乡村",
            "儿童",
            "民谣",
            "生活"
        ],
        "title": "巴女謠",
        "id": "5258bf0f-f67e-46ce-a99b-29526dcf4838"
    },
    {
        "author": "于鵠",
        "paragraphs": [
            "少年初拜大長秋，半醉垂鞭見列侯。",
            "馬上抱雞三市鬬，袖中攜劒五陵遊。",
            "玉簫金管迎歸院，錦袖紅妝擁上樓。",
            "更向院西新買宅，月波春水入門流。"
        ],
        "title": "公子行",
        "id": "c32d6c2c-b8d6-437d-89da-13d726e2f515"
    },
    {
        "author": "于鵠",
        "paragraphs": [
            "久臥長安春復秋，五侯長樂客長愁。",
            "繡簾朱轂逢花住，錦幨銀珂觸雨遊。",
            "何處少年吹玉笛，誰家鸚鵡語紅樓。",
            "年年只是看他貴，不及南山任白頭。"
        ],
        "title": "長安遊",
        "id": "0d1c6fe2-f28e-4774-87ee-6c3cd7e3b663"
    },
    {
        "author": "于鵠",
        "paragraphs": [
            "花裏南樓春夜寒，還如王屋上天壇。",
            "歸山不道無明月，誰共相從到曉看。"
        ],
        "title": "別齊太守",
        "id": "5be46944-35d5-4ca6-8e69-e5eeee29c452"
    },
    {
        "author": "于鵠",
        "paragraphs": [
            "獨上閑城却下遲，秋山慘慘塚纍纍。",
            "當時還有登城者，荒草如今知是誰。"
        ],
        "title": "登古城",
        "id": "774f87d0-bbf3-41cf-a07e-98bea4945cd7"
    },
    {
        "author": "于鵠",
        "paragraphs": [
            "近問南州客，云亡已數春。",
            "痛心曾受業，追服恨無親。",
            "孀婦歸鄉里，書齋屬四鄰。",
            "不知經亂後，奠祭有何人。"
        ],
        "title": "哭劉夫子",
        "id": "6d8b0386-c539-45d8-8d63-f7d90c74f21c"
    },
    {
        "author": "于鵠",
        "paragraphs": [
            "昨日山家春酒濃，野人相勸久從容。",
            "獨憶卸冠眠細草，不知誰送出深松。",
            "都忘醉後逢廉度，不省歸時見魯恭。",
            "知己尚嫌身酩酊，路人應恐笑龍鍾。"
        ],
        "title": "醉後寄山中友人",
        "id": "958ab75b-c1ae-4606-b911-9e5cd490b03f"
    },
    {
        "author": "于鵠",
        "paragraphs": [
            "雲裏前朝寺，修行獨幾年。",
            "山村無施食，盥漱亦安禪。",
            "古塔巢溪鳥，深房閉谷泉。",
            "自言曾入室，知處梵王天。"
        ],
        "title": "溫泉僧房",
        "id": "d934ecd5-00ef-4665-bfd6-d3f5a9d9b933"
    },
    {
        "author": "于鵠",
        "paragraphs": [
            "秦女窺人不解羞，攀花趁蝶出牆頭。",
            "胸前空帶宜男草，嫁得蕭郎愛遠遊。"
        ],
        "title": "題美人",
        "id": "c67b136a-b391-4fcd-97d7-c27910856d79"
    },
    {
        "author": "于鵠",
        "paragraphs": [
            "任性常多出，人來得見稀。",
            "市樓逢酒住，野寺送僧歸。",
            "簷下懸秋葉，籬頭曬褐衣。",
            "門前南北路，誰肯入柴扉。"
        ],
        "title": "尋李暹",
        "id": "1f556f19-fc2b-435a-82fd-183f9c6c0915"
    },
    {
        "author": "于鵠",
        "paragraphs": [
            "舊隱松林下，衝泉入兩涯。",
            "琴書隨弟子，雞犬在鄰家。",
            "茅屋長黃菌，槿籬生白花。",
            "幽墳無處訪，恐是入煙霞。"
        ],
        "title": "尋李逸人舊居",
        "id": "f5d5e816-974b-4ae6-8240-5392678b7781"
    },
    {
        "author": "于鵠",
        "paragraphs": [
            "新繡籠裙荳蔲花，路人笑上返金車。",
            "霓裳禁曲無人解，暗問梨園弟子家。"
        ],
        "title": "贈碧玉",
        "id": "73786f95-e483-46bf-9f63-ca78bb9e5204"
    },
    {
        "author": "于鵠",
        "paragraphs": [
            "浦裏移舟候信風，蘆花漠漠夜江空。",
            "更深何處人吹笛，疑是孤吟寒水中。"
        ],
        "title": "舟中月明夜聞笛",
        "id": "70858ddb-decc-4fc1-a372-a41879131d4d"
    },
    {
        "author": "于鵠",
        "paragraphs": [
            "得罪誰人送，來時不到家。",
            "白頭無侍子，多病向天涯。",
            "莽蒼凌江水，黃昏見塞花。",
            "如今賈誼賦，不漫說長沙。"
        ],
        "title": "送遷客二首 一",
        "id": "a715dbe1-8a5c-4249-ab03-b27132d62c26"
    },
    {
        "author": "于鵠",
        "paragraphs": [
            "流人何處去，萬里向江州。",
            "孤驛瘴煙重，行人巴草秋。",
            "上帆南去遠，送鴈北看愁。",
            "遍問炎方客，無人得白頭。"
        ],
        "title": "送遷客二首 二",
        "id": "b443cd1f-e94c-43e6-95ae-b9351215fc8f"
    },
    {
        "author": "于鵠",
        "paragraphs": [
            "去尋長不出，門似絕人行。",
            "牀下石苔滿，屋頭秋草生。",
            "學琴寒月短，寫易晚窗明。",
            "唯到黃昏後，溪中聞磬聲。"
        ],
        "title": "贈王道者",
        "id": "f26cc1ff-5b47-44f7-b827-68077bbf1bb5"
    },
    {
        "author": "于鵠",
        "paragraphs": [
            "渡水傍山尋絕壁，白雲飛處洞天開。",
            "仙人來往行無跡，石徑春風長綠苔。"
        ],
        "title": "題合溪乾洞",
        "id": "ebebbb5c-e0bc-46d5-9392-61411c2e3ea2"
    },
    {
        "author": "于鵠",
        "paragraphs": [
            "身老無修飾，頭巾用白紗。",
            "開門朝掃徑，輦水夜澆花。",
            "藥氣聞深巷，桐陰到數家。",
            "不愁還酒債，腰下有丹砂。"
        ],
        "title": "過張老園林",
        "id": "afea0c4a-9144-4c79-b212-a68c13b53d9b"
    },
    {
        "author": "于鵠",
        "paragraphs": [
            "自小看花長不足，江邊尋得數株紅。",
            "黃昏人散東風起，吹落誰家明月中。"
        ],
        "title": "寓意",
        "id": "8aaf6380-d813-4330-9195-f4385b33fe1f"
    },
    {
        "author": "于鵠",
        "paragraphs": [
            "老將明王識，臨終拜上公。",
            "告哀鄉路遠，助葬戍城空。",
            "素幔朱門裏，銘旌秋巷中。",
            "史官如不濫，獨傳說英雄。"
        ],
        "title": "哭王都護",
        "id": "5dff667d-cef0-4f71-95bd-8151dd957335"
    },
    {
        "author": "于鵠",
        "paragraphs": [
            "追立新碑日，憐君苦一身。",
            "遠移深澗石，助立故鄉人。",
            "草色荒墳綠，松陰古殿春。",
            "平生心已遂，歸去得垂綸。"
        ],
        "title": "餞司農宋卿立太尉碑了還江東",
        "id": "1cfb1ac1-3199-4d6c-a379-9977348129c6"
    },
    {
        "author": "于鵠",
        "paragraphs": [
            "年老功成乞罷兵，玉階匍匐進雙旌。",
            "朱門鴛瓦爲仙觀，白領狐裘出帝城。",
            "侍女休梳官樣髻，蕃童新改道家名。",
            "到時浸髮春泉裏，猶夢紅樓簫管聲。"
        ],
        "title": "送唐大夫讓節歸山",
        "id": "8c96bdbb-c8f8-495d-ac25-52632f73c42c"
    },
    {
        "author": "于鵠",
        "paragraphs": [
            "買得幽山屬漢陽，槿籬疎處種桄榔。",
            "唯有獼猴來往熟，弄人拋果滿書堂。"
        ],
        "title": "買山吟",
        "id": "0bbbc1e5-e32c-4fe8-9de1-19525e452291"
    },
    {
        "author": "于鵠",
        "paragraphs": [
            "素絲帶金地，窗間掬飛塵。",
            "偷得鳳凰釵，門前乞行人。"
        ],
        "title": "古詞三首 一",
        "id": "09aa8be6-8a6a-4693-9066-9853aa83ec7b"
    },
    {
        "author": "于鵠",
        "paragraphs": [
            "新長青絲髮，啞啞言語黠。",
            "隨人敲銅鏡，街頭救明月。"
        ],
        "title": "古詞三首 二",
        "id": "bc19d3db-9474-433c-93e1-a6c59ea495f6"
    },
    {
        "author": "于鵠",
        "paragraphs": [
            "東家新長兒，與妾同時生。",
            "竝長兩心熟，到大相呼名。"
        ],
        "title": "古詞三首 三",
        "id": "bab3d928-cfb6-4c38-a339-281b2a324188"
    },
    {
        "author": "于鵠",
        "paragraphs": [
            "扁鵲得仙處，傳是西南峰。",
            "年年山下人，長見騎白龍。",
            "洞門黑無底，日夜唯雷風。",
            "清齋將入時，戴星兼抱松。",
            "石徑陰且寒，地響知遠鐘。",
            "似行山林外，聞葉履聲重。",
            "低礙更俯身，漸遠晝夜同。",
            "時時白蝙蝠，飛入茅衣中。",
            "行久路轉窄，靜聞水淙淙。",
            "但願逢一人，自得朝天宮。"
        ],
        "title": "秦越人洞中詠",
        "id": "0c947585-a808-48d2-869d-e549515cbbf6"
    },
    {
        "author": "于鵠",
        "paragraphs": [
            "幽人在何處，松檜深冥冥。",
            "西峰望紫雲，知處安期生。",
            "沐浴溪水暖，新衣禮仙名。",
            "脫屐入靜堂，遶像隨禮行。",
            "碧紗籠寒燈，長幡綴金鈴。",
            "林下聽法人，起坐枯葉聲。",
            "啓奏修律儀，天曙山鳥鳴。",
            "分行布菅茅，列坐滿中庭。",
            "持齋候撞鐘，玉函散寶經。",
            "焚香開卷時，照耀金室明。",
            "投簡石洞深，稱過上帝靈。",
            "學道能苦心，自古無不成。"
        ],
        "title": "宿西山修下元齋詠",
        "id": "3fd0fbcb-0230-4804-850e-686283bbecbb"
    },
    {
        "author": "于鵠",
        "paragraphs": [
            "戢戢亂峰裏，一峰獨凌天。",
            "下看如尖高，上有十里泉。",
            "志人愛幽深，一住五十年。",
            "懸牘到其上，乘牛耕藥田。",
            "衣食不下求，乃是雲中仙。",
            "山僧獨知處，相引衝碧煙。",
            "斷崖晝昏黑，槎臬橫隻椽。",
            "面壁攀石稜，養力方敢前。",
            "累歇日已沒，始到茅堂邊。",
            "見客不問誰，禮質無周旋。",
            "醉臥枕欹樹，寒坐展青氈。",
            "折松掃藜牀，秋菓顏色鮮。",
            "鍊蜜敲石炭，洗澡乘瀑泉。",
            "白犬舐客衣，驚走聞腥膻。",
            "乃知軒冕徒，寧比雲壑眠。"
        ],
        "title": "過凌霄洞天謁張先生祠",
        "id": "90259ac4-473c-4451-97f9-7307c1ab0a61"
    },
    {
        "author": "于鵠",
        "paragraphs": [
            "路轉第六峰，傳是十里程。",
            "放石試淺深，䃂壁虵鳥驚。",
            "欲下先襞衣，路底避枯莖。",
            "迴途歇嵌窟，整帶重冠纓。",
            "及到紫石溪，晻晻已天明。",
            "漸近神仙居，桂花濕溟溟。",
            "陰苔無人蹤，時得白鶴翎。",
            "忽然見朱樓，象牌題玉京。",
            "沈沈五雲影，香風散縈縈。",
            "清齋上玉堂，窗戶懸水精。",
            "青童撞金屑，杵臼聲丁丁。",
            "膻腥遙問誰，稽首稱姓名。",
            "若容在溪口，願乞殘雲英。"
        ],
        "title": "早上凌霄第六峰入紫谿禮白鶴觀祠",
        "id": "6988ee0e-7257-4539-8f2f-2518806b13e2"
    },
    {
        "author": "于鵠",
        "paragraphs": [
            "觸煙入溪口，岸岸唯檉櫟。",
            "其中盡碧流，十里不通屐。",
            "出林山始轉，絕徑緣峭壁。",
            "把藤借行勢，側足憑石脈。",
            "㰹牙斷行處，光滑猿猱跡。",
            "忽然風景異，乃到神仙宅。",
            "天晴茅屋頭，殘雲蒸氣白。",
            "隔窗梳髮聲，久立聞吹笛。",
            "抱琴出門來，不顧人間客。",
            "山院不灑掃，四時自虛寂。",
            "落葉埋長松，出地纔數尺。",
            "曾讀上清經，知注長生籍。",
            "願示不死方，何山有瓊液。"
        ],
        "title": "山中訪道者",
        "id": "1e9464f4-6c2f-4bf4-ae66-3ed16d66064e"
    },
    {
        "author": "于鵠",
        "paragraphs": [
            "寄遠空以心，心誠亦難知。",
            "篋中有秋帛，裁作遠客衣。",
            "縫製雖女功，尺度手自持。",
            "容貌常目中，長短不復疑。",
            "斜縫密且堅，遊客多塵緇。",
            "意欲都無言，澣濯耐歲時。",
            "殷勤託行人，傳語慎勿遺。",
            "別來年已老，亦聞鬢成絲。",
            "縱然更相逢，握手唯是悲。",
            "所寄莫復棄，願見長相思。"
        ],
        "title": "寄盧儼員外秋衣詞",
        "id": "01a40659-28cc-455d-a83a-73ec5a81d982"
    },
    {
        "author": "于鵠",
        "paragraphs": [
            "一樹新栽益四鄰，野夫如到舊山春。",
            "樹成多是人先老，垂白看他攀折人。"
        ],
        "title": "種樹",
        "id": "7ae81318-1141-4de0-9455-7789fea59317"
    },
    {
        "author": "于鵠",
        "paragraphs": [
            "驅馬街中哭送君，靈車碾雪隔城聞。",
            "唯有山僧與樵客，共舁孤櫬入幽墳。"
        ],
        "title": "哭李暹",
        "id": "b2a9dfc9-7164-4841-8b44-1ab9d101437c"
    },
    {
        "author": "于鵠",
        "paragraphs": [
            "雙轍出郭門，綿綿東西道。",
            "送死多於生，幾人得終老。",
            "見此切肺肝，不如歸山好。",
            "不聞哀哭聲，默默安懷抱。",
            "時盡從物化，又免生憂擾。",
            "世間壽者稀，盡爲悲傷惱。"
        ],
        "title": "古挽歌 一",
        "id": "aea52322-33bf-4e83-9b77-3a47bd6f2ad0"
    },
    {
        "author": "于鵠",
        "paragraphs": [
            "送哭誰家車，靈旛紫帶長。",
            "青童抱何物，明月與香囊。",
            "可惜羅衣色，看舁入水泉。",
            "莫愁埏道暗，燒漆得千年。"
        ],
        "title": "古挽歌 二",
        "id": "3ef0bbc2-1e0c-4890-82ac-45905f097232"
    },
    {
        "author": "于鵠",
        "paragraphs": [
            "陰風吹黃蒿，挽歌度秋水。",
            "車馬却歸城，孤墳月明裏。"
        ],
        "title": "古挽歌 三",
        "id": "c47e788d-50a6-4c66-b5bb-1a121e179494"
    },
    {
        "author": "于鵠",
        "paragraphs": [
            "年長始一男，心亦頗自娛。",
            "生來歲未周，奄然却歸無。",
            "裸送不以衣，瘞埋於中衢。",
            "乳母抱出門，所生亦隨呼。",
            "嬰孩無哭儀，禮經不可踰。",
            "親戚相問時，抑悲空歎吁。",
            "襁褓在舊牀，每見立踟躕。",
            "靜思益傷情，畏老爲獨夫。"
        ],
        "title": "悼孩子",
        "id": "5e4751bd-5f14-487c-ae97-2a7706f3ed9d"
    },
    {
        "author": "于鵠",
        "paragraphs": [
            "舊伴同遊盡却回，雲中獨宿守花開。",
            "自是去人身漸老，暮山流水任東來。"
        ],
        "title": "別舊山",
        "id": "aef32801-f25a-4a9f-8db8-3704e6005953"
    },
    {
        "author": "于鵠",
        "paragraphs": [
            "家在荒陂長似秋，蓼花芹葉水蟲幽。",
            "去年相伴尋山客，明月今宵何處遊。"
        ],
        "title": "寄周惲",
        "id": "03addfec-c24f-40b8-8f49-99ba51f39704"
    },
    {
        "author": "于鵠",
        "paragraphs": [
            "日暮出古城，野田何茫茫。",
            "寒狐上孤冢，鬼火燒白楊。",
            "昔人未爲泉下客，若到此中還斷腸。"
        ],
        "title": "野田行",
        "id": "70098333-7c28-4a3a-96d2-40d5e2e38b77"
    },
    {
        "author": "于鵠",
        "paragraphs": [
            "行人朝走馬，直走薊城傍。",
            "薊城通漢北，萬里別吳鄉。",
            "海上一烽火，沙中百戰場。",
            "軍書發上郡，春色度河陽。",
            "嫋嫋漢宮柳，青青胡地桑。",
            "琵琶出塞曲，橫笛斷君腸。"
        ],
        "tags": [
            "边塞"
        ],
        "title": "塞上曲",
        "id": "e3dbe1cd-bf0b-40f6-9367-63ea2fea908d"
    },
    {
        "author": "于鵠",
        "paragraphs": [
            "煙水初銷見萬家，東風吹柳萬條斜。",
            "大堤欲上誰相伴，馬踏春泥半是花。"
        ],
        "tags": [
            "思念",
            "春天",
            "写景",
            "寒食节"
        ],
        "title": "襄陽寒食",
        "id": "dd39b6f4-de96-4d5a-aa5e-5169a43bae7b"
    },
    {
        "author": "于鵠",
        "paragraphs": [
            "雨餘芳草淨沙塵，水綠沙平一帶春。",
            "唯有啼鵑似留客，桃花深處更無人。"
        ],
        "title": "汎舟入後谿",
        "id": "9b2a90e2-562a-440c-a447-b38de75a6152"
    },
    {
        "author": "劉長川",
        "paragraphs": [
            "寶劒不可得，相逢幾許難。",
            "今朝一度見，赤色照人寒。",
            "匣裏星文動，環邊月影殘。",
            "自然神鬼伏，無事莫空彈。"
        ],
        "title": "寶劒篇",
        "id": "1b7c46b7-e451-418a-bb12-5219040905bc"
    },
    {
        "author": "劉長川",
        "paragraphs": [
            "四海兵初偃，平津閣正開。",
            "誰知大爐下，還有不然灰。"
        ],
        "title": "將赴東都上李相公",
        "id": "655944c8-1dff-4de3-9774-28d561b466d2"
    },
    {
        "author": "鄭常",
        "paragraphs": [
            "羨君無外事，日與世情違。",
            "地僻人難到，溪深鳥自飛。",
            "儒衣荷葉老，野飯藥苗肥。",
            "疇昔江湖意，而今憶共歸。"
        ],
        "title": "寄邢逸人",
        "id": "ba081551-ed70-4be3-8a89-2414dd6b312a"
    },
    {
        "author": "鄭常",
        "paragraphs": [
            "僧家無住著，早晚出東林。",
            "得道非真相，頭陀是苦心。",
            "持齋山果熟，倚錫野雲深。",
            "溪寺誰相待，香花與梵音。"
        ],
        "tags": [
            "庐山"
        ],
        "title": "送頭陀上人赴廬山寺",
        "id": "aeb28c6b-8831-4018-a16a-7434ecf48df2"
    },
    {
        "author": "鄭常",
        "paragraphs": [
            "漢陽無遠近，見說過湓城。",
            "雲雨經春客，江山幾日程。",
            "終隨鷗鳥去，秖待海潮生。",
            "前路逢漁父，多慚問姓名。"
        ],
        "title": "謫居漢陽白沙口阻雨因題驛亭",
        "id": "c0ef3f5a-9c30-4f6f-b1c7-2d986ba31425"
    },
    {
        "author": "陳存",
        "paragraphs": [
            "西遊匣長劒，日暮湘楚間。",
            "歇馬上秋草，逢人問故關。",
            "孤村綠塘水，曠野白雲山。",
            "方念此中去，何時此路還。"
        ],
        "title": "穆陵路",
        "id": "90612ff9-2970-4c39-b5a9-df622a7405de"
    },
    {
        "author": "陳存",
        "paragraphs": [
            "指途清溪裏，左右唯深林。",
            "雲蔽望鄉處，雨愁爲客心。",
            "遇人多物役，聽鳥時幽音。",
            "何必滄浪水，庶茲浣塵襟。"
        ],
        "title": "清溪館作",
        "id": "af2430da-f902-4987-a23c-094d81cc5b4c"
    },
    {
        "author": "陳存",
        "paragraphs": [
            "暑雨飄已過，涼飆觸幽衿。",
            "虛館無喧塵，綠槐多晝陰。",
            "俯視古苔積，仰聆早蟬吟。",
            "放卷一長想，閉門千里心。"
        ],
        "title": "寓居武丁館",
        "id": "7fff6dff-900e-4e48-8966-eb1b8632b54f"
    },
    {
        "author": "陳存",
        "paragraphs": [
            "漂泊楚水來，捨舟坐高館。",
            "途窮在中路，孤征慕前伴。",
            "風雨一留宿，關山去欲嬾。",
            "淮南木葉飛，夜聞廣陵散。"
        ],
        "title": "楚州贈別周愿侍御",
        "id": "d51cce8e-37b1-4dca-b5e3-9aba68f3a90b"
    },
    {
        "author": "陳存",
        "paragraphs": [
            "鳥啼楊柳垂，此別千萬里。",
            "古路入商山，春風去灞水。",
            "停車落日在，罷酒離人起。",
            "蓬戶寄龍沙，送歸情詎已。"
        ],
        "title": "送劉秀才南歸",
        "id": "4d8d5a4d-2cbd-4f13-b159-9cd635051d57"
    },
    {
        "author": "陳存",
        "paragraphs": [
            "暫入新豐市，猶聞舊酒香。",
            "抱琴沽一醉，盡日臥垂楊。"
        ],
        "title": "丹陽作",
        "id": "77c46717-ab73-49ec-ad4b-10e918a6d924"
    },
    {
        "author": "王觀",
        "paragraphs": [
            "雞唱催人起，又生前去愁。",
            "路明殘月在，山露宿雲收。",
            "村店煙火動，漁家燈燭幽。",
            "趨名與趨利，行役幾時休。"
        ],
        "title": "早行",
        "id": "420f8947-b9d9-4645-8770-5cad877d0c58"
    },
    {
        "author": "崔瓘",
        "paragraphs": [
            "寒簷寂寂雨霏霏，候館蕭條燭燼微。",
            "只有今宵同此宴，翠娥佯醉欲先歸。"
        ],
        "title": "贈營妓",
        "id": "11966f61-b40f-4f30-95d3-4a3cbc72fa91"
    },
    {
        "author": "鄭審",
        "paragraphs": [
            "華閣與賢開。",
            "仙瓢自遠來，幽林嘗伴許。",
            "陋巷亦隨回，挂影憐紅壁。",
            "傾心向綠杯，何曾斟酌處。",
            "不使玉山頹。"
        ],
        "title": "酒席賦得匏瓢",
        "id": "a15c066c-4002-40a3-84b9-fdd360e8c34f"
    },
    {
        "author": "鄭審",
        "paragraphs": [
            "聖德周天壤，韶華滿帝畿。",
            "九重承渙汗，千里樹芳菲。",
            "陜塞餘陰薄，關河舊色微。",
            "發生和氣動，封植衆心歸。",
            "春露條應弱，秋霜果定肥。",
            "影移行子蓋，香撲使臣衣。",
            "入逕迷馳道，分行接禁闈。",
            "何當扈仙蹕，攀折奉恩輝。"
        ],
        "title": "奉使巡檢兩京路種果樹事畢入秦因詠",
        "id": "b653bb96-6980-4140-9fc5-a458611966b0"
    },
    {
        "author": "朱彬",
        "paragraphs": [
            "暫入新豐市，猶聞舊酒香。",
            "抱琴沽一醉，盡日臥垂楊。"
        ],
        "title": "丹陽作",
        "id": "f410eb46-155b-4693-9a4a-403d65198f00"
    },
    {
        "author": "李彥遠",
        "paragraphs": [
            "採桑畏日高，不待春眠足。",
            "攀條有餘態，那矜貌如玉。",
            "千金豈不贈，五馬空躑躅。",
            "何以變真性，幽篁雪中綠。"
        ],
        "title": "採桑",
        "id": "4d1d454d-2443-49fe-a691-781179374678"
    },
    {
        "author": "范元凱",
        "paragraphs": [
            "神女初離碧玉階，彤雲猶擁牡丹鞋。",
            "應知子建憐羅襪，顧步裴回拾翠釵。"
        ],
        "title": "章仇公席上詠真珠姬",
        "id": "2be7c1ab-63e2-49b3-899d-45c762b2e904"
    },
    {
        "author": "劉迥",
        "paragraphs": [
            "白雲引策仗，苔徑誰往還。",
            "漸見松樹偃，時聞鳥聲閑。",
            "豁然喧氛盡，獨對萬重山。"
        ],
        "title": "爛柯山四首 一",
        "id": "160a79e1-a9ec-4eb5-87d5-3c8c206198d7"
    },
    {
        "author": "劉迥",
        "paragraphs": [
            "石橋架絕壑，蒼翠橫鳥道。",
            "憑檻雲脚下，頹陽日猶蚤。",
            "霓裳倘一遇，千載長不老。"
        ],
        "title": "爛柯山四首 二",
        "id": "92544841-0b65-452e-be50-81059808d5b8"
    },
    {
        "author": "劉迥",
        "paragraphs": [
            "靈境偶一尋，洞天碧雲上。",
            "爛柯有遺跡，羽客何由訪。",
            "日暮悵欲還，晴煙滿千嶂。"
        ],
        "title": "爛柯山四首 三",
        "id": "b78402fe-fd8f-4a03-a2c2-fad16d474c14"
    },
    {
        "author": "劉迥",
        "paragraphs": [
            "繩牀宴坐久，石窟絕行跡。",
            "能在人代中，遂將人代隔。",
            "白雲風颺飛，非欲待歸客。"
        ],
        "title": "爛柯山四首 四",
        "id": "1ffb8cde-44c1-4a31-ae1a-e60a3eda2897"
    },
    {
        "author": "李幼卿",
        "paragraphs": [
            "近日霜毛一番新，別時芳草兩迴春。",
            "不堪花落花開處，況是江南江北人。",
            "薄宦龍鍾心懶慢，故山寥落水奫淪。",
            "緣君愛我疵瑕少，願竊仁風寄老身。"
        ],
        "title": "前年春與獨孤常州兄花時爲別倏已三年矣今鶯花又爾覩物增懷因之抒情聊以奉寄",
        "id": "896cdf9b-805f-450f-87a7-fd266cf979f7"
    },
    {
        "author": "李幼卿",
        "paragraphs": [
            "拂霧理孤策，薄霄眺層岑。",
            "迥升煙霧外，豁見天地心。",
            "物象不可及，遲回空詠吟。"
        ],
        "title": "遊爛柯山四首 一",
        "id": "730fb60d-f059-48cc-9be4-d166ee44757f"
    },
    {
        "author": "李幼卿",
        "paragraphs": [
            "巨石何崔嵬，橫橋架山頂。",
            "傍通日月過，仰望虹霓迥。",
            "聖者開津梁，誰能度茲嶺。"
        ],
        "title": "遊爛柯山四首 二",
        "id": "17c5283a-e49e-45e5-afa6-49c2084d50ee"
    },
    {
        "author": "李幼卿",
        "paragraphs": [
            "二仙自圍棊，偶與樵夫會。",
            "仙家異人代，俄頃千年外。",
            "笙鶴何時還，儀形尚相對。"
        ],
        "title": "遊爛柯山四首 三",
        "id": "a9ba2957-e87a-4b50-b77f-98e0b79a44ea"
    },
    {
        "author": "李幼卿",
        "paragraphs": [
            "石室過雲外，二僧儼禪寂。",
            "不語對空山，無心向來客。",
            "作禮未及終，忘循舊形跡。"
        ],
        "title": "遊爛柯山四首 四",
        "id": "1487df1d-eef7-404d-8416-148190c359d3"
    },
    {
        "author": "李深",
        "paragraphs": [
            "尋源路不迷，絕頂與雲齊。",
            "坐引羣峰小，平看萬木低。",
            "雙林春色上，正有子規啼。"
        ],
        "title": "遊爛柯山四首 一",
        "id": "e8d5935c-b41a-41da-b326-0e188ac37b01"
    },
    {
        "author": "李深",
        "paragraphs": [
            "嵌空橫洞天，磅礴倚崖巘。",
            "宛如虹勢出，可賞不可轉。",
            "真興得津粱，抽簪永游衍。"
        ],
        "title": "遊爛柯山四首 二",
        "id": "5d4a3e3d-e679-4352-8074-42bc387feaf1"
    },
    {
        "author": "李深",
        "paragraphs": [
            "羽客無姓名，仙棊但聞見。",
            "行看負薪客，坐使桑田變。",
            "懷古正怡然，前山早鶯囀。"
        ],
        "title": "遊爛柯山四首 三",
        "id": "10793ae1-9b22-421d-a339-01df3c73435e"
    },
    {
        "author": "李深",
        "paragraphs": [
            "稽首期發蒙，吾師豈無說。",
            "安禪即方丈，演法皆寂滅。",
            "鳴磬雨花香，齋堂飯松屑。"
        ],
        "title": "遊爛柯山四首 四",
        "id": "9497caa8-d6ad-48d4-96a7-e6ace892699b"
    },
    {
        "author": "羊滔",
        "paragraphs": [
            "步登春巖裏，更上最遠山。",
            "聊見宇宙闊，遂令身世閑。",
            "清輝賞不盡，高駕何時還。"
        ],
        "title": "遊爛柯山 一",
        "id": "63c51e96-384a-4e36-bbfb-e607e53b002b"
    },
    {
        "author": "羊滔",
        "paragraphs": [
            "石梁聳千尺，高盼出林囗。",
            "亙壑躡丹虹，排雲弄清影。",
            "路期訪道客，遊衍空井井。"
        ],
        "title": "遊爛柯山 二",
        "id": "30af2636-10b1-4767-a465-16576c09536d"
    },
    {
        "author": "羊滔",
        "paragraphs": [
            "採薪窮冥搜，深路轉清暎。",
            "安知洞天裏，偶坐得棋聖。",
            "至今追靈跡，可用陶靜性。"
        ],
        "title": "遊爛柯山 三",
        "id": "643f73f3-6946-46a0-9e3f-5dcd6670b186"
    },
    {
        "author": "羊滔",
        "paragraphs": [
            "沙門何處人，攜手俱滅跡。",
            "深入不動境，乃知真圓寂。",
            "有時歸羅浮，白日見飛錫。"
        ],
        "title": "遊爛柯山 四",
        "id": "6f5bc09a-374e-4fdc-845e-a2facaa7a8fc"
    },
    {
        "author": "薛戎",
        "paragraphs": [
            "登巖已寂歷，絕頂更岧嶤。",
            "響像如天近，窺臨與世遙。",
            "悠然暢心目，萬慮一時銷。"
        ],
        "title": "遊爛柯山 一",
        "id": "7feaa005-b044-4d99-94ad-21734d0d48d1"
    },
    {
        "author": "薛戎",
        "paragraphs": [
            "聖遊本無跡，留此示津粱。",
            "架險知何適，遺名但不亡。",
            "只今成佛宇，化度果難量。"
        ],
        "title": "遊爛柯山 二",
        "id": "fc32fedf-ed94-41b2-a621-c9c6f8587895"
    },
    {
        "author": "薛戎",
        "paragraphs": [
            "二仙行自適，日月徒遷徙。",
            "不語寄手談，無心引樵子。",
            "蒙分一丸藥，相偶窮年祀。"
        ],
        "title": "遊爛柯山 三",
        "id": "27c8ddbe-a5e3-45a8-845a-2037dd47a15b"
    },
    {
        "author": "薛戎",
        "paragraphs": [
            "仙山習禪處，了知通李釋。",
            "昔作異時人，今成相對寂。",
            "便是不二門，自生瞻仰意。"
        ],
        "title": "遊爛柯山 四",
        "id": "ad28684c-b58f-4480-9f1c-57e451d79fa6"
    },
    {
        "author": "謝勮",
        "paragraphs": [
            "獨凌清景出，下視衆山中。",
            "雲日遙相對，川原無不通。",
            "自致高標末，何心待馭風。"
        ],
        "title": "遊爛柯山 一",
        "id": "cb53777c-911e-4aa2-a921-5d12707d82c3"
    },
    {
        "author": "謝勮",
        "paragraphs": [
            "宛演橫半規，穹崇翠微上。",
            "雲扃掩苔石，千古無人賞。",
            "寧知後賢心，登此共來往。"
        ],
        "title": "遊爛柯山 二",
        "id": "674e19cf-209a-4170-8dbc-04f1704f6ce0"
    },
    {
        "author": "謝勮",
        "paragraphs": [
            "仙弈示樵夫，能言忘歸路。",
            "因看斧柯爛，孫子髮已素。",
            "孰云遺跡久，舉意如旦暮。"
        ],
        "title": "遊爛柯山 三",
        "id": "2cf4d796-09e7-44bc-b6a0-6b98d6ac872c"
    },
    {
        "author": "謝勮",
        "paragraphs": [
            "仙僧會真要，應物常淵默。",
            "惟將無住理，轉與信人說。",
            "月影清江中，可觀不可得。"
        ],
        "title": "遊爛柯山 四",
        "id": "dba9ad86-b6a8-4db2-b67a-686ea1dd8670"
    },
    {
        "author": "崔元翰",
        "paragraphs": [
            "佳節上元巳，芳時屬暮春。",
            "流觴想蘭亭，捧劒傳金人。",
            "風輕水初綠，日遲花更新。",
            "天文信昭回，皇道頗敷陳。",
            "恭己每從儉，清心常保真。",
            "戒茲遊衍樂，書以示羣臣。"
        ],
        "title": "奉和聖製三日書懷因以示百寮",
        "id": "8386aabc-4ddd-4c38-a062-c3e8c7c47486"
    },
    {
        "author": "崔元翰",
        "paragraphs": [
            "偶聖覩昌期，受恩慙弱質。",
            "幸逢良宴會，況是清秋日。",
            "遠岫對壺觴，澄瀾映簪紱。",
            "炮羔備豐膳，集鳳調鳴律。",
            "薄劣廁英豪，歡娛忘衰疾。",
            "平臯行雁下，曲渚雙鳧出。",
            "沙岸菊開花，霜枝果垂實。",
            "天文見成象，帝念資勤恤。",
            "探道得玄珠，齋心居特室。",
            "豈如橫汾唱，其事徒驕逸。"
        ],
        "tags": [
            "宴饮",
            "重阳节"
        ],
        "title": "奉和聖製重陽旦日百寮曲江宴示懷",
        "id": "c8621bb1-0103-4ce2-88ec-af505c36b118"
    },
    {
        "author": "崔元翰",
        "paragraphs": [
            "妙道非本說，殊途成異名。",
            "聖人得其要，俱以化羣生。",
            "鳳吹從上苑，龍宮連外城。",
            "花鬘列後殿，雲車駐前庭。",
            "松竹含新秋，軒窗有餘清。",
            "緬懷崆峒事，須繼簫管聲。",
            "離相境都寂，忘言理更精。",
            "域中信稱大，天下乃爲輕。",
            "屈己由濟物，堯心豈所榮。"
        ],
        "tags": [
            "春节"
        ],
        "title": "奉和聖製中元日題奉敬寺",
        "id": "aa9b7de0-a697-4f5b-b2f9-bac84361a46d"
    },
    {
        "author": "崔元翰",
        "paragraphs": [
            "寧歲常有備，殊方靡不賓。",
            "禁營列武衛，帝座彰威神。",
            "講事一臨幸，加恩徧撫巡。",
            "城高鳳樓聳，塲逈獸侯新。",
            "飲羽連百中，控弦踰六鈞。",
            "揀材盡爪士，受任皆信臣。",
            "光賞文藻麗，便繁心膂親。",
            "復如觀太清，昭爛垂芳辰。"
        ],
        "title": "奉和登玄武樓觀射即事書懷賜孟涉應制",
        "id": "2d73b38a-6d38-4bcb-98fc-8454a61de134"
    },
    {
        "author": "崔元翰",
        "paragraphs": [
            "山色入層城，鍾聲臨複岫。",
            "乘閑息邊事，探異憐春候。",
            "曲閣下重階，迴廊遙對霤。",
            "石間花徧落，草上雲時覆。",
            "鑽火見樵人，飲泉逢野獸。",
            "道情親法侶，時望登朝右。",
            "執憲糺姦邪，刊書正訛謬。",
            "茂才當時選，公子生人秀。",
            "贈荅繼篇章，歡娛重朋舊。",
            "垂簾獨衰疾，擊缶酬金奏。"
        ],
        "tags": [
            "清明节",
            "游历"
        ],
        "title": "清明節郭侍御偶與李侍御孔校書王秀才遊開化寺臥病不得同遊賦得十韻兼呈馬十八郎丞公",
        "id": "6a7c53b1-7214-4fb5-8b94-ba0ded548abb"
    },
    {
        "author": "崔元翰",
        "paragraphs": [
            "新藤正可翫，得地又逢時。",
            "羅生密葉交綠蔓，欲布清陰垂紫蕤。",
            "已帶朝光暖，猶含輕露滋。",
            "遙依千華殿，稍上萬年枝。",
            "餘芳連桂樹，積潤傍蓮池。",
            "豈如幽谷無人見，空覆荒榛雜兔絲。",
            "聖心對此應有感，隱迹如斯誰復知。",
            "懷賢勞永歎，比物賦新詩。",
            "聘丘園，訪茅茨。",
            "爲謝中林士，王道本無私。"
        ],
        "title": "雜言奉和聖製至承光院見自生藤感其得地因以成詠應制",
        "id": "1cac20d0-4eb1-4b7b-a829-ff529c939a1c"
    },
    {
        "author": "崔元翰",
        "paragraphs": [
            "含風搖硯水，帶雨拂牆衣。",
            "乍似秋江上，漁家半掩扉。"
        ],
        "title": "雨中對後簷叢竹",
        "id": "06bcd5bc-f822-48b9-9204-08e3eff83f4d"
    },
    {
        "author": "獨孤良器",
        "paragraphs": [
            "皎潔沈泉水，熒煌照乘珠。",
            "沈非將寶契，還與不貪符。",
            "風折璿成浪，空涵影似浮。",
            "深看星幷入，靜向月同無。",
            "光價憐時重，亡情信道樞。",
            "不應無脛至，自爲暗投殊。"
        ],
        "title": "賦得沈珠於泉",
        "id": "1a253649-bc67-4efb-b7a9-6486a4cf591c"
    },
    {
        "author": "高崇文",
        "paragraphs": [
            "崇文宗武不崇文，提戈出塞號將軍。",
            "那箇𩩉兒射雁落，白毛空裏亂紛紛。"
        ],
        "title": "雪席口占",
        "id": "824960be-7ecd-4bfd-902d-689a3a9d39b3"
    },
    {
        "author": "高崇文",
        "paragraphs": [
            "崇文崇武不崇文，提戈出塞舊從軍。",
            "有似蕃兒射雁落，白毛空裏亂紛紛。"
        ],
        "title": "雪席口占",
        "id": "4b43cff2-ab22-4a9b-b8e3-d6dd4b4dde1b"
    },
    {
        "author": "羅珦",
        "paragraphs": [
            "三十年前此布衣，鹿鳴西上虎符歸。",
            "行時賓從過前寺，到處松杉長舊圍。",
            "野老競遮官道拜，沙鷗遙避隼旟飛。",
            "春風一宿琉璃地，自有泉聲愜素機。"
        ],
        "title": "行縣至浮查山寺",
        "id": "2eec7b9f-8420-4c2d-9dfe-cfaec4d6622a"
    },
    {
        "author": "皇甫澈",
        "paragraphs": [
            "周曆革元命，天步值艱阻。",
            "烈烈張漢陽，左袒清諸武。",
            "休明神器正，文物舊儀覩。",
            "南向翊大君，西宮朝聖母。",
            "茂勳鏤鐘鼎，鴻勞食茅土。",
            "至今稱五王，卓立邁萬古。"
        ],
        "title": "賦四相詩 中書令漢陽王張柬之",
        "id": "cb531005-605f-4a66-8fbd-9512f14e03cf"
    },
    {
        "author": "皇甫澈",
        "paragraphs": [
            "景龍仙駕遠，中禁奸釁結。",
            "謀猷叶聖朝，披鱗奮英節。",
            "青宮閶闔啓，滌穢氛沴滅。",
            "紫氣重昭回，皇天新日月。",
            "從容廟堂上，肅穆人神悅。",
            "唐元佐命功，輝煥何烈烈。"
        ],
        "title": "賦四相詩 中書令鍾紹京",
        "id": "ebc87cea-4917-49ad-bb47-87ad0612f826"
    },
    {
        "author": "皇甫澈",
        "paragraphs": [
            "時來遇明聖，道濟寧邦國。",
            "猗歟瑚璉器，竭我股肱力。",
            "進賢黜不肖，錯枉舉諸直。",
            "宦官既却坐，權奸亦移職。",
            "載踐每若驚，三已無慍色。",
            "昭昭垂憲章，來世實作則。"
        ],
        "title": "賦四相詩 禮部尚書門下侍郎平章事李峴",
        "id": "6852da31-3e1c-4d0f-b825-d783ac0be104"
    },
    {
        "author": "皇甫澈",
        "paragraphs": [
            "舟檝濟巨川，山河資秀氣。",
            "服膺究儒業，屈指取高位。",
            "北征戮驕悍，東守輯攜貳。",
            "論道致巍巍，持衡無事事。",
            "知己不易遇，宰相固有器。",
            "瞻事華壁中，來者誰其嗣。"
        ],
        "title": "賦四相詩 門下侍郎平章事王縉",
        "id": "291140fd-f2f1-4f69-b20c-69ca187a02d9"
    },
    {
        "author": "張登",
        "paragraphs": [
            "令節推元巳，天涯喜有期。",
            "初筵臨泛地，舊俗祓禳時。",
            "枉渚潮新上，殘春日正遲。",
            "竹枝遊女曲，桃葉渡江詞。",
            "風鷁今方退，沙鷗亦未疑。",
            "且同山簡醉，倒載莫褰帷。"
        ],
        "title": "上巳泛舟得遲字",
        "id": "72c74470-21f6-448b-876d-a147866b09dd"
    },
    {
        "author": "張登",
        "paragraphs": [
            "平生推久要，留滯共三年。",
            "明日東南路，窮荒霧露天。",
            "曠懷常寄酒，素業不言錢。",
            "道在貧非病，時來醜亦妍。",
            "過山乘蠟屐，涉海附樓船。",
            "行矣無爲恨，宗門有大賢。"
        ],
        "title": "送王主簿遊南海",
        "id": "4ab954e0-68ab-4681-abcc-cbf18bb5818f"
    },
    {
        "author": "張登",
        "paragraphs": [
            "錫宴逢佳節，窮荒亦共歡。",
            "恩深百日澤，雨借九秋寒。",
            "望氣人謠洽，臨風客以難。",
            "座移山色在，杯盡菊香殘。",
            "欲識投醪遍，應從落帽看。",
            "還宵須命燭，舉首謝三官。"
        ],
        "title": "重陽宴集同用寒字",
        "id": "32dc9f07-4c78-4901-991c-a66cb0a3c2aa"
    },
    {
        "author": "張登",
        "paragraphs": [
            "天高月滿影悠悠，一夜炎荒併覺秋。",
            "氣與露清凝衆草，色如霜白怯輕裘。",
            "高臨華宇還知隙，靜映長江不共流。",
            "囗直西傾河漢曙，遺風猶想武昌樓。"
        ],
        "tags": [
            "长江"
        ],
        "title": "仲秋夜郡內西亭對月",
        "id": "80e0d5d2-f668-45c0-8f80-11eca42467e0"
    },
    {
        "author": "張登",
        "paragraphs": [
            "虎宿方冬至，雞人積夜籌。",
            "相逢一尊酒，共結兩鄉愁。",
            "王儉花爲府，盧諶幄內璆。",
            "明朝更臨水，悵望嶺南流。"
        ],
        "title": "冬至夜郡齋宴別前華陰盧主簿",
        "id": "2d83c470-1dbe-4930-9b54-e50a1f128bfe"
    },
    {
        "author": "張登",
        "paragraphs": [
            "甲子徒推小雪天，刺梧猶綠槿花然。",
            "融和長養無時歇，却是炎洲雨露偏。"
        ],
        "title": "小雪日戲題絕句",
        "id": "2040723e-bc4c-4083-bf86-35b25bc37c7f"
    },
    {
        "author": "張登",
        "paragraphs": [
            "江城吏散捲春陰，山寺鳴鐘隔雨深。",
            "招取遺民赴僧社，竹堂分坐靜看心。"
        ],
        "title": "招客遊寺",
        "id": "9a253b91-286c-4148-8f41-cd675c5df318"
    },
    {
        "author": "張登",
        "paragraphs": [
            "孤高齊帝石，蕭灑晉亭峰。",
            "境曠窮山外，城標漲海頭。"
        ],
        "title": "句",
        "id": "a5f1043b-4313-461f-bda7-260191751398"
    },
    {
        "author": "韋執中",
        "paragraphs": [
            "早尚逍遙境，常懷汗漫期。",
            "星郎同訪道，羽客杳何之。",
            "物外求仙侶，人間失我師。",
            "不知柯爛者，何處看圍棊。"
        ],
        "title": "陪韓退之竇貽周同尋劉尊師不遇得師字",
        "id": "e2310c7a-b1e5-4ade-8b9c-61dd403a8c05"
    },
    {
        "author": "邵真",
        "paragraphs": [
            "日昃不復午，落花難歸樹。",
            "人生能幾何，莫厭相逢遇。"
        ],
        "title": "尋人偶題",
        "id": "4d78bede-6620-4b78-b820-cc1ef372f550"
    },
    {
        "author": "何頻瑜",
        "paragraphs": [
            "積雪還因地，牆陰久尚殘。",
            "影添斜月白，光借夕陽寒。",
            "皎潔開簾近，清熒步履看。",
            "狀花飛著樹，如玉不成盤。",
            "冰薄方寧及，霜濃比亦難。",
            "誰憐高臥處，歲暮歎袁安。"
        ],
        "title": "牆陰殘雪",
        "id": "f5b5f360-038f-448a-9998-7cf5b41329de"
    },
    {
        "author": "駱浚",
        "paragraphs": [
            "幹聳一條青玉直，葉鋪千疊綠雲低。",
            "爭如燕雀偏巢此，却是鴛鴦不得棲。"
        ],
        "title": "題度支雜事典庭中柏樹",
        "id": "b5fc66ba-be3d-468c-9e22-e600355dabeb"
    },
    {
        "author": "羅讓",
        "paragraphs": [
            "殊質資靈貺，凌空發瑞雲。",
            "梢梢含樹彩，郁郁動霞文。",
            "不比因風起，全非觸石分。",
            "葉光閑泛灩，枝杪靜氛氳。",
            "隱見心無宰，裴回慶自君。",
            "翻飛如可託，長願在橫汾。"
        ],
        "title": "梢雲",
        "id": "a66133c3-2ede-417c-94cd-d52c4bd4b4cc"
    },
    {
        "author": "羅讓",
        "paragraphs": [
            "月閏隨寒暑，疇人定職司。",
            "餘分將考日，積算自成時。",
            "律候行宜表，陰陽運不欺。",
            "氣薰灰琯驗，數扐卦辭推。",
            "六律文明序，三年理暗移。",
            "當知歲功立，唯是奉無私。"
        ],
        "title": "閏月定四時",
        "id": "4ce1c554-784f-4654-8d0c-ea19813e232d"
    },
    {
        "author": "陳京",
        "paragraphs": [
            "歌以德發，聲以樂貴。",
            "樂善名存，追仙禮異。",
            "鸞旌拱修，鳳鳴合次。",
            "神聽皇慈，仲月皆至。"
        ],
        "title": "享文恭太子廟樂章",
        "id": "0ea39dc8-7451-4ecc-a894-ffbd61914936"
    },
    {
        "author": "韋渠牟",
        "paragraphs": [
            "玉簡真人降，金書道籙通。",
            "煙霞方蔽日，雲雨已生風。",
            "四極威儀異，三天使命同。",
            "那將人世戀，不去上清宮。"
        ],
        "title": "步虛詞十九首 一",
        "id": "78bf0059-45ef-46fb-8cf4-21ff9af4c86b"
    },
    {
        "author": "韋渠牟",
        "paragraphs": [
            "羽駕正翩翩，雲鴻最自然。",
            "霞冠將月曉，珠珮與星連。",
            "鏤玉留新訣，雕金得舊編。",
            "不知飛鸞鶴，更有幾人仙。"
        ],
        "title": "步虛詞十九首 二",
        "id": "8448e2fc-9cfa-48ba-ac37-b6f527dd4086"
    },
    {
        "author": "韋渠牟",
        "paragraphs": [
            "上帝求仙使，真符取玉郎。",
            "三才閑布象，二景鬱生光。",
            "騎吏排龍虎，笙歌走鳳皇。",
            "天高人不見，暗入白雲鄉。"
        ],
        "title": "步虛詞十九首 三",
        "id": "2b950e2f-f09c-4ccc-9fdc-b387f9a713f7"
    },
    {
        "author": "韋渠牟",
        "paragraphs": [
            "鸞鶴共裴回，仙官使者催。",
            "香花三洞啓，風雨百神來。",
            "鳳篆文初定，龍泥印已開。",
            "何須生羽翼，始得上瑤臺。"
        ],
        "title": "步虛詞十九首 四",
        "id": "7d4350b3-d20f-44b9-ae00-12ca275df160"
    },
    {
        "author": "韋渠牟",
        "paragraphs": [
            "羽節忽排煙，蘇君已得仙。",
            "命風驅日月，縮地走山川。",
            "幾處留丹竈，何時種玉田。",
            "一朝騎白虎，直上紫微天。"
        ],
        "title": "步虛詞十九首 五",
        "id": "7047b72d-516e-4fbb-8a87-782664d488d9"
    },
    {
        "author": "韋渠牟",
        "paragraphs": [
            "靜發降靈香，思神意智長。",
            "虎存時促步，龍想更成章。",
            "扣齒風雷響，挑燈日月光。",
            "仙雲在何處，髣髴滿空堂。"
        ],
        "title": "步虛詞十九首 六",
        "id": "9407c33b-66b9-485c-bd9e-0217167089d6"
    },
    {
        "author": "韋渠牟",
        "paragraphs": [
            "幾度遊三洞，何方召百神。",
            "風雲皆守一，龍虎亦全真。",
            "執節仙童小，燒香玉女春。",
            "應須絕巖內，委曲問皇人。"
        ],
        "title": "步虛詞十九首 七",
        "id": "bb2ff622-762d-4021-8231-969adb3b3575"
    },
    {
        "author": "韋渠牟",
        "paragraphs": [
            "上法杳無營，玄修似有情。",
            "道宮瓊作想，真帝玉爲名。",
            "召岳馳旌節，驅雷發吏兵。",
            "雲車降何處，齋室有仙卿。"
        ],
        "title": "步虛詞十九首 八",
        "id": "64a58b4d-e749-4e65-93fa-9ac7a8431803"
    },
    {
        "author": "韋渠牟",
        "paragraphs": [
            "羽衛一何鮮，香雲起暮煙。",
            "方朝太素帝，更向玉清天。",
            "鳳曲凝猶吹，龍驂儼欲前。",
            "真文幾時降，知在永和年。"
        ],
        "title": "步虛詞十九首 九",
        "id": "351ba95c-9ebb-45b7-928f-b57ce42fc4fc"
    },
    {
        "author": "韋渠牟",
        "paragraphs": [
            "大道何年學，真符此日催。",
            "還持金作印，未要玉爲臺。",
            "羽節分明授，霞衣整頓裁。",
            "應緣五雲使，敎上列仙來。"
        ],
        "title": "步虛詞十九首 十",
        "id": "f6284471-7726-4de2-ae2f-cca09eb5bf40"
    },
    {
        "author": "韋渠牟",
        "paragraphs": [
            "獨自授金書，蕭條詠紫虛。",
            "龍行還當馬，雲起自成車。",
            "九轉風煙合，千年井竈餘。",
            "參差從太一，壽等混元初。"
        ],
        "title": "步虛詞十九首 十一",
        "id": "164e0e37-ece0-4172-acc8-7b785134dff0"
    },
    {
        "author": "韋渠牟",
        "paragraphs": [
            "道學已通神，香花會女真。",
            "霞牀珠斗帳，金薦玉輿輪。",
            "一室心偏靜，三天夜正春。",
            "靈官竟誰降，仙相有夫人。"
        ],
        "title": "步虛詞十九首 十二",
        "id": "bce8d67e-ee84-425e-aea3-8cae1cd48321"
    },
    {
        "author": "韋渠牟",
        "paragraphs": [
            "上界有黃房，仙家道路長。",
            "神來知位次，樂變叶宮商。",
            "競把瑠璃盞，都傾白玉漿。",
            "霞衣最芬馥，蘇合是靈香。"
        ],
        "title": "步虛詞十九首 十三",
        "id": "ca9a3b79-4b08-4905-93e4-1fae7fe4766b"
    },
    {
        "author": "韋渠牟",
        "paragraphs": [
            "珠佩紫霞纓，夫人會八靈。",
            "太霄猶有觀，絕宅豈無形。",
            "暮雨裴回降，仙歌宛轉聽。",
            "誰逢玉妃輦，應檢九真經。"
        ],
        "title": "步虛詞十九首 十四",
        "id": "2de81208-7492-4c3e-ba56-4dd795b03156"
    },
    {
        "author": "韋渠牟",
        "paragraphs": [
            "西海辭金母，東方拜木公。",
            "雲行疑帶雨，星步欲凌風。",
            "羽袖揮丹鳳，霞巾曳彩虹。",
            "飄颻九霄外，下視望仙宮。"
        ],
        "title": "步虛詞十九首 十五",
        "id": "6a322d06-85db-48ee-a1d1-5b5d3964e2d0"
    },
    {
        "author": "韋渠牟",
        "paragraphs": [
            "玉樹襍金花，天河織女家。",
            "月邀丹鳳舃，風送紫鸞車。",
            "霧縠籠綃帶，雲屏列錦霞。",
            "瑤臺千萬里，不覺往來賒。"
        ],
        "title": "步虛詞十九首 十六",
        "id": "cc07c8a8-4df7-4b47-9f55-65ed8ed6f1b5"
    },
    {
        "author": "韋渠牟",
        "paragraphs": [
            "舞鳳凌天出，歌麟入夜聽。",
            "雲容衣眇眇，風韻曲泠泠。",
            "扣齒端金簡，焚香檢玉經。",
            "仙宮知不遠，祗近太微星。"
        ],
        "title": "步虛詞十九首 十七",
        "id": "b6e12a9c-978b-4b14-8e5c-21703e06df3b"
    },
    {
        "author": "韋渠牟",
        "paragraphs": [
            "紫府與玄洲，誰來物外遊。",
            "無煩騎白鹿，不用駕青牛。",
            "金化顏應駐，雲飛鬢不秋。",
            "仍聞碧海上，更用玉爲樓。"
        ],
        "title": "步虛詞十九首 十八",
        "id": "8d9a1d2c-074b-499d-9c81-71ce34ccfd10"
    },
    {
        "author": "韋渠牟",
        "paragraphs": [
            "轡鶴復驂鸞，全家去不難。",
            "雞聲隨羽化，犬影入雲看。",
            "釀玉當成酒，燒金且轉丹。",
            "何妨五色綬，次第給仙官。"
        ],
        "title": "步虛詞十九首 十九",
        "id": "6aad34ed-7bf5-425f-ab60-c7e2dcc2cf21"
    },
    {
        "author": "韋渠牟",
        "paragraphs": [
            "衛玠清談性最強，明時獨拜正員郎。",
            "關心珠玉曾無價，滿手瓊瑤更有光。",
            "謀略久參花府盛，才名常帶粉闈香。",
            "終期內殿聊詩句，共汝朝天會柏梁。"
        ],
        "title": "覽外生盧綸詩因以示此",
        "id": "44401911-0654-445a-ba06-909468174a8d"
    },
    {
        "author": "韋渠牟",
        "paragraphs": [
            "故舊相逢三兩家，愛君兄弟有聲華。",
            "文輝錦綵珠垂露，逸興江天綺散霞。",
            "美玉自矜頻獻璞，真金難與細披沙。",
            "終須撰取新詩品，更比芙蓉出水花。"
        ],
        "title": "贈竇五判官",
        "id": "501ee5f7-cbd9-4a26-bb5b-32ee7e645fe5"
    },
    {
        "author": "竇參",
        "paragraphs": [
            "避影將息陰，自然知音稀。",
            "向來深林中，偶亦有所窺。",
            "飛鳥口銜食，引雛上高枝。",
            "高枝但各有，安知宜不宜。",
            "止止復何云，物情何自私。"
        ],
        "title": "湖上閑居",
        "id": "c65455a7-a886-4473-b0b6-c8e654964998"
    },
    {
        "author": "竇參",
        "paragraphs": [
            "一自經放逐，裴回無所從。",
            "便爲寒山雲，不得隨飛龍。",
            "名豈不欲保，歸豈不欲早。",
            "苟無三月資，難適千里道。",
            "離心與羈思，終日常草草。",
            "人生年幾齊，憂苦即先老。",
            "誰能假羽翼，使我暢懷抱。"
        ],
        "title": "遷謫江表久未歸",
        "id": "e1052b8e-ca43-4092-b9fd-66568fd10143"
    },
    {
        "author": "竇參",
        "paragraphs": [
            "山勢欲相抱，一條微徑盤。",
            "攀蘿歇復行，始得凌仙壇。",
            "聞道葛夫子，此中鍊還丹。",
            "丹成五色光，服之生羽翰。",
            "靈草空自綠，餘霞誰共餐。",
            "至今步虛處，猶有孤飛鸞。",
            "幽幽古殿門，下壓浮雲端。",
            "萬丈水聲落，四時松色寒。",
            "既入無何鄉，轉嫌人事難。",
            "終當遠塵俗，高臥從所安。"
        ],
        "title": "登潛山觀",
        "id": "c1369520-bef5-4613-8b43-711f35300c56"
    },
    {
        "author": "盧羣",
        "paragraphs": [
            "祥瑞不在鳳凰麒麟，太平須得邊將忠臣。",
            "衛霍真誠奉主，貔虎十萬一身。",
            "江河潛注息浪，蠻貊款塞無塵。",
            "但得百寮師長肝膽，不用三軍羅綺金銀。"
        ],
        "title": "淮西席上醉歌",
        "id": "4520b4ef-e24a-4338-b25c-e6d85afa33bd"
    },
    {
        "author": "韋臯",
        "paragraphs": [
            "雨霽天池生意足，花間誰詠採蓮曲。",
            "舟浮十里芰荷香，歌發一聲山水綠。",
            "春暖魚拋水面綸，晚晴鷺立波心玉。",
            "扣舷歸載月黃昏，直至更深不假燭。"
        ],
        "title": "天池晚櫂",
        "id": "cdaef630-3ae1-4899-8358-1a674ccfab02"
    },
    {
        "author": "韋臯",
        "paragraphs": [
            "腰間寶劒七星文，掌上彎弓挂六鈞。",
            "箭發囗雲雙鴈落，始知秦地有將軍。"
        ],
        "title": "贈何遐",
        "id": "8206ea85-575a-43e7-b3e8-0b7ead649adb"
    },
    {
        "author": "韋臯",
        "paragraphs": [
            "黃雀銜來已數春，別時留解贈佳人。",
            "長江不見魚書至，爲遣相思夢入秦。"
        ],
        "tags": [
            "长江"
        ],
        "title": "憶玉簫",
        "id": "eb1ef8d5-7c1b-43e6-bb30-dc16fcd24478"
    },
    {
        "author": "李愿",
        "paragraphs": [
            "女郎閨閣春，抱瑟坐花茵。",
            "豔粉宜斜燭，羞蛾慘向人。",
            "寄情搖玉柱，流眄整羅巾。",
            "幸以芳香袖，承君宛轉塵。"
        ],
        "title": "觀翟玉妓",
        "id": "80755f56-38a4-4d80-a366-cce77d9578ba"
    },
    {
        "author": "李愿",
        "paragraphs": [
            "良人久不至，惟恨錦屏孤。",
            "顦顇衣寬日，空房問女巫。"
        ],
        "title": "思婦",
        "id": "5f066cb1-dd30-4622-8b07-492afd2e9a85"
    },
    {
        "author": "王智興",
        "paragraphs": [
            "三十年前老健兒，剛被郎中遣作詩。",
            "江南花柳從君詠，塞北煙塵我獨知。"
        ],
        "title": "徐州使院賦",
        "id": "6218387b-d123-409f-ab48-754dba36b772"
    },
    {
        "author": "袁高",
        "paragraphs": [
            "禹貢通遠俗，所圖在安人。",
            "後王失其本，職吏不敢陳。",
            "亦有姦佞者，因茲欲求伸。",
            "動生千金費，日使萬姓貧。",
            "我來顧渚源，得與茶事親。",
            "甿輟耕農耒，采采實苦辛。",
            "一夫旦當役，盡室皆同臻。",
            "捫葛上欹壁，蓬頭入荒榛。",
            "終朝不盈掬，手足皆鱗皴。",
            "悲嗟遍空山，草木爲不春。",
            "陰嶺芽未吐，使者牒已頻。",
            "心爭造化功，走挺麋鹿均。",
            "選納無晝夜，搗聲昏繼晨。",
            "衆工何枯櫨，俯視彌傷神。",
            "皇帝尚巡狩，東郊路多堙。",
            "周迴遶天涯，所獻愈艱勤。",
            "況減兵革困，重茲固疲民。",
            "未知供御餘，誰合分此珍。",
            "顧省忝邦守，又慙復因循。",
            "茫茫滄海間，丹憤何由申。"
        ],
        "title": "茶山詩",
        "id": "71a62f85-a346-4872-927c-b12ef74f36d6"
    },
    {
        "author": "崔子向",
        "paragraphs": [
            "陽羨諸峰頂，何曾異剡山。",
            "雨晴人到寺，木落夜開關。",
            "縫衲紗燈亮，看心錫杖閑。",
            "西方知有社，未得與師還。"
        ],
        "title": "送惟詳律師自越之義興",
        "id": "e583001a-c3a7-4b5f-9e66-d2f9371d2c13"
    },
    {
        "author": "崔子向",
        "paragraphs": [
            "行盡江南塞北時，無人不誦鮑家詩。",
            "東堂桂樹何年折，直至如今少一枝。"
        ],
        "title": "上鮑大夫",
        "id": "f01db97a-eb46-44bd-9ea8-f567ac9ca447"
    },
    {
        "author": "崔子向",
        "paragraphs": [
            "越井崗頭松柏老，越王臺上生秋草。",
            "古木多年無子孫，牛羊踐踏成官道。"
        ],
        "title": "題越王臺",
        "id": "7ece95cb-79bc-437a-973b-7c5e388185db"
    },
    {
        "author": "張署",
        "paragraphs": [
            "九疑峰畔二江前，戀闕思鄉日抵年。",
            "白簡趨朝曾竝命，蒼梧左宦一聊翩。",
            "鮫人遠泛漁舟水，鵩鳥閑飛露裏天。",
            "渙汗幾時流率土，扁舟西下共歸田。"
        ],
        "title": "贈韓退之",
        "id": "35114ff1-afd4-49fd-bc9f-e35acd942986"
    },
    {
        "author": "歸登",
        "paragraphs": [
            "嘉薦既陳，祀事孔明。",
            "間歌在堂，萬舞在庭。",
            "外則盡物，內則盡誠。",
            "鳳笙如聞，歆其潔精。"
        ],
        "title": "享惠昭太子廟樂章",
        "id": "12784fcd-06f6-4864-bd4b-b8a871c441a5"
    },
    {
        "author": "朱放",
        "paragraphs": [
            "潺湲寒溪上，自此成離別。",
            "廻首望歸人，移舟逢暮雪。",
            "頻行識草樹，漸老傷年髮。",
            "唯有白雲心，爲向東山月。"
        ],
        "title": "剡溪行却寄新別者",
        "id": "954bf9b1-ed59-4bca-8f60-5cc747cbd58c"
    },
    {
        "author": "朱放",
        "paragraphs": [
            "獨坐三臺妙，重陽百越間。",
            "水心觀遠俗，霜氣入秋山。",
            "不棄遺簪舊，寧辭落帽還。",
            "仍聞西上客，咫尺謁天顏。"
        ],
        "title": "九日陪劉中丞宴昌樂寺送梁廷評",
        "id": "1e68bd0e-37f6-4d40-a6d3-b03589b51cb0"
    },
    {
        "author": "朱放",
        "paragraphs": [
            "已得歸鄉里，逍遙一外臣。",
            "那隨流水去，不待鏡湖春。",
            "雪裏登山屐，林間漉酒巾。",
            "空餘道士觀，誰是學仙人。"
        ],
        "title": "經故賀賓客鏡湖道士觀",
        "id": "9dfa43bd-32fe-459d-bec3-7e391bc247cd"
    },
    {
        "author": "朱放",
        "paragraphs": [
            "誰能愁此別，到越會相逢。",
            "長憶雲門寺，門前千萬峰。",
            "石牀埋積雪，山路倒枯松。",
            "莫學白道士，無人知去蹤。"
        ],
        "title": "送著公歸越",
        "id": "cee4158e-e753-43bf-9a2a-99d4148d3d1a"
    },
    {
        "author": "朱放",
        "paragraphs": [
            "秣陵春已至，君去學歸鴻。",
            "綠水琴聲切，青袍草色同。",
            "鳥喧金谷樹，花滿洛陽宮。",
            "日日相思處，江邊楊柳風。"
        ],
        "title": "秣陵送客入京",
        "id": "76327dab-5c19-42e7-a276-1294a1709caf"
    },
    {
        "author": "朱放",
        "paragraphs": [
            "所思勞旦夕，惆悵去湘東。",
            "禪客知何在，春山幾處同。",
            "獨行殘雪裏，相見暮雲中。",
            "請住東林寺，彌年事遠公。"
        ],
        "title": "靈門寺贈靈一上人",
        "id": "27db32d1-c747-4c6d-a937-4091287b6622"
    },
    {
        "author": "朱放",
        "paragraphs": [
            "浦邊新見柳搖時，北客相逢只自悲。",
            "惆悵空知思後會，艱難不敢料前期。",
            "行看漢月愁征戰，共折江花怨別離。",
            "向夕孤城分首處，寂寥橫笛爲君吹。"
        ],
        "title": "江上送別",
        "id": "c4620a2b-9b8d-4eb4-8ca7-ef99fa9b479b"
    },
    {
        "author": "朱放",
        "paragraphs": [
            "昨辭天子棹歸舟，家在桐廬憶舊丘。",
            "三月暖時花競發，兩溪分處水爭流。",
            "近聞江老傳鄉語，遙見家山減旅愁。",
            "或在醉中逢夜雪，懷賢應向剡川遊。"
        ],
        "title": "歸桐廬舊居寄嚴長史",
        "id": "e01dc039-7097-4060-8741-df0ef66ec930"
    },
    {
        "author": "朱放",
        "paragraphs": [
            "青林何森然，沈沈獨曙前。",
            "出牆同淅瀝，開戶滿嬋娟。",
            "籜卷初呈粉，苔侵亂上錢。",
            "疎中思水過，深處若山連。",
            "疊夜常栖露，清朝乍有蟬。",
            "砌陰迎緩策，簷翠對欹眠。",
            "迸笋雙分箭，繁梢一向偏。",
            "月過驚散雪，風動極聞泉。",
            "幽谷添詩譜，高人欲製篇。",
            "蕭蕭意何恨，不獨往湘川。"
        ],
        "title": "竹",
        "id": "56f4eb52-4489-494d-a140-817d264544c8"
    },
    {
        "author": "朱放",
        "paragraphs": [
            "恨唱歌聲咽，愁翻舞袖遲。",
            "西陵日欲暮，是妾斷腸時。"
        ],
        "title": "銅雀妓",
        "id": "ea3e49a3-7e47-47c3-ad1a-e73f28d3f1b8"
    },
    {
        "author": "朱放",
        "paragraphs": [
            "別離非一處，此處最傷情。",
            "白髮將春草，相隨日日生。"
        ],
        "title": "毘陵留別",
        "id": "3c229ea7-c9a5-4d13-8c76-376361f3c28e"
    },
    {
        "author": "朱放",
        "paragraphs": [
            "歲月人間促，煙霞此地多。",
            "殷勤竹林寺，能得幾廻過。"
        ],
        "title": "題竹林寺",
        "id": "e2651472-5d43-436f-92d9-d75cb2628c2f"
    },
    {
        "author": "朱放",
        "paragraphs": [
            "松葉堪爲酒，春來釀幾多。",
            "不辭山路遠，踏雪也相過。"
        ],
        "tags": [
            "田园"
        ],
        "title": "答陸[澧]",
        "id": "e9a7ddac-9ea3-48a2-a928-0762e9b2c5c5"
    },
    {
        "author": "朱放",
        "paragraphs": [
            "今朝楊子津，忽見五溪人。",
            "老病無餘事，丹砂乞五斤。"
        ],
        "title": "楊子津送人",
        "id": "d2a8f65a-d509-4498-b266-5bcb6edf8522"
    },
    {
        "author": "朱放",
        "paragraphs": [
            "尋源路已盡，笑入白雲間。",
            "不解乘軺客，那知有此山。"
        ],
        "title": "山中謁皇甫曾",
        "id": "35c33a52-1c3a-48bc-86b3-eb3d0820ea22"
    },
    {
        "author": "朱放",
        "paragraphs": [
            "月在沃洲山上，人歸剡縣溪邊。",
            "漠漠黃花覆水，時時白鷺驚船。"
        ],
        "title": "剡山夜月",
        "id": "61d6b6c0-f564-4af0-9f10-761e37a92b64"
    },
    {
        "author": "朱放",
        "paragraphs": [
            "欲從攜手登高去，一到門前意已無。",
            "那得更將頭上髮，學他年少插茱萸。"
        ],
        "title": "九日與楊凝崔淑期登江上山會有故不得往因贈之",
        "id": "5134669f-2f36-4c7e-bf82-6534e429bf0e"
    },
    {
        "author": "朱放",
        "paragraphs": [
            "幽人自愛山中宿，又近葛洪丹井西。",
            "窗中有箇長松樹，半夜子規來上啼。"
        ],
        "title": "山中聽子規",
        "id": "f4236519-05da-479b-978d-20afd9807dbc"
    },
    {
        "author": "朱放",
        "paragraphs": [
            "荒村古岸誰家在，野水浮雲處處愁。",
            "唯有河邊衰柳樹，蟬聲相送到揚州。"
        ],
        "title": "亂後經淮陰岸",
        "id": "81c5f483-c429-41d1-b348-1f9edb94f1d9"
    },
    {
        "author": "朱放",
        "paragraphs": [
            "知君住處足風煙，古寺荒村在眼前。",
            "便欲移家逐君去，唯愁未有買山錢。"
        ],
        "title": "送張山人",
        "id": "96142aad-bfcb-4c04-b2af-19a9d834d365"
    },
    {
        "author": "朱放",
        "paragraphs": [
            "古岸新花開一枝，岸傍花下有分離。",
            "莫將羅袖拂花落，便是行人腸斷時。"
        ],
        "title": "別李季蘭",
        "id": "619f435c-0bff-4d9b-9961-6030b735d13c"
    },
    {
        "author": "朱放",
        "paragraphs": [
            "聞道幽深石澗寺，不逢流水亦難知。",
            "莫道山僧無伴侶，獼猴長在古松枝。"
        ],
        "title": "遊石澗寺",
        "id": "9e19d83c-cf9f-4a92-bf32-2dcddb1d280d"
    },
    {
        "author": "朱放",
        "paragraphs": [
            "謝公見我多愁疾，爲我開門對碧山。",
            "君若欲來看猿鳥，不須爭把桂枝攀。"
        ],
        "title": "新安所居答相訪人所居蕭使君爲制",
        "id": "1409de04-8027-4732-b7a8-780bcbdcc33c"
    },
    {
        "author": "朱放",
        "paragraphs": [
            "長恨江南足別離，幾廻相送復相隨。",
            "楊花撩亂撲流水，愁殺人行知不知。"
        ],
        "title": "送魏校書",
        "id": "8f0393eb-6462-45a4-8fe1-c75794310dc2"
    },
    {
        "author": "朱放",
        "paragraphs": [
            "眇眇天涯君去時，浮雲流水自相隨。",
            "人生一世長如客，何必今朝是別離。"
        ],
        "title": "送溫台",
        "id": "e5ef3391-9223-4cdc-90c1-4479421166bb"
    },
    {
        "author": "朱放",
        "paragraphs": [
            "愛彼雲外人，求取磵底泉。",
            "風吹芭蕉拆，鳥啄梧桐落。"
        ],
        "title": "句",
        "id": "39dfdc61-5137-4cf1-9e16-810c09854ef4"
    },
    {
        "author": "武元衡",
        "paragraphs": [
            "蜀國春與秋，岷江朝夕流。",
            "長波東接海，萬里至揚州。",
            "開門面淮甸，楚俗饒歡宴。",
            "舞榭黃金梯，歌樓白雲面。",
            "蕩子未言歸，池塘月如練。"
        ],
        "title": "古意",
        "id": "96c2637f-6955-4d16-84da-d365ac65e6f6"
    },
    {
        "author": "武元衡",
        "paragraphs": [
            "草枯馬蹄輕，角弓勁如石。",
            "驕虜初欲來，風塵暗南國。",
            "走檄召都尉，星火勦羌狄。",
            "吾身許報主，何暇避鋒鏑。",
            "白露濕鐵衣，半夜待攻擊。",
            "龍沙早立功，名向燕然勒。"
        ],
        "title": "塞下曲",
        "id": "ebdfb300-4a19-402b-8699-36651d5e1e5f"
    },
    {
        "author": "武元衡",
        "paragraphs": [
            "荆門一柱觀，楚國三休殿。",
            "環珮儼神仙，輝光生顧盼。",
            "春風細腰舞，明月高堂宴。",
            "夢澤水連雲，渚宮花似霰。",
            "俄驚白日晚，始悟炎涼變。",
            "別島異波潮，離鴻分海縣。",
            "南北斷相聞，歎嗟獨不見。"
        ],
        "title": "獨不見",
        "id": "58e6bae1-ebe7-4d5c-95e9-15a1e3b2196d"
    },
    {
        "author": "武元衡",
        "paragraphs": [
            "旬休屏戎事，涼雨北窗眠。",
            "江城一夜雨，萬里繞山川。",
            "草木散幽氣，池塘鳴早蟬。",
            "妍芳落春後，旅思生秋前。",
            "紅槿粲庭豔，綠蒲繁渚煙。",
            "行歌獨謠酌，坐發朱絲弦。",
            "哀玉不可扣，華燭徒湛然。",
            "聞君樂林臥，郡閣曠周旋。",
            "酬對龍象侶，灌注清泠泉。",
            "如何無礙智，猶苦病纏牽。"
        ],
        "title": "旬假南亭寄熊郎中",
        "id": "4214d7ff-667b-4385-ac26-81484cf19ed2"
    },
    {
        "author": "武元衡",
        "paragraphs": [
            "江陵歲方晏，晨起眄庭柯。",
            "白露傷紅葉，清風斷綠蘿。",
            "徇時真氣索，念遠懷憂多。",
            "夙昔樂山意，縱橫南浦波。",
            "有美嬋娟子，百慮攢雙蛾。",
            "緘情鬱不舒，幽行駢復羅。",
            "爲予歌苦寒，酌酒朱顏酡。",
            "世事浮雲變，功名將奈何。"
        ],
        "title": "晨興寄贈竇使君",
        "id": "77e2e49f-c95f-4deb-84ba-4af7aab28da2"
    },
    {
        "author": "武元衡",
        "paragraphs": [
            "行年過始衰，秋至獨先悲。",
            "事往憐神魄，感深滋涕洟。",
            "百憂紛在慮，一醉兀無思。",
            "寶瑟拂麈匣，徽音凝朱絲。",
            "幽圃蕙蘭氣，煙窗松桂姿。",
            "我乏濟時略，杖節撫藩維。",
            "山川大兵後，牢落空城池。",
            "驚沙猶振野，綠草生荒陂。",
            "物變風雨順，人懷天地慈。",
            "春耕事秋戰，戎馬去封陲。",
            "波瀾暗超忽，堅白亦磷緇。",
            "客有自嵩潁，重徵棲隱期。",
            "丹訣學仙晚，白雲歸谷遲。",
            "君恩不可報，霜露繞南枝。"
        ],
        "title": "秋日對酒",
        "id": "d3d65f19-7b17-430e-b3c0-cbf69f2c27ff"
    },
    {
        "author": "武元衡",
        "paragraphs": [
            "原憲素非貧，嵇康自寡欲。",
            "守道識通窮，達命齊榮辱。",
            "庭梧變葱蒨，籬菊揚芳馥。",
            "墜葉翻夕霜，高堂瞬華燭。",
            "況茲寒夜永，復歎流年促。",
            "感物思殷勤，懷賢心躑躅。",
            "雄詞封禪草，麗句陽春曲。",
            "高德十年兄，異才千里足。",
            "咫尺邈雪霜，相望如瓊玉。",
            "欲識歲寒心，松筠更秋綠。"
        ],
        "title": "安邑里中秋懷寄高員外",
        "id": "d76f7632-9926-40d4-8ac2-497f7ca08223"
    },
    {
        "author": "武元衡",
        "paragraphs": [
            "都門去馬嘶，灞水春流淺。",
            "青槐驛路長，白日離尊晚。",
            "望望煙景微，草色行人遠。"
        ],
        "title": "送唐次",
        "id": "8184fda1-03e8-47cf-8d73-569079ec2c93"
    },
    {
        "author": "武元衡",
        "paragraphs": [
            "庭空雨鳴驕，天寒鴈啼苦。",
            "青燈淡吐光，白髮悄無語。",
            "幾年不與聯牀吟，君方客吳我猶楚。"
        ],
        "title": "秋夜雨中懷友",
        "id": "26246a65-c679-431b-8f2a-670769edb7b6"
    },
    {
        "author": "武元衡",
        "paragraphs": [
            "佳名望夫處，苔蘚封孤石。",
            "萬里水連天，巴江暮雲碧。",
            "湘妃泣下竹成斑，子規夜啼江樹白。"
        ],
        "title": "望夫石",
        "id": "401eb402-25a0-471d-a0d2-6c68d273d7ea"
    },
    {
        "author": "武元衡",
        "paragraphs": [
            "君不見道旁廢井傍開花，原是昔年驕貴家。",
            "幾度美人來照影，濯纖笑引銀瓶綆。",
            "風飄雨散今奈何，繡闥雕甍綠苔多。",
            "笙歌鼎沸君莫矜，豪奢未必長多金。",
            "休說編氓朴無耻，至竟終須合天理。",
            "非故敗他却成此，蘇張終作多言鬼。",
            "行路難，路難不在九折灣。"
        ],
        "title": "行路難",
        "id": "23fdcbe4-3063-481e-9807-89e47b6daf92"
    },
    {
        "author": "武元衡",
        "paragraphs": [
            "長相思，隴雲愁，單于臺上望伊州。",
            "鴈書絕，蟬鬢秋。",
            "行人天一畔，暮雨海西頭。",
            "殷勤大河水，東注不還流。"
        ],
        "title": "長相思",
        "id": "fb602c4f-bdaa-4fea-9d77-147baac66358"
    },
    {
        "author": "武元衡",
        "paragraphs": [
            "夙駕逾人境，長驅出塞垣。",
            "邊風引去騎，胡沙拂征轅。",
            "奏笳山月白，結陣瘴雲昏。",
            "雖云風景異華夏，亦喜地理通樓煩。",
            "白羽矢飛先火礮，黃金甲耀奪朝暾。",
            "要須灑掃龍沙淨，歸謁明光一報恩。"
        ],
        "title": "出塞作",
        "id": "0b56e203-9c57-4ea7-b337-b174f9a00c95"
    },
    {
        "author": "武元衡",
        "paragraphs": [
            "武陵川徑入幽遐，中有雞犬秦人家，家傍流水多桃花。",
            "桃花兩邊種來久，流水一通何時有。",
            "垂條落蘂暗春風，夾岸芳菲至山口。",
            "歲歲年年能寂寥，林下青苔日爲厚。",
            "時有仙鳥來銜花，曾無世人此攜手。",
            "可憐不知若爲名，君往從之多所更。",
            "古驛荒橋平路盡，崩湍怪石小溪行。",
            "相見維舟登覽處，紅堤綠岸宛然成。",
            "多君此去從仙隱，令人晚節悔營營。"
        ],
        "title": "桃源行送友",
        "id": "ecfeec5e-3205-401e-bc5d-e9b58efb9031"
    },
    {
        "author": "武元衡",
        "paragraphs": [
            "延首直城西，花飛綠草齊。",
            "迢遙隔山水，悵望思遊子。",
            "百囀黃鸝細雨中，千條翠柳衡門裏。",
            "門對長安九衢路，愁心不惜芳菲度。",
            "風塵冉冉秋復春，鐘鼓喧喧朝復暮。",
            "漢家宮闕在中天，紫陌朝臣車馬連。",
            "蕭蕭霓旌合仙杖，悠悠劍佩入爐煙。",
            "李廣少時思報國，終軍未遇敢論邊。",
            "無媒守儒行，榮悴紛相映。",
            "家甚長卿貧，身多公幹病。",
            "不知身病竟如何，嬾向青山眠薜蘿。",
            "雞黍空多元伯惠，琴書不見子猷過。",
            "超名累歲與君同，自歎還隨鷁退風。",
            "聞說唐生子孫在，何當一爲問窮通。"
        ],
        "title": "長安敘懷寄崔十五",
        "id": "afb30a0c-422f-4656-b0bb-90174c0d3d1f"
    },
    {
        "author": "武元衡",
        "paragraphs": [
            "古地接龜沙，邊風送征鴈。",
            "霜明草正腓，峰逼日易晏。",
            "集旅布嵌谷，驅馬歷層澗。",
            "岷河源涉屢，蜀甸途行慣。",
            "矢橐弧室豈領軍，儋爵食祿由從宦。",
            "注意奏凱赴都畿，速令提兵還石坂。",
            "三川頓使氣象清，賣刀買犢消憂患。"
        ],
        "title": "兵行褒斜谷作",
        "id": "d0cc0807-e34e-40a0-87db-14a46aa351e4"
    },
    {
        "author": "武元衡",
        "paragraphs": [
            "鼎鉉辭台座，麾幢領益州。",
            "曲池連月曉，橫角滿城秋。",
            "有美皇華使，曾同白社遊。",
            "今年重相見，偏覺豔歌愁。"
        ],
        "title": "西亭早秋送徐員外",
        "id": "83f707b8-0404-464e-94dd-2ab8ba345ed9"
    },
    {
        "author": "武元衡",
        "paragraphs": [
            "九折朱輪動，三巴白露生。",
            "蕙蘭秋意晚，關塞別魂驚。",
            "寶瑟連宵怨，金罍盡醉傾。",
            "旄頭星未落，分手轆轤鳴。"
        ],
        "title": "送徐員外還京",
        "id": "364673e8-596d-48fe-88bd-87dd2d433947"
    },
    {
        "author": "武元衡",
        "paragraphs": [
            "沱江水綠波，喧鳥去喬柯。",
            "南浦別離處，東風蘭杜多。",
            "長亭春婉娩，層漢路蹉跎。",
            "會有歸朝日，班超奈老何。"
        ],
        "title": "送柳郎中裴起居",
        "id": "3619812f-2589-4209-a9c3-e23163d5632a"
    },
    {
        "author": "武元衡",
        "paragraphs": [
            "坐愛圓景滿，況茲秋夜長。",
            "寒光生露草，夕韻出風篁。",
            "地遠驚金奏，天高失鴈行。",
            "如何北樓望，不得共池塘。"
        ],
        "title": "八月十五酬從兄常望月有懷",
        "id": "91a1ff6c-4cf8-497f-8c79-2e5f9a997e9d"
    },
    {
        "author": "武元衡",
        "paragraphs": [
            "鄉路日茲始，征軒行復留。",
            "張騫隨漢節，王濬守刀州。",
            "澤國煙花度，銅梁霧雨愁。",
            "別離無可奈，萬恨錦江流。"
        ],
        "title": "酬太常從兄留別",
        "id": "87a501b5-58c6-40d4-a1bd-ad8319227268"
    },
    {
        "author": "武元衡",
        "paragraphs": [
            "千里雪山開，沱江春水來。",
            "駐帆雲縹緲，吹管鶴裴回。",
            "身外流年駛，尊前落景催。",
            "不應歸棹遠，明月在高臺。"
        ],
        "title": "春日與諸公汎舟",
        "id": "680c2d30-359c-475e-8e95-069f7018fdb0"
    },
    {
        "author": "武元衡",
        "paragraphs": [
            "六歲蜀城守，千莖蓬鬢絲。",
            "憂心不自遣，骨肉又傷離。",
            "楚峽饒雲雨，巴江足夢思。",
            "殷勤孔北海，時節易流移。"
        ],
        "title": "送兄歸洛使謁嚴司空",
        "id": "4fc80155-a4b9-42e8-a28e-492b621dfbe2"
    },
    {
        "author": "武元衡",
        "paragraphs": [
            "蕭條寒日晏，悽慘別魂驚。",
            "寶瑟無聲怨，金囊故贈輕。",
            "赤墀方載筆，油幕尚言兵。",
            "暮宿青泥驛，煩君淚滿纓。"
        ],
        "title": "同洛陽諸公餞盧起居",
        "id": "4f2ba0af-e9ae-4140-90f9-a023c565867a"
    },
    {
        "author": "武元衡",
        "paragraphs": [
            "柏臺年未老，蓬鬢忽蒼蒼。",
            "無事裨明主，何心弄憲章。",
            "雀聲愁霰雪，鴻思恨關梁。",
            "會脫簪纓去，故山瑤草芳。"
        ],
        "title": "臺中題壁",
        "id": "7a509b7e-925b-4491-adea-fc0ad238486c"
    },
    {
        "author": "武元衡",
        "paragraphs": [
            "歸舟不計程，江月屢虧盈。",
            "靄靄滄波路，悠悠離別情。",
            "蒹葭連水國，鼙鼓近梁城。",
            "却憶沿江叟，汀洲春草生。"
        ],
        "title": "江上寄隱者",
        "id": "6a44e09a-a28d-49b8-849f-33cb5d4c4d1e"
    },
    {
        "author": "武元衡",
        "paragraphs": [
            "剡嶺窮邊海，君遊別嶺西。",
            "暮雲秋水闊，寒雨夜猿啼。",
            "地僻秦人少，山多越路迷。"
        ],
        "title": "送嚴紳遊蘭溪",
        "id": "73c79950-a19d-4340-aa2f-71af524cae13"
    },
    {
        "author": "武元衡",
        "paragraphs": [
            "秋室浩煙霧，風柳怨寒蜩。",
            "機杼夜聲切，蕙蘭芳意消。",
            "美人湘水曲，桂檝洞庭遙。",
            "常恐時光謝，蹉跎紅豔凋。"
        ],
        "tags": [
            "洞庭湖"
        ],
        "title": "秋思",
        "id": "5849dc58-0b5b-4181-ad61-285eb6ca25f5"
    },
    {
        "author": "武元衡",
        "paragraphs": [
            "漢水清且廣，江波渺復深。",
            "葉舟煙雨夜，之子別離心。",
            "汀草結春怨，山雲連暝陰。",
            "年年南北淚，今古共霑襟。"
        ],
        "title": "夏日別盧太卿",
        "id": "4f63732c-24f6-45ec-804b-b183463f66dc"
    },
    {
        "author": "武元衡",
        "paragraphs": [
            "昏旦倦興寢，端憂力尚微。",
            "廉頗不覺老，蘧瑗始知非。",
            "授鉞虛三顧，持衡曠萬機。",
            "空餘蝴蝶夢，迢遰故山歸。"
        ],
        "title": "西亭題壁寄中書李相公",
        "id": "87184327-e070-4689-b718-15d9213fd8b4"
    },
    {
        "author": "武元衡",
        "paragraphs": [
            "玉輪初滿空，迥出錦城東。",
            "相向秦樓鏡，分飛碣石鴻。",
            "桂香隨窈窕，珠綴隔玲瓏。",
            "不及前秋月，圓輝鳳沼中。"
        ],
        "title": "八月十五夜與諸公錦樓望月得中字",
        "id": "062b7acd-b84f-4fe3-a61f-27d5123ac326"
    },
    {
        "author": "武元衡",
        "paragraphs": [
            "荀令昔居此，故巢留越禽。",
            "動搖金翠尾，飛舞碧梧陰。",
            "上客徹瑤瑟，美人傷蕙心。",
            "會因南國使，得放海雲深。"
        ],
        "title": "四川使宅有韋令公時孔雀存焉暇日與諸公同翫座中兼故府賓妓興嗟久之因賦此詩用廣其意",
        "id": "36b74977-35c1-4475-b261-5327f9bdcae0"
    },
    {
        "author": "武元衡",
        "paragraphs": [
            "在昔謬司憲，常僚惟有君。",
            "報恩如皎日，致位等青雲。",
            "削藁書難見，除苛事早吟。",
            "雙旌不可駐，風雪路岐分。"
        ],
        "title": "竇三中丞去歲有臺中五言四韻未及酬報今領黔南途經蜀門百里而近願言欵覿封略間然因追曩篇持以贈之",
        "id": "c1332edf-9a0b-4b95-8ea7-ea76bf7f6fa5"
    },
    {
        "author": "武元衡",
        "paragraphs": [
            "南國宴佳賓，交情老倍親。",
            "月慙紅燭淚，花笑白頭人。",
            "寶瑟常餘怨，瓊枝不讓春。",
            "更聞歌子夜，桃李豔妝新。"
        ],
        "title": "春分與諸公同宴呈陸三十四郎中",
        "id": "2a9e9484-43c6-4426-91d3-bd3525ff18e0"
    },
    {
        "author": "武元衡",
        "paragraphs": [
            "靈州碧巖下，荑英初散芳。",
            "塗塗猶宿露，采采不盈筐。",
            "陰竇藏煙濕，單衣染焙香。",
            "幸將調鼎味，一爲奏明光。"
        ],
        "title": "津梁寺採新茶與幕中諸公遍賞芳香尤異因題四韻兼呈陸郎中",
        "id": "a1273143-471c-408a-aa03-3880e9c4b6bd"
    },
    {
        "author": "武元衡",
        "paragraphs": [
            "昔佩兵符去，今持相印還。",
            "天光臨井絡，春物度巴山。",
            "鳥道青冥外，風泉洞壑間。",
            "何慙班定遠，辛苦玉門關。"
        ],
        "title": "元和癸巳余領蜀之七年奉詔徴還二月二十八日清明途經百牢關因題石門洞",
        "id": "110c9e6d-a4d8-4d69-ba7d-f6382955c10b"
    },
    {
        "author": "武元衡",
        "paragraphs": [
            "南國獨行日，三巴春草齊。",
            "漾波歸海疾，危棧入雲迷。",
            "錦谷嵐煙裏，刀州晚照西。",
            "旅情方浩蕩，蜀魄滿林啼。"
        ],
        "title": "夕次潘山下",
        "id": "21461387-1e42-4761-8936-ee3ae85b549d"
    },
    {
        "author": "武元衡",
        "paragraphs": [
            "才非谷永傳，無意謁王侯。",
            "小暑金將伏，微涼麥正秋。",
            "遠山欹枕見，暮雨閉門愁。",
            "更憶東林寺，詩家第一流。"
        ],
        "title": "夏日對雨寄朱放拾遺",
        "id": "8fc09639-9e38-402f-9827-589c1cc161ff"
    },
    {
        "author": "武元衡",
        "paragraphs": [
            "雙鶴五雲車，初辭漢帝家。",
            "人寰新甲子，天路舊煙霞。",
            "羽節臨風駐，霓裳逐雨斜。",
            "崑崙有琪樹，相憶寄瑤華。"
        ],
        "title": "早春送歐陽鍊師歸山",
        "id": "953887a3-ceb3-460f-b178-499ba1b1f0b8"
    },
    {
        "author": "武元衡",
        "paragraphs": [
            "宿雨淨煙霞，春風綻百花。",
            "綠楊中禁路，朱戟五侯家。",
            "草色金隄晚，鶯聲御柳斜。",
            "無媒猶未達，應共惜年華。"
        ],
        "title": "長安春望",
        "id": "9d506e1b-6e66-4c4e-907f-8347430a7594"
    },
    {
        "author": "武元衡",
        "paragraphs": [
            "掩淚山陽宅，生涯此路窮。",
            "香銷芸閣閉，星落草堂空。",
            "麗藻浮名裏，哀聲夕照中。",
            "不堪投釣處，隣笛怨春風。"
        ],
        "title": "經嚴祕校維故宅",
        "id": "8833b8b1-067f-4b02-bf16-4315e7df3d5e"
    },
    {
        "author": "武元衡",
        "paragraphs": [
            "寥落九秋晚，端憂時物殘。",
            "隔林螢影度，出禁漏聲寒。",
            "愁雨洞房掩，孤燈遙夜闌。",
            "懷賢夢南國，興盡水漫漫。"
        ],
        "title": "秋夜寄江南舊遊",
        "id": "f5435aa2-b351-4a3e-9035-5aab719775f0"
    },
    {
        "author": "武元衡",
        "paragraphs": [
            "君住包山下，何年入帝鄉。",
            "成名歸舊業，歎別見秋光。",
            "橘柚吳洲遠，蘆花楚水長。",
            "我行經此路，京口向雲陽。"
        ],
        "title": "送陸書還吳",
        "id": "30963db0-027c-4aa1-8627-c4312bde6991"
    },
    {
        "author": "武元衡",
        "paragraphs": [
            "午夜更漏裏，九重霄漢間。",
            "月華雲闕迥，秋色鳳池閑。",
            "御錦通清禁，天書出暗關。",
            "嵇康不求達，終歲在空山。"
        ],
        "title": "山中月夜寄朱張二舍人",
        "id": "3d2c1165-a191-4109-9b8d-8d0afd1e773c"
    },
    {
        "author": "武元衡",
        "paragraphs": [
            "漢代衣冠盛，堯年雨露多。",
            "恩榮辭紫禁，冰雪渡黃河。",
            "待詔孤城啓，宣風萬歲和。",
            "今宵燕分野，應見使星過。"
        ],
        "tags": [
            "黄河"
        ],
        "title": "送馮諫議赴河北宣慰",
        "id": "e37763c5-6ff1-4e3f-b562-1f8f473ae119"
    },
    {
        "author": "武元衡",
        "paragraphs": [
            "多負雲霄志，生涯歲序侵。",
            "風翻涼葉亂，雨滴洞房深。",
            "迢遰三秋夢，殷勤獨夜心。",
            "懷賢不覺寐，清磬發東林。"
        ],
        "title": "夜坐聞雨寄嚴十少府",
        "id": "86958501-1766-4e82-9993-4f6958a5830c"
    },
    {
        "author": "武元衡",
        "paragraphs": [
            "虛室晝常掩，心源知悟空。",
            "禪庭一雨後，蓮界萬花中。",
            "時節流芳暮，人天此會同。",
            "不知方便理，何路出樊籠。"
        ],
        "title": "資聖寺賁法師晚春茶會",
        "id": "c698e805-b9af-4674-9526-4cfe5df6217c"
    },
    {
        "author": "武元衡",
        "paragraphs": [
            "禪堂支許同，清論道源窮。",
            "起滅秋雲盡，虛無夕靄空。",
            "池澄山倒影，林動葉翻風。",
            "他日焚香待，還來禮惠聰。"
        ],
        "title": "慈恩寺起上人院",
        "id": "c0d6e3cd-5aeb-4b92-9548-2eb6da3ed0f0"
    },
    {
        "author": "武元衡",
        "paragraphs": [
            "客路商山外，離筵小暑前。",
            "高文常獨步，折桂及齠年。",
            "關國通秦限，波濤隔漢川。",
            "叨同會府選，分手倍依然。"
        ],
        "title": "送魏正則擢第歸江陵",
        "id": "97c270ca-9b1d-46f7-a349-c2650b0828de"
    },
    {
        "author": "武元衡",
        "paragraphs": [
            "惆悵人間事，東山遂獨遊。",
            "露凝瑤草晚，魚戲石潭秋。",
            "軒冕應相待，煙霞莫遽留。",
            "君看仲連意，功立始滄洲。"
        ],
        "title": "酬韓弇歸崖見寄",
        "id": "4c4dde49-e849-405e-8587-caa4ae37af11"
    },
    {
        "author": "武元衡",
        "paragraphs": [
            "多累有行役，相逢秋節分。",
            "游人甘失路，野鶴亦離羣。",
            "戎馬犯邊壘，天兵屯塞雲。",
            "孔璋才素健，羽檄定紛紛。"
        ],
        "title": "河東贈別鍊師",
        "id": "d044cf9f-c166-47c0-bd58-e9124cb2900b"
    },
    {
        "author": "武元衡",
        "paragraphs": [
            "寂寞兩相阻，悠悠南北心。",
            "燕驚滄海遠，鴻避朔雲深。",
            "夜夢江亭月，離憂隴樹陰。",
            "兼秋無限思，惆悵屬瑤琴。"
        ],
        "title": "秋日將赴江上楊弘微時任鳳翔寄詩別",
        "id": "cba6cf4f-5a8d-45a7-ad4a-c84ab053b9c1"
    },
    {
        "author": "武元衡",
        "paragraphs": [
            "共將纓上塵，來問雪山人。",
            "世網從知累，禪心自證真。",
            "境空宜入夢，藤古不留春。",
            "一聽林公法，靈嘉願寄身。"
        ],
        "title": "夏與熊王二秀才同宿僧院",
        "id": "0b3e5eb5-cd73-4302-a588-c1a9c2f50299"
    },
    {
        "author": "武元衡",
        "paragraphs": [
            "冉冉衆芳歇，亭亭虛室前。",
            "敷榮時已背，幽賞地宜偏。",
            "紅豔世方重，素華徒可憐。",
            "何當君子願，知不競喧妍。"
        ],
        "title": "宜陽所居白蜀葵荅詠柬諸公",
        "id": "a5242c06-b49d-4162-b1bc-ad478bfb6686"
    },
    {
        "author": "武元衡",
        "paragraphs": [
            "斗酒上河梁，驚魂去越鄉。",
            "地窮滄海闊，雲入剡山長。",
            "蓮唱蒲萄熟，人煙橘柚香。",
            "蘭亭應駐楫，今古共風光。"
        ],
        "title": "送寇侍御司馬之明州",
        "id": "a7e7bd1f-e3b7-40f8-8fb2-08539c80acbe"
    },
    {
        "author": "武元衡",
        "paragraphs": [
            "巴檄故人去，蒼蒼楓樹林。",
            "雲山千里合，霧雨四時陰。",
            "峽路猨聲斷，桃源犬吠深。",
            "不須貪勝賞，漢節待南侵。"
        ],
        "title": "送嚴侍御",
        "id": "a964c4bd-9c7b-4294-94b4-51e0ee5e20b0"
    },
    {
        "author": "武元衡",
        "paragraphs": [
            "偶尋烏府客，同醉習家池。",
            "積雪初迷徑，孤雲遂失期。",
            "風前勞引領，月下重相思。",
            "何必因尊酒，幽心兩自知。"
        ],
        "title": "酬元十二",
        "id": "64e805a4-12a0-40f9-afd1-3a94aefca0a4"
    },
    {
        "author": "武元衡",
        "paragraphs": [
            "崎嶇崖谷迷，寒雨暮成泥。",
            "征路出山頂，亂雲生馬蹄。",
            "望鄉程杳杳，懷遠思悽悽。",
            "欲識分麾重，孤城萬壑西。"
        ],
        "title": "秋晚途次坊州界寄崔玉員外",
        "id": "7c43f117-eb55-4a6e-b931-45e7c65dce39"
    },
    {
        "author": "武元衡",
        "paragraphs": [
            "又過鴈門北，不勝南客悲。",
            "三邊上巖見，雙淚望鄉垂。",
            "暮角雲中戍，殘陽天際旗。",
            "更看飛白羽，胡馬在封陲。"
        ],
        "title": "度東徑嶺",
        "id": "05009d88-f526-447a-b90f-4bb0bf358429"
    },
    {
        "author": "武元衡",
        "paragraphs": [
            "已獻甘泉賦，仍登片玉科。",
            "漢官新組綬，蜀國舊煙蘿。",
            "劒壁秋雲斷，巴江夜月多。",
            "無窮別離思，遙寄竹枝歌。"
        ],
        "title": "送李正字之蜀",
        "id": "3b3c5a9c-fc55-465e-a297-f097c787f0c6"
    },
    {
        "author": "武元衡",
        "paragraphs": [
            "山寒天降霜，煙月共蒼蒼。",
            "況此綠巖晚，尚餘丹桂芳。",
            "禪心殊衆樂，人世滿秋光。",
            "莫怪頻回首，孤雲思帝鄉。"
        ],
        "title": "玉泉寺與潤上人望秋山懷張少尹",
        "id": "4d3e991c-f883-4233-98b7-20da065f8e1c"
    },
    {
        "author": "武元衡",
        "paragraphs": [
            "賢人嘉尚同，今製古遺風。",
            "寄我襟懷裏，辭君掌握中。",
            "金聲勞振遠，玉柄借談空。",
            "執玩馳心處，迢迢巴峽東。"
        ],
        "title": "酬崔使君寄麈尾",
        "id": "270f49d1-7cec-4cd8-8638-b6db2913228a"
    },
    {
        "author": "武元衡",
        "paragraphs": [
            "川陸一都會，旌旗千里舒。",
            "虎符中禁授，熊軾上流居。",
            "橘柚金難並，池塘練不如。",
            "春風行部日，應駐士元車。"
        ],
        "title": "送鄧州潘使君赴任",
        "id": "3fcda882-c433-461b-9dee-3a85a1156d1b"
    },
    {
        "author": "武元衡",
        "paragraphs": [
            "帝里清和節，侯家邸第春。",
            "煙霏瑤草露，苔暗杏梁塵。",
            "城郭悲歌舊，池塘麗句新。",
            "年年車馬客，鐘鼓樂他人。"
        ],
        "title": "和李中丞題故將軍林亭",
        "id": "6772b365-5daf-4975-9989-621aa7c0d99b"
    },
    {
        "author": "武元衡",
        "paragraphs": [
            "洛京千里近，離緒亦紛紛。",
            "文憲芙蓉沼，元方羔鴈羣。",
            "河關連鞏樹，嵩少接秦雲。",
            "獨有臨風思，睽攜不可聞。"
        ],
        "title": "送韋侍御司議赴東都",
        "id": "3622e042-00ac-4616-a5fb-438d5570defe"
    },
    {
        "author": "武元衡",
        "paragraphs": [
            "盧耽佐郡遙，川陸共迢迢。",
            "風景輕吳會，文章變越謠。",
            "煙林繁橘柚，雲海浩波潮。",
            "余有靈山夢，前君到石橋。"
        ],
        "title": "送吳侍御司馬赴台州",
        "id": "9dc15e9a-78d4-4f51-8a43-dfa771be0d59"
    },
    {
        "author": "武元衡",
        "paragraphs": [
            "車馬去憧憧，都門聞曉鐘。",
            "客程將日遠，離緒與春濃。",
            "流水踰千度，歸雲隔萬重。",
            "玉杯傾酒盡，不換慘悽容。"
        ],
        "title": "送七兄赴歙州",
        "id": "1880dfff-1b23-4609-af56-9b9a4904552e"
    },
    {
        "author": "武元衡",
        "paragraphs": [
            "道啓軒皇聖，威揚夏禹功。",
            "謳歌亭育外，文武盛明中。",
            "日月光連璧，煙塵屏大風。",
            "爲人祈福處，臺樹與天通。"
        ],
        "title": "德宗皇帝挽歌詞三首 一",
        "id": "329663b5-4641-4a41-8f0a-106406d9592f"
    },
    {
        "author": "武元衡",
        "paragraphs": [
            "聖曆囗勤政，瑤圖慶運長。",
            "壽宮開此地，仙駕緲何鄉。",
            "風斷清笳調，雲愁綠斾揚。",
            "上升知不恨，弘濟任城王。"
        ],
        "title": "德宗皇帝挽歌詞三首 二",
        "id": "dec50ec6-d485-4b06-87e2-bbdeece9bab7"
    },
    {
        "author": "武元衡",
        "paragraphs": [
            "嘗聞閶闔前，星拱北辰籙。",
            "今來大明祖，輦駕橋山曲。",
            "松柏韻幽音，魚龍焰寒燭。",
            "歲歲秋風辭，兆人歌不足。"
        ],
        "title": "德宗皇帝挽歌詞三首 三",
        "id": "0f3ef68d-e13f-441e-8c9c-0ad85fb66181"
    },
    {
        "author": "武元衡",
        "paragraphs": [
            "橋山同軌會，軒后葬衣冠。",
            "東海風波變，西陵松柏攢。",
            "鼎湖仙已去，金掌露寧乾。",
            "萬木泉扃月，空憐鳧雁寒。"
        ],
        "title": "順宗至德大聖皇帝挽歌詞三首 一",
        "id": "ce49e8c5-8745-4999-b5ab-7cc04b8cd424"
    },
    {
        "author": "武元衡",
        "paragraphs": [
            "容衛曉徘徊，嚴城閶闔開。",
            "烏號龍馭遠，遏密鳳聲哀。",
            "崑浪黃河注，崦嵫白日頹。",
            "恭聞天子孝，不忍望銅臺。"
        ],
        "tags": [
            "黄河"
        ],
        "title": "順宗至德大聖皇帝挽歌詞三首 二",
        "id": "2958c332-2b46-42d8-83c2-088c78ae1e49"
    },
    {
        "author": "武元衡",
        "paragraphs": [
            "哀挽渭川曲，空歌汾水陽。",
            "夜泉愁更咽，秋日慘無光。",
            "纘夏功傳啓，興周業繼昌。",
            "回瞻五陵上，煙雨爲蒼蒼。"
        ],
        "title": "順宗至德大聖皇帝挽歌詞三首 三",
        "id": "5cded4d5-abd7-43ce-926b-7f6a4e94d2c2"
    },
    {
        "author": "武元衡",
        "paragraphs": [
            "玉扆將遷坐，金雞忽報晨。",
            "珮環僊馭遠，星月夜臺新。",
            "劍沒川空冷，菱寒鏡不春。",
            "國門車馬會，多是濯龍親。"
        ],
        "title": "昭德皇后挽歌詞",
        "id": "d3419bfd-ba8d-4451-b2f8-3891803eff63"
    },
    {
        "author": "武元衡",
        "paragraphs": [
            "林花春向闌，高會重邀歡。",
            "感物惜芳景，放懷因綵翰。",
            "玉顏穠處並，銀燭焰中看。",
            "若折持相贈，風光益別難。"
        ],
        "title": "春晚奉陪相公西亭宴集",
        "id": "7c5d45b6-fb33-4fc8-91d0-2f7a8377ca98"
    },
    {
        "author": "武元衡",
        "paragraphs": [
            "勞君車馬此逡巡，我與劉君本世親。",
            "兩地山河分節制，十年京洛共風塵。",
            "笙歌幾處胡天月，羅綺長留蜀國春。",
            "報主由來須盡敵，相期萬里寶刀新。"
        ],
        "title": "送崔判官使太原",
        "id": "04bcd6fd-df30-47c1-b489-e32f35dc1140"
    },
    {
        "author": "武元衡",
        "paragraphs": [
            "刀州城北劒山東，甲士屯雲騎散風。",
            "旌斾遍張林嶺動，豺狼驅盡塞垣空。",
            "銜蘆遠雁愁縈繳，繞樹啼猨怯避弓。",
            "爲報府中諸從事，燕然未勒莫論功。"
        ],
        "title": "幕中諸公有觀獵之作因繼之",
        "id": "dc387d29-7565-4b01-9156-47070e954306"
    },
    {
        "author": "武元衡",
        "paragraphs": [
            "昔年專席奉清朝，今日持書即舊僚。",
            "珠履會中簫管思，白雲歸處帝鄉遙。",
            "巴江暮雨連三峽，劍壁危梁上九霄。",
            "歲月不堪相送盡，頹顏更被別離凋。"
        ],
        "title": "同幕中諸公送李侍御歸朝",
        "id": "d953b4b3-ab99-402a-aa87-3c342403c268"
    },
    {
        "author": "武元衡",
        "paragraphs": [
            "詔書前日下丹霄，頭戴儒冠脫皂貂。",
            "笛怨柳營煙漠漠，雲愁江館雨蕭蕭。",
            "鴛鴻得路爭先翥，松柏凌寒獨後凋。",
            "歸去朝端如有問，玉關門外老班超。"
        ],
        "title": "送張六諫議歸朝",
        "id": "76a21f2c-6033-4e0e-8d3e-dfbe798bd745"
    },
    {
        "author": "武元衡",
        "paragraphs": [
            "金貂再領三公府，玉帳連封萬戶侯。",
            "簾捲青山巫峽曉，煙開碧樹渚宮秋。",
            "劉琨坐嘯風清塞，謝朓題詩月滿樓。",
            "白雪調高歌不得，美人南國翠蛾愁。"
        ],
        "title": "酬嚴司空荆南見寄",
        "id": "7ea9eba2-8921-40c2-8e52-a8ff4f2a881b"
    },
    {
        "author": "武元衡",
        "paragraphs": [
            "生涯擾擾竟何成，自愛深居隱姓名。",
            "遠雁臨空翻夕照，殘雲帶雨過春城。",
            "花枝入戶猶含潤，泉水侵堦乍有聲。",
            "虛度年華不相見，離腸懷土併關情。"
        ],
        "title": "南徐別業早春有懷",
        "id": "57379322-b132-4c32-a039-d5300ecb42f6"
    },
    {
        "author": "武元衡",
        "paragraphs": [
            "摩訶池上春光早，愛水看花日日來。",
            "穠李雪開歌扇掩，綠楊風動舞腰回。",
            "蕪臺事往空留恨，金谷時危悟惜才。",
            "晝短欲將清夜繼，西園自有月裴回。"
        ],
        "title": "摩訶池宴",
        "id": "006a5958-9564-44f8-9192-f43eea6732a4"
    },
    {
        "author": "武元衡",
        "paragraphs": [
            "雲連萬木夕沈沈，草色泉聲古院深。",
            "聞說羊車趨盛府，何言瓊樹在東林。",
            "松筠自古多年契，風月懷賢此夜心。",
            "惆悵送君身未達，不堪搖落聽秋砧。"
        ],
        "title": "至櫟陽崇道寺聞嚴十少府趨侍",
        "id": "2d8b4a47-338d-4496-aa9b-efaa652b04a0"
    },
    {
        "author": "武元衡",
        "paragraphs": [
            "幽深不讓子真居，度日閑眠世事疎。",
            "春水滿池新雨霽，香風入戶落花餘。",
            "目隨鴻雁窮蒼翠，心寄溪雲任卷舒。",
            "回首知音青瑣闥，何時一爲薦相如。"
        ],
        "title": "春暮郊居寄朱舍人",
        "id": "e4cafa82-3850-44d1-8db1-65a0c983d8ee"
    },
    {
        "author": "武元衡",
        "paragraphs": [
            "遊人西去客三巴，身逐孤蓬不定家。",
            "山近峨眉飛暮雨，江連濯錦起朝霞。",
            "雲深九折刀州遠，路繞千巖劍閣斜。",
            "應到嚴君開卦處，將余一爲問生涯。"
        ],
        "title": "送溫況遊蜀",
        "id": "92786fed-bd1f-4b19-bbe1-145d5120f253"
    },
    {
        "author": "武元衡",
        "paragraphs": [
            "九陌遲遲麗景斜，禁街西訪隱淪賒。",
            "門依高柳空飛絮，身逐閑雲不在家。",
            "軒冕強來趨世路，琴尊空負賞年華。",
            "殘陽寂寞東城去，惆悵春風落盡花。"
        ],
        "title": "崔敷歎春物將謝恨不同覽時余方爲事牽束及往尋不遇題之留贈",
        "id": "2807db58-9cdd-448f-9381-d33a361a2a63"
    },
    {
        "author": "武元衡",
        "paragraphs": [
            "坐聽宮城傳晚漏，起看衰葉下寒枝。",
            "空庭綠草結離念，細雨黃花贈所思。",
            "蟋蟀已驚良節度，茱萸偏憶故人期。",
            "相逢莫厭尊前醉，春去秋來自不知。"
        ],
        "title": "秋燈對雨寄史近崔積",
        "id": "3f218bb2-5f46-423d-869b-fa166ac8ba49"
    },
    {
        "author": "武元衡",
        "paragraphs": [
            "衆香天上梵仙宮，鐘磬寥寥半碧空。",
            "清景乍開松嶺月，亂流長響石樓風。",
            "山河杳映春雲外，城闕參差茂樹中。",
            "欲盡出尋那可得，三千世界本無窮。"
        ],
        "title": "春題龍門香山寺",
        "id": "77ffead6-d168-4e78-9468-6677c93c6ac5"
    },
    {
        "author": "武元衡",
        "paragraphs": [
            "城分流水郭連山，拂露開懷一解顏。",
            "令尹關中仙史會，河陽縣裏玉人閑。",
            "共憐秋隼驚飛至，久想雲鴻待侶還。",
            "莫恨殷勤留此地，東崖桂樹昔同攀。"
        ],
        "title": "酬陸三與鄒十八侍御",
        "id": "f2ffb461-56cb-4e79-99b4-b2eed80d739c"
    },
    {
        "author": "武元衡",
        "paragraphs": [
            "故園千里渺遐情，黃葉蕭條白露生。",
            "驚鵲遶枝風滿幌，寒鐘送曉月當楹。",
            "蓬山高價傳新韻，槐市芳年挹盛名。",
            "莫怪孔融悲歲序，五侯門館重婁卿。"
        ],
        "title": "酬談校書長安秋夜對月寄諸故舊",
        "id": "6686869d-f1aa-43f9-9159-7a55ba801eaf"
    },
    {
        "author": "武元衡",
        "paragraphs": [
            "孤雲迢遰戀滄洲，勸酒梨花對白頭。",
            "南陌送歸車騎合，東城怨別管弦愁。",
            "青油幕裏人如玉，黃鶴樓中月並鉤。",
            "君去庾公應借問，馳心千里大江流。"
        ],
        "tags": [
            "黄鹤楼"
        ],
        "title": "送田三端公還鄂州",
        "id": "5ef0bce0-bb24-434c-97ae-e58f3f64cb11"
    },
    {
        "author": "武元衡",
        "paragraphs": [
            "陌頭車馬去翩翩，白面懷書美少年。",
            "東武楊公姻婭重，西州謝傅舅甥賢。",
            "長亭叫月新秋雁，官渡含風古樹蟬。",
            "知己滿朝留不住，貴臣河上擁旌旃。"
        ],
        "title": "送李秀才赴滑州詣大夫舅",
        "id": "25cbb64b-a015-4a1a-a76a-1cc554f0495d"
    },
    {
        "author": "武元衡",
        "paragraphs": [
            "金貂玉鉉奉君恩，夜漏晨鐘老掖垣。",
            "參決萬機空有媿，靜觀羣動亦無言。",
            "杯中壯志紅顏歇，林下秋聲絳葉翻。",
            "倦鳥不知歸去日，青蕪白露滿郊園。"
        ],
        "title": "秋日書懷",
        "id": "1d65129a-ea27-4ec6-b8ed-8c12ee3d0d0a"
    },
    {
        "author": "武元衡",
        "paragraphs": [
            "渠江明淨峽逶迤，船到名灘拽𥮘遲。",
            "櫓窡動搖妨作夢，巴童指點笑吟詩。",
            "畬餘宿麥黃山腹，日背殘花白水湄。",
            "物色可憐心莫限，此行都是獨行時。"
        ],
        "tags": [
            "黄山"
        ],
        "title": "南昌灘",
        "id": "4c9b4547-74bf-416f-9f05-8f0e73350cf7"
    },
    {
        "author": "武元衡",
        "paragraphs": [
            "令節寰宇泰，神都佳氣濃。",
            "賡歌禹功盛，擊壤堯年豐。",
            "九奏碧霄裏，千官皇澤中。",
            "南山澄凝黛，曲水清涵空。",
            "金玉美王度，歡康謠國風。",
            "睿文垂日月，永與天無窮。"
        ],
        "title": "奉和聖製豐年多慶九日示懷",
        "id": "c0ec2762-0412-493a-8c83-ed182eb41db0"
    },
    {
        "author": "武元衡",
        "paragraphs": [
            "三伏草木變，九城車馬煩。",
            "碧霄迴騎射，丹洞入桃源。",
            "臺殿雲浮棟，緌纓鶴在軒。",
            "莫將真破妄，聊用靜持喧。",
            "石甃古苔冷，水筠涼簟翻。",
            "黃公壚下歎，旌斾國東門。"
        ],
        "title": "夏日陪馮許二侍郎與嚴祕書遊昊天觀覽舊題寄同里楊華州中丞",
        "id": "efdc20e0-6f18-4acd-b3d4-a4d6ad7cdbb4"
    },
    {
        "author": "武元衡",
        "paragraphs": [
            "玉燭降寒露，我皇歌古風。",
            "重陽德澤展，萬國歡娛同。",
            "綺陌擁行騎，香塵凝曉空。",
            "神都自藹藹，佳氣助葱葱。",
            "律呂陰陽暢，景光天地通。",
            "徒然被鴻霈，無以報玄功。"
        ],
        "title": "奉和聖製重陽日即事",
        "id": "16a990e0-e926-434c-9150-229f494df28c"
    },
    {
        "author": "武元衡",
        "paragraphs": [
            "憲府日多事，秋光照碧林。",
            "干雲巖翠合，布石地苔深。",
            "憂悔耿遐抱，塵埃緇素襟。",
            "物情牽跼促，友道曠招尋。",
            "頹節風霜變，流年芳景侵。",
            "池荷足幽氣，煙竹又繁陰。",
            "簪組赤墀戀，池魚滄海心。",
            "滌煩滯幽賞，永度瑤華音。"
        ],
        "title": "秋日臺中寄懷簡諸僚",
        "id": "7bdd44ad-6a7e-4c17-802a-c88127770ca2"
    },
    {
        "author": "武元衡",
        "paragraphs": [
            "揚州隋故都，竹使漢名儒。",
            "翊聖恩華異，持衡節制殊。",
            "朝廷連受脤，台座接訐謨。",
            "金玉裁王度，丹書奉帝俞。",
            "九重辭象魏，千[里]握兵符。",
            "鐵馬秋臨塞，虹旌夜渡瀘。",
            "江長梅笛怨，天遠桂輪孤。",
            "浩歎煙霜曉，芳期蘭蕙蕪。",
            "雅言書一札，賓海雁東隅。",
            "歲月奔波盡，音徽霧雨濡。",
            "蜀江分井絡，錦浪入淮湖。",
            "獨抱相思恨，關山不可踰。"
        ],
        "title": "奉酬淮南中書相公見寄",
        "id": "bd5ea081-ba07-43c1-b11e-39afe809736a"
    },
    {
        "author": "武元衡",
        "paragraphs": [
            "瀛海無因泛，崑丘豈易尋。",
            "數峰聊在目，一境暫清心。",
            "悅彼松柏性，愛茲桃李陰。",
            "列芳憑有土，叢幹聚成林。",
            "信矣子牟戀，歸歟尼父吟。",
            "暗香蘭露滴，空翠蕙樓深。",
            "負鼎位嘗忝，荷戈年屢侵。",
            "百城煩鞅掌，九仞喜嶇嶔。",
            "巴漢泝沿楫，岷峨千萬岑。",
            "恩偏不敢去，范蠡畏鎔金。"
        ],
        "title": "甫搆西亭偶題因呈監軍及幕中諸公",
        "id": "1d91c1f1-898f-43ed-86f5-4442aa7b1332"
    },
    {
        "author": "武元衡",
        "paragraphs": [
            "遲景靄悠悠，傷春南陌頭。",
            "暄風一澹蕩，遐思幾殷憂。",
            "龍去空仙沼，鸞飛掩妓樓。",
            "芳菲餘雨露，冠蓋舊公侯。",
            "朱戟千門閉，黃鸝百囀愁。",
            "煙濛宮樹晚，花咽石泉流。",
            "寒谷律潛應，中林蘭自幽。",
            "商山將避漢，晉室正藩周。",
            "黍稷聞興歎，瓊瑤畏見投。",
            "君心即吾事，微向在滄洲。"
        ],
        "title": "和楊弘微春日曲江南望",
        "id": "a6bc760d-d420-42bb-981a-177263452906"
    },
    {
        "author": "武元衡",
        "paragraphs": [
            "鐘鼓九衢絕，出門千里同。",
            "遠情高枕夜，秋思北窗空。",
            "靜見煙凝燭，閑聽葉墜桐。",
            "玉壺思洞徹，瓊樹憶葱籠。",
            "螢影疎簾外，鴻聲暗雨中。",
            "羇愁難會面，嬾慢責微躬。",
            "甲乙科攀桂，圖書閣踐蓬。",
            "一瓢非可樂，六翮未因風。",
            "寥落悲秋盡，蹉跎惜歲窮。",
            "明朝不相見，流淚菊花叢。"
        ],
        "title": "長安秋夜懷陳京昆季",
        "id": "679f0501-efc8-480c-ae38-3c95b10b9c70"
    },
    {
        "author": "武元衡",
        "paragraphs": [
            "五部擁雙旌，南依墨客卿。",
            "關山迥梁甸，波浪接湓城。",
            "煙景迷時候，雲帆渺去程。",
            "蛤珠馮月吐，蘆雁觸羅驚。",
            "浦樹凝寒晦，江天湛鏡清。",
            "賞心隨處愜，壯志逐年輕。",
            "舟檝不可駐，提封如任情。",
            "向方曾指路，射策許言兵。",
            "蘭渚歇芳意，菱歌非應聲。",
            "元戎武昌守，羊祜幸連營。"
        ],
        "title": "冬日漢江南行將赴夏口途次江陵界寄裴尚書",
        "id": "8674fa82-1c80-400d-b329-2c6ef1c5fee2"
    },
    {
        "author": "武元衡",
        "paragraphs": [
            "寥落曙鍾斷，微明煙月沈。",
            "翠霞仙仗合，清漏掖垣深。",
            "北極星遙拱，南山闕迥臨。",
            "蘭釭竟曉燄，琪樹欲秋陰。",
            "霄漢慙聯步，貂蟬媿並簪。",
            "德容溫比玉，王度式如金。",
            "魚水千里運，簫韶九奏音。",
            "代天驚度日，擲地喜開襟。",
            "文武時方泰，唐虞道可尋。",
            "忝陪申及甫，清淨奉堯心。"
        ],
        "title": "奉酬中書李相公早朝於中書候傳點偶書所懷",
        "id": "2e9ade9a-2235-4368-9bc2-c8435380a20e"
    },
    {
        "author": "武元衡",
        "paragraphs": [
            "機事勞西掖，幽懷寄北園。",
            "鶴巢深更靜，蟬噪斷猶喧。",
            "仙醞百花馥，豔歌雙袖翻。",
            "碧雲詩變雅，皇澤葉流根。",
            "未報雕龍贈，俄傷淚劒痕。",
            "佳城關白日，哀挽向青門。",
            "禮命公台重，煙霜隴樹繁。",
            "天高不可問，空使輔星昏。"
        ],
        "title": "甲午歲相國李公有北園寄贈之作吟翫歷時屢促酬答機務不暇未及報章今古遽分電波增感留墓劒而心許感鄰笛而意傷寓哀冥寞以廣遺韻云",
        "id": "1bf75e10-ba3d-40d6-935c-890040648101"
    },
    {
        "author": "武元衡",
        "paragraphs": [
            "瑤圃高秋會，金閨奉詔辰。",
            "朱輪天上客，白石洞中人。",
            "珮響泉聲雜，朝衣羽服親。",
            "九重青瑣閉，三秀紫芝新。",
            "化藥秦方士，偷桃漢侍臣。",
            "玉笙王子駕，遼鶴令威身。",
            "歎逝頹波速，緘詞麗曲春。",
            "重將悽恨意，苔壁問遺塵。"
        ],
        "title": "和楊三舍人晚秋與崔二舍人張祕監苗考功同遊昊天觀時中書寓直不得陪隨因追往年曾與舊僚聯遊此觀紀題在壁已有淪亡書事感懷輙以呈寄兼呈東省三給事之作楊君見徴鄙詞因以繼和",
        "id": "fe65064b-17cb-4690-b640-903a94145fa9"
    },
    {
        "author": "武元衡",
        "paragraphs": [
            "鼎鉉昔云忝，西南分主憂。",
            "煙塵開僰道，旌節護蠻陬。",
            "任重功無立，力微恩未酬。",
            "據鞍慙齒髮，責帥懼春秋。",
            "高德聞鄭履，儉居稱晏裘。",
            "三刀君入夢，九折我回輈。",
            "時景屢遷易，茲言期退休。",
            "方追故山事，豈謂台堦留。",
            "遐抱清淨理，眷言蘭杜幽。",
            "一緘瓊玖贈，萬里別離愁。",
            "巴嶺雲外沒，蜀江天際流。",
            "懷賢耿遙思，相望鳳池頭。"
        ],
        "title": "酬李十一尚書西亭暇日書懷見寄十二韻之作",
        "id": "8be65627-6edb-4233-8cc5-cc61311253aa"
    },
    {
        "author": "武元衡",
        "paragraphs": [
            "上苑繁霜降，騷人起恨初。",
            "白雲深陋巷，衰草遍閑居。",
            "暮色秋煙重，寒聲牖葉虛。",
            "潘生秋思苦，陶令世情疎。",
            "已製歸田賦，猶陳諫獵書。",
            "不知青瑣客，投分竟何如。"
        ],
        "title": "秋懷奉寄朱補闕",
        "id": "e7e92d31-202f-4ab2-9cf3-fdfc4176541b"
    },
    {
        "author": "武元衡",
        "paragraphs": [
            "郊廟祗嚴祀，齋莊覿上玄。",
            "別開金虎觀，不離紫微天。",
            "樹古長楊接，池清太液連。",
            "仲山方補衮，文舉自傷年。",
            "風溢銅壺漏，香凝綺閣煙。",
            "仍聞白雪唱，流詠滿鵾弦。"
        ],
        "title": "奉酬中書相公至日圜丘行事合於中書宿齋移止於集賢院敘情見寄之什",
        "id": "8a77fedb-d9b8-417a-9d70-26c41f0adc68"
    },
    {
        "author": "武元衡",
        "paragraphs": [
            "去國策羸馬，勞歌行路難。",
            "地崇秦制險，人樂漢恩寬。",
            "御沼澄泉碧，宮梨拂露丹。",
            "鼎成仙馭遠，龍化宿雲殘。",
            "不問三苗寵，誰陪萬國歡。",
            "至今松桂色，長助玉樓寒。"
        ],
        "title": "途次",
        "id": "7b6164d7-7d64-4f68-9f6b-138d67ebb18f"
    },
    {
        "author": "武元衡",
        "paragraphs": [
            "朱門臨九衢，雲木藹仙居。",
            "曲沼天波接，層臺鳳舞餘。",
            "曙煙深碧篠，香露濕紅蕖。",
            "瑤瑟含風韻，紗窗積翠虛。",
            "秦樓今寂寞，真界竟何如。",
            "不與蓬瀛異，迢迢遠玉除。"
        ],
        "title": "題故蔡國公主九華觀上池院",
        "id": "3a768c8d-8fc9-4267-8893-7a6973f092e1"
    },
    {
        "author": "武元衡",
        "paragraphs": [
            "遙夜思悠悠，聞鐘遠夢休。",
            "亂林螢燭暗，零露竹風秋。",
            "啓戶雲歸棟，褰簾月上鉤。",
            "昭明逢聖代，羈旅別滄洲。",
            "騎省潘郎思，衡闈宋玉愁。",
            "神仙慙李郭，詞賦謝曹劉。",
            "松柏應無變，瓊瑤不可酬。",
            "誰堪此時景，寂寞下高樓。"
        ],
        "title": "酬嚴維秋夜見寄",
        "id": "362a7588-6f4e-41f5-bf4e-787b98cb0f18"
    },
    {
        "author": "武元衡",
        "paragraphs": [
            "草草事行役，遲遲違故關。",
            "碧幃遙隱霧，紅斾漸依山。",
            "感激酬恩淚，星霜去國顏。",
            "捧刀金錫字，歸馬玉連環。",
            "威鳳翔雙闕，征夫縱百蠻。",
            "應憐宣室召，溫樹不同攀。"
        ],
        "title": "途次近蜀驛蒙恩賜寶刀及飛龍廏馬使還奉寄中書李鄭二公",
        "id": "685aaf3f-2a67-44f6-b2c7-278457aa960d"
    },
    {
        "author": "武元衡",
        "paragraphs": [
            "春色遍芳菲，閑簷雙燕歸。",
            "還同舊侶至，來遶故巢飛。",
            "敢望煙霄達，多慙羽翮微。",
            "銜泥傍金砌，拾蘂到荆扉。",
            "雲海經時別，雕梁長日依。",
            "主人能一顧，轉盻自光輝。"
        ],
        "title": "歸燕",
        "id": "2f1175f4-16cc-4a34-acda-983fcb2021d9"
    },
    {
        "author": "武元衡",
        "paragraphs": [
            "瑤瑟激悽響，征鴻翻夕陽。",
            "署分刊竹簡，書蠹護芸香。",
            "馬色關城曉，蟬聲驛路長。",
            "石渠榮正禮，蘭室重元方。",
            "不作經年別，離魂亦暫傷。"
        ],
        "title": "送許著作分司東都",
        "id": "c5aeeb83-14fb-4498-b270-42593d2ae1ca"
    },
    {
        "author": "武元衡",
        "paragraphs": [
            "休沐限中禁，家山傳勝遊。",
            "露寒潘省夜，木落庾園秋。",
            "蘭菊迴幽步，壺觴洽舊儔。",
            "位高天祿閣，詞異畔牢愁。",
            "孤思琴先覺，馳暉水競流。",
            "明朝不相見，清祀在圜丘。"
        ],
        "title": "聞相公三兄小園置宴以元衡寓直因寄上兼呈中書三兄",
        "id": "81dd66ce-a15f-47fb-83bd-dde434d551db"
    },
    {
        "author": "武元衡",
        "paragraphs": [
            "吳洲雲海接，楚驛夢林長。",
            "符節分憂重，鵷鴻去路翔。",
            "豔歌愁翠黛，寶瑟韻清商。",
            "洲草遙池合，春風曉斾張。",
            "晉臣多樂廣，漢主識馮唐。",
            "不作經年別，離魂亦未傷。"
        ],
        "title": "酬陸員外歙州許員外郢州二使君",
        "id": "7ff2ebbc-b1c0-4661-89c6-b022af75a633"
    },
    {
        "author": "武元衡",
        "paragraphs": [
            "治敎通夷俗，均輸問大田。",
            "江分巴字水，樹入夜郎煙。",
            "毒霧含秋氣，陰巖蔽曙天。",
            "路難空計日，身老不由年。",
            "將命寧知遠，歸心詎可傳。",
            "星郎復何事，出守五溪邊。"
        ],
        "title": "漸至涪州先寄王使君",
        "id": "26f3e892-a633-4286-a597-0eb6707607c8"
    },
    {
        "author": "武元衡",
        "paragraphs": [
            "丈夫心愛橫行，報國知嫌命輕。",
            "樓蘭徑百戰，更道戍龍城。",
            "錦字竇車騎，胡笳李少卿。",
            "生離兩不見，萬古難爲情。"
        ],
        "title": "石州城",
        "id": "b323c71f-ed8e-49cd-8baf-42089fa17706"
    },
    {
        "author": "武元衡",
        "paragraphs": [
            "柳挂九衢絲，花飄萬家雪。",
            "如何憔悴人，對此芳菲節。"
        ],
        "title": "寒食下第",
        "id": "a8ddf0f5-ccbc-4e18-ab1e-fa3f78b70b52"
    },
    {
        "author": "武元衡",
        "paragraphs": [
            "南征復北還，擾擾百年間。",
            "自笑紅塵裏，生涯不暫閑。"
        ],
        "title": "途中即事",
        "id": "6f502cd6-45ad-40ad-be9e-008ecaf3b5ee"
    },
    {
        "author": "武元衡",
        "paragraphs": [
            "縱橫桃李枝，淡蕩春風吹。",
            "美人歌白苧，萬恨在蛾眉。"
        ],
        "title": "春日偶作",
        "id": "bfec44d3-f3cc-448c-ac00-14a74136052a"
    },
    {
        "author": "武元衡",
        "paragraphs": [
            "夜久喧暫息，池臺惟月明。",
            "無因駐清景，日出事還生。"
        ],
        "title": "夏夜作",
        "id": "adbb2adc-c1a8-46e8-bae3-8e1560d723d6"
    },
    {
        "author": "武元衡",
        "paragraphs": [
            "巧笑解迎人，晴雪香堪惜。",
            "隨風蝶影翻，誤點朝衣赤。"
        ],
        "title": "左掖梨花",
        "id": "27b07714-e121-47ce-8c42-5517591d40fc"
    },
    {
        "author": "武元衡",
        "paragraphs": [
            "年少輕行樂，東城南陌頭。",
            "與君寂寞意，共作草堂遊。"
        ],
        "title": "同陳六侍御寒食遊禪定藏山上人院",
        "id": "d70d3707-c751-4237-9b57-6f0e897d6c4d"
    }
]