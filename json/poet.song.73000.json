[
    {
        "author": "饶节",
        "paragraphs": [
            "少矜平子四愁诗，晚学赵州十二时。",
            "千里故人不解事，书来犹寄竹枝辞。"
        ],
        "title": "答惇上人七首  其四",
        "id": "06393619-0e5f-4f01-960b-74e1787fbc44"
    },
    {
        "author": "饶节",
        "paragraphs": [
            "漫说一言能蔽诗，五千同具刹那时。",
            "向来可与言诗者，得志方能不害辞。"
        ],
        "title": "答惇上人七首  其五",
        "id": "9ee83eb6-a16a-420d-add8-54f9b7f85e98"
    },
    {
        "author": "饶节",
        "paragraphs": [
            "铁面禅师骂学诗，为怜虚度太平时。",
            "须知十万八千偈，不比人间绝妙辞。"
        ],
        "title": "答惇上人七首  其六",
        "id": "8c5c8c82-6c4a-4b02-a36e-fd18efc0b3a0"
    },
    {
        "author": "饶节",
        "paragraphs": [
            "非是谈禅非说诗，相逢无处亦无时。",
            "炉烟趺坐对终日，旧社知音去不辞。"
        ],
        "title": "答惇上人七首  其七",
        "id": "cda0f8c1-fdbb-4518-8fa1-3f07f2dfaaaf"
    },
    {
        "author": "饶节",
        "paragraphs": [
            "细雨无烟昼不开，杖藜同访古如来。",
            "声求色见无非道，举似时人一任猜。"
        ],
        "title": "雨中同无求游龙山胜相观丈六金铜像历诸小刹无求作诗纪事次其韵三首  其一",
        "id": "840d88ff-e9f3-48d7-8731-a389ca7b38c4"
    },
    {
        "author": "饶节",
        "paragraphs": [
            "芒鞋印雨涉泥行，谁是官人谁是僧。",
            "我已无心慕支遁，君今宁复愧孙登。"
        ],
        "title": "雨中同无求游龙山胜相观丈六金铜像历诸小刹无求作诗纪事次其韵三首  其二",
        "id": "b16aed79-d7db-4e43-9bf7-627974f7d399"
    },
    {
        "author": "饶节",
        "paragraphs": [
            "剥啄敲门惊隙尘，开门随处得清新。",
            "独怜桂子花开处，不见题诗病道人。"
        ],
        "title": "雨中同无求游龙山胜相观丈六金铜像历诸小刹无求作诗纪事次其韵三首  其三",
        "id": "63f5e9e0-c6b6-4988-8da3-f2c48d413ae5"
    },
    {
        "author": "饶节",
        "paragraphs": [
            "光明奇秀岂能藏，草自纤柔桧自长。",
            "不待博山荐沉水，道人亲佩法身香。"
        ],
        "title": "上竺知客肇师示苏仲豫参寥唱和韫秀堂二绝句求和因追次其韵二首  其一",
        "id": "0018a1df-8d58-4f6f-a257-09fb5d90eb7c"
    },
    {
        "author": "饶节",
        "paragraphs": [
            "休话纷纷故恼渠，似持钟鼓乐爰居。",
            "西来未欲深藏迹，人境聊须暂结庐。"
        ],
        "title": "上竺知客肇师示苏仲豫参寥唱和韫秀堂二绝句求和因追次其韵二首  其二",
        "id": "65b26158-9307-4c32-9e9c-c2b7858886ea"
    },
    {
        "author": "饶节",
        "paragraphs": [
            "弦上平生要妙声，只知求古不求名。",
            "遥怜月下无人处，满写千秋万古情。"
        ],
        "title": "师节受业师慈慧公喜草书得海老琴诀之妙以医隠于会稽比以草书四诗招师节归山师节次其韵报之余亦为赋四首  其一",
        "id": "8699e7d0-288d-4189-bf19-98b4f4228aab"
    },
    {
        "author": "饶节",
        "paragraphs": [
            "肘后神方济物深，得之于手应之心。",
            "好山不惜能分客，岁晚当容支道林。"
        ],
        "title": "师节受业师慈慧公喜草书得海老琴诀之妙以医隠于会稽比以草书四诗招师节归山师节次其韵报之余亦为赋四首  其二",
        "id": "8dad7890-dc30-4690-8a4a-c9369584c2f8"
    },
    {
        "author": "饶节",
        "paragraphs": [
            "平生春蚓秋蛇手，他日阳春白雪歌。",
            "况有古灵归论道，似师此乐世无多。"
        ],
        "title": "师节受业师慈慧公喜草书得海老琴诀之妙以医隠于会稽比以草书四诗招师节归山师节次其韵报之余亦为赋四首  其三",
        "id": "dfe7b616-1522-4758-b73f-153ad2b584e6"
    },
    {
        "author": "饶节",
        "paragraphs": [
            "百战将军老不衰，年来白发渐垂垂。",
            "稽山自古多嘉遁，不为鲈鱼更好归。"
        ],
        "title": "师节受业师慈慧公喜草书得海老琴诀之妙以医隠于会稽比以草书四诗招师节归山师节次其韵报之余亦为赋四首  其四",
        "id": "536d4aca-5400-480e-b727-e3966b02e681"
    },
    {
        "author": "饶节",
        "paragraphs": [
            "四海无家一道人，云山未肯便安身。",
            "冷泉亭畔腰包去，芝草峰边更问津。"
        ],
        "title": "送印大师参灵峰卿老",
        "id": "8876c73d-0067-4aa2-8003-88509bc301e7"
    },
    {
        "author": "饶节",
        "paragraphs": [
            "香绿茸茸一寸根，清泉白石共寒温。",
            "道人好事能分我，留取斓斑旧藓痕。"
        ],
        "title": "乞石菖蒲",
        "id": "0c9e24c5-f236-472e-b33d-e64ab89f9522"
    },
    {
        "author": "饶节",
        "paragraphs": [
            "风雨萧萧早晚天，放衙时节也随缘。",
            "晨参暮请真丛席，不似痴人更说禅。"
        ],
        "title": "蜜蜂",
        "id": "9de6663e-3e6f-4d5a-8f3b-40f5e464ade8"
    },
    {
        "author": "饶节",
        "paragraphs": [
            "向来桃李恰随流，策策风枝又作秋。",
            "但得相如完璧去，何妨季子敝貂游。"
        ],
        "title": "次韵赠高致虚四首  其一",
        "id": "ac9641f0-e0a3-4273-9564-030874067999"
    },
    {
        "author": "饶节",
        "paragraphs": [
            "意君剑履上青云，岂谓相逢犹问津。",
            "柱后惠文如束湿，何妨且作自由人。"
        ],
        "title": "次韵赠高致虚四首  其二",
        "id": "a43e124f-f119-4243-adb7-4d0c376e0510"
    },
    {
        "author": "饶节",
        "paragraphs": [
            "闻君小隠近山溪，野水平桥竹遶篱。",
            "名利区中无此妙，不须辛苦问蓍龟。"
        ],
        "title": "次韵赠高致虚四首  其三",
        "id": "3effbe4c-4cea-4892-8386-06479159692b"
    },
    {
        "author": "饶节",
        "paragraphs": [
            "灵隠冷泉天下奇，与君同俯碧琉璃。",
            "更寻天竺上下寺，休问荀杨大小疵。"
        ],
        "title": "次韵赠高致虚四首  其四",
        "id": "e818b07d-7ad1-4dd5-92e2-959674e3e009"
    },
    {
        "author": "饶节",
        "paragraphs": [
            "白苹风作蓼花秋，万顷寒涛卷底流。",
            "八百道人禅定起，送君持钵上行舟。"
        ],
        "title": "送通上人为长芦行乞",
        "id": "1697eac6-1eb3-47c0-8def-4351bde069b3"
    },
    {
        "author": "饶节",
        "paragraphs": [
            "文章小技竟何须，富贵浮云付与渠。",
            "衲子平生一拄杖，从来不用护身符。"
        ],
        "title": "送玘上人",
        "id": "bcc1b0a3-448f-4889-a284-ba694beee69d"
    },
    {
        "author": "饶节",
        "paragraphs": [
            "松下柴门闭绿苔，只有胡蝶双飞来。",
            "蜜蜂两股大如茧，应是前山花已开。"
        ],
        "tags": [
            "春天",
            "生活",
            "写景"
        ],
        "title": "偶成",
        "id": "ab4f3a8d-585f-485c-9673-716b03391633"
    },
    {
        "author": "饶节",
        "paragraphs": [
            "我有随身万斛泉，解令平地涌溅溅。",
            "一寸菖蒲十二节，谢师连石送泉边。"
        ],
        "title": "谢人送石菖蒲",
        "id": "d7e49b1a-611a-49aa-832a-eee06d71dea5"
    },
    {
        "author": "饶节",
        "paragraphs": [
            "寒梢展尽玉玲珑，细叶斜枝翠几重。",
            "何必敲开损高节，此君元自有清风。"
        ],
        "title": "长老欲敲去竹枝透风作凉以颂止之",
        "id": "5ba4aaaf-a2d9-4e6d-8e8e-1b26e10f8557"
    },
    {
        "author": "饶节",
        "paragraphs": [
            "跌宕平生万里程，盘车一展老心惊。",
            "溪昏树暗牛争力，似听当年风雨声。"
        ],
        "title": "题宗子赵明叔盘车图后",
        "id": "d8a5bcc4-8560-444b-8c00-fbadc878e04b"
    },
    {
        "author": "饶节",
        "paragraphs": [
            "凫雁纷纷不自由，往来长为稻粱谋。",
            "令人却忆辽天鹤，万里无云汉水秋。"
        ],
        "title": "汉上示众",
        "id": "58e35f27-8aa4-4e26-a02b-7a6c65f2b03b"
    },
    {
        "author": "饶节",
        "paragraphs": [
            "静中与世不相关，草木无情亦自闲。",
            "挽石枕头眠落叶，更无魂梦到人间。"
        ],
        "title": "眠石",
        "id": "1124db45-ef62-4715-9b5a-accfe65e5ab0"
    },
    {
        "author": "饶节",
        "paragraphs": [
            "料峭严风雪满山，驼裘絮帽叩松关。",
            "知公不减王子敬，乘兴何妨见戴还。"
        ],
        "title": "王通判雪中来访以颂谢之",
        "id": "73c1fdc4-2bf5-48ad-b58e-b749891e90ca"
    },
    {
        "author": "饶节",
        "paragraphs": [
            "月落庵前梦未回，松间无限鸟声催。",
            "莫言春色无人赏，野菜花开蝶也来。"
        ],
        "title": "晚起",
        "id": "97d5c251-a377-4a76-80c5-209840e962cc"
    },
    {
        "author": "饶节",
        "paragraphs": [
            "竹雏何事出山迟，据案开缄谩朵颐。",
            "闻道苍筤三十万，可能浑长化龙枝。"
        ],
        "title": "双池通老以笋见遗发之皆腐矣作颂戏之",
        "id": "980ef7f3-6ea9-4161-954d-18f211e67c48"
    },
    {
        "author": "饶节",
        "paragraphs": [
            "百丈曾于堂上卷，赵州只向日中铺。",
            "赠师七尺高低具，尚打当年鼓笛无。"
        ],
        "title": "闰老求席因以戏之",
        "id": "51c0f614-8716-4312-843b-c689fce86e79"
    },
    {
        "author": "饶节",
        "paragraphs": [
            "等推三界纳秋毫，错被人呼世外高。",
            "已办绿蓑青蒻笠，溟濛烟雨掐蒌蒿。"
        ],
        "title": "谢洞山和尚惠蒌蒿种",
        "id": "a2a50364-4fe9-42a7-bc6c-fbb47c6c0625"
    },
    {
        "author": "饶节",
        "paragraphs": [
            "气压春工千万枝，洒然开我合琉璃。",
            "知渠有美自难禁，不待雪深风劲时。"
        ],
        "title": "和曾伯容梅诗二首  其一",
        "id": "7e11fa66-d5c8-4da9-bbc5-288c5c9593a5"
    },
    {
        "author": "饶节",
        "paragraphs": [
            "欲开不开香满枝，小池枝映碧琉璃。",
            "岭头功德真相似，不点光明待几时。"
        ],
        "title": "和曾伯容梅诗二首  其二",
        "id": "bb337c06-85bb-4a91-877b-632a63d283cb"
    },
    {
        "author": "饶节",
        "paragraphs": [
            "天寒岁暮山骨冷，一枝两枝梅半开。",
            "酌泉煮茗汤欲竭，弥天道人犹未来。"
        ],
        "title": "待不愚入山未至",
        "id": "8d605ab3-d8af-4a29-9471-9d60cfca0835"
    },
    {
        "author": "饶节",
        "paragraphs": [
            "道人散步过茅堂，怜我毗卢尘覆藏。",
            "戏出当年三昧手，一弹指顷放毫光。"
        ],
        "title": "谢扶上人装毗卢像",
        "id": "c6bf673d-4397-4f03-a695-2432dc44d015"
    },
    {
        "author": "饶节",
        "paragraphs": [
            "秋江渺渺秋风急，芦花不飞露犹湿。",
            "江头倚杖不逢人，鹭鹚飞上渔舟立。"
        ],
        "title": "江上",
        "id": "317d4f4c-2d19-424b-97e3-8c1e6c424a7d"
    },
    {
        "author": "饶节",
        "paragraphs": [
            "白云深处白崖山，松下巖边自往还。",
            "折得一枝巖上草，赠渠分卫到人间。"
        ],
        "title": "送化士",
        "id": "595b6c0b-0531-4977-a328-750700910435"
    },
    {
        "author": "饶节",
        "paragraphs": [
            "已向尘笼透此身，来寻击竹悟心人。",
            "眠云未暖出山去，溪月松风可负君。"
        ],
        "title": "送张师哲秀才出山",
        "id": "4e973017-9a52-4cf7-983c-858e08f1174a"
    },
    {
        "author": "饶节",
        "paragraphs": [
            "赠子倚松真袜样，不须裁减不须增。",
            "青山自有白云衬，莫向红尘取次行。"
        ],
        "title": "张师哲求袜样",
        "id": "b70a4024-ec8a-49c9-a882-c4ba5fea82f9"
    },
    {
        "author": "饶节",
        "paragraphs": [
            "年来落莫卧巖谷，故人来会巖中宿。",
            "夜深灯火话西来，重悟当年庵畔竹。"
        ],
        "title": "荣大师昔从余出应天宁后为洞山古羊副庄往来称之因作小颂为寄",
        "id": "59681a77-e1f3-438c-9354-6b43b619fd71"
    },
    {
        "author": "饶节",
        "paragraphs": [
            "汉东诸国随为大，兄出何妨应有缘。",
            "想见梁家庵畔景，白云流水旧风烟。"
        ],
        "title": "送璞和尚出应双泉之命",
        "id": "45bff249-297d-4829-a6fc-068ea2a0d8e1"
    },
    {
        "author": "饶节",
        "paragraphs": [
            "顺阳春色元无数，只有秋芳恐未闻。",
            "好事霍侯人不及，许将秋色为中分。"
        ],
        "title": "檀越许分一株素馨见赠作小诗速之",
        "id": "2289314f-5e09-4791-bbb0-94730e5ae57a"
    },
    {
        "author": "饶节",
        "paragraphs": [
            "异时得交天下士，触目琳琅珠玉间。",
            "年来林下龟藏六，一见道人聊解颜。"
        ],
        "title": "赠颍昌府化士",
        "id": "6bc5ceaa-215b-428d-9ca9-76252e4c20ae"
    },
    {
        "author": "饶节",
        "paragraphs": [
            "未明心地法华转，心地明时转法华。",
            "老子年来浑不会，野梅开过竹横斜。"
        ],
        "title": "应上人作法华佛事过余求颂为作短偈",
        "id": "4e1130be-cd2c-427a-adda-44fd5ab4dc2c"
    },
    {
        "author": "饶节",
        "paragraphs": [
            "麝香朱李小而香，白杏流沙昔未尝。",
            "好事北园高隠者，筠笼剪露寄禅房。"
        ],
        "title": "谢徐通叔",
        "id": "df527997-b60a-4157-9485-d1d8216d797b"
    },
    {
        "author": "饶节",
        "paragraphs": [
            "阅礼敦诗数范公，威名千古在羌戎。",
            "范公远矣偏裨老，犹挟仙方可疗穷。"
        ],
        "title": "寄冯大辩二首  其一",
        "id": "6f8b5863-c009-4b97-9bea-c8c00a59169a"
    },
    {
        "author": "饶节",
        "paragraphs": [
            "须髯如戟老将军，未试平生剑有神。",
            "圣世清明疑不用，且将方术济时人。"
        ],
        "title": "寄冯大辩二首  其二",
        "id": "156f9d4d-1f5b-4869-84dc-286d2d60ba11"
    },
    {
        "author": "饶节",
        "paragraphs": [
            "自古丛林建立迟，说人无数作人稀。",
            "阿师卷角三冬暖，恰趁开炉作供时。"
        ],
        "title": "送双泉祥毡头",
        "id": "084889f5-a1d8-4b38-890e-7f1ad075e009"
    },
    {
        "author": "饶节",
        "paragraphs": [
            "松外寒梅已破春，道人持钵是行人。",
            "停舟山畔功成后，早晚归来细问津。"
        ],
        "title": "送古上人化漆金州",
        "id": "8186c145-3b57-4179-800b-dd8b32877c5c"
    },
    {
        "author": "饶节",
        "paragraphs": [
            "危径湍溪六月寒，阿师分卫入云端。",
            "有人不辨师真伪，举似山僧短偈看。"
        ],
        "title": "再送古上人",
        "id": "77fb66fd-4632-49b6-8c6c-4d2c21026f90"
    },
    {
        "author": "饶节",
        "paragraphs": [
            "枯木巖中一病夫，问生何处著荣枯。",
            "却须自把轩辕镜，还见从来面目无。"
        ],
        "title": "赠相师",
        "id": "d60fcd7c-9597-45ec-b737-130718aa67e3"
    },
    {
        "author": "饶节",
        "paragraphs": [
            "道人行脚半天下，忽打轻包歌式微。",
            "莫作赵州中夜遁，古灵且度出家师。"
        ],
        "title": "常上人还乡省视其师",
        "id": "e95d1f7e-0f69-4a8b-b69b-881e4730d8c5"
    },
    {
        "author": "饶节",
        "paragraphs": [
            "旌旗肃肃卷秋风，赤脚儿童挽乃翁。",
            "使者回看为农喜，年来衣履不穿空。"
        ],
        "title": "次韵周提刑出邓鄙五首",
        "id": "eef5e653-3e1b-43de-8fee-280722683e1e"
    },
    {
        "author": "饶节",
        "paragraphs": [
            "古木参天枝欲倾，秋风时发半巖声。",
            "厉山拟作故园梦，山雨萧萧梦不成。"
        ],
        "title": "次韵周提刑出邓鄙五首 过厉山驿",
        "id": "524b9fde-7c41-4fbd-aa03-1d70aa0ce1cf"
    },
    {
        "author": "饶节",
        "paragraphs": [
            "野菊秋深满意黄，一川禾黍拥人香。",
            "悬知岁乐农无事，已见茅簷压酒尝。"
        ],
        "title": "次韵周提刑出邓鄙五首 过汉东",
        "id": "c385ef97-0ae7-4b25-b354-161083f2fef0"
    },
    {
        "author": "饶节",
        "paragraphs": [
            "莫雨凄凄鸦著林，绿苔随意上墙阴。",
            "问侬此雨妨农否，漠漠无言念更深。"
        ],
        "title": "次韵周提刑出邓鄙五首 枣阳值雨",
        "id": "cb9cd682-9ff1-49db-9740-a500c133cbf2"
    },
    {
        "author": "饶节",
        "paragraphs": [
            "招提夜宿竹连村，似对诸郎孤竹君。",
            "独倚胡床人静后，总将尘事付浮云。"
        ],
        "title": "次韵周提刑出邓鄙五首 普照寺观竹",
        "id": "91e9a719-bc9f-421c-adb7-157af871f0a1"
    },
    {
        "author": "饶节",
        "paragraphs": [
            "负弩先驰入翠蓝，溪光山绿拥征骖。",
            "夜堂数刻谈名理，却胜平生四海参。"
        ],
        "title": "次韵答周提刑二首  其一",
        "id": "4dfd8856-2afb-4b7b-abd3-43138cdfd020"
    },
    {
        "author": "饶节",
        "paragraphs": [
            "神游曾已徧巖峦，占吉当知便赐环。",
            "值遇贵人真有意，竚看腾跃起鲵桓。"
        ],
        "title": "次韵答周提刑二首  其二",
        "id": "5bb81aa9-50e4-493d-8312-2f9274a391bd"
    },
    {
        "author": "饶节",
        "paragraphs": [
            "世人纷纷有底急，利欲著身如束湿。",
            "道人摆去邻虚尘，拄杖芒鞋当收拾。"
        ],
        "title": "次韵春日寄山中故友二首  其一",
        "id": "78f6d9af-2a22-438d-8a34-e9f99b7b3949"
    },
    {
        "author": "饶节",
        "paragraphs": [
            "雨过残春一扫空，哦诗自遶菊兰丛。",
            "诗成封寄山中旧，风静鶑啼日破中。"
        ],
        "title": "次韵春日寄山中故友二首  其二",
        "id": "cc235dc9-a9c1-4c40-9bee-d4f4c2db8c69"
    },
    {
        "author": "饶节",
        "paragraphs": [
            "非利非名非有求，浩然乘兴亦南游。",
            "白云出洞初无累，绿水逢坳本暂留。",
            "石径不移松雨晓，茅簷长付竹风秋。",
            "客来欲问庵中主，楖栗横挑四百州。"
        ],
        "title": "别草庵",
        "id": "2a24aa60-1bea-42a3-9aa3-3c909a1fe768"
    },
    {
        "author": "饶节",
        "paragraphs": [
            "雨后蜂忙燕啄泥，野蔷薇过柳华飞。",
            "道人抱艺行天下，好语春鹃似见几。"
        ],
        "title": "陈道人世缘不顺隠于术餬其口于四方云将复如京师乞怜于轻财重义之士冀或有怜之者因其求颂为作短句",
        "id": "6b787099-3610-49ca-a3f4-3b151bfdc85f"
    },
    {
        "author": "饶节",
        "paragraphs": [
            "老僧卧病四告朔，苦无灵药与携扶。",
            "闻道天麻能肉骨，襄阳耆旧见怜无。"
        ],
        "title": "寄襄阳求天麻圆",
        "id": "69b2ec31-debb-4b91-9d67-e0c15be24d67"
    },
    {
        "author": "饶节",
        "paragraphs": [
            "老师略展摩天手，便有儿孙建大功。",
            "五百大士安栖日，汉江千古起清风。"
        ],
        "title": "洞山宗禅师欲刻五百大阿罗汉又建大阁居之其门人钦上人实领其化缘事为作小偈送之",
        "id": "9675f7a1-0a83-4151-a895-bab001186a94"
    },
    {
        "author": "饶节",
        "paragraphs": [
            "三界从来不易安，那堪家火更烹煎。",
            "吾家幸有清凉地，枕上从头子细看。"
        ],
        "title": "赠皇甫道人",
        "id": "acb4f67f-9ba1-494c-9a18-1b841f0fc1b2"
    },
    {
        "author": "饶节",
        "paragraphs": [
            "蔷薇作架高一丈，准拟春风如许长。",
            "可怜条间一寸叶，中有嫩色三月香。"
        ],
        "title": "蔷薇",
        "id": "7e4cb5fb-c6ee-4da4-86ec-40ae22782271"
    },
    {
        "author": "饶节",
        "paragraphs": [
            "浑金璞玉世甚鲜，衣冠有识共因之。",
            "年来访道倚松室，泥牛鬭入醴泉池。"
        ],
        "title": "赠熊正臣",
        "id": "5dd34822-8197-47d2-a4a5-c93812ba6854"
    },
    {
        "author": "饶节",
        "paragraphs": [
            "先生自得游山体，竹杖芒鞋手自提。",
            "莫问山僧山里路，曹侯谿是旧时谿。"
        ],
        "title": "和刘仲高过虎溪绝句",
        "id": "d61746c9-586c-4c5b-939b-07da7e84e9d1"
    },
    {
        "author": "饶节",
        "paragraphs": [
            "年年春色总输梅，长向百花头上开。",
            "却恨今年春独晚，正须乘月为公来。"
        ],
        "title": "和愚和尚梅颂",
        "id": "2c7d38d7-fcdb-4d7d-90a7-77114b6a310b"
    },
    {
        "author": "饶节",
        "paragraphs": [
            "倚松卧病林下寺，想望朋友如天人。",
            "况公座有千里骏，为我少留君勿嗔。"
        ],
        "title": "曲留仲高",
        "id": "1be82d54-c788-4596-81d9-9375fe7d3c95"
    },
    {
        "author": "饶节",
        "paragraphs": [
            "尚有残春已可怜，那堪宿雨夜溅溅。",
            "道人若有惜春意，赤脚来看也直钱。"
        ],
        "title": "戏邀道人观残花",
        "id": "9d762451-3662-4b9b-8bfb-b7bc1671aa91"
    },
    {
        "author": "饶节",
        "paragraphs": [
            "官人许过一年余，官行有律不可虚。",
            "此来偶有山中便，愿公叱驭莫徐徐。"
        ],
        "title": "趣舒以明主簿入山二首  其一",
        "id": "f4aead59-1b4b-4a51-8f24-5ba025f1ec02"
    },
    {
        "author": "饶节",
        "paragraphs": [
            "春色过人速如电，及此花时天意深。",
            "残春转觉春可惜，愿公作意来追寻。"
        ],
        "title": "趣舒以明主簿入山二首  其二",
        "id": "dc99c56b-440f-4fea-902f-fa89d380018e"
    },
    {
        "author": "饶节",
        "paragraphs": [
            "茂林脩竹阴阴地，昔日曾为烂漫游。",
            "道人况有人伦鉴，为煮新芽更一瓯。"
        ],
        "title": "赠徐道人",
        "id": "989fc9dc-bd81-4e26-b11b-699971f5e9c9"
    },
    {
        "author": "饶节",
        "paragraphs": [
            "官人骑马松门外，下马敲门眉目清。",
            "休问西来他日意，遶篱无数竹鸡鸣。"
        ],
        "title": "韩承务过余求颂",
        "id": "dcfedbba-e020-4654-891a-2b2169e24650"
    },
    {
        "author": "饶节",
        "paragraphs": [
            "年来养病卧巖阿，多谢庞公尽室过。",
            "若询击竹家风事，休把虚空更撮摩。"
        ],
        "title": "祝大夫解房州印过山有颂次韵",
        "id": "350e960d-b2e7-45df-a798-3b9df2161c58"
    },
    {
        "author": "饶节",
        "paragraphs": [
            "三十年来访道场，骊珠夺得是寻常。",
            "今日倚松重借问，摩尼从此转晶光。"
        ],
        "title": "赠祝大夫令人",
        "id": "425da9ab-fe31-445a-b6a9-cd05e18f685a"
    },
    {
        "author": "饶节",
        "paragraphs": [
            "晓日珑璁竹入门，石鱼吼处恰翻身。",
            "老夫遽起无余事，收拾儿童访道人。"
        ],
        "title": "早起作颂访愚禅师",
        "id": "1b8e3492-34bf-44ba-aa7a-888f4cdd60cb"
    },
    {
        "author": "饶节",
        "paragraphs": [
            "散发临流性所便，不携裀褥借云眠。",
            "山童抱杖立户外，不索仙陀未敢前。"
        ],
        "title": "范机宜磨头昼眠有作次其韵",
        "id": "1dcc6e9f-35b6-4225-8aec-223097a360a2"
    },
    {
        "author": "饶节",
        "paragraphs": [
            "谁知春事妙无穷，费尽东君多少工。",
            "朝来再遶朱栏看，独有淮阳一朵红。"
        ],
        "title": "送春",
        "id": "0f5b9b18-2683-421b-badf-809439988d4d"
    },
    {
        "author": "饶节",
        "paragraphs": [
            "年来春色妙无穷，芍药今朝又破红。",
            "寄语满堂枯木众，野花香径好携筇。"
        ],
        "title": "芍药花开招大众看",
        "id": "1cdbdd73-34f1-4ca0-bc78-c707f069e2df"
    },
    {
        "author": "饶节",
        "paragraphs": [
            "转物堂前春烂漫，杨花断送今无余。",
            "故人过我勿厌数，免寄寒温一束书。"
        ],
        "title": "仲高留题转物堂亦次其韵",
        "id": "ada7d8d1-286f-4f6c-8aa3-54b99e1a607d"
    },
    {
        "author": "饶节",
        "paragraphs": [
            "新荷贴贴铺水面，要渠起立良独难。",
            "一朝时至鹤鹭立，清凉月下飞翻翻。"
        ],
        "title": "感新荷",
        "id": "a34b52c8-c2dc-42db-bf5d-80ebf8bcf9df"
    },
    {
        "author": "饶节",
        "paragraphs": [
            "黄栗留鸣日正长，酴醾开尽一川香。",
            "南园表里皆浓绿，黄蝶无稽辊地狂。"
        ],
        "title": "黄蝶",
        "id": "0ca4a758-a6aa-40a0-8fc0-b3fff6ccd3f6"
    },
    {
        "author": "饶节",
        "paragraphs": [
            "浩荡园林风雨声，鹁鸠撩乱亦悲鸣。",
            "作毬刺芥风吹尽，薝卜林中特地清。"
        ],
        "title": "薝卜",
        "id": "f3be68d9-647f-49ad-9b8d-06364941575c"
    },
    {
        "author": "饶节",
        "paragraphs": [
            "多能百舌弄春晴，解作春风百鸟声。",
            "独立高林千尺上，黄鹂无数不能鸣。"
        ],
        "title": "百舌",
        "id": "2cb2d01b-29ec-4759-950b-e5b2f7206cce"
    },
    {
        "author": "饶节",
        "paragraphs": [
            "杜鹃终日苦言归，只解言归不见机。",
            "青山本是渠归处，犹向风前怨落晖。"
        ],
        "title": "嘲杜鹃",
        "id": "c52d0f6b-6f2a-4cfd-9b97-28d338634128"
    },
    {
        "author": "饶节",
        "paragraphs": [
            "爱夏堂前风卷帘，归鸿无数过前簷。",
            "杜鹃只解催渠去，应为南方六月炎。"
        ],
        "title": "归鸿",
        "id": "e43cad8f-a767-4a9e-aff9-e6cc919fddbd"
    },
    {
        "author": "饶节",
        "paragraphs": [
            "杏子黄时麦已收，槐阴重叠柳条柔。",
            "山中活计无疆界，却鄙人间万户侯。"
        ],
        "title": "山间",
        "id": "64a7127a-87ee-405a-82e3-08caf5cb13ef"
    },
    {
        "author": "饶节",
        "paragraphs": [
            "桃李浓时恰退藏，甘随萧艾隠风光。",
            "转物堂前春欲绝，稍依宫样试严粧。"
        ],
        "title": "石竹",
        "id": "e31f93c2-5469-434c-8a94-99c30c28c7bd"
    },
    {
        "author": "饶节",
        "paragraphs": [
            "鸣鸠逐妇喧不休，浮云作雨方西流。",
            "倚松卧病无佳处，闻道故人疾乃瘳。"
        ],
        "title": "闻故人来",
        "id": "dab1d2a7-5216-48d1-a41b-f6f7c4392329"
    },
    {
        "author": "饶节",
        "paragraphs": [
            "落月过山风露清，鸡声未作天欲明。",
            "杜鹃不管人残梦，南枝飞过北枝鸣。"
        ],
        "title": "闻杜鹃",
        "id": "053f1057-de2f-42ad-88ca-a1b02f775dd9"
    },
    {
        "author": "饶节",
        "paragraphs": [
            "尚有余春可尽欢，何须终日遶阑干。",
            "倚松庵畔见春后，人间春色不须看。"
        ],
        "title": "示众看花",
        "id": "e0051339-03e0-42b3-8608-e8dd28683d0e"
    },
    {
        "author": "饶节",
        "paragraphs": [
            "紫蕨伸拳笋破梢，柳光飞尽绿阴交。",
            "道人闭口不知处，黄栗留鸣鹊在巢。"
        ],
        "title": "访韬光庵主不遇",
        "id": "0848898e-6e15-4189-9018-d3d2979a76c3"
    },
    {
        "author": "饶节",
        "paragraphs": [
            "倚松卧病山林下，每荷明公特见怜。",
            "但得此身常受供，不妨明月在秋天。"
        ],
        "title": "寄吕善叔主簿",
        "id": "579f03e9-d543-4fcf-82ce-607d3fd1ed91"
    },
    {
        "author": "饶节",
        "paragraphs": [
            "京国驰名四十年，华严说罢复谈禅。",
            "夜来一昔真忏悔，果然明月在秋天。"
        ],
        "title": "赠善公华严法师",
        "id": "fbb53716-d8f9-40b6-9270-36b69275d7b8"
    },
    {
        "author": "饶节",
        "paragraphs": [
            "白葛乌纱松径遥，溪声激激雨萧萧。",
            "乐山乐水自仁智，争利争名渠市朝。",
            "今日不须沽酒引，他年岂待作诗招。",
            "悬知三十六峰下，祗么相寻共寂寥。"
        ],
        "title": "赠吕无求县丞约游嵩少",
        "id": "0e116c97-37af-4333-a5f3-e192f7236267"
    },
    {
        "author": "饶节",
        "paragraphs": [
            "何事凌寒带晓暾，高才不肯簿书昏。",
            "别峰小寺已鸣磬，夹道短篱犹闭门。",
            "雨后松枝浑黛绿，冻余泉窦尚春温。",
            "聊将二物方君德，富贵功名不足论。"
        ],
        "title": "赠毛雍玉县丞谢到山中",
        "id": "55d0df73-0e64-402c-bda5-6cc1f3c4e737"
    },
    {
        "author": "饶节",
        "paragraphs": [
            "长忆吟诗对短檠，诗成重改又鸡鸣。",
            "如今老矣无心力，口诵君诗绕竹行。"
        ],
        "title": "答吕居士寄诗",
        "id": "47638a8b-1e02-4abe-a8a9-a47d6c302ece"
    },
    {
        "author": "饶节",
        "paragraphs": [
            "白骨纤纤巧画眉，髑髅楚楚被罗衣。",
            "手持纨扇空相对，笑杀傍观自不知。"
        ],
        "title": "题骨观画",
        "id": "313914e9-0877-480c-aee0-45fb396faef0"
    },
    {
        "author": "饶节",
        "paragraphs": [
            "尽道春多雨，伤摧花鸟空。",
            "不知春态度，尤在绿荫中。"
        ],
        "title": "春",
        "id": "389a85e4-d38b-4130-8605-e582fbc9d6f6"
    },
    {
        "author": "饶节",
        "paragraphs": [
            "娇朱浅浅透冰光，瘦倚疏篁半出墙。",
            "雅有风情胜桃杏，巧含春思避冰霜。",
            "融明醉脸笼轻晕，敛掩仙裙蹙嫩黄。",
            "日暮风英堕行袂，依稀如著领巾香。"
        ],
        "title": "红梅",
        "id": "f0a5739e-a99a-4ac7-bae5-8561c579d8b0"
    },
    {
        "author": "饶节",
        "paragraphs": [
            "剥剥剥，里面有虫外面啄。",
            "多少茫茫瞌睡人，顶后一锥犹未觉。",
            "若不觉，更听山僧剥剥剥。"
        ],
        "title": "偈",
        "id": "1562c3db-18de-4af9-8f5a-0509bf73a0ac"
    },
    {
        "author": "饶节",
        "paragraphs": [
            "两公待我以国士，是时公亦同在门。",
            "今日江头看使节，令人泪溼汉江云。"
        ],
        "title": "赠陈成季",
        "id": "d34de51b-68e1-4497-8b31-761b83e90b32"
    },
    {
        "author": "饶节",
        "paragraphs": [
            "云山低处堪投老，文史他年不疗穷。",
            "富贵可求吾亦嬾，眼看余了化王公。"
        ],
        "title": "寄谢无逸",
        "id": "e48ff40c-a672-4658-8e6b-420adce99ad1"
    },
    {
        "author": "饶节",
        "paragraphs": [
            "时平主圣，万国自靖。",
            "不杀而成，不征而正。",
            "矫矫虎臣，无所用命。",
            "移将东南，介我佛会。",
            "久闻吾曹，念佛三昧。",
            "喑呜叱咤，化为佛声。",
            "三令五申，易为佛名。",
            "一佛一米，为米三升。",
            "自升而斗，自斗而斛。",
            "念之无穷，太仓不足。"
        ],
        "title": "佛米赞",
        "id": "9cb86644-c778-4bff-b615-133bdbafcd66"
    },
    {
        "author": "饶节",
        "paragraphs": [
            "闲携经卷倚松立，试问客从何处来。"
        ],
        "title": "句  其一",
        "id": "2244c905-0d8d-4f02-ab5d-3386e4669fce"
    },
    {
        "author": "饶节",
        "paragraphs": [
            "政须送与王摩诘。"
        ],
        "title": "句  其二",
        "id": "d7e7d67d-9cf5-451f-8cb8-e3d82262b247"
    },
    {
        "author": "詹荣",
        "paragraphs": [
            "木鱼原来无肚肠，声声唤我出镬汤。",
            "佛法原来无多子，王婆头上戴丁香。"
        ],
        "title": "颂",
        "id": "dea63b58-ea85-4be3-b5b1-451abc815360"
    },
    {
        "author": "张叔夜",
        "paragraphs": [
            "六尺轻罗染曲尘，金莲步稳衬湘裙。",
            "从今不入襄王梦，剪尽巫山一朵云。"
        ],
        "title": "岐王宫侍儿落发为尼",
        "id": "54b6e863-3ad3-424d-b309-f2a970fe8d1e"
    },
    {
        "author": "张叔夜",
        "paragraphs": [
            "豫章富人物，历数烦偻指。",
            "先生钓璜孙，盛德邈相似。",
            "却顾徐洪辈，琐琐讵足记。",
            "修竹照清漪，邂逅聊复尔。",
            "吾君迈周文，未省猎渭水。",
            "矧此江之湄，相距数千里。",
            "会遇偶有时，必为苍生起。"
        ],
        "title": "寄题靖安吕延平钓台",
        "id": "02cbe7e5-f9ec-4dec-8ed6-1528be176f7d"
    },
    {
        "author": "冯澥",
        "paragraphs": [
            "腊腊批红玉，霜梨割紫金。"
        ],
        "title": "句",
        "id": "b530b3dc-1b88-4e5f-8b15-8105c81f162e"
    },
    {
        "author": "董俊",
        "paragraphs": [
            "南道勤王仗壮猷，襄阳果幸尚无忧。",
            "可怜一具英雄骨，不扈君王过白沟。"
        ],
        "title": "挽张总管叔夜",
        "id": "145cb394-d58f-4713-8769-75862d4e14f7"
    },
    {
        "author": "苏庠",
        "paragraphs": [
            "属玉双飞水满塘，菰蒲深处浴鸳鸯。",
            "白苹满棹归来晚，秋著芦花一岸霜。"
        ],
        "title": "清江曲  其一",
        "id": "81be133f-bb9e-4e24-829c-ab75fc56a348"
    },
    {
        "author": "苏庠",
        "paragraphs": [
            "扁舟系岸依林樾，萧萧两鬓吹华发。",
            "万事不理醉复醒，长占烟波弄明月。"
        ],
        "title": "清江曲  其二",
        "id": "0cba6bc7-98b6-417f-bce4-fa25f3a1c642"
    },
    {
        "author": "苏庠",
        "paragraphs": [
            "层波渺渺山苍苍，轻霜陨木莲叶黄。",
            "呼儿极浦下笭箵，社瓮欲熟浮蛆香。"
        ],
        "title": "后清江曲  其一",
        "id": "3ffd454d-2e35-4e48-a0c2-b6918d626dee"
    },
    {
        "author": "苏庠",
        "paragraphs": [
            "轻蓑淅沥鸣秋雨，日暮乘流自相语。",
            "一笛清风万事休，白鸟翩翩落烟渚。"
        ],
        "title": "后清江曲  其二",
        "id": "bc463fe2-5a74-40fd-adc3-d2c2fb8797a6"
    },
    {
        "author": "苏庠",
        "paragraphs": [
            "王郎臞庵摩诘诗，烟花遶舍江遶篱。",
            "石渠东观了无梦，笔床茶灶行相期。",
            "古人已往不可作，甫里顾有今天随。",
            "湾头蟹舍岂著我，请具蓑笠悬牛衣。"
        ],
        "title": "臞庵",
        "id": "3a5b8fa8-0d74-4a75-a2a3-9222fcede31d"
    },
    {
        "author": "苏庠",
        "paragraphs": [
            "笛弄松江明月，蓑披笠泽归云。",
            "若话青霄快活，五侯何处如君。"
        ],
        "title": "草堂",
        "id": "e40de758-9b93-4af3-9637-08845f7e9f38"
    },
    {
        "author": "苏庠",
        "paragraphs": [
            "臞庵主人天与闲，回栏飞阁临沧湾。",
            "晴波渺渺雁行落，坐见万顷穿云还。",
            "百年有底付鸟翼，未暇著脚鸳鸾间。",
            "径须呼酒浇磈磊，莫遣暝色霾烟鬟。"
        ],
        "title": "浮天阁  其一",
        "id": "67a32ac8-9ee3-40f5-93ac-897565d4f2a6"
    },
    {
        "author": "苏庠",
        "paragraphs": [
            "玉蟾飞入水晶宫，万顷琉璃碎晚风。",
            "诗就云归不知处，断山零落有无中。"
        ],
        "title": "浮天阁  其二",
        "id": "ceae9cb0-f66c-4c29-88be-d7a3a3c05b4d"
    },
    {
        "author": "苏庠",
        "paragraphs": [
            "秋落空江动碧虚，黄芦洲渚雁飞初。",
            "我来欲访鸱夷子，为挂西风十幅蒲。"
        ],
        "title": "浮天阁  其三",
        "id": "af87633c-1391-4346-add0-34dffdf4a828"
    },
    {
        "author": "苏庠",
        "paragraphs": [
            "柳外西风六幅蒲，野塘睡鸭对舂鉏。",
            "如何唤得王摩诘，画作江南烟雨图。"
        ],
        "title": "平远堂  其一",
        "id": "cf0f2e7b-fa07-4f32-b1b4-e9917c5a75f9"
    },
    {
        "author": "苏庠",
        "paragraphs": [
            "寒芦淅淅催秋晚，浦雨溟溟忆去年。",
            "它日未埋黄土陌，为君重赋补亡篇。"
        ],
        "title": "平远堂  其二",
        "id": "74c5e52a-1692-4278-8d45-2130c3ac22c0"
    },
    {
        "author": "苏庠",
        "paragraphs": [
            "卷衲下苍壁，夜光容暗投。",
            "人追道林辈，诗入杼山流。",
            "风吹蒹葭雨，雁横江汉秋。",
            "须烦紫籐杖，聊与白云留。"
        ],
        "title": "送举书记归天台",
        "id": "53164ee8-4430-4aed-8857-71c2ab93a1bb"
    },
    {
        "author": "苏庠",
        "paragraphs": [
            "溪南溪北鸟啼处，树头树底梅已空。",
            "绝叹不如木上座，伴君千叠夕岚中。"
        ],
        "title": "送天台则上人还浙东",
        "id": "8338ddcc-9b74-4338-8552-e6d2bb12becc"
    },
    {
        "author": "苏庠",
        "paragraphs": [
            "雨暗蒹葭浦，烟青杨柳津。",
            "有劳修月手，来访卧云人。",
            "落笔向来事，无锥今岁贫。",
            "故山何处是，落日大江滨。"
        ],
        "title": "送天台珪上人",
        "id": "0b3512f7-6e8d-4dc6-ac78-27d049d19893"
    },
    {
        "author": "苏庠",
        "paragraphs": [
            "床头萝月厌同攀，发兴东吴万叠间。",
            "森木已深溪上屋，瘦藤穿尽雨余山。",
            "黄梅绿李看来熟，长簟北窗谁与闲。",
            "此别故应频作恶，一樽何日慰勤艰。"
        ],
        "title": "送吕山友游天台",
        "id": "77726d52-67ee-4a26-badf-bf6e10b49787"
    },
    {
        "author": "苏庠",
        "paragraphs": [
            "校书绝足腾飞黄，不数向来何与江。",
            "锦囊诗句随云表，十袭未启心先降。"
        ],
        "title": "次刘晞颜韵",
        "id": "543ce230-65ec-475f-8619-0e2f4db77ef7"
    },
    {
        "author": "苏庠",
        "paragraphs": [
            "语别既不易，况与子同生。",
            "如何携手好，忽作千里行。"
        ],
        "title": "送行",
        "id": "64a98188-7229-47ec-8b82-f9ecb3b9994d"
    },
    {
        "author": "苏庠",
        "paragraphs": [
            "敌骑乘秋入，妖氛拥贼营。",
            "孤城控淮海，百口付柴荆。",
            "徒想回天力，空余恋阙情。",
            "艰难思报主，炯炯寸心明。"
        ],
        "title": "挽张彦知",
        "id": "6ef4f3cd-9cb4-4995-bdb9-4c68175f0771"
    },
    {
        "author": "苏庠",
        "paragraphs": [
            "蟠胸历历邺侯书，落笔奔奔走坂车。",
            "办作五言玉节信，直拼病渴马相如。"
        ],
        "title": "送李巨源赴洮湖陈氏馆",
        "id": "9d38adec-4849-42e6-9bfc-2e8ecbb7499c"
    },
    {
        "author": "苏庠",
        "paragraphs": [
            "聊辍清都玉笋班，虎符犹得控荆蛮。",
            "已见五溪谈笑了，坐追九辨典刑还。"
        ],
        "title": "诗一首",
        "id": "1051678b-8ee2-4af3-83c1-b5178e99baaa"
    },
    {
        "author": "苏庠",
        "paragraphs": [
            "秋霜一夜到枯荷，奈此江南秋色何。",
            "蕲君未作一成去，同听竹窗鸿雁过。"
        ],
        "title": "戏成小诗留子静兄",
        "id": "ccda9bea-b830-469a-a03f-f852a4a0fd8e"
    },
    {
        "author": "苏庠",
        "paragraphs": [
            "尺五城南客，能过仲蔚居。",
            "烟霏深寂历，云树晚扶疏。",
            "老去一无著，诗成百不如。",
            "喜无招隠作，仍免绝交书。"
        ],
        "title": "送钱仲韶机宜南归天台",
        "id": "c5b22925-24cc-47d1-897d-6d24a55139f0"
    },
    {
        "author": "苏庠",
        "paragraphs": [
            "铜棺之南山复山，扪萝绝壁藓苔斑。",
            "只今何处可容足，乞我石房云一间。"
        ],
        "title": "题张公洞",
        "id": "4bfce736-224d-496e-a4d0-f69011aca772"
    },
    {
        "author": "苏庠",
        "paragraphs": [
            "吴中未历佳山水，湖上怀思去惘然。",
            "云去云归两峰寺，鸥飞鸥没夕阳天。",
            "客愁官渡落花雨，归梦下湖春水船。",
            "想得对床成夜语，何须陇月向人圆。"
        ],
        "title": "宿飞来峰下",
        "id": "6c303407-243e-4a3c-a019-ad0bc90ed935"
    },
    {
        "author": "苏庠",
        "paragraphs": [
            "牛背行将老，鸥沙盟已寒。",
            "莼鲈付张翰，书札报任安。",
            "古学饱胸次，惊澜翻笔端。",
            "西湖千顷月，留取醉眼看。"
        ],
        "tags": [
            "西湖"
        ],
        "title": "送子经归临安",
        "id": "bc85a2e4-6954-4af0-bfc8-decf92691344"
    },
    {
        "author": "苏庠",
        "paragraphs": [
            "蕊珠妙言，字照编简。",
            "云霾三馆，其人则远。",
            "世衰道丧，完节者鲜。",
            "临终之叹，作世和篇。"
        ],
        "title": "陶隠居画像赞",
        "id": "637c5a2f-3fd2-4f88-b364-c18e5ec3d29b"
    },
    {
        "author": "苏庠",
        "paragraphs": [
            "沙溪烟绝雨才通，无数深红间浅红。",
            "山店落英春寂寂，青旗吹尽柳花风。"
        ],
        "title": "惠安寺",
        "id": "cdf08df5-2a66-4d15-9f22-26ba6c9abb6e"
    },
    {
        "author": "苏庠",
        "paragraphs": [
            "十日已吹梅信风，绝怜未许一尊同。",
            "喜君不减习主簿，愧我殊非庞德公。"
        ],
        "title": "德友近在咫尺乃不相过因成小诗上呈",
        "id": "b427d2a7-6b3f-452e-b4b1-3f1b2abe464d"
    },
    {
        "author": "苏庠",
        "paragraphs": [
            "问讯云萝小隠家，剡藤醉墨半欹斜。",
            "酒余落笔已殊绝，发兴不须薝卜花。"
        ],
        "title": "德友求薝卜花栽戏作小诗代简",
        "id": "86fc5d48-c949-4c02-b321-052b4bb119f6"
    },
    {
        "author": "苏庠",
        "paragraphs": [
            "竹阴既疏明，流泉复清驶。",
            "佳响闻山禽，凉风澹然至。",
            "幽人此安禅，阅世一嬉戏。",
            "何必周八垠，是中有能事。"
        ],
        "title": "题唐颓山风漪轩",
        "id": "6cd3ca04-084a-4bdd-aa45-96a600d022c2"
    },
    {
        "author": "苏庠",
        "paragraphs": [
            "沙晚水痕碧，萧萧蒲苇秋。",
            "鸿飞遵远渚，木落见沧洲。",
            "藤杖吟还倚，风帘行可休。",
            "有怀谁共语，暝色起林丘。"
        ],
        "title": "至湖上",
        "id": "f7ee826c-9307-47de-871f-fc56d586a7a1"
    },
    {
        "author": "苏庠",
        "paragraphs": [
            "弦歌武城宰，遗芳叹汉官。",
            "莫怀千载忧，且毕今日欢。",
            "亭午百吏散，曲肱谢喧烦。",
            "况看古锦句，落笔酬江山。"
        ],
        "title": "赠邑令章夏",
        "id": "613e4fa6-f07a-4dae-a39c-d28e32b08e85"
    },
    {
        "author": "苏庠",
        "paragraphs": [
            "但见金华仙伯语，笔端丘壑饱经心。"
        ],
        "title": "句  其一",
        "id": "22dc490a-f792-4539-b0b1-944097fbaddd"
    },
    {
        "author": "苏庠",
        "paragraphs": [
            "休言贫病惟三箧，已办借书无一鸱。"
        ],
        "title": "句  其二",
        "id": "e7f5cebc-8ba6-4672-8493-8d749cb9015d"
    },
    {
        "author": "苏庠",
        "paragraphs": [
            "去止书三箧，归亡酒一鸱。"
        ],
        "title": "句  其三",
        "id": "27dc5196-86b1-4a62-9f01-a0dec8eea7db"
    },
    {
        "author": "苏庠",
        "paragraphs": [
            "惭无安世书三箧，滥得扬雄酒一鸱。"
        ],
        "title": "句  其四",
        "id": "bca837c7-fde4-4680-8726-bfdbe8aa9a29"
    },
    {
        "author": "苏庠",
        "paragraphs": [
            "斯人活国计，不数管及萧。"
        ],
        "title": "句  其五",
        "id": "ed044e6c-7be7-4893-85d8-09f3879569b0"
    },
    {
        "author": "苏庠",
        "paragraphs": [
            "惟公廊庙姿，骨相宜珥貂。"
        ],
        "title": "句  其六",
        "id": "484baf71-a32f-4e85-8abd-78768b84a884"
    },
    {
        "author": "苏庠",
        "paragraphs": [
            "饱闻胸次有云梦，语作惊澜翻舌端。"
        ],
        "title": "句  其七",
        "id": "107767ab-074a-458a-9029-98cf96e4effc"
    },
    {
        "author": "苏庠",
        "paragraphs": [
            "骑鲸公子汉于菟，并驾殊非李与苏。"
        ],
        "title": "句  其八",
        "id": "a4733d72-b0ce-46f6-b351-c88ad6f103a2"
    },
    {
        "author": "苏庠",
        "paragraphs": [
            "晚喜此士来相亲，呼童汲涧濯玄云。"
        ],
        "title": "句  其九",
        "id": "98ce297b-e75f-4bf0-af65-158d5e9070bf"
    },
    {
        "author": "苏庠",
        "paragraphs": [
            "江南溪工琢溪玉，凄风瑟瑟江作縠。"
        ],
        "title": "句  其一○",
        "id": "9b09993d-307d-4642-a71c-fdd4414c46b2"
    },
    {
        "author": "苏庠",
        "paragraphs": [
            "古屋茆茨小。"
        ],
        "title": "句  其一一",
        "id": "22271c06-c076-4a98-9f87-74be9193de1e"
    },
    {
        "author": "苏庠",
        "paragraphs": [
            "慇懃今日一时开。"
        ],
        "title": "句  其一二",
        "id": "0ba45b23-0d0a-4ff9-9ef7-d2b52b64e05c"
    },
    {
        "author": "苏庠",
        "paragraphs": [
            "雨过乱蓑堆野艇，月明长笛和菱歌。"
        ],
        "title": "句  其一三",
        "id": "754c00e7-338e-4ed5-aa51-0fb9a56096c2"
    },
    {
        "author": "苏庠",
        "paragraphs": [
            "断崖绝壑元无主。"
        ],
        "title": "句  其一四",
        "id": "dc65de7d-d9a0-4696-b8ac-8c4f1c173607"
    },
    {
        "author": "苏庠",
        "paragraphs": [
            "竹里江梅寒未吐。"
        ],
        "title": "句  其一五",
        "id": "b639b39f-03fe-470f-9cbf-ed84257fd1fc"
    },
    {
        "author": "苏庠",
        "paragraphs": [
            "乞得东风一杖藜。"
        ],
        "title": "句  其一六",
        "id": "a4146b69-964f-43ff-a7e5-5d0ec5d51615"
    },
    {
        "author": "苏庠",
        "paragraphs": [
            "眼底青山映寂寥。"
        ],
        "title": "句  其一七",
        "id": "681bd464-22a7-459a-ac74-7f403ea1e8b3"
    },
    {
        "author": "苏庠",
        "paragraphs": [
            "穿花却与共扶藤。"
        ],
        "title": "句  其一八",
        "id": "9989c8b5-3064-4933-837e-b03355c54f63"
    },
    {
        "author": "苏庠",
        "paragraphs": [
            "迎春不负千金诺。"
        ],
        "title": "句  其一九",
        "id": "a12356eb-5c1c-4d89-aca9-ac968512a96a"
    },
    {
        "author": "释祖可",
        "paragraphs": [
            "伛步入萝径，绵延趣最深。",
            "僧居不知处，彷彿清磬音。",
            "石梁邀屡度，始见青松林。",
            "谷口未斜日，数峰生夕阴。",
            "凄风薄乔木，万窍作龙吟。",
            "摩挲绿苔石，书此慰幽寻。"
        ],
        "title": "天台山中偶题",
        "id": "d35ef6e0-cd5a-46ae-805e-4dd7f4581a2f"
    },
    {
        "author": "释祖可",
        "paragraphs": [
            "水似秋蛇巧作蟠，山如浓翠拥高鬟。",
            "清风明月元无主，乞我烟萝茅数间。"
        ],
        "title": "霜余溪上",
        "id": "39111a45-66d9-494d-8a2d-6279cd9da471"
    },
    {
        "author": "释祖可",
        "paragraphs": [
            "坐上柴桑墟落烟，眼中百里旧山川。",
            "候门稚子似无恙，三径巾车人绝怜。",
            "尚友当须今逸少，丹青宁复老龙眠。",
            "流传匪独遗怡玩，端使懦夫怀凛然。"
        ],
        "title": "李伯时作渊明归去来图王性之刻于琢玉坊病僧祖可见而赋诗",
        "id": "18fa58df-71ed-45f3-be4a-bf1d5b70c193"
    },
    {
        "author": "释祖可",
        "paragraphs": [
            "乘空作山川，妙绝借墨色。",
            "曲折千里素幅间，来自吴兴白苹客。",
            "乃知潇湘洞庭岸，平吞胸中寄笔力。",
            "清霜摇落江海空，如闻冥冥度惊鸿。",
            "重楼复阁底处所，使我绝欲空濛中。",
            "吴侯吴侯安用许，浪迫归心赴翛渚。",
            "如何唤得江上船，一卧苍波占烟雨。"
        ],
        "tags": [
            "洞庭湖"
        ],
        "title": "次吴伯江所藏文湖州山水韵",
        "id": "8258c502-d276-46cf-b1b2-9e0fb766d495"
    },
    {
        "author": "释祖可",
        "paragraphs": [
            "江势卷十万顷，村墅掩三四家。",
            "落雁惊横烟水，小舟欹著寒沙。"
        ],
        "title": "书余逢时所作山水  其一",
        "id": "f85686ae-89a2-4323-bf20-79b013277688"
    },
    {
        "author": "释祖可",
        "paragraphs": [
            "折苇非关秋色，飞鸥元自斜行。",
            "坐上忽惊丘壑，窗间那有潇湘。"
        ],
        "title": "书余逢时所作山水  其二",
        "id": "e74eac6a-b2d7-4cf5-adbd-1054ac4b5512"
    },
    {
        "author": "释祖可",
        "paragraphs": [
            "江南江北岸，饱历此山川。",
            "谁信著笔力，尽驱来眼前。",
            "野桥分道路，古木薄风烟。",
            "我欲径归去，沙头人挽船。"
        ],
        "title": "书余逢时所作山水  其三",
        "id": "eb98b77c-fb9a-4122-a145-9dfb85a5bedb"
    },
    {
        "author": "释祖可",
        "paragraphs": [
            "秦郎真是旧摩诘，写出崔巍霜雪姿。",
            "林壑卷帘相照映，坐令公子发幽思。"
        ],
        "title": "咏秦处士作枯松",
        "id": "4d412ce2-b960-40e7-bbad-9d43af0a3bd2"
    },
    {
        "author": "释祖可",
        "paragraphs": [
            "手开玉玺心希有，乃得横烟冰雪枝。",
            "枯木堂中安用许，适堪病眼发新诗。"
        ],
        "title": "求初老墨梅",
        "id": "15b73ee0-c74e-4eb6-9ab8-1e0397250a4b"
    },
    {
        "author": "释祖可",
        "paragraphs": [
            "不向江南冰雪底，乃于毫末发春妍。",
            "一枝无语淡相对，疑在竹桥烟雨边。"
        ],
        "title": "墨梅",
        "id": "725f8ce3-9aa5-47af-bb58-6a314c1dfa50"
    },
    {
        "author": "释祖可",
        "paragraphs": [
            "此自是我辈物，而乃落君家房。",
            "尚喜周旋顾盼，无忧荦确风霜。"
        ],
        "title": "书性之所藏伯时木石屏  其一",
        "id": "4d259cf6-a10c-4f73-94b1-fb3c266a5ad4"
    },
    {
        "author": "释祖可",
        "paragraphs": [
            "淡巃嵷烟雨色，老槎牙霜霰痕。",
            "想见湘岑落木，雾连江月昏昏。"
        ],
        "title": "书性之所藏伯时木石屏  其二",
        "id": "79e5de97-5e44-4d64-9d36-bd1ccc930158"
    },
    {
        "author": "释祖可",
        "paragraphs": [
            "胸中定自有此，笔端乃一见之。",
            "摧却岌峨天柱，来成咫尺峨嵋。"
        ],
        "title": "书性之所藏伯时木石屏  其三",
        "id": "6495891d-f440-45c9-a0ea-d014dd60ed42"
    },
    {
        "author": "释祖可",
        "paragraphs": [
            "怜君作诗自无敌，游戏诗余画成癖。",
            "高堂奋袖风雨来，霜干云根动秋色。",
            "长怀祝融天柱峰，万年不死之乔松。",
            "观君此画已无斁，不复望云支瘦筇。"
        ],
        "title": "书秦处度所作松石",
        "id": "ced0dc41-77f3-48a5-9cbb-f3ec25b4d57a"
    },
    {
        "author": "释祖可",
        "paragraphs": [
            "平生徒说追风足，厌见驽骀饱刍粟。",
            "刘侯为出二马图，缅想权奇在坰牧。",
            "本朝不伐大宛城，公初得之无乃惊。",
            "胡沙燕山在吾目，短草落日低边明。",
            "雄姿忽作风动壁，意气腾骧欲无敌。",
            "前者骄矜后者驰，信矣能先鸟疾飞。",
            "圉人亦复神超然，亮作俗肉勤加鞭。",
            "吁嗟骏骨世定有，良乐不逢长弃捐。"
        ],
        "title": "观壮舆所藏伯时马",
        "id": "a0eeb10d-0a4a-47d5-91f5-ea8f79b9d7f0"
    },
    {
        "author": "释祖可",
        "paragraphs": [
            "不能晋室扶倾覆，尽作西方社里人。",
            "岂意一时希有事，翻令元亮两眉颦。"
        ],
        "tags": [
            "庐山"
        ],
        "title": "庐山十八贤",
        "id": "5a33a3a5-9e9f-4bf8-ada6-11f0205be7a8"
    },
    {
        "author": "释祖可",
        "paragraphs": [
            "琴到无弦听者希，古今唯有一钟期。",
            "几回拟鼓阳春曲，月满虚堂下指迟。"
        ],
        "title": "绝句",
        "id": "4258aaaf-2aa6-444d-9168-90882f8614f3"
    },
    {
        "author": "释祖可",
        "paragraphs": [
            "靖节非傲世，带耻为人束。",
            "鬰然霜雪姿，受正如松独。",
            "高歌归去来，自种松与粟。",
            "寓意琴书间，处己审缨足。",
            "倾觞三径醉，颓然忘宠辱。",
            "江山有遗迹，庶以拯流俗。"
        ],
        "title": "靖节祠",
        "id": "42e81faa-27d8-4056-83a3-2e4a3977f5d1"
    },
    {
        "author": "释祖可",
        "paragraphs": [
            "午窗汤餠违烦渴，安得云腴作短兵。",
            "仙鼎望公能遣赠，只今兀坐听歌声。"
        ],
        "title": "香林许惠南溪茶作诗促之",
        "id": "64380604-ca89-4660-9743-58465e80d73f"
    },
    {
        "author": "释祖可",
        "paragraphs": [
            "能来不能款，竟欲与公言。",
            "促策望山去，未须违世喧。",
            "轻帆收落日，独鸟向前村。",
            "我亦动归思，一峰烟霭昏。"
        ],
        "title": "赠中上人",
        "id": "bbbd7d64-3a93-4d32-8a5b-8bc956006f1e"
    },
    {
        "author": "释祖可",
        "paragraphs": [
            "朔风吹尽西山雪，合有早梅凌雪开。",
            "不应占看野塘上，分我一枝春色来。"
        ],
        "title": "乞梅",
        "id": "963a1b6f-0de8-4802-b68b-a034a5415dcf"
    },
    {
        "author": "释祖可",
        "paragraphs": [
            "殊非海外罗浮样，亦胜洞庭霜后黄。",
            "此实君家能独有，何时分饷齿牙香。"
        ],
        "tags": [
            "洞庭湖"
        ],
        "title": "乞霜柑",
        "id": "80b7912a-b4a0-4561-8970-89243345a4f0"
    },
    {
        "author": "释祖可",
        "paragraphs": [
            "霜柑寄我莫言少，但得向人怀抱佳。",
            "渺渺新愁入思梦，晚云连雁雪连沙。"
        ],
        "title": "酬才上人送霜柑  其一",
        "id": "ddd62a2e-2f0e-4cd2-91f8-6ca6699c499f"
    },
    {
        "author": "释祖可",
        "paragraphs": [
            "日向南云望几回，无因怀抱得重开。",
            "凭君莫惜锦囊句，尽作银钩虿尾来。"
        ],
        "title": "酬才上人送霜柑  其二",
        "id": "db8b8f36-e274-4af9-ad8f-f800cbaf9b65"
    },
    {
        "author": "释祖可",
        "paragraphs": [
            "饱闻云根九节，不改四时鬰然。",
            "愿见明窗棐几，浅叶瘦碧相鲜。"
        ],
        "title": "乞菖蒲",
        "id": "413e8b3e-c5db-4416-85ae-5ba8a443b8bc"
    },
    {
        "author": "释祖可",
        "paragraphs": [
            "霜禽惊呼山麓音，霜风急吹溪上林。",
            "羲和揽辔不可缓，夏后苦身惊寸阴。",
            "横河明明月皎皎，远山苍苍水深深。",
            "哀鸿万里绕云阵，游子不眠中夜心。"
        ],
        "title": "秋怀",
        "id": "e0f0b273-6952-4ef4-bf32-f7b4ad26753a"
    },
    {
        "author": "释祖可",
        "paragraphs": [
            "雪晴梅破发幽香，鶑作春声入画堂。",
            "多少玉人魂梦断，不胜情况恨更长。"
        ],
        "title": "春闺",
        "id": "e2686922-8296-4ec2-9e9e-4a00ada12784"
    },
    {
        "author": "释祖可",
        "paragraphs": [
            "袖手章江浄渺然，倚风残叶舞翩翩。",
            "霜鸥睡渚白胜雪，雾雨含沙轻若烟。",
            "杨柳一番南陌上，梅花三弄远云边。",
            "匣鸣双剑忽生兴，我欲因从东去船。"
        ],
        "title": "秋屏阁",
        "id": "7d82d027-b42b-40f3-92b5-7eb990933aa2"
    },
    {
        "author": "释祖可",
        "paragraphs": [
            "潄壑夜泉响，扫窗春雾空。"
        ],
        "title": "句  其一",
        "id": "9db421f0-89e1-4b9e-8716-7c829c05efb3"
    },
    {
        "author": "释祖可",
        "paragraphs": [
            "故人江北江南岸。"
        ],
        "title": "句  其二",
        "id": "801c2cec-f10d-4d03-9c95-e9b9b74c9087"
    },
    {
        "author": "释祖可",
        "paragraphs": [
            "怀人更作梦千里，归思欲迷云一滩。"
        ],
        "title": "句  其三",
        "id": "c1a158e2-ea7a-407f-8759-c2544d15695a"
    },
    {
        "author": "释祖可",
        "paragraphs": [
            "窗间一榻篆烟碧，门外四山秋叶红。"
        ],
        "title": "句  其四",
        "id": "c47c948f-9216-4b96-9bd4-c4db45bd92b6"
    },
    {
        "author": "释祖可",
        "paragraphs": [
            "此身未是寻真客，惭愧寻真观里人。"
        ],
        "title": "句  其五",
        "id": "9e684202-613e-4d23-8459-279bb6cb14f8"
    },
    {
        "author": "释祖可",
        "paragraphs": [
            "清霜羣木落，尽见西山秋。"
        ],
        "title": "句  其六",
        "id": "5451b40b-2f63-4d6a-a624-d9ba00b71531"
    },
    {
        "author": "释祖可",
        "paragraphs": [
            "味方河朔葡萄重，色比泸南荔子深。"
        ],
        "title": "句  其七",
        "id": "ee3d13f5-12f0-42e7-b8f9-c540856b1820"
    },
    {
        "author": "释祖可",
        "paragraphs": [
            "千山指去程。"
        ],
        "title": "句  其八",
        "id": "36512c34-bf4a-47a5-941a-a7c2e18683d9"
    },
    {
        "author": "释祖可",
        "paragraphs": [
            "惊湍拍岸浮。"
        ],
        "title": "句  其九",
        "id": "11445eff-e0e3-4730-b844-f04c4135a031"
    },
    {
        "author": "释祖可",
        "paragraphs": [
            "杖履寻春事。"
        ],
        "title": "句  其一○",
        "id": "5351167e-228e-47fb-a85d-08d30d967bb1"
    },
    {
        "author": "释祖可",
        "paragraphs": [
            "湖山虽不语。"
        ],
        "title": "句  其一一",
        "id": "dd0089ac-7b93-4907-b5e0-4aebc2cce397"
    },
    {
        "author": "释祖可",
        "paragraphs": [
            "悠悠兰渚动归思。"
        ],
        "title": "句  其一二",
        "id": "ea4be66a-8f7f-48f7-ba88-7a5ec7b0ee10"
    },
    {
        "author": "释祖可",
        "paragraphs": [
            "苍崖古木霭烟萝。"
        ],
        "title": "句  其一三",
        "id": "730299dd-9b86-4e8e-95bb-fb56127f7441"
    },
    {
        "author": "释祖可",
        "paragraphs": [
            "一任此身同转蓬。"
        ],
        "title": "句  其一四",
        "id": "86126b13-7bad-48e3-97d9-65ca264e1195"
    },
    {
        "author": "释祖可",
        "paragraphs": [
            "一苇鸣桹下渺然。"
        ],
        "title": "句  其一五",
        "id": "3a3778cb-7ef5-4658-89dd-085c3280c51d"
    },
    {
        "author": "释祖可",
        "paragraphs": [
            "有时罗袜步微月，想见江妃相与娱。"
        ],
        "title": "句  其一六",
        "id": "334f9f27-6063-4456-a495-cf7c3c34cde0"
    },
    {
        "author": "释祖可",
        "paragraphs": [
            "茅簷欹送晚，苔径曲邀春。"
        ],
        "title": "句  其一七",
        "id": "a55a07a7-7675-47f8-aa1e-02bd139ad7b5"
    },
    {
        "author": "释祖可",
        "paragraphs": [
            "乱山争夕阳。"
        ],
        "title": "句  其一八",
        "id": "bf17ecbf-e4a8-48e3-a0c8-db5005aa02e1"
    },
    {
        "author": "何正平",
        "paragraphs": [
            "坐见茅斋一叶秋，小山丛柱鸟声幽。",
            "不知叠嶂夜来雨，清晓石楠花乱流。"
        ],
        "title": "绝句",
        "id": "3b835b80-8983-4f4a-af0c-ee6cb476158b"
    },
    {
        "author": "何正平",
        "paragraphs": [
            "一枝春瘦雪初消。"
        ],
        "title": "句",
        "id": "db44ecbb-9f40-4316-8221-f3d7f82e2646"
    },
    {
        "author": "释蕴常",
        "paragraphs": [
            "细水围棋石，纤纤手自移。",
            "几年离雁荡，万里到天池。",
            "浮玉春风后，小姑烟雨时。",
            "它年怀胜绝，魂梦亦清奇。"
        ],
        "title": "咏石菖蒲",
        "id": "2970f30a-d2fa-46ad-a67d-3c3acf6942c7"
    },
    {
        "author": "释蕴常",
        "paragraphs": [
            "目断山河恨莫裁，折芳犹记小徘徊。",
            "细看叶底春风面，疑自幽篁影下来。"
        ],
        "title": "咏兰",
        "id": "eb1ac0d5-cc1c-416d-ba38-8bb8d68aa2f5"
    },
    {
        "author": "释蕴常",
        "paragraphs": [
            "过了梨花春亦归，小窗新绿正相宜。",
            "白头更作西州梦，细雨青灯话别离。"
        ],
        "title": "送空上人",
        "id": "d9e05921-a5eb-499d-a1d5-eca1eee53c10"
    },
    {
        "author": "释蕴常",
        "paragraphs": [
            "紫兰含春风，日暮香更远。",
            "涧道水平分，曲折渡清浅。",
            "飞花当面堕，颠倒落苔藓。",
            "念此芳意阑，归思纷莫遣。"
        ],
        "title": "天竺道中",
        "id": "a1862a52-423b-4224-826b-c8351f5e94de"
    },
    {
        "author": "释蕴常",
        "paragraphs": [
            "柳绕平湖绿映堤，栏干人静夕阳迟。",
            "归鸦欲尽千林暝，白鸟飞来一段奇。",
            "短发缘愁分壮志，断云含雨入新诗。",
            "不堪更作怀人恨，歌罢竹枝成别离。"
        ],
        "title": "知止亭晚望寄清大师",
        "id": "82041801-b944-480a-893f-9f939f8fbbb6"
    },
    {
        "author": "释蕴常",
        "paragraphs": [
            "老去难为别，愁边更著秋。",
            "碧芦围野水，落日满行舟。",
            "雁断西风急，天寒古寺幽。",
            "两乡无百里，能寄短书否。"
        ],
        "title": "别苏养直",
        "id": "35f05bd7-cdc1-45b7-ba69-478f341227c6"
    },
    {
        "author": "释蕴常",
        "paragraphs": [
            "九月凭栏已怯风，鬓霜留我客愁中。",
            "夕阳看尽烟生树，野水无情天四空。"
        ],
        "title": "登虎丘即事",
        "id": "8baaed47-fb99-492c-ab3f-fc6130eb946f"
    },
    {
        "author": "释蕴常",
        "paragraphs": [
            "烧灯过了客思家，独立衡门数晚鸦。",
            "燕子未归梅落尽，小窗明月属梨花。"
        ],
        "title": "春日",
        "id": "6ccd19bf-d5d0-4e06-a0de-3b378b68505c"
    },
    {
        "author": "释蕴常",
        "paragraphs": [
            "江村风急苇花飞，漠漠吹烟树影稀。",
            "亦有人家沙际住，夕阳鸡犬傍人归。"
        ],
        "title": "江村",
        "id": "b0a37f9f-fee8-4a11-b2b2-15631ab2829e"
    },
    {
        "author": "释蕴常",
        "paragraphs": [
            "拄藜扶我过桥东，便觉晴岚翠扫空。",
            "紫府百年藏玉简，丹崖千丈挹仙风。",
            "释签书到新罗国，卧佛巖连旧梵宫。",
            "稽首导师悲愿在，我宁辛苦守诗穷。"
        ],
        "title": "游天台赤城山",
        "id": "f9775ce2-2fb1-4b80-834d-2481f99e5b41"
    },
    {
        "author": "释蕴常",
        "paragraphs": [
            "断桥人寂寂。"
        ],
        "title": "句  其一",
        "id": "2f1fa238-37d7-4011-b288-94cb017a1f7f"
    },
    {
        "author": "释蕴常",
        "paragraphs": [
            "尘埃自衮衮。"
        ],
        "title": "句  其二",
        "id": "bb0ae676-f36d-4c70-8134-4ba8952ab774"
    },
    {
        "author": "释蕴常",
        "paragraphs": [
            "归舟藏别浦。"
        ],
        "title": "句  其三",
        "id": "4c0fdeb2-8082-4474-a8d3-3e65be3c45bd"
    },
    {
        "author": "释蕴常",
        "paragraphs": [
            "碧涧流红叶。"
        ],
        "title": "句  其四",
        "id": "b6eabf9e-3c54-4347-8f0a-ce8364e15c98"
    },
    {
        "author": "释蕴常",
        "paragraphs": [
            "云寒湖贴贴。"
        ],
        "title": "句  其五",
        "id": "f19d94e0-996c-408c-ae2d-45f1cd141f4c"
    },
    {
        "author": "释蕴常",
        "paragraphs": [
            "端为故人留。"
        ],
        "title": "句  其六",
        "id": "e7ece4e5-eeed-43ee-8492-c240bfa297a1"
    },
    {
        "author": "释蕴常",
        "paragraphs": [
            "愁来独赋诗。"
        ],
        "title": "句  其七",
        "id": "0fef8194-be0a-4a64-9eda-db56177c4aee"
    },
    {
        "author": "释蕴常",
        "paragraphs": [
            "柳色葱葱官渡平。"
        ],
        "title": "句  其八",
        "id": "01966ea9-d4dc-4e5d-9646-b05fa1db27f7"
    },
    {
        "author": "释蕴常",
        "paragraphs": [
            "十年归梦满青山。"
        ],
        "title": "句  其九",
        "id": "767eae46-376c-4d0b-9fb4-d2e3adc88ae8"
    },
    {
        "author": "释蕴常",
        "paragraphs": [
            "月生更爱栏干影。"
        ],
        "title": "句  其一○",
        "id": "b30ccae7-b14e-4f03-ba8f-29efc41bca05"
    },
    {
        "author": "释蕴常",
        "paragraphs": [
            "白发青灯两无语。"
        ],
        "title": "句  其一一",
        "id": "8514b3f5-3484-4985-815a-2613d849296a"
    },
    {
        "author": "释蕴常",
        "paragraphs": [
            "寒涕垂颐独掩关。"
        ],
        "title": "句  其一二",
        "id": "4c4b9237-40c2-4eaa-9842-33488b546d05"
    },
    {
        "author": "释蕴常",
        "paragraphs": [
            "吸江亭下雨初晴。"
        ],
        "title": "句  其一三",
        "id": "d8f53f93-3afd-4f47-8c8d-82157587221a"
    },
    {
        "author": "释蕴常",
        "paragraphs": [
            "正是周王二月时。"
        ],
        "title": "句  其一四",
        "id": "c68e353f-0fdd-4069-bc2f-bc24b43ad2ba"
    },
    {
        "author": "释蕴常",
        "paragraphs": [
            "细看横枝闲绿筠。"
        ],
        "title": "句  其一五",
        "id": "1f69f78b-1eac-4261-ba25-73abe061b5aa"
    },
    {
        "author": "释蕴常",
        "paragraphs": [
            "眼明端为小迟留。"
        ],
        "title": "句  其一六",
        "id": "85a74de6-3693-4ab6-9e80-d2244dfa8583"
    },
    {
        "author": "释蕴常",
        "paragraphs": [
            "栏干倚徧斜阳晚。"
        ],
        "title": "句  其一七",
        "id": "c119ae85-f6d7-4600-b8aa-1682cc675fcd"
    },
    {
        "author": "释蕴常",
        "paragraphs": [
            "愁里有诗人不会。"
        ],
        "title": "句  其一八",
        "id": "bccd66d0-aa70-4fac-9e54-c3a87f14dacb"
    },
    {
        "author": "释蕴常",
        "paragraphs": [
            "小舟夜宿越州城。"
        ],
        "title": "句  其一九",
        "id": "5f64b56a-0640-4016-9da5-a1e9dded03ab"
    },
    {
        "author": "释蕴常",
        "paragraphs": [
            "全是蓬莱十月天。"
        ],
        "title": "句  其二○",
        "id": "c475208a-acf0-4bdd-95ee-79a30d0ea20d"
    },
    {
        "author": "释蕴常",
        "paragraphs": [
            "拄杖寻诗独自行。"
        ],
        "title": "句  其二一",
        "id": "ac216b2f-e86c-4fbd-88bb-8b6d4fab4541"
    },
    {
        "author": "释蕴常",
        "paragraphs": [
            "竹里梅花映白头。"
        ],
        "title": "句  其二二",
        "id": "1d18c2c4-5907-4239-9395-02bdb66ac1b5"
    },
    {
        "author": "释蕴常",
        "paragraphs": [
            "梦回彷彿三更后。"
        ],
        "title": "句  其二三",
        "id": "ba848bdc-2b2c-44b6-8cce-679048a8157b"
    },
    {
        "author": "释蕴常",
        "paragraphs": [
            "一枝斜映小窗明。"
        ],
        "title": "句  其二四",
        "id": "b269de31-2c8b-46cf-b1bb-f430c0c2f0cf"
    },
    {
        "author": "释蕴常",
        "paragraphs": [
            "不须更觅吴州画。"
        ],
        "title": "句  其二五",
        "id": "c461605d-bd49-4c94-b061-40381d7ea4ae"
    },
    {
        "author": "释蕴常",
        "paragraphs": [
            "诗到扬州定清绝。"
        ],
        "title": "句  其二六",
        "id": "a5a2641c-c506-4087-a13c-7d4a465a5202"
    },
    {
        "author": "释蕴常",
        "paragraphs": [
            "夕阳无语淡烟初。"
        ],
        "title": "句  其二七",
        "id": "743d6608-a1b3-4e36-9438-b8176b331c83"
    },
    {
        "author": "释蕴常",
        "paragraphs": [
            "断肠重看白鸥盟。"
        ],
        "title": "句  其二八",
        "id": "15af524b-1f0f-457f-a184-0bdbe5db490c"
    },
    {
        "author": "释蕴常",
        "paragraphs": [
            "青山断处夕阳垂。"
        ],
        "title": "句  其二九",
        "id": "c4d3773e-f627-44b1-8cef-ed751ca8f7d8"
    },
    {
        "author": "钟传客",
        "paragraphs": [
            "太岁当头立，诸神不敢当。",
            "其中有一物，犹带洞庭香。"
        ],
        "tags": [
            "洞庭湖"
        ],
        "title": "覆射辞",
        "id": "28ff2a07-b6e3-4661-ac82-bbb0ac060bed"
    },
    {
        "author": "牧童",
        "paragraphs": [
            "草铺横野六七里，笛弄晚风三四声。",
            "归来饱饭黄昏后，不脱蓑衣卧月明。"
        ],
        "tags": [
            "儿童",
            "五年级下册",
            "小学古诗"
        ],
        "title": "绝句",
        "id": "e0381f2d-18da-40dd-979e-fa3aeddffdb6"
    },
    {
        "author": "释元静",
        "paragraphs": [
            "君王了了，将帅惺惺。",
            "一回得胜，六国平宁。"
        ],
        "title": "偈三首  其一",
        "id": "c8e78b46-5c61-4b6f-b96d-e808aaf7497b"
    },
    {
        "author": "释元静",
        "paragraphs": [
            "行年七十老躘踵，眼目精明耳不聋。",
            "忽地有人欺负我，一拳打倒过关东。"
        ],
        "title": "偈三首  其二",
        "id": "f04f3d13-7f31-4331-bd6b-b495c6428c2f"
    },
    {
        "author": "释元静",
        "paragraphs": [
            "自己田园任运耕，祖宗基业力须争。",
            "悟须千圣头边坐，用向三涂底下行。"
        ],
        "title": "偈三首  其三",
        "id": "c0a61f01-05a1-431b-9d10-2868c9a40a43"
    },
    {
        "author": "释元静",
        "paragraphs": [
            "即心即佛，铁牛无骨。",
            "戏海狞龙，摩天俊鹘。",
            "西江吸尽未为奇，火里生莲香拂拂。"
        ],
        "title": "颂古六首 即心即佛。",
        "id": "61e32251-7753-40e0-95f6-312e9729668e"
    },
    {
        "author": "释元静",
        "paragraphs": [
            "赵州狗子无佛性，七佛如来合掌听。",
            "须弥岋崿舞三台，海水腾波行正令。"
        ],
        "title": "颂古六首 狗子无佛性。",
        "id": "3a2eeaa1-240f-476b-8ba9-5ab22cfe0b4b"
    },
    {
        "author": "释元静",
        "paragraphs": [
            "长蛇偃月，铁旗铁鼓。",
            "坐断干坤，辉腾今古。",
            "曾骑铁马入重城，手握金鞭贺太平。"
        ],
        "title": "颂古六首 野狐。",
        "id": "619ba329-8cdd-4844-a73a-a1854e594dbf"
    },
    {
        "author": "释元静",
        "paragraphs": [
            "怀藏日月，八面玲珑。",
            "袖里金锤，鲜血通红。",
            "香风拂拂，华雨濛濛。",
            "兵随印转处，万里长虹。",
            "将逐符行时，些子神通。"
        ],
        "title": "颂古六首 女子出定。",
        "id": "698de2cd-69a0-4e5f-b8f3-e4a059983f10"
    },
    {
        "author": "释元静",
        "paragraphs": [
            "清浄本然云何，忽生山河大地。",
            "大小瑯琊禅师，借人鼻孔出气。",
            "出得气，有巴鼻，昨夜那咤生八臂。"
        ],
        "title": "颂古六首 僧问瑯琊清浄本然。",
        "id": "db798c63-2ca9-456a-9e78-11c6a17d7cfb"
    },
    {
        "author": "释元静",
        "paragraphs": [
            "皎洁天心月，朦胧徧九垓。",
            "三秋黄叶落，二月牡丹开。",
            "每睹南来雁，常询北方五台。",
            "均提童子报，拾得在天台。"
        ],
        "title": "颂古六首 无缝塔。",
        "id": "4dcf8959-be14-40bb-8e87-bfdc6afddfd4"
    },
    {
        "author": "僧某",
        "paragraphs": [
            "因山见水，见水忘山。",
            "山水俱忘，理归何所。"
        ],
        "title": "偈",
        "id": "b44ed01c-dc7a-49e3-94fa-cdfb54ab59a5"
    },
    {
        "author": "普融知藏",
        "paragraphs": [
            "二女合为一媳妇，机轮截断难回互。",
            "从来往返绝纵由，行人莫问来时路。"
        ],
        "title": "呈法演偈答倩女离魂话",
        "id": "c2a64f79-251b-409a-b462-e1f5cea8fde0"
    },
    {
        "author": "毛伯英",
        "paragraphs": [
            "铁锁沉沉截碧江，风旗猎猎驻危樯。",
            "禹门纵使高千丈，放过蛟龙也不妨。"
        ],
        "title": "诗一首",
        "id": "2b7fa9e0-bd4b-4d82-b3c6-7da7deb95fea"
    },
    {
        "author": "释吉",
        "paragraphs": [
            "家贼恼人孰奈何，千圣回机祇为他。",
            "遍界遍空无影迹，无依无住绝笼罗。",
            "贼，贼，猛将雄兵收不得，疑杀天下老禅和，笑倒闹市古弥勒。",
            "休，休，不用将心向外求，回头瞥尔贼身露，和赃捉获世无俦。",
            "世无俦，真可仰，从兹不复夸伎俩。",
            "怗怗安家乐业时，万象森罗齐拊掌。"
        ],
        "title": "示李朝请偈",
        "id": "b9330e4f-4880-4ca4-8924-fc79d282fbcd"
    },
    {
        "author": "胡致隆",
        "paragraphs": [
            "平生冰雪姿，七星罗心胸。",
            "岂无有丝毫，上裨天子聪。",
            "而不自荐达，胡为乎泥中。",
            "沈疴政无頼，安得君从容。",
            "其子亦可怜，风味如乃翁。"
        ],
        "title": "藕",
        "id": "daf56930-8600-44f3-9263-80296708bae9"
    },
    {
        "author": "胡致隆",
        "paragraphs": [
            "当年谁为裹玄黄，潮打孤城草木荒。",
            "华表竟无新信息，断碑空有碎文章。",
            "云埋紫盖峰何在，烟锁青田道正长。",
            "遥想华亭披道氅，夜随明月过钱塘。"
        ],
        "title": "瘗鹤铭诗",
        "id": "524121e2-00ef-49dc-a7d2-5d8c89cc17e8"
    },
    {
        "author": "胡致隆",
        "paragraphs": [
            "王宰五日画一石，左思十年赋三都。",
            "谁似今时吴道子，咄嗟能办武陵图。",
            "武陵不与人间隔，可怜旧日无寻觅。",
            "苍苍烟水只依然，试倩渔舟问消息。"
        ],
        "title": "题吴生画桃源图",
        "id": "8c3024b3-65df-437c-95e3-118490692bbc"
    },
    {
        "author": "胡致隆",
        "paragraphs": [
            "倚天松骨冷，背日海云高。",
            "淮上人垂櫜，阁中客赠袍。"
        ],
        "title": "冬寒",
        "id": "a34d71b4-dfe1-408b-b1d0-9d53fb1b4c55"
    },
    {
        "author": "胡致隆",
        "paragraphs": [
            "雉堞巍然岁月长，古今知阅几兴亡。",
            "吴王殿里笙歌罢，炀帝城边草木荒。",
            "万里烟霞归洞急，一川风月渡江忙。"
        ],
        "title": "登铁瓮城",
        "id": "e3651025-80b3-46de-902b-6c43868b11c6"
    },
    {
        "author": "胡致隆",
        "paragraphs": [
            "葛中藤杖竹籧篨，静夜江楼纵目初。",
            "海兽擎山出彭蠡，玉龙衔水下匡庐。",
            "三更云尽猿啼露，十里月寒人捕鱼。",
            "已问湖山借圭角，他年来此老渔樵。"
        ],
        "tags": [
            "庐山"
        ],
        "title": "星子楼",
        "id": "9ce6e9a7-920a-4d52-a55b-06988b46ee0f"
    },
    {
        "author": "胡致隆",
        "paragraphs": [
            "山下清泉迸石流，山前松竹自春秋。",
            "猿吟古寺偏深处，云集诸峰最上头。",
            "一老有灵飞窣堵，二神无语锁寒湫。",
            "诸天更在藤萝外，欲到峰前恨未由。"
        ],
        "title": "仰山",
        "id": "2d9878cf-9f93-4ed4-80ae-c3dfadda0b93"
    },
    {
        "author": "胡致隆",
        "paragraphs": [
            "江南江北水茫茫，水阔山遥道路长。",
            "细雨来时麋角解，春风归去马蹄香。",
            "市桥落日明官柳，古渡行人上野航。",
            "景物端宜入图画，孤城回首带斜阳。"
        ],
        "title": "玉山道中",
        "id": "38c0cf67-7948-4e60-aa62-1583737af666"
    },
    {
        "author": "胡致隆",
        "paragraphs": [
            "萧萧细雨锁柴门，喜见风流二使君。",
            "俊逸万春犹录事，清新子建尚参军。",
            "飘零世路诗千首，寥落江湖酒一尊。",
            "多病扬雄谢来往，暮年谁更可论文。"
        ],
        "title": "喜曹刘二从事见过",
        "id": "59fccb75-ad1a-477f-a95e-1982cb1fd56c"
    },
    {
        "author": "胡致隆",
        "paragraphs": [
            "金山顶上看回雁，铁瓮城西听杜鹃。"
        ],
        "title": "句  其一",
        "id": "86d966b9-6a52-41c9-8438-28ed00544d20"
    },
    {
        "author": "胡致隆",
        "paragraphs": [
            "细雨滕王阁，春风孺子亭。"
        ],
        "tags": [
            "滕王阁"
        ],
        "title": "句  其二",
        "id": "933ab271-195f-426d-ac94-f6462f762e7d"
    },
    {
        "author": "谭纶",
        "paragraphs": [
            "楼阁凭天起，山门傍斗开。",
            "香烟凝碧落，瑞气压苍苔。",
            "古殿藏金屋，仙人卧玉隈。",
            "泉飞千涧雪，风送万峰雷。",
            "星辰光满袖，疑是法镫来。"
        ],
        "tags": [
            "华山"
        ],
        "title": "太华山",
        "id": "df1fc638-e4b1-4610-b1c5-a6bfc207b50e"
    },
    {
        "author": "方勺",
        "paragraphs": [
            "三十年前曾见梦，兹游端可冠平生。"
        ],
        "title": "句",
        "id": "c2f37b85-7798-450d-b982-17379ac2f642"
    },
    {
        "author": "王荀",
        "paragraphs": [
            "重游萧寺十年过，四望风烟景若何。",
            "东北岭高明月遶，西南川远夕阳多。",
            "地饶胜概连灵岳，民足丰年藉绿波。",
            "却笑山僧无忌惮，一生安处在巍峨。"
        ],
        "title": "广胜寺",
        "id": "c2d3ecf1-5961-4932-a8b4-fb6569e3dd02"
    },
    {
        "author": "李昭玘",
        "paragraphs": [
            "春归数十朝，八九不暇出。",
            "萌芽日夜发，百觜竞撑突。",
            "驾言谒仙祠，古像怀彷彿。",
            "白鹤来何时，苍桧暮萧窣。",
            "云霞断人世，往事已荒忽。",
            "解缨濯泉流，深澈几照骨。",
            "毛寒不敢视，下必有神物。",
            "昔人斯徜徉，音影讵磨没。",
            "嗟予质污下，见亦被呵咄。",
            "仰惭逍遥游，未忍尘土汩。",
            "时须挹高风，为我一吹拂。"
        ],
        "title": "游白鹤观",
        "id": "6bdd0f75-8455-4939-b450-85caca58c228"
    },
    {
        "author": "李昭玘",
        "paragraphs": [
            "先生筑高隠，趣好清且独。",
            "云龙峰上石，跋草自錾斸。",
            "发窍号阴怪，穷根揽坤腹。",
            "山灵不敢爱，鞭叱满崖谷。",
            "危跻已穿履，大载几折轴。",
            "直欲起巖巖，未容买碌碌。",
            "心营合天造，指化出神速。",
            "突兀傲中巅，凭陵勇双矗。",
            "兽蹲目睥睨，龙攫腰回蹙。",
            "缩脰立幽鸟，擎颅卧孤犊。",
            "鲸鳞老廉利，相角怒撑触。",
            "轩昂鹤引咮，赑屭鼇跂足。",
            "腾空快高思，排峭惊醉目。",
            "伊余朅来游，步百吟周复。",
            "愿从乞其余，伴我东墙竹。",
            "猿鹤莫相嗔，此客意非俗。",
            "常令月色照，敢使尘土辱。",
            "日待风雨来，起看空遶屋。"
        ],
        "title": "从张圣涂乞石",
        "id": "d5b1b2af-3c23-4228-adf8-20fe44480d4c"
    },
    {
        "author": "李昭玘",
        "paragraphs": [
            "荆山美璞昔未发，鬼神诃守谁可夺。",
            "妙工伐石强剖抉，试之烈火皎冰雪。",
            "长虹射天昼不灭，夜堂流光堕明月。",
            "坚厚粹温函正气，不许时人巧雕砺。",
            "羞与佩环争细碎，直登丘坛荐天帝。",
            "世无琅玕来作贡，楚人未售空长恸。",
            "索价当高勿轻用，缇囊十袭须珍重。"
        ],
        "title": "送王子中南归筠州",
        "id": "72ac1102-6378-40f3-8622-0b687c81c744"
    },
    {
        "author": "李昭玘",
        "paragraphs": [
            "淮夷之珠照夜明，泗滨之石声泠泠。",
            "昔时大禹致方物，神光玉色罗广庭。",
            "比年入献多豪英，褒雄妙思相凭陵。",
            "飘飘束书去观国，瘦马踏雪须垂永。",
            "长廊白昼天宇清，落笔冉冉风云生。",
            "千官拱笏赭袍近，碧沟新柳黄鹂鸣。",
            "金挝虎士传姓名，鱼龙卷尾随雷声。",
            "州人洗眼望归期，会约春风载酒迎。"
        ],
        "title": "送徐州举人赴省试",
        "id": "564e2426-6db3-4d2e-90dd-f98717f3ba34"
    },
    {
        "author": "李昭玘",
        "paragraphs": [
            "先生读书不下堂，堂上有客语琅琅。",
            "弟子出观如堵墙，怪君眉彩生光芒。",
            "北都晁夫子，一别久相望。",
            "君来道信问，使我开肺肠。",
            "三日不改服，犹觉芝兰香。",
            "平生寡投分，一笑且云乐。",
            "慇懃发黄卷，钝吻悭应□。",
            "大杵撞哑钟，已厌音响恶。",
            "更惭河伯观，未易穷海若。",
            "索寞岁华晚，飕飕黄叶秋。",
            "归心剧流水，忽忽不可留。",
            "固知此鳣鲸，肯托寻常沟。",
            "直须见老聃，可化南荣俦。",
            "海州岁有冲天鹄，卵如萍实光琢玉，蜀鸡眇然何敢伏。",
            "羽成不须求日浴，一举将惊万人目。"
        ],
        "title": "送李容甫归北都",
        "id": "10418643-3778-4b2b-b0bd-4ec9d0d4b37f"
    },
    {
        "author": "李昭玘",
        "paragraphs": [
            "愁云蔽日昏风发，鹅毛大片舞空阔。",
            "阴崖冰压木枝折，一鸟不飞人足绝。",
            "山翁口掉肩拥褐，斫竹撑茅劳架结。",
            "堂成不用巧丹涅，却画东坡四山雪。",
            "羣石崭崭争皎洁，门外堂间两清洌。",
            "万境一心同莹彻，石床云生湿肌发。",
            "布被飕飕冷于铁，半夜哀猿叫山月。",
            "山翁高哦响修越，不道妻啼忧米竭。",
            "世事薰膏付灰灭，长安高门奔请谒。",
            "赤日炙背沙埋辙，仆夫汗流马吐舌。",
            "三谒不逢腹欲爇，怒气恐成疽毒裂。",
            "狂走不须求扇暍，此堂一登能濯热。"
        ],
        "title": "雪堂诗寄子瞻",
        "id": "e43e6af2-bc0a-4b52-bfdc-f0dd58adb15e"
    },
    {
        "author": "李昭玘",
        "paragraphs": [
            "官居太疏冷，门外少车迹。",
            "萧萧此君轩，为我慰穷寂。",
            "贪饕起余慕，远乞南山石。",
            "形模太诡陋，此咏费搜摭。",
            "虾蟆欲上瓮，作气屡跳踯。",
            "心知不可强，怒瘿犹鼓息。",
            "但劳旁者观，笑尔不量力。",
            "君能惠然来，抵鹊轻尺璧。",
            "明月投我怀，坐上光彩溢。",
            "神心巧镌凿，变化出胸臆。",
            "高言写豪壮，健读口终吃。",
            "冲风卷海涛，荡潏迷四极。",
            "阵马脱重围，战士皆辟易。",
            "使人魂魄沮，三日不敢食。",
            "嗟余性顽闇，兀兀寡知识。",
            "臃肿终天年，不愿借雕饰。",
            "翻怜孤僻中，趣味得所适。",
            "拂石云生手，诵诗风满腋。",
            "此应长不饥，富贵乃毒腊。",
            "人生多苦辛，嗜好须自择。"
        ],
        "title": "谢刘主簿见和乞石诗",
        "id": "4a142245-9152-45ee-91d2-16aa86120446"
    },
    {
        "author": "李昭玘",
        "paragraphs": [
            "昂昂千里驹，逸气吞九区。",
            "东驰越夕兔，西走穷朝乌。",
            "关山一息过，踯躅疑有无。",
            "快哉穆天子，远驾周四隅。",
            "嘶声想云海，弄影有天衢。",
            "昆丘距赤水，度足才须臾。",
            "眷言刍粟恩，岂敢论形躯。",
            "雄心忽摧顿，倦步成踌躇。",
            "日暮路途远，天寒毛鬣疏。",
            "此时垂耳心，可复轻疲驽。"
        ],
        "title": "昂昂千里驹",
        "id": "7b83f134-6a57-4819-b496-10ae38efc1fa"
    },
    {
        "author": "李昭玘",
        "paragraphs": [
            "泛泛水中凫，上下声相呼。",
            "徜徉信波浪，澡濯羞泥污。",
            "晴洲漾苹荇，雨岸眠菰蒲。",
            "饮啄亦自足，飞游谁我拘。",
            "侯门大池籞，富屋夸庖厨。",
            "何惭久垂翅，未愿轻投躯。",
            "虽非黄鹄举，幸与白鹭娱。",
            "逃烹笑穷雁，啄腐嗟饥乌。",
            "三秋熟粱稻，万里开江湖。",
            "寄言泽中子，何用张罗□。"
        ],
        "title": "泛泛水中凫",
        "id": "1dadb3c1-785e-4296-8dac-468db305a45b"
    },
    {
        "author": "李昭玘",
        "paragraphs": [
            "平野浩空阔，危甍兀岧峣。",
            "腊尽风日好，春回冰雪消。",
            "朱弦试挥手，度响何翛翛。",
            "此意复谁共，古人今寂寥。",
            "眷彼泽中鸿，欻起如回飙。",
            "悠然薄天末，去去不可招。",
            "愧无双羽翰，万里同飘飖。",
            "人生本萧散，知虑劳煎烧。",
            "恈恈觇声利，伛偻随纷嚣。",
            "安知出世间，造适皆逍遥。",
            "帝乡果何在，久愿追松乔。",
            "行歌归去来，五斗空折腰。"
        ],
        "title": "飞鸿亭",
        "id": "130be9b3-3cee-434e-9115-5433319bd59a"
    },
    {
        "author": "李昭玘",
        "paragraphs": [
            "田间小儿杖敺雀，雀飞上枝不敢落，绕树咒骂语声恶。",
            "三时耕锄一时获，老牛力尽石田薄。",
            "五龙作嗔风吐雹，赤乌烧云龙见逐。",
            "南村卖桑北村熟，狐尾毵毵穗齐屋。",
            "县门大书催赋粟，南关飞挽夜摩毂。",
            "扫舂缚箕十指秃。",
            "一米未炊汝先啄，直须杀汝偿我腹。",
            "田父坐语儿，雀不暴人人亦饥。",
            "但令家雀千羣饱，莫使征西战马肥。"
        ],
        "title": "敺雀行",
        "id": "84d9cddc-a6cb-43c6-98ad-dd7ebd0d8f56"
    },
    {
        "author": "李昭玘",
        "paragraphs": [
            "雨余风日暖，野塘春水满。",
            "天影倒浮人，镜光环射眼。",
            "兰船不可上，漠漠低烟晚。",
            "归路已埃尘，沧波凫鹄远。"
        ],
        "title": "春日游西池",
        "id": "21d8f410-26d9-43a4-afaa-149b4b2f0a7a"
    },
    {
        "author": "李昭玘",
        "paragraphs": [
            "落落名王唐帝孙，笔端飞洒只逡巡。",
            "风云绝足知何在，粉墨余姿若有神。",
            "可信权奇尽龙种，不应腲脮失天真。",
            "骅骝寂寞龙眠死，更复何人接后尘。"
        ],
        "title": "观江都王画马",
        "id": "62a8f9ed-cc82-4edd-85f7-4e09e30e5ccc"
    },
    {
        "author": "李昭玘",
        "paragraphs": [
            "一气推迁星复回，人生常苦岁华催。",
            "冻云欲雪雁声过，腊酒正香梅信来。",
            "昼梦每因啼鸟唤，柴门独为故人开。",
            "自怜衰晚无多事，心地都成一寸灰。"
        ],
        "title": "暮冬书怀赠次膺四首  其一",
        "id": "dd4e1db7-8829-47ea-8956-7de728e2f70b"
    },
    {
        "author": "李昭玘",
        "paragraphs": [
            "不住寒岩不姓庞，亦无短艇钓清江。",
            "门庭昼寂人欹枕，几案春生日上窗。",
            "五鼎甘心争逐兽，万夫落胆看寻橦。",
            "何如种取东皋秫，烂醉床头酒百缸。"
        ],
        "title": "暮冬书怀赠次膺四首  其二",
        "id": "293a16a0-82c8-4b13-97c3-a30de03acd2c"
    },
    {
        "author": "李昭玘",
        "paragraphs": [
            "多病犹凭药可医，若为换却镜中丝。",
            "人生得意一搔痒，世事循环千弈棋。",
            "幸有归来陶令计，何须惆怅杜秋诗。",
            "慇懃田父劳相语，天命吾今不复疑。"
        ],
        "title": "暮冬书怀赠次膺四首  其三",
        "id": "bb2a9208-7fdf-4e4c-aa58-dfe3e42a6304"
    },
    {
        "author": "李昭玘",
        "paragraphs": [
            "惭愧儒冠误此身，涂穷何假问通津。",
            "门前罗雀正吾事，墙角负暄非世人。",
            "自喜小槽长有酒，独惊华发不便春。",
            "知君泽畔成新筑，拟荷锄犁去卜邻。"
        ],
        "title": "暮冬书怀赠次膺四首  其四",
        "id": "33aa1972-5a66-4189-8c33-f9214e6444e4"
    },
    {
        "author": "李昭玘",
        "paragraphs": [
            "城市不在眼，始知天宇宽。",
            "田园休岁事，风物似江干。",
            "茅屋上斜照，水烟生晚寒。",
            "径须追野老，笑语暂盘桓。"
        ],
        "title": "出郭闲步",
        "id": "45a79067-9101-48a3-b2ca-51fe98326db0"
    },
    {
        "author": "李昭玘",
        "paragraphs": [
            "素质并琳瑯，磨礲若截肪。",
            "动摇风莫虑，点污墨须防。",
            "色带泉流润，声含磬韵长。",
            "愿登青玉案，时助写云章。"
        ],
        "title": "寇彦时自历下归携古铁刀白石压尺见赠因以二诗答之 白石压尺",
        "id": "88cdac7e-14af-4eaa-afc5-ae6ef63089cb"
    },
    {
        "author": "李昭玘",
        "paragraphs": [
            "战地久埋没，洪炉为再烧。",
            "曾因土花缺，不逐血魂销。",
            "拟借庖丁手，宁悬笔吏腰。",
            "柔铅勿多忌，一割定相饶。"
        ],
        "title": "寇彦时自历下归携古铁刀白石压尺见赠因以二诗答之 古铁刀",
        "id": "8182648a-5ceb-4088-9955-752e157ea6df"
    },
    {
        "author": "李昭玘",
        "paragraphs": [
            "小雨廉纤春欲归，桃花吹尽燕来迟。",
            "闭门却有宜人处，帘幕阴阴睡起时。"
        ],
        "title": "次韵庭玉弟暮春作",
        "id": "9e7869d2-e43c-4dd2-9008-74dcf9e6d491"
    },
    {
        "author": "李昭玘",
        "paragraphs": [
            "香火余金月十千，指呼巫觋示威权。",
            "如何报得君王赐，沥酒慇懃祝万年。"
        ],
        "title": "戏赠阎汉臣庙令",
        "id": "b322f8e0-37c2-458f-950e-13d632395ea9"
    },
    {
        "author": "李昭玘",
        "paragraphs": [
            "萧散官资近十千，不须亲旧祝无权。",
            "虎头食肉非虚语，可待谁人报有年。"
        ],
        "title": "又戏赠汉臣",
        "id": "22fe5179-f370-441a-be88-82aae6a10388"
    },
    {
        "author": "李昭玘",
        "paragraphs": [
            "病夫无酒破春愁，扫榻焚香作睡谋。",
            "梦觉不知身是蝶，午鸡声里思悠悠。"
        ],
        "title": "睡起",
        "id": "916aa182-1583-4390-88d3-28c6a79618bd"
    },
    {
        "author": "李昭玘",
        "paragraphs": [
            "官居寥落禁门东，秋满长安一夜风。",
            "老病不眠成展转，五更钟鼓雨声中。"
        ],
        "title": "病中闻雨",
        "id": "7474880e-7dec-45b1-9258-4801b1a8beaf"
    },
    {
        "author": "李昭玘",
        "paragraphs": [
            "富贵从来一羽轻，胸中万卷复何营。",
            "囊钱尽处布衾短，谤焰息时坟草生。",
            "一日得行须有命，百年不死是高名。",
            "瑶琴挂壁凝尘满，无复当年流水声。"
        ],
        "title": "吊刘孝嗣",
        "id": "8b8030d0-521b-469a-b461-450ff83a83f4"
    },
    {
        "author": "李昭玘",
        "paragraphs": [
            "昔日经由一梦同，高楼虽在旧游空。",
            "东流不改当年水，白首已成今日翁。",
            "梁苑衣冠共黄壤，隋堤杨柳几春风。",
            "扁舟莫负南来兴，咫尺吴松落眼中。"
        ],
        "title": "经睢阳有感",
        "id": "b425787e-064f-41fc-a283-7c0b820b2c74"
    },
    {
        "author": "李昭玘",
        "paragraphs": [
            "玉鲙金虀昔未尝，几回飞梦到沧浪。",
            "乡关望处归期晚，风水声中去路长。",
            "梅使南来问行驿，雁声北度下斜阳。",
            "囊钱未尽江湖近，拟买渔舟学漫郎。"
        ],
        "title": "南游道中",
        "id": "275b842a-d078-4a02-b668-32fb2d163962"
    },
    {
        "author": "李昭玘",
        "paragraphs": [
            "暮雨来何急，乘时助发生。",
            "水边千树暗，篷底一灯明。",
            "半夜起乡思，空陂闻雁声。",
            "春风故留客，不为阻归程。"
        ],
        "title": "舟行阻雨",
        "id": "8fc7dbf5-8264-49b9-99f4-7fd92c4107ca"
    },
    {
        "author": "李昭玘",
        "paragraphs": [
            "竹树出平岸，人家藏远烟。",
            "片帆云度水，双桨雁随船。",
            "绿变春回地，寒生雨后天。",
            "前途尽佳境，得意且留连。"
        ],
        "title": "道中书怀三首  其一",
        "id": "a1b0f25a-0b54-4d06-acbb-245f305c0b8c"
    },
    {
        "author": "李昭玘",
        "paragraphs": [
            "渐入临淮路，移舟每问津。",
            "行行风逆水，处处雨随人。",
            "啼鸟如留客，幽花忽见春。",
            "白鱼不论价，沽酒莫辞频。"
        ],
        "title": "道中书怀三首  其二",
        "id": "9042cd21-8e52-46ef-87d3-3b531d266bf5"
    },
    {
        "author": "李昭玘",
        "paragraphs": [
            "平野青芜合，长桥绿树低。",
            "客愁须白酒，春意属黄鹂。",
            "落日乡关远，孤村烟水迷。",
            "清明能几日，却过浙江西。"
        ],
        "title": "道中书怀三首  其三",
        "id": "4dbb3fec-b5aa-4a26-8005-fa5d5713cb54"
    },
    {
        "author": "李昭玘",
        "paragraphs": [
            "行役经旬不自聊，强将登览寄春醪。",
            "淮吞汴水长增急，城睍南峰不让高。",
            "贾客正来喧万井，夕阳初下舣千艘。",
            "明朝更作留连计，醉卧西窗听夜涛。"
        ],
        "title": "过盱眙宿慈氏寺",
        "id": "32a81aec-f4b6-46f5-bbc0-2283c710b74d"
    },
    {
        "author": "李昭玘",
        "paragraphs": [
            "高僧邀我暂淹留，细话朱轓此屡游。",
            "不见清谈飞麈尾，空流悲泪拂银钩。",
            "淮山胜绝千年在，人物才华一梦休。",
            "欲作招魂吊余恨，晚烟疏雨不胜愁。"
        ],
        "title": "宿慈氏遥碧斋有感",
        "id": "7dbc97f6-0ba9-409a-8e59-1af0fd2c0b43"
    },
    {
        "author": "李昭玘",
        "paragraphs": [
            "细草眠黄犊，短篱穿绿杨。",
            "舂声鹁鸪急，田径蝍蛆长。",
            "地暖足春物，雨频宜水乡。",
            "羁怀不可话，倒橐酒须尝。"
        ],
        "title": "天长道中",
        "id": "143e6f3b-c8bf-43ad-9a75-5f983093f977"
    },
    {
        "author": "李昭玘",
        "paragraphs": [
            "苦雨经旬久，溟濛势未收。",
            "细声来短盖，横点透重裘。",
            "涧曲水流急，峰深云气浮。",
            "此行吾自喜，所念老农忧。"
        ],
        "title": "久雨",
        "id": "ef0a5646-8c00-4e25-aec7-a496f3c5f9d7"
    },
    {
        "author": "李昭玘",
        "paragraphs": [
            "足健会真赏，眼明逃世纷。",
            "风烟入诗画，杖屦逐僧云。",
            "水阔天疑尽，峰寒日易曛。",
            "羁人正愁思，城角不堪闻。"
        ],
        "title": "南峰闲步",
        "id": "5aba1e44-610d-4430-b86e-d53eec6bbf1c"
    },
    {
        "author": "李昭玘",
        "paragraphs": [
            "飞构起崔嵬，江晴宿雾开。",
            "风幡两州见，花供四天来。",
            "日月依峰转，鱼龙触石回。",
            "蓬壶在何处，更拟上层台。"
        ],
        "title": "登龙游寺",
        "id": "4a6a8dd9-8830-4c3f-acc1-a45c4a4de2b2"
    },
    {
        "author": "李昭玘",
        "paragraphs": [
            "老态倦羁旅，不堪行舸催。",
            "风高鸟横度，汀转树交回。",
            "雨过雾犹湿，春寒花未开。",
            "楚伧如见问，不为米南来。"
        ],
        "title": "过虹县有作",
        "id": "9febd707-566b-4e76-9804-5656e86a964e"
    },
    {
        "author": "李昭玘",
        "paragraphs": [
            "东风吹雨过淮滨，草木精神一番新。",
            "雁起沙隄烟隔水，寺藏松崦塔招人。",
            "荡胸长忆江湖月，瞇眼曾嫌京洛尘。",
            "谁道南来少知识，向人修竹特相亲。"
        ],
        "title": "过淮",
        "id": "71b8380d-e207-4aa5-a16d-d6511e13f827"
    },
    {
        "author": "李昭玘",
        "paragraphs": [
            "断槛欹簷风雨频，不逢心赏为重新。",
            "依稀叠嶂宛如画，憔悴垂杨今复春。",
            "一阕高歌长在耳，后来佳客复何人。",
            "悠然未尽云烟思，不见扬州十里尘。"
        ],
        "title": "登平山堂",
        "id": "085ca439-3828-4a3d-b1fc-7a0d89f59a74"
    },
    {
        "author": "李昭玘",
        "paragraphs": [
            "地占东南会，舟浮百货通。",
            "惺忪喜淮粲，啁哳困吴农。",
            "春唤雁俱北，水将人更东。",
            "吾庐杳何在，天末暮霞红。"
        ],
        "title": "泊扬州城外",
        "id": "d31b2695-6df8-4b8b-b34e-812551eb0502"
    },
    {
        "author": "李昭玘",
        "paragraphs": [
            "樽酒留连淮水边，一灯相对共茫然。",
            "退闲得计我华发，抚字有声君壮年。",
            "幸有高情种松竹，可无余思落淮川。",
            "南金不用充行赆，古锦囊中乞数篇。"
        ],
        "title": "赠盱眙令王邦直",
        "id": "3db5c647-5a43-4de6-a6eb-5480dab39039"
    },
    {
        "author": "李昭玘",
        "paragraphs": [
            "还家春已晚，风雨误归期。",
            "饮啖嬉儿笑，形容吠犬疑。",
            "江山犹似梦，巾箧谩多诗。",
            "未负东园醉，桃花正此时。"
        ],
        "title": "还家有作",
        "id": "c8b9b26d-14fa-446c-8028-7c4e6c9d581f"
    },
    {
        "author": "李昭玘",
        "paragraphs": [
            "壮岁干名幸起家，十年蹭蹬一长嗟。",
            "凭陵初托风前鹢，淘汰终随浪底沙。",
            "没得玄机问黄檗，却将齐物付南华。",
            "感君怜我贻佳句，一段秋光照晚霞。"
        ],
        "title": "和程适正见赠二首  其一",
        "id": "ff03a062-5845-4048-b149-66f7e0647bc6"
    },
    {
        "author": "李昭玘",
        "paragraphs": [
            "簿领栖迟叹陆沈，滔滔何处觅知音。",
            "凌云词句豪难敌，似水交情老更深。",
            "鼷鼠饮河聊满腹，白云出岫本无心。",
            "从今收拾身闲计，洗竹锄花日醉吟。"
        ],
        "title": "和程适正见赠二首  其二",
        "id": "a90b3003-8fba-4de5-a3da-8c93a0f8af48"
    },
    {
        "author": "李昭玘",
        "paragraphs": [
            "葛巾茅屋自为娱，门掩槐阴长夏初。",
            "聒聒难休鸠唤妇，飞飞不定燕将雏。",
            "绕池曳策携双鹤，架水浇花课小奴。",
            "麦饭满瓯葵数筯，丁宁车马肯来无。"
        ],
        "title": "北园书事三首  其一",
        "id": "781bab9c-ba77-483b-9a39-ff62642fcb32"
    },
    {
        "author": "李昭玘",
        "paragraphs": [
            "得丧有万理，古今犹一区。",
            "鹤凫元自足，蛮触竟同枯。"
        ],
        "title": "北园书事三首  其二",
        "id": "571b9ea3-4724-4b2b-855d-4cec34cd389f"
    },
    {
        "author": "李昭玘",
        "paragraphs": [
            "十年萧散愈身轻，弄笔翻书亦称情。",
            "当案忽闻缘壁堕，隔池遥见啄苔行。",
            "静疑多事非求福，老觉无心胜摄生。",
            "自爱吾庐人不到，何须谷口问归耕。"
        ],
        "title": "北园书事三首  其三",
        "id": "2a63e19b-04db-4a9a-b7f4-594b45be2a3c"
    },
    {
        "author": "李昭玘",
        "paragraphs": [
            "幽兰一曲思无涯，炊熟黄粱日已斜。",
            "闭户终年心似水，读书万卷眼生花。",
            "汗流不舍浯溪刻，粮绝犹须北苑芽。",
            "束帛不来人已老，只将清白付吾家。"
        ],
        "title": "赠子常二首  其一",
        "id": "0028e8aa-3181-45fc-a04c-69d376e3f9a4"
    },
    {
        "author": "李昭玘",
        "paragraphs": [
            "本无机械亦非愚，自信沈冥与世疏。",
            "一段画图冬卧雪，平生乐事日翻书。",
            "田园无暇供余税，风雨何堪卷敝庐。",
            "笑杀贵人门下客，不逢此老曳长裾。"
        ],
        "title": "赠子常二首  其二",
        "id": "8892151a-9e4d-4160-977f-038d635eb697"
    },
    {
        "author": "李昭玘",
        "paragraphs": [
            "文史当年共讲磨，扁舟此地复经过。",
            "流年屈指梦相似，白发论心喜倍多。",
            "寄眼偶怀梁苑雪，临风犹骇洞庭波。",
            "从今燕坐参空寂，却笑天人被佛魔。"
        ],
        "tags": [
            "洞庭湖"
        ],
        "title": "赠故人刘器之待制",
        "id": "f6bcb284-648a-43c6-b7df-791a57907325"
    },
    {
        "author": "李昭玘",
        "paragraphs": [
            "正昼睡方起，门无雀可罗。",
            "风池乱荷盖，雨径满槐鹅。",
            "齿发流年速，江湖归兴多。",
            "终期买船去，卧月扣舷歌。"
        ],
        "title": "早秋书事二首  其一",
        "id": "c0c73f5d-bf78-4fdb-b3be-c59b0a42c68e"
    },
    {
        "author": "李昭玘",
        "paragraphs": [
            "尽日与琴语，经旬无客过。",
            "蝉移鹊争树，鱼散雨倾河。",
            "每悟酒如圣，不禁诗作魔。",
            "风声稍萧瑟，残热定无多。"
        ],
        "title": "早秋书事二首  其二",
        "id": "7307837a-e508-4b9b-9476-5fba72570a1b"
    },
    {
        "author": "李昭玘",
        "paragraphs": [
            "孽虫负固饱羶荤，摧折才能绝祸根。",
            "每遇屠门惭大嚼，犹思梦泽欲平吞。",
            "初摇不为唇先丧，已脱翻惊舌尚存。",
            "莫与时人作嘲笑，不如缄口学无言。"
        ],
        "title": "齿落",
        "id": "94cb258d-19f9-4ce6-8ef5-1ae88421769c"
    },
    {
        "author": "李昭玘",
        "paragraphs": [
            "剪媙无多日，星星已数茎。",
            "不空年可讳，端与事俱生。",
            "安得马肝石，未尝甘露羹。",
            "有情怜陆展，解与小儿争。"
        ],
        "title": "发白有感",
        "id": "beb9aac5-4907-40b2-9a74-728b9aa8ff85"
    },
    {
        "author": "李昭玘",
        "paragraphs": [
            "大暑不可怨，秋来终有时。",
            "露惊庭鹊睡，风动井梧枝。",
            "逐客长夜感，美人团扇悲。",
            "如何陶靖节，独与菊花期。"
        ],
        "title": "早秋",
        "id": "061f55c9-6b2a-45aa-9e5b-9b6c9e3b3e30"
    },
    {
        "author": "李昭玘",
        "paragraphs": [
            "夫子以贫病，终身复冻饥。",
            "捉衿无可揽，数米不成炊。",
            "何以谢蟋蟀，独能留扊扅。",
            "徒劳问仓扁，王老是良医。"
        ],
        "title": "赠汉臣",
        "id": "5bc2fd97-ebeb-4801-828d-02ede41deca6"
    },
    {
        "author": "李昭玘",
        "paragraphs": [
            "风伯遭谗不自停，鞭龙倒海势如倾。",
            "胸中洗尽三年渴，□□□□□□□。",
            "□□□□□□□，千仓嘉谷入新耕。",
            "野人亦有充饥幸，相见春绵满眼明。"
        ],
        "title": "八月十五日夜大雨",
        "id": "2495e986-cbc8-4eeb-8d7d-34e9d60001a7"
    },
    {
        "author": "李昭玘",
        "paragraphs": [
            "荡涤骄阳势已回，徧流和气入根荄。",
            "簷间点急侵灯落，枕底声高带雁来。",
            "永夜故留人不寐，轻寒未放菊全开。",
            "明年麦价应如土，安用登高把酒杯。"
        ],
        "title": "九月八日雨作",
        "id": "7f17dd71-1cf8-4686-9084-f1b8b8176125"
    },
    {
        "author": "李昭玘",
        "paragraphs": [
            "游宦归来似系匏，偶依河渚寄衡茅。",
            "以贫为乐漫喜酒，与世无求非绝交。",
            "倚杖静闻风过竹，枕书闲看燕争巢。",
            "却怜多事扬夫子，更为玄文作解嘲。"
        ],
        "title": "北园偶成二首  其一",
        "id": "d81630de-2db8-40df-a653-a64d636d166c"
    },
    {
        "author": "李昭玘",
        "paragraphs": [
            "酒昏便书榻，诗瘦怯寒葅。",
            "志大怀千驷，功高忆五湖。",
            "□□□□□，□□□□□。",
            "何如一杯粥，晴日照吾庐。"
        ],
        "title": "北园偶成二首  其二",
        "id": "879fe46e-f12b-4eba-a5c7-49ee042443aa"
    },
    {
        "author": "李昭玘",
        "paragraphs": [
            "终日无人昼掩扉，绿阴庭草自相依。",
            "轻寒晓觉池台静，半夜春随风雨归。",
            "恰似旧游鶑独语，略无余恨燕争飞。",
            "飘零不解东君意，却放杨花乱扑衣。"
        ],
        "title": "送春",
        "id": "987ffd7b-e406-4d68-ac85-a0b812b8d35e"
    },
    {
        "author": "李昭玘",
        "paragraphs": [
            "平生自笑书成癖，运墨圆毫日几回。",
            "六角招人聊一戏，区区老媪复能来。"
        ],
        "title": "有客携扇欲予题字因以一绝答之",
        "id": "1d785792-76a6-44a8-a3a9-69f4100260f0"
    },
    {
        "author": "李昭玘",
        "paragraphs": [
            "织女黄姑天一隅，九清飞驭尽通衢。",
            "年年须作秋风约，此事朦胧信有无。"
        ],
        "title": "和鲍辇七夕四绝  其一",
        "id": "1f682c56-dcbe-4787-bf73-470d7c9e0653"
    },
    {
        "author": "李昭玘",
        "paragraphs": [
            "奕奕流云度太虚，盛陈瓜果望天衢。",
            "尝闻刻楮三年久，一夕穿针乞得无。"
        ],
        "title": "和鲍辇七夕四绝  其二",
        "id": "2fc62800-ce86-4b29-a46f-7f834ee38acd"
    },
    {
        "author": "李昭玘",
        "paragraphs": [
            "如何灵匹异人间，脉脉相望卒卒还。",
            "不用蛛丝争送巧，自知得拙半生闲。"
        ],
        "title": "和鲍辇七夕四绝  其三",
        "id": "63283c28-5f20-42fe-b4a4-c67629969578"
    },
    {
        "author": "李昭玘",
        "paragraphs": [
            "一水盈盈会合难，古今云路暂来还。",
            "几多灵鹊成桥去，独有栖乌月底闲。"
        ],
        "title": "和鲍辇七夕四绝  其四",
        "id": "51b85e39-0cb1-4c67-95e4-b6cedb1909e2"
    },
    {
        "author": "李昭玘",
        "paragraphs": [
            "妙手固多暇，忿兵终易穷。",
            "戏余归一笑，战罢失羣雄。",
            "风过雨雹息，天明星斗空。",
            "烂柯人已去，斜日上窗红。"
        ],
        "title": "十月晦过舍弟庭玉处见诸人棋战方酣顷之复过集者皆散独枰尚在窗户閴然因成三篇呈子常汉臣  其一",
        "id": "689be189-4cf6-4f90-a9a6-3963205e352f"
    },
    {
        "author": "李昭玘",
        "paragraphs": [
            "一先虽自喜，百战亦须穷。",
            "狡兔有三窟，连鸡无两雄。",
            "霸成秦陌广，骑去楚营空。",
            "老子无知解，颓然醉颊红。"
        ],
        "title": "十月晦过舍弟庭玉处见诸人棋战方酣顷之复过集者皆散独枰尚在窗户閴然因成三篇呈子常汉臣  其二",
        "id": "5be452c1-7bae-4c56-8de4-4cd059147daa"
    },
    {
        "author": "李昭玘",
        "paragraphs": [
            "得失信偶尔，好谋徒自穷。",
            "前功竟何在，百战漫争雄。",
            "昧者甘守拙，高人成悟空。",
            "不如来饮酒，听唱小桃红。"
        ],
        "title": "十月晦过舍弟庭玉处见诸人棋战方酣顷之复过集者皆散独枰尚在窗户閴然因成三篇呈子常汉臣  其三",
        "id": "b8a770ad-15e4-4991-9b1c-61bb041807c7"
    },
    {
        "author": "李昭玘",
        "paragraphs": [
            "朝寒生广陌，宿雨涨方池。",
            "雾柳和鸦重，风帘为燕欹。",
            "□□□□□，□□□□□。",
            "多才恶摩诘，无日不成诗。"
        ],
        "title": "御试宿集英殿雨过有作呈敏甫学士",
        "id": "86d25ea7-2b03-4212-b6ae-dac0c76e7746"
    },
    {
        "author": "李昭玘",
        "paragraphs": [
            "比年方贡竞珍藏，肤理丰腴紫璧光。",
            "虬膂左回分绝格，蒻衣十袭护新香。",
            "贵人恩泽才浮赐，俗骨尘埃不合尝。",
            "愿作诗翁千岁寿，乘风聊复发清狂。"
        ],
        "title": "子常生日无以为寿偶得团茶一餠因书拙诗一首藉之以献",
        "id": "934eccd7-c99b-40d7-9347-380004d0d28f"
    },
    {
        "author": "李昭玘",
        "paragraphs": [
            "端门万骑锦衣红，迤逦鸣矟下半空。",
            "天极奥居黄道北，瑶池归仗五云中。",
            "金舆影度长廊日，法曲声回广殿风。",
            "泗水昔年曾梦到，拜恩何幸接鹓鸿。"
        ],
        "title": "迎驾",
        "id": "88c13827-b345-40ab-81db-e9b86321c7b0"
    },
    {
        "author": "李昭玘",
        "paragraphs": [
            "使君仁术物同情，日望田畴祝颂成。",
            "夜滴未休心欲折，朝阳初放眼先明。",
            "比年岁熟多中上，此事边防系重轻。",
            "食足讼稀真可乐，时倾杯酒话平生。"
        ],
        "title": "喜晴寄张使君",
        "id": "181a422b-1c1f-4ff7-9c1e-bc6e48a66c1d"
    },
    {
        "author": "李昭玘",
        "paragraphs": [
            "落落孤标气吐虹，青云指日黑头公。",
            "两行粉字平生尽，一曲龙吟万事空。",
            "夹路衣冠如昨日，故园桃李又春风。",
            "朱弦虽在知音绝，樽酒今谁笑语同。"
        ],
        "title": "无咎哀辞二首  其一",
        "id": "d4e4c093-1498-471f-99b5-b8d1fc1330ad"
    },
    {
        "author": "李昭玘",
        "paragraphs": [
            "才屈千人未易量，妙年文采已飞扬。",
            "终身祇得一麾守，后日空留万丈光。",
            "风驭不来成寂绝，玉楼何在隔苍茫。",
            "可堪回首鱼峰路，满崦青松照夕阳。"
        ],
        "title": "无咎哀辞二首  其二",
        "id": "38d1a0bb-441f-4197-85c3-b7e4f8388c51"
    },
    {
        "author": "李昭玘",
        "paragraphs": [
            "辞章泛滥昔称雄，飘泊文园偶未逢。",
            "旧典铙歌归制作，盛时郊祀待形容。",
            "久无青眼怜高卧，新有宫词落九重。",
            "异日锦衣还故里，却寻莲社日相从。"
        ],
        "title": "送次膺赴诏二首  其一",
        "id": "be910fc5-66b6-4ce4-b8cd-cf6c53d15c86"
    },
    {
        "author": "李昭玘",
        "paragraphs": [
            "青云初上万人看，中路摧颓铩羽翰。",
            "一日驰声动黄阁，几回飞梦绕长安。",
            "翩翾丹凤来天上，寂寞双松倚岁寒。",
            "自笑白头冠尚在，十年尘土不堪弹。"
        ],
        "title": "送次膺赴诏二首  其二",
        "id": "4bac58c2-a4b4-4c1f-8ad4-2602c991a781"
    },
    {
        "author": "李昭玘",
        "paragraphs": [
            "翻然矫首奉恩除，却似当年擢第初。",
            "憔悴九衢林下客，光明一轴锦装书。",
            "冯陵河岳才无敌，绘画干坤思有余。",
            "方板赤虬何太迫，君王曾未识相如。"
        ],
        "title": "次膺哀辞三首  其一",
        "id": "73e13a7c-c812-4178-a3e2-5a0d8aa7e5c6"
    },
    {
        "author": "李昭玘",
        "paragraphs": [
            "平昔弦觞浪自怡，暮年荐鹗有新知。",
            "蛾眉翻作黄昏哭，乐府空传白纻词。",
            "上国音尘随梦断，东山箫管结秋悲。",
            "风亭月观依然在，辽鹤归来复几时。"
        ],
        "title": "次膺哀辞三首  其二",
        "id": "f961b53d-6eac-4b0b-8d94-aaec9b617dc8"
    },
    {
        "author": "李昭玘",
        "paragraphs": [
            "行止非人不自谋，飘然一叶信沉浮。",
            "踌躇去步迷三径，奄忽平生闭一丘。",
            "韶乐已闻更雅奏，瑶池尤喜近中秋。",
            "无人解写升平事，惆怅骑鲸去不留。"
        ],
        "title": "次膺哀辞三首  其三",
        "id": "e2bb2f40-fa83-4667-a3ff-3f3a14518f66"
    },
    {
        "author": "李昭玘",
        "paragraphs": [
            "苦雨几十日，满庭多土花。",
            "行螺上墙屋，倒竹卧泥沙。",
            "澄景生凉吹，晴云变晚霞。",
            "却愁清夜梦，无计逐池蛙。"
        ],
        "title": "雨后二篇  其一",
        "id": "f6e418dd-a3a3-4b91-8e75-265806fa5c97"
    },
    {
        "author": "李昭玘",
        "paragraphs": [
            "一气不自息，四时如转丸。",
            "月流天宇静，风掠叶声干。",
            "纨扇已谢事，莎虫将戒寒。",
            "登临偶有得，不复计悲欢。"
        ],
        "title": "雨后二篇  其二",
        "id": "e39eac6e-3712-4738-8b98-57f8b81cc441"
    },
    {
        "author": "李昭玘",
        "paragraphs": [
            "邹峄孤桐不可寻，汧公旧斲万黄金。",
            "顾余久有沈舟志，知子尝怀欲炙心。",
            "便好安弦求妙趣，不须变雅作新音。",
            "席间弟子来倾耳，为问何人属意深。"
        ],
        "title": "赠汉老姪琴",
        "id": "e0891143-919c-4d1d-b9e9-18ce05491b7d"
    },
    {
        "author": "李昭玘",
        "paragraphs": [
            "翟茀朝初罢，升堂拜已非。",
            "凝尘孟光案，洒血老莱衣。",
            "奁镜悲鸾舞，庭萱感露晞。",
            "西风原上路，无复板舆归。"
        ],
        "title": "某氏挽辞二首  其一",
        "id": "90255bd1-b5ca-4051-a6bb-8485e78d0561"
    },
    {
        "author": "李昭玘",
        "paragraphs": [
            "主馈齐家道，羞蘩肃妇功。",
            "疏封秦大国，致养汉三公。",
            "世事哀荣极，人生梦幻空。",
            "慈颜不可望，彤史有遗风。"
        ],
        "title": "某氏挽辞二首  其二",
        "id": "c2dfd87e-a521-4e98-9d6e-468946016b61"
    },
    {
        "author": "李昭玘",
        "paragraphs": [
            "霜静百果熟，采摘将荐新。",
            "贮之黄金盘，绚烂如星陈。",
            "苞縢待嘉客，培溉昔已勤。",
            "君子务种德，所成非一身。",
            "公家有令恩，饤坐多惊人。",
            "累累万石富，长笑木奴贫。"
        ],
        "title": "摘果",
        "id": "114c2bc7-55a8-40fb-b383-98378b78e0a0"
    },
    {
        "author": "李昭玘",
        "paragraphs": [
            "惜花如曼容，蠹实害心腹。",
            "养之近胎祸，动绝。"
        ],
        "title": "培花",
        "id": "64076b5b-a034-49a6-b5e7-a09f5850e676"
    },
    {
        "author": "李昭玘",
        "paragraphs": [
            "结交頼有紫髯翁，鹤骨崭崭烂修目。",
            "五言长城屹千丈，万卷书楼聊一读。"
        ],
        "title": "赞潏水先生",
        "id": "3edd64b8-c882-4798-81b5-e99f3274eca1"
    },
    {
        "author": "李昭玘",
        "paragraphs": [
            "日有江湖思，坐无车马尘。",
            "横桥自照水，啼鸟不惊人。",
            "辇路晴飞絮，宫门暗锁春。",
            "多情老园吏，洒地喜相亲。"
        ],
        "title": "春日游金明池",
        "id": "10346336-22c9-4906-9a90-8cb470ab5b91"
    },
    {
        "author": "李昭玘",
        "paragraphs": [
            "程生高价传两都，刘子骨相真丈夫。",
            "呼儿当轩试一展，噱噱指点相惊呼。",
            "此应前日坐头客，何乃不语严襟裾。",
            "胸中豪气不可状，但见粉墨无纡余。",
            "虎头食肉亦天赋，尺面封侯宜不诬。",
            "须知中令有真相，忽效香山悲故吾。",
            "凌烟功臣易磨灭，贞观学士犹传模。",
            "当时人物不易得，曾看风神有此无。"
        ],
        "title": "观刘孝嗣写真",
        "id": "7ab1aac5-0194-4bb9-aefe-b72c2cd7bb0e"
    },
    {
        "author": "李昭玘",
        "paragraphs": [
            "梦泽正天寒，南峰带秋色。",
            "诗人句不尽，余意传粉墨。",
            "年来两眼昏，吏牍苦侵迫。",
            "明窗展横素，刮膜谢砭石。",
            "往时蓬莱宫，图画灿东壁。",
            "拾遗老阴峭，思训丽春碧。",
            "经年一过眼，行绕不暇食。",
            "太行逢李生，笔势妙思索。",
            "未成真营丘，不俗已高格。",
            "安得十万钱，尽致鹅溪白。",
            "不须念衣裘，䃜灰日滋殖。",
            "写我江湖心，浩荡满千尺。"
        ],
        "title": "观画",
        "id": "a60043a4-cc7c-4ae5-8e7c-c27afd09683f"
    },
    {
        "author": "李昭玘",
        "paragraphs": [
            "日出敛苍霭，雨余生晓凉。",
            "鸟啼人不见，花落树犹香。"
        ],
        "title": "深山",
        "id": "46aaa413-9cb8-471b-a594-ac5bad6fef97"
    },
    {
        "author": "李昭玘",
        "paragraphs": [
            "托身深秋困泥沙，鼓腹垂颐暴水涯。",
            "天上月轮劳注想，草中咫尺有长蛇。"
        ],
        "title": "诗一首",
        "id": "3c953264-a355-4972-8762-29fa530d4a2f"
    },
    {
        "author": "李昭玘",
        "paragraphs": [
            "策足穿云表，都无几尺天。",
            "人寰莽何在，万里一荒烟。"
        ],
        "title": "中顶",
        "id": "8b8c87cf-14d6-49f2-b607-32ba62dac287"
    },
    {
        "author": "李昭玘",
        "paragraphs": [
            "缓辔不可度，疾驱应更危。",
            "平生几两屐，解有慰人时。"
        ],
        "title": "回马岭",
        "id": "3f636ab7-885b-4b63-9862-0516b6ef070e"
    },
    {
        "author": "李昭玘",
        "paragraphs": [
            "日边雁带腊寒去，雪里梅将春信来。"
        ],
        "title": "句  其一",
        "id": "9f4719a4-73d1-40ca-914f-432b265c0991"
    },
    {
        "author": "李昭玘",
        "paragraphs": [
            "东林夫子知予意。"
        ],
        "title": "句  其二",
        "id": "7a0f811f-e5e6-4d03-9f61-c9a7baacb474"
    },
    {
        "author": "赵期",
        "paragraphs": [
            "尘生宫阙雾濛濛，万骑龙飞幸越中。",
            "在野三闾君不顾，乘轩卫鹤懿何功。",
            "虽知四海同文久，未合中原武备空。",
            "星落夜原妖气满，汉家麟阁待英雄。"
        ],
        "title": "临安自述  其一",
        "id": "3705cb2e-8f1e-42f7-bc06-b42abbe66c6d"
    },
    {
        "author": "赵期",
        "paragraphs": [
            "临安皓月色如珪，清景伤时一惨悽。",
            "未见山前归牧马，犹闻江上带征{马卑}。",
            "鲲为鱼队潜鳞困，鹤处鸡羣病翅低。",
            "正是四郊多垒日，波涛早晚静鲸鲵。"
        ],
        "title": "临安自述  其二",
        "id": "a906ad96-7f66-4e98-9ad0-6e0a69730da9"
    },
    {
        "author": "赵期",
        "paragraphs": [
            "谁人共挽天河水，尽洗中原犬虏腥。",
            "角巾私第不复言，兵迨留守宗泽疏。"
        ],
        "title": "感时",
        "id": "0e076adc-d4d3-4b6a-9f34-7c1bc9f15906"
    },
    {
        "author": "赵期",
        "paragraphs": [
            "万木阴中一草庐，溪风山月弄清虚。",
            "主人静坐心无物，读尽人间未见书。"
        ],
        "title": "自述  其一",
        "id": "5b4f5297-d2fa-4ca2-ba8b-36499e2716eb"
    },
    {
        "author": "赵期",
        "paragraphs": [
            "高山流水兴无穷，杖策携琴踏软红。",
            "莫怨子期呼不起，请君一曲奏南风。"
        ],
        "title": "自述  其二",
        "id": "a4f11c44-774c-41f1-9666-bec57b440690"
    },
    {
        "author": "赵期",
        "paragraphs": [
            "早向江南征义旅，星驰千里自嫌迟。"
        ],
        "title": "句",
        "id": "d4e596bf-398e-4699-80f7-663f11813d1b"
    },
    {
        "author": "胡峄",
        "paragraphs": [
            "念昔扶衰别故城，敢期身见稍休兵。",
            "连年防患秋更急，此节浮家夜亦行。",
            "梦里不应追昨梦，生前聊复且偷生。",
            "空中鸟迹谁能记，万古由来一妄情。"
        ],
        "title": "昆山夜泊舟中遣怀",
        "id": "f5ba8cd9-d76a-4ee0-ab51-fa7f99ed9f4f"
    },
    {
        "author": "胡峄",
        "paragraphs": [
            "疾风欺雨透蓬船，拥被和衣昼亦眠。",
            "儿女登临余脚力，更随明月遶山前。"
        ],
        "title": "泊昆山",
        "id": "a04584c8-c732-44a1-a54b-864c14a21fca"
    },
    {
        "author": "胡峄",
        "paragraphs": [
            "政欲相携紫翠间，不堪风雨径催还。",
            "何时更上月华阁，细认真山与假山。"
        ],
        "title": "同仲南弟游慧聚寺",
        "id": "84a28a21-f109-459d-ae8d-5476f72d7e2e"
    },
    {
        "author": "胡峄",
        "paragraphs": [
            "风雨留人阻去程，扶衰上冢过清明。",
            "百家瀼里犹掀簸，那得江神不世情。"
        ],
        "title": "过百家瀼",
        "id": "36fc31d5-e794-4ddf-a782-2a7a732333a6"
    },
    {
        "author": "张兟",
        "paragraphs": [
            "灵岳峰前游古观，此中何别蕊珠宫。",
            "五云仙客形皆异，十洞烟花景不同。",
            "炼药炉香金石气，醮星坛冷薜萝风。",
            "因闻大道修真诀，咫尺三清路可冲。"
        ],
        "title": "留题衡岳观",
        "id": "11045c60-4559-498f-976d-fc9dafad6070"
    },
    {
        "author": "张茂先",
        "paragraphs": [
            "五峰巖窦倚层峦，偷暇登临到此山。",
            "泉石静中无俗客，楼台深处锁禅关。",
            "凭高林野依稀尽，望阔云天缭绕还。",
            "回首夕阳归去路，红尘随马转溪湾。"
        ],
        "title": "五峰巖",
        "id": "52cfe1b7-6e93-4b34-bc93-5591e4e84aa3"
    },
    {
        "author": "张茂先",
        "paragraphs": [
            "重衾无暖气，挟纩如怀冰。"
        ],
        "title": "句  其一",
        "id": "6de94139-e208-472b-a3fd-21fa582a46a2"
    },
    {
        "author": "张茂先",
        "paragraphs": [
            "德輶如羽。"
        ],
        "title": "句  其二",
        "id": "0d01ccfd-8086-409a-80e8-36fe36803be1"
    },
    {
        "author": "张茂先",
        "paragraphs": [
            "熠熠宵流。"
        ],
        "title": "句  其三",
        "id": "6affb946-b3f6-4aa1-99aa-0be71d5e34ae"
    },
    {
        "author": "张茂先",
        "paragraphs": [
            "焕若春华敷。"
        ],
        "title": "句  其四",
        "id": "4d92e63e-39b9-4a36-9c58-2cb2cd5652e9"
    },
    {
        "author": "熊浚明",
        "paragraphs": [
            "老榕挹翠拂双垣，流水相通郭外村。",
            "一竹便堪胜谓亩，千花应不羨桃源。",
            "渔樵小径斜通市，鸡犬谁家半掩门。",
            "最好风光孤坐处，亭亭海月破黄昏。"
        ],
        "title": "南禅寺",
        "id": "78968a9d-f35e-44ea-833e-e6b658126b17"
    },
    {
        "author": "熊浚明",
        "paragraphs": [
            "卓笔一峰当殿阁，合围千嶂锁林泉。"
        ],
        "title": "句",
        "id": "0e55f020-72ed-4742-972d-6f82464fb356"
    },
    {
        "author": "曾绎",
        "paragraphs": [
            "疏林残岭起昏鸦，腊尽行人喜近家。",
            "江北江南春信早，傍篱穿竹见梅花。"
        ],
        "title": "还家涂中",
        "id": "9543d9e3-e044-4414-9c79-7ebf454378af"
    },
    {
        "author": "曾绎",
        "paragraphs": [
            "已无丑扇几边乱，空见春鉏天际飞。"
        ],
        "title": "句",
        "id": "e310d34e-ac6d-4062-81a6-d5b443aae19d"
    },
    {
        "author": "朱师服",
        "paragraphs": [
            "危构参寥廓，星躔耿北窗。",
            "战余尘没马，鱼散月澄江。",
            "迟暮怜孤客，宽闲乐此邦。",
            "坐中诗有待，端欲受谁降。"
        ],
        "title": "斗南楼",
        "id": "200196c1-ac77-4d23-9067-289c9cbf01a8"
    },
    {
        "author": "朱师服",
        "paragraphs": [
            "子牟心未老，愁上越王台。"
        ],
        "title": "句",
        "id": "f9388a08-3e59-4d40-8259-81227552a817"
    },
    {
        "author": "李常",
        "paragraphs": [
            "当日双缣直万缗，买留柯叶拂星辰。",
            "上巢绝顶饶千鹤，下憩清阴可百人。"
        ],
        "title": "荐福院双柏",
        "id": "311e17ba-e0f1-49b7-a955-45923f889622"
    },
    {
        "author": "张惇",
        "paragraphs": [
            "篱鷃云鹏各有程，匆匆相别未忘情。",
            "恨君不在蓬窗底，共听萧萧夜雨声。"
        ],
        "title": "送别吕子进自中舍出知睦州",
        "id": "5666deba-644b-494b-9814-1d6ee4442115"
    },
    {
        "author": "张惇",
        "paragraphs": [
            "楚峡云娇宋玉愁，月明溪浄印银钩。",
            "襄王定是思前梦，又抱霞衾上玉楼。"
        ],
        "title": "梦中作",
        "id": "ffa41585-296c-4b34-ac45-09508d7d64f0"
    },
    {
        "author": "章凭",
        "paragraphs": [
            "山家门迳锁寒松，更向烟萝第几重。",
            "幽鸟啼花归旧谷，应龙飞雨过前峰。",
            "分持皂盖歌千骑，入冠黄扉禄万钟。",
            "一见高吟重兴感，清名长在木阴浓。"
        ],
        "title": "题山宫法安院",
        "id": "08414809-4cff-4f97-9068-648fbf4e0c1b"
    },
    {
        "author": "章凭",
        "paragraphs": [
            "山边清气拥祥氛，遗迹流传汉史存。",
            "金殿已颁新号美，剑崖犹隠旧痕昏。",
            "据簷焚鼎惊鱼市，浮盖呼风过海门。",
            "千里阴功诚不浅，纷纷余事岂须论。"
        ],
        "title": "题灵康庙",
        "id": "396a49c8-97bf-4361-b314-3ed88443dcf4"
    },
    {
        "author": "章凭",
        "paragraphs": [
            "昔人腾碧落，余地扫巖隈。",
            "石壁云长在，松梢风自来。",
            "暗扉通浩荡，古蔓接崔嵬。",
            "更欲穷幽隠，仙源路已回。"
        ],
        "title": "凝真宫",
        "id": "8db736c8-b426-4323-8595-4d794a5df1a2"
    },
    {
        "author": "章凭",
        "paragraphs": [
            "亭榜得佳名，山鬟拥翠闉。",
            "风流传晋客，谈笑忆秦人。",
            "水出桃源路，花浮洞府春。",
            "未应迷俗驾，行处是通津。"
        ],
        "title": "流花亭",
        "id": "9c9ad35b-a6e0-406d-800d-08280a4bca2a"
    },
    {
        "author": "章凭",
        "paragraphs": [
            "昔闻天台山，方广寺尤胜。",
            "石梁元自成，茶花随所应。",
            "见此绝世踪，嗟我拘三乘。",
            "更听寒泉声，不独发清兴。"
        ],
        "title": "石桥",
        "id": "a7e9963c-576c-4737-9f30-2f55b3d399a2"
    },
    {
        "author": "吴臧",
        "paragraphs": [
            "葛巾竹杖闲来此，可是心清迹亦清。"
        ],
        "title": "句",
        "id": "10f85712-9fdc-4f2c-99a4-61681b383184"
    },
    {
        "author": "林同叔",
        "paragraphs": [
            "黄龙一洞与天通，仰视星辰目睫中。",
            "人去坛虚今已矣，祇留手植七株松。"
        ],
        "title": "黄龙洞",
        "id": "3bb8810e-1a6e-4fbb-8160-5f7f4704ab01"
    },
    {
        "author": "林同叔",
        "paragraphs": [
            "十年客梦忆南徐，玉案曾看绿篆书。",
            "今日星坛香一瓣，恍如身再到冲虚。"
        ],
        "title": "七星坛",
        "id": "945117c8-4906-4afc-8a3b-21188ade9b4a"
    },
    {
        "author": "林同叔",
        "paragraphs": [
            "幽人凿井住罗浮，暇日吾伊兴自由。",
            "仙鸟避吟来照影，九龙飞动碧云秋。"
        ],
        "title": "九眼井",
        "id": "dbe0a98a-efa0-4455-ae66-45025b6b0f63"
    },
    {
        "author": "林同叔",
        "paragraphs": [
            "万古烟霞隠石门，洞中别是一干坤。",
            "仙翁自不知年岁，山下于今几代孙。"
        ],
        "title": "莫道人",
        "id": "f53c9079-2963-4a2f-bb9e-be31dc026c7b"
    },
    {
        "author": "刘光",
        "paragraphs": [
            "古洞藏真不记年，翠崖苍壁故依然。",
            "怪来一夜清无梦，身在仙家第十天。"
        ],
        "title": "题栝苍洞宫",
        "id": "577095b8-9ecc-4a74-827d-54448d3bc031"
    },
    {
        "author": "刘光",
        "paragraphs": [
            "百尺擎空窣堵波，羣峰奈此独高何。",
            "鼓钟鸣处是非外，天地望中苍翠多。",
            "闲看野云披玉柱，醉眠秋浪卷银河。",
            "问师乞取窗前月，一榻清风许我么。"
        ],
        "title": "题南峰蓝光轩",
        "id": "1977aa62-786f-4290-ac28-28f09a06b443"
    },
    {
        "author": "郑敦芳",
        "paragraphs": [
            "山势巍巍千万重，来游仍觉思无穷。",
            "峰峦合匝溪如断，巖谷回旋径忽通。",
            "石屋凄凉飞瀑布，竹窗虚寂洒香风。",
            "开轩无限峥嵘景，尽日闲观属远公。"
        ],
        "title": "妙香堂",
        "id": "af59dc35-9351-4d44-8c8c-253dfb08b877"
    },
    {
        "author": "雍冲",
        "paragraphs": [
            "积雪盖重峰，巖松迷翠影。",
            "扶筇启静扉，耐此茅簷冷。",
            "幽涧冻鸣泉，钓翁立舴艋。",
            "伊人不可即，忧怀结怲怲。"
        ],
        "title": "有怀杨冲远",
        "id": "ef1980bf-598a-4372-8754-65f51a4bc5e9"
    },
    {
        "author": "张如远",
        "paragraphs": [
            "试将□恳种青霄，遂话田畴万里焦。",
            "不是湫龙解兴雨，元来滴滴是心苗。"
        ],
        "title": "澹山巖  其一",
        "id": "ea95b7b6-6e41-4ec8-b44e-8d2e2bf94096"
    },
    {
        "author": "张如远",
        "paragraphs": [
            "祷泽何妨抵死求，分明在处有神湫。",
            "只消一念精诚格，立使风雷布九州。"
        ],
        "title": "澹山巖  其二",
        "id": "d317b525-5405-4a11-a0ce-c71dccc6941b"
    },
    {
        "author": "张如远",
        "paragraphs": [
            "幽谷复来分外清，那堪雨过月华新。",
            "行将高谢浮名事，卜筑巖旁效子真。"
        ],
        "title": "澹山巖  其三",
        "id": "7c296cda-2c85-4f0f-8e60-4320a9d098ea"
    },
    {
        "author": "蹇汝明",
        "paragraphs": [
            "我闻敬亭无足取，岑寂况在东南崖。",
            "声名一日遍宇宙，正以谢守诗瑰奇。"
        ],
        "title": "绝句",
        "id": "c30a290d-42ff-4cc1-a36d-fa01f4fb166e"
    },
    {
        "author": "蹇汝明",
        "paragraphs": [
            "滩崖犹刻翰林名，凿凿寒波潄玉声。",
            "游子凄其感今昔，临流不敢濯尘缨。"
        ],
        "title": "题翰林滩",
        "id": "f9562db1-0f89-4d35-859d-4b8b14439e77"
    },
    {
        "author": "苏迟",
        "paragraphs": [
            "列嶂峥嵘植翠屏，寒泉绿浄浸轩楹。",
            "衣巾清润玻瓈上，窗牖疏明图画成。",
            "尘世正趋名利域，山居不识鼓鼙声。",
            "莫年忧患将何适，暂喜沧浪可濯缨。"
        ],
        "title": "建炎己酉冬自婺女携家至临海岁首泛舟憩天柱精舍谒吴君文叟山林感泉石之胜叹城邑之人沈酣势利不知山中之乐也",
        "id": "7058e6cf-c4f9-4e64-bae9-75183b890307"
    },
    {
        "author": "释杲",
        "paragraphs": [
            "归宗会斩蛇，禾山解打鼓。",
            "万象与森罗，皆从这里去。"
        ],
        "title": "偈",
        "id": "12459b89-fc77-4fd0-93f7-08a37a992aad"
    },
    {
        "author": "王元甫",
        "paragraphs": [
            "动地隋兵至，君王尚晏安。",
            "须知天下窄，不及井中宽。",
            "楼外锋交白，溪边血染丹。",
            "无情是残月，依旧照阑干。"
        ],
        "title": "景阳井",
        "id": "69eb4a7f-20a5-4c51-9699-2d85c9d1e9e3"
    },
    {
        "author": "谢氏",
        "paragraphs": [
            "此去唯宜早早还，休教重起望夫山。",
            "君看湘水祠前竹，不是男儿泪染斑。"
        ],
        "title": "送外",
        "id": "b30ff0be-0d9f-4ff4-b41f-8618a45ca6f0"
    },
    {
        "author": "杨谟",
        "paragraphs": [
            "方山百里路崎岖，按部因寻长者庐。",
            "伏虎已归天女去，陇头新见万松株。"
        ],
        "title": "予至寿阳道因访造华严论李长者旧居",
        "id": "29783ef0-1a52-4af9-8dcc-865e5c388f79"
    },
    {
        "author": "杨谟",
        "paragraphs": [
            "晋城出郭十里余，嫩柳山花满巖麓。",
            "苍苔蹭蹬步亦艰，百丈悬崖挂层屋。",
            "老僧正睡门不闭，习习阴风起幽谷。",
            "耳聩不闻琵琶声，但见一泓春水绿。"
        ],
        "title": "琵琶泓",
        "id": "a8a7c39b-f288-438d-b201-e924678a9ba5"
    },
    {
        "author": "慕容彦逢",
        "paragraphs": [
            "桥门并驰道，车毂声摩空。",
            "重廊隔嚣哄，阒若林峦中。",
            "黎明寮采集，联骑纷蹄鬃。",
            "交情金兰契，晤语药石攻。",
            "翰墨时间作，辞气争豪雄。",
            "微踪幸接武，徒愧劳无功。",
            "轩窗鉴晴日，簷外鸣春虫。",
            "沉迷惊节物，饮啄嗟樊笼。",
            "沂风渐澹荡，璧水初冲融。",
            "坐想名园花，芳菲衒青红。",
            "儒宫异拘窘，胡为苦匆匆。",
            "来时招客醉，驾言与君同。"
        ],
        "title": "感春",
        "id": "03b7e80b-05e4-4356-92ee-3c1f1e146fc1"
    },
    {
        "author": "慕容彦逢",
        "paragraphs": [
            "同舍诸稚子，初更坦腹眠。",
            "须臾起鼻息，汹汹如奔泉。",
            "而我忧且病，欲卧辄迁延。",
            "坐久觉疲倦，就枕如临渊。",
            "展转复长吁，情绪更凄然。",
            "睡思暂彷彿，征雁鸣九天。",
            "使我不能寐，体气宁不便。",
            "身心贵摄理，事累宜弃捐。",
            "而我无所答，泣涕但涟涟。",
            "是时月当午，素影隙中圆。"
        ],
        "title": "夜深偶成",
        "id": "14fed4a4-86db-4342-9e45-71495cc01375"
    },
    {
        "author": "慕容彦逢",
        "paragraphs": [
            "我如边孝先，性爱日昼眠。",
            "眠眠曷能寐，愁思如涌泉。",
            "东风穆穆和，午影迟迟延。",
            "忧多首自旋，犹如瞰面渊。",
            "人皆喜春色，而我今犹然。",
            "叱奴启南窗，欹枕望青天。",
            "浮云来飘飘，飞鸟去还还。",
            "望眼无穷极，移卧窗之前。",
            "焉能梦栩栩，徒自腹便便。",
            "悠思慕范蠡，心形得两捐。",
            "轻舟泛五湖，短棹鼓清涟。",
            "规矩不我制，所意成方圆。"
        ],
        "title": "昼卧偶成用前韵",
        "id": "67f33ea4-3a14-44b1-92cf-b140d065e987"
    },
    {
        "author": "慕容彦逢",
        "paragraphs": [
            "子云不偶时，晏如在空屋。",
            "席有玄虚文，门无权幸牍。",
            "法言讥异户，解嘲惧赤族。",
            "忿悱赋长杨，羞愧登天禄。",
            "立俗思徇道，制行依圣读。",
            "身死名不朽，馨香蔼兰菊。"
        ],
        "title": "读扬子",
        "id": "f137e597-6478-44f0-bcce-e0a68631ba2a"
    },
    {
        "author": "慕容彦逢",
        "paragraphs": [
            "晋末何所似，波心跃长鲸。",
            "生民畏扰攘，蹙頞视欃枪。",
            "渊明当此时，弃爵务躬耕。",
            "葛巾漉家酎，杯干壶再倾。",
            "恢然聊寄傲，无心事将迎。",
            "眼底不足语，笔下漫摅情。",
            "襟怀有佳趣，落纸字字清。",
            "有如碎寒冰，贮之琉璃罃。",
            "又如湛秋水，含兹霜月明。",
            "秀气如可掬，妙理不可名。",
            "辞中有余意，此致尤更精。",
            "班豪诚可厌，曹侈无足评。",
            "斯文孰比拟，诵之清风生。"
        ],
        "title": "读陶渊明集",
        "id": "c52648d0-c712-4071-9890-9ba6c8519101"
    },
    {
        "author": "慕容彦逢",
        "paragraphs": [
            "新霁泽国净，禽声落云天。",
            "精庐巧营构，重扉锁春妍。",
            "簷楹曳晴丝，池沼鸣细泉。",
            "卉木互凌没，铅华刷澄鲜。",
            "桧枞屹如削，榴樱开欲然。",
            "零蕊莓苔鲜，幽香杂兰荃。",
            "俛仰欣所遇，尘埃坐自捐。",
            "云何写轩旷，松风鸣素弦。"
        ],
        "title": "三月雨霁游寿圣寺",
        "id": "64103118-8a5a-448d-9417-f0fdaf50fc75"
    },
    {
        "author": "慕容彦逢",
        "paragraphs": [
            "休征日欲沉，晚风薄虚翠。",
            "深秋景物清，莲宫有佳致。",
            "疏林速凄凉，黄花弄明媚。",
            "山烟入寥廓，螽声失幽邃。",
            "翻经瞥闻音，扫叶不待篲。",
            "危轩逗寒色，飞禽示真意。",
            "勤役何足辞，妙观良可秘。",
            "归欤诚未央，尔耳悲所志。"
        ],
        "title": "留题圣寿院",
        "id": "95502889-52c8-4030-a2de-f9f40a553faa"
    },
    {
        "author": "慕容彦逢",
        "paragraphs": [
            "勤役大无悰，驾言从胜游。",
            "萧萧野色净，行行村迳修。",
            "逶迤转隈隩，初见巖峦幽。",
            "乔木耸霄汉，风籁凌清秋。",
            "税鞅得精舍，云遶空中楼。",
            "簷楹列清障，下有百丈湫。",
            "红尘不到处，俛仰销百忧。",
            "喟然问圆顶，有此能乐不。"
        ],
        "title": "留题觉慈寺",
        "id": "fd3c310e-44ab-40c6-943f-b35358be1da6"
    },
    {
        "author": "慕容彦逢",
        "paragraphs": [
            "天工剖山腹，翻然纳虚秀。",
            "环冈插修荫，斜巅倚寒溜。",
            "危轩列层级，横梁跨深窦。",
            "浮烟羃轻缕，飞禽引鸣脰。",
            "冲襟得清盼，佳致绝纤垢。",
            "梦想脱冠来，尘缘苦相逗。"
        ],
        "title": "留题智者寺",
        "id": "71b3146e-8660-4786-b76c-413c193381ef"
    },
    {
        "author": "慕容彦逢",
        "paragraphs": [
            "宿雨虽乍晴，轻云犹出岫。",
            "春深卉木繁，千巖衒芳秀。",
            "谁云山迳幽，涓涓响寒溜。",
            "时禽助好音，百啭引鸟脰。",
            "老僧邀客留，蒲帘卷圭窦。",
            "侧耳石鼎傍，蝇声辩汤候。",
            "茶品颇自修，击拂振襟袖。",
            "勤劬爇鑪香，挹试殆三嗅。",
            "稍定与之言，飘然出尘垢。",
            "坐久月华生，澄潭明列宿。"
        ],
        "title": "留题婺州智者寺",
        "id": "ecbbaecb-a052-4bc2-90f9-d9c7d649dffc"
    },
    {
        "author": "慕容彦逢",
        "paragraphs": [
            "泽国破秋仲，景物兆冬索。",
            "回飙卷林尾，宿雾泛寥廓。",
            "泮水还阛阇，层峦瞰篱落。",
            "启牖挹蒨葱，开径徒参错。",
            "虀盐虽寂寥，文史欣博约。",
            "论古到鸿荒，谈经愧穿凿。",
            "逸志想鸿冥，腼颜羞雉啄。",
            "于焉得真趣，豁若解其缚。",
            "环窗惟载籍，一视等糟粕。",
            "了了见本来，端如契圆觉。",
            "冲襟游汗漫，高步趋广莫。",
            "同心有名儒，摄官在戎幕。",
            "学识造渊醇，词章臻炳铄。",
            "良骥服盐车，白驹絷场藿。",
            "念昔始倾盖，考正于狐貉。",
            "韵宇凛可钦，标致湛无著。",
            "觞豆陪余欢，翰墨时间作。",
            "晨嬉风力劲，夜语霜威虐。",
            "屈指两炎凉，流年信回薄。",
            "九重跻帝德，四海绝民瘼。",
            "南征奠蛮侮，西戍弭戎掠。",
            "吾道斯为亨，君才顾何怍。",
            "行当坐天禄，看书资笔削。",
            "不然冥成均，阐教助飞跃。",
            "冠绶追英游，林泉谢远诺。",
            "胡为怀故乡，逝将依负郭。",
            "古都富城市，比屋丽金雘。",
            "甲第临江壖，胜槩夺云壑。",
            "曲沟环渌塍，激涧度危彴。",
            "升高或扪萝，厉急辄遗屩。",
            "驯禽栖几席，幽花堕杯杓。",
            "渔樵频问讯，童稚杂欢噱。",
            "寻步陟兰屿，选胜望菌阁。",
            "此虽美无度，乌知乖所学。",
            "待时既韫玉，税驾宜振铎。",
            "忠告冀毋忽，投分匪轻托。",
            "野芹称美献，行潦资远酌。",
            "睠言效悃愊，岂止事嘲谑。",
            "知君须多暇，过我当如昨。",
            "茗饮无俗情，疏餐有真乐。",
            "论文穷九畴，议武贯三略。",
            "谁主复谁宾，此意良不恶。"
        ],
        "title": "和吴显道",
        "id": "4fec6fe8-645d-4a38-80f2-359994926257"
    },
    {
        "author": "慕容彦逢",
        "paragraphs": [
            "卜居远喧阗，山中有清意。",
            "中为风月轩，周诗得标置。",
            "琴书道自乐，花柳春争媚。",
            "纷华非所事，安恬养天智。",
            "君家逸少后，芬芬今不坠。",
            "文章擅场屋，孝弟先闾比。",
            "小淹何足嗟，懿德天所秘。",
            "酝藉勿感慨，云雷起平地。"
        ],
        "title": "题诸暨王秀才华轩",
        "id": "113a0f8a-f906-480b-b88e-98c4ff935e49"
    },
    {
        "author": "慕容彦逢",
        "paragraphs": [
            "三年客京华，雰埃侵鬓绿。",
            "花时岂相关，藜藿欣自足。",
            "故春锁胶庠，庭槐如兔目。",
            "沂风清昼吟，璧水泛晨瞩。",
            "今我复来兹，芳菲照华屋。",
            "日长帘幕深，欠伸倦晴燠。",
            "英英同舍郎，文采命骚仆。",
            "真想寄吟哦，诗坛令何肃。",
            "惟时届清明，千官赐休沐。",
            "我事未渠央，矧敢念归宿。",
            "何当榜贡书，诸生骇神速。",
            "君歌我乃赓，聊以慰局趣。"
        ],
        "title": "次韵叶权之南宫春兴",
        "id": "85f821c4-983e-446b-8f48-a0fc8b58181d"
    },
    {
        "author": "慕容彦逢",
        "paragraphs": [
            "广文新决科，恩袍鬭春绿。",
            "香名满众耳，要路策高足。",
            "阿房得第五，中眉嗟志目。",
            "平明趋省门，容仪耸旁瞩。",
            "廪薄虽屡空，润身非润屋。",
            "朅来锁南宫，迨此东风燠。",
            "吟哦夜不休，立侍窘童仆。",
            "诗成字字清，华星点秋肃。",
            "中含不尽意，往往念归沐。",
            "遥知卧鸱夷，独酌慰斋宿。",
            "云谁可与饮，邻有三不速。",
            "篇卷正沉迷，当以从事趣。"
        ],
        "title": "再次前韵赠叶权之",
        "id": "dbdd1165-17b3-4c7e-93a5-11c4ebc30a88"
    },
    {
        "author": "慕容彦逢",
        "paragraphs": [
            "鞘中长铗鸣，将军出天山。",
            "前驱七萃士，铁衣照朱颜。",
            "万马饮瀚海，丸泥封玉关。",
            "何必学孙吴，功成谈笑间。",
            "西顾浄无尘，仰视太白闲。",
            "归来佐天子，坐使淳风还。"
        ],
        "title": "次韵答翟公巽见戏",
        "id": "68b9d31c-e428-4b22-a0b6-f3f1d9d4c05d"
    },
    {
        "author": "慕容彦逢",
        "paragraphs": [
            "上人真法器，根性宿明悟。",
            "阅书一再过，覆诵绝遗误。",
            "教乘浩无涯，秋毫析纷互。",
            "援证穷理窟，辞源百川注。",
            "晓堂列圆顶，瞻仰祛未晤。",
            "执热濯清风，中痟饮甘露。",
            "莹如壶中冰，洁如机上素。",
            "鳞角虽出羣，豹文方隠雾。"
        ],
        "title": "赠明智大师",
        "id": "eaeaa717-8848-43bc-8f0d-835c3a5dbd96"
    },
    {
        "author": "慕容彦逢",
        "paragraphs": [
            "学省无吏窘，官稳如林丘。",
            "寮采得之子，一语消百忧。",
            "虀盐对晨饷，菘韭余时羞。",
            "淡薄本同适，言归异初谋。",
            "亲庭奉喜庆，退有园池幽。",
            "乐事迺如此，揽执安肯留。",
            "尘区饶滞念，役役无时休。",
            "冲襟得高躅，视身等虚舟。",
            "嵩少多逸士，盍往从之游。",
            "相见试举似，此语颇胜不。"
        ],
        "title": "送安宣义还雒阳",
        "id": "cd1efdb6-4a5f-4723-a0f8-5c1a8558d099"
    },
    {
        "author": "慕容彦逢",
        "paragraphs": [
            "蚕月舒以长，麦天和更清。",
            "初荷吐香芽，新蒲生紫英。",
            "济济幕中客，眉间黄生明。",
            "膏车指乡国，言归奉寿觥。",
            "上堂拜嘉庆，喜雨沦飞甍。",
            "斑衣学古戏，芳兰逗春荣。",
            "世态今犹昔，万绪水火争。",
            "奔驰浪自苦，心胸沸庖烹。",
            "贤哉吾景崇，养志轻利名。",
            "效官求便郡，晨暮请安平。",
            "兹行天所佳，祥烟送晓征。",
            "要当感星聚，岂徒资月评。"
        ],
        "title": "送赵节推沿檄还乡",
        "id": "78123420-6ea8-4db0-a1c2-d02f975c0b9c"
    },
    {
        "author": "慕容彦逢",
        "paragraphs": [
            "往岁别君去，匆匆殊未餍。",
            "来兹谐宿愿，一笑忘虀盐。",
            "俛仰复去我，促装难暂淹。",
            "重江逼潮信，挂席程欲兼。",
            "诸暨号繁剧，牒诉纷黎黔。",
            "君才古循吏，公庭耿秋蟾。",
            "借留适民愿，坐变六凉炎。",
            "政术久弥励，谣颂喧闾阎。",
            "朝廷方吁俊，延访降宸严。",
            "行矣决显用，此理君奚占。"
        ],
        "title": "送曾正直",
        "id": "d3196d6c-aeb1-4021-8873-8067cbcff309"
    },
    {
        "author": "慕容彦逢",
        "paragraphs": [
            "东阳见夫子，格调骇心目。",
            "相逢恨不早，请违何太速。",
            "咄咄空中字，便便榻间腹。",
            "暂留肠九回，言归日三卜。",
            "到家乐应颠，登舟喜堪掬。",
            "题桥释旧誓，弹冠俟新沐。",
            "偃蹇何足嗟，君看松与竹。"
        ],
        "title": "李县丞美替作此诗饯之",
        "id": "1240cc01-d299-48c9-b62e-7fc5c2a4ab9b"
    },
    {
        "author": "慕容彦逢",
        "paragraphs": [
            "公子有佳石，丹碧非一状。",
            "磊磊不盈掬，巧夺三山状。",
            "贮以白玉斗，挹注秋滉瀁。",
            "有如澄江浄，隠映朝霞上。",
            "泮林官独冷，悦此助清旷。",
            "唯求诗句易，于焉窥雅尚。",
            "山阴昔换鹅，流传信非妄。"
        ],
        "title": "友人有小石数颗以余酷爱将辍惠佳者唯求一诗赋以赠之",
        "id": "2a2974a4-2649-4b81-9e19-f1a0b2dca834"
    },
    {
        "author": "慕容彦逢",
        "paragraphs": [
            "红紫春争妍，那复俟秋宰。",
            "兹花如端人，凌飙振辉彩。",
            "英英剪轻云，粲粲络珍琲。",
            "天清月色留，日淡霜华在。",
            "高标比松竹，芳气压兰茝。",
            "飘零饫夕餐，韡韡富晨采。",
            "中有神仙滋，收功逸而倍。",
            "调丹杂樗楮，服之毋豫怠。",
            "能驻好容颜，延龄向千载。",
            "事著抱朴书，刘生岂予绐。"
        ],
        "title": "同吕文刚吴邦献马子才赋白菊得采字",
        "id": "9949b7e7-dcd2-46ab-8a37-d57f4c601603"
    },
    {
        "author": "慕容彦逢",
        "paragraphs": [
            "卫尉才豪虽卓绝，溺志奢淫愧明哲。",
            "罗绮丛中醉复醒，趁拍佳人不成列。",
            "黄门侍郎天机深，傲世忘荣事高洁。",
            "侯印公主不解颜，好竹之心了无节。",
            "纷华必竟致青螺，恬澹有谁赓白雪。",
            "此君佳致识者稀，千古清风与明月。",
            "高僧欲现菩提心，种竹满轩功未彻。",
            "婵娟人共得观临，萧瑟师当知演说。",
            "率然相造师勿嗔，胜游本为吾僧设。",
            "对君不惜洛生吟，更待诗酣歌一阕。"
        ],
        "title": "次韵张察推咏密印竹轩",
        "id": "e61ec019-db52-46ca-9b42-ea36b17c7115"
    },
    {
        "author": "慕容彦逢",
        "paragraphs": [
            "巍巍楼观神君宅，昼锁眠鱼断人迹。",
            "嚣尘不到春自浓，海棠绕砌花如织。",
            "日窥绛彩艳朝霞，露浥芳苞点灵液。",
            "枝侵香雾拂桁梧，乘风欲鬭蜿虹赩。",
            "都城三月赏花天，争骋纤骊并赭白。",
            "广文官冷苦无悰，偶到殊庭欣有得。",
            "娇娆初值欲开时，回视羣葩澹无色。",
            "许昌风雅讥少陵，玉垒绕山夸蜀客。",
            "岂知移根古寿宫，瑶草华枝伴蕃殖。",
            "雨余浓丽应更妍，负赏牵吟心未息。"
        ],
        "title": "次韵鲜于学录太一宫海棠",
        "id": "19c620da-9a3f-4326-8d5e-3c14299a8839"
    },
    {
        "author": "慕容彦逢",
        "paragraphs": [
            "去年隋隄一丈雪，雪路苦寒那可行。",
            "行人畏寒兼畏滑，满蹊坚冰如鉴明。",
            "行装人与马成二，身不自惜旁人惊。",
            "崎岖千里到京阙，痛定回思双泪倾。",
            "伊予少小亲翰墨，应敌岂解前无勍。",
            "今者西来皆计吏，妄与羣俊争文鸣。",
            "无田归耕曷为养，得失未易秋毫轻。",
            "作歌聊用写情素，拥鼻微吟同洛生。"
        ],
        "title": "赴省试到阙偶成",
        "id": "a5af6609-daac-409b-9a8b-5d542528223c"
    },
    {
        "author": "慕容彦逢",
        "paragraphs": [
            "月轮一夜离天毕，山川吐云翳朝日。",
            "飞廉吼空驰霹雳，雨势霶𩃱两溪溢。",
            "横流不复相望轶，浪花飞起三千尺。",
            "我时舣舟酣战栗，眼看民居半沉溺。",
            "邑令之贤谁等匹，为治公居寄家室。",
            "顾盼奔涛心暇逸，寓居恰倚青山脊。",
            "吁嗟此惊身未历，折腰远来甘恐惕。",
            "餐霞先生今铩翼，附郭相君无所食。",
            "愁霖谢子虽非敌，少宦徐郎良未怿。"
        ],
        "title": "兰溪叶宰以某阻水治山顶僧舍见邀作此诗以谢",
        "id": "91737454-0f9d-4832-81de-b7d1995a318f"
    },
    {
        "author": "慕容彦逢",
        "paragraphs": [
            "公不见金谷楼台插寥廓，珠玑映出琉璃薄。",
            "满甑青螺甲第空，富贵回头惊旅泊。",
            "又不见渊明三径似元卿，蓝缕茅簷仅容著。",
            "心知侈汰非远谋，寄傲南窗安所托。",
            "二子薰莸古至今，遗臭传芬皆自作。",
            "中郎天机湛秋水，涵泳源流潄芳酌。",
            "小斋容膝思易安，顾盼俗缘嗟自缚。",
            "琴书对眼助清闲，杖履从人笑疏略。",
            "红尘一点不到处，只许炉香度帷箔。",
            "吁嗟淡静世所艰，此味要之属丘壑。",
            "能以膏粱甘寂寥，道德高风信玄邈。",
            "真长标置自非凡，区区乃念东山乐。",
            "见嗤逸少固所宜，讵识此生如寄壳。",
            "会须掩关友松菊，俗子扣门从剥啄。",
            "挥残麈尾虽可佳，弄绝韦编良不恶。"
        ],
        "title": "和岑运使题赵吏部容膝斋诗",
        "id": "843586ff-399a-4615-a8be-bfc69770ad4a"
    },
    {
        "author": "慕容彦逢",
        "paragraphs": [
            "宝池当几润滑并，蟾蜍玉窦寒泉倾。",
            "墨花泛泛花脚轻，云牋皎皎月色明。",
            "凝然嗣将先管城，一扫神怪吁难名。",
            "腾龙舞凤相回萦，倒日翻星草隶行。",
            "或如悬崖倚孤撑，又如脱兔驰万兵。",
            "猿攀虎怒势争鲸，奔蜃骇驶波浪惊。",
            "篆斯隶邈草伯英，钟蔡卫索更品评。",
            "逸少兼之集大成，寥寥千载无与京。",
            "鼠须蚕茧秘迹清，玉华遗言同誓盟。",
            "埋藏不计申与庚，模踪间出相光晶。",
            "太丘佳士天气清，访求宝字金满籯。",
            "编联轴卷纷纵横，名家诸妙皆有声。",
            "文余高致超八闳，深求众法窥忘情。",
            "会当临池染澄瀛，银钩万字挥峥嵘。"
        ],
        "title": "为陈秀才题墨妙堂",
        "id": "93af919a-ee64-40c8-aa0e-70163070a670"
    },
    {
        "author": "慕容彦逢",
        "paragraphs": [
            "夫君才调天所旌，胸襟洞然秋月明。",
            "两以文章对集英，老拳再中匠者惊。",
            "割鸡已咏刘江陵，盘根错节君所轻。",
            "断蛟剸割无能撄，懿效翘然宜汇征。",
            "列章论荐仁且明，炎凉三岁歌有成。",
            "千室不放休车行，斑衣归学婴儿声。",
            "灵椿丹桂芬芷蘅，上堂献寿乐事并。",
            "余欢洽比赋丁丁，我之别兮不识情。",
            "君之爱我勤且诚，祝君转飞九万程，男儿功业贵峥嵘。"
        ],
        "title": "送叶朝奉",
        "id": "f4d36be9-fc2d-4e8c-a5c0-164578cde5d2"
    },
    {
        "author": "慕容彦逢",
        "paragraphs": [
            "人各有求心靡同，世路奔驰如捕风。",
            "我独不愿万户封，悁悁所愿识毛公。",
            "我公高才真国器，酝藉聪明天所秘。",
            "子师气格千里驹，广基文章一枝桂。",
            "学优入仕斯义荣，我公所至皆可称。",
            "来暮已歌廉叔度，去思还似谢吴兴。",
            "天心忧勤念方面，外台遴选皆英彦。",
            "我公所至绰有声，炯炯精金经百炼。",
            "昨夜使星入斗牛，鹊声晓送传书邮。",
            "报言有诏下天阙，公按滨江十四州。",
            "审报已真惊且喜，入户不知摧屐齿。",
            "拜尘潘子行有缘，倒屣蔡公何敢拟。",
            "自嗟此诚今未通，何时垂翅附冥鸿。",
            "眉间黄色已可庆，襟怀不复叹秋蓬。",
            "公不见张华一赋致高位，阮瞻三言得清议。",
            "刻画无盐虽有心，滓秽太清徒自愧。",
            "朝廷言路方坦夷，比年汉诏下天墀。",
            "所念渊明方为米，会须平子为玄题。"
        ],
        "title": "上毛运使",
        "id": "90137ba7-43c0-4aac-80bc-bd3975343ff5"
    },
    {
        "author": "慕容彦逢",
        "paragraphs": [
            "公圭侯印人所优，利锁名缰吾所羞。",
            "耿耿有怀非隠忧，思得佳士从之游。",
            "今年折腰来佐县，辞采接君心自见。",
            "怀刺过寻不问程，剥啄扣关谐所愿。",
            "谁云白首交如新，倾盖相逢如故人。",
            "囊中制作绝伦类，和璧隋珠无足珍。",
            "心醉归来书文室，却怪前宵梦椽笔。",
            "至音寂寞知者稀，安得论文永足日。",
            "可嗟吏道事奔驰，信信不见元紫芝。",
            "胸襟不复忧鄙吝，圆缄寄我愁霖诗。",
            "得诗三复云牋卷，喜气填膺光满面。",
            "一首能轻万户侯，绿发幸交三语掾。",
            "我今尔耳何为哉，汗漫如君心自灰。",
            "为君挹尽双溪水，不发纤尘污两耳。"
        ],
        "title": "答王及之贤良见寄",
        "id": "bc54bf49-2a5c-4fe9-a9e5-b732047a0a33"
    },
    {
        "author": "慕容彦逢",
        "paragraphs": [
            "尝闻醉乡之乐真且全，青州从事乡之贤。",
            "杯铛三百沃轩旷，眼看万有心陶然。",
            "平生不识饮中趣，糟浆逆鼻忧颓颠。",
            "捧甖徒知咏酒颂，侧弁未始陪宾筵。",
            "丈人襟怀湛秋水，尘埃涤尽中恬渊。",
            "美哉家酿藏之久，誓可与饮无留涓。",
            "宴开设此杯中物，意如割炙何勤虔。",
            "欢诚感激忘既醉，是日饮兴轻金船。",
            "房栊蚕老舒长昼，郊野麦秀清和天。",
            "主人放怀客尽量，谈间标韵凌云烟。",
            "醉歌耳热匪吾事，两腋清风同玉川。",
            "愿言乘兹腾倒景，清都谒帝罗羣仙。",
            "酒阑逸思不可遏，笔端诗句如奔泉。"
        ],
        "title": "醉歌行次韵",
        "id": "dff27b1b-d47d-4d7a-bc80-81e5b68b4de2"
    },
    {
        "author": "慕容彦逢",
        "paragraphs": [
            "伯父有画美且都，丹青彷彿颜色渝。",
            "尘埃渍渍相染污，惟有笔画存规模。",
            "隔步看之有若无，想像人物沦烟芜。",
            "刲羊刺鹿皆糢糊，皮毛狼籍血盘盂。",
            "巨索悬鼎地为炉，薪火炎炎胜西隅。",
            "庖人握刀盼精麤，几上兽肉纵横铺。",
            "中有一人与众殊，戴帽被甲腰属镂。",
            "昂藏形貌长髭须，眼看手指如典徒。",
            "一奴秃首携酒壶，酌之饮众苏劳痡。",
            "众人得酒停烹屠，延颈饮之举两腢。",
            "有坛数级如闉阇，坛侧毅然一武夫。",
            "负弓韬矢手执殳，左右不敢肆阚𨵦。",
            "此是胡中祭天图，故应先日事庖厨。",
            "微生见之尝觊觎，好之不啻千金姝。"
        ],
        "title": "求画",
        "id": "ae2821b7-b64b-4f1a-a083-7dfe15b436a3"
    },
    {
        "author": "慕容彦逢",
        "paragraphs": [
            "仪比公槐峻，恩分将钺华。",
            "楚诗能教子，沛易自名家。",
            "较艺联千佛，藏书阅五车。",
            "风猷齐往哲，岂谓史臣夸。"
        ],
        "title": "赠宗室顺国军节度使开府仪同三司仲公",
        "id": "daa43f7d-2aaf-448f-9668-e39a6b952867"
    },
    {
        "author": "慕容彦逢",
        "paragraphs": [
            "戚畹联荣久，三朝慕遇隆。",
            "身虽居宠贵，志益守谦冲。",
            "闻誉扬中外，哀荣备始终。",
            "新阡标氏族，官是汉仪同。"
        ],
        "title": "挽赠开府仪同三司朱公二首  其一",
        "id": "f7dcbc90-bf92-492a-9233-97c53cf684d4"
    },
    {
        "author": "慕容彦逢",
        "paragraphs": [
            "襄事涓辰吉，华旌拂晓参。",
            "车舆尊广陌，宅兆指遥岑。",
            "寂寂泉扃閟，冥冥隧路深。",
            "堪伤纯孝子，挥泪血霑襟。"
        ],
        "title": "挽赠开府仪同三司朱公二首  其二",
        "id": "42095e1c-d791-4df9-999a-887d9b2de437"
    },
    {
        "author": "慕容彦逢",
        "paragraphs": [
            "桂籍冠羣英，惊人在一鸣。",
            "溯风淹鹢路，击水失鹏程。",
            "已协三刀梦，空嗟五鼓声。",
            "惟应文苑传，不愧史臣评。"
        ],
        "title": "挽祕阁校理知湖州余使君二首  其一",
        "id": "7382cf5e-0a49-485d-884b-8563314d9fe1"
    },
    {
        "author": "慕容彦逢",
        "paragraphs": [
            "惟昔都门别，于今岁屡更。",
            "周旋如昨日，慷慨叙平生。",
            "短牍方传鲤，长歌未报琼。",
            "仁贤何太啬，此理信谁明。"
        ],
        "title": "挽祕阁校理知湖州余使君二首  其二",
        "id": "dc387465-f0b7-42af-825e-3dbd222a58b3"
    },
    {
        "author": "慕容彦逢",
        "paragraphs": [
            "簪绂千龄会，朝廷百度明。",
            "规摹追古治，符瑞协炎精。",
            "九叙民歌遂，三阶夜彩平。",
            "秉文称济济，乐育咏菁菁。",
            "经术渐摩久，人材长养成。",
            "礼闱参众听，文鉴肃羣情。",
            "预贡观能吏，来游尽硕生。",
            "胸襟穷底蕴，头角竞峥嵘。",
            "蔌蔌珠玑堕，喧喧虎豹争。",
            "气冲牛斗动，词感鬼神惊。",
            "收视疑无我，湛思讵有声。",
            "袍纷晨雾委，帻岸宿云横。",
            "纳试庭除晚，遄归步武轻。",
            "身虽同脱鞅，心亦类摇旌。",
            "三级看鳞化，千金想睇迎。",
            "膏粱搜卫霍，行伍擢韩英。",
            "巧思怜金注，尘言沮海行。",
            "正迷花锦乱，忽睹玉壶清。",
            "奥义窥儒寝，纯音发帝茎。",
            "铅刀惭利割，瓦釜失虚鸣。",
            "已奏青钱选，初闻白雪赓。",
            "句从天外得，思与海同倾。",
            "相对一杯酒，当前二尺檠。",
            "诗坛瞻宿将，笔阵却骁兵。",
            "函剑腾秋紫，霜钟激夜铿。",
            "请降衔许璧，引过负廉荆。",
            "水落崖方露，犀燃怪自呈。",
            "川吟愁燕雀，林啸栗鼯鼪。",
            "莫逆谐心赏，相从与愿并。",
            "尘风传胜语，鼎浪阅名烹。",
            "待报迟星使，摅怀頼墨卿。",
            "何当启鱼钥，寒食尚留饧。"
        ],
        "title": "和刘著作伟明贡院即事韵",
        "id": "73d82ca0-32cd-4bf1-88de-108d94302f2d"
    },
    {
        "author": "慕容彦逢",
        "paragraphs": [
            "宗派源流远，家声竹帛垂。",
            "灵晖钟岳渎，吉梦袭熊罴。",
            "夙擅乡评美，寻膺国士知。",
            "文章追往哲，学识判羣疑。",
            "试若穿杨叶，科如摘颔髭。",
            "绣衣趋观阙，霜简照轩墀。",
            "谏拂龙鳞逆，身探虎穴危。",
            "忠猷耸鸳鹭，直气慑狐狸。",
            "要路淹风鹢，丹心比日葵。",
            "使台专漕挽，帅阃肃边陲。",
            "久鬰公台望，初还辇毂时。",
            "缿筩争讼息，囊櫜寇攘衰。",
            "莲炬惊宵漏，花砖候晓曦。",
            "暂分方面寄，复演禁林词。",
            "廊庙先图任，枢衡遂倚毗。",
            "雍容承昼接，密勿奉畴咨。",
            "已冠中枢府，犹虚百斛姿。",
            "两轓将画鹿，五总旧名龟。",
            "儒效流弦吹，王功镂鼎彝。",
            "更增箕翼寿，余庆在庭芝。"
        ],
        "title": "蒋颖叔生日",
        "id": "e379e44b-5129-4d60-ade7-37d257817a60"
    },
    {
        "author": "慕容彦逢",
        "paragraphs": [
            "良月当初吉，昌时叶半千。",
            "气钟奎壁粹，寿禀角亢全。",
            "殖学优前哲，香名自妙年。",
            "文章魁桂籍，风采冠樱筵。",
            "要路谐先据，清班阅屡迁。",
            "芸书仇甲乙，黼坐谒温宣。",
            "丹陛趋文石，彤庭咏绮钱。",
            "云梯滋稳步，风翮正孤骞。",
            "清切陪华跸，雍容进迩联。",
            "夜归惊宝烛，晓直候花砖。",
            "余力兼京辅，能声映简编。",
            "寇清桴鼓绝，讼息缿筩捐。",
            "入谢虽言迈，徂齐遽式遄。",
            "词林俄再入，政辖遂详延。",
            "鲠议违时去，丹心许国坚。",
            "赐环朝帝所，曳履上星躔。",
            "枢宪仍图旧，巖廊庆得贤。",
            "珥珰鸾渚上，鸣佩凤池边。",
            "默识通伦类，先几炳眇绵。",
            "龙辀迎舜日，鼇柱拱尧天。",
            "夹毂占轓鹿，飞冠兆冕蝉。",
            "鹤龄偕集木，龟算等巢莲。",
            "丙魏君臣契，韦平父子传。",
            "功成五福具，永作地行仙。"
        ],
        "title": "许冲元生日",
        "id": "09ab0613-e451-4cf9-b189-228532537fff"
    },
    {
        "author": "慕容彦逢",
        "paragraphs": [
            "圣主规模冠百王，考兹秦宝欲更张。",
            "玉因天授来殊域，工与神谋轶旧章。",
            "羣辟竦观称万寿，广廷昭受袭多祥。",
            "宸慈特纪千龄遇，诗似奎躔夜吐光。"
        ],
        "title": "恭和元日受宝诗二首  其一",
        "id": "e6b47239-6d6f-4c8d-98c5-a5c5ba1bc1e2"
    },
    {
        "author": "慕容彦逢",
        "paragraphs": [
            "层墀班序列华绅，万岁声中八宝陈。",
            "映日浮筠盈黼座，如虹佳气绕枫宸。",
            "珍符休显光图牒，惠泽汪洋浃士民。",
            "天佑圣神方锡羨，从兹诸福与诗新。"
        ],
        "title": "恭和元日受宝诗二首  其二",
        "id": "631799e3-6175-4f17-ad2f-c081efcb5cd9"
    },
    {
        "author": "慕容彦逢",
        "paragraphs": [
            "日转蓬瀛诏跸归，晚阴风色倍清微。",
            "从教小雨霑花润，不放纤尘傍辇飞。",
            "万井欢心陪盛观，盈涂嘉颂纪鸿徽。",
            "时和岁稔民同乐，古昔升平似此稀。"
        ],
        "title": "恭和御制回銮诗二首  其一",
        "id": "0ae72b00-8b24-49ba-a4ca-d176c6ee51bb"
    },
    {
        "author": "慕容彦逢",
        "paragraphs": [
            "十万宫花簇马归，宜秋门道晚阴微。",
            "云随香雾相萦去，尘傍珠鞯不敢飞。",
            "盛事传为尧壤颂，薰风催入舜琴徽。",
            "年年池苑春如许，天子持盈燕幸稀。"
        ],
        "title": "恭和御制回銮诗二首  其二",
        "id": "23ab4a0f-c70e-45b0-9c1b-7678901060c3"
    },
    {
        "author": "慕容彦逢",
        "paragraphs": [
            "乘时游豫属皇明，芝盖重临太液清。",
            "鹓鹭旧臣称寿斝，鱼龙嘉戏出僊瀛。",
            "长堤映柳千门启，翠水涵空一鉴平。",
            "天意自同民意乐，无知草木解欣荣。"
        ],
        "title": "恭和御制幸池诗",
        "id": "1cba1259-9954-4e60-80dd-e6c8c541b6c0"
    },
    {
        "author": "慕容彦逢",
        "paragraphs": [
            "三千迸箨拂朝云，想见坤祇夜骏奔。",
            "嶰谷抡材闻古帝，桃溪呈瑞属神孙。",
            "如犀亟应丝纶命，带粉初萦雨露痕。",
            "欲测九重宸算永，会须亿万数灵根。"
        ],
        "title": "恭和御赐阳德观碧桃溪新竹诗",
        "id": "43ffbe15-9a27-415d-9f7c-0007212abd50"
    },
    {
        "author": "慕容彦逢",
        "paragraphs": [
            "东阙岧峣宴特颁，楼前宝烛万星寒。",
            "鼓声泛乐鼍灵震，鑪篆回风翠凤盘。",
            "积有嘉祥占岁稔，宠因芳夕庆时安。",
            "厌厌既醉君恩重，归路繁华缓辔看。"
        ],
        "title": "恭和御制朵楼特宴之什",
        "id": "323f15c5-3c6b-484b-92c3-ccc16f61c886"
    },
    {
        "author": "慕容彦逢",
        "paragraphs": [
            "圣心天意两无违，露洒文昌若应机。",
            "甘自蜜房分瑞液，莹疑蟾窟借圆辉。",
            "遍装丛柳春争丽，高应晴空午不晞。",
            "岂止臣民胥鼓舞，故应殊裔亦心归。"
        ],
        "title": "次韵祝通直甘露诗二首  其一",
        "id": "59a95449-aec2-42cb-acea-c7ad55ff06ad"
    },
    {
        "author": "慕容彦逢",
        "paragraphs": [
            "露液无声降自天，清英含味满丘园。",
            "日中垂溜真珠落，风后寒澌杂珮翻。",
            "呈瑞未央曾纪岁，袭芬仪凤亦更元。",
            "广寒应德彰嘉祉，臣子相看眉宇轩。"
        ],
        "title": "次韵祝通直甘露诗二首  其二",
        "id": "7de408f2-9bf4-486f-b2e4-15943c72b255"
    },
    {
        "author": "慕容彦逢",
        "paragraphs": [
            "翳翳同云结晚阴，六花宵降耸瑶林。",
            "一犂共庆农畴足，四海安知帝力深。",
            "阳位涓成初奠玉，真祠昭谢正斋心。",
            "况当节纪嘉平近，时雪时旸自溥临。"
        ],
        "title": "恭和御制以节近嘉平时雪骤应诗",
        "id": "37bf972d-2754-4d62-aa59-b7e8d3e9e1de"
    },
    {
        "author": "慕容彦逢",
        "paragraphs": [
            "三元盛礼冠年华，翼日朝隄雪覆沙。",
            "端为圣时调玉烛，故当余腊雨天花。",
            "万箱占瑞民胥庆，青辂迎春节尚遐。",
            "锡宴赐诗知有喜，自应和气浃潜芽。"
        ],
        "title": "恭和御制元会之次日嘉雪应候锡宴于公相之第诗",
        "id": "1886c78b-5941-4672-b909-3763f3ee411b"
    },
    {
        "author": "慕容彦逢",
        "paragraphs": [
            "皇心闵雪正倾祈，盈尺呈祥靡愿违。",
            "润浃土膏占岁稔，和生民气敌鑪辉。",
            "千门琼瓦连云耸，九陌瑶花扑面飞。",
            "圣德格天超旷古，更须宸翰述沉几。"
        ],
        "title": "恭和御制以嘉雪愆候躬致恳祷精意上孚灵贶昭格己卯庚辰降雪盈尺赐相臣诗二首  其一",
        "id": "ac74e13c-4706-421d-9860-82907e181ca6"
    },
    {
        "author": "慕容彦逢",
        "paragraphs": [
            "嘉平纪月近正端，时雪时旸轸念宽。",
            "云色乍收银阙角，月华徐转彩旗竿。",
            "映阶积素光相射，迎吹余花舞向阑。",
            "最是三农知岁乐，欢欣无复叹祁寒。"
        ],
        "title": "恭和御制以嘉雪愆候躬致恳祷精意上孚灵贶昭格己卯庚辰降雪盈尺赐相臣诗二首  其二",
        "id": "0552862e-6fe4-4ced-8d4e-f00fc19f7475"
    },
    {
        "author": "慕容彦逢",
        "paragraphs": [
            "需宴宸章次第颁，祥霙宜入咏歌间。",
            "心知旦暮千龄遇，目睹声诗六义还。",
            "治格雨旸皆顺序，庆均朝野共怡颜。",
            "微臣叨预承恩列，赓和才菲若负山。"
        ],
        "title": "恭和御制喜雪",
        "id": "b6891a5a-f5cb-46d0-88ea-6a4db52ac4b5"
    },
    {
        "author": "慕容彦逢",
        "paragraphs": [
            "日近新正腊已残，冬冬傩鼓响晴寒。",
            "神资飒爽来羣祀，舞节蹁跹应七盘。",
            "门磔交修邦典备，物疵销尽里民安。",
            "欲知圣主忧勤意，深拜宸章仔细看。"
        ],
        "title": "恭和御制观傩诗",
        "id": "34c6bfaf-2211-4449-aa54-568d2f6a4837"
    },
    {
        "author": "慕容彦逢",
        "paragraphs": [
            "永裕规橅映万春，孝思今见圣心循。",
            "仁言尽集丝纶旧，细札初刊琬琰新。",
            "盛比钧天张九奏，丽如华衮绘三辰。",
            "迩僚拜赐荣怀甚，亦辍余编宠谏臣。"
        ],
        "title": "次韵和吴右丞恭览神宗皇帝御集诗",
        "id": "6948acde-6398-4779-8856-96a57927da1d"
    },
    {
        "author": "慕容彦逢",
        "paragraphs": [
            "往岁元宵寓帝京，天光黯淡雪奔腾。",
            "扬镳公子罗千骑，随计书生对一灯。",
            "旧事悠悠频入梦，新愁鬰鬰更填膺。",
            "低头懒看南轩月，拨尽炉灰对好朋。"
        ],
        "title": "次韵伯父元夕有感",
        "id": "0028e68c-ce51-40df-9391-fb4f5abfa7a2"
    },
    {
        "author": "慕容彦逢",
        "paragraphs": [
            "雪花新霁玉云闲，庆侍来游古蕺山。",
            "税驾且需明月上，捧觞徐戏彩衣还。",
            "楼台灯火青冥外，市井笙歌缥缈间。",
            "膝下欢娱谁与共，棣华相对醉酡颜。"
        ],
        "title": "试灯日侍亲游戒珠寺",
        "id": "042ffd9e-250c-4400-b271-a4eecb19ec8f"
    },
    {
        "author": "慕容彦逢",
        "paragraphs": [
            "巍巍层阁倚云开，阁上书从帝所来。",
            "率土士民瞻庆会，华筵樽俎幸参陪。",
            "宸文正比天文丽，春力应随笔力回。",
            "主圣臣贤千载遇，欲形歌颂愧非才。"
        ],
        "title": "和中书梁侍郎君臣庆会阁赐御筵诗",
        "id": "250cb33b-1351-4fb3-bd14-16e9daab9e0b"
    },
    {
        "author": "慕容彦逢",
        "paragraphs": [
            "康庄雪景曜重关，宴锡潭潭府第间。",
            "爱日似随人意出，祥风时泛乐声还。",
            "欢谣已见喧民俗，喜气遥知动帝颜。",
            "温诏许持金斝醉，戴恩同祝寿如山。"
        ],
        "title": "和中书梁侍郎喜雪赐御筵诗",
        "id": "026fda73-7234-4106-98d7-0a1d0de9d3e1"
    },
    {
        "author": "慕容彦逢",
        "paragraphs": [
            "如霞如锦色何鲜，映日欹风特地妍。",
            "独占一春疑得势，平欺羣卉若当权。",
            "自知丽艳能倾国，须放香苞趁禁烟。",
            "花市试询桃李价，从今不直半分钱。"
        ],
        "title": "和蒋秀才牡丹次韵",
        "id": "9fa564df-0d04-4638-98be-7af73880ff3d"
    },
    {
        "author": "慕容彦逢",
        "paragraphs": [
            "怪来篱下欲成蹊，菊似桃花赏客迷。",
            "清郁虽同彭泽迳，娇红全是武陵溪。",
            "露沾宿蘂金丝润，日炙繁英玉叶低。",
            "占断春光与秋色，薰风特地与留题。"
        ],
        "title": "次韵阮承书咏桃花菊六月开",
        "id": "c402278d-5932-4b2d-8d83-d1ff1423a5cf"
    },
    {
        "author": "慕容彦逢",
        "paragraphs": [
            "佳名谁为牓岖岑，牵惹诗翁蹑屐寻。",
            "绿外清风先见竹，静中新啭不妨禽。",
            "沈酣山水真君事，汩没文书岂我心。",
            "待拨频烦聊一赏，振衣闲坐洛生吟。"
        ],
        "title": "和余秀才游绿浄堂以诗见寄",
        "id": "acae2523-e045-41a7-adf0-67b263b47e84"
    },
    {
        "author": "慕容彦逢",
        "paragraphs": [
            "尘襟涤尽更无余，两字名斋信起予。",
            "物外清标轻绂冕，闲中乐事付琴书。",
            "兰生阶砌青春好，槐覆门庭过客疏。",
            "更有孤吟写幽思，篇成浑似琢璠璵。"
        ],
        "title": "次韵题任承事清乐斋",
        "id": "a0bfbb32-a1fe-4e24-ba06-88b0441fd2ce"
    },
    {
        "author": "慕容彦逢",
        "paragraphs": [
            "园池佳处辟幽轩，西揖湖光入坐筵。",
            "药本自生芳草地，花阴长到夕阳天。",
            "就闲颇似陶潜迳，适意何须范蠡船。",
            "此览清虚有真趣，不劳他境觅林泉。"
        ],
        "title": "咏蒋秀才西轩诗",
        "id": "c7ac9c06-b9ec-4698-b7f4-12c89908204c"
    },
    {
        "author": "慕容彦逢",
        "paragraphs": [
            "水根山脚最荒凉，子隠颓祠足感伤。",
            "廊庑倾颠春草绿，门庭寂静野花香。",
            "闻之自可成酸鼻，见此如何不断肠。",
            "追想旧踪徒怅望，淡烟浅露忽斜阳。"
        ],
        "title": "和元卿二首  其一",
        "id": "6f1658f3-c7da-435b-9dd6-f3175d03ab1d"
    },
    {
        "author": "慕容彦逢",
        "paragraphs": [
            "荆吴豪俊最缤纷，功烈平西自出羣。",
            "节操不惭张御史，功名终似李将军。",
            "安仁句语聊书实，宣佩声猷更袭芬。",
            "岂谓千年有遗恨，数间颓屋枕溪垠。"
        ],
        "title": "和元卿二首  其二",
        "id": "a05d70f0-b2b0-4b67-aaff-a2d99f15e7a8"
    },
    {
        "author": "慕容彦逢",
        "paragraphs": [
            "燕居随处榜双清，借问何修称此名。",
            "迹似壶中冰莹洁，心如潭底月澄明。",
            "棠阴人散红尘静，炉篆香飘翠雾轻。",
            "不必林泉堪寄傲，林泉虽胜尚关情。"
        ],
        "title": "知县沈奉议所至榜双清于书室诸公篇咏甚多猥以见属辄赋四韵",
        "id": "cce97cfd-159e-42f8-9088-cd4494ffd5a6"
    },
    {
        "author": "慕容彦逢",
        "paragraphs": [
            "入夏情怀转不中，多愁多病愈乖慵。",
            "匡诗该博终难继，蒋迳幽闲颇愿从。",
            "頼得古文消日月，更无佳友话心胸。",
            "吾宗幸有边经笥，却得时时一叩钟。"
        ],
        "title": "和四十伯父见寄二首  其一",
        "id": "e34d948a-ed46-4e6b-ae13-d0977d3a8d3a"
    },
    {
        "author": "慕容彦逢",
        "paragraphs": [
            "比来维日捧诗筒，久废吟哦觉懒慵。",
            "韵险不容更属和，意勤须索强随从。",
            "深思往往花盈睫，得句常常汗浃胸。",
            "万事始知关习否，赓酬本合类撞钟。"
        ],
        "title": "和四十伯父见寄二首  其二",
        "id": "1f1cda99-54c3-4f89-bb13-c26f88c725dc"
    },
    {
        "author": "慕容彦逢",
        "paragraphs": [
            "一观清表喜良俦，三惠佳章叹暗投。",
            "已骇谈锋倾海渎，复惊文怪埒蛇牛。",
            "敢将晚路轻王述，决有亨途待薛收。",
            "君欲献书真得计，我今亦作董生谋。"
        ],
        "title": "答王贤良见寄仍次元韵",
        "id": "63e45076-b452-499e-b0cc-dd1604bc081f"
    },
    {
        "author": "慕容彦逢",
        "paragraphs": [
            "路转湖天宿雾开，碧霞深处涌楼台。",
            "山川到午晴晖秀，林木先春绿意回。",
            "舞凤宝书藏琬琰，换鹅尘迹锁莓苔。",
            "贱游不畏风霜动，拟看云尖送月来。"
        ],
        "title": "游天章寺陪越帅邵司业京东漕吕侍讲通判钱承议行",
        "id": "ee8f400c-dc1c-45ac-be39-9b6afebd01f1"
    },
    {
        "author": "慕容彦逢",
        "paragraphs": [
            "蝶梦回来侧耳听，夜深风细转分明。",
            "嗟予触物徒劳感，顾尔于人岂有情。",
            "宰寺楼高声更远，楚天霜冷韵何清。",
            "因兹却忆南轩宿，兄弟之言悉至诚。"
        ],
        "title": "和彦升闻更声",
        "id": "a46c6443-4a54-4bf4-97dc-551789c544c6"
    },
    {
        "author": "慕容彦逢",
        "paragraphs": [
            "未忍歌归去，行当献子虚。",
            "自嗟渥洼种，垂耳服盐车。"
        ],
        "title": "题白沙驿壁",
        "id": "515f528f-9d36-43cc-acf8-7a9a4a4e20a0"
    },
    {
        "author": "慕容彦逢",
        "paragraphs": [
            "劳生成底事，寸禄解萦人。",
            "阳羨溪山好，归欤未有因。"
        ],
        "title": "题婺州道傍水阁",
        "id": "988fbace-7b2d-4024-babf-91071fd28ece"
    },
    {
        "author": "慕容彦逢",
        "paragraphs": [
            "处静未有计，徒劳真可伤。",
            "山僧应笑我，只为斗升忙。"
        ],
        "title": "留题婺州孝顺镇寺",
        "id": "755c2446-34cb-45e9-90e0-59ab6155ee4a"
    },
    {
        "author": "慕容彦逢",
        "paragraphs": [
            "欲雨烟云凝，经秋苔藓多。",
            "凭君莫抛掷，留取伴吟哦。"
        ],
        "title": "甲申十一月梦中咏假山",
        "id": "b781394b-1776-4466-9fd5-0e10aa626e38"
    },
    {
        "author": "慕容彦逢",
        "paragraphs": [
            "谁种筼筜翠扫天，拟将风月度流年。",
            "当轩便是真如境，到岸何须般若船。"
        ],
        "title": "和王推官正月十三日游戒珠寺竹轩诗二首  其一",
        "id": "114df828-6698-4d8c-822b-1a5e8d4749d1"
    },
    {
        "author": "慕容彦逢",
        "paragraphs": [
            "积雪满山寒不释，碧琅玕遶玉楼台。",
            "林梢清韵风吹到，簷底疏阴月送来。"
        ],
        "title": "和王推官正月十三日游戒珠寺竹轩诗二首  其二",
        "id": "7ee1a571-d3a8-4df3-8671-b55f2f09af5c"
    },
    {
        "author": "慕容彦逢",
        "paragraphs": [
            "自崇宁癸未叨备从班，距今十有四年间。",
            "五知贡举，文官花在试厅前。"
        ],
        "title": "贡院即事  其一",
        "id": "bbc81175-1ed1-4014-a9dc-131390af4156"
    },
    {
        "author": "慕容彦逢",
        "paragraphs": [
            "文官花畔揖羣英，紫案香焚晓雾横。",
            "十四年间五知举，粉牌时拂旧题名。"
        ],
        "title": "贡院即事  其二",
        "id": "11bb58c6-09f7-4cf5-b4dd-9392e9a7f4dc"
    },
    {
        "author": "慕容彦逢",
        "paragraphs": [
            "昔陪清跸款灵真，曾对疏篁縯帝纶。",
            "十载重来浑似旧，惟应双鬓二毛新。"
        ],
        "title": "醴泉观宿斋诗",
        "id": "723200bb-c131-407b-b5b3-ef829b7c31ab"
    },
    {
        "author": "慕容彦逢",
        "paragraphs": [
            "一杯谁与细论文，对影成三更此君。",
            "却忆当年少陵客，空吟春木与江云。"
        ],
        "title": "月夜偶成示翟公巽二首  其一",
        "id": "0740ab0f-0a5f-4ab6-a9e5-b039b907a044"
    },
    {
        "author": "慕容彦逢",
        "paragraphs": [
            "非关色相与声闻，此意如何举似君。",
            "真马不须鞭影露，本来谁道有迷云。"
        ],
        "title": "月夜偶成示翟公巽二首  其二",
        "id": "3db81ab8-e2dc-4e26-abb9-27b19c10e548"
    },
    {
        "author": "慕容彦逢",
        "paragraphs": [
            "香如云彩出无心，一室初凝画舫深。",
            "静对氛氲永终日，谁知真相在清襟。"
        ],
        "title": "和兵部何侍郎宜香闺五绝  其一",
        "id": "90a1a1b0-41db-40c8-9902-c4d1357f29da"
    },
    {
        "author": "慕容彦逢",
        "paragraphs": [
            "夕薰犹泛绛纱中，晓炷重添翠遶空。",
            "欲识芬芳何所似，百花丛里度香风。"
        ],
        "title": "和兵部何侍郎宜香闺五绝  其二",
        "id": "f0b4446f-a0a5-4315-8c66-a2c0f59a8cb2"
    },
    {
        "author": "慕容彦逢",
        "paragraphs": [
            "暗窗日色鉴重帏，香雾横襟进讲归。",
            "西学尚贤恩礼重，惟将经术赞沈几。"
        ],
        "title": "和兵部何侍郎宜香闺五绝  其三",
        "id": "a05322ac-03fa-40e5-8082-60d9475b1d0c"
    },
    {
        "author": "慕容彦逢",
        "paragraphs": [
            "乡赋蒙收一日长，文闱恩地自宗房。",
            "抠衣获造芝兰室，犹认当年月桂香。"
        ],
        "title": "和兵部何侍郎宜香闺五绝  其四",
        "id": "21a73f58-1d51-4862-9ac3-8984a61ee2be"
    },
    {
        "author": "慕容彦逢",
        "paragraphs": [
            "不问无言与有言，香山何事解闻禅。",
            "须知篆缕摇空处，便是重重说万缘。"
        ],
        "title": "和兵部何侍郎宜香闺五绝  其五",
        "id": "80807c57-6ed3-46c3-ae38-944d1a954602"
    },
    {
        "author": "慕容彦逢",
        "paragraphs": [
            "金盆驰问请阍人，邮信浮沈杳未闻。",
            "二十八言还寄我，一挥多谢管城君。"
        ],
        "title": "次韵上酬郭慎求长官",
        "id": "b985efc2-7562-4dd4-a1d9-1c57e9405780"
    },
    {
        "author": "慕容彦逢",
        "paragraphs": [
            "南郭先生物外人，锵金佳制喜重闻。",
            "写成图轴闲来展，要似徽之爱此君。"
        ],
        "title": "次韵上酬四十伯父",
        "id": "fbf1a91b-c65a-42a3-aa6d-ee918a39707a"
    },
    {
        "author": "慕容彦逢",
        "paragraphs": [
            "别时新柳拂烟汀，已见黄花照眼明。",
            "却忆荆溪寒雨夜，笑听屐齿出相迎。"
        ],
        "title": "寄单季隠",
        "id": "ae254c6d-f0c8-4ae6-96cd-c3d063dc6eaa"
    },
    {
        "author": "慕容彦逢",
        "paragraphs": [
            "我仆虽劳日未央，秋风行色稻花香。",
            "归心那解同元亮，官况由来似伟长。"
        ],
        "title": "题婺州多福寺壁",
        "id": "b8f68c85-9c61-46ee-9416-f49a5aef0a78"
    },
    {
        "author": "慕容彦逢",
        "paragraphs": [
            "霜风栗烈砭人肌，又是江南梅发时。",
            "写影寻真未端的，此心隠处是南枝。"
        ],
        "title": "和衡姪题孙德明墨梅",
        "id": "044b8ff4-ee19-429d-a7d2-c42c6fd4df2b"
    },
    {
        "author": "慕容彦逢",
        "paragraphs": [
            "我公政事谁与俦，宛似当年陈太丘。",
            "德星光芒临宝婺，和气薰蒸凌素秋。",
            "天理人为默相应，果见丰盈入讴咏。",
            "浙滨诸郡正忧劳，谷上三农独欢庆。",
            "雨调风若无乖愆，六穟三禾大有年。",
            "不须更看斗魁覆，赐自我公休论天。",
            "朝廷勤勤念方面，天以公从人主愿。",
            "返火还珠昔谩闻，多稌遗秉今才见。",
            "德度恢恢真绝伦，北斗以南能几人。",
            "绣衣风宪荣光近，熊轼威仪恩命新。",
            "荆溪之子少也贱，为米折腰来佐县。",
            "五袴于今预蜀歌，三语何时同晋掾。",
            "公不见黄金百镒未为优，季布一诺百不愁。",
            "又不见李白不愿万户侯，惟愿一识韩荆州。",
            "贱子闻公名已久，今幸将身托趋走。",
            "短歌不惜赋渔阳，此声未便羞鸡口。"
        ],
        "title": "上知府张朝请",
        "id": "9de3c1cb-87fa-471e-9a85-d681b71273ac"
    },
    {
        "author": "释清远",
        "paragraphs": [
            "千圣灵踪百草头，车然放去号随流。",
            "后教万古无人识，笑杀沩山水牯牛。"
        ],
        "title": "示道三偈 随流",
        "id": "b3e7ca04-eda7-4ad4-bfd8-0fb2884070d1"
    },
    {
        "author": "释清远",
        "paragraphs": [
            "水中月是天边月，南北东西更无别。",
            "新罗打铁火星飞，烧著指头名合辙。"
        ],
        "title": "示道三偈 合辙",
        "id": "01c594eb-b19d-4be4-bd49-ee31b74b8774"
    },
    {
        "author": "释清远",
        "paragraphs": [
            "坐断千差古路头，解开种岸济人舟。",
            "明明一句该羣象，善唱非声作么求。"
        ],
        "title": "示道三偈 双唱",
        "id": "6fc36f1f-8d69-4a8f-9285-6f96160cb1c5"
    },
    {
        "author": "释清远",
        "paragraphs": [
            "迷者迷悟，悟者悟迷。",
            "迷悟同体，悟者方知。",
            "迷南为北，实情取则。",
            "北本是南，悟无移忒。",
            "返究迷缘，莫得来处。",
            "忽悟正方，迷复何去。",
            "其迷则迷，妄自高低。",
            "生死恶觉，枉受胶黐。",
            "达迷无妄，欢喜无量。",
            "杀无明贼，祇在一饷。",
            "一饷之间，冥通大千。",
            "直下了了，三际虚玄。",
            "无始时来，总由今日。",
            "尽未来际，更不寻觅。",
            "当念无念，灵光焰焰。",
            "灵焰腾辉，心智难掩。",
            "灵源荡碧，森罗普入。",
            "海印发明，非关动息。",
            "根尘不偶，心珠宁守。",
            "返不我观，出兮还有。",
            "有无齐出，无有踪迹。",
            "智用虽奇，犹遭悟觅。",
            "悟为法障，身招罔象。",
            "犴貉无风，徒劳展掌。",
            "祖父书契，本来家业。",
            "旧日风光，不妨要截。",
            "哆哆和和，依前疑著。",
            "元无病痛，何劳说药。",
            "足踏实地，开眼瞌睡。",
            "大地茫茫，会我如是。",
            "如是之法，不因迦叶。",
            "是谁儿孙，喃喃乱说。",
            "你解乱说，智者便瞥。",
            "此门广大，愚人自爇。",
            "自谤自爇，不干我事。",
            "我是痴人，汝能灵利。"
        ],
        "title": "标指六偈 迷悟",
        "id": "e24933d8-caad-466b-8082-b71db4e194bb"
    },
    {
        "author": "释清远",
        "paragraphs": [
            "心光虚映，体绝偏圆。",
            "金波匝匝，动寂常禅。",
            "念起念灭，不用止绝。",
            "任运滔滔，何曾起灭。",
            "起灭寂灭，现大迦叶。",
            "坐卧经行，未曾间歇。",
            "禅何不坐，坐何不禅。",
            "了得如是，始号坐禅。",
            "坐者何人，禅是何物。",
            "而欲坐之，用佛觅佛。",
            "佛不用觅，觅之转失。",
            "坐不我观，禅非外术。",
            "初心闹乱，未免回换。",
            "所以多方，教渠静观。",
            "端坐收神，初则纷纭。",
            "久久恬淡，虚闲六门。",
            "六门稍歇，于中分别。",
            "分别才生，似成起灭。",
            "起灭转变，从自心现。",
            "还用自心，返观一徧。",
            "一返不再，圆光顶戴。",
            "灵焰腾辉，心心无碍。",
            "横该竖入，生死永息。",
            "一粒还丹，点金成汁。",
            "身心客尘，透漏无门。",
            "迷悟且说，逆顺休论。",
            "细思昔日，冷坐寻觅。",
            "虽然不别，也大狼籍。",
            "刹那凡圣，无人能信。",
            "匝地茫茫，大须谨慎。",
            "如其不知，端坐思惟。",
            "一日筑著，伏惟伏惟。"
        ],
        "title": "标指六偈 坐禅",
        "id": "3d899b54-2e17-4262-9979-4853183ef80c"
    },
    {
        "author": "释清远",
        "paragraphs": [
            "道本无瑕，拟心已差。",
            "才生眹兆，徧界空花。",
            "若欲全举，除非直与。",
            "不用增添，现成规矩。",
            "洞彻根源，法法周圆。",
            "灵明法尔，妙绝言诠。",
            "言诠不得，得亦差忒。",
            "迥出根尘，古今取则。",
            "存不可见，亡兮对面。",
            "匪存匪亡，森罗自现。",
            "心外无法，法外无心。",
            "心法齐照，境智甚深。",
            "心忘照灭，境智同歇。",
            "一道通同，十方俱摄。",
            "生死涅槃，元无两般。",
            "四生六道，息苦停酸。",
            "平等大道，无有邪正。",
            "胡汉不来，欲何为镜。",
            "像虚镜皎，镜像斯照。",
            "像去镜亡，千圣非妙。",
            "此门难入，唯君自息。",
            "若入此门，半钱不直。",
            "不直半钱，万国争观。",
            "所以说云，大道体宽。"
        ],
        "title": "标指六偈 入道",
        "id": "53130681-eeff-494a-a76c-0d44c72e3c54"
    },
    {
        "author": "释清远",
        "paragraphs": [
            "见极垂光，听圆含响。",
            "若谓见闻，法成尘想。",
            "光流大千，响传沙界。",
            "对现全彰，无在不在。",
            "声不是声，色不是色。",
            "非色非声，山高水急。",
            "眼不可见，耳不可闻。",
            "非见非闻，宛尔见闻。",
            "见色闻声，脱出根尘。",
            "水月镜像，梦幻施陈。",
            "文殊宝刹，观音普门。",
            "周罗法界，唯子一人。",
            "身土交映，妙绝凡圣。",
            "本有天真，非病不病。",
            "长歌且唱，妙舞更夸。",
            "东西南北，示现空花。",
            "生死去来，去来生死。",
            "若不如是，多过多咎。",
            "兹言未谛，此语皆宗。",
            "标指若示，古人同风。"
        ],
        "title": "标指六偈 见闻",
        "id": "92f077d9-c4a7-4ee3-9309-b12af678d726"
    },
    {
        "author": "释清远",
        "paragraphs": [
            "水月指陈，最疏最亲。",
            "若谓可见，还带重轮。",
            "月皎于上，水流于下。",
            "彼此非干，应缘何假。",
            "声回响转，垛成招箭。",
            "指喻孰明，标门谁辨。",
            "凡夫见闻，月皎水浑。",
            "心波业识，奔流苦门。",
            "二乘闻见，如镜中面。",
            "对像迷真，渠还未荐。",
            "水澄月映，孤光迥迥。",
            "灭此化城，更须前进。",
            "一月耀天，光吞大千。",
            "森罗顿现，亘尔无边。",
            "齐含宝月，交光廓彻。",
            "非中非外，一多融摄。",
            "毗卢性海，自他无碍。",
            "迷悟悟迷，相亡相在。",
            "一尘百亿，百亿一尘。",
            "奔走尘刹，不动本身。",
            "光亡月落，几人摸索。",
            "四十九年，浑用不著。",
            "丈夫壮志，自有行市。",
            "十字路头，看人失利。",
            "不忻诸圣，不厌凡夫。",
            "拈箕奉箒，跨马骑馿。",
            "若人笑我，我亦笑渠。",
            "更问如何，我不识书。"
        ],
        "title": "标指六偈 水月",
        "id": "fcb1a745-cdb8-4760-9812-52c566e05ddb"
    },
    {
        "author": "释清远",
        "paragraphs": [
            "至道非言，言亦可传。",
            "可传何也，应物而宣。",
            "言虽应物，物自无物。",
            "无物之言，言音自没。",
            "绝言之语，妙应还普。",
            "道非晦明，语默同取。",
            "举复谁唱，物物虚旷。",
            "咸通大千，徧乎尘想。",
            "品类非一，同言异出。",
            "圆音落落，凡圣俱适。",
            "千品万类，薰含种智。",
            "故此一门，称无量义。",
            "山河宣演，草木扬音。",
            "长说无间，所谓甚深。",
            "深兮甚浅，不动情见。",
            "最省工夫，凡夫不荐。",
            "不荐最亲，妙义敷陈。",
            "欢言即笑，恚怒即嗔。",
            "嗔为金刚，喜为迦叶。",
            "华藏毗卢，心心相接。",
            "接兮可见，莫看背面。",
            "无字密言，从兹出现。",
            "现复谁论，非用耳闻。",
            "六根共户，妙偈星分。",
            "森罗经文，不出一尘。",
            "非舌非辩，雷转电奔。",
            "展之在手，何法不有。",
            "纵横三界，无一渗漏。",
            "时人不信，执言说病。",
            "依倚前尘，以为决定。",
            "决定是心，决定是尘。",
            "心尘所使，非自由人。",
            "诸圣苦口，随愚过咎。",
            "巧说多词，强为分剖。",
            "法无言说，汝须善别。",
            "舍离语言，生死自绝。",
            "凡夫闻此，无说过咎。",
            "取彼无言，冥然长久。",
            "端坐暗狱，以心相续。",
            "背却语言，犹如土木。",
            "舍有之无，落在邪途。",
            "有无俱病，二病俱祛。",
            "祛复何去，不离当处。",
            "当处不生，语默相取。",
            "取兮不知，是东是西。",
            "说即不说，不疑即疑。",
            "故称佛子，了事凡夫。",
            "是何凡夫，问取李胡。"
        ],
        "title": "标指六偈 语默",
        "id": "4bb214e3-ed20-4adf-9c55-ca1069f37e93"
    },
    {
        "author": "释清远",
        "paragraphs": [
            "诸人行李处，非我君不能。",
            "我今凭子力，还与汝同心。",
            "彼我无差忒，超然绝古今。",
            "千差非止水，生死自平沉。",
            "对容谁不妙，拂袖省知音。",
            "不堕机前路，明明定浅深。",
            "其如未觉了，彼我徒自侵。"
        ],
        "title": "彼我不二",
        "id": "b77084de-64d4-4990-8573-500d34b14ad1"
    },
    {
        "author": "释清远",
        "paragraphs": [
            "本自未常迷，何劳今日悟。",
            "守住寂寞城，知君还错悮。",
            "从前诸圣人，元是凡夫做。",
            "岂有别路岐，教人离忧苦。",
            "祇者生死中，即是佛去处。",
            "有人忽踏著，选甚浄秽土。",
            "一向不回头，唤之亦不顾。",
            "千圣不奈何，何不省言语。",
            "了却贪嗔痴，即是诸佛母。"
        ],
        "title": "动静常一",
        "id": "c2eac607-0e8e-4fc0-b5ca-79d9d988e0bc"
    },
    {
        "author": "释清远",
        "paragraphs": [
            "佛与祖师言，拈花示痴子。",
            "我今发此谈，何言颠倒尔。",
            "当人自天真，譬之秋潭水。",
            "一物著不得，岂用安名字。",
            "切莫向其中，认之还不是。",
            "不见须菩提，空空达彼彼。"
        ],
        "title": "妙语方知",
        "id": "6daee561-b604-46cc-86a3-c1e18f08f346"
    },
    {
        "author": "释清远",
        "paragraphs": [
            "问汝贪嗔痴，家住在何处。",
            "我今要与汝，各各分头去。",
            "好好细思量，免被他官府。",
            "大者名为贪，养得二舍弟。",
            "三郎都一处，日夜共活计。",
            "令汝家户大，使汝善调制。",
            "子今苦厌我，我与子发誓。",
            "一要子自知，二要子依例。",
            "三要当处生，四要欢喜偈。",
            "与汝善和同，一一无凡秽。",
            "一觉一切了，何须去烦翳。",
            "我是诸佛母，十方及三世。"
        ],
        "title": "了妄元真",
        "id": "58e5b751-43a7-4907-bc69-2d0ac00d2b92"
    },
    {
        "author": "释清远",
        "paragraphs": [
            "青山是我身，流水为我命。",
            "养之以四时，萧然自条正。",
            "覆育诸众生，六度自修省。",
            "栽花种菩提，拂石要安静。",
            "不见杨柳飞，自有蒲萄影。",
            "玩之且不厌，去亦无冤竞。",
            "一性一切性，娑婆大圆镜。"
        ],
        "title": "物我无差",
        "id": "e037ee5b-92bb-418b-adf8-b17ef27ebd8b"
    },
    {
        "author": "释清远",
        "paragraphs": [
            "世人不识我，求我以形容。",
            "形容不相似，徒观纸上龙。",
            "若要识得我，问取主人翁。",
            "主人好家业，物物要安藏。",
            "六兄夸艺术，三母足温良。",
            "南厅善书算，北库多财粮。",
            "住来但觉久，懒去问张王。",
            "君若一识得，与汝同屋梁。"
        ],
        "title": "同居善说",
        "id": "2020e5ed-0525-4d1d-bf6d-f5215497e2c0"
    },
    {
        "author": "释清远",
        "paragraphs": [
            "一别海山中，十年春草绿。",
            "相思在方寸，颜容皎如玉。",
            "音书杳不来，桃李繁且熟。",
            "唯有意中人，使我眉头蹙。"
        ],
        "title": "美容可观",
        "id": "ff18213c-274c-4f40-b87c-bf2c7c7e81aa"
    },
    {
        "author": "释清远",
        "paragraphs": [
            "通身无影像，脱体露堂堂。",
            "不话非声色，何曾有短长。",
            "河沙恒徧现，故号法中王。",
            "优昙花正开，嗅著不闻香。"
        ],
        "title": "妙容非睹",
        "id": "7e7fb95e-5725-417b-a563-36a7fba1511f"
    },
    {
        "author": "释清远",
        "paragraphs": [
            "春日春山里，春事尽皆春。",
            "春光照春水，春气结春云。",
            "春客春情动，春诗春更新。",
            "唯有识春人，万劫元一春。"
        ],
        "title": "延促自尔",
        "id": "39d3822e-e7f4-4917-aa33-2a660da777e2"
    },
    {
        "author": "释清远",
        "paragraphs": [
            "妙体无方具徧知，近邦远利绝毫厘。",
            "根尘应念周沙界，坐断毗卢发大机。"
        ],
        "title": "寂体咸周",
        "id": "a743c39b-392b-469a-9d7c-7893b4d85467"
    },
    {
        "author": "释清远",
        "paragraphs": [
            "法法无差是正修，见闻从此绝漂流。",
            "穷心未到忘心处，一聚根尘安得休。"
        ],
        "title": "应缘不错",
        "id": "774db6ed-6877-45d5-8893-691752cb13b8"
    },
    {
        "author": "释清远",
        "paragraphs": [
            "性地本无生，因生说有地。",
            "流传古至今，非愚亦非智。"
        ],
        "title": "祖师地种花及总颂四首 地",
        "id": "c41ed811-05c5-4f09-b26d-42fd98cf9cc0"
    },
    {
        "author": "释清远",
        "paragraphs": [
            "从昔未曾迷，于今何所悟。",
            "祇缘种性深，更亦无别路。"
        ],
        "title": "祖师地种花及总颂四首 种",
        "id": "a31fa6f7-5126-4d65-ae1a-a0c299a7399f"
    },
    {
        "author": "释清远",
        "paragraphs": [
            "有种有心地，因缘花自开。",
            "要知成果处，却笑祖师来。"
        ],
        "title": "祖师地种花及总颂四首 花",
        "id": "df826489-edf5-4b04-bc78-070976e709bc"
    },
    {
        "author": "释清远",
        "paragraphs": [
            "五叶花开后，山长水更深。",
            "乱云横谷口，游子谩追寻。"
        ],
        "title": "祖师地种花及总颂四首 总",
        "id": "169600b3-8b9e-4414-96f6-f1fe28391e29"
    },
    {
        "author": "释清远",
        "paragraphs": [
            "前念是凡，短布裁衫。",
            "长亭送客，落日张帆。"
        ],
        "title": "六句偈六首 前念是凡",
        "id": "df6372ae-6d50-42a2-8fbc-23cc06ba9dd2"
    },
    {
        "author": "释清远",
        "paragraphs": [
            "后念是圣，一拳打正。",
            "干戈丛里，拾得性命。"
        ],
        "title": "六句偈六首 后念是圣",
        "id": "0e235531-bb87-4356-92d4-9a6a5865147a"
    },
    {
        "author": "释清远",
        "paragraphs": [
            "前念非凡，语正言谗。",
            "天高海阔，毛羽毵毵。"
        ],
        "title": "六句偈六首 前念非凡",
        "id": "4b592764-aeda-4a9f-814d-d2f946e9a486"
    },
    {
        "author": "释清远",
        "paragraphs": [
            "后念非圣，万象明镜。",
            "不假薰修，本来清浄。"
        ],
        "title": "六句偈六首 后念非圣",
        "id": "28deb3bc-b31f-4de7-bd5c-03b84d4646a0"
    },
    {
        "author": "释清远",
        "paragraphs": [
            "前念即凡，凡不能测。",
            "若人要知，终不指划。"
        ],
        "title": "六句偈六首 前念即凡",
        "id": "a229e00e-4e2a-44d7-9336-aee024bdbeff"
    },
    {
        "author": "释清远",
        "paragraphs": [
            "后念即圣，圣不能知。",
            "铁牛过海，石女生儿。"
        ],
        "title": "六句偈六首 后念即圣",
        "id": "5315635d-039b-484c-924b-9ba04909996e"
    },
    {
        "author": "释清远",
        "paragraphs": [
            "一从三拜后，千古错流通。",
            "永日无人到，萧萧桧柏风。"
        ],
        "title": "十忆偈 忆少林",
        "id": "d5361974-b961-4ce8-be26-61daf83396e8"
    },
    {
        "author": "释清远",
        "paragraphs": [
            "叶落归根后，曹溪一滴深。",
            "山居人少到，真实好知音。"
        ],
        "title": "十忆偈 忆曹溪",
        "id": "5897471b-0348-416f-8e85-31100f33fee8"
    },
    {
        "author": "释清远",
        "paragraphs": [
            "一归方丈后，何处觅南泉。",
            "昨夜三更月，寒光照座前。"
        ],
        "title": "十忆偈 忆南泉",
        "id": "e5b0edad-49df-4fd8-9974-280089efc80b"
    },
    {
        "author": "释清远",
        "paragraphs": [
            "不下禅床后，曾无善巧言。",
            "平常安乐事，今古谩流传。"
        ],
        "title": "十忆偈 忆赵州",
        "id": "16f73daf-0a43-4ad4-97c6-25e3c8b116e4"
    },
    {
        "author": "释清远",
        "paragraphs": [
            "丹霞相访后，从此话南阳。",
            "草作青青色，春风任短长。"
        ],
        "title": "十忆偈 忆南阳",
        "id": "9b175a46-7e5a-41be-aa3c-b2289d7604b4"
    },
    {
        "author": "释清远",
        "paragraphs": [
            "一入双林后，天宫事可猜。",
            "卖鱼人不厌，何处见如来。"
        ],
        "title": "十忆偈 忆双林",
        "id": "e5a21e8a-dc85-4de1-ae95-1b98dc7f7f4f"
    },
    {
        "author": "释清远",
        "paragraphs": [
            "一住天台后，身单布亦穿。",
            "虽然筋骨露，歌笑不堪传。"
        ],
        "title": "十忆偈 忆寒山",
        "id": "9c9e7b37-31fb-420a-965e-70d1459a5a10"
    },
    {
        "author": "释清远",
        "paragraphs": [
            "石上栽花后，生涯自是春。",
            "若逢亲切问，端的不饶君。"
        ],
        "title": "十忆偈 忆庞翁",
        "id": "9c390380-d039-4325-b565-84e0081a92dd"
    },
    {
        "author": "释清远",
        "paragraphs": [
            "一见先师后，堪悲复堪笑。",
            "为问何以然，八十重年少。"
        ],
        "title": "十忆偈 忆先师",
        "id": "197333e0-31ba-42d0-afd7-a21f03b2c112"
    },
    {
        "author": "释清远",
        "paragraphs": [
            "忆著伊余后，呵呵笑未休。",
            "何人知此意，有语不堪酬。"
        ],
        "title": "十忆偈 忆伊余",
        "id": "3d781423-a179-4862-80a9-195224a8f010"
    },
    {
        "author": "释清远",
        "paragraphs": [
            "清虚之理竟无身，一念归根万法平。",
            "物我顿忘全体露，个中殊不计功程。"
        ],
        "title": "十可行十颂 宴坐",
        "id": "fdd066c5-eefb-495b-ae1c-6a59a1f74d8a"
    },
    {
        "author": "释清远",
        "paragraphs": [
            "问道趋师印自心，入门端的访知音。",
            "此生不踏曹溪路，到老将何越古今。"
        ],
        "title": "十可行十颂 入室",
        "id": "0abaafb6-cfef-482a-b0d4-7cc70b36f020"
    },
    {
        "author": "释清远",
        "paragraphs": [
            "拈柴择菜师先匠，进业修身见古人。",
            "若到诸方须审实，龙门此法是通津。"
        ],
        "title": "十可行十颂 普请",
        "id": "7e07e5a0-0808-47c5-aaec-011147c9ebf2"
    },
    {
        "author": "释清远",
        "paragraphs": [
            "三下板鸣生死断，十声佛唱古今通。",
            "开单展钵亲明取，不可麤心昧苦空。"
        ],
        "title": "十可行十颂 粥饭",
        "id": "7fab5496-76ca-4088-8cff-ac410b450edc"
    },
    {
        "author": "释清远",
        "paragraphs": [
            "田地生尘便扫除，房廊萧洒共安居。",
            "装香扫地无余事，默耀韬光示智珠。"
        ],
        "title": "十可行十颂 扫地",
        "id": "0d9c0137-aa05-4553-9e80-1fc18805b6df"
    },
    {
        "author": "释清远",
        "paragraphs": [
            "临流洗浣莫疏慵，入众衣裳垢不中。",
            "上下邻肩薰炙久，身心动念肯消镕。"
        ],
        "title": "十可行十颂 洗衣",
        "id": "fd9bcc68-18ab-46ce-a735-fefc1d87f4f0"
    },
    {
        "author": "释清远",
        "paragraphs": [
            "石上林间鸟道平，斋余无事略经行。",
            "归来试问同心侣，今日如何作么生。"
        ],
        "title": "十可行十颂 经行",
        "id": "b3489776-8170-4f73-bc7b-6bc587e86fe6"
    },
    {
        "author": "释清远",
        "paragraphs": [
            "夜静更深自诵经，意中无恼睡魔惺。",
            "虽然暗室无人见，自有龙天侧耳听。"
        ],
        "title": "十可行十颂 诵经",
        "id": "efb7c3e4-448b-4ebf-bdac-c305345466d4"
    },
    {
        "author": "释清远",
        "paragraphs": [
            "礼佛为除憍慢垢，由来身业获清凉。",
            "玄沙有语堪归敬，是汝非他事理长。"
        ],
        "title": "十可行十颂 礼拜",
        "id": "1ebd1efd-e208-4392-b02a-36eb194da90f"
    },
    {
        "author": "释清远",
        "paragraphs": [
            "相逢话道莫虚头，大语高声笑上流。",
            "言下若能穷本末，肯将无义结朋俦。"
        ],
        "title": "十可行十颂 道话",
        "id": "7de736e5-f359-4e8c-b056-89811d325812"
    },
    {
        "author": "释清远",
        "paragraphs": [
            "空里形骸梦里身，梦中身世莫追寻。",
            "可怜一脉巖前水，流入人间古到今。"
        ],
        "title": "感兴二首  其一",
        "id": "2edd61bf-e9ee-49a5-ae0f-7cb13c647d2f"
    },
    {
        "author": "释清远",
        "paragraphs": [
            "梦幻空花祇自知，潜思二十九年非。",
            "夕阳芳草曾行处，谁料红莲步步随。"
        ],
        "title": "感兴二首  其二",
        "id": "f545ca52-8b12-4b91-94de-d87094c70190"
    },
    {
        "author": "释清远",
        "paragraphs": [
            "来时无有语，去亦不知闻。",
            "此曲谁能和，轰轰出白云。"
        ],
        "title": "海会辞老和尚",
        "id": "52287f7a-d409-4eed-a0e4-2e9247e6fed0"
    },
    {
        "author": "释清远",
        "paragraphs": [
            "混沌未分先剖判，生成不假阴阳煅。",
            "头角前来是好牛，皮毛更不重更换。",
            "满目平田无寸草，饥餐渴饮无生老。",
            "威音王佛是如今，有甚众生可寻讨。",
            "哮吼一声天地动，达人见处吾无用。",
            "坐断毗卢世界宽，自是衲僧眼皮重。",
            "一遇知音和始齐，自余总是闲陪从。"
        ],
        "title": "和五祖老和尚寄铁牛歌",
        "id": "bdcca4aa-7fed-4fb7-9f78-ccb6484914df"
    },
    {
        "author": "释清远",
        "paragraphs": [
            "动境徧娑婆，以之成逼迫。",
            "安心一处坐，从是虚生白。",
            "逼迫何逼迫，膏火煎魂魄。",
            "虚白何虚白，广教扬孤翮。",
            "良哉静者心，四海犹为窄。",
            "匹彼在动士，天地何辽隔。",
            "故兹审观究，二者俱介僻。",
            "弃彼而奔此，安得有深益。",
            "乐者自何至，苦者自何适。",
            "苦乐忘根绪，由夫征路陌。",
            "路陌苟不征，躭躭本家宅。",
            "昔未厌瓦砾，今岂重金璧。",
            "金璧有所重，瓦砾未可掷。",
            "瓦砾谓金璧，杀盗应非逆。",
            "金璧谓瓦砾，圣贤失踪迹。",
            "金璧而金璧，瓦砾而瓦砾。",
            "苦乐各平等，法法无假借。",
            "大空离众念，真实无改易。",
            "乐而无乐相，苦亦无苦迹。",
            "苦乐同十虚，心门广开辟。",
            "龙吟而凤鸣，天渊发金液。",
            "人不念诸道，饥口枉求食。",
            "一也及夫此，曹溪称上客。",
            "因思贤圣人，不寐彻残夕。",
            "时哉各勉旃，升沉在咫尺。"
        ],
        "title": "山偈",
        "id": "695d5651-80fd-463e-912e-e3ee0631f11a"
    },
    {
        "author": "释清远",
        "paragraphs": [
            "珍重灵知者，绵绵亘古今。",
            "人居千圣外，塔锁乱云深。",
            "碧落杉松色，丹崖虎豹音。",
            "回光如到此，必也见师心。"
        ],
        "title": "题四面法智禅师塔",
        "id": "779dc54a-1a21-4a19-a52e-def569704ca3"
    },
    {
        "author": "释清远",
        "paragraphs": [
            "城中应接同摩诘，云外无心似老卢。",
            "月白风清深夜坐，出家全不费工夫。"
        ],
        "title": "与太平四面夜坐",
        "id": "275b7629-538b-41dd-b9cb-db2d305f21e3"
    },
    {
        "author": "释清远",
        "paragraphs": [
            "句义纵横那畔彰，五千余卷总含藏。",
            "如何不觅根头意，空看枝边木叶黄。"
        ],
        "title": "示看经僧",
        "id": "c12fc321-ebe8-4fe1-862b-24e4d61f4b8e"
    },
    {
        "author": "释清远",
        "paragraphs": [
            "虚名虚说传来久，真语真踪示后人。",
            "虚实灼然知下落，清风千古见芳尘。"
        ],
        "title": "读传灯录二首  其一",
        "id": "6bfc7938-d1cf-48b6-93f1-57736789d181"
    },
    {
        "author": "释清远",
        "paragraphs": [
            "家家门前火把子，半夜愚夫说相似。",
            "碧天如水月如钩，古今流落闲名字。"
        ],
        "title": "读传灯录二首  其二",
        "id": "bd08a17c-c5da-40d4-bf7b-6f0bc10a196f"
    },
    {
        "author": "释清远",
        "paragraphs": [
            "一寸灵苗手自栽，前岗后陇作良材。",
            "敢将不朽传他日，唯把青青示后来。"
        ],
        "title": "示栽松僧",
        "id": "204e9934-872f-4219-9fb4-d25e7b329adc"
    },
    {
        "author": "释清远",
        "paragraphs": [
            "分明不了却成迷，无限风光付与谁。",
            "若得家山田地稳，自然处处不思议。"
        ],
        "title": "山中偶作三首  其一",
        "id": "6dcf94bf-4ee4-4f06-bd89-0f93280773aa"
    },
    {
        "author": "释清远",
        "paragraphs": [
            "旧事成空莫可追，旧心将把再思惟。",
            "古今不隔丝毫许，会得如斯也大奇。"
        ],
        "title": "山中偶作三首  其二",
        "id": "f6dbbe60-32d1-46d3-a28d-e0ad2254ddea"
    },
    {
        "author": "释清远",
        "paragraphs": [
            "休处言休便好休，五湖踪迹任遨游。",
            "莫嫌活计无多子，此个牟尼用到头。"
        ],
        "title": "山中偶作三首  其三",
        "id": "c8269cf1-8096-43bb-b16b-d493ea7ed8d7"
    },
    {
        "author": "释清远",
        "paragraphs": [
            "求心心未谛，等人人不来。",
            "巖花晓来雨，寂寞为谁开。"
        ],
        "title": "示众",
        "id": "00df9923-5bad-4c27-a0f0-ab687d4359b3"
    },
    {
        "author": "释清远",
        "paragraphs": [
            "禹穴龙门寺，探珠欲问龙。"
        ],
        "title": "三句颂",
        "id": "efd768da-9e25-46b6-9d1b-99d5bef357f6"
    },
    {
        "author": "释清远",
        "paragraphs": [
            "一日日，一时时。",
            "龙门老，心自知。"
        ],
        "title": "读灵源十二时歌",
        "id": "c305389f-3443-4ab8-bc5a-a8e024db9a88"
    },
    {
        "author": "释清远",
        "paragraphs": [
            "六只骰子满盆红，不用安排祇么通。",
            "拟欲进前求解会，大似西行却向东。"
        ],
        "title": "师常以六只骰子示禅人六面皆六点复作三颂  其一",
        "id": "84c05847-4465-4fbb-a9c1-1859eb231fb4"
    },
    {
        "author": "释清远",
        "paragraphs": [
            "六只骰子满盆红，尘墨河沙用莫穷。",
            "谁能解展金刚手，祖佛亲来亦扫脩。"
        ],
        "title": "师常以六只骰子示禅人六面皆六点复作三颂  其二",
        "id": "e239803d-72e8-40e9-9a7a-a608bdf5c825"
    },
    {
        "author": "释清远",
        "paragraphs": [
            "六只骰子满盆红，马载馿驼一掷空。",
            "赫赤穷来无可赛，请君从此现神通。"
        ],
        "title": "师常以六只骰子示禅人六面皆六点复作三颂  其三",
        "id": "c0ec0af0-f915-4dd4-be70-e0d8a7110155"
    },
    {
        "author": "释清远",
        "paragraphs": [
            "信步游梁魏，乘时别少林。",
            "长安车马客，无限利名心。"
        ],
        "title": "迷逢达磨",
        "id": "67c08b7e-8a92-413e-a9b5-8c1286f290e7"
    },
    {
        "author": "释清远",
        "paragraphs": [
            "呪咀毒药，形声之逆。",
            "眼耳若通，本人何适。",
            "根问本人何所适，涂割等平忘顺逆。",
            "有为虽伪性常真，法法无依称善吉。"
        ],
        "title": "因法眼颂",
        "id": "0adbe2dc-e68a-422a-abb6-68a7eeb79f62"
    },
    {
        "author": "释清远",
        "paragraphs": [
            "无情说法异盲聋，听得之人眼耳通。",
            "不但近尘并远刹，十方度尽显全功。"
        ],
        "title": "无情说法",
        "id": "cdd68122-6d07-4c38-9883-a7797c577f17"
    },
    {
        "author": "释清远",
        "paragraphs": [
            "云水参寻访此宗，十年磨刮太虚空。",
            "区区力尽还依旧，方知万法本来同。"
        ],
        "title": "寒食礼先师真五首  其一",
        "id": "60459437-56aa-4a50-bc52-b2eb7e1abbda"
    },
    {
        "author": "释清远",
        "paragraphs": [
            "一悟吾师心便息，信门入处还无入。",
            "二十年中事密如，向人殊不劳心力。"
        ],
        "title": "寒食礼先师真五首  其二",
        "id": "f0e1af99-e0be-4dbc-8ff7-264769f2cd28"
    },
    {
        "author": "释清远",
        "paragraphs": [
            "前人说法后人听，由来两个总无情。",
            "祇缘口耳都相似，所以流通道自成。"
        ],
        "title": "寒食礼先师真五首  其三",
        "id": "459ea6e4-346e-493b-a4bf-f182964e317d"
    },
    {
        "author": "释清远",
        "paragraphs": [
            "去人去矣叮咛嘱，住者相承无断续。",
            "若遇知音一和时，乃知去住常充足。"
        ],
        "title": "寒食礼先师真五首  其四",
        "id": "dedff5a0-4332-4f8d-90cd-d6e685f9ce48"
    },
    {
        "author": "释清远",
        "paragraphs": [
            "清明寒食与诸人，共礼先师不动身。",
            "万法本闲心亦尔，将来谁是得吾真。"
        ],
        "title": "寒食礼先师真五首  其五",
        "id": "d9e54d52-224e-48f8-933d-984e16d72697"
    },
    {
        "author": "释清远",
        "paragraphs": [
            "祇论亲切不论时，回笑诸方陷虎机。",
            "一句未容开口对，片帆先逐便风归。",
            "头头有路堪行履，物物无差莫弃违。",
            "不见黄梅足奇士，卢公却得祖师衣。"
        ],
        "title": "和珪首座二颂  其一",
        "id": "3f37496e-d033-479b-bfbd-4f77854c2cad"
    },
    {
        "author": "释清远",
        "paragraphs": [
            "媿尔相求识岁寒，不嫌危磴路千盘。",
            "归堂一剳曾亲访，闭户深山肯自瞒。",
            "月下篇章应独和，壶中天地共谁看。",
            "临机大用全收放，何必区区握雪团。"
        ],
        "title": "和珪首座二颂  其二",
        "id": "55920928-76c6-4e6d-9183-4f9b0adfd68a"
    },
    {
        "author": "释清远",
        "paragraphs": [
            "东归半载渔樵乐，北去三年父母来。",
            "金马玉堂弹指入，宝楼香阁一时开。"
        ],
        "title": "送郭大夫知钜野",
        "id": "f48631a2-82ad-42a0-8350-09a703d49526"
    },
    {
        "author": "释清远",
        "paragraphs": [
            "湛湛寒溪叠叠山，息阴投老得身闲。",
            "武陵花好春常在，渔棹歌清事不关。",
            "眼底儿孙从富贵，罇前鬓发任斓斑。",
            "天机日有真消息，频许禅僧共往还。"
        ],
        "title": "题陈子美息阴堂",
        "id": "ed8626ff-2fd7-4d6f-856e-c3f9a1666769"
    },
    {
        "author": "释清远",
        "paragraphs": [
            "善养不教声色乱，素丝无染是天真。",
            "有时来此轩中坐，作个忘机混沌人。"
        ],
        "title": "题孙钦之养素轩",
        "id": "1db30cc4-d8fe-4907-8be7-b1317eeaffd6"
    },
    {
        "author": "释清远",
        "paragraphs": [
            "乞食山城归帝里，毗耶钵饭香而美。",
            "莫念故园桃李春，更参上国西来旨。"
        ],
        "title": "智海化士乞颂",
        "id": "58d1fdc9-8dae-4b79-970a-2c253619f5ca"
    },
    {
        "author": "释清远",
        "paragraphs": [
            "炉边静坐默无言，勿论麤疏若市廛。",
            "冷暖此中看火色，祖师心印为亲传。"
        ],
        "title": "示围炉僧",
        "id": "3945b3e4-fcf8-42de-b11a-c5332d590793"
    },
    {
        "author": "释清远",
        "paragraphs": [
            "徐翁活计天真，年老无喜无嗔。",
            "参取面前桑树，干坤不出一尘。"
        ],
        "title": "题徐四翁壁",
        "id": "51858360-092d-4b5b-9826-afd7a9012362"
    },
    {
        "author": "释清远",
        "paragraphs": [
            "祇园谁住此，谓是镢头通。",
            "物外庵边竹，人间耳畔风。",
            "露畦青戢戢，烟浦绿濛濛。",
            "祇个潜心处，分明古者同。"
        ],
        "title": "题祇园庵",
        "id": "1d09f21f-85f1-4d9a-a955-0d9fa42ccad6"
    },
    {
        "author": "释清远",
        "paragraphs": [
            "万劫一瞬视，尘沙不动移。",
            "若为论过未，并总入无时。",
            "海阔波仍匝，心通佛可齐。",
            "床头木枕子，推出恐人迷。"
        ],
        "title": "夏散辄病既病且恼因书山偈示一一禅者",
        "id": "cd5d88d2-2282-4ee6-b8a9-c7621bbbb0cb"
    },
    {
        "author": "释清远",
        "paragraphs": [
            "葛厨松枕午窗凉，卧看风云草木香。",
            "弹指徧游尘刹尽，故山归路笑羊肠。"
        ],
        "title": "题侍者寮香林阁",
        "id": "9547bceb-0d7a-4268-a104-4ca601a878aa"
    },
    {
        "author": "释清远",
        "paragraphs": [
            "本从绵竹过南方，依前归入绵竹去。",
            "井舍犹为旧日居，山川不改当时处。",
            "邻人见之莫惊愕，亲里欢迎断思虑。",
            "有问南方所得时，瘦藤为我聊轻据。"
        ],
        "title": "送常侍者西归省亲",
        "id": "3b4bbacd-4a56-425e-86c4-780461701a1d"
    },
    {
        "author": "释清远",
        "paragraphs": [
            "事办须寻道，方明尔本来。",
            "禅关无锁钥，祇要用心开。"
        ],
        "title": "小师崇坚乞偈",
        "id": "dac6dabe-7a40-41aa-b52e-b62982f33ab5"
    },
    {
        "author": "释清远",
        "paragraphs": [
            "明月何皎皎，永夜入我室。",
            "照出万古心，念此百年质。",
            "隔窗风露泫，拥毳衣衾密。",
            "迟迟不能寐，余光在东壁。"
        ],
        "title": "龙门偶作五首  其一",
        "id": "62e83d6d-a034-46bd-8002-c97125882f0e"
    },
    {
        "author": "释清远",
        "paragraphs": [
            "叨叨林鸟啼，披衣中夜坐。",
            "拨火悟平生，穷神归破堕。",
            "事皎人自迷，曲淡谁能和。",
            "念之永不忘，门开少来过。"
        ],
        "title": "龙门偶作五首  其二",
        "id": "ae347bac-08b6-45e3-80cc-8055286eba8f"
    },
    {
        "author": "释清远",
        "paragraphs": [
            "呜呜鼯鼠啼，时人皆不喜。",
            "得意即相呼，意去当自止。",
            "吉凶由之生，吾未见其理。",
            "此言如未闻，大梅有宗旨。"
        ],
        "title": "龙门偶作五首  其三",
        "id": "22d71255-4644-4fa6-a5da-7c6b7c6ca5bb"
    },
    {
        "author": "释清远",
        "paragraphs": [
            "初夜凉生早，微云卷太空。",
            "灯悬松竹露，帘卷薜萝风。",
            "可笑千年事，能将一念通。",
            "相逢禅客间，细细话吾宗。"
        ],
        "title": "龙门偶作五首  其四",
        "id": "59b3604a-4093-4447-b7a1-19987517db0b"
    },
    {
        "author": "释清远",
        "paragraphs": [
            "每念心中事，频开掌内珠。",
            "欲凭天上雁，待寄水中鱼。",
            "此意终难写，斯言不可书。",
            "含毫竟寂寞，遶屋树扶疏。"
        ],
        "title": "龙门偶作五首  其五",
        "id": "6760f740-1a6d-43d3-8d68-cadf1a991297"
    },
    {
        "author": "释清远",
        "paragraphs": [
            "吾初欲作真常语，更恐真常暗流注。",
            "不如不语人共知，人欲知之反劳虑。",
            "崖头浮图示其相，台上野云飞不住。",
            "周游独步或可追，锦绣谷中归舍去。"
        ],
        "title": "题灵光台壁  其一",
        "id": "81a41dec-b90f-4357-a344-662641ffa84d"
    },
    {
        "author": "释清远",
        "paragraphs": [
            "百骸溃散此日言，一物长灵异时语。",
            "此日长灵犹可知，异时溃散凭谁举。",
            "可知所以有生灭，解举方能忘取与。",
            "光明寂照徧河沙，慎勿于中论尔汝。"
        ],
        "title": "题灵光台壁  其二",
        "id": "490e4b7e-41e3-4bb1-a559-e3e4cee5fe2d"
    },
    {
        "author": "释清远",
        "paragraphs": [
            "石龟不念岁月古，旧记已灭名尚留。",
            "道傍苍木老霜雪，涧畔野草随春秋。",
            "讹传细读华阳传，灵迹独闻姚比丘。",
            "可凭定力验今昔，人间万事徒悠悠。"
        ],
        "title": "花山",
        "id": "1ba0d87c-9838-48a8-b169-6ba1b45544ed"
    },
    {
        "author": "释清远",
        "paragraphs": [
            "无端击此沟中断，钟鼓相参无杂乱。",
            "能闻所闻非二缘，以此及此通回换。",
            "凡夫何故作追攀，达士若为成智观。",
            "可怜流入萨婆若，醉眠尚尔排鱼贯。"
        ],
        "title": "木鱼",
        "id": "768bf4ca-ef58-4813-b358-91aabcfd441e"
    },
    {
        "author": "释清远",
        "paragraphs": [
            "不染而染妄本虚，染而不染悉无余。",
            "本虚自是能成事，体浄何妨应万殊。",
            "断妄证真心岂息，非真非妄智还迂。",
            "了真了妄如无碍，自在圆明始是珠。"
        ],
        "title": "读经",
        "id": "4d7c4887-0bc4-4c72-8e98-8a13b2c2a3dc"
    },
    {
        "author": "释清远",
        "paragraphs": [
            "毗耶离城居士家，环堵十笏容河沙。",
            "八万四千高座众，咄嗟已办熏天花。",
            "迢迢不到迷是障，念念常入心无差。",
            "须弥卢山四大海，我见如一粟与麻。"
        ],
        "title": "不寐",
        "id": "2d1647ff-3c3a-4199-b668-246126c16e57"
    },
    {
        "author": "释清远",
        "paragraphs": [
            "老来愈见心无事，夜永偏知胆更凉。",
            "浅浅地炉犹有火，依依山月尚临墙。",
            "试将寂灭那伽定，暗写雕虫篆刻章。",
            "刚被啼鸡忽惊断，一时归入正思量。"
        ],
        "title": "早起",
        "id": "f7d3a232-c607-4393-8739-5ab65f18e0ae"
    },
    {
        "author": "释清远",
        "paragraphs": [
            "展脚缩脚饥鼠啼，合眼开眼重露晞。",
            "觉来始了梦时事，梦处宁容觉后知。",
            "瞬息黄粱犹未熟，翩翻蝴蝶正狂飞。",
            "披衣独坐日正午，试问何如半夜时。"
        ],
        "title": "起晚",
        "id": "22dc4b92-2d6b-4b49-8ea1-7d3e91ba3d40"
    },
    {
        "author": "释清远",
        "paragraphs": [
            "大士安禅地，千松塔院春。",
            "门深松桧老，事古岁时新。",
            "人礼香灯夜，鸟啼花雨晨。",
            "祇应禅石上，去住亦通神。"
        ],
        "title": "游定明塔院作二颂  其一",
        "id": "1727e7ed-e534-4501-83a0-93292c1bfd24"
    },
    {
        "author": "释清远",
        "paragraphs": [
            "白塔云中路，晴空鸟外簷。",
            "好山长入望，终日坐无厌。",
            "几个竹生石，数枝花映帘。",
            "长安曾未到，神力动飞潜。"
        ],
        "title": "游定明塔院作二颂  其二",
        "id": "28a741ea-a61e-4f6f-8aee-899c9853577f"
    },
    {
        "author": "释清远",
        "paragraphs": [
            "善逝明知直不邪，要穷妄识是空花。",
            "故令庆喜推心目，胜相初观始出家。",
            "在内何缘昧肝胃，相知在外又成差。",
            "琉璃比眼还同境，闭障开明未有涯。",
            "合处随生难定体，根尘兼带转蓬麻。",
            "世间一切都无著，水陆空行作翳瑕。",
            "七处无归全失措，从兹始得徧河沙。"
        ],
        "title": "因举楞严经七处征心成颂",
        "id": "2fa2e538-7652-4abf-84e2-02f3c4ec9cbf"
    },
    {
        "author": "释清远",
        "paragraphs": [
            "细思五十三年事，并入初中后夜心。",
            "须信刹那通过未，更无毫发作追寻。",
            "随消旧业根先断，永绝新殃道已深。",
            "此是安身立命处，故吹一曲报知音。"
        ],
        "title": "述怀示学者",
        "id": "ff4c7198-dbce-4b4a-b697-5913b0c75850"
    },
    {
        "author": "释清远",
        "paragraphs": [
            "我病无形不可见，曼殊室利得深知。",
            "再三若欲通消息，推出床头木枕儿。"
        ],
        "title": "病中示光道者",
        "id": "9a77e152-b6ed-4878-8eb3-b3d1f2604758"
    },
    {
        "author": "释清远",
        "paragraphs": [
            "已礼云中塔，更瞻堂上师。",
            "方思江水北，共集定林西。",
            "一句无多子，千差永不疑。",
            "到家勤爱护，此道少人知。"
        ],
        "title": "蒋山送无著道人归舒州",
        "id": "a50ca8dd-b53d-4be0-8e34-348573728bc9"
    },
    {
        "author": "释清远",
        "paragraphs": [
            "千人丛与万人丛，无喜无嗔耳目通。",
            "要识太原孚上座，六街钟鼓闹冬冬。"
        ],
        "title": "送禅人入京",
        "id": "cd330824-a4b6-4530-9ab3-d974bc62e5be"
    },
    {
        "author": "释清远",
        "paragraphs": [
            "住山久有烟霞疾，得请放还麋鹿羣。",
            "厚意于公殊未报，深禅聊复对炉薰。"
        ],
        "title": "再得旨退褒山成三偈代违和守钱公  其一",
        "id": "6a44a6b7-d804-4331-925f-ca450150b4d2"
    },
    {
        "author": "释清远",
        "paragraphs": [
            "公家忠靖有遗德，乃与定明开道缘。",
            "异世今时岂人意，一麾千里是家传。"
        ],
        "title": "再得旨退褒山成三偈代违和守钱公  其二",
        "id": "78521ead-288b-479c-afdb-909017d21881"
    },
    {
        "author": "释清远",
        "paragraphs": [
            "出岫油然亦乘兴，倦飞随意即知还。",
            "有心知到无心域，鸟恋故林云在山。"
        ],
        "title": "再得旨退褒山成三偈代违和守钱公  其三",
        "id": "84729c37-38ce-44c3-9606-f99be19ab2a9"
    },
    {
        "author": "释清远",
        "paragraphs": [
            "妙色非身，形容乃普。",
            "阎浮未下，双林已睹。",
            "旷济功深，六年行苦。",
            "尘沙相好，万亿刹土。",
            "众生心浄，佛日常午。",
            "正念蒙光，迷人外取。",
            "雕檀写㲲，像未孩乳。",
            "今兹范模，传从乃古。",
            "象步出山，智珠河吐。",
            "水月顿澄，豁开觉户。",
            "瞻之仰之，岂敢自侮。",
            "常在不灭，此言手舞。"
        ],
        "title": "释迦如来出山像赞",
        "id": "ba8606a2-d59c-4f81-ac54-67cbecf426ce"
    },
    {
        "author": "释清远",
        "paragraphs": [
            "旷大劫来离众苦，心心永断诸分别。",
            "闻处真闻实不闻，说时虽说常无说。",
            "法身普现凡圣等，耳根采听音声绝。",
            "娑婆最有大因缘，一念清凉除恼热。"
        ],
        "title": "观音像赞二首  其一",
        "id": "fc0d7d77-cbf4-4652-b4a2-f1765907bae3"
    },
    {
        "author": "释清远",
        "paragraphs": [
            "旷大劫来不虚妄，言言故得皆真实。",
            "应念蒙光迅电飞，寻声救苦奔风疾。",
            "千章万句离文字，异韵殊音垂祕密。",
            "现相宣扬遇此时，见闻颖脱欣今日。"
        ],
        "title": "观音像赞二首  其二",
        "id": "2eeea8bf-be8b-4ffb-a85e-578c448535e7"
    },
    {
        "author": "释清远",
        "paragraphs": [
            "岩岩天台，旷阔寰宇。",
            "大士不我，毫端莫取。",
            "蜀客心狂，纤尘一缕。",
            "屈指拊掌，松石猛虎。",
            "生涯何有，流传今古。",
            "静对虚堂，非谓无补。"
        ],
        "title": "天台三大士像赞",
        "id": "63e628a3-203b-4067-8919-7934fe731fa8"
    },
    {
        "author": "释清远",
        "paragraphs": [
            "振摇梁魏，斟酌皮髓。",
            "孰云西来，空椁而已。",
            "素壁虚堂，少林熊耳。"
        ],
        "title": "达磨大师赞",
        "id": "e30ba269-086e-4d7b-8ce7-2f68e7db68db"
    },
    {
        "author": "释清远",
        "paragraphs": [
            "慧灯续传，福庭宜敞。",
            "常住世间，水月镜像。",
            "是谓丛林，大智百丈。"
        ],
        "title": "百丈大师赞",
        "id": "9561c1c8-78b5-4377-875a-87d583c321a5"
    },
    {
        "author": "释清远",
        "paragraphs": [
            "闹市竿头呈戏，众眼曾惊。",
            "栗棘蒲上横吞，诸方尽畏。",
            "宜阳秀水，萍实杨岐。",
            "雨过云横，天高地下。"
        ],
        "title": "杨岐和尚赞",
        "id": "cd98a3bd-f2a1-470e-8fb2-7f858e873c01"
    },
    {
        "author": "释清远",
        "paragraphs": [
            "纲纪著明，不忘付授。",
            "浄空无际，如日处昼。",
            "欲究根源，瞻之龙岫。"
        ],
        "title": "白云端和尚赞",
        "id": "a5846901-4f4c-4597-9a6d-b84f18f99aff"
    },
    {
        "author": "释清远",
        "paragraphs": [
            "遇冤则亲，传虚果当。",
            "刚硬齿牙，生铁肠脏。",
            "风清淮楚，道实宗匠。",
            "不有智悲，子孙安向。"
        ],
        "title": "五祖演和尚赞",
        "id": "06326e3a-9656-43fc-8b37-60e749c14f96"
    },
    {
        "author": "释清远",
        "paragraphs": [
            "并汾铁骑，老息荒丘。",
            "云施雨罢，花落水流。"
        ],
        "title": "浮山圆鉴和尚赞",
        "id": "4e12179b-a575-4e98-9501-3c66330cdfaf"
    },
    {
        "author": "释清远",
        "paragraphs": [
            "四海称唐，师出华阳。",
            "不起燕坐，翱翔帝乡。",
            "名与山俱，道逐时芳。",
            "济民助国，能雨能旸。",
            "贫者获富，热者得凉。",
            "羣蒙所归，实在不亡。"
        ],
        "title": "褒山定明禅师赞",
        "id": "986a9524-42e0-4718-8d15-0343cb868f1b"
    },
    {
        "author": "释清远",
        "paragraphs": [
            "廓然无圣，俨尔有容。",
            "明明绝眹，密密垂踪。",
            "昔也怀宝，枯木藏龙。",
            "今其示人，巨岳乔松。",
            "龙吞万类，松茂三冬。",
            "神而不改，风云必从。",
            "吾形既得，尔道自钟。",
            "褒斜路险，汉水朝宗。"
        ],
        "title": "悟首座图余幻质复求为赞",
        "id": "337d399e-9c9c-4003-8ebd-3defc72ab789"
    },
    {
        "author": "释清远",
        "paragraphs": [
            "如珪如璋，惟子非我。",
            "且陋且拙，在余是可。",
            "子今传余，拙则成奇。",
            "物感神会，形动心随。",
            "凝云不飞，寒月下映。",
            "孰谓之凡，孰谓之圣。",
            "余犹尔也，奇拙同贯。",
            "嘻嘻期文，大朴未散。"
        ],
        "title": "珪首座求赞",
        "id": "756a1eac-fa30-4f82-8006-00f1dc06ed8e"
    },
    {
        "author": "释清远",
        "paragraphs": [
            "色里胶青不见形，影中所以邈吾真。",
            "吾真定有非形碍，为对凡夫显幻尘。",
            "尘既显，道弥新，不贵西来彼上人。"
        ],
        "title": "顺知藏求赞",
        "id": "0710d3b6-c0d1-425f-953e-ca7d9e974a4f"
    },
    {
        "author": "释清远",
        "paragraphs": [
            "似余似余，类我类我。",
            "我复谓谁，如火与火。",
            "描邈不就，迎随不果。",
            "写出龙门，衲僧灾祸。"
        ],
        "title": "渊禅人求赞",
        "id": "5b8970d4-bf4a-40e7-89d9-3436c6d384a6"
    },
    {
        "author": "释清远",
        "paragraphs": [
            "比类则疏，现形仍普。",
            "得在一瞬，照穷千古。",
            "云起吟龙，风生啸虎。",
            "赞之绝辞，瞻焉奚睹。"
        ],
        "title": "如大师求赞",
        "id": "d9b250f8-d465-4bdd-aaa2-9f855c76c187"
    },
    {
        "author": "释清远",
        "paragraphs": [
            "徧界不藏，毫端独妙。",
            "纵未嚬呻，已先微笑。",
            "吾子识也，水月斯照。",
            "纤尘不遗，是为宗要。"
        ],
        "title": "贤监院求赞",
        "id": "71e12b3d-f92c-4981-8949-de2b5761605e"
    },
    {
        "author": "释清远",
        "paragraphs": [
            "识余者谁，请观端的。",
            "孰云丹青，谩劳寻觅。",
            "断云架巘，皎月在壁。",
            "昭尔惺惺，悟兹寂寂。"
        ],
        "title": "肱维那求赞",
        "id": "b89182ba-9185-4bea-b31e-6cea6c77a524"
    },
    {
        "author": "释清远",
        "paragraphs": [
            "沧溟一滴咸无际，厚地纤尘广有余。",
            "何事陋容人写得，祇缘踪迹在龙舒。"
        ],
        "title": "勤禅人求赞",
        "id": "ffd39741-1d1a-4d38-b902-3be04dd7b5c5"
    },
    {
        "author": "释清远",
        "paragraphs": [
            "吾行尔随，吾唤尔应。",
            "唯随与应，不欠不剩。",
            "因吾识尔，此像果亲。",
            "静而瞻之，道实绝伦。"
        ],
        "title": "昕侍者求赞",
        "id": "2eb2b3bf-443c-4f42-a07f-aff253a03ead"
    },
    {
        "author": "释清远",
        "paragraphs": [
            "道虽光明，形则山野。",
            "提折脚铛，住深兰若。",
            "拙韵无取，陋容谁写。",
            "常在左右，觉元侍者。"
        ],
        "title": "元侍者求赞",
        "id": "37b6db88-7381-41bb-b830-a5d9be804429"
    },
    {
        "author": "释清远",
        "paragraphs": [
            "似即疏，比仍失。",
            "廓尔空，皎然日。",
            "顾丹青，写容质。",
            "谁使之，省寻觅。"
        ],
        "title": "小师崇戒求赞",
        "id": "c5190e9f-35ee-4191-8452-d76792e16c92"
    },
    {
        "author": "释清远",
        "paragraphs": [
            "植杖望云何处，空山独立凝情。",
            "媿我萧然无物，谢伊装点相成。"
        ],
        "title": "无著道人求赞",
        "id": "0a08c77a-baed-4f17-bb64-247b0cd6cf05"
    },
    {
        "author": "释清远",
        "paragraphs": [
            "天地无物我无物，隠显空云随出没。",
            "此间谁是悟玄人，霹雳光中轰一咄。"
        ],
        "title": "冯济川教授求赞",
        "id": "3a799e92-a195-42c9-a65e-c8bbaf4165cc"
    },
    {
        "author": "释清远",
        "paragraphs": [
            "欲识坦然老，乃是龙门人。",
            "声名落四方，坐卧今十春。",
            "会见移庵去，何妨邈形真。",
            "平生香火缘，对比即神通。"
        ],
        "title": "吴公明求赞",
        "id": "21db4b2a-6e21-4007-8fe8-d393b0b5d4c2"
    },
    {
        "author": "释清远",
        "paragraphs": [
            "首到东山，晚亲龙岫。",
            "岁经寒暑，人非新旧。",
            "涂毒长鸣，优昙勿嗅。",
            "静对终日，弟子公寿。"
        ],
        "title": "张公寿求赞",
        "id": "f2d055dc-c0ad-4c34-9296-87886cead441"
    },
    {
        "author": "释清远",
        "paragraphs": [
            "画出人皆识，相逢道更亲。",
            "起云峰后路，记得往来频。"
        ],
        "title": "戴巨济求赞",
        "id": "35e81f12-5c9f-4c5a-8fb2-483e9923c31d"
    },
    {
        "author": "释清远",
        "paragraphs": [
            "寥廓无状，孰为龙门。",
            "有指南路，绝刀斧痕。",
            "因缘去住，任物所论。",
            "黄竹寒湫，晓而复昏。"
        ],
        "title": "龙门常住图师真知事求赞",
        "id": "a1782b8c-ae21-4847-9a7f-a84fa7c08ebd"
    },
    {
        "author": "释清远",
        "paragraphs": [
            "杲日连天照有无，孰云善逝坐跏趺。",
            "如今要见当年事，邪正犹来在半途。"
        ],
        "title": "颂古六十二首  其一",
        "id": "d5f38057-0071-488b-8ee2-a42ad6cf9831"
    },
    {
        "author": "释清远",
        "paragraphs": [
            "法王法令若为酬，潦倒文殊强出头。",
            "负累释迦犹可事，至今千古闹啾啾。"
        ],
        "title": "颂古六十二首  其二",
        "id": "5c1d0682-e74b-49a0-9424-74a9a30ece94"
    },
    {
        "author": "释清远",
        "paragraphs": [
            "百万人天望举扬，拈花微笑大乖张。",
            "几多业识茫茫者，问著劳生沸似汤。"
        ],
        "title": "颂古六十二首  其三",
        "id": "a7f0862a-de0b-4439-a96c-30ea5341f605"
    },
    {
        "author": "释清远",
        "paragraphs": [
            "若有丝毫付与人，可师何得更全身。",
            "人间天上迷逢处，八两元来是半斤。"
        ],
        "title": "颂古六十二首  其四",
        "id": "99ed19cb-597d-413d-a6c7-d70ee59b87bb"
    },
    {
        "author": "释清远",
        "paragraphs": [
            "非风幡动唯心动，大海波澜常汹涌。",
            "鱼龙出没任升沉，生死圣凡无别共。",
            "无别共底怎么样，祖佛傍观空合掌。"
        ],
        "title": "颂古六十二首  其五",
        "id": "5bb41271-f907-48c8-8efe-0c49e14432a1"
    },
    {
        "author": "释清远",
        "paragraphs": [
            "潦倒江湖上，竿头事可咍。",
            "一回浮子动，又是上钩来。"
        ],
        "title": "颂古六十二首  其六",
        "id": "7f12acb6-84fe-45b1-9d7b-68005d10ab91"
    },
    {
        "author": "释清远",
        "paragraphs": [
            "草里寻常万万千，报云飞去岂徒然。",
            "鼻头是甚闲皮草，十字纵横一任穿。"
        ],
        "title": "颂古六十二首  其七",
        "id": "e1d30930-e698-4c6c-a10d-9ae1b702e464"
    },
    {
        "author": "释清远",
        "paragraphs": [
            "一回思想一伤神，不觉翻然笑转新。",
            "云在岭头闲不彻，水流涧下太忙生。"
        ],
        "title": "颂古六十二首  其八",
        "id": "73cf3398-c384-4ad9-888b-4b7025d33550"
    },
    {
        "author": "释清远",
        "paragraphs": [
            "挂得帆来遇便风，须臾千里到家乡。",
            "临门上岸逢妻子，欢喜情怀不可当。"
        ],
        "title": "颂古六十二首  其九",
        "id": "4ee65087-7c1c-4e75-aa53-954cd2ca8b98"
    },
    {
        "author": "释清远",
        "paragraphs": [
            "挂拂遭呵耳便聋，衲僧奚若验宗风。",
            "金刚脑后抽生铁，华岳三峰倒卓空。"
        ],
        "title": "颂古六十二首  其一○",
        "id": "c82e00bb-8c03-4675-b3c5-e68dcb26acd8"
    },
    {
        "author": "释清远",
        "paragraphs": [
            "家肥生孝子，国霸有谋臣。",
            "拳头劈口槌，未到无儿孙。"
        ],
        "title": "颂古六十二首  其一一",
        "id": "33e459c2-5d63-45d9-9b46-ec8bbdf80c8f"
    },
    {
        "author": "释清远",
        "paragraphs": [
            "开田说大义，后人莫容易。",
            "百丈总持门，淡而还有味。"
        ],
        "title": "颂古六十二首  其一二",
        "id": "4f4f540b-7f23-407e-994e-e9fa268328bf"
    },
    {
        "author": "释清远",
        "paragraphs": [
            "打面还他州土麦，唱歌须是帝乡人。",
            "现成财本成家者，多见饥寒在子孙。"
        ],
        "title": "颂古六十二首  其一三",
        "id": "dc61b3b8-4181-4d2f-a7b7-7ac569ced22d"
    },
    {
        "author": "释清远",
        "paragraphs": [
            "大雄山下斑斑虎，触著伤人谁敢顾。",
            "亲遭一口老婆心，何曾用著腰间斧。"
        ],
        "title": "颂古六十二首  其一四",
        "id": "02ce7d81-10ab-4eb8-b122-5204ddf7bf0f"
    },
    {
        "author": "释清远",
        "paragraphs": [
            "相见言谈理不亏，等闲转面便相辉。",
            "毕竟水须朝海去，到头云定觅山归。"
        ],
        "title": "颂古六十二首  其一五",
        "id": "e3d478e5-9290-4d76-82e4-61051e307308"
    },
    {
        "author": "释清远",
        "paragraphs": [
            "大唐国里无禅师，不许会兮祇许知。",
            "著肉汗衫如脱了，方知棒喝诳愚痴。"
        ],
        "title": "颂古六十二首  其一六",
        "id": "21f4c85f-99ca-4e0a-a71b-141c79b23775"
    },
    {
        "author": "释清远",
        "paragraphs": [
            "彼此老来谁记得，人前各自强惺惺。",
            "一坑未免俱埋却，几个如今眼子青。"
        ],
        "title": "颂古六十二首  其一七",
        "id": "0df21cdf-76d9-4ef8-9b9a-f16adc848664"
    },
    {
        "author": "释清远",
        "paragraphs": [
            "问答分明是切磋，几人于此见詨讹。",
            "少年俱决龙蛇阵，潦倒同吟稚子歌。"
        ],
        "title": "颂古六十二首  其一八",
        "id": "ea783af7-f221-4dab-a31f-141897e59224"
    },
    {
        "author": "释清远",
        "paragraphs": [
            "相见锦江头，相携上酒楼。",
            "会医还少病，知分不多愁。"
        ],
        "title": "颂古六十二首  其一九",
        "id": "599d4a58-b433-470c-a514-2eb553dac086"
    },
    {
        "author": "释清远",
        "paragraphs": [
            "八面当风祇这是，拂袖之谈动天地。",
            "堪爱卖身王老师，不作贱兮不作贵。"
        ],
        "title": "颂古六十二首  其二○",
        "id": "2c484c1b-06ae-4563-bb25-424faee8c32f"
    },
    {
        "author": "释清远",
        "paragraphs": [
            "南北东西无不利，令人深爱老南泉。",
            "眉毛撕系如相似，鼻孔辽天不著穿。"
        ],
        "title": "颂古六十二首  其二一",
        "id": "7e2b69dd-fe37-4433-93d0-139ce81354df"
    },
    {
        "author": "释清远",
        "paragraphs": [
            "禅床惊震被搽糊，惹得儿孙不丈夫。",
            "拄杖劈头连打出，也教知道赤须胡。"
        ],
        "title": "颂古六十二首  其二二",
        "id": "20fd863b-401c-4d3c-a9d8-b88bd10df95e"
    },
    {
        "author": "释清远",
        "paragraphs": [
            "祖佛场中不展戈，后人刚地起詨讹。",
            "道泰不传天子令，时清休唱太平歌。"
        ],
        "title": "颂古六十二首  其二三",
        "id": "f24f4f82-1877-403a-b4b8-ec677fe3302b"
    },
    {
        "author": "释清远",
        "paragraphs": [
            "五色狸奴尽力争，及乎按剑总生盲。",
            "分身两处重相为，直得悲风动地生。"
        ],
        "title": "颂古六十二首  其二四",
        "id": "b64dd37e-b045-43b7-951c-aac7f995e801"
    },
    {
        "author": "释清远",
        "paragraphs": [
            "安国安家不在兵，鲁连一箭亦多情。",
            "三千剑客今何在，独许庄周致太平。"
        ],
        "title": "颂古六十二首  其二五",
        "id": "1958a8f3-0ca5-4176-b63f-0d2f7924e8ee"
    },
    {
        "author": "释清远",
        "paragraphs": [
            "同气相求事可论，一回见面一欢情。",
            "两行何处闲文字，一队谁家好弟兄。"
        ],
        "title": "颂古六十二首  其二六",
        "id": "fe1fc7da-68f7-4640-899d-4124b5a77c93"
    },
    {
        "author": "释清远",
        "paragraphs": [
            "骨里皮兮皮里骨，大隋老子无窠窟。",
            "上士闻之笑未休，中流特地生疑惑。"
        ],
        "title": "颂古六十二首  其二七",
        "id": "88d5ef73-0e31-4e8f-8d1f-2902d29a57c5"
    },
    {
        "author": "释清远",
        "paragraphs": [
            "老大宗师竖指头，一生用得最风流。",
            "玄沙拗折无人会，年来年去冷飕飕。"
        ],
        "title": "颂古六十二首  其二八",
        "id": "f41d308e-04fd-45ee-aa0c-9dbc4c1de273"
    },
    {
        "author": "释清远",
        "paragraphs": [
            "黄金为骨玉为棱，莫把他家此日寻。",
            "多少从来悟心匠，尽将底事继威音。"
        ],
        "title": "颂古六十二首  其二九",
        "id": "c16fb26a-a377-458d-afa7-6fe2fb2e0554"
    },
    {
        "author": "释清远",
        "paragraphs": [
            "池阳何处得扪摸，后代商量苦也无。",
            "古人刚地成多事，敢问如今会也无。"
        ],
        "title": "颂古六十二首  其三○",
        "id": "e3cdfdcd-76b4-4d2f-8931-f8c84234dd08"
    },
    {
        "author": "释清远",
        "paragraphs": [
            "密密堂堂早二三，本来无物更何堪。",
            "痴人见了生欢喜，作者相逢满面惭。"
        ],
        "title": "颂古六十二首  其三一",
        "id": "690e6833-f0d1-4099-9206-3b567d64e6d6"
    },
    {
        "author": "释清远",
        "paragraphs": [
            "悟人千个道无忧，肯信遭他第二头。",
            "寂寞山花寒食后，夕阳西去水东流。"
        ],
        "title": "颂古六十二首  其三二",
        "id": "9275a4c6-a546-4116-aaee-d893d0470814"
    },
    {
        "author": "释清远",
        "paragraphs": [
            "长连床上狐屎尿，三圣堂前狗吠春。",
            "跳出金牛窠窟子，月明照见夜行人。"
        ],
        "title": "颂古六十二首  其三三",
        "id": "98015c6c-1c9c-42de-a61f-667f33d6f4cd"
    },
    {
        "author": "释清远",
        "paragraphs": [
            "玄沙三种病人，有理不在高声。",
            "引得香严老子，走来树上悬身。"
        ],
        "title": "颂古六十二首  其三四",
        "id": "56a0ab07-83ad-44e9-9c8e-ab50459ec8db"
    },
    {
        "author": "释清远",
        "paragraphs": [
            "祸福威严不自灵，残杯冷炙享何人。",
            "一从去后无消息，野老犹敲祭鼓声。"
        ],
        "title": "颂古六十二首  其三五",
        "id": "33043395-8b48-4cab-addc-4a88623ba53b"
    },
    {
        "author": "释清远",
        "paragraphs": [
            "春寒料峭，冻杀年少。",
            "切忌参商，别无奇妙。",
            "低头侍奉，欢喜问讯。",
            "佛法商量，伤子性命。"
        ],
        "title": "颂古六十二首  其三六",
        "id": "3f91bf88-5794-40c1-b1dd-24b2c19cab86"
    },
    {
        "author": "释清远",
        "paragraphs": [
            "赵州言勘破，笑杀老禅和。",
            "院主须眉落，南泉打粥锅。",
            "赵州勘破，却成罪过。",
            "大地众生，千个万个。"
        ],
        "title": "颂古六十二首  其三七",
        "id": "772cdcf9-e6e2-4a9d-b2a1-5a7985951f3e"
    },
    {
        "author": "释清远",
        "paragraphs": [
            "醉眠醒卧不归家，一身流落在天涯。",
            "祖佛位中留不住，夜来依旧宿芦花。"
        ],
        "title": "颂古六十二首  其三八",
        "id": "53789247-0e25-4071-8874-32243ee3fd62"
    },
    {
        "author": "释清远",
        "paragraphs": [
            "一问当机绝异同，定干坤箭验勋功。",
            "轰轰一掌胲腮下，笑杀雄山者老翁。"
        ],
        "title": "颂古六十二首  其三九",
        "id": "41d9e2e2-f51c-48d2-a987-496e72002ab4"
    },
    {
        "author": "释清远",
        "paragraphs": [
            "春至是花开，朱颜安在哉。",
            "可怜园里色，不入镜中来。"
        ],
        "title": "颂古六十二首  其四○",
        "id": "6dd5b680-2dfa-4a98-bf5f-fbd095dbc5d6"
    },
    {
        "author": "释清远",
        "paragraphs": [
            "春来依旧一枝枝，同地同天道不疑。",
            "未彻之言人莫问，令余特地笑嘻嘻。"
        ],
        "title": "颂古六十二首  其四一",
        "id": "c65a0ee6-e90f-4387-a9e4-4e5b28ba5756"
    },
    {
        "author": "释清远",
        "paragraphs": [
            "擘开华岳连天色，放出黄河到海声。",
            "瞎馿死后蒿枝折，大地如今有几人。"
        ],
        "title": "颂古六十二首  其四二",
        "id": "68c37cb1-430d-43ba-b238-872ce7d6cd10"
    },
    {
        "author": "释清远",
        "paragraphs": [
            "奉君三顿曲周遮，屈辱云门老作家。",
            "渡水穿云五湖客，欲将何物当生涯。"
        ],
        "title": "颂古六十二首  其四三",
        "id": "0fbff0b3-4191-4e73-9ae6-84e5db948d21"
    },
    {
        "author": "释清远",
        "paragraphs": [
            "云门答餬餠，言前句后领。",
            "馿鞍爷下颔，到了终不省。",
            "塞却你咽喉，把将餬餠来。"
        ],
        "title": "颂古六十二首  其四四",
        "id": "cd5cde57-b55c-4afb-ba6f-c93af4326cde"
    },
    {
        "author": "释清远",
        "paragraphs": [
            "杨子江头杨柳春，杨花愁杀渡头人。",
            "一声残笛离亭晚，君向潇湘我向秦。"
        ],
        "tags": [
            "离别",
            "柳树"
        ],
        "title": "颂古六十二首  其四五",
        "id": "ea6343fc-e350-443d-9b39-864b5ac2c0b7"
    },
    {
        "author": "释清远",
        "paragraphs": [
            "数目分明举即难，衲僧无不胆毛寒。",
            "须知更有壶中路，但向须弥顶外看。"
        ],
        "title": "颂古六十二首  其四六",
        "id": "06916813-45c5-44f8-b49b-05dfbcd7e902"
    },
    {
        "author": "释清远",
        "paragraphs": [
            "万象之中独露身，一回相见一回嗔。",
            "东西南北吾皇化，莫向江头苦问津。"
        ],
        "title": "颂古六十二首  其四七",
        "id": "4e111909-7cfb-43f9-8da2-cc722febdd2b"
    },
    {
        "author": "释清远",
        "paragraphs": [
            "鼇山成道足人传，莫是从前话不圆。",
            "頼有玄沙知始末，徧身红烂在渔船。"
        ],
        "title": "颂古六十二首  其四八",
        "id": "8b7c3bf4-a804-4eeb-9d4b-02f6ec058f91"
    },
    {
        "author": "释清远",
        "paragraphs": [
            "老大宗师没巴鼻，养狗之缘太儿戏。",
            "夺牌禅客如到来，铅刀争及吹毛利。"
        ],
        "title": "颂古六十二首  其四九",
        "id": "d27c1122-3cd3-4282-8c16-1f653fb89f8d"
    },
    {
        "author": "释清远",
        "paragraphs": [
            "欲求佛法往南方，老大宗师为举扬。",
            "山花满地虽狼藉，一阵风来一阵香。"
        ],
        "title": "颂古六十二首  其五○",
        "id": "729a290f-20d4-468e-a696-600d8aec282b"
    },
    {
        "author": "释清远",
        "paragraphs": [
            "宗师方便太慈悲，是汝之言实古锥。",
            "万里神光腾顶后，肯将生死吓愚痴。"
        ],
        "title": "颂古六十二首  其五一",
        "id": "c148cc1b-4a92-4abb-bcce-95e9456daff7"
    },
    {
        "author": "释清远",
        "paragraphs": [
            "在途在舍若为酬，莫把先师一例求。",
            "雄雄宇宙如王者，未免半边无髑髅。"
        ],
        "title": "颂古六十二首  其五二",
        "id": "47f37fd0-8afb-443a-9416-5c231248a267"
    },
    {
        "author": "释清远",
        "paragraphs": [
            "犊牛生子颇相谙，两眼通红色似蓝。",
            "把火照来无觅处，大家普请一时参。"
        ],
        "title": "颂古六十二首  其五三",
        "id": "9fa0ebf5-62d4-42f9-8a6d-87b171ab7979"
    },
    {
        "author": "释清远",
        "paragraphs": [
            "赵州一椀茶，验尽当行家。",
            "一期虽似好，争免事如麻。"
        ],
        "title": "颂古六十二首  其五四",
        "id": "60a1ab2c-719b-4232-9cb8-e11627cf1626"
    },
    {
        "author": "释清远",
        "paragraphs": [
            "师真丑拙不堪呈，用尽身心笑杀人。",
            "彼中莫觅丝头意，白鼻昆仑贺新正。"
        ],
        "title": "颂古六十二首  其五五",
        "id": "a0b97808-5722-4567-bc21-5885ab0e4392"
    },
    {
        "author": "释清远",
        "paragraphs": [
            "出得出不得，初不离是定。",
            "圣者起凡情，凡人而乃圣。",
            "倒用与横拈，扶邪及显正。",
            "春雨春风竹户凉，落花啼鸟千峰静。"
        ],
        "title": "颂古六十二首  其五六",
        "id": "abf28569-17cb-4e46-9008-44b287584123"
    },
    {
        "author": "释清远",
        "paragraphs": [
            "平生心胆向人倾，到此门中有几人。",
            "别后都城旧知己，暖烟斜日又黄昏。"
        ],
        "title": "颂古六十二首  其五七",
        "id": "2dfc864e-5fca-456f-b7e3-1f544445c3e1"
    },
    {
        "author": "释清远",
        "paragraphs": [
            "佛手馿脚生缘，黄龙元无此语。",
            "直饶恁么知之，我侬亦未相许。",
            "奉报四海禅人，第一不得错举。"
        ],
        "title": "颂古六十二首  其五八",
        "id": "f5b3e1fb-0d3e-47c7-9e80-fd6c4214f9d0"
    },
    {
        "author": "释清远",
        "paragraphs": [
            "著眼看来宁免瞎，全身何用佩金鱼。",
            "黄龙意气雄豪甚，祇为他家不识书。"
        ],
        "title": "颂古六十二首  其五九",
        "id": "dbe90d2d-58e4-47e2-b1d5-eaaf2fd45868"
    },
    {
        "author": "释清远",
        "paragraphs": [
            "尽力不柰何，按牛头吃草。",
            "若无锦绣文，难以论嘉藻。"
        ],
        "title": "颂古六十二首  其六○",
        "id": "ef0b1241-8f9b-4a38-a18f-b6f3b9d46fce"
    },
    {
        "author": "释清远",
        "paragraphs": [
            "何故唤作手，衲僧难开口。",
            "拟议自颟顸，可怜大蒙斗。"
        ],
        "title": "颂古六十二首  其六一",
        "id": "d7a4d298-e67f-4714-a8df-f302edd21094"
    },
    {
        "author": "释清远",
        "paragraphs": [
            "彼此且无相负累，行人无不失钩锥。",
            "虽然不瞎众生眼，也好拳头劈口槌。"
        ],
        "title": "颂古六十二首  其六二",
        "id": "5ecb1ad0-1d5e-4bbd-aaa2-a21144c95ab0"
    },
    {
        "author": "释清远",
        "paragraphs": [
            "世尊拈花，迦叶微笑。",
            "亲切亲切，省要省要。",
            "眼目定动，料料掉掉。",
            "为报先生，莫打之遶。"
        ],
        "title": "偈颂一一二首  其一",
        "id": "8e3de578-ac07-40bd-a665-1979d86c211f"
    },
    {
        "author": "释清远",
        "paragraphs": [
            "两岸芦花一叶舟，凉风深夜月如钩。",
            "丝纶千尺慵抛放，归到家山即便休。"
        ],
        "title": "偈颂一一二首  其二",
        "id": "d6494092-f073-462e-b57f-43beba1f8187"
    },
    {
        "author": "释清远",
        "paragraphs": [
            "挥戈佛日不西流，照彻人间洞九幽。",
            "从此安居无一事，休将玄妙挂心头。"
        ],
        "title": "偈颂一一二首  其三",
        "id": "7e49a0b2-ee19-443a-b167-1d458e18473e"
    },
    {
        "author": "释清远",
        "paragraphs": [
            "昨朝六月二十六，无角铁牛生四足。",
            "哮吼一声人未知，撼动天关并地轴。",
            "只履又西归，唱罢胡家曲。",
            "可怜末后太分明，无限清声徧溪谷。"
        ],
        "title": "偈颂一一二首  其四",
        "id": "468a17f3-6865-4031-a448-98da12b87848"
    },
    {
        "author": "释清远",
        "paragraphs": [
            "棒喝齐施古佛宗，三玄三要绝狐踪。",
            "白云消散青山在，明月芦花对蓼红。"
        ],
        "title": "偈颂一一二首  其五",
        "id": "84872b9d-9738-4d87-81ba-2785c4867759"
    },
    {
        "author": "释清远",
        "paragraphs": [
            "浄名居士在家人，不二门深入者亲。",
            "一钵上方香积饭，寥寥千古转通津。"
        ],
        "title": "偈颂一一二首  其六",
        "id": "fd8415c0-67d0-49a2-90ec-65d87c4ce070"
    },
    {
        "author": "释清远",
        "paragraphs": [
            "一与山门作境致，见者顿超无学地。",
            "二与后人作标牓，凡圣悟迷皆一样。",
            "若是丛林向上关，有人踏著喜无量。"
        ],
        "title": "偈颂一一二首  其七",
        "id": "3d771915-1bc0-4cae-a851-a616ee6d534f"
    },
    {
        "author": "释清远",
        "paragraphs": [
            "少室无言语，曹溪有消息。",
            "可怜门大开，而人不能入。",
            "苍龙得云雨，猛虎生羽翼。",
            "但解自承当，何劳问知识。"
        ],
        "title": "偈颂一一二首  其八",
        "id": "96619bed-3868-40b3-9607-52906dc95e1f"
    },
    {
        "author": "释清远",
        "paragraphs": [
            "总记不得，天花满裓。",
            "纵有千言，不如一默。"
        ],
        "title": "偈颂一一二首  其九",
        "id": "6d7f2673-5ba5-40c2-8724-19c91cc8b31e"
    },
    {
        "author": "释清远",
        "paragraphs": [
            "木伎机，石女儿。",
            "三冬阳气盛，六月降霜时。",
            "有语非干舌，无言切要词。",
            "会我最后句，出世少人知。",
            "午斋晨粥无余事，笺茗炉香话道奇。"
        ],
        "title": "偈颂一一二首  其一○",
        "id": "ab1fa6cf-61fc-4cf0-8a66-c30939e39494"
    },
    {
        "author": "释清远",
        "paragraphs": [
            "普光明殿在人间，凡圣交罗绝往还。",
            "若向一尘亲得见，毫光照处奉慈颜。"
        ],
        "title": "偈颂一一二首  其一一",
        "id": "53ed370d-af43-4801-b932-109cbdf61b05"
    },
    {
        "author": "释清远",
        "paragraphs": [
            "大众尽皆云集，僧堂横吞佛殿。",
            "露柱倒挂灯笼，天高地厚，月白风清。",
            "雨顺风调，河清海晏。",
            "饥则共君餐苦菜，渴则与子饮寒泉。",
            "直饶天外雨花飞，争似归堂吃茶去。"
        ],
        "title": "偈颂一一二首  其一二",
        "id": "f242a957-67c1-476b-822c-206d1b2a2016"
    },
    {
        "author": "释清远",
        "paragraphs": [
            "台山路上，过客全稀。",
            "破灶堂前，感恩无地。",
            "雪埋庭柏，冰锁偃溪。",
            "虽在南方火炉头，不入他家虀瓮里。"
        ],
        "title": "偈颂一一二首  其一三",
        "id": "8b971886-dd88-456d-8b2e-1fc37a9e4e77"
    },
    {
        "author": "释清远",
        "paragraphs": [
            "露柱多年出家，灯笼久已落发。",
            "佛殿坚持禁戒，三门近得休歇。",
            "大事本来平等无著，清凉满月度尽草木，丛林一似阳和齐发。"
        ],
        "title": "偈颂一一二首  其一四",
        "id": "fc35a940-f9ec-4b49-906f-a09e5dc7b094"
    },
    {
        "author": "释清远",
        "paragraphs": [
            "万物咸新论故乡，擡眸元是旧爷娘。",
            "先春花发馨香远，物外山河日月长。"
        ],
        "title": "偈颂一一二首  其一五",
        "id": "b34a238a-8e48-4ede-938d-f0e3a811e979"
    },
    {
        "author": "释清远",
        "paragraphs": [
            "悟时此事元来易，迷后斯门实大难。",
            "处处绿杨堪系马，家家门口透长安。"
        ],
        "title": "偈颂一一二首  其一六",
        "id": "125a5beb-58b0-45b1-a928-54a7638a5f78"
    },
    {
        "author": "释清远",
        "paragraphs": [
            "三月初三二月二，不坏假名谈大义。",
            "众生役役趁光阴，道流所以为虚弃。",
            "二月念九三月一，摩诃般若波罗蜜。",
            "假使多闻达古今，历劫何曾异今日。"
        ],
        "title": "偈颂一一二首  其一七",
        "id": "189d1117-247e-493d-a464-f6b7fdf68d4d"
    },
    {
        "author": "释清远",
        "paragraphs": [
            "如来妙色身，真实难藏覆。",
            "不挂本来衣，岂著娘生袴。",
            "无忧树下降生时，南北东西行七步。",
            "行七步，度尽众生无所度。"
        ],
        "title": "偈颂一一二首  其一八",
        "id": "61d1bef2-bfca-4c5a-aa52-ead2d8b8e873"
    },
    {
        "author": "释清远",
        "paragraphs": [
            "昨日如来垂法雨，今朝法雨洗如来。",
            "了然一味无差别，云外青山朵朵开。",
            "欲报如来深恩，殿上重新浴过。"
        ],
        "title": "偈颂一一二首  其一九",
        "id": "ef3c0ed0-e97e-4ca9-8659-118d4e79893e"
    },
    {
        "author": "释清远",
        "paragraphs": [
            "龙门结夏胜诸方，大地山河为举扬。",
            "若向九旬参得透，更无佛法可商量。"
        ],
        "title": "偈颂一一二首  其二○",
        "id": "755e00e4-f39c-47ea-bcf4-3be6354467e4"
    },
    {
        "author": "释清远",
        "paragraphs": [
            "了知一，万事毕，释迦弥勒欣今日。",
            "但得心安是处安，无灾无难无今昔。",
            "要知佛法根源，记取五月初一。"
        ],
        "title": "偈颂一一二首  其二一",
        "id": "9f226e52-e82a-4b79-8693-4d44eadde129"
    },
    {
        "author": "释清远",
        "paragraphs": [
            "入得龙门事事奇，闻声见色不思议。",
            "山青水绿缘何事，尽是诸人力使之。"
        ],
        "title": "偈颂一一二首  其二二",
        "id": "5d456e50-a770-4243-804e-ee5c40a1adb0"
    },
    {
        "author": "释清远",
        "paragraphs": [
            "先师当年末后句，与人皮下挑出刺。",
            "譬如六月日中冰，销镕处处皆相似。",
            "后来听响各流传，更加一二与三四。",
            "个中孰是无耳人，明见去来不生死。"
        ],
        "title": "偈颂一一二首  其二三",
        "id": "06491be3-b630-40aa-a3d3-45b1624b4dbd"
    },
    {
        "author": "释清远",
        "paragraphs": [
            "世人尽道路行难，本分真金入火看。",
            "炼去炼来金体浄，一槌打作玉栏干。"
        ],
        "title": "偈颂一一二首  其二四",
        "id": "d3bcbacf-950f-42e8-a0d5-7d1d6572624d"
    },
    {
        "author": "释清远",
        "paragraphs": [
            "一竿一笠一蓑衣，急水滩头下钓丝。",
            "钩上锦鳞容易得，芦花深处月明归。"
        ],
        "title": "偈颂一一二首  其二五",
        "id": "e9b9a009-390c-43ae-a9df-855676b92cc0"
    },
    {
        "author": "释清远",
        "paragraphs": [
            "打动龙门鼓，唤起铁馂馅。",
            "请君一咬破，山僧岂相赚。",
            "先师曾得力，滋味今不减。",
            "若也不柰何，好个铁馂馅。"
        ],
        "title": "偈颂一一二首  其二六",
        "id": "62660219-cc97-4cdc-8e1e-de044d9f6b86"
    },
    {
        "author": "释清远",
        "paragraphs": [
            "亲从家里来，家中何所有。",
            "持此一片石，广大坚且久。",
            "灵山曾献佛，帝释聊举手。",
            "心中出何物，安乐并长寿。"
        ],
        "title": "偈颂一一二首  其二七",
        "id": "0a4f50dc-8612-45f8-bac7-2daea38c5a6f"
    },
    {
        "author": "释清远",
        "paragraphs": [
            "圆明了知，不由心念。",
            "抵死要道，堕坑落堑。"
        ],
        "title": "偈颂一一二首  其二八",
        "id": "7541ee2b-aa8d-4bf5-86da-3b2ac4da9d75"
    },
    {
        "author": "释清远",
        "paragraphs": [
            "容颜甚奇妙，光明照十方。",
            "我适曾供养，今复还亲觐。"
        ],
        "title": "偈颂一一二首  其二九",
        "id": "ed69b24e-7282-4cb7-b835-92463946f44d"
    },
    {
        "author": "释清远",
        "paragraphs": [
            "拟思量，何劫悟。",
            "不思量，终莽卤。",
            "欲思不思踏破时，万里无云常显露。",
            "常显露，妙用恒沙非旦暮。"
        ],
        "title": "偈颂一一二首  其三○",
        "id": "d3293aa2-6a64-41b8-b76d-89f4adf6d198"
    },
    {
        "author": "释清远",
        "paragraphs": [
            "来来去去去来时，去去来来离觉知。",
            "了得去来无罣碍，方知尘劫不思议。"
        ],
        "title": "偈颂一一二首  其三一",
        "id": "a7cc373c-bc1f-41a6-b2cf-1b6263406fb3"
    },
    {
        "author": "释清远",
        "paragraphs": [
            "徧界不藏全体露，丝毫有见事还差。",
            "会中谁是先陀客，不动纤尘便到家。"
        ],
        "title": "偈颂一一二首  其三二",
        "id": "dd9d9830-e510-4ee0-a9c4-5c706e603736"
    },
    {
        "author": "释清远",
        "paragraphs": [
            "独自坐方信，西来有达磨。",
            "独自行不用，红莲足下生。",
            "独自语分明，向谁谁肯许。",
            "独自参刹刹，尘尘示指南。",
            "相逢相问穷端的，莫道山僧解放憨。"
        ],
        "title": "偈颂一一二首  其三三",
        "id": "ef1f8f4a-10a5-45db-ac4e-7bf80d17ebdd"
    },
    {
        "author": "释清远",
        "paragraphs": [
            "昔人已乘白云去，此地空余绿水流。",
            "绿水一去不复返，白云千载空悠悠。",
            "湖南旧说老杨岐，失却金毛师子儿。",
            "江南江北无觅处，龙门今日顺风吹。",
            "顺风吹，囉囉哩，水急风高下钓矶。"
        ],
        "title": "偈颂一一二首  其三四",
        "id": "4d149f88-2be0-40ec-81a0-f7b2bb193da9"
    },
    {
        "author": "释清远",
        "paragraphs": [
            "鸟从空里飞，人向心中住。",
            "人死心宛然，鸟没空何预。",
            "人生一过鸟，此心实可据。",
            "但自了其心，无劳问来去。"
        ],
        "title": "偈颂一一二首  其三五",
        "id": "c0a23bd2-5261-4b82-bea8-dad70e96639a"
    },
    {
        "author": "释清远",
        "paragraphs": [
            "龙门别无奇妙，刚谓单传心要。",
            "岂惟浅水无鱼，拨剔全无孔窍。",
            "二时展钵开单，逐日屙屎送尿。",
            "万事与人一般，子细看来好笑。"
        ],
        "title": "偈颂一一二首  其三六",
        "id": "300659fb-7499-4d75-a0d9-bc21fd5dd304"
    },
    {
        "author": "释清远",
        "paragraphs": [
            "会既少，举尤难，丛林虽有日凋残。",
            "若欲明斯旨，应须离念看。",
            "一人如领解，大众尽心安。"
        ],
        "title": "偈颂一一二首  其三七",
        "id": "4acdb8b3-3162-42a6-b7af-baf39fc7e725"
    },
    {
        "author": "释清远",
        "paragraphs": [
            "狸奴白牯念摩诃，猫儿狗子长相见。",
            "诸禅客，荐不荐。",
            "若言自性本圆明，大似扪空追闪电。"
        ],
        "title": "偈颂一一二首  其三八",
        "id": "47259262-09bf-4811-82a5-8a6b0053ec2d"
    },
    {
        "author": "释清远",
        "paragraphs": [
            "不动龙门内，行参古佛机。",
            "亲逢渠面目，肯话自容仪。",
            "凡圣心平等，高低路坦夷。",
            "丹霞烧木佛，院主落须眉。"
        ],
        "title": "偈颂一一二首  其三九",
        "id": "6bacae1d-1e97-4d68-978b-2f0a74b93021"
    },
    {
        "author": "释清远",
        "paragraphs": [
            "正当恁么时，历劫不曾迷。",
            "步步超三界，归家顿绝疑。"
        ],
        "title": "偈颂一一二首  其四○",
        "id": "d4933803-5a51-48a0-be81-631311ea399d"
    },
    {
        "author": "释清远",
        "paragraphs": [
            "几回生，几回死，生死悠悠无定止。",
            "自从顿悟了无生，于诸荣辱何忧喜。"
        ],
        "title": "偈颂一一二首  其四一",
        "id": "0be49b50-206c-4ad2-a072-7908175562e2"
    },
    {
        "author": "释清远",
        "paragraphs": [
            "五色灯光眚所成，但除其眚莫除尘。",
            "若言本眼何曾眚，乃是临河渴死人。"
        ],
        "title": "偈颂一一二首  其四二",
        "id": "c2b8439e-7967-4fe3-8bf1-32ddc503b88d"
    },
    {
        "author": "释清远",
        "paragraphs": [
            "劫火威音前，虽有一壶天。",
            "御楼看射猎，不是刈茅田。"
        ],
        "title": "偈颂一一二首  其四三",
        "id": "8e5abc37-5b0b-4972-b875-b2b4dacbc555"
    },
    {
        "author": "释清远",
        "paragraphs": [
            "腊月扇子功勋绝，浩浩凉风动寥泬。",
            "岂止炎蒸六月天，暂时与君解烦热。"
        ],
        "title": "偈颂一一二首  其四四",
        "id": "e0971fa3-339b-40cb-8256-321c790297bf"
    },
    {
        "author": "释清远",
        "paragraphs": [
            "泡幻同无碍，如何不了悟。",
            "眼里瞳人吹叫子，达法在其中。",
            "非今亦非古，六只骰子满盆红。"
        ],
        "title": "偈颂一一二首  其四五",
        "id": "42de3a0f-7720-4cb2-8b16-09285e7dcc00"
    },
    {
        "author": "释清远",
        "paragraphs": [
            "诸人未到龙门山，将道龙门在世间。",
            "既到龙门心自在，杉松拂拂水潺潺。"
        ],
        "title": "偈颂一一二首  其四六",
        "id": "35e66570-9ba5-4be4-a54e-69f34c7ed1f2"
    },
    {
        "author": "释清远",
        "paragraphs": [
            "龙门三月半，大鼓声声唤。",
            "唤得一时来，特地生迷乱。"
        ],
        "title": "偈颂一一二首  其四七",
        "id": "3572e2e9-dc2d-4998-b1e0-808a12a707e7"
    },
    {
        "author": "释清远",
        "paragraphs": [
            "收得本名度牒，踏遍自己山川。",
            "闻有龙门长老，走来学道参禅。",
            "恁么惺惺汉子，如何立地瞌眠。",
            "忽然睡醒眼开，元来天生自然。"
        ],
        "title": "偈颂一一二首  其四八",
        "id": "13844280-43ba-4504-a58b-01aa59116068"
    },
    {
        "author": "释清远",
        "paragraphs": [
            "思无思思，万邪一正。",
            "不识玄旨，徒劳念静。"
        ],
        "title": "偈颂一一二首  其四九",
        "id": "8145cc0d-7be0-446c-918b-f76c9a2cda14"
    },
    {
        "author": "释清远",
        "paragraphs": [
            "作无作作，贯色通声。",
            "水中盐味，不见其形。"
        ],
        "title": "偈颂一一二首  其五○",
        "id": "6bb5464b-71c2-4792-bd41-1ee1e47df885"
    },
    {
        "author": "释清远",
        "paragraphs": [
            "言无言言，不费唇舌。",
            "未说之法，林中之叶。"
        ],
        "title": "偈颂一一二首  其五一",
        "id": "e544ae7d-0b49-4d6e-a556-360fd833864d"
    },
    {
        "author": "释清远",
        "paragraphs": [
            "龙门潦倒，告报诸人。",
            "既然如是，何故因循。"
        ],
        "title": "偈颂一一二首  其五二",
        "id": "663c5590-667b-4fe4-8697-8d5093caa25e"
    },
    {
        "author": "释清远",
        "paragraphs": [
            "一叶飘瓢水上归，姑苏春色照岩扉。",
            "坐禅片石重来看，却笑山云拂藓衣。"
        ],
        "title": "偈颂一一二首  其五三",
        "id": "34d7b783-ac97-47e8-9f0e-031df29ad908"
    },
    {
        "author": "释清远",
        "paragraphs": [
            "杜顺文殊事可知，定光如来老大隋。",
            "张三李四何王赵，问你渠今是阿谁。",
            "廛市卖鱼忘进趣，案头分肉露全机。",
            "男儿锁子黄金骨，苦痛无明堕污泥。"
        ],
        "title": "偈颂一一二首  其五四",
        "id": "1d591736-ba16-4720-a752-a49ce08c6239"
    },
    {
        "author": "释清远",
        "paragraphs": [
            "登龙门下无凡客，不假风雷自有奇。",
            "三月进修从此始，经行宴坐可思议。"
        ],
        "title": "偈颂一一二首  其五五",
        "id": "e3d927bf-36a0-47f7-a0a3-2d2331f64cdb"
    },
    {
        "author": "释清远",
        "paragraphs": [
            "十方世界龙门寺，大地山河是学徒。",
            "随顺众缘成解脱，算来全不费工夫。"
        ],
        "title": "偈颂一一二首  其五六",
        "id": "ee2b180d-63c5-4c28-9609-1f46e4eec89d"
    },
    {
        "author": "释清远",
        "paragraphs": [
            "岂可唤钟作瓮，终不指鹿为马。",
            "善人难犯，水银无假。",
            "冷地忽然觑破，管取一时放下。"
        ],
        "title": "偈颂一一二首  其五七",
        "id": "e23cd7e4-fda9-4808-987f-a0ce9f51c3ae"
    },
    {
        "author": "释清远",
        "paragraphs": [
            "龙门若为作端午，打动众人涂毒鼓。",
            "髑髅破后遣谁闻，鉴觉尽时敢言普。",
            "是谓南山鼈鼻蛇，好个大雄白额虎。",
            "可怜开眼觅眼人，吓日光中寻入路。"
        ],
        "title": "偈颂一一二首  其五八",
        "id": "dd26f03d-8378-4bfd-8289-bf1c0d11e656"
    },
    {
        "author": "释清远",
        "paragraphs": [
            "飘飘飖飖杨柳花，红红赤赤远天霞。",
            "屈屈曲曲龙门路，僻僻静静野僧家。",
            "尚不心头怀胜解，谁能劫外筭河沙。",
            "休粮方子斋兼粥，任运还乡苦涩茶。"
        ],
        "title": "偈颂一一二首  其五九",
        "id": "819a84ea-1937-465a-8268-4bd94e43c21b"
    },
    {
        "author": "释清远",
        "paragraphs": [
            "七七四十九，面南看北斗。",
            "死去与生来，泥牛大哮吼。"
        ],
        "title": "偈颂一一二首  其六○",
        "id": "909e049b-d477-4fc6-9881-0688646b2cba"
    },
    {
        "author": "释清远",
        "paragraphs": [
            "骨还父，肉还母。",
            "何者是身，分明听取。",
            "山河国土现全躯，十方世界在里许。",
            "万劫千生绝去来，山僧此说非言语。"
        ],
        "title": "偈颂一一二首  其六一",
        "id": "82d0b57f-01c7-4347-a6cd-b484c7783aec"
    },
    {
        "author": "释清远",
        "paragraphs": [
            "总别同异兼成坏，祇是山僧与众人。",
            "高广须弥入芥子，无边刹海在微尘。",
            "昼复夜，秋复春，境寂心融事事真。",
            "七宝大车既如此，去来语默莫因循。"
        ],
        "title": "偈颂一一二首  其六二",
        "id": "a0edcb98-8bed-42c9-8cf2-9e8ded61a73c"
    },
    {
        "author": "释清远",
        "paragraphs": [
            "𮭗𮭗鸟，守空池。",
            "鱼从脚下过，𮭗𮭗总不知。"
        ],
        "title": "偈颂一一二首  其六三",
        "id": "d97c0d43-2d2a-4871-a9e5-e5d787697d8b"
    },
    {
        "author": "释清远",
        "paragraphs": [
            "赵州不见南泉，山僧不识五祖。",
            "甜瓜彻蒂自甜，苦瓠连根自苦。"
        ],
        "title": "偈颂一一二首  其六四",
        "id": "cfbfb1e2-3041-4fce-8821-74634dfaa028"
    },
    {
        "author": "释清远",
        "paragraphs": [
            "尊者憍陈如，九旬最亲切。",
            "老少幸相依，上下皆欢悦。",
            "瞻听离闻见，承览亦超绝。",
            "四海五湖人，勿谓真机泄。"
        ],
        "title": "偈颂一一二首  其六五",
        "id": "8bbd6301-3a0a-4eaf-ba9e-ae89e244372c"
    },
    {
        "author": "释清远",
        "paragraphs": [
            "开一片田，密密绵绵。",
            "两顿粥饭，其道自办。",
            "山僧一夏，与诸人相见。",
            "自是诸人不荐，若或荐成一片。",
            "是什么一片，看取当门箭。"
        ],
        "title": "偈颂一一二首  其六六",
        "id": "60198362-7dfd-4d11-8022-30de36cb893d"
    },
    {
        "author": "释清远",
        "paragraphs": [
            "一漏逗，二漏逗，三漏逗，用意搀前先在后。",
            "莫于佛祖结冤亲，好看衣珠常离垢。",
            "家中人，鬭头走，淮南笑杀龙门叟。",
            "有人若会笑因由，眼似铜铃大如斗。"
        ],
        "title": "偈颂一一二首  其六七",
        "id": "7410a97e-1d4b-4bae-94dc-230cff9a9b3e"
    },
    {
        "author": "释清远",
        "paragraphs": [
            "木平山里人，貌古言复少。",
            "相看陌路同，论心秋月皎。",
            "坏衲线非蚕，助歌声有鸟。",
            "城郭今日来，一沤曾已晓。"
        ],
        "title": "偈颂一一二首  其六八",
        "id": "dcd14233-9e59-4b40-a836-fd7b12801f2d"
    },
    {
        "author": "释清远",
        "paragraphs": [
            "一沤未发时，宝盖向空垂。",
            "瑞色飘飘起，香风拂拂吹。",
            "何劳轻举拂，不假略扬眉。",
            "五百曾亲献，如来印可之。"
        ],
        "title": "偈颂一一二首  其六九",
        "id": "bea7f9a2-b2c4-49ec-ac5c-fea97bb8b928"
    },
    {
        "author": "释清远",
        "paragraphs": [
            "百丈说大义，辛勤事可知。",
            "龙门无道理，大众绝狐疑。",
            "帝力干坤重，君恩雨露垂。",
            "有人相借问，云外略扬眉。"
        ],
        "title": "偈颂一一二首  其七○",
        "id": "daf7066d-366f-4f84-a86f-e5ffe1a889ba"
    },
    {
        "author": "释清远",
        "paragraphs": [
            "鼓声才动，法义已周。",
            "大众上来，寻光而至。",
            "山野高提祖印，诸人共息狐疑。",
            "直须倒岳倾湫，切莫寻枝摘叶。"
        ],
        "title": "偈颂一一二首  其七一",
        "id": "2c6d1445-4c64-40d5-8291-4edbcb82402d"
    },
    {
        "author": "释清远",
        "paragraphs": [
            "南阎浮提人，就中多闹乱。",
            "无想四禅天，根性最迟缓。",
            "迟速不同伦，染浄难回换。",
            "两个五伯文，元来是一贯。",
            "贯贯，哑子拍手高声唤，聋人听得佯不管。",
            "天明日出是夜半，智者大师谭止观。"
        ],
        "title": "偈颂一一二首  其七二",
        "id": "5b653a92-18dd-4550-a672-64b51be4fe0f"
    },
    {
        "author": "释清远",
        "paragraphs": [
            "死心心已死，心死死由生。",
            "拗折黄龙角，翻身卧地行。"
        ],
        "title": "偈颂一一二首  其七三",
        "id": "89ec9c2d-e6e4-4ca1-b4b5-5cf5ebe1c463"
    },
    {
        "author": "释清远",
        "paragraphs": [
            "虚名虚相，谷音鉴像。",
            "弃而不修，岂明幻妄。",
            "少不努力，老矣惆怅。",
            "静以思之，随机称量。"
        ],
        "title": "偈颂一一二首  其七四",
        "id": "d30123a7-3a00-49a5-a860-5520681707ba"
    },
    {
        "author": "释清远",
        "paragraphs": [
            "一叶落，天下春。",
            "无路寻思笑杀人。",
            "下是天，上是地，此言不入时流意。",
            "南作北，东作西，动而止，喜而悲。",
            "蛇头蝎尾一试之，猛虎口里活雀儿。"
        ],
        "title": "偈颂一一二首  其七五",
        "id": "ed1d963d-be8e-4898-8196-f47887271aae"
    },
    {
        "author": "释清远",
        "paragraphs": [
            "眉毛眼睫最相亲，鼻孔唇皮作近邻。",
            "至近因何不相见，都缘一体是全身。"
        ],
        "title": "偈颂一一二首  其七六",
        "id": "03f824ad-6684-4a88-ad1e-0d8197a8e741"
    },
    {
        "author": "释清远",
        "paragraphs": [
            "昔开正续铭，今示真归告。",
            "一路涅槃门，行说皆亲到。",
            "明然临济灯，妙唱黄龙道。",
            "空海久澄虚，云涛方浩浩。"
        ],
        "title": "偈颂一一二首  其七七",
        "id": "6437e9fa-7e63-43a1-9deb-38019d515e89"
    },
    {
        "author": "释清远",
        "paragraphs": [
            "西瞿耶尼打鼓，南瞻部州上堂。",
            "大众十方齐至，等闲野客称扬。",
            "此声徧满十方，照破闻见色香。",
            "堪笑释迦老子，等闲动地放光。"
        ],
        "title": "偈颂一一二首  其七八",
        "id": "14e5d36b-1d66-46fa-9326-1b219af03819"
    },
    {
        "author": "释清远",
        "paragraphs": [
            "何处求通达，疑根自不凡。",
            "顿明心即佛，徒觉海非咸。",
            "善财楼阁路，日进丹霄步。",
            "凡夫云未然，我道常披露。"
        ],
        "title": "偈颂一一二首  其七九",
        "id": "788163c8-e7af-428d-a3cf-499c603f3b6e"
    },
    {
        "author": "释清远",
        "paragraphs": [
            "大丈夫，秉慧剑，般若锋兮金刚焰。",
            "非道能摧外道心，早曾落却天魔胆。"
        ],
        "title": "偈颂一一二首  其八○",
        "id": "4ae5612a-8e8c-4017-a57f-9d5ded05b53c"
    },
    {
        "author": "释清远",
        "paragraphs": [
            "虑而解，思而知，孤灯难并太阳辉。",
            "不是心，不是佛，为君扫荡精灵窟。",
            "摩天鹞子入云飞，千里万里祇一突。"
        ],
        "title": "偈颂一一二首  其八一",
        "id": "34b0e209-45e4-402f-8d99-165164b1bd48"
    },
    {
        "author": "释清远",
        "paragraphs": [
            "不起疏慵不进修，实无言说实无求。",
            "夺饥人口中之食，驱耕者手里之牛。",
            "真快活，百无忧。",
            "自是不归归便得，五湖风流拍天流。"
        ],
        "title": "偈颂一一二首  其八二",
        "id": "298eb941-40b1-407d-aacb-b2e46a5c987a"
    },
    {
        "author": "释清远",
        "paragraphs": [
            "若论佛，祇是当人更无物。",
            "若论顶，昼夜舒光照前境。",
            "若论心，看时无相用时深。",
            "若论经，解语能言不是声。",
            "若论斋，所为所作尽和谐。",
            "若论愿，犹如身在龙门院。",
            "若论了，无虑无疑心皎皎。",
            "心皎皎，增添福寿灾殃少。",
            "论量功德广难思，须弥未大沧溟小。"
        ],
        "title": "偈颂一一二首  其八三",
        "id": "83520d67-9abb-44ec-8894-a40fe0998cea"
    },
    {
        "author": "释清远",
        "paragraphs": [
            "一二三四五六七，讽诵受持皆祕密。",
            "如人亲入宝山中，一切珍奇从此出。"
        ],
        "title": "偈颂一一二首  其八四",
        "id": "5d1b4bc7-457c-4a17-acf2-4b12d315b3d5"
    },
    {
        "author": "释清远",
        "paragraphs": [
            "道可学耶实不可学，心可悟耶实不可悟。",
            "不学不悟，真机全露。",
            "明月娑婆，浮生旦暮。",
            "眼若不睡诸梦除，古今出入无门户。"
        ],
        "title": "偈颂一一二首  其八五",
        "id": "4b880620-87f0-49ae-a458-ded40263adfe"
    },
    {
        "author": "释清远",
        "paragraphs": [
            "山僧略升此座，大众永息狐疑。",
            "各各金毛师子，去来哮吼全威。",
            "临济高声连喝，德山拈棒痛槌。",
            "纵有一言半句，终不别作路歧。"
        ],
        "title": "偈颂一一二首  其八六",
        "id": "7be5b0dd-72cc-4254-a377-809b584c6efe"
    },
    {
        "author": "释清远",
        "paragraphs": [
            "出门便是草，闲杀龙门老。",
            "北去礼文殊，南来登五老。",
            "鬓发已苍浪，言归恨不早。",
            "独立秋风前，相思望江岛。",
            "好，好，不用更寻讨。"
        ],
        "title": "偈颂一一二首  其八七",
        "id": "94759b27-7381-46d7-803e-58c37b2a1ded"
    },
    {
        "author": "释清远",
        "paragraphs": [
            "什么物，恁么来，休将明镜挂高台。",
            "什么物，恁么去，分明不用当头举。",
            "举得分明得更难，澄潭不许苍龙盘。",
            "便恁会，太无端，华藏毗卢世界宽。"
        ],
        "title": "偈颂一一二首  其八八",
        "id": "8240ed29-718a-409c-8350-3238e4b8a533"
    },
    {
        "author": "释清远",
        "paragraphs": [
            "释迦世尊已成正觉，弥勒大士当来下生。",
            "老卢持过岭南，达磨携来东土。",
            "各谓度生已毕，我愿云周如何。",
            "六道四生犹在，土石诸山未殒。",
            "浄妙国土不逢，为是愿力未充。",
            "为是业果难尽，为复别有道理。",
            "若不同床睡，焉知被底穿。"
        ],
        "title": "偈颂一一二首  其八九",
        "id": "b149b6da-0179-498d-9fad-a3e031c75c58"
    },
    {
        "author": "释清远",
        "paragraphs": [
            "空生不解巖中坐，春暖桃花树树红。",
            "漏泄天机无觅处，都缘露柱挂灯笼。",
            "灯笼灯笼，却有古风。",
            "露柱露柱，善解提举。",
            "一旦师姑是女儿，大悟堂中吃茶去。"
        ],
        "title": "偈颂一一二首  其九○",
        "id": "b6f328e3-33d3-4ce5-8264-3029c38d4c26"
    },
    {
        "author": "释清远",
        "paragraphs": [
            "心是根，法是尘，两种犹如镜上痕。",
            "痕垢尽时光始现，心法双亡性即真。",
            "根尘既谢，镜光现前。",
            "心法双亡，如何则是。",
            "赤肐𩪸身无妄想，眼闻耳见离攀缘。"
        ],
        "title": "偈颂一一二首  其九一",
        "id": "a29bf961-56c1-44e0-bf60-8bf8497165eb"
    },
    {
        "author": "释清远",
        "paragraphs": [
            "迎日出门去，已觉披烟雾。",
            "冒月望山归，重露湿禅衣。",
            "心悄悄，步迟迟。",
            "无孔笛，再三吹。",
            "哩哩逻，逻逻哩。",
            "游子乍闻征袖湿，佳人犹唱翠眉低。",
            "君更听，莫狐疑。"
        ],
        "title": "偈颂一一二首  其九二",
        "id": "8710b7e3-1e1d-4951-a2e0-3d46514212a1"
    },
    {
        "author": "释清远",
        "paragraphs": [
            "海门山，长安道，茫茫烟水连芳草。",
            "楼头客，马上郎，一听落梅悲故乡。",
            "春风过眼花飞尽，蝴蝶翩翩过短墙。",
            "君更听，是何章。"
        ],
        "title": "偈颂一一二首  其九三",
        "id": "30e6eb20-d12b-4a99-88b1-0bd5dc2c873f"
    },
    {
        "author": "释清远",
        "paragraphs": [
            "帝力丘山重，君恩宇宙宽。",
            "不才何以报，处处得心安。"
        ],
        "title": "偈颂一一二首  其九四",
        "id": "795686d7-ce10-4d59-b110-b467dcf9df53"
    },
    {
        "author": "释清远",
        "paragraphs": [
            "褒禅乍住太干枯，月白风清入画图。",
            "人间纵有千般乐，不及今朝事事无。"
        ],
        "title": "偈颂一一二首  其九五",
        "id": "7145352a-cb5b-4760-9ca0-8321faf90785"
    },
    {
        "author": "释清远",
        "paragraphs": [
            "云中石塔摩星斗，定明禅师大张口。",
            "是你之言若解参，不必腰包天下走。",
            "鸟对初阳自在啼，犬逢生汉连声吼。"
        ],
        "title": "偈颂一一二首  其九六",
        "id": "2d1ead66-17d6-4c8b-a9d9-8410e57716b9"
    },
    {
        "author": "释清远",
        "paragraphs": [
            "祇知今日明朝，不觉今朝明日。",
            "事事一似安排，箭箭自然中的。",
            "甜者甜于黄连，苦者苦过白蜜。",
            "吃得者般滋味，不妨逻逻哩哩。"
        ],
        "title": "偈颂一一二首  其九七",
        "id": "c09f6de4-9011-4333-a002-96c8f607eeec"
    },
    {
        "author": "释清远",
        "paragraphs": [
            "天得一，斗牛女虚危室毕。",
            "地得一，草木山河并土石。",
            "君得一，上下四维无等匹。",
            "万象森罗影现中，一颗圆明光的历。",
            "有欢荣，有愁戚。",
            "或冤亲，或顺逆。",
            "富且贵，贫且乞。",
            "万样千般谁运为，空谷之声随应出。",
            "鸳鸯绣了任君看，不露金针太绵密。",
            "褒禅奉劝各回头，莫待临行却啾唧。",
            "识取摩诃般若光，万古悠悠是今日。"
        ],
        "title": "偈颂一一二首  其九八",
        "id": "341b7735-cb2c-4f26-8888-00c018ada4c8"
    },
    {
        "author": "释清远",
        "paragraphs": [
            "东西南北四方人，地阔天遥最是亲。",
            "衡岳天台连魏阙，轻轻弹指不劳神。"
        ],
        "title": "偈颂一一二首  其九九",
        "id": "713a6086-b5af-425c-9b9e-49c66e91f1af"
    },
    {
        "author": "释清远",
        "paragraphs": [
            "定明妙应禅师，说法如云如雨。",
            "不是时人不闻，又非不善其语。",
            "如斯一味灵通，过了几多寒暑。",
            "纵逢败种焦芽，方便一时救取。"
        ],
        "title": "偈颂一一二首  其一○○",
        "id": "98042b2d-f4f4-4a9e-8c4e-b89177f0eb28"
    },
    {
        "author": "释清远",
        "paragraphs": [
            "雨从何来，不须寻讨。",
            "徧满虚空，拔济枯槁。",
            "定明妙应灵通，知府舍人台造。",
            "真个是为雨为霖，莫不为忻为好。"
        ],
        "title": "偈颂一一二首  其一○一",
        "id": "5ea08ba7-220e-449d-8cc3-d0990d5639d8"
    },
    {
        "author": "释清远",
        "paragraphs": [
            "抵死要行云水脚，刚然求悟本来心。",
            "为蛇画足劳筋骨，辜负青山绿水深。"
        ],
        "title": "偈颂一一二首  其一○二",
        "id": "573548b1-a133-4390-ae62-752eb51126c3"
    },
    {
        "author": "释清远",
        "paragraphs": [
            "一去一来松上鹤，半开半合岭头云。",
            "搘筇独立千峰外，唯把南山祝圣君。"
        ],
        "title": "偈颂一一二首  其一○三",
        "id": "590aa97b-befd-44e2-a130-b23bea9258a0"
    },
    {
        "author": "释清远",
        "paragraphs": [
            "君命重宣降薜萝，不容静处萨婆诃。",
            "襴衫席帽寒酸甚，又向人前唱哩囉。",
            "去年梅，今岁柳，颜色馨香依旧。",
            "人渐老，水长流，无心道合头。"
        ],
        "title": "偈颂一一二首  其一○四",
        "id": "a584bc2d-57c4-41fb-b18f-dabaf4f1b3e0"
    },
    {
        "author": "释清远",
        "paragraphs": [
            "尽力放不下，著力担不起。",
            "将谓一物无，元是自家底。",
            "见得自家底，心中大欢喜。",
            "自兹家业兴，一举九万里。"
        ],
        "title": "偈颂一一二首  其一○五",
        "id": "e92592a1-87b7-42d1-915e-e1e7d28e3e78"
    },
    {
        "author": "释清远",
        "paragraphs": [
            "未达境惟心，起种种分别。",
            "达境唯心已，分别即不生。",
            "分别既不生，便舍外尘相。"
        ],
        "title": "偈颂一一二首  其一○六",
        "id": "377ae7e0-b73e-45a5-be42-6f2d4a9b032b"
    },
    {
        "author": "释清远",
        "paragraphs": [
            "放得下，好脱洒。",
            "放不下，牛拽杷。",
            "堪笑诸方老古锥，打鼓说禅无尾欛。",
            "无尾欛，不惊怕。",
            "不惊怕，可嗟讶。",
            "解踏毗卢顶上行，不言亦自传天下。"
        ],
        "title": "偈颂一一二首  其一○七",
        "id": "ff0c9aef-8d43-4e21-9602-00edf809aa7f"
    },
    {
        "author": "释清远",
        "paragraphs": [
            "归根得旨复何论，洞口秦人半掩门。",
            "花落已随流水远，空留羃羃野云屯。"
        ],
        "title": "偈颂一一二首  其一○八",
        "id": "bb060b92-e0c1-4fdd-aebb-fc6027e57904"
    },
    {
        "author": "释清远",
        "paragraphs": [
            "玄沙白纸费封题，一听雷音万仞低。",
            "慰释私怀已无量，那堪更唱逻罗哩。"
        ],
        "title": "偈颂一一二首  其一○九",
        "id": "5ec96f83-d0c5-4e2b-9070-915273f63e0b"
    },
    {
        "author": "释清远",
        "paragraphs": [
            "一手不独拍，两手鸣掴掴。",
            "举意超情念，相看同路陌。",
            "摩云钟阜高，徧界乌轮赫。",
            "妙机速雷电，神珠不在额。",
            "珍重人天大导师，衲僧一见丧魂魄，何也谁敢正眼觑著。"
        ],
        "title": "偈颂一一二首  其一一○",
        "id": "8cc702a9-caa5-4ebc-ac90-223c1717a1a0"
    },
    {
        "author": "释清远",
        "paragraphs": [
            "暂下莲峰轻屈指，光阴倏尔又三年。",
            "虽然不隔丝毫许，争似躬亲到座前。"
        ],
        "title": "偈颂一一二首  其一一一",
        "id": "66dfb1df-eddf-4964-ad13-4c30bda35d37"
    },
    {
        "author": "释清远",
        "paragraphs": [
            "一二三，无言童子口喃喃。",
            "三二一，上下四维无等匹。",
            "衲僧活计绝丝毫，万古徽猷是今日。"
        ],
        "title": "偈颂一一二首  其一一二",
        "id": "106f29f3-bf53-4585-a313-ddc9eb15e2f5"
    },
    {
        "author": "释清远",
        "paragraphs": [
            "有道只因频退步，谦和元自惯回光。",
            "不知已在青云上，尤更将身入众藏。"
        ],
        "title": "以偈美世奇首座",
        "id": "fd441044-48d0-41b7-a35d-36dc579c0a0a"
    },
    {
        "author": "释清远",
        "paragraphs": [
            "西别岷峨路五千，幸携瓶锡礼高禅。",
            "不材虽见频挥斧，钝足难谙再举鞭。",
            "深咸恩光同日月，未能踪迹上林泉。",
            "明朝且出山前去，他日重来会有缘。"
        ],
        "title": "别僧演",
        "id": "cf9a07d7-583a-48ee-b718-05940b5abf62"
    },
    {
        "author": "僧某",
        "paragraphs": [
            "劫火威音前，别是一壶天。",
            "御楼前射猎，不是刈荒田。"
        ],
        "title": "以偈问清远禅师",
        "id": "bb3ba1c9-3465-4311-81ee-c3ed405e11d8"
    },
    {
        "author": "谢孚",
        "paragraphs": [
            "近岸江声急，孤舟下杳冥。",
            "峡泉飞暴雨，滩石走羣星。",
            "水有潇湘色，猿同巴蜀听。",
            "令人思舜德，一望九疑青。"
        ],
        "title": "苍梧即事",
        "id": "a9452848-6499-4dc1-97ad-e6d4b44141cc"
    },
    {
        "author": "蔡薿",
        "paragraphs": [
            "布衣初喜得相从，淡薄情怀老更同。",
            "春酒杯盘花烂漫，夜堂灯火雪冥濛。",
            "家传辞藻喧时誉，地近乡枌识土风。",
            "早晚汉庭褒一鹗，待看霜翮上秋空。"
        ],
        "title": "送宋朝请倅邢州",
        "id": "e33c200b-26d2-4f92-831a-bebd5bae68fa"
    },
    {
        "author": "蔡薿",
        "paragraphs": [
            "云藏北固山头寺，烟锁南徐水际楼。"
        ],
        "title": "句",
        "id": "cdf3998c-4e6b-4dd4-a51e-3ee67799a07e"
    },
    {
        "author": "蔡莱",
        "paragraphs": [
            "江树栖烟暝色浮，波声不动月华流。",
            "浪花千顷潮平岸，兴入春风万斛舟。"
        ],
        "title": "至猪钩沙",
        "id": "e6cdf72c-68b5-4c17-aade-05ec9e1833f8"
    },
    {
        "author": "蔡莱",
        "paragraphs": [
            "云兴霞蔚控千山，势压江南广殿寒。",
            "风偃万松斜日晚，卧看风雨落人间。"
        ],
        "title": "西宫",
        "id": "edcf2db3-a670-48ad-b0b4-dec5e684b257"
    },
    {
        "author": "蔡莱",
        "paragraphs": [
            "山边畏景欲流金，山下浮埃几度深。",
            "水宿岩栖得真乐，可无余事到商林。"
        ],
        "title": "藏云轩",
        "id": "148d1ed4-be9f-4a5d-acae-40eb750a29b9"
    },
    {
        "author": "黄葆光",
        "paragraphs": [
            "劝农因到好溪头，把酒相看忆旧游。",
            "三十年来如一梦，可怜空负钓鱼舟。"
        ],
        "title": "赠孙至丰",
        "id": "2223ac2f-fcfd-460f-ab20-8e6bf4300649"
    },
    {
        "author": "刘韐",
        "paragraphs": [
            "琴书收拾去，回首谢禅关。",
            "紫绍搜裼切，青云咫尺间。",
            "子牟趋魏阙，文靖起东山。",
            "共约重游日，春风昼锦还。"
        ],
        "title": "留题开善精舍",
        "id": "457d175b-33dc-441d-8d52-d9c9c0bbb646"
    },
    {
        "author": "刘韐",
        "paragraphs": [
            "万叠青山入画图，最高高处著浮屠。",
            "薄云弄日明还暗，小雨飞空有却无。",
            "山鸟避人疑俗驾，道人好客点云腴。",
            "我来一笑忘尘虑，倒载归欤日欲晡。"
        ],
        "title": "紫云巖",
        "id": "3dba9abd-99e3-4cfe-8676-a195b43a86d9"
    },
    {
        "author": "唐恪",
        "paragraphs": [
            "云梦泽南古景陵，登临聚景在幽亭。",
            "几重湛湛陂湖绿，万叠阴阴桑柘青。"
        ],
        "title": "梦野亭",
        "id": "30ba0d33-3926-46ca-a118-d66c7dc93eab"
    },
    {
        "author": "陆藻",
        "paragraphs": [
            "五老三百九十七，俱生仁祖承平时。",
            "名齐庐阜久传世，身异商山深采芝。"
        ],
        "title": "赠泉州谢事五老",
        "id": "04aa594d-218e-4302-b361-682d6ecd54a3"
    },
    {
        "author": "陆藻",
        "paragraphs": [
            "轩前山色依然绿，轩下泉声潄玉寒。"
        ],
        "title": "句",
        "id": "31da29c1-b10e-4da7-99d7-43ae5d844f4e"
    },
    {
        "author": "翁彦国",
        "paragraphs": [
            "涧行屈曲似乘槎，流水漂裙乱晓霞。",
            "紫翠堆中访萧寺，隔溪烟树两三家。"
        ],
        "title": "西巖寺",
        "id": "207ef8e2-095b-43ea-9a1b-9d3ca9354bdd"
    },
    {
        "author": "翁彦国",
        "paragraphs": [
            "新经牛渚弃星槎，倒影光中蹙紫霞。",
            "竹马儿童休借问，君恩还许过吾家。"
        ],
        "title": "诗一首",
        "id": "e2540a9e-d71c-4b4e-859b-a50d03419974"
    },
    {
        "author": "陈遘",
        "paragraphs": [
            "冬来行部驾轺车，一日之间气候殊。",
            "朝衣驼裘暮挥扇，未应岚瘴得全无。"
        ],
        "title": "贵州",
        "id": "ab057a6c-4fd6-498f-8048-fbbb54f73cc6"
    },
    {
        "author": "陈遘",
        "paragraphs": [
            "不觉霜飞上鬓毛，引杯看剑兴犹豪。",
            "胸开万古天风荡，目拭三山海月高。",
            "投阁羞称扬子易，啜醨爱读楚人骚。",
            "媕婀莫遣无生气，搘住干坤在我曹。"
        ],
        "title": "述怀",
        "id": "8f8bc96e-d6e6-4182-a4c9-fdff18ae96f7"
    },
    {
        "author": "刘章",
        "paragraphs": [
            "在昔香山老，水友而竹师。",
            "心虚是师道，性静友亦宜。",
            "孰谓物理妙，乃为高贤资。",
            "佳哉陇西子，结屋溪之湄。",
            "溪上亦何有，有竹如在淇。",
            "涓涓峙寒碧，澄澄烛须眉。",
            "微风一披拂，杂佩声参差。",
            "俄顷万籁寂，粹然淡余姿。",
            "可但子师友，我方师友之。",
            "未到三叹息，徒劳形梦思。"
        ],
        "title": "题李西杰水竹居",
        "id": "d2f3baac-3b55-4f8e-acac-b9ffe2ec90b7"
    },
    {
        "author": "释智才",
        "paragraphs": [
            "舜日重明四海清，满天和气乐升平。",
            "延祥柱杖生欢喜，掷地山呼万岁声。"
        ],
        "title": "偈",
        "id": "a20057c1-d18e-4a7e-9ddf-f4090e1e5b10"
    },
    {
        "author": "释智才",
        "paragraphs": [
            "戊午中秋之日，出家住持事毕。",
            "临行自己尚无，有甚虚空可觅。"
        ],
        "title": "集众付寺事偈",
        "id": "781ca8a1-ff33-4299-a729-dc467a386ab1"
    },
    {
        "author": "释智才",
        "paragraphs": [
            "翻手书空字已成，忙忙人向两头争。",
            "屈原不是寻渔父，千古谁人论独醒。"
        ],
        "title": "颂古二首 沩山百年后，向山前檀越家作一头水牯牛去。",
        "id": "04932dd2-7e79-42e4-ab51-13d02e480794"
    },
    {
        "author": "释智才",
        "paragraphs": [
            "踏翻渔艇成家业，笑出芦华月正圆。",
            "地阔天长三幅纸，同风千里为重宣。"
        ],
        "title": "颂古二首 玄沙白纸",
        "id": "de3ce3a9-ee67-4399-8b77-1a9844cf9dc3"
    },
    {
        "author": "洪炎",
        "paragraphs": [
            "径转桥横水，林深寺据山。",
            "钟鱼告阒寂，松竹媚孱颜。",
            "避地欣有托，依僧成暂闲。",
            "东归路不隔，片片陇云还。"
        ],
        "title": "己酉岁十一月二十六日避寇至龙潭院十二月十五日作五首  其一",
        "id": "786a06d4-dffb-4853-a924-36a9002323ca"
    },
    {
        "author": "洪炎",
        "paragraphs": [
            "突兀山椒寺，披榛二百年。",
            "刹从吾祖卜，席是里僧传。",
            "溪送无尽水，林供不断烟。",
            "囊中有余粒，假息且安眠。"
        ],
        "title": "己酉岁十一月二十六日避寇至龙潭院十二月十五日作五首  其二",
        "id": "caaef928-928a-4571-90d3-58c98f63fb7c"
    },
    {
        "author": "洪炎",
        "paragraphs": [
            "潭黑蛟龙宅，山青虎豹林。",
            "隠忧何日了，淹泊见冬深。",
            "薄雪恨还积，疏梅冷不禁。",
            "平生一樽酒，衰病废孤斟。"
        ],
        "title": "己酉岁十一月二十六日避寇至龙潭院十二月十五日作五首  其三",
        "id": "6290a073-2ae6-4f53-ba77-65cfc7348862"
    },
    {
        "author": "洪炎",
        "paragraphs": [
            "杀气缠中土，妖征出泰阶。",
            "架桥凌禹穴，投策暗秦淮。",
            "匪兕歌何苦，非熊愿亦乖。",
            "申胥虽有泪，无地寄余怀。"
        ],
        "title": "己酉岁十一月二十六日避寇至龙潭院十二月十五日作五首  其四",
        "id": "41a6f195-3f88-4e16-8953-42fc65e68f89"
    },
    {
        "author": "洪炎",
        "paragraphs": [
            "宵旰忧虽切，咨谋策靡长。",
            "筑坛推骑劫，假节得糜芳。",
            "已矣重江险，哀哉古豫章。",
            "蓬茅今在否，矫首恨难忘。"
        ],
        "title": "己酉岁十一月二十六日避寇至龙潭院十二月十五日作五首  其五",
        "id": "b7c284cc-8401-4ea3-8b4f-0f4112d9a93c"
    },
    {
        "author": "洪炎",
        "paragraphs": [
            "郑侯风概似虞薰，醉饱初疑对苾芬。",
            "一日君尝南浦水，六年我踏宝峰云。",
            "诗情赋物已闻命，山色溪光傥见分。",
            "羣盗何曾念王粲，相逢聊喜见斯文。"
        ],
        "title": "次韵郑公实见赠二诗  其一",
        "id": "b0160623-569a-4b7a-9d8f-618fd038a61c"
    },
    {
        "author": "洪炎",
        "paragraphs": [
            "百濯生香真宝薰，中泠取水挹清芬。",
            "素娥影落秋宵月，白鹤翎翻春昼云。",
            "俗客来依禅客住，林花自与雨花分。",
            "扶倾不假迂儒力，敢倚笔端能缀文。"
        ],
        "title": "次韵郑公实见赠二诗  其二",
        "id": "7faf78b3-3637-491b-a869-e4c52f8b5253"
    },
    {
        "author": "洪炎",
        "paragraphs": [
            "兔迒通一线，笋舆度千寻。",
            "隔林见潭影，迎客有铃音。",
            "梵呗出广殿，飞舞来珍禽。",
            "履此胜绝境，一清尘虑心。"
        ],
        "title": "宝峰读驹父壁间诗次其韵二首  其一",
        "id": "9d0dd12d-1e92-480d-9f62-4c3bd80fcf09"
    },
    {
        "author": "洪炎",
        "paragraphs": [
            "仲氏趣玄远，造诣非尺寻。",
            "谁云干戈际，获睹金玉音。",
            "七日南山雾，一鸣幽谷禽。",
            "依然拂尘壁，愁绝见予心。"
        ],
        "title": "宝峰读驹父壁间诗次其韵二首  其二",
        "id": "c7b25173-4945-4429-b589-ee3806ac6de9"
    },
    {
        "author": "洪炎",
        "paragraphs": [
            "求田问舍转头空，十口无家寄栗蓬。",
            "得失自怜婴世网，是非都欲问天公。",
            "绵绵不解溪边雨，淅淅无情松下风。",
            "頼有诗人排闷作，且吟佳句任穷通。"
        ],
        "title": "次韵公实感遇",
        "id": "353716ab-037b-4664-a6bf-c92bf1ed3698"
    },
    {
        "author": "洪炎",
        "paragraphs": [
            "惊雷势欲拔三山，急雨声如倒百川。",
            "但作奇寒侵客梦，若为一震静胡烟。",
            "田园荆棘漫流水，河洛腥羶今几年。",
            "拟扣九关牋帝所，人非大手笔非椽。"
        ],
        "title": "次韵公实雷雨",
        "id": "f45aafa8-dd4d-42df-94f4-e34344b306e9"
    },
    {
        "author": "洪炎",
        "paragraphs": [
            "冻雨连三日，春膏过一犂。",
            "寺桥杯渡水，村径橇行泥。",
            "燠若生旸谷，寒收岂石犀。",
            "欲穷洪范理，夕室有青藜。"
        ],
        "title": "次韵公实喜晴二首  其一",
        "id": "30413541-93a6-4fd7-b018-213cfaaaab49"
    },
    {
        "author": "洪炎",
        "paragraphs": [
            "持璧还投鹊，镕金恨作犂。",
            "行吟乘晓月，扶杖入春泥。",
            "愿学怀文豹，终惭秃角犀。",
            "徒歌无好语，野饭只羹藜。"
        ],
        "title": "次韵公实喜晴二首  其二",
        "id": "52ac0d7a-56ef-476e-98e7-9c0d4776f102"
    },
    {
        "author": "洪炎",
        "paragraphs": [
            "故人同客寓，萧寺近清明。",
            "春事一樽酒，夜阑三尺檠。",
            "风流孔北海，文字汉西京。",
            "苦劝加餐饭，年来太瘦生。"
        ],
        "title": "冯太冲置酒即事次公实韵",
        "id": "0d77db1d-5b7c-415c-8788-c500ba3dc9a4"
    },
    {
        "author": "洪炎",
        "paragraphs": [
            "山中二月闻杜鹃，百草争芳已销歇。",
            "绿阴初不待薰风，啼鸟区区自流血。",
            "北窗移灯欲三更，南山高林时一声。",
            "言归汝亦无归处，何用多言伤我情。"
        ],
        "title": "山中闻杜鹃",
        "id": "b380be4c-49c1-43ba-9487-e30e97c1e945"
    },
    {
        "author": "洪炎",
        "paragraphs": [
            "绕寺千林笋，高低逐涧丘。",
            "参差舒凤尾，突兀长猫头。",
            "入鼎资甘脆，残杯且罢休。",
            "会须堪小艇，裁作海楂浮。"
        ],
        "title": "宝峰笋用公实韵",
        "id": "be8cca7f-7019-4e91-b1e3-2bef1d875b57"
    },
    {
        "author": "洪炎",
        "paragraphs": [
            "晴晖生燠雨生寒，朱夏阳春季孟间。",
            "断雁哀猿金马客，落花流水石门山。",
            "早知蚁穴成何事，欲棹渔舟去不还。",
            "昭氏有琴无作止，亏成都任一机关。"
        ],
        "title": "公实示闲字韵诗怅然有感次韵奉和三首  其一",
        "id": "963f339e-55ec-4bef-9017-82b8097c0951"
    },
    {
        "author": "洪炎",
        "paragraphs": [
            "辍哭人歌行路难，畏人无地出人间。",
            "欣逢北海孙宾石，犹是江南庾子山。",
            "野草离离随意绿，羣凫泛泛倦飞还。",
            "一川烟草松萝外，何处梯云叩九关。"
        ],
        "title": "公实示闲字韵诗怅然有感次韵奉和三首  其二",
        "id": "6ea813dd-9232-47a5-bbcf-522ad7e39822"
    },
    {
        "author": "洪炎",
        "paragraphs": [
            "此国非燕南赵北，我琴无濮上桑间。",
            "劳生聊作梦中梦，苦语莫酬山复山。",
            "触石白云数峰起，照人明月一钩还。",
            "德星已为荀陈聚，紫气休浮函谷关。"
        ],
        "title": "公实示闲字韵诗怅然有感次韵奉和三首  其三",
        "id": "c06a8772-08c4-4e46-993d-b61dec048115"
    },
    {
        "author": "洪炎",
        "paragraphs": [
            "有美枇杷子，三珍共一时。",
            "朱樱梁苑早，卢橘蜀都迟。",
            "载酒宁辞病，窥园似好奇。",
            "酬君要佳句，从古未题诗。"
        ],
        "title": "载酒邀公实同过西园食枇杷次公实韵",
        "id": "70969925-41ee-4d42-8ced-35e275fee903"
    },
    {
        "author": "洪炎",
        "paragraphs": [
            "连云葱蒨外，佳树枇杷林。",
            "味极东南美，恩知雨露深。",
            "山夫琢栗玉，谷鸟避丸金。",
            "永日羁栖意，兹焉一慰心。"
        ],
        "title": "公实再赋枇杷次韵二首  其一",
        "id": "7986857f-2701-4c30-93ba-56096fc40f0a"
    },
    {
        "author": "洪炎",
        "paragraphs": [
            "醽醁尊中酒，枇杷云外林。",
            "甘餐千颗尽，软语一杯深。",
            "老境宜扶杖，交情得断金。",
            "遗民伐荻去，真处即吾心。"
        ],
        "title": "公实再赋枇杷次韵二首  其二",
        "id": "dca0a676-0b3a-4749-aa18-317c2f082269"
    },
    {
        "author": "洪炎",
        "paragraphs": [
            "民生惟播殖，天意在农深。",
            "一夜盆倾雨，千家粒食心。",
            "知时占聚蚁，催种有鸣禽。",
            "喜是田间语，青青刺水鍼。"
        ],
        "title": "公实作暴雨诗次其韵",
        "id": "4344471f-7170-491e-9344-8690fd3916fb"
    },
    {
        "author": "洪炎",
        "paragraphs": [
            "自愧山林士，来炊萧寺烟。",
            "怨惊寄猿鹤，飞跃任鱼鸢。",
            "咄咄空中字，昏昏醉后眠。",
            "摛文非孟子，何以差狂颠。"
        ],
        "title": "次韵即事二首  其一",
        "id": "6d763fed-5cec-4ab2-bbd9-dbb181159556"
    },
    {
        "author": "洪炎",
        "paragraphs": [
            "寄榻逢僧夏，登场喜麦秋。",
            "一风将浃日，四月尚重裘。",
            "去矣吁何及，归欤幸少休。",
            "雨晴寒自戢，桂魄更添愁。"
        ],
        "title": "次韵即事二首  其二",
        "id": "031efd2a-7e31-4c55-a237-01d166364b5a"
    },
    {
        "author": "洪炎",
        "paragraphs": [
            "意行无远近，山径自横斜。",
            "烟月生晴岭，风幡接暮霞。",
            "影归巢幕燕，声散宿林鸦。",
            "屣履相随处，僧垣即是家。"
        ],
        "title": "次韵野步",
        "id": "5b38b6c0-9d7c-4338-870e-b3bea2e12050"
    },
    {
        "author": "洪炎",
        "paragraphs": [
            "风吹古渡口，云满都梁山。",
            "执热厌偪仄，幽寻上孱颜。",
            "清泉似石乳，滴沥巖窦间。",
            "乞此一瓢饮，为祛千载烦。",
            "山灵知我意，殷然下层峦。",
            "散空作急雨，抉石出甘寒。",
            "一酌荡齿颊，三咽萦肺肝。",
            "轻躯变滞骨，尘鞅思灵关。",
            "来当踏云至，去当御风还。",
            "再拜谢神休，幸汝不我悭。"
        ],
        "title": "游都梁山",
        "id": "a66d6e03-7719-4d63-938f-042a0b3a89ed"
    },
    {
        "author": "洪炎",
        "paragraphs": [
            "四山矗矗野田田，近是人烟远是村。",
            "鸟外疏钟灵隠寺，花边流水武陵源。",
            "有逢即画元非笔，所见皆诗本不言。",
            "闲看插秧欲忘返，杖藜徙倚到黄昏。"
        ],
        "title": "四月二十三日晚同太冲表之公实野步",
        "id": "e735c1fe-417b-4d1d-8894-bd5abf842f58"
    },
    {
        "author": "洪炎",
        "paragraphs": [
            "散策寻溪偶缓行，羁栖愁眼忽双明。",
            "非烟羃羃平芜合，倒影层层远翠横。",
            "鸥鹭低飞映山去，江湖一诺百金轻。",
            "直知已造洞天内，身在人间却自惊。"
        ],
        "title": "野步",
        "id": "3f45d9a0-c270-4881-9080-274f4ba81db4"
    },
    {
        "author": "洪炎",
        "paragraphs": [
            "五年胡骑秽中原，四月江南尚薄寒。",
            "入昴谁能移太白，来朝我亦见呼韩。",
            "灌坛风雨行将戢，陋巷箪瓢且自宽。",
            "红日再中天地正，泥涂不辱汉衣冠。"
        ],
        "title": "石门中夏雨寒",
        "id": "0bd2d4fd-207a-4f79-89ef-671f9bfa4e2b"
    },
    {
        "author": "洪炎",
        "paragraphs": [
            "端居入夏愁更新，不数多愁过一春。",
            "蹑虚难同若士去，取醉但与索郎亲。",
            "朝天几日车同轨，击地共唱胡无人。",
            "自许世才非管乐，聊将心事比雷陈。"
        ],
        "title": "次韵即事",
        "id": "894fff43-63fd-49aa-a746-704b0b558d40"
    },
    {
        "author": "洪炎",
        "paragraphs": [
            "竹叶榴花久擅场，一尊云液胜椒浆。",
            "人惟任达常中圣，药自消忧不作狂。",
            "满泛冰甆无别色，错斟瓶水有真香。",
            "祇应剩酝逡巡酒，始耐仙山日月长。"
        ],
        "title": "尝白酒用糜韵",
        "id": "6910476c-3341-4481-99c3-8017e662f3d9"
    },
    {
        "author": "洪炎",
        "paragraphs": [
            "南州一炬火，我归无所归。",
            "六月下惊湍，一叶正复敧。",
            "空城何所有，城阙双阖扉。",
            "遗氓四五辈，𥈭眙虫鸟栖。",
            "潭潭大都府，灰灭余空基。",
            "委重者谁子，汝实凡且卑。",
            "蝼蚁轻民命，泥沙捐国赀。",
            "犬狼肆噬齧，敺逐乃其宜。",
            "胡为使羣吠，如恶草蔓滋。",
            "哀哉三万室，钟此百六期。",
            "故居不可识，将是复疑非。",
            "阶前手种花，自怜托根微。",
            "露草相对泣，吟风作悲诗。",
            "人言城门火，鱼祸自靡遗。",
            "我亦无泪哭，且复一解颐。"
        ],
        "title": "庚戌岁六月四日至洪城旧庐无复尺椽怅然伤怀用丙午岁迁居诗韵",
        "id": "e36c59cb-9189-4e3b-828d-10d6398dd363"
    },
    {
        "author": "洪炎",
        "paragraphs": [
            "忧每伤人人亦忧，花蒙两眼雪蒙头。",
            "干戈满地不可触，蓑笠为家何处浮。",
            "秋入鸣蝉催暑去，酒如凝露与清谋。",
            "写成庾信江南赋，更续相如老倦游。"
        ],
        "title": "病间和公实饮酒诗",
        "id": "97f4a08d-91b0-40e1-8a42-3e07beb387cd"
    },
    {
        "author": "洪炎",
        "paragraphs": [
            "青山爱客长青眼，白水知时泛白云。",
            "少日悲欢才一瞬，中星寒暑又平分。",
            "稻粱狼藉余栖亩，雀鼠穿窬自立勋。",
            "一叶已惊秋意早，映阶黄落更纷纷。"
        ],
        "title": "戏和公实感秋对酒",
        "id": "ca07ffad-6879-4838-818c-21738dabf9a2"
    },
    {
        "author": "洪炎",
        "paragraphs": [
            "平生离俗得闲多，素发惊秋奈老何。",
            "宾从盘飧惟白石，意行供帐有青萝。",
            "御风独往松三径，踏月空归雪一蓑。",
            "短布单衣穷至骭，醉吟不作饭牛歌。"
        ],
        "title": "次韵公实七月一日雨感怀二首  其一",
        "id": "06ab0e73-28d6-4434-937c-a615f8f61b7f"
    },
    {
        "author": "洪炎",
        "paragraphs": [
            "日日愁随万绪多，遣愁不去若愁何。",
            "文书引睡繙黄卷，福地求生访绿萝。",
            "酒厌银瓶聊注瓦，衣辞锦袄且披蓑。",
            "五更风雨作金石，助我贯珠商颂歌。"
        ],
        "title": "次韵公实七月一日雨感怀二首  其二",
        "id": "817c6b0c-45fd-43d0-ad89-3c20d0390a90"
    },
    {
        "author": "洪炎",
        "paragraphs": [
            "更欲投何处，干坤老病身。",
            "穷愁但有骨，栖泊渺无津。",
            "巖穴探幽薮，人烟隔几秦。",
            "驱车上九折，回首想伤神。"
        ],
        "title": "将去宝峰诵老杜更欲投何处赋五言三首  其一",
        "id": "67fcaabe-04ff-4aa7-9047-e62306a191c6"
    },
    {
        "author": "洪炎",
        "paragraphs": [
            "更欲投何处，穷猿不择林。",
            "低回竹柏语，惨戚钟鱼心。",
            "邑邑出门泪，行行度岭吟。",
            "西江如可吸，在处海潮音。"
        ],
        "title": "将去宝峰诵老杜更欲投何处赋五言三首  其二",
        "id": "5023bae7-6e85-42d2-a84e-3a8d2c57443e"
    },
    {
        "author": "洪炎",
        "paragraphs": [
            "更欲投何处，仙山不可窥。",
            "欲寻吴许迹，默与绮园期。",
            "裹饭随妻子，清秋问路歧。",
            "神真有汲引，逸驾或容追。"
        ],
        "title": "将去宝峰诵老杜更欲投何处赋五言三首  其三",
        "id": "11fb973c-7d21-42f7-92c9-43f2bc3e87ab"
    },
    {
        "author": "洪炎",
        "paragraphs": [
            "新秋遣闷只围棋，病不衔杯亦废诗。",
            "对局萧然两无语，个中君子有争时。"
        ],
        "title": "弈棋绝句二首  其一",
        "id": "3f43c517-daef-4257-b7db-e1f5c2c983d8"
    },
    {
        "author": "洪炎",
        "paragraphs": [
            "鹭落寒江鸦点汀，晴窗飞雹击槃声。",
            "方圆动静随机见，清簟疏帘眼倍明。"
        ],
        "title": "弈棋绝句二首  其二",
        "id": "31d244db-e686-456f-a5d8-9337d51cc218"
    },
    {
        "author": "洪炎",
        "paragraphs": [
            "白日惟销一局棋，揽棋还诵李侯诗。",
            "旁观不作千年计，会有局成柯烂时。"
        ],
        "title": "又叠前韵二首  其一",
        "id": "a4036936-7ee4-4009-824b-f5a48358bd37"
    },
    {
        "author": "洪炎",
        "paragraphs": [
            "棋局醒心过博局，棋声娱耳胜琴声。",
            "少年此戏殊不恶，坐隠时闻夜达明。"
        ],
        "title": "又叠前韵二首  其二",
        "id": "dbd58db1-0b29-4df8-b898-678c28a8ddd9"
    },
    {
        "author": "洪炎",
        "paragraphs": [
            "荆璞玉为子，井文楸作枰。",
            "有求惟别墅，不喜得宣城。",
            "跕跕飞鸢堕，丁丁伐木声。",
            "破愁逢一笑，无地著亏成。"
        ],
        "title": "再赋弈棋五首  其一",
        "id": "a389fc38-2c15-49aa-b0fc-d5a6497f1a38"
    },
    {
        "author": "洪炎",
        "paragraphs": [
            "祇园三日雨，碧涧一枰秋。",
            "试问酒中趣，何如林下幽。",
            "从他著虎口，寻我镇神头。",
            "惟悟争先法，当机与手谋。"
        ],
        "title": "再赋弈棋五首  其二",
        "id": "c63caeff-f347-40d0-871d-38d48de726d7"
    },
    {
        "author": "洪炎",
        "paragraphs": [
            "不作丹朱戏，难禁清昼长。",
            "敢言白玉局，聊取紫罗囊。",
            "角道空传记，乘除自有方。",
            "儿童争画纸，漫学老夫狂。"
        ],
        "title": "再赋弈棋五首  其三",
        "id": "54c0196e-abd8-4f59-a7ef-f7fb391b3f75"
    },
    {
        "author": "洪炎",
        "paragraphs": [
            "眉山非快手，弈胜亦欣然。",
            "变态一翻覆，几微系后先。",
            "陶公虑太过，雪女慧堪怜。",
            "张弛诚吾道，斯文许尔贤。"
        ],
        "title": "再赋弈棋五首  其四",
        "id": "0374d81f-6c45-41a2-bb72-adc425cac8ce"
    },
    {
        "author": "洪炎",
        "paragraphs": [
            "凝神迷远躅，致一有全功。",
            "皎皎妇姑月，冥冥鸿鹄风。",
            "置君愚甯子，议乐哂温公。",
            "谁谓商山老，飘然到橘中。"
        ],
        "title": "再赋弈棋五首  其五",
        "id": "51518fe6-2907-48a3-ab3b-3ab4b07b2ff4"
    },
    {
        "author": "洪炎",
        "paragraphs": [
            "朝登万仞冈，夕宿云霞间。",
            "越王昔何时，税驾宅此山。",
            "山巅有石室，险绝未可攀。",
            "烟树相映带，尚想飙轮还。",
            "文吴二仙子，腾踔跨两斑。",
            "俯仰五百秋，下视悲人寰。",
            "王室久荡析，世路方孔艰。",
            "我寻真人居，荷锄芟蓬菅。",
            "林泉依福地，樵汲闯灵关。",
            "庶以远兵革，返兹后死颜。"
        ],
        "title": "越王山二首  其一",
        "id": "3caa5efe-4e7b-470a-8edd-fa32cdde8332"
    },
    {
        "author": "洪炎",
        "paragraphs": [
            "越王名兹山，无复车马迹。",
            "绝顶有佳处，轩然大磐石。",
            "灵洞閟其中，神池荡其侧。",
            "云气朝夕生，合散一瞬息。",
            "吾闻王子搜，隠遁辞越国。",
            "玉舆去不返，丹灶鏁荆棘。",
            "二仙出季世，故老犹记识。",
            "遗踪落人间，不稽传宝墨。",
            "我睎伯夷清，愿作老聃役。",
            "脱身尘𡏖外，捄暍获三益。"
        ],
        "title": "越王山二首  其二",
        "id": "878822db-d950-42ef-9c0c-e518d4b90d5e"
    },
    {
        "author": "洪炎",
        "paragraphs": [
            "吾居半山上，绕屋犹峻岭。",
            "举头即见之，坐卧作墙屏。",
            "忽复不可求，澒洞云万顷。",
            "初疑岸谷变，身不践人境。",
            "俄顷如故常，突兀在屋顶。",
            "隠现须臾间，变态莫记省。",
            "烟霞成痼疾，终日常炯炯。",
            "早阅金丹诀，未办卜灶井。",
            "世乱一丘壑，斯志或可逞。",
            "鸣猿落空巖，翥鹤飏晴影。",
            "石泉漱芳润，草木皆秀整。",
            "洞天有归路，未往心已领。"
        ],
        "title": "岭云",
        "id": "86d28bc0-5825-4a32-b453-59ff3d2e7ed0"
    },
    {
        "author": "洪炎",
        "paragraphs": [
            "不识猫头笋，还思马祖山。",
            "庭兰生旧茁，绷锦换新斑。",
            "蕴玉争怀宝，登盘想饫餐。",
            "分甘须剩㔉，远助一瓢箪。"
        ],
        "title": "从宝峰长老惟足求猫头笋",
        "id": "4945a241-8364-467b-b13f-b3833a159d58"
    },
    {
        "author": "洪炎",
        "paragraphs": [
            "若榴资彭粮，榧实伐彭兵。",
            "三彭穴身中，各以尸自名。",
            "伺隙戕所托，睢盱为己荣。",
            "仙山无凡木，榧林高且清。",
            "八月实累累，斗量亦囊盛。",
            "盈盘得恣食，不与汝粮并。",
            "嗟汝小黠耳，安所逃汝生。",
            "蚤读黄老书，五牙漱琅英。",
            "虽微玉山果，知汝久已行。",
            "丧乱食不足，长饥病所婴。",
            "蟠桃未能致，橡栗庶可营。",
            "作诗颂榧子，期子以主盟。"
        ],
        "title": "食榧子",
        "id": "31e46059-9de2-422f-8b70-b5336c93d5fd"
    },
    {
        "author": "洪炎",
        "paragraphs": [
            "一岁下元日，千山小雪天。",
            "云层生远壑，雨渰隔平川。",
            "放牧虚横笛，樵苏乐静眠。",
            "遥知载酒客，无路到斋前。"
        ],
        "title": "十月十五日山中下视云气自山椒出已而弥漫咫尺不辨巖谷戏成五言一首",
        "id": "b9bf76b2-fae4-4ffb-b985-e133651c2794"
    },
    {
        "author": "洪炎",
        "paragraphs": [
            "云气依然合，山蹊旧不通。",
            "虀盐犹可问，牢醴顿成空。",
            "细觅泉声外，疏篱犬吠中。",
            "无人披宿雾，采药过庞公。"
        ],
        "title": "十月十六日",
        "id": "9b612f05-ef0a-4d7e-9b57-a7614dbe7c4c"
    },
    {
        "author": "洪炎",
        "paragraphs": [
            "小麦青青山一曲，江南千里伤春目。",
            "盱母江头唤渡人，遥指麻源第三谷。",
            "裹盐包饭各匆匆，回首烟霞楼观中。",
            "诗成更觅羊何和，犹是前身内史公。"
        ],
        "title": "南城邓氏亭",
        "id": "4e5e5688-d434-4b61-be0e-386fb16eade8"
    },
    {
        "author": "洪炎",
        "paragraphs": [
            "浥露出南郭，遵涂眄西岭。",
            "幽寻不惮远，陟巘造殊境。",
            "悬瀑泻天路，高斋跨参井。",
            "麻姑固神人，上下凌倒景。",
            "逸驾不容追，遗踪抟尘影。",
            "仙坛独岿然，藓蚀此山顶。",
            "古屋鸣鸺鹠，污池浴蛙黾。",
            "葛颜有异闻，源委邈难省。",
            "空余丰碑字，欻若猊骥骋。",
            "永言赏心遇，所乐尘务屏。",
            "濯缨欲师孔，斲鼻还思郢。",
            "安得斯人徒，置论挈裘领。",
            "圣真岂远而，炯炯金在鑛。",
            "九渊孕明月，七返閟神鼎。",
            "至道如可求，汲深愿修绠。"
        ],
        "title": "游麻姑山仙都观",
        "id": "18bbe11e-9fe5-44c3-8419-a27a6ce3764d"
    },
    {
        "author": "洪炎",
        "paragraphs": [
            "麻姑山换越王山，忆昨下元今上元。",
            "老去休惊长客寓，春来不拟问田园。",
            "畏途豺虎中原近，挟日风云四海昏。",
            "梦绕潇湘无落处，凭谁楚些与招魂。"
        ],
        "title": "静思院上元日二首  其一",
        "id": "64ec5eb5-96eb-436b-8945-83d17dd316ba"
    },
    {
        "author": "洪炎",
        "paragraphs": [
            "欲趋严跸万重山，且酌清尊庆改元。",
            "穑事何时销剑戟，贤书不用到丘园。",
            "伤心华屋灯如昼，触眼荒涂犬吠昏。",
            "今日江东须管仲，可怜穷寇尚游魂。"
        ],
        "title": "静思院上元日二首  其二",
        "id": "2ac9e047-fb9f-4cfe-a534-c7bce426cf79"
    },
    {
        "author": "洪炎",
        "paragraphs": [
            "水竹依山住，烟霞并舍分。",
            "秋添中夜雨，冷浸一溪云。",
            "满目干戈地，关心鸟兽羣。",
            "归涂如可问，猛犬莫狺狺。"
        ],
        "title": "云溪院",
        "id": "19f82c3f-4110-4a58-8d4a-b437dfa7b63c"
    },
    {
        "author": "洪炎",
        "paragraphs": [
            "金谿东行二十里，高即登山下临水。",
            "乱山中断水横流，水际招提对山起。",
            "丹青像设半泥涂，野僧一饭无钟鱼。",
            "散策闲寻笋蕨芽，密林时逢桃李花。"
        ],
        "title": "二月十二日偶成",
        "id": "d12cb6e4-67ae-4108-b4d7-8390eee81348"
    },
    {
        "author": "洪炎",
        "paragraphs": [
            "客行寒食路，春晚上饶城。",
            "野寺鸟乌乐，山蹊荆棘生。",
            "人随乘雁集，地隔一牛鸣。",
            "俛首征途内，官曹何日清。"
        ],
        "title": "信州逢寒食",
        "id": "0ad8907b-e453-4d59-ad81-bf93dc14853a"
    },
    {
        "author": "洪炎",
        "paragraphs": [
            "盛子卜居南涧滨，开轩自比葛天民。",
            "一丘一壑有能事，三浴三薰无俗尘。",
            "闲逐逸人同执射，偶逢渔父亦垂纶。",
            "此轩成毁吾何预，画著巖间恐未真。"
        ],
        "title": "题盛彦光邱壑轩",
        "id": "8055dfa5-6c63-4dd1-8b45-a37797fb29f7"
    },
    {
        "author": "洪炎",
        "paragraphs": [
            "万斛谁能破客愁，一尊风味泛醇酘。",
            "中丞自许怜渔父，鬲上无端住督邮。",
            "必使索郎频有顾，也知欢伯解消忧。",
            "苏州刺史诗盈卷，还忆山僧冷病不。"
        ],
        "title": "代简呈信州李使君",
        "id": "fcddec4c-0115-4a1c-8a4f-83e1a0b181c2"
    },
    {
        "author": "洪炎",
        "paragraphs": [
            "万松参岭路，千亩动春耕。",
            "不复红鹅下，空余碧涧横。",
            "佛扃穿缥缈，仙驭锁峥嵘。",
            "道释分殊境，篮舆许我行。"
        ],
        "title": "晓发鹅湖",
        "id": "dbc2c554-3d41-45a1-935e-c57f5b98951d"
    },
    {
        "author": "洪炎",
        "paragraphs": [
            "勾吴于越通舟车，南走瓯闽城百余。",
            "凿山架桥穷奥区，班春不行犹一墟。",
            "此邦自与桃源并，不能深藏即人境。",
            "五百年间阅战争，淳朴散尽狙诈生。"
        ],
        "title": "古田县",
        "id": "c598bfe2-984d-4ccd-8864-e1a86997d769"
    },
    {
        "author": "洪炎",
        "paragraphs": [
            "疏慵我似海鸥闲，文采君如雾豹斑。",
            "不省流离思乐土，深知向往愧高山。",
            "低飞乳燕声相接，小叩华鲸梦亦还。",
            "共看围棋欲终日，忘年初在立谈间。"
        ],
        "title": "次韵和古田县丞方景南见惠诗",
        "id": "ecbba6f2-6e6d-4813-a991-92476ccffce6"
    },
    {
        "author": "洪炎",
        "paragraphs": [
            "昔闻石鼓鸣，今作石鼓游。",
            "击拊久已息，甲兵殊未休。",
            "精庐庄严海，百室云雾浮。",
            "维时当长夏，萧飒如凉秋。",
            "高崖不见日，老木枝相樛。",
            "灵泉发嵌窦，下注千仞沟。",
            "向来经行人，颇以名字留。",
            "俯仰百年内，磨镌遍巖幽。",
            "石桥可坐卧，清绝无等俦。",
            "众山合沓来，响答相献酬。",
            "虽逢会心欣，未弭当世忧。",
            "不知稽山上，复有胜处不。",
            "六飞尚东巡，狐兔穴中州。",
            "戈鋋塞河洛，冠盖集闽瓯。",
            "堕此吠雪国，烈火烂不收。",
            "炎飙方焚轮，赫曦欲停辀。",
            "微生类焦谷，兹焉得依投。",
            "一乘凌风翰，濯缨天汉流。"
        ],
        "title": "游石鼓山涌泉院",
        "id": "82115f99-da28-4f4b-806b-2a855014bd85"
    },
    {
        "author": "洪炎",
        "paragraphs": [
            "古木参天水一沟，潮来曲折可藏舟。",
            "招提密映晴岚起，沧海潜通夜气浮。",
            "丹荔荐盘惊北客，赤蟳供馔识炎洲。",
            "却疑江左知名士，不作乘桴浩荡游。"
        ],
        "title": "石湖院",
        "id": "1857c014-b0a1-41ca-89ba-377782078cfb"
    },
    {
        "author": "洪炎",
        "paragraphs": [
            "六月寓闽山，初逢荔子丹。",
            "皱红分颗颗，凝白作团团。",
            "品目诚无限，珍甘拟亦难。",
            "不劳走马使，安坐得加餐。"
        ],
        "title": "初食生荔枝二首  其一",
        "id": "6445d86e-ab78-4eb1-a0da-ec878a6e792d"
    },
    {
        "author": "洪炎",
        "paragraphs": [
            "独擅东南美，谁知十八娘。",
            "笑颦俱有味，朱粉不迷香。",
            "璀璨珠生掌，清泠露入囊。",
            "风流须第一，饤座每难忘。"
        ],
        "title": "初食生荔枝二首  其二",
        "id": "3bf3d036-5b64-4b68-9406-66e7c121cc03"
    },
    {
        "author": "洪炎",
        "paragraphs": [
            "山川信美自愁多，岭海穷途可若何。",
            "倦客难寻越绝记，畸人但唱郢中歌。",
            "天香不入伊蒲塞，佛水犹开优钵罗。",
            "还是浮云韬白日，凤凰台上一经过。"
        ],
        "title": "秋日登万岁寺平远台次糜韵",
        "id": "e8d190e1-da06-4f1e-b56a-5ad11c0c9d84"
    },
    {
        "author": "洪炎",
        "paragraphs": [
            "天公下观戏鱼龙，分披惇物隳岱宗。",
            "尘沙欲枯罔象眼，酒醴难浇磊块胸。",
            "会稽之南曰闽海，东行万里因雄风。",
            "二儿得邑古长乐，意拟分治三山中。",
            "门张雀罗即我室，吊影不识求羊踪。",
            "担簦挟卷者谁氏，捉笔言诗有此公。",
            "纷纷道旁皆苦李，辛酸交攻无复理。",
            "入林初闻薝卜香，知味自觉醍醐美。",
            "今时杜陵见老人，他日汤休望吾子。",
            "我观蓬壶才一水，桐柏罗浮相对起。",
            "赤乌衔符得宝书，青鸟拂簷来报喜。",
            "君能无事如懒残，吾儿傥不惭张底。"
        ],
        "tags": [
            "泰山"
        ],
        "title": "次韵和了信上座",
        "id": "5059bd26-7a0f-4d75-8627-a1e4a2fbdeff"
    },
    {
        "author": "洪炎",
        "paragraphs": [
            "一老灭尘虑，七儿同静缘。",
            "境超法界观，身作地行仙。",
            "男女非殊相，丹青亦浪传。",
            "襄阳聚首话，犹是在家禅。"
        ],
        "title": "题团栾图",
        "id": "40b1964e-5181-4da1-be26-9734065df691"
    },
    {
        "author": "洪炎",
        "paragraphs": [
            "羁游苦似泽藏山，老境难希药驻颜。",
            "日日寻香穿窈窕，行行止渴漱潺湲。",
            "忽闻欢伯来倾盖，无数愁城尽斩关。",
            "多谢天公爱狂客，九衢忙里独偷闲。"
        ],
        "title": "社日宇文德和送酒次糜韵",
        "id": "190b9a01-9bae-478a-b9e2-b6e9f8cc83dd"
    },
    {
        "author": "洪炎",
        "paragraphs": [
            "鶗鴂能愁物外人，芳菲聊借梦中身。",
            "要知琼刃非凡骨，信有金庭不尽春。",
            "伯雅相将浮鸭绿，素娥应共踏蟾银。",
            "休惊丽句同仙授，王许从来侍帝宸。"
        ],
        "title": "次韵许子大王丰父圆明送春之作",
        "id": "eccee848-9084-4b27-9573-b5cd850ad5f5"
    },
    {
        "author": "洪炎",
        "paragraphs": [
            "山丹丽质冠年华，复有余容殿百花。",
            "看取三春如转影，折来一笑是生涯。",
            "绮罗不妒倾城色，蜂蝶难窥上相家。",
            "京国十年昏病眼，可怜风雨落朝霞。"
        ],
        "title": "次韵许子大李丞相宅牡丹芍药诗",
        "id": "2274bb25-91f7-4ca3-bba4-75f65a6ee8ff"
    },
    {
        "author": "洪炎",
        "paragraphs": [
            "瓯山闽海两高深，幕府同开阅古今。",
            "堂号止戈贤守意，郡名长乐圣君心。",
            "行看铸剑为农器，即有飞鸮集泮林。",
            "比日东南是洙泗，喜闻弦诵发清音。"
        ],
        "title": "福州程使君止戈堂二首  其一",
        "id": "c3809123-1470-4eb5-a23b-b073235dd5f6"
    },
    {
        "author": "洪炎",
        "paragraphs": [
            "跳梁山谷有顽民，电扫风除一聚尘。",
            "排闼江山千里眼，满庭桃李四时春。",
            "定知当宁思龚遂，政恐攀舆借寇恂。",
            "谁是诸侯老宾客，酣歌应许杜陵人。"
        ],
        "title": "福州程使君止戈堂二首  其二",
        "id": "6336393e-5ae0-4109-81a3-3fea70eb714b"
    },
    {
        "author": "洪炎",
        "paragraphs": [
            "建武下诏书，海峤识明主。",
            "除吏得阳城，所喜逸民举。",
            "满腹怀经纶，笔间含露雨。",
            "平生相期心，中兴尔乎取。",
            "定交自畴昔，契阔及再暑。",
            "执热子南来，五月憩漳浦。",
            "破啼谋一笑，预置风月俎。",
            "危言傥可陈，正学当尽吐。",
            "成亏在须臾，得失宜熟数。",
            "收功谢王魏，取道迹傅吕。",
            "开兹众正路，慰彼苍生苦。",
            "闭关拒他盗，拂席招巢许。"
        ],
        "title": "闻师川谏议至漳州作建除字诗十二韵迓之",
        "id": "21124d54-b83b-477e-99ae-6cbe678c145d"
    },
    {
        "author": "洪炎",
        "paragraphs": [
            "上坡谏议立清班，入奉威颜咫尺天。",
            "仲氏三山久憔悴，征君五岭亦迍邅。",
            "欣逢白鹤归华表，更想黄能出羽渊。",
            "客舍一樽双泪落，相逢里社复何年。"
        ],
        "title": "坐上呈师川有怀驹父",
        "id": "89688399-85d5-483d-908f-85ddb6a5ce74"
    },
    {
        "author": "洪炎",
        "paragraphs": [
            "河洛中秋已凛然，瓯闽八月尚炎天。",
            "方怀许国忠言切，不计归途道里邅。",
            "子产未能忘季札，太阿应必待龙渊。",
            "树人树木有明算，谁谓百年同十年。"
        ],
        "title": "师川见和再用元韵",
        "id": "8dfd833d-04e3-4add-b41c-2063b6d62ad4"
    },
    {
        "author": "洪炎",
        "paragraphs": [
            "两年再踏铅山路，今日初尝石井泉。",
            "碧玉巖边瀹汤餠，全胜五鼎击肥鲜。"
        ],
        "title": "铅山县石井院",
        "id": "0dd24d7d-a507-45ab-aff6-3da70e5a978d"
    },
    {
        "author": "洪炎",
        "paragraphs": [
            "松竹笼官道，牛羊食野田。",
            "岊山低送客，荡水远涵天。",
            "乍听吴儿语，初逢伧父船。",
            "平生足未历，聊以慰华颠。"
        ],
        "title": "初入浙中三首  其一",
        "id": "fec9e4f5-7c9f-49d4-8f6a-edddf441f0f5"
    },
    {
        "author": "洪炎",
        "paragraphs": [
            "我生豫章汭，游宦在京华。",
            "百粤非吾土，三吴亦尔家。",
            "客星严濑钓，西子越溪纱。",
            "一洗眵昏眼，如乘上汉槎。"
        ],
        "title": "初入浙中三首  其二",
        "id": "48f0e3c4-d35c-48a1-b978-c4db23ad8949"
    },
    {
        "author": "洪炎",
        "paragraphs": [
            "山村柿栗熟，客舍稻粱秋。",
            "池足能言鸭，蹊多喘月牛。",
            "如闻息战鬭，剩欲起歌讴。",
            "鼓檝临江誓，谁为祖豫州。"
        ],
        "title": "初入浙中三首  其三",
        "id": "90adcfb6-6aba-46af-97fd-8ff32eef475f"
    },
    {
        "author": "洪炎",
        "paragraphs": [
            "承明非厌直，衰疾自投闲。",
            "江汉蒸炊内，盘盂嗒哈间。",
            "层冰万里梦，谒帝九重关。",
            "愿借抟风翼，追游物外山。"
        ],
        "title": "立秋日上饶郡偶成二首  其一",
        "id": "af383c12-d2d2-4e2a-9fc6-49e9f1ebfcb5"
    },
    {
        "author": "洪炎",
        "paragraphs": [
            "平生逃暑饮，病著不濡唇。",
            "熨齿甘瓜冷，流匙香粒匀。",
            "加餐虽意决，对案已眉颦。",
            "却叹廉颇老，犹为善饭人。"
        ],
        "title": "立秋日上饶郡偶成二首  其二",
        "id": "cd0caf9a-4afd-4d8d-a93f-d9a87c2412df"
    },
    {
        "author": "洪炎",
        "paragraphs": [
            "星织乌同织，鹤闲鸥亦闲。",
            "问君离俗久，何事落人间。",
            "末伏秋无雨，残歊昼掩关。",
            "寒泉聊洗耳，清冷似吾山。"
        ],
        "title": "盛彦光次韵见和复用前韵因以自叹  其一",
        "id": "e54c770e-6964-47f7-9f95-7c969f902dbd"
    },
    {
        "author": "洪炎",
        "paragraphs": [
            "凉飙将透齿，烈火谢燋唇。",
            "壁织梭梭应，簷珠颗颗匀。",
            "隠忧成独乐，浅笑换深颦。",
            "更上藐姑射，问途冰雪人。"
        ],
        "title": "盛彦光次韵见和复用前韵因以自叹  其二",
        "id": "50938672-0ae6-4202-a202-be7893dc4e42"
    },
    {
        "author": "洪炎",
        "paragraphs": [
            "事有怕爱，语分忙闲。",
            "左右前后，内外中间。",
            "青云千里，紫气浮关。",
            "五星东井，微臣北山。"
        ],
        "title": "梦中作四言用前韵二首  其一",
        "id": "5dd77790-13c3-4145-a464-18c6a207fe0e"
    },
    {
        "author": "洪炎",
        "paragraphs": [
            "鶂鶂珍腿，猩猩美唇。",
            "醴齐调适，勺药和匀。",
            "老商嬉笑，西施解颦。",
            "倦龟若士，翳桑饿人。"
        ],
        "title": "梦中作四言用前韵二首  其二",
        "id": "64fc0ff5-6ec5-49d1-adb7-9766f45ffe0b"
    },
    {
        "author": "洪炎",
        "paragraphs": [
            "执虎入圈，絷驹在闲。",
            "志六合外，身十亩间。",
            "组系单于，泥封函关。",
            "乐我丛桂，淮南小山。"
        ],
        "title": "再次四言韵二首  其一",
        "id": "051bce2f-a475-4f4a-9e33-47da46d8085b"
    },
    {
        "author": "洪炎",
        "paragraphs": [
            "鲁兄卫弟，虞齿虢唇。",
            "倚伏相因，否泰惟匀。",
            "履兹艰虞，慎厥笑颦。",
            "水清见石，天定胜人。"
        ],
        "title": "再次四言韵二首  其二",
        "id": "c2a6b4e8-baeb-46d6-bbcc-d316216b57a7"
    },
    {
        "author": "洪炎",
        "paragraphs": [
            "入圣有域，存诚以闲。",
            "德不德上，材不材间。",
            "堂上不粪，门设常关。",
            "鄙哉丘垤，覆篑为山。"
        ],
        "title": "三次四言韵二首  其一",
        "id": "db6ca4b1-b08a-4d7e-84f6-2d62b027775f"
    },
    {
        "author": "洪炎",
        "paragraphs": [
            "编贝皓齿，含朱绛唇。",
            "甄陶圆熟，琢削细匀。",
            "不笑不言，倚席以颦。",
            "商略有此，为若而人。"
        ],
        "title": "三次四言韵二首  其二",
        "id": "bb6222dc-bb0f-4485-a8db-03da21d0fca2"
    },
    {
        "author": "洪炎",
        "paragraphs": [
            "洪崖山下一臞儒，碧玉巖边抱病夫。",
            "永日翛然无复事，人欺憔悴鬼揶揄。"
        ],
        "title": "秋分日偶成",
        "id": "21873ac6-722c-4688-8ea5-abe8b241ce8a"
    },
    {
        "author": "洪炎",
        "paragraphs": [
            "西江东畔见江楼，江月江风万斛愁。",
            "试问海潮应念我，为将双泪到南州。"
        ],
        "tags": [
            "滕王阁"
        ],
        "title": "曾仲共和予春日登滕王阁诗盖旧诗也复次韵",
        "id": "c03d2293-6777-4acd-838f-5fd2b2fb7df2"
    },
    {
        "author": "洪炎",
        "paragraphs": [
            "见江楼下蜡梅花，香扑金尊醉落霞。",
            "独依东风如梦觉，一枝春色别人家。"
        ],
        "title": "蜡梅",
        "id": "646b6306-6d5c-4c49-b0fd-25c62fa48004"
    },
    {
        "author": "洪炎",
        "paragraphs": [
            "开岁逢人日，吾衰不梦周。",
            "家书生远恨，客舍起离忧。",
            "朔雪惊南服，江梅笑陇头。",
            "谁能结彩胜，一为散春愁。"
        ],
        "title": "人日",
        "id": "42544e8d-959b-449e-8757-15959d229901"
    },
    {
        "author": "洪炎",
        "paragraphs": [
            "钟乳宜为粉，扶衰老所便。",
            "缄藏鹅管细，冶炼玉丸坚。",
            "石髓诚难值，云腴恐浪传。",
            "刀圭聊已疾，未敢议真仙。"
        ],
        "title": "钟乳",
        "id": "5701e333-93f0-41ac-8562-f22c55b8b5ef"
    },
    {
        "author": "洪炎",
        "paragraphs": [
            "丹青得名曹将军，画马已来无复人。",
            "诸生韩干受肉法，绝足亦传沙苑真。",
            "儒林望郎李公麟，曹韩复生能与邻。",
            "心胸可纳天西极，纨素频空粪北羣。",
            "郑生晚识李侯比，自许笔端轻万里。",
            "山川初出大宛城，翰墨犹沾渥洼水。",
            "汗血歕沙指顾间，雾鬣风鬃卷中起。",
            "戏成十马皆龙材，前有飞黄后山子。",
            "叶公好尚有祖风，苦爱真龙似画龙。",
            "千金不惜市骏骨，睥睨神物秋毫中。",
            "英雄尝闻妾换马，意气欲将诗换画。",
            "诗工画妙两崛奇，谷量马观未论价。",
            "公诗自是生骅骝，恨公不身亲李侯，向来曹韩空白头。"
        ],
        "title": "叶少蕴出示郑先觉阅骏图为作长歌",
        "id": "2982902b-9fb7-4ec7-8ede-1f42827f12f2"
    },
    {
        "author": "洪炎",
        "paragraphs": [
            "疾风岌嶪土囊口，阳崖中裂阴崖吼。",
            "南山乔木大百围，顷刻翦伐如断臼。",
            "修枝偃蹇掷龙蛇，直干崩山塞巖岫。",
            "干云蔽日扫地空，掣电奔霆翻覆手。",
            "山灵掩泣惋惜深，匠石含悲涕洟久。",
            "折臂而公黥而王，精金当镕玉当剖。",
            "断木刳为浮海航，路指银河上牛斗。",
            "委余犹得宫殿材，琐细亦蒙梁栋取。",
            "万斛之舟可弗论，大厦帡幪此焉有。",
            "狂飙卷空欲奚为，寿被金石长不朽。",
            "天生大材将有用，乖逢相因孰先后。",
            "嗟尔干枫与枯柳，摧折为薪尚谁咎。"
        ],
        "title": "和曾仲共大风折木歌",
        "id": "2fcad2b1-0f5d-4bb6-8b99-d15091822704"
    },
    {
        "author": "洪炎",
        "paragraphs": [
            "大江北理，长淮西逝。",
            "厥隩射阳，城邑岳峙。",
            "凿渠而漕，首淮江尾。",
            "舳舻岢峨，连樯千里。",
            "青雀翩翩，彩虹嶷嶷。",
            "梁跼舟蹐，限兹潢水。",
            "昔我至止，得二国士。",
            "箪瓢相乐，汪吕氏子。",
            "于今几年，乖隔生死。",
            "梗泛萍飘，乃复于此。",
            "菱花浄吐，鹭羽徐起。",
            "如欲我留，盼睐以喜。",
            "俯仰山川，感念成毁。",
            "一瞬千古，寓非予耻。"
        ],
        "title": "楚州阻水涨怀汪信民吕居仁二士四言",
        "id": "3666a85d-0890-44fe-ac2a-b7a15c2a89fa"
    },
    {
        "author": "洪炎",
        "paragraphs": [
            "火中暑退，庚伏在娄。",
            "赫炽方炎，金石欲流。",
            "之二大夫，服章紑紑。",
            "文昌台郎，祗命是忧。",
            "中江有舳，中涂有辀。",
            "风樯雨毂，长夏为秋。",
            "白云在天，崒如巖丘。",
            "倏忽西东，不我告谋。",
            "翩翩者鹄，俯瞩鱼游。",
            "将逝复止，矫影河洲。",
            "嗟予去国，三葛于休。",
            "止车生耳，永谢鸣驺。",
            "挥袂江干，长啸林幽。"
        ],
        "title": "奉送驹父师川二郎中赴召四言",
        "id": "a7255485-c4ef-48ce-97cb-921e71a62aa9"
    },
    {
        "author": "洪炎",
        "paragraphs": [
            "从宦三十载，故山凡几归。",
            "昔归尚有屋，再归已倾欹。",
            "今归但乔木，竹落荆薪扉。",
            "上为鹳鸟都，下为鸡犬栖。",
            "相彼东北隅，三亩以为基。",
            "积块与运甓，实漥而培庳。",
            "成兹道傍舍，空我橐中赀。",
            "堂室敢即安，牖户适所宜。",
            "嘉树三四株，当窗发华滋。",
            "馨香入怀袖，似与迁徙期。",
            "我今六十老，岂不知前非。",
            "咨谋愚见拾，就列筋力微。",
            "窃食奉祠禄，永负伐檀诗。",
            "松楸幸在望，邻曲不见遗。",
            "葛巾随里社，庶以保期颐。"
        ],
        "title": "迁居",
        "id": "40df7fba-1bdd-433d-b263-7b253fb6446a"
    },
    {
        "author": "洪炎",
        "paragraphs": [
            "贤哉郑圃客，去为五浆惊。",
            "解榻栖云表，开窗纳水声。",
            "忽逢京国旧，相对夜灯明。",
            "叹息胡証老，犹思摘铁檠。"
        ],
        "title": "次韵公实与用中夜话",
        "id": "8cd351e3-2166-431d-8472-770010c6325e"
    },
    {
        "author": "洪炎",
        "paragraphs": [
            "玉女何时见，兹峰独挺羣。",
            "古容余佛座，虚室但鑪薰。",
            "林隠投壶电，山藏出岫云。",
            "自惭非屈宋，欲赋不成文。"
        ],
        "title": "玉女峰",
        "id": "76fc4035-f51a-4e95-ab7e-e75b7fd800e0"
    },
    {
        "author": "洪炎",
        "paragraphs": [
            "再入兰台逢旧史，重游东观阅新书。",
            "家徒四壁今无屋，谁为君王奏子虚。"
        ],
        "title": "再任秘书少监",
        "id": "0fa49159-72d7-4a17-afde-35e81ddfa7ea"
    },
    {
        "author": "洪炎",
        "paragraphs": [
            "桃花浪打散花楼，南浦西山送客愁。",
            "为理伊州十二叠，缓歌声里看洪州。"
        ],
        "title": "绝句",
        "id": "21d3701a-1485-45d7-a9fe-7855f9a13851"
    },
    {
        "author": "洪炎",
        "paragraphs": [
            "杰阁龙楼依翠微，中秋午夜望清辉。",
            "桂枝委地三千尺，柏影垂坛四十围。",
            "箫鼓或疑风雨下，云霞犹想锦帆飞。",
            "只今井臼依然在，不见归来丁令威。"
        ],
        "title": "逍遥阁",
        "id": "a36f2ff9-595a-40d1-bed6-b2418cc0c66e"
    },
    {
        "author": "洪炎",
        "paragraphs": [
            "曾折山花献阿魔，茫茫仙意果如何。",
            "千年旧迹今芜没，惟有长松挂茑萝。"
        ],
        "title": "玉女峰",
        "id": "a635b0f0-3150-482a-8e33-6f15f47d013f"
    },
    {
        "author": "洪炎",
        "paragraphs": [
            "处世真同逐队鱼。"
        ],
        "title": "句",
        "id": "908f5d78-8e53-44ba-b791-2c25ad3a0734"
    },
    {
        "author": "洪炎",
        "paragraphs": [
            "诗题：胡伟《宫词集句》句首：不应青女妒容华。"
        ],
        "title": "存目",
        "id": "a7915f3e-e667-4371-b302-4b9a6c4c282b"
    },
    {
        "author": "范冲",
        "paragraphs": [
            "扫尽阴氛尽见春，荒山风物一时新。",
            "谪仙自是和羹手，聊与梅花作主人。"
        ],
        "title": "久阴初晴奉陪宫使枢密观梅",
        "id": "0f512b7f-c926-4842-a8ae-097edba27cc3"
    },
    {
        "author": "范冲",
        "paragraphs": [
            "石梁杰出望南州，登览从公破旅愁。",
            "棋罢未应消一日，人归无奈已千秋。",
            "尘缨自喜临流濯，车辖仍逢好事投。",
            "莫怪神仙近如许，当年此地绝深幽。"
        ],
        "title": "石桥  其一",
        "id": "994f0eea-9dbe-4820-ba45-fd0661fe0eaa"
    },
    {
        "author": "范冲",
        "paragraphs": [
            "秋风吹上景华天，醉梦醒来一洒然。",
            "万古林泉招我老，百年风雨复谁怜。",
            "顿除热恼初无病，剩买安闲不用钱。",
            "寻得青霞是归处，漫修巖穴小乘禅。"
        ],
        "title": "石桥  其二",
        "id": "e0e09b71-8ca7-4971-a703-d44e71efa0c4"
    },
    {
        "author": "范冲",
        "paragraphs": [
            "几回飞锡入红尘，一任随缘自在身。",
            "琢句不妨明日用，援琴谁与听阳春。",
            "扬眉瞬目如相委，捧腹狂歌即是真。",
            "汤餠藜羹奉朝夕，自怜担板小乘人。"
        ],
        "title": "赠永平寺僧了空",
        "id": "db55f6f8-59f9-4c38-b411-ad1994ea2a40"
    },
    {
        "author": "赵岍",
        "paragraphs": [
            "跨壑飞簷屋数楹，上横山色下溪声。",
            "等闲题作丹青阁，未必丹青画得成。"
        ],
        "title": "建宁丹青阁",
        "id": "adbc2dc9-e520-4c7c-94a4-3fcc58361508"
    },
    {
        "author": "赵岍",
        "paragraphs": [
            "美景天湖呈六六。"
        ],
        "title": "句",
        "id": "76456d0a-55ef-4b24-843e-9b62ef0cdc5b"
    },
    {
        "author": "朱辂",
        "paragraphs": [
            "邵陵北望几劳魂，白首慈亲日倚门。",
            "云外归鸿如可托，平安先为慰晨昏。"
        ],
        "title": "自舂陵还题驿舍壁",
        "id": "e1d82999-a072-42e6-9588-e926a14e3a06"
    },
    {
        "author": "朱辂",
        "paragraphs": [
            "勇退无心恋一麾，叩阍乞得侍庭闱。",
            "二千石禄人皆羨，九十慈亲古亦稀。",
            "东阁虽无文举酒，北堂幸有老莱衣。",
            "黄粱未熟浑闲事，且卧南山饱蕨薇。"
        ],
        "title": "任桂阳监使挂冠养母述怀",
        "id": "d6450aa2-def0-4268-824e-31aea5e4a5e2"
    },
    {
        "author": "徐庚",
        "paragraphs": [
            "拨置南荒果是非，性真全取未生时。",
            "前溪流水日夜逝，楼上主人浑不知。"
        ],
        "title": "仁寿楼",
        "id": "49b6422a-bcc7-4b76-831b-0f16314dec36"
    },
    {
        "author": "寇国宝",
        "paragraphs": [
            "黄叶西陂水漫流，籧篨风急滞扁舟。",
            "夕阳暝色来千里，人语鸡声共一丘。"
        ],
        "title": "题阊门外小寺壁",
        "id": "86a36b61-8843-4d9a-8be0-731d7f918572"
    },
    {
        "author": "汪革",
        "paragraphs": [
            "问讯江南谢康乐，溪堂春木想扶疏。",
            "高谈何日看挥麈，安步从来可当车。",
            "但得丹霞访庞老，何须狗监荐相如。",
            "新年更励于陵节，妻子同鉏五亩蔬。"
        ],
        "title": "寄谢无逸",
        "id": "5cc4eb36-05cf-4c75-8c75-b37d872b94a1"
    },
    {
        "author": "汪革",
        "paragraphs": [
            "晏坐黉堂一事无，居官萧散似相如。",
            "偶违浊酒风前约，不见繁英雨后疏。"
        ],
        "title": "和吕居仁春日",
        "id": "c26f2bc7-772e-4adb-9027-ec0dd99c9197"
    },
    {
        "author": "汪革",
        "paragraphs": [
            "惟古制行，必中庸兮。",
            "降及末世，戾不通兮。",
            "首阳柱下，更拙工兮。"
        ],
        "title": "代荥阳公作张先生哀词",
        "id": "210914cc-04ce-4822-ac8b-dc2375cc48da"
    },
    {
        "author": "汪革",
        "paragraphs": [
            "贤女标名几度秋，行人抚事至今愁。",
            "湘云楚雨知何处，月冷风悲江自流。"
        ],
        "title": "贤女浦  其一",
        "id": "9f3bc621-7d5d-49e2-8c47-086efac770b3"
    },
    {
        "author": "汪革",
        "paragraphs": [
            "女子能留身后名，包羞忍耻漫公卿。",
            "可怜呜咽滩头水，浑似曹娥江上声。"
        ],
        "title": "贤女浦  其二",
        "id": "1faa562d-e3c1-47d3-be50-39b392540fb3"
    },
    {
        "author": "汪革",
        "paragraphs": [
            "霜重阶铺纨，风凛肌生粟。",
            "心庄耳目清，思虑无由俗。"
        ],
        "title": "岁暮书堂",
        "id": "c8e9903e-776f-4096-abb8-7fda4d04da14"
    },
    {
        "author": "汪革",
        "paragraphs": [
            "富贵空中花，文章木上瘿。",
            "要知真实地，惟有华严境。"
        ],
        "title": "诗一首",
        "id": "3182dd69-dce9-4a85-b399-e0fe95ea59b7"
    }
]