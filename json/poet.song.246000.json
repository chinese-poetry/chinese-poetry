[
    {
        "author": "仇远",
        "paragraphs": [
            "四郊皆积水，鸣雁一何多。",
            "随处沙头宿，常时月下过。",
            "弟兄求口食，羁旅困风波。",
            "寄语支更者，芦深有网罗。"
        ],
        "title": "雁",
        "id": "b710c878-1efe-445d-8b56-ac5b44768fab"
    },
    {
        "author": "仇远",
        "paragraphs": [
            "双星方卜夜，载宿已交秋。",
            "未觉炎凉改，先为草木忧。",
            "雁来催燕去，火老让金柔。",
            "阮籍知何事，江东尚滞留。"
        ],
        "title": "新秋",
        "id": "a6610ece-29c9-4e17-8c58-845fa61701ec"
    },
    {
        "author": "仇远",
        "paragraphs": [
            "明朝交白露，此夜起金风。",
            "灯下倚孤枕，篱根语百虫。",
            "梧桐何处落，杼轴几家空。",
            "客意惊秋半，炎凉信转蓬。"
        ],
        "title": "秋感  其一",
        "id": "afee71fd-d53b-4d90-828a-835cc8f0e376"
    },
    {
        "author": "仇远",
        "paragraphs": [
            "蛩依莎底露，萤堕树头风。",
            "秋已来多日，人谁念二虫。",
            "火流豳月应，云散楚天空。",
            "摇落年年事，吾生鬓亦蓬。"
        ],
        "title": "秋感  其二",
        "id": "e3b35b0f-20f4-4bf5-a836-6e94e1688570"
    },
    {
        "author": "仇远",
        "paragraphs": [
            "二花香更烈，不与一花同。",
            "曾记和云折，惟愁著雨空。",
            "旧游明月窟，古意小山丛。",
            "十日中秋过，浑疑秋未中。"
        ],
        "title": "八月二十三日三溪书房赏桂二花",
        "id": "cdb8036f-6fda-4992-91aa-ec0c91ff9251"
    },
    {
        "author": "仇远",
        "paragraphs": [
            "冷官宜静坐，借屋近荒村。",
            "无酒可延客，未昏先闭门。",
            "水明知月上，木落见梅尊。",
            "满目凄凉者，相逢不必言。"
        ],
        "title": "冷坐",
        "id": "e70737fa-513a-4340-9415-43616da78c1d"
    },
    {
        "author": "仇远",
        "paragraphs": [
            "抱膝坐终日，澹然忘是非。",
            "纵令官未满，已与世相违。",
            "古道平芜合，谁家新燕归。",
            "年荒烟火歇，空老一山薇。"
        ],
        "title": "抱膝",
        "id": "a86d2410-7c9c-47f0-8135-2bcd2dd42e86"
    },
    {
        "author": "仇远",
        "paragraphs": [
            "紫薇红槿外，忽见此花娇。",
            "纵被秋阳暴，何愁香雪消。",
            "梦回云冉冉，春远夜寥寥。",
            "魂隔梧桐雨，时吹玉笛招。"
        ],
        "title": "七月梨花",
        "id": "d6324951-ad73-4c0f-b270-9d8581743976"
    },
    {
        "author": "仇远",
        "paragraphs": [
            "我爱中秋月，行歌荒野中。",
            "乱云催薄暮，乔木易高风。",
            "镜里花难折，樽中酒不空。",
            "南飞有乌鹊，未见北来鸿。"
        ],
        "title": "和卞仲祥",
        "id": "b0a4027f-a37c-493f-8fc4-8886284b47da"
    },
    {
        "author": "仇远",
        "paragraphs": [
            "台城为客久，书札竟寥寥。",
            "山水舟车近，风霜岁月遥。",
            "穷猿犹择木，威凤合冲霄。",
            "曾有论文约，应须折简招。"
        ],
        "title": "和黄晋卿金陵见寄",
        "id": "0f451d67-2838-48b7-99b9-64c2ff4ce5bb"
    },
    {
        "author": "仇远",
        "paragraphs": [
            "待月东扉外，一枝明烛残。",
            "谁将丹桂子，种在碧云端。",
            "病叶依窗湿，饥鸿集渚寒。",
            "婵娟为雨妒，怊怅又更阑。"
        ],
        "title": "再和卞仲祥",
        "id": "f718c7ec-d616-45cd-90c1-0cedcf09c291"
    },
    {
        "author": "仇远",
        "paragraphs": [
            "贫是儒家事，生平畏四知。",
            "灯花空送喜，瓶粟不供炊。",
            "湖海心终在，田园计未迟。",
            "愿同华山叟，馿背倒能骑。"
        ],
        "title": "次西和韵",
        "id": "e96ccda6-9b0b-4f4a-ba67-4ca292d40148"
    },
    {
        "author": "仇远",
        "paragraphs": [
            "中秋才一宿，此夜已圆明。",
            "星斗何曾见，云烟不敢生。",
            "黄花千万粟，白髪两三茎。",
            "愁听东南角，奔腾风雨声。"
        ],
        "title": "八月十四夜月下闻秋声",
        "id": "54e60e55-a967-479c-afd9-e6df61a0450b"
    },
    {
        "author": "仇远",
        "paragraphs": [
            "不知何树叶，红润极鲜明。",
            "一片风吹落，几番霜染成。",
            "止啼诚诳语，题字亦闲情。",
            "把玩真堪惜，携归予绣枰。"
        ],
        "title": "树叶",
        "id": "bb7bffe2-64f9-4686-a215-000a02816099"
    },
    {
        "author": "仇远",
        "paragraphs": [
            "腊中晴色久，霜月冷森森。",
            "可但思元度，惟应忆道林。",
            "三更难得晓，一片欲归心。",
            "有约分苔石，南山苍树阴。"
        ],
        "title": "忆畅庆玉如四上人",
        "id": "f2f8235a-f777-48a1-84d5-f90a2e7827eb"
    },
    {
        "author": "仇远",
        "paragraphs": [
            "重衾惊骤冷，万瓦见浓霜。",
            "夹岸蒹葭白，空庭橘柚黄。",
            "宦情真淡泊，岁晚转荒凉。",
            "野寺钟声早，何人仆马忙。"
        ],
        "title": "晓霜",
        "id": "c89f85f4-b0d8-4c9b-962b-92390f0f0100"
    },
    {
        "author": "仇远",
        "paragraphs": [
            "初秋当望夜，平楚带斜曛。",
            "暑气能昏月，砧声不隔云。",
            "华灯浮白水，老衲诵冥文。",
            "漫说中元节，儒书惜未闻。"
        ],
        "title": "中元",
        "id": "ae4c732f-0b92-4272-9145-24824fa8f282"
    },
    {
        "author": "仇远",
        "paragraphs": [
            "旅食无生计，卑栖奈若何。",
            "饭惟供脱粟，衣未补香莎。",
            "户外履常满，床头金不多。",
            "老为文学掾，一似旧恩科。"
        ],
        "title": "和子野四首  其一",
        "id": "05b3f910-3555-467d-9dbe-74deb666c141"
    },
    {
        "author": "仇远",
        "paragraphs": [
            "穷冬霜霰集，行路古今难。",
            "举眼看浮世，何人耐岁寒。",
            "弃瓢将止酒，脱冕拟休官。",
            "一室能容膝，吾生亦易安。"
        ],
        "title": "和子野四首  其二",
        "id": "67d8b474-9e59-4aa4-8482-445a9e611440"
    },
    {
        "author": "仇远",
        "paragraphs": [
            "亨涂即畏涂，暮境欲何如。",
            "索米多贫士，钞诗欠小胥。",
            "自缘乡梦熟，顿与世情疏。",
            "会约逃名者，山间倒跨馿。"
        ],
        "title": "和子野四首  其三",
        "id": "3600d3d4-16ea-4fd7-9840-7b4046206118"
    },
    {
        "author": "仇远",
        "paragraphs": [
            "诡遇非吾事，支离笑我身。",
            "文章宁可拙，仕宦岂宜贫。",
            "乡故多新鬼，年荒少佚民。",
            "休嗟华黍废，阳谷易回春。"
        ],
        "title": "和子野四首  其四",
        "id": "4c43204f-a487-4729-af73-bf4f851f80d1"
    },
    {
        "author": "仇远",
        "paragraphs": [
            "醉眠春一榻，不记梦伊何。",
            "落月明红叶，寒厅暗绿莎。",
            "敝袍为客久，高枕阅人多。",
            "未有匡时策，无心中甲科。"
        ],
        "title": "再叠  其一",
        "id": "36043e91-6328-416b-97bc-77db4dd3fcac"
    },
    {
        "author": "仇远",
        "paragraphs": [
            "世态年年改，穷居事事难。",
            "予怀虽浩荡，此地本酸寒。",
            "古濑浮贞女，空斋贮冷官。",
            "枯肠与藜苋，岁久颇相安。"
        ],
        "title": "再叠  其二",
        "id": "67b42135-1299-448c-9903-bc5a6e22dd2b"
    },
    {
        "author": "仇远",
        "paragraphs": [
            "老景存三乐，浮生付六如。",
            "是非忘马指，憎爱任乌胥。",
            "故里仍饥馑，清流例阔疏。",
            "有人风雪外，诗在断桥馿。"
        ],
        "title": "再叠  其三",
        "id": "1d7ec16e-58d1-4823-83cc-74e65e3adf7c"
    },
    {
        "author": "仇远",
        "paragraphs": [
            "雪溪渔隠者，郊岛是前身。",
            "乍见犹疑傲，相逢不说贫。",
            "鹤招穷处士，梅伴老诗人。",
            "时共论文酒，衰颜少借春。"
        ],
        "title": "再叠  其四",
        "id": "43b2c0cd-90a8-4fc6-951b-107dda898ee3"
    },
    {
        "author": "仇远",
        "paragraphs": [
            "禁酤限十日，亡何能几何。",
            "流光徒荏苒，老眼自挼莎。",
            "江浙归心切，山林醒眼多。",
            "富家忧劝率，役后欲重科。"
        ],
        "title": "三叠  其一",
        "id": "4f88c21f-74eb-424d-a46c-c3909a905485"
    },
    {
        "author": "仇远",
        "paragraphs": [
            "为贫干寸禄，匏系欲归难。",
            "雁字谁能寄，鸥盟久已寒。",
            "自怜秦博士，何似卫伶官。",
            "终觉家居乐，高眠一枕安。"
        ],
        "title": "三叠  其二",
        "id": "81d07b93-fd33-4292-9ca1-80712b6e93f2"
    },
    {
        "author": "仇远",
        "paragraphs": [
            "在昔金渊地，烟花锦不如。",
            "衣冠尊史祖，山水识灵胥。",
            "富岁人多頼，前修日以疏。",
            "洪崖仙可问，愿乞雪精馿。"
        ],
        "title": "三叠  其三",
        "id": "2a5409a6-d70a-4d87-8111-6027d3a2c1a9"
    },
    {
        "author": "仇远",
        "paragraphs": [
            "饱吃芹宫饭，饥寒未迫身。",
            "公侯方重老，妻子莫忧贫。",
            "踪迹新丰客，心期画邑人。",
            "皇荂歌一曲，聊以和阳春。"
        ],
        "title": "三叠  其四",
        "id": "93f94624-9894-464a-9c1b-88a30d47f451"
    },
    {
        "author": "仇远",
        "paragraphs": [
            "夕晴殊可喜，小作川原游。",
            "水岸菰蒋合，野田鸿雁留。",
            "云烟易得晚，城市那知秋。",
            "落叶塞破屋，逃亡令我愁。"
        ],
        "title": "黄渚舟中  其一",
        "id": "6e2608cb-3ed2-44c7-bdb4-8b655e7b0c53"
    },
    {
        "author": "仇远",
        "paragraphs": [
            "酌彼溪店酒，醉向舟中眠。",
            "舟人待月出，急急乘晚牵。",
            "前山见瓦屋，小彴横沙田。",
            "回首六百载，我思唐谪仙。"
        ],
        "title": "黄渚舟中  其二",
        "id": "426fae3f-5f5e-425f-8ad7-e01918b02dee"
    },
    {
        "author": "仇远",
        "paragraphs": [
            "幽径秋阴合，青渠草色深。",
            "肯教木叶落，直见夕阳沉。",
            "独客逢来雁，新寒集远砧。",
            "芙蓉花似锦，有意媚高林。"
        ],
        "title": "棕庄",
        "id": "954a2682-10ce-48d2-9de7-385c26abeecb"
    },
    {
        "author": "仇远",
        "paragraphs": [
            "笑把青藜杖，远游黄鹤城。",
            "雨消战伐气，春生絃诵声。",
            "相从未有约，久别难为情。",
            "东望思渺渺，江长秋月明。"
        ],
        "title": "寄鄂渚王子文教授",
        "id": "0ae83437-7111-4338-b76c-9289d4d7e0e4"
    },
    {
        "author": "仇远",
        "paragraphs": [
            "西蜀杨君子，才为博士优。",
            "儒官清似水，学舍小于舟。",
            "吴地仍多潦，淮田薄有收。",
            "虽非温饱计，足解友朋忧。"
        ],
        "title": "送杨刚中赴淮安教授",
        "id": "fbdfeb07-adc1-48f0-89ca-3b28c70eff67"
    },
    {
        "author": "仇远",
        "paragraphs": [
            "朔风连夕起，浩荡厉严寒。",
            "远势惊春梦，微权属冷官。",
            "云行和月暗，木落打窗干。",
            "因忆吴船客，波涛寝不安。"
        ],
        "title": "风起",
        "id": "e8aa489d-e6cc-4aa0-837f-35ef93ce593d"
    },
    {
        "author": "仇远",
        "paragraphs": [
            "三门当驿道，四壁启僧房。",
            "颇有千竿竹，能令六月凉。",
            "撞钟山鹳起，煮茗石罂香。",
            "岸曲盘涡急，人言古濑阳。"
        ],
        "title": "广教寺",
        "id": "5555fc7f-b232-49c7-9c57-ff966fd5efb4"
    },
    {
        "author": "仇远",
        "paragraphs": [
            "春早风驱雪，天寒竹映门。",
            "灯前终夜读，笈内故书存。",
            "尚觉文章贵，那矜齿爵尊。",
            "向平愁未了，女嫁与儿昏。"
        ],
        "title": "次彦功韵",
        "id": "caa9f8be-206a-4de4-a0ee-2aa751694a41"
    },
    {
        "author": "仇远",
        "paragraphs": [
            "夜半雨忽止，老夫心顿宽。",
            "最怜儿女弱，难受雪霜寒。",
            "泽国无来棹，台城有去鞍。",
            "西村归未卜，此日敢求安。"
        ],
        "title": "雨止",
        "id": "763cb949-133f-4886-af68-7abb2c0d3fa4"
    },
    {
        "author": "仇远",
        "paragraphs": [
            "未草闲居赋，聊从薄宦游。",
            "江湖明老眼，风雨暗孤舟。",
            "客况何曾好，吾生本自浮。",
            "终然愧农圃，将有事西畴。"
        ],
        "title": "薄游",
        "id": "d4b45eec-35b0-4dd8-9656-9277abce65fa"
    },
    {
        "author": "仇远",
        "paragraphs": [
            "形影自相问，追随六十年。",
            "冷官真漫尔，归梦亦蘧然。",
            "但觉寒风暖，难令素髪玄。",
            "可能学陶令，家去有园田。"
        ],
        "title": "形影",
        "id": "5449f96c-95b9-4a2c-a8e5-6c85fa93227b"
    },
    {
        "author": "仇远",
        "paragraphs": [
            "闲官闲不尽，晓出古城阴。",
            "斗柄已插地，秋声将满林。",
            "故园三亩宅，落月几家砧。",
            "为报柴桑令，予今亦委心。"
        ],
        "title": "晓出西城",
        "id": "e59f189f-e8a2-4079-8af2-e9f5ac2ee7fd"
    },
    {
        "author": "仇远",
        "paragraphs": [
            "渰水不盈尺，大舟行水中。",
            "朦胧微有月，潋滟寂无风。",
            "时序三秋半，阴晴万里同。",
            "山歌与村笛，醉卧听渔童。"
        ],
        "title": "三更汎舟谢达剨  其一",
        "id": "ad1a0417-9d13-4d8b-879d-4cecc44f754a"
    },
    {
        "author": "仇远",
        "paragraphs": [
            "一望四十里，弥漫白浸天。",
            "何年围此水，为我垦成田。",
            "风使帆船疾，云和竹苇连。",
            "末流溪转狭，浮沫带蛟涎。"
        ],
        "title": "三更汎舟谢达剨  其二",
        "id": "fe525f2d-e48e-434a-a1e9-f7ea30f64d3e"
    },
    {
        "author": "仇远",
        "paragraphs": [
            "羸骖聊代步，按辔且徐行。",
            "凹凸惊前路，驱驰羨后生。",
            "晓回天尚闇，路滑雨初晴。",
            "得似肩舆稳，归来醉不惊。"
        ],
        "title": "代步",
        "id": "356c38dd-c4da-4cc5-bb44-194f33d6b339"
    },
    {
        "author": "仇远",
        "paragraphs": [
            "野步上西门，宽平又一村。",
            "疏篱围古井，密树拥高坟。",
            "家有田园乐，氓知守令尊。",
            "因思兴废事，变灭似秋云。"
        ],
        "title": "舍北野步",
        "id": "b98ea469-ef62-4365-b826-29a4685ee8a2"
    },
    {
        "author": "仇远",
        "paragraphs": [
            "爱山如爱士，交友竟忘年。",
            "未老先辞禄，能闲始是仙。",
            "清谈真药石，雅志乐林泉。",
            "笑看衡门外，随风柳絮颠。"
        ],
        "title": "次萧饶州韵  其一",
        "id": "67d60778-71a0-4e9e-8a7a-4c5a898f8641"
    },
    {
        "author": "仇远",
        "paragraphs": [
            "谦谦贤太守，止止乐闲居。",
            "健笔凌三谢，高风继二疏。",
            "家犹传故笏，梦不到安车。",
            "何处溪山好，相从结草庐。"
        ],
        "title": "次萧饶州韵  其二",
        "id": "30253fcd-72f0-4aaa-89a7-d72c0f7bafbe"
    },
    {
        "author": "仇远",
        "paragraphs": [
            "寓舍已三迁，闲官又一年。",
            "酒杯时乐圣，茶椀欲通仙。",
            "爱笋从穿壁，浇花自汲泉。",
            "谁能问前代，刘蹶与秦颠。"
        ],
        "title": "次萧饶州韵  其三",
        "id": "9f5e0a7d-0fea-47ef-a846-850e8317dd62"
    },
    {
        "author": "仇远",
        "paragraphs": [
            "数椽西郭外，元不异村居。",
            "官冷谋升斗，头童怯比疏。",
            "莫愁书费纸，肯叹出无车。",
            "也胜焦征士，蜗牛卧雪庐。"
        ],
        "title": "次萧饶州韵  其四",
        "id": "b2fe91f0-7201-416d-9642-6ba24bfd252a"
    },
    {
        "author": "仇远",
        "paragraphs": [
            "同室过百指，一官寖四年。",
            "幸无乞米帖，何取买山钱。",
            "止酒陶元亮，思归孟浩然。",
            "干鱼兼菜把，颇胜酌贪泉。"
        ],
        "title": "同室",
        "id": "5847e9c0-8df3-4616-85bf-c85a67256644"
    },
    {
        "author": "仇远",
        "paragraphs": [
            "朋酒朝朝乐，乡心夜夜愁。",
            "朱云难作吏，宋玉易悲秋。",
            "陵谷何曾改，田园未可求。",
            "南来几鸿雁，亦为稻粱谋。"
        ],
        "title": "朋酒",
        "id": "b06600d6-9418-44b7-9f22-e38bba9a23a2"
    },
    {
        "author": "仇远",
        "paragraphs": [
            "文学本闲官，长年愧素餐。",
            "出门还自笑，行路有何难。",
            "风日幽怀畅，江山望眼宽。",
            "六朝遗迹在，随喜一游观。"
        ],
        "title": "之金陵",
        "id": "cf377372-2af6-4f0a-a8d4-11e21b16beef"
    },
    {
        "author": "仇远",
        "paragraphs": [
            "诸老俱尘土，令予双泪流。",
            "几年能再见，一气故应休。",
            "江左衣冠尽，人间翰墨留。",
            "空山茅屋底，野史属谁修。"
        ],
        "title": "方万里史敬舆陈孝先龚圣予胡穆仲相继沦没令人感怆",
        "id": "9507b7d6-3f8f-4361-a9bf-00f3a4ee225c"
    },
    {
        "author": "仇远",
        "paragraphs": [
            "山水未游徧，其如归梦何。",
            "独怜黄渚月，相隔白沤波。",
            "秋尽那无雁，霜迟尚有荷。",
            "终期共灯火，插架异书多。"
        ],
        "title": "寄陈南翔张伯成主宾",
        "id": "de5e5bc0-fa30-4afb-8062-9d22810cf883"
    },
    {
        "author": "仇远",
        "paragraphs": [
            "衮衮岁年晚，冥冥车马尘。",
            "饥乌方畏雪，冻草已矜春。",
            "乡老知谁健，儒官自古贫。",
            "明朝除夜近，市井悄无人。"
        ],
        "title": "遣意  其一",
        "id": "af709246-fcbb-4098-b1ac-7fda100ba7bf"
    },
    {
        "author": "仇远",
        "paragraphs": [
            "抖擞老精神，飘蓬又一春。",
            "敢言惟有我，每恨不如人。",
            "文字须称韵，功名莫认真。",
            "青铜杖头在，留与买乌薪。"
        ],
        "title": "遣意  其二",
        "id": "c445ec9e-4892-4022-9a49-307af5db1f44"
    },
    {
        "author": "仇远",
        "paragraphs": [
            "宦游今倦矣，岁晚意何如。",
            "腊雪不到地，春风先满闾。",
            "邻翁寒乞炭，溪女晓供鱼。",
            "多有梅花处，吾将卜隠居。"
        ],
        "title": "遣意  其三",
        "id": "cfe6e9fc-9fa1-4bb7-b964-71fbd1b94b8d"
    },
    {
        "author": "仇远",
        "paragraphs": [
            "一自仪秦去，从衡直到今。",
            "士缘贫失节，交以利知心。",
            "乍可昏求火，何堪昼见金。",
            "狂澜回已倒，犹幸有山林。"
        ],
        "title": "利交",
        "id": "0159db83-719a-42b8-a24e-9a6741b167ae"
    },
    {
        "author": "仇远",
        "paragraphs": [
            "今夕知何夕，此声非恶声。",
            "窗前疑月色，枕上误天明。",
            "未必皆三唱，惟应只四更。",
            "姑苏城外寺，此际已钟鸣。"
        ],
        "title": "闻鸡",
        "id": "286d0498-1a9e-4f81-b447-50601a733e34"
    },
    {
        "author": "仇远",
        "paragraphs": [
            "水轩寒最早，偏称冷官居。",
            "老态重衾薄，秋声四壁虚。",
            "霜前蛩渐少，雨后叶全疏。",
            "渔叟顽如铁，鹑衣晓捕鱼。"
        ],
        "title": "题水轩",
        "id": "a142264c-f053-4ab8-95ea-3693d78169e5"
    },
    {
        "author": "仇远",
        "paragraphs": [
            "腐儒乖世用，作事例迂疏。",
            "浪走长安道，欲投光范书。",
            "悬知成漫尔，可笑赋归与。",
            "寄语陈言者，毋轻出草庐。"
        ],
        "title": "有感",
        "id": "3cb07798-3a08-4828-9f4d-8f749d15190d"
    },
    {
        "author": "仇远",
        "paragraphs": [
            "淫雨喧中夜，羁人积隠忧。",
            "葵倾那有日，麦腐欲无秋。",
            "小市浑如洗，前溪漫不流。",
            "林鸠兼垤鹳，聒聒几时休。"
        ],
        "title": "潦雨排闷二首  其一",
        "id": "9759bea8-12cb-4e08-940b-d67225bb3707"
    },
    {
        "author": "仇远",
        "paragraphs": [
            "宿雨涨溪流，江南四月秋。",
            "市无粮得粜，田有麦难收。",
            "官况全然冷，民饥绝可忧。",
            "沙鸥应笑我，何日放归舟。"
        ],
        "title": "潦雨排闷二首  其二",
        "id": "57497e7e-4192-4fd2-a075-53035d600347"
    },
    {
        "author": "仇远",
        "paragraphs": [
            "跨马入城去，驱鸡上屋飞。",
            "闲官差可乐，徒步未为非。",
            "杜老平明出，山公倒载归。",
            "晚汀沙水阔，野鹜得相依。"
        ],
        "title": "跨马",
        "id": "47716640-5b6c-448e-9478-931478d1ccaa"
    },
    {
        "author": "仇远",
        "paragraphs": [
            "金渊醇酒贱，足可醉亡何。",
            "日觉醒时少，其如饮不多。",
            "人生间调笑，俗事暗消磨。",
            "此意神仙会，山童亦解歌。"
        ],
        "title": "醉歌三首  其一",
        "id": "5ed19cb1-1859-4a72-b4f5-f01fa4f62ae5"
    },
    {
        "author": "仇远",
        "paragraphs": [
            "客居真易过，凡事不如仪。",
            "惟有闲寻睡，浑无趣作诗。",
            "晚晴行数步，日午酌三巵。",
            "系马庭阶下，人多借去骑。"
        ],
        "title": "醉歌三首  其二",
        "id": "99348f46-dcef-460b-9922-2b73ce7c878c"
    },
    {
        "author": "仇远",
        "paragraphs": [
            "清狂歌窈窕，微醉困瞢腾。",
            "酒薄多疑水，官闲一似僧。",
            "已知灯即火，不愿谷为陵。",
            "百事俱能了，惟余饮未能。"
        ],
        "title": "醉歌三首  其三",
        "id": "5ac91cfd-5d96-4c02-a69c-74e0a0c6035d"
    },
    {
        "author": "仇远",
        "paragraphs": [
            "金渊岂爱我，我自爱金渊。",
            "似蜜醪尤美，如珠米更圆。",
            "携家踰八口，窃禄又三年。",
            "书册盈归箧，毋嫌载月船。"
        ],
        "title": "自爱",
        "id": "c0727e2f-1106-4f0f-8db3-64bd9f9011c1"
    },
    {
        "author": "仇远",
        "paragraphs": [
            "山林空入梦，诗酒未忘怀。",
            "老兴自不浅，卿言亦大佳。",
            "封侯无骨相，学道有心斋。",
            "安乐行窝在，栖栖且避乖。"
        ],
        "title": "和友人韵",
        "id": "63a806ad-d514-4dea-ba86-b11809f7cdc0"
    },
    {
        "author": "仇远",
        "paragraphs": [
            "西晋文章伯，南台法令师。",
            "常因行部日，记得从游时。",
            "敏手除三害，贞心畏四知。",
            "何由侍王导，挥麈话襟期。"
        ],
        "title": "呈王达之御史",
        "id": "ede89443-a6c3-4ddd-9dc1-3e18c2712f13"
    },
    {
        "author": "仇远",
        "paragraphs": [
            "萍水偶相逢，金渊客路中。",
            "帆船明日发，尊酒几时同。",
            "穷达无先后，交游贵始终。",
            "湖堤梅柳外，有约舣疏篷。"
        ],
        "title": "赠别叶子启郭祥卿",
        "id": "e4baf5ee-a4b0-483d-9ce7-6bd7bd9dbd54"
    },
    {
        "author": "仇远",
        "paragraphs": [
            "汝自骑高马，予宁坐敝车。",
            "功名输俊茂，天地著迂疏。",
            "漫说痴人梦，仍看后世书。",
            "谪仙酒楼在，不醉欲何如。"
        ],
        "title": "敝车",
        "id": "868ed453-c1ce-4b9c-ab47-c10e1fd316cc"
    },
    {
        "author": "仇远",
        "paragraphs": [
            "杜老曾题品，依稀旧隠居。",
            "颇知书有味，肯教子为儒。",
            "筑屋先通燕，开池剩养鱼。",
            "相邀须饮醉，酒熟不烦沽。"
        ],
        "title": "张氏隠居",
        "id": "5d9d9823-a5c7-4f37-abd4-474af080bd75"
    },
    {
        "author": "仇远",
        "paragraphs": [
            "趁雨过云关，东风尚峭寒。",
            "野花浑未放，石路卒难干。",
            "薄酒无多酌，穷途信少欢。",
            "归来借蓑笠，莫作老坡看。"
        ],
        "title": "过郑氏幽居",
        "id": "20054db4-a865-4d89-b18d-677e41c26828"
    },
    {
        "author": "仇远",
        "paragraphs": [
            "八十一年前，科名已褎然。",
            "依刘王粲檄，入洛贺循船。",
            "受禅碑谁上，闲情赋自传。",
            "江山英气歇，堪恨亦堪怜。"
        ],
        "title": "怀方严州  其一",
        "id": "00cfb4f3-3aea-468a-897e-be00bd8c0866"
    },
    {
        "author": "仇远",
        "paragraphs": [
            "八十一年终，堪嗟旅衬穷。",
            "胸中元耿耿，身外竟空空。",
            "白首太玄草，紫阳虚谷翁。",
            "平生有遗恨，五马未乘骢。"
        ],
        "title": "怀方严州  其二",
        "id": "1bef3377-6925-44c2-8ca9-af751bdfb014"
    },
    {
        "author": "仇远",
        "paragraphs": [
            "八十一年亡，哀哉老紫阳。",
            "佳儿方戒道，小妾漫专房。",
            "每忆先生被，常怀太守章。",
            "桐江诗万首，端可及龟堂。"
        ],
        "title": "怀方严州  其三",
        "id": "80839092-58ff-45d1-a73c-1f134c2df9d5"
    },
    {
        "author": "仇远",
        "paragraphs": [
            "八十一年身，栖迟客馆贫。",
            "登门曾有我，铭墓竟何人。",
            "醉梦高楼月，悲歌故国春。",
            "可能函玉骨，归葬练溪滨。"
        ],
        "title": "怀方严州  其四",
        "id": "578830ce-c5a4-490c-9989-a9a1aea8287f"
    },
    {
        "author": "仇远",
        "paragraphs": [
            "八十一年休，云何不首丘。",
            "岂无商女恨，肯作贾胡留。",
            "书籍从人卖，田园有子收。",
            "乌聊山在望，风雪去悠悠。"
        ],
        "title": "怀方严州  其五",
        "id": "92cacf84-761f-4b95-95ee-bc8017099973"
    },
    {
        "author": "仇远",
        "paragraphs": [
            "少日登山屐，中年上水船。",
            "黄花犹自绿，白髪若为玄。",
            "但觉杯行速，那知帽影偏。",
            "南峰深秀处，回首重潸然。"
        ],
        "title": "怀张似之",
        "id": "bda05502-4ddf-4705-920b-b9d76cc47a2c"
    },
    {
        "author": "仇远",
        "paragraphs": [
            "俯瞰秦淮水，前瞻鲁泮宫。",
            "明知倚阑者，不是钓鱼翁。",
            "古石棱棱长，春潮脉脉通。",
            "状元真宰相，千古一吴公。"
        ],
        "title": "钓鳌亭",
        "id": "591381fb-203b-4018-839d-a9ddedbfce71"
    },
    {
        "author": "仇远",
        "paragraphs": [
            "避喧迁出郭，岁晚尚担簦。",
            "陋室大于斗，长途滑似冰。",
            "岂无问字酒，共守读书灯。",
            "老病须微禄，归田恨未能。"
        ],
        "title": "除夜新居  其一",
        "id": "3a901b78-5250-47bb-a66f-7537f3711772"
    },
    {
        "author": "仇远",
        "paragraphs": [
            "籸盆夹道明，爆竹小儿惊。",
            "但听窗前雪，不知楼上更。",
            "流年双羽急，深夜一鸡鸣。",
            "浅醉和衣睡，明朝要贺正。"
        ],
        "title": "除夜新居  其二",
        "id": "b47537bc-068f-4657-9aad-76a1434203fb"
    },
    {
        "author": "仇远",
        "paragraphs": [
            "茅簷盈尺雪，真是冷官居。",
            "穷巷稀人迹，今朝是岁除。",
            "聒厅无鼓吹，消夜足琴书。",
            "晓冻冰桥滑，邻家借板舆。"
        ],
        "title": "除夜新居  其三",
        "id": "6b63eda2-f317-4036-a16b-2f30de22b24d"
    },
    {
        "author": "仇远",
        "paragraphs": [
            "绣衣玉节驻江城，放得元宵两夜晴。",
            "陆地金莲方滟滟，一天明月故盈盈。",
            "逻兵酣卧忘钟韵，游子欢呼趁鼓声。",
            "儿女看灯归较晚，老夫自剔读书檠。"
        ],
        "title": "元夕放夜",
        "id": "6e539f62-e34b-4250-93e5-ab6d1734a562"
    },
    {
        "author": "仇远",
        "paragraphs": [
            "杖藜久不到西坡，苔上梅花积渐多。",
            "野屋荒凉谁管领，酒尊期会竟蹉跎。",
            "韶光二月已强半，乐事一生能几何。",
            "頼有邻园春可折，洗瓶斜插在行窝。"
        ],
        "title": "忆西坡梅",
        "id": "9ea47643-14ff-458e-b3d0-4b930871259d"
    },
    {
        "author": "仇远",
        "paragraphs": [
            "从来赛社说金渊，鼓笛钲旗隘市廛。",
            "地上鬼神行白昼，夜中风雨洗青天。",
            "妖氛旱魃驱无迹，和气欢声兆有年。",
            "车马纵观儿女事，老夫闭户读韦编。"
        ],
        "title": "三月二十六日书所闻",
        "id": "413257b9-861e-47c3-8019-b1ed8995a498"
    },
    {
        "author": "仇远",
        "paragraphs": [
            "檇李城边送客船，梅花一别又三年。",
            "清风朗月思元度，骏马名姬羨谪仙。",
            "湖海倦游予白髪，园林真乐子青毡。",
            "楚生卜宅平生志，归日相从学力田。"
        ],
        "title": "寄陈仲麟",
        "id": "77e0b3ad-f1f1-426c-8b7d-df4dbb569eed"
    },
    {
        "author": "仇远",
        "paragraphs": [
            "业风宦海足波澜，常忆西湖南北山。",
            "熟处肯忘生处乐，别时虽易见时难。",
            "奉亲还舍君先得，投檄归田我未闲。",
            "漫说桃源人迹绝，故园松菊半荒残。"
        ],
        "tags": [
            "西湖"
        ],
        "title": "予自存博解印归乡心日夜相趣古人有名山川处辄忘归然归未易忘也梦得一联续之",
        "id": "c317d0a4-1cb5-4a17-8e5e-8a75cb6dbfc4"
    },
    {
        "author": "仇远",
        "paragraphs": [
            "肯向金渊暂泊舟，相逢衮衮别方休。",
            "移宫换羽周郎顾，咏月吟风太白游。",
            "床上无金犹好客，尊中有酒可消愁。",
            "明朝又作台城客，细看青山似洛州。"
        ],
        "title": "送张叔夏游金陵",
        "id": "45b843c5-a800-4b98-ab2d-5acc65bd8618"
    },
    {
        "author": "仇远",
        "paragraphs": [
            "征商廉干不言钱，异事同寮又一年。",
            "美誉正香金濑曲，归心已在冶城边。",
            "家传簪笏青溪谱，风送旌旗上水船。",
            "小草相依行有日，莫须掺别重凄然。"
        ],
        "title": "送陈壮甫税使归金陵",
        "id": "c27c5d16-db0b-4336-b6d3-2a5993344c2b"
    },
    {
        "author": "仇远",
        "paragraphs": [
            "夜来听雨梦仇溪，梦觉招邀客赋诗。",
            "我自不分官冷热，子须能别酒淳漓。",
            "江头风顺鲈鱼到，天外春归杜宇知。",
            "十日菊花元不减，恰如六月见蒲葵。"
        ],
        "title": "萧饶州见寄次韵",
        "id": "48d15294-a1a8-498f-a2e8-ad67c2936783"
    },
    {
        "author": "仇远",
        "paragraphs": [
            "新岁连朝喜遇晴，宜人宜谷最关情。",
            "郊原尚觉春光薄，市井先传米价平。",
            "趁暖飞虫生灭易，向阳征雁去留轻。",
            "北门冷掾无公事，闲看官梅野柳争。"
        ],
        "title": "喜晴",
        "id": "f3cbf752-582f-4efe-a801-d2b103df74c3"
    },
    {
        "author": "仇远",
        "paragraphs": [
            "一溪流水数家村，短栎长松映荜门。",
            "不是花通辋川口，祇疑路隔武陵源。",
            "小桥瘦马行春色，远浦青山带雨痕。",
            "楼观玲珑云缥缈，须知画里别干坤。"
        ],
        "title": "题赵千里溪山春游图",
        "id": "559c9805-5b5d-40a4-9644-89408d9f65b2"
    },
    {
        "author": "仇远",
        "paragraphs": [
            "曾向清溪采白苹，江东日暮别经春。",
            "投金濑上思归客，浮玉山前忆故人。",
            "千里云萍应念我，一庭风树敢忘亲。",
            "挂蓑石暖苔衣厚，拟买渔舠作近邻。"
        ],
        "title": "寄武康王居正",
        "id": "567f92d4-c861-40a3-bcde-3794a54a7ca7"
    },
    {
        "author": "仇远",
        "paragraphs": [
            "句曲峰峦翠倚天，琳宫琼馆宴神仙。",
            "水程才隔一百里，脚债未偿三十年。",
            "几拟看山携酒去，相期听雨对床眠。",
            "何当拨遣尘间事，一试松根喜客泉。"
        ],
        "title": "寄梁中砥",
        "id": "891a6dce-c560-4942-ae77-028441f8cebd"
    },
    {
        "author": "仇远",
        "paragraphs": [
            "西窗隠几读南华，颇悟亡羊与战蜗。",
            "住久不知身是客，归休谁谓女无家。",
            "向阳野竹先抽笋，待雪官梅欲试花。",
            "我爱睡乡真乐地，底须频吃玉川茶。"
        ],
        "title": "寄子野",
        "id": "27b51712-f555-4c03-95c4-5f2fbb4ad8da"
    },
    {
        "author": "仇远",
        "paragraphs": [
            "何年偷舐玄霜鼎，变却蟾宫玉雪姿。",
            "毛颖未封先试墨，褐衣乍著便披缁。",
            "移来旸谷乌相对，跃入阴山鬼不知。",
            "踪迹分明予甚爱，正当秋晓月明时。"
        ],
        "title": "黑兔",
        "id": "643de3e7-07f1-440e-bb40-fd6dbea7aa57"
    },
    {
        "author": "仇远",
        "paragraphs": [
            "雪暗江湖入暮年，何人苇外小延缘。",
            "水痕不动玉平岸，春意欲回花满天。",
            "懒出恐消桐屐蜡，醉吟忘上苎袍船。",
            "行当归学林和靖，结屋梅根伴鹤眠。"
        ],
        "title": "和刘君佐韵寄董静传高士",
        "id": "eaaa0dff-dd08-46d2-8917-681fd7f63b65"
    },
    {
        "author": "仇远",
        "paragraphs": [
            "坤宫半夜一声雷，蛰户花房晓已开。",
            "野阔风高吹烛灭，电明雨急打窗来。",
            "顿然草木精神别，自是寒暄气候催。",
            "惟有石龟并木雁，守株不动任春回。"
        ],
        "title": "惊蛰日雷",
        "id": "18fe9bbc-a3a5-45e8-87e6-da15251a4eee"
    },
    {
        "author": "仇远",
        "paragraphs": [
            "离羣野雁在中庭，驯养经年羽翼成。",
            "因为哀鸣殊可念，岂知飞去太无情。",
            "天阴月黑多机穽，岁晚山空少弟兄。",
            "愿尔水田常饱煖，春风早问北归程。"
        ],
        "title": "雁去",
        "id": "d71d7e93-b8b6-42af-8c53-9da874dbac18"
    },
    {
        "author": "仇远",
        "paragraphs": [
            "三年尘土白须眉，拟向西湖濯客衣。",
            "林下杜鹃犹劝去，海边鸥鸟亦知几。",
            "及瓜将得葵丘代，存菊须寻栗里归。",
            "见说中山屠博士，乡心也趁白云飞。"
        ],
        "tags": [
            "西湖"
        ],
        "title": "寄屠存博",
        "id": "b274f98b-6396-42a9-a021-309d2e3e448a"
    },
    {
        "author": "仇远",
        "paragraphs": [
            "霜力风威各逞强，老夫絮被不离床。",
            "一贫已幸官将满，百计无如归最长。",
            "别后交朋难得信，梦中文字不成章。",
            "从来心似梅花白，莫入东风桃李场。"
        ],
        "title": "再寄子野",
        "id": "912d036b-e4e0-4fa3-a587-64a49f1f6b7e"
    },
    {
        "author": "仇远",
        "paragraphs": [
            "几年不寄子公书，忽向燕南遗鲤鱼。",
            "天远地遥归未得，男婚女嫁事何如。",
            "壮游自致青云上，漫仕谁怜白髪余。",
            "西浙林泉俱可隠，毋忘旧约共闲居。"
        ],
        "title": "寄邓善之",
        "id": "54992877-f28d-4399-8860-f206491cfc86"
    },
    {
        "author": "仇远",
        "paragraphs": [
            "几日冥迷醉梦中，醒来衣袖裹春风。",
            "杜鹃未歇鸟声碎，芍药已开花信空。",
            "差胜跨馿愁杜老，尽教骑马笑山公。",
            "卑官安得金貂换，尚有杖头三百铜。"
        ],
        "title": "醉闻杜宇",
        "id": "751b2928-958a-43e9-8c0b-f2d762483b10"
    },
    {
        "author": "仇远",
        "paragraphs": [
            "不谓村园见此花，娇红数朵眩晴霞。",
            "可怜国色天香种，竟落田夫野老家。",
            "略具杯盘供笋蕨，已拼杖屦污泥沙。",
            "莫愁乳鹿衔春去，自有蓬蒿尽力遮。"
        ],
        "title": "北村吴园雨中赏牡丹主人留饮",
        "id": "6f8b6137-3e09-4d3b-aa21-a1ba7d697134"
    },
    {
        "author": "仇远",
        "paragraphs": [
            "不负平生下泽车，宦游卜宅亦村墟。",
            "家贫累重须干禄，官冷身闲可读书。",
            "高柳每闻鶑娅姹，破篱时度竹萧疏。",
            "西南林壑堪娱晚，静看飞云自卷舒。"
        ],
        "title": "官冷",
        "id": "3db43408-b60b-4716-933a-bfb10bd5de75"
    },
    {
        "author": "仇远",
        "paragraphs": [
            "早起方夸甲子晴，夜分忽又似盆倾。",
            "黑云冉冉连灯暗，白浪滔滔与岸平。",
            "芹未出泥先有燕，花都委地尚无鶑。",
            "东桥沙觜多舟楫，直下荆溪不待撑。"
        ],
        "title": "喜晴复雨",
        "id": "2e186bd8-efd3-44b5-a8a2-6a08ad4130bf"
    },
    {
        "author": "仇远",
        "paragraphs": [
            "湘魄能传楚泽芳，何如倒载醉襄阳。",
            "夕阴空照栽葵圃，宿雨难干打麦场。",
            "龙去涎留丹井湿，燕归泥落墨池香。",
            "枉将黍粽沉蛟窟，移与江村饷水荒。"
        ],
        "title": "五日",
        "id": "5947e4df-957e-4369-ab0a-065b436e9f2f"
    },
    {
        "author": "仇远",
        "paragraphs": [
            "才放庚申一日晴，天明一日雨如倾。",
            "乌云覆地阴阴合，白浪侵田滟滟平。",
            "屋漏未干连础润，桥低欲压碍舟行。",
            "桔橰不是闲家具，会听溪边鹅鹳鸣。"
        ],
        "title": "雨",
        "id": "e9bfd8bf-46be-4a69-8ba8-4b456dd496fd"
    },
    {
        "author": "仇远",
        "paragraphs": [
            "梅霖寒似麦秋天，风葛凄凄未脱绵。",
            "金弹落池卢橘熟，红裙委地石榴鲜。",
            "汨罗遗恨空千载，濑水闲居尚一年。",
            "蒲酒相邀须径醉，归寻枕席付高眠。"
        ],
        "title": "雨坐  其一",
        "id": "7be490fc-fa00-4b83-8b83-408170e66808"
    },
    {
        "author": "仇远",
        "paragraphs": [
            "两年蒲节雨霏微，误我中山采药期。",
            "骑马出门随所寓，看花酌酒复奚疑。",
            "量悭未易胜金盏，臂弱犹堪系彩丝。",
            "追忆侯家陪宴赐，素纨红葛翠交枝。"
        ],
        "title": "雨坐  其二",
        "id": "7a51a9ac-6613-4a6c-a0a0-96fcba10b9d3"
    },
    {
        "author": "仇远",
        "paragraphs": [
            "坏垣荒迳入蒿莱，不惹康衢半点埃。",
            "赏静偏怜雏笋长，趁凉自引瘦筇来。",
            "杯余潄齿呼新茗，石上题诗剥古苔。",
            "试问依簷双老桧，何如列柏在乌台。"
        ],
        "title": "与子野过永仙观循西城以归邂逅李戒甫夕山西爽诗料满目子野明发诗来予次韵  其一",
        "id": "ecf7b3e9-51b0-42af-9b72-8ca2f78b8ff7"
    },
    {
        "author": "仇远",
        "paragraphs": [
            "一笑相逢李伯时，树阴匝地绿云低。",
            "林梢落日犹余丈，天下好山多在西。",
            "我醉欲归须客送，君装已趣尚鹃啼。",
            "明朝定有新诗句，且让溪翁向上题。"
        ],
        "title": "与子野过永仙观循西城以归邂逅李戒甫夕山西爽诗料满目子野明发诗来予次韵  其二",
        "id": "cd600861-c802-4ba7-9750-c90e3d87a60a"
    },
    {
        "author": "仇远",
        "paragraphs": [
            "西望宽平倦眼开，风收云翳扫烟埃。",
            "谁能白日卷帘坐，尽看青山排闼来。",
            "合沓断冈如引蔓，盘陀大石不生苔。",
            "此中林壑多仙迹，何必吹箫更楚台。"
        ],
        "title": "寓舍在青安门外由是出郊不数里羣山献状如游龙如奔马如踞虎豹深秀坡陀不一而足似有招引赋诗之意遂约子野再用韵  其一",
        "id": "31e5b02f-a163-4e79-a324-5b2849cc78a9"
    },
    {
        "author": "仇远",
        "paragraphs": [
            "山列瑶簪束不齐，过云舒卷树高低。",
            "孟郊李白曾行处，泰华瑯琊尽向西。",
            "瘦马自穿幽径去，老鶑犹恋落花啼。",
            "岂无崖壁平如削，留与诗人醉墨题。"
        ],
        "title": "寓舍在青安门外由是出郊不数里羣山献状如游龙如奔马如踞虎豹深秀坡陀不一而足似有招引赋诗之意遂约子野再用韵  其二",
        "id": "4ab822bd-0f2d-4c49-ad41-26824b0d2cba"
    },
    {
        "author": "仇远",
        "paragraphs": [
            "正忧蕴蕴与隆隆，怪得连朝起大风。",
            "酷日从今宜敛暑，大王自古解称雄。",
            "中庭老树吹将折，破屋重茅卷已空。",
            "可是南溟茝欲化，爰居先避鲁门东。"
        ],
        "title": "和仲祥大风韵  其一",
        "id": "095d6d33-c4b1-4664-a038-74eda0ab8d8f"
    },
    {
        "author": "仇远",
        "paragraphs": [
            "非雨非雷势可乘，柔枝弱叶力难胜。",
            "疾于健将追奔马，豪似吟仙赋大鹏。",
            "柱砥潜移黄螘穴，山屏尽启白云縢。",
            "直须少霁飞廉怒，水落圩田谷再登。"
        ],
        "title": "和仲祥大风韵  其二",
        "id": "d56bb8ed-4c80-4e7d-a5cd-22f6b7dd1038"
    },
    {
        "author": "仇远",
        "paragraphs": [
            "谁割巫山一片云，峰峦罗列比儿孙。",
            "嵌空自是天生穴，剥蚀无非水渲痕。",
            "霜削秋清连竹色，露腴晓翠及蒲根。",
            "九峰九锁参差似，永镇仇溪第一村。"
        ],
        "title": "巫云九峰",
        "id": "64debe5a-07f3-473e-9761-39483a36f332"
    },
    {
        "author": "仇远",
        "paragraphs": [
            "雨师殿后疾雷先，风卷浮云似擘绵。",
            "大点成沤添黑潦，浓阴匝地暗青天。",
            "崦中暴长弥漫水，圩上平沉沮洳田。",
            "米直顿增车戽急，早推红日丽金渊。"
        ],
        "title": "观雨",
        "id": "e0dd18bf-cd50-4df4-9694-f644f538a915"
    },
    {
        "author": "仇远",
        "paragraphs": [
            "黄帽棕鞋隠者便，青衫槐笏我家传。",
            "一生碌碌空多事，六袠骎骎欠二年。",
            "安乐窝中闲有味，温柔乡里老无缘。",
            "浮沉宦海终非愿，早葺山南屋数椽。"
        ],
        "title": "宦海",
        "id": "808bab62-3ec0-40a7-9c67-42be7345c78c"
    },
    {
        "author": "仇远",
        "paragraphs": [
            "只隔山中一日程，书船暂泊溧阳城。",
            "儒冠喜见贤翁季，道眼相看老弟兄。",
            "酒量吞江凉更阔，蝉声送客晚争鸣。",
            "青衫肯为琵琶湿，笑向天涯看月明。"
        ],
        "title": "屠存博教授赴溧水任留饮寓舍",
        "id": "c7721366-d0a0-4137-9183-e1054da76a16"
    },
    {
        "author": "仇远",
        "paragraphs": [
            "七不能堪一不成，闲云自恨出山轻。",
            "柳枝骆马爱心断，莼菜鲈鱼归兴生。",
            "薄宦栖栖留泮水，故人渺渺隔台城。",
            "对床风雨何时卜，共翦青灯话到明。"
        ],
        "title": "寄戚子云",
        "id": "b41ba7cc-81d3-45b8-91f1-618870be64d0"
    },
    {
        "author": "仇远",
        "paragraphs": [
            "三载金渊入幙宾，转当繁剧转精神。",
            "高堂多有承颜乐，巨室都无切齿人。",
            "此日吏民争卧辙，他时事业继埋轮。",
            "语儿溪上沧浪水，有约征衣共浣尘。"
        ],
        "title": "送张巨川归崇德",
        "id": "43a8319b-1f03-4154-8c88-6643cbefd6e0"
    },
    {
        "author": "仇远",
        "paragraphs": [
            "东风已扫九衢埃，何事飚轮去复回。",
            "秋信苹洲凉渐迫，人家蓬户昼难开。",
            "低田受水祥禾偃，乱石飞空巨木摧。",
            "见说长淮旱无雨，蜚蝗几欲渡江来。"
        ],
        "title": "二十五日东风少定辛丑夜西风再作",
        "id": "0ac42517-a9b7-49b4-a392-d2189cbb06bb"
    },
    {
        "author": "仇远",
        "paragraphs": [
            "端午凄凉雨压城，忽然端六报新晴。",
            "素衣尘暗行人老，绿树阴浓曙日明。",
            "倦眼冥冥浑似雾，忧心悄悄只如酲。",
            "枇杷荐酒犹堪醉，杏子微酸尚带生。"
        ],
        "title": "五月六日晴芮君节卞西仲诸友来泛蒲和韵",
        "id": "6b0da149-fc55-4403-a886-2ed2ad648e4f"
    },
    {
        "author": "仇远",
        "paragraphs": [
            "想君不欠买山钱，要学骑馿孟浩然。",
            "拂袖径行轻万里，著书直待后千年。",
            "林泉短褐凄将老，斋馆孤灯耿不眠。",
            "明旦履霜何所向，大茅峰顶看芝田。"
        ],
        "title": "用韵答萧济翁",
        "id": "84e5c7b1-63b4-44a5-83a1-d30e0202940f"
    },
    {
        "author": "仇远",
        "paragraphs": [
            "怀古潸然老泪流，依稀见月喘吴牛。",
            "客乡时序留如燕，学舍风波小似舟。",
            "已恨浮云无巧夕，未知后月可中秋。",
            "徐卿忽寄新诗札，正倚双溪叠嶂楼。"
        ],
        "title": "答徐恕宣城寄别",
        "id": "70ebeabf-b59f-4e41-9ed1-55f7b0fbc81e"
    },
    {
        "author": "仇远",
        "paragraphs": [
            "月照空梁几梦中，翩然环佩下天风。",
            "十年不到澄江上，一櫂能来濑水东。",
            "湖海交游今渐少，英豪见识略相同。",
            "旧时东野吟诗处，何日携壶酹此翁。"
        ],
        "title": "江阴何仲礼相访和答",
        "id": "c5acdf45-a754-46aa-b98d-0301174e49fa"
    },
    {
        "author": "仇远",
        "paragraphs": [
            "人到中年万事慵，我今况是六旬翁。",
            "归心已薄西湖水，余力重修古泮宫。",
            "官里简书尤可畏，案头笔砚岂无功。",
            "迩来士习殊轻陗，愿与醇儒振义风。"
        ],
        "tags": [
            "西湖"
        ],
        "title": "答赵源仲",
        "id": "70ead792-09a3-4d3a-b235-5581829fe144"
    },
    {
        "author": "仇远",
        "paragraphs": [
            "晓入荒蹊陟断冈，多年庙食白龙王。",
            "要添溪上半篙水，不远山中一瓣香。",
            "灌木云昏旌斾出，高田土渴桔橰忙。",
            "莫疑栖隠无深洞，且得随车雨送凉。"
        ],
        "title": "交山龙祠祷雨",
        "id": "f8bec453-7026-43c7-b298-f220405552a8"
    },
    {
        "author": "仇远",
        "paragraphs": [
            "高卷书帘雨气寒，螺屏拥髻赴沧湾。",
            "去天一握屋上屋，斜日几重山外山。",
            "地展画图增暮景，风吹笑语落人间。",
            "栖鸦已寂归云急，却怪云犹未得闲。"
        ],
        "title": "题王师尹宜晚楼",
        "id": "b1468bf4-19a9-4d47-97a3-c94ea3e69990"
    },
    {
        "author": "仇远",
        "paragraphs": [
            "白下长干住几年，西风入梦即飘然。",
            "断桥梅柳全非旧，古刹钟鱼大胜前。",
            "万里岂宜常作客，一箪且可稳栖禅。",
            "沧江东去风波恶，亦欲湖山结数椽。"
        ],
        "title": "庆孝僧自金陵回虎林",
        "id": "ac359f04-4055-44b7-b4b2-b3fada4a0021"
    },
    {
        "author": "仇远",
        "paragraphs": [
            "何年驻锡下山中，既见匆匆又欲东。",
            "燕去鸿来俱是客，云生月落不离空。",
            "冷泉亭上参吟畅，飞雪岩前哭老同。",
            "方外友朋询近况，为言已作木鸡翁。"
        ],
        "title": "如上人归问浙中友信",
        "id": "09cf851a-29be-4b71-b118-1aebebf9f8f3"
    },
    {
        "author": "仇远",
        "paragraphs": [
            "卜宅溪南远市喧，一经教子守田园。",
            "邵平未老瓜先熟，靖节能闲菊自存。",
            "无白丁来多酿酒，放青山入别开门。",
            "朝衣曾侍天香满，得似荷衣带露痕。"
        ],
        "title": "过介卿溪南隠居",
        "id": "9fa84315-7960-491b-902c-701e4ceb9211"
    },
    {
        "author": "仇远",
        "paragraphs": [
            "经时少暇出郊游，野旷山遥易见秋。",
            "祗怪朝来多爽气，似缘我辈是清流。",
            "荒台古井平芜湿，斜日西风乱叶愁。",
            "莫笑田翁无款待，绿菱新摘酒新篘。"
        ],
        "title": "悟上人同过史氏隠居",
        "id": "ab8015e1-dda2-4187-9315-3932d982f9ac"
    },
    {
        "author": "仇远",
        "paragraphs": [
            "年过耳顺欲何如，臂膝酸寒齿髪疏。",
            "千里驱驰还倦矣，数椽卜筑合归与。",
            "山衔落日谁能系，海涨平田自可锄。",
            "寄语虎林诸道伴，江湖处处有鲈鱼。"
        ],
        "title": "怀盛元仁",
        "id": "1377551b-6bf8-4e04-8831-db01a84a6e15"
    },
    {
        "author": "仇远",
        "paragraphs": [
            "秋高天阔雁南翔，游子愀然思故乡。",
            "重阳正当风雨近，三径故应松菊荒。",
            "酒酣耳热狂无益，江空目短愁何长。",
            "青山在望有晴日，我欲振衣千仞冈。"
        ],
        "title": "秋日怀吾子行",
        "id": "eb9dd647-ae60-457d-8aef-cec193939274"
    },
    {
        "author": "仇远",
        "paragraphs": [
            "河鼓天孙各老成，无愁可解任秋声。",
            "痴儿笑月羞眉曲，稚女穿针鬬眼明。",
            "夜半且分瓜果供，天中岂识别离情。",
            "未能免俗消光景，醉卧西风梦亦清。"
        ],
        "title": "七夕  其一",
        "id": "4a6776b6-62bd-4e28-b950-3ddf87e2c3d0"
    },
    {
        "author": "仇远",
        "paragraphs": [
            "岁岁今宵乞巧楼，疏星如弈月如钩。",
            "莫将寒信侵房屋，肯把闲情问女牛。",
            "儿笑无书空晒腹，妇言有酒可浇愁。",
            "鹊慵竟失河桥约，尽日喳喳古树头。"
        ],
        "title": "七夕  其二",
        "id": "bd11df28-f139-4c3c-b7a1-c8f741dc2735"
    },
    {
        "author": "仇远",
        "paragraphs": [
            "世代虽殊道不殊，衣冠气貌列仙儒。",
            "自怜无计攀灵辔，岂意相从入画图。",
            "把袂拍肩归福地，抗尘走俗笑泥涂。",
            "苔痕还绕榴皮相，风雨东林壁半芜。"
        ],
        "title": "题羣仙图",
        "id": "d00257f7-0cc4-4daf-858d-dc994e1ad5c2"
    },
    {
        "author": "仇远",
        "paragraphs": [
            "双桂峥嵘万竹间，云枝露粟缀高寒。",
            "轩窗日日吹香过，冠盖时时载酒看。",
            "月里曾舂金杵臼，雨余乱点石棋盘。",
            "乘槎仙子清如鹤，一曲霓裳舞素鸾。"
        ],
        "title": "永逈观赏桂刘君佐黄景巖治酒",
        "id": "4a1069fd-e16f-4b2e-8aa9-f11c8dc6b08c"
    },
    {
        "author": "仇远",
        "paragraphs": [
            "溧滨三度见中秋，感叹光阴逐水流。",
            "常是浮云妬佳月，不容老子醉高楼。",
            "鲈香易动张翰兴，鲸背难追李白游。",
            "遥忆诗人豪气在，湖天空阔放扁舟。"
        ],
        "title": "中秋月出复雨有怀叶子文汤明叔",
        "id": "46e41156-922b-4fcd-aeb5-a1d9fdd3099c"
    },
    {
        "author": "仇远",
        "paragraphs": [
            "期修翫事在杭州，月夕那知常滞留。",
            "纵有侯芭常载酒，惜无李白共登楼。",
            "蛩催织妇贫非懒，云掩霜娥老似羞。",
            "应笑山翁痴守待，满身风露冷貂裘。"
        ],
        "title": "中秋待月不见  其一",
        "id": "584e8bc4-5ae7-4d51-9db9-1c834dc3b1bf"
    },
    {
        "author": "仇远",
        "paragraphs": [
            "年年待月引壶觞，坐对中庭玉一方。",
            "静夜忽惊云作雨，索居空使客思乡。",
            "荒鸡声续簷花滴，蝴蝶梦回巖桂香。",
            "何处高楼见山阔，快予吹笛据胡床。"
        ],
        "title": "中秋待月不见  其二",
        "id": "8de826fe-da65-4c82-92df-01afa3be21f2"
    },
    {
        "author": "仇远",
        "paragraphs": [
            "秋来常为桂花忙，叶叶西风粟粟凉。",
            "奎甫宅中开四树，儒珍园后粲孤芳。",
            "小山招隠人空老，朗月当庭影亦香。",
            "可必明年能赏得，一觞且醉此花旁。"
        ],
        "title": "赏桂",
        "id": "b6578443-1ef4-4c81-aba5-21aa73621d2f"
    },
    {
        "author": "仇远",
        "paragraphs": [
            "西南振响使人惊，未必秋声作此声。",
            "万骑奔驰鼙鼓动，千夫翻踏桔橰鸣。",
            "初疑潮汐还疑雨，只在山林不在城。",
            "人道今年丰稔兆，灯前起舞待天明。"
        ],
        "title": "夜闻秋声",
        "id": "a8d3653f-8391-45b6-9c07-ff9eeb639d2c"
    },
    {
        "author": "仇远",
        "paragraphs": [
            "当年而父同吾父，各罄籯金共教儿。",
            "可惜两翁黄壤下，不知二子绿衣时。",
            "著鞭虽已撞楼破，列鼎宁无负米思。",
            "千里送君何以赠，长歌泮水蓼莪诗。"
        ],
        "title": "送许君起赴余干教授  其一",
        "id": "2df368fd-27fb-4881-ae68-a81572936a7c"
    },
    {
        "author": "仇远",
        "paragraphs": [
            "兰佩蓉裳似倦游，东隅虽失尚堪收。",
            "君骑潄玉亭前马，我舣投金濑上舟。",
            "八品一官俱独冷，两州千里隔三秋。",
            "南溟鲲化君能事，甘分西湖侣白鸥。"
        ],
        "tags": [
            "西湖"
        ],
        "title": "送许君起赴余干教授  其二",
        "id": "ea09626d-4773-4a83-a629-d6232b041a2b"
    },
    {
        "author": "仇远",
        "paragraphs": [
            "独居学道坐枯禅，鹿豕交游七十年。",
            "能以幻躯当雨雪，终无虚腹坐神仙。",
            "平生文字知谁爱，老死山林绝可怜。",
            "他日钱塘耆旧传，三高宜入画图传。"
        ],
        "title": "闻金之一邓牧心叶去文皆羽化山中",
        "id": "c520d3b8-abbf-43e9-9bd8-3ab6fa173123"
    },
    {
        "author": "仇远",
        "paragraphs": [
            "初平兄弟总神仙，化石为羊入上天。",
            "万里相期云上下，一江不隔水渊潫。",
            "对床夜雨吟诗烛，归櫂春风载酒船。",
            "此是人生真乐事，岸花汀草意无边。"
        ],
        "title": "吴成季尊师与其弟元初会于维扬即还金陵成季寄诗因和",
        "id": "f6164910-11f3-48be-b03c-a242431f1378"
    },
    {
        "author": "仇远",
        "paragraphs": [
            "桃花两度见青春，梦里玄都隔几尘。",
            "升斗自怜为客久，舟车每惜寄书频。",
            "君如当日陶弘景，我亦他时贺季真。",
            "东望冶城空恋恋，西湖非晚作归人。"
        ],
        "tags": [
            "西湖"
        ],
        "title": "寄吴元初道录",
        "id": "a26df86e-e8e4-4c1c-ba18-13c8ef302d3f"
    },
    {
        "author": "仇远",
        "paragraphs": [
            "三秋此夕恰平分，城市人家半闭门。",
            "正忆紫云吹玉笛，忽惊皓月照金樽。",
            "宦情素薄鸿初到，诗兴方浓雨又昏。",
            "不是桂花香自慰，倚栏无语易销魂。"
        ],
        "title": "中秋月出复雨有怀叶子文汤明叔",
        "id": "4e92a19d-21e1-48d7-b6e9-dc09325f7224"
    },
    {
        "author": "仇远",
        "paragraphs": [
            "秋风嫋嫋雨潇潇，兀兀郊居出市遥。",
            "未欠三杯通大道，且欣九日是明朝。",
            "篱边旧菊犹堪摘，天末新鸿不可招。",
            "莫恨登高无脚力，强搘湘竹造山椒。"
        ],
        "title": "明朝",
        "id": "bf18c756-6a21-4f3d-9793-5be3f5694893"
    },
    {
        "author": "仇远",
        "paragraphs": [
            "不待风霜剪碧林，柳阴忽见一梭金。",
            "似传西帝宸游信，空惹东窗梦觉心。",
            "暂辍笙歌聊试听，既无桃杏莫须吟。",
            "旧交燕子归何处，好倩宾鸿为嗣音。"
        ],
        "title": "和西仲秋日闻鶑诗",
        "id": "ae08c3a4-fa7c-4c91-b535-189e9d77c551"
    },
    {
        "author": "仇远",
        "paragraphs": [
            "寻荷访桂远相过，载雨仙舟泛绿波。",
            "老眼已经秋若此，赏心莫问夜如何。",
            "金樽檀板逢欢伯，玉宇琼楼锁素娥。",
            "争得西风卷云幕，与君弄月扣舷歌。"
        ],
        "title": "中秋同陈奎甫放舟",
        "id": "9e4c1ceb-8167-4c45-af13-8fcf7dfcf7fa"
    },
    {
        "author": "仇远",
        "paragraphs": [
            "𠙶山渺渺点青螺，古濑澄澄似绛河。",
            "尘世不知秋过半，水乡但觉月明多。",
            "轻舟傲兀鱼龙窟，夹岸横陈早晚禾。",
            "一笑跃身烟雾表，醉归何恤夜行诃。"
        ],
        "title": "次日归舟和南仲",
        "id": "2c69f291-dd90-4582-92bc-5f376d94af3d"
    },
    {
        "author": "仇远",
        "paragraphs": [
            "趁晴明日拟登高，十里龙山肯惮劳。",
            "但愿有钱堪对菊，莫愁无手可持螯。",
            "蝨官只合辞归去，鼠腹安能赋老饕。",
            "行见白衣人送酒，已拼痛饮读离骚。"
        ],
        "title": "九月八日持螯",
        "id": "868098c8-2fcd-47eb-a743-36cbef0d4999"
    },
    {
        "author": "仇远",
        "paragraphs": [
            "天借重阳一日晴，因过竹院远寻僧。",
            "翠屏晚对无人共，画栋朝飞与客登。",
            "旋摘菊花浮腊酝，待分贝叶读秋灯。",
            "余生有暇须行乐，漫向松冈叹废陵。"
        ],
        "title": "九日诸友屏峰上方登高得登字",
        "id": "5eeef67d-711b-4ea9-aa53-21b766cc19f4"
    },
    {
        "author": "仇远",
        "paragraphs": [
            "风帘猎猎傍簷斜，问酒来投野老家。",
            "佳节已逢重九日，东篱未见两三花。",
            "科头坐石从吹帽，拭眼看山似隔纱。",
            "七里冈前归路闇，月悬破镜忆秦嘉。"
        ],
        "title": "九日次程公明韵",
        "id": "42ce2ba4-31e0-4896-8727-a28dd95be4a7"
    },
    {
        "author": "仇远",
        "paragraphs": [
            "世态炎凉不足忧，吾生赢得日优游。",
            "九日忽惊枫叶落，百年几见菊花秋。",
            "忘形诗酒新丰客，满目溪山古溧州。",
            "闻道市桥骑马滑，山公归醉得无愁。"
        ],
        "title": "追和陈去非宣和甲辰重九韵",
        "id": "475c21af-1a85-4553-aaec-946af57a6791"
    },
    {
        "author": "仇远",
        "paragraphs": [
            "满城风日酿轻霜，昨夜东篱菊尽黄。",
            "正月自非添一闰，此花安得及重阳。",
            "新鸿远到愁无信，螃蟹中虚怕有芒。",
            "浊酒醒来闻吉语，晴过冬至兆丰穰。"
        ],
        "title": "重阳见菊占冬晴上熟",
        "id": "1b683be8-09ba-4f5e-b58c-54b4d6e27574"
    },
    {
        "author": "仇远",
        "paragraphs": [
            "秋声浩荡夜凄凉，却喜田家熟稻粮。",
            "千里江湖随薄宦，满城风雨近重阳。",
            "菊花渐拆青青蘂，桂树独飘粟粟香。",
            "幸是催租人未至，尊前聊为足成章。"
        ],
        "title": "南仲以潘老句约赋",
        "id": "638d7817-3e63-4808-a90c-abc67e9248c0"
    },
    {
        "author": "仇远",
        "paragraphs": [
            "西风吹髪冷飕飕，頼有多情帽裹头。",
            "九日已知成昨夜，绿樽聊复集清流。",
            "山房霜菊偏能耐，客路云萍故自浮。",
            "欲识岁寒心皎洁，一方月色十分秋。"
        ],
        "title": "十日与侯伯用谢元焘诸友汎菊得头字",
        "id": "5face96b-b5cc-4f86-aba5-9a687386d6b3"
    },
    {
        "author": "仇远",
        "paragraphs": [
            "几年野水倚扁舟，风雪尘埃暗绮裘。",
            "齐鲁青山恒北望，江湖白鸟共东流。",
            "杜陵骑马寻征路，李白题诗遍酒楼。",
            "文学卑官何足说，直须揽辔觅封侯。"
        ],
        "title": "和胡定甫  其一",
        "id": "61f5efc5-36cd-4b1f-baad-ffa91395596e"
    },
    {
        "author": "仇远",
        "paragraphs": [
            "淡泊相逢古溧州，世情客况两悠悠。",
            "腐儒都不通人事，冷掾何曾似宦游。",
            "轻薄成风虽可畏，廉勤律己每无愁。",
            "他时重会西湖上，把酒联诗日自由。"
        ],
        "tags": [
            "西湖"
        ],
        "title": "和胡定甫  其二",
        "id": "5b0683a8-01aa-44ae-af20-187f36e43c13"
    },
    {
        "author": "仇远",
        "paragraphs": [
            "我昔南徐讲席分，知君肥遯白云村。",
            "草深能使芝兰没，木落方推竹柏尊。",
            "试问上书投魏阙，何如解组守衡门。",
            "西风吹醒槐安梦，斜日悠悠半隠垣。"
        ],
        "title": "和费廷玉  其一",
        "id": "e0681254-7908-47a4-a211-f42d63aced82"
    },
    {
        "author": "仇远",
        "paragraphs": [
            "笑人狗走鹿斯奔，父子瓜畦手自耘。",
            "不愿青黄施断木，且将苍白看浮云。",
            "山巾聊友华阳鹤，野饭时羹古涧芹。",
            "显宦何如廉贾好，茜巵千石鮆千斤。"
        ],
        "title": "和费廷玉  其二",
        "id": "0f86ccd1-5652-4911-9c04-9c77445fe392"
    },
    {
        "author": "仇远",
        "paragraphs": [
            "儒冠误我欲投簪，抱膝聊为陇上吟。",
            "故里未归先入梦，新交虽好少知心。",
            "清光湛湛溪中月，遗迹沉沉濑底金。",
            "闻道雪晴丰荠麦，行看放犊满桃林。"
        ],
        "title": "和南仲见寄  其一",
        "id": "4c88736f-ae8f-4227-bec8-26135c359790"
    },
    {
        "author": "仇远",
        "paragraphs": [
            "我本西湖一散人，偶来溪上濯乌巾。",
            "波光绿映台城柳，山色青回句曲春。",
            "客舍相亲那忍别，交情到老愿如新。",
            "江南天气偏宜暖，满目东风起曲尘。"
        ],
        "tags": [
            "西湖"
        ],
        "title": "和南仲见寄  其二",
        "id": "05f65754-5f46-4353-9b75-502db52c2d12"
    },
    {
        "author": "仇远",
        "paragraphs": [
            "薄葺田园溧泽边，乡心常梦蜀山川。",
            "梨花知几逢寒食，麦饭谁能洒墓田。",
            "矍铄老翁轻客路，扶携稚子上江船。",
            "东还莫为亲朋恋，自古云安有杜鹃。"
        ],
        "title": "送程子方归蜀  其一",
        "id": "cc18fd50-7a13-4770-915f-a58849bef6ed"
    },
    {
        "author": "仇远",
        "paragraphs": [
            "风雪飘萧季子裘，大江西溯过荆州。",
            "浑家无计归葱肆，岁晚何人付麦舟。",
            "长子应门宽后虑，轻帆入峡及春游。",
            "明年归趁梅花发，共醉䲔僊旧酒楼。"
        ],
        "title": "送程子方归蜀  其二",
        "id": "dc0fe5d9-b972-413d-acbc-32e3929f150c"
    },
    {
        "author": "仇远",
        "paragraphs": [
            "远从溧里上潼川，渚宿岩栖约半年。",
            "老子情怀原不浅，扁舟风景浩无边。",
            "故乡兵后几人在，明月秋中何处圆。",
            "母氏悬悬兄弟望，顺流及早理归船。"
        ],
        "title": "又送程公礼侍父归蜀用方万里韵",
        "id": "9ea3e0cf-4789-433a-a906-87963ee51398"
    },
    {
        "author": "仇远",
        "paragraphs": [
            "落日洮湖自放舟，诗筒特为寄交游。",
            "征夫独寐难为夜，老我多愁不但秋。",
            "清兴何人联石鼎，虚名无梦到金瓯。",
            "黄鸡白酒田家乐，止有躬耕愿未酬。"
        ],
        "title": "和友人洮湖韵",
        "id": "21ab490e-413e-499f-a75a-a1f8aa970772"
    },
    {
        "author": "仇远",
        "paragraphs": [
            "三槐鬰鬰德之符，喜向金渊识大儒。",
            "早读父书明体用，夙将使指厉廉隅。",
            "动摇山岳威犹在，收敛风霜寂似无。",
            "人道鲁公来辨狱，行看霖雨泽焦枯。"
        ],
        "title": "呈王元亨佥事",
        "id": "b511675d-f40b-4238-a02d-d28dbc10c5da"
    },
    {
        "author": "仇远",
        "paragraphs": [
            "素禽敏疾出扶余，六翮双拳胆气麄。",
            "海外天鹅能独击，云间俊鹘敢齐驱。",
            "㩳身直上非无见，恋主归来不待呼。",
            "渭水鹰扬亦如此，好将粉墨写成图。"
        ],
        "title": "白海青",
        "id": "36d0b317-c848-4f8b-b210-2c5d43b624c4"
    },
    {
        "author": "仇远",
        "paragraphs": [
            "君子堂西屋数间，但能容膝敢求安。",
            "悄无人迹如深井，惯听秋声是冷官。",
            "系马阶前慵夜秣，种蔬墙下助朝餐。",
            "携来书卷犹堪读，好共青灯了岁寒。"
        ],
        "title": "秋晚斋居  其一",
        "id": "131059f3-36a3-44eb-bde3-59289d0e33ce"
    },
    {
        "author": "仇远",
        "paragraphs": [
            "校官既与庙官同，胡不移家在泮宫。",
            "暮四朝三嫌有累，岁糜月费愧无功。",
            "致身馆阁须公等，曝背庭除任老翁。",
            "却喜北窗新植竹，行看玉立向南风。"
        ],
        "title": "秋晚斋居  其二",
        "id": "8a87aa60-2fb3-4488-a445-fc3059217cd3"
    },
    {
        "author": "仇远",
        "paragraphs": [
            "干坤身世一蘧庐，南北东西总可居。",
            "此去三年韩博士，向来四壁马相如。",
            "移文早遣仆征米，欹枕夜听儿读书。",
            "驾驷乘骢非我事，不如醉兀小肩舆。"
        ],
        "title": "秋晚斋居  其三",
        "id": "58a16262-89f2-4037-bfdb-c7c96aca1931"
    },
    {
        "author": "仇远",
        "paragraphs": [
            "奇字生来识不多，莫烦载酒日相过。",
            "廊空尽有叶堪扫，门冷浑无雀可罗。",
            "肯为功名亏道义，常因课讲费吟哦。",
            "苔荒茅屋归期远，细雨簷花且醉歌。"
        ],
        "title": "秋晚斋居  其四",
        "id": "8eaee022-a536-463f-8fc7-ef8a0a8e5c51"
    },
    {
        "author": "仇远",
        "paragraphs": [
            "瓦霜砖日合寒晴，最爱幽窗远市声。",
            "懒去著书追管葛，闲来读易玩周程。",
            "劳心未必能齐物，寡欲才堪论养生。",
            "蓍久不神何用卜，了知身世遯而亨。"
        ],
        "title": "和姜景星  其一",
        "id": "8fdaa4ac-1b17-49ff-a8af-7384bdf5dc6d"
    },
    {
        "author": "仇远",
        "paragraphs": [
            "开遍梅花腊渐残，又传新历岁更端。",
            "书生爱日惟愁晚，稚子敲冰不怕寒。",
            "酒压蚁篘醅可拨，诗题蜡纸墨难干。",
            "宦游得似家居乐，一枕三竿梦寐安。"
        ],
        "title": "和姜景星  其二",
        "id": "d1521316-f73e-4b5c-8868-67f89b4c0c1e"
    },
    {
        "author": "仇远",
        "paragraphs": [
            "夜雨溪头泊客船，簷花沟溜亦涓涓。",
            "灯前诗酒留三宿，纸上功名付百年。",
            "寒雁叫霜投木末，晴云扶日出山巅。",
            "欲归苦被微官缚，不得相从酌冷泉。"
        ],
        "title": "和张辅之赠别",
        "id": "a6f4dd60-51ac-4c31-90ed-36f42fc0b099"
    },
    {
        "author": "仇远",
        "paragraphs": [
            "劲节棱棱瘦且坚，形模界尺出天然。",
            "山翁甚爱资扶老，村衲无知误削圆。",
            "偏称深衣同此矩，漫夸长笛大如椽。",
            "有时闲为吟诗出，徙倚中庭月一砖。"
        ],
        "title": "方竹杖",
        "id": "e26b0240-0ffd-4d4f-ab4e-918e7179ec1d"
    },
    {
        "author": "仇远",
        "paragraphs": [
            "仇山村叟始生辰，六袠平头又见春。",
            "检历今年交一岁，乘槎有日到三神。",
            "文章翰墨聊从好，富贵功名莫认真。",
            "且醉市桥新熟酒，红梅花插白纶巾。"
        ],
        "title": "授时历以丁未为一岁  其一",
        "id": "f7f8a3b2-1a2e-44fc-a5cc-50dbba8aed7e"
    },
    {
        "author": "仇远",
        "paragraphs": [
            "一从妻子累心身，役役劳劳春复春。",
            "苦被长贫难择禄，宁甘渐老不如人。",
            "广文冷坐非无饭，张翰思归岂为莼。",
            "莫问当初弧矢事，祗今笔砚亦生尘。"
        ],
        "title": "授时历以丁未为一岁  其二",
        "id": "b53e2601-551b-45f5-a693-7cd1cfddcada"
    },
    {
        "author": "仇远",
        "paragraphs": [
            "霜纨如月胜吴纱，彷彿蟾宫路未赊。",
            "涤暑自宜斟瑞露，凭虚谁肯乞飞霞。",
            "荒城蔓草生萤火，古濑西风起浪花。",
            "梦里仇山归未得，竹篱茅屋趁溪斜。"
        ],
        "title": "秋怀和子野  其一",
        "id": "b289b6cc-4f99-4561-887b-917dcdcf4e4d"
    },
    {
        "author": "仇远",
        "paragraphs": [
            "自笑酸寒老孟郊，厌看俗事聚牛毛。",
            "故乡甚爱鲈鱼美，冷掾何嫌马骨高。",
            "少日宦情原淡泊，凉风客鬓转刁骚。",
            "荷衣槐笏徒拘束，不似芒鞋白纻袍。"
        ],
        "title": "秋怀和子野  其二",
        "id": "d8772008-c808-4542-8b35-2bac33baedbd"
    },
    {
        "author": "仇远",
        "paragraphs": [
            "霜晴泛渚狎轻鸥，人物欣逢古太丘。",
            "乔木故家犹昨日，寒花老圃正清秋。",
            "尊开北海心先醉，烛尽西窗话不休。",
            "笑我一身闲未得，又随新雨上归舟。"
        ],
        "title": "陈明远书塾与蒋平仲张伯成清话",
        "id": "7911fc06-e992-492a-8ea1-1895e08bf501"
    },
    {
        "author": "仇远",
        "paragraphs": [
            "天边久下紫泥书，日日东津望使车。",
            "最爱小儿骑竹马，也随迓吏过桐庐。",
            "良民吐气心方快，宿弊盘根力为锄。",
            "祗恐声名满朝著，春坊宾客又新除。"
        ],
        "title": "送郭君贤使君赴建德任  其一",
        "id": "9072feea-8055-473b-8353-37f338de8104"
    },
    {
        "author": "仇远",
        "paragraphs": [
            "先朝日近侍明光，步武骎骎政事堂。",
            "玉宇承恩沾湛露，金渊遗爱托甘棠。",
            "江山此去分风月，门户从来凛雪霜。",
            "虎兕枭狐宜敛迹，丈夫原不畏豪强。"
        ],
        "title": "送郭君贤使君赴建德任  其二",
        "id": "2923d8e7-58fe-41ae-b9aa-98fbf3f569a1"
    },
    {
        "author": "仇远",
        "paragraphs": [
            "知君豹隠白云村，杖履春风忽过门。",
            "独立幸无妻子累，老成喜有典型存。",
            "冰悬古树花尤隽，雪涨寒江水不浑。",
            "冷落十年灯火读，何时窗下约重温。"
        ],
        "title": "和吴东升",
        "id": "28147642-c564-438e-bab2-49335f998722"
    },
    {
        "author": "仇远",
        "paragraphs": [
            "知君标格眼前稀，暂别令人入梦思。",
            "铗有可弹何必叹，书如肯借本非痴。",
            "且看平子归田赋，更和渊明述酒诗。",
            "我劝山中多种漆，收功莫恨十年迟。"
        ],
        "title": "和子野郊居见寄  其一",
        "id": "f366f73c-5d2d-4d32-be31-5260fb9273d4"
    },
    {
        "author": "仇远",
        "paragraphs": [
            "论心握手到忘形，性癖耽诗各瘦生。",
            "美酒三升差可恋，良田二顷不如耕。",
            "溪晴正熟眠鸥梦，门静那惊吠犬声。",
            "泉石烟霞能自乐，弃予高举得无情。"
        ],
        "title": "和子野郊居见寄  其二",
        "id": "8fb459b6-07cb-428b-910e-31f3f5b0a664"
    },
    {
        "author": "仇远",
        "paragraphs": [
            "归去来兮意趣长，幽居远隔水云乡。",
            "花粘石几吟诗笔，风度溪房煮药香。",
            "把酒有时思太白，下车何日见元方。",
            "云萍暂聚还分散，可是先生铁石肠。"
        ],
        "title": "和子野郊居见寄  其三",
        "id": "266f6406-5d30-4ae2-ad93-cf7e5c30a311"
    },
    {
        "author": "仇远",
        "paragraphs": [
            "因子洮湖归钓鱼，西湖我亦念吾庐。",
            "途穷但觉知心少，性直由来料事疏。",
            "爱把琴弹招隠操，忍拈笔写绝交书。",
            "人间喜怒须臾事，暮四朝三任众狙。"
        ],
        "tags": [
            "西湖"
        ],
        "title": "和子野郊居见寄  其四",
        "id": "04d5818d-f90c-41ec-9f91-a5675e3d41b2"
    },
    {
        "author": "仇远",
        "paragraphs": [
            "雪云无罅霁无期，勾引春光入泮池。",
            "师道幸为文学掾，尧夫喜见太平时。",
            "典衣沽酒从儿笑，闭户吟诗只子知。",
            "甚欲相随强歌舞，却怜多病觉衰迟。"
        ],
        "title": "生日和洪山甫见赠韵",
        "id": "14f6ad10-d246-4e0f-a19f-9cf0c878e2c8"
    },
    {
        "author": "仇远",
        "paragraphs": [
            "喜闻颍弟与坡兄，趁小春晴野外行。",
            "独树荒村生处僻，落霞孤鹜去边明。",
            "豳风酒食归田乐，韶部埙箎打稻声。",
            "从此广文差饭足，素餐祇愧老农耕。"
        ],
        "title": "初冬郊行  其一",
        "id": "508b1dad-9936-4ebe-aed8-c4e075634bcd"
    },
    {
        "author": "仇远",
        "paragraphs": [
            "懒向南园拜石兄，肯寻村叟傍溪行。",
            "黄云覆亩金穰熟，白露横江红叶明。",
            "彭泽归来辞内景，康衢击壤曲中声。",
            "一丁不识多牛者，应笑书田事笔耕。"
        ],
        "title": "初冬郊行  其二",
        "id": "6eb3c1d0-edef-4291-a7e3-903a3af2cedd"
    },
    {
        "author": "仇远",
        "paragraphs": [
            "公退无营懒读书，出门佳客费招呼。",
            "闲搔短髪身将老，独坐长簷日未晡。",
            "溪女卖鱼随市价，村夫骑马纳官租。",
            "劳生役役知何益，却笑今吾即故吾。"
        ],
        "title": "公退曝日",
        "id": "20f1d4f2-7755-4147-8431-1f4e32597b26"
    },
    {
        "author": "仇远",
        "paragraphs": [
            "腊尾春头半月期，寒欺人日雪销迟。",
            "才升晴旭扶桑树，便拂东风细柳枝。",
            "和气满城真可掬，丰年击壤已先知。",
            "侏儒温饱皇天赐，行续中和乐职诗。"
        ],
        "title": "雪晴",
        "id": "6975341f-a404-4641-a645-0db44841b126"
    },
    {
        "author": "仇远",
        "paragraphs": [
            "博士无毡卧冷斋，有朋喜自远方来。",
            "腊前一信春先到，陇首数枝梅已开。",
            "少忍年荒须辟谷，尚迟酒禁且衔杯。",
            "山中茅屋不归去，空想秋风暗绿苔。"
        ],
        "title": "至日用张伯举韵",
        "id": "79ff586e-70c4-4e90-a115-055cd96b8ac7"
    },
    {
        "author": "仇远",
        "paragraphs": [
            "官冷谁能送酒钱，江乡节物倍萧然。",
            "容颜一日老一日，人事一年经一年。",
            "野仆竹舆侵晓出，病妻布被抱愁眠。",
            "甘心归隠青巖下，闲共残农理废田。"
        ],
        "title": "至日怀罗国宾  其一",
        "id": "72c542eb-403d-4789-be6d-7f91f3ef87f7"
    },
    {
        "author": "仇远",
        "paragraphs": [
            "羣阴剥尽一阳回，霜日烘晴宿雾开。",
            "闭户读书差自乐，载肴问字莫须来。",
            "荣枯易了观芸草，冷暖相忘付酒杯。",
            "得似山居酬应少，昼长闲坐看寒梅。"
        ],
        "title": "至日怀罗国宾  其二",
        "id": "126789ab-514f-4923-ba4f-8a94f1a2ffcd"
    },
    {
        "author": "仇远",
        "paragraphs": [
            "浮玉乘壶香似桂，流金方絮滑如苔。",
            "报投且致相思意，酬唱须寻应猝才。",
            "君喜旌幢开使府，我贪花竹作春台。",
            "明年准拟游招隠，莫放遮山绣幕来。"
        ],
        "title": "润州许使君寄饷新酿以流金牋为贽且供诗藁",
        "id": "0a2cd08a-1980-459d-8fe6-535e6a4aadbd"
    },
    {
        "author": "仇远",
        "paragraphs": [
            "芦苇周遭旧楮糊，就中穴地砌砖炉。",
            "儒酸官冷浑相称，草卧毡眠本不拘。",
            "窗外十分西日照，帘间半点北风无。",
            "一瓶雪水煎茶熟，清气真能压武夫。"
        ],
        "title": "冬日小斋即事",
        "id": "6e19d9fb-68ac-4d0b-8fb8-dd7fcbc5f347"
    },
    {
        "author": "仇远",
        "paragraphs": [
            "乐岁欣逢节序新，公堂称兕集嘉宾。",
            "衣冠尚想江东旧，芹藻初回泮水春。",
            "无事聊为文字饮，相看总是老成人。",
            "且须饱吃圭田饭，朝市山林各致身。"
        ],
        "title": "君子堂小集",
        "id": "7b2441b8-7839-40aa-916c-b3ef8115840c"
    },
    {
        "author": "仇远",
        "paragraphs": [
            "借榻青安恰一年，年穷何事复谋迁。",
            "官闲空绾文章印，水浅难移书画船。",
            "稚子欢呼新入屋，老夫叹息早归田。",
            "人生聚散如凫雁，极目江湖万里天。"
        ],
        "title": "岁晏迁居",
        "id": "81037edb-3824-474b-b3c3-ab97463229b3"
    },
    {
        "author": "仇远",
        "paragraphs": [
            "渊明白髪满头生，肯赋闲情未老成。",
            "自笑冷官租屋住，每因来使出郊迎。",
            "横经空忝先生号，解印仍呼处士名。",
            "惟有溪干隠君子，知予的的愿归耕。"
        ],
        "title": "子野雪后寄和却寄廷玉  其一",
        "id": "ff3af576-0f6e-44f3-a35d-1da83c8f2453"
    },
    {
        "author": "仇远",
        "paragraphs": [
            "琴书笔砚伴闲身，斗室依然不觉贫。",
            "野犬自来能吠雪，土牛此去且迎春。",
            "一毡辗转衾无絮，四壁凄凉甑有尘。",
            "昨夜东风先破冻，江梅冷眼笑何人。"
        ],
        "title": "子野雪后寄和却寄廷玉  其二",
        "id": "a512c2fd-74a4-4d78-ab47-7aa9ebd712bc"
    },
    {
        "author": "仇远",
        "paragraphs": [
            "平明跨马晚方归，偃仰行窝早见几。",
            "余子祗宜床下卧，诗人顿觉眼中稀。",
            "堂堂白璧埋黄壤，冉冉缁尘染素衣。",
            "得酒便须开口笑，雪畦紫芋胜秋肥。"
        ],
        "title": "子野雪后寄和却寄廷玉  其三",
        "id": "200f468d-a285-46de-b2fe-9bbed563eee1"
    },
    {
        "author": "仇远",
        "paragraphs": [
            "素琴挂壁已多时，政尔难逢钟子期。",
            "腹有精神方学道，面无尘土始言诗。",
            "山童隔壁沽村酝，田叟登门送墓碑。",
            "小市饥氓争籴米，青州太守可能知。"
        ],
        "title": "子野雪后寄和却寄廷玉  其四",
        "id": "a8858b2d-1546-45bb-8ddd-1aebce6474d8"
    },
    {
        "author": "仇远",
        "paragraphs": [
            "凭高欲验晓云黄，东际红光见太阳。",
            "便觉池芹春滟滟，俄惊簷竹昼琅琅。",
            "君师百拜恩难报，文史三冬志未偿。",
            "吾道千钧悬一缕，愿同绣线日添长。"
        ],
        "title": "至后  其一",
        "id": "13fa2c8b-d4ad-409e-a0b5-505c97743c4d"
    },
    {
        "author": "仇远",
        "paragraphs": [
            "阳和昨夜到梅边，喜得春风一信传。",
            "同舍团栾齐贺岁，异乡飘泊又经年。",
            "梦中归路忘舟楫，客里生涯倚俸钱。",
            "纸帐布衾差稳睡，不愁独冷坐无毡。"
        ],
        "title": "至后  其二",
        "id": "e92beb7d-c67d-4960-a794-ceaad61916b4"
    },
    {
        "author": "仇远",
        "paragraphs": [
            "霜华如雪著乌巾，染鬓粘须白未匀。",
            "人羨久生趋老境，日随长至到新春。",
            "投金濑上能容我，贡玉堂中自有人。",
            "溧酒清醇鱼菜美，不妨频日宴嘉宾。"
        ],
        "title": "至后  其三",
        "id": "546d576c-3edc-46f1-adba-8edcdefcb726"
    },
    {
        "author": "仇远",
        "paragraphs": [
            "了知五十九年非，景薄崦嵫合见几。",
            "夜半虽当泉脉动，腊前未见雪花飞。",
            "客程鸿雁骎骎老，家养鸡豚处处肥。",
            "千日及瓜今过半，未知何日定言归。"
        ],
        "title": "至后  其四",
        "id": "7c5ca015-af00-4f09-b2df-09545f6fd620"
    },
    {
        "author": "仇远",
        "paragraphs": [
            "骥尾流光不可追，山中小草合知非。",
            "腊余四日春先到，官满三年客早归。",
            "暗雨随风茅屋漏，荒城争米燎盆稀。",
            "明朝又赴公筵贺，灯下醒眠懒解衣。"
        ],
        "title": "岁穷早睡",
        "id": "91c8a20d-ecfe-4551-833e-8b9020a255db"
    },
    {
        "author": "仇远",
        "paragraphs": [
            "客况冬晴足自宽，招邀春意入毫端。",
            "浮云蔽日俄生暝，急雨随风故作寒。",
            "诗酒相寻忘尔汝，古今难必是悲欢。",
            "茫茫山岳蘧蘧梦，不了梅花冷眼看。"
        ],
        "title": "十一月十六日学宫对酒",
        "id": "f9208387-98b7-496c-b750-fa02036162ce"
    },
    {
        "author": "仇远",
        "paragraphs": [
            "衰年六十喜平头，微禄虚名老可羞。",
            "自笑一生同蝜蝂，了知万事等蜉蝣。",
            "寡懽元亮须归去，老病相如已倦游。",
            "只忆西湖春涨绿，柳边雪外舣兰舟。"
        ],
        "tags": [
            "西湖"
        ],
        "title": "衰年",
        "id": "bc175f93-274d-41e3-8b28-edeb67be953c"
    },
    {
        "author": "仇远",
        "paragraphs": [
            "文公阙里女星源，手泽遗书尚有传。",
            "精舍三年常作主，修程千里若登仙。",
            "青衫槐笏存家谱，练带花屏拥客船。",
            "故老或询予出处，为言索米向金渊。"
        ],
        "title": "送汤希贤晦庵书院山长",
        "id": "b561995e-453c-4d35-8aa4-0e629c13d8e3"
    },
    {
        "author": "仇远",
        "paragraphs": [
            "辟雍人物已无多，奈此江湖落拓何。",
            "鹤表只宜归井邑，雁程不必度关河。",
            "诗书志气存司马，言语功名付祝鮀。",
            "炙輠谈天非我事，雨灯聊和醉时歌。"
        ],
        "title": "与李孔言上舍谈星命",
        "id": "ce8ad348-2a35-42c0-b370-a8c7100ac0c4"
    },
    {
        "author": "仇远",
        "paragraphs": [
            "游士登门索裹粮，尘埃冉冉化衣裳。",
            "老夫也自饭不饱，童子聊沽酒共尝。",
            "彼此身谋宁枉道，古今乐事是归乡。",
            "家徒四壁侯千户，梦里谁能较短长。"
        ],
        "title": "游士",
        "id": "ba1cf24e-619c-479d-9ee9-1495b7d0bcef"
    },
    {
        "author": "仇远",
        "paragraphs": [
            "郊居守岁若为情，一岁中间百事经。",
            "建业长男方入拜，桐江小女又归宁。",
            "蒙头被暖先高卧，婪尾杯空且独醒。",
            "席上梅花开胜雪，寒香尽足慰飘零。"
        ],
        "title": "岁除志喜",
        "id": "6cdd571e-b28a-4eb7-be60-26e6f7ba3f84"
    },
    {
        "author": "仇远",
        "paragraphs": [
            "江城腊尽渐春来，三白呈祥不待催。",
            "和气已知随处满，梅花正用此时开。",
            "寒香冷艳相吞吐，月斧风斤巧剪裁。",
            "布絮寝衣烘未透，炉边酒熟且衔杯。"
        ],
        "title": "除夕前一日雪",
        "id": "dcee7856-40fd-4b6a-a93f-85c9cf2fbe31"
    },
    {
        "author": "仇远",
        "paragraphs": [
            "金渊宝地阅金经，朝夕追随骢马行。",
            "激浊扬清真御史，即温听厉老先生。",
            "衣冠文物今无几，车笠交游最有情。",
            "早愿明时相司马，他年洛社会耆英。"
        ],
        "title": "呈王直卿御史",
        "id": "6b221790-93b4-44a1-a971-f66fea946e7f"
    },
    {
        "author": "仇远",
        "paragraphs": [
            "艾纳护春香，横枝偃霜月。",
            "绝怜玉妃面，化作铁汉骨。"
        ],
        "title": "小斋四花 梅",
        "id": "a2edeb77-ca18-4459-bff9-1c33fe841f1b"
    },
    {
        "author": "仇远",
        "paragraphs": [
            "翠翘玉搔头，湘妃赴蓬岛。",
            "如何谱骚人，不收此香草。"
        ],
        "title": "小斋四花 水仙",
        "id": "e14c0038-c001-4333-aff6-0328a77af763"
    },
    {
        "author": "仇远",
        "paragraphs": [
            "晶晶雪前黄，矫矫霜下杰。",
            "秋香宁可衰，相与全晚节。"
        ],
        "title": "小斋四花 菊",
        "id": "d0483e68-5bf6-41ca-9fd8-23a11c26bf2e"
    },
    {
        "author": "仇远",
        "paragraphs": [
            "别作一家春，故畹已禾黍。",
            "黄香从何来，谁为东风主。"
        ],
        "title": "小斋四花 蜡梅",
        "id": "d171d0f7-0fea-4db6-9d84-8b853059cd7c"
    },
    {
        "author": "仇远",
        "paragraphs": [
            "溪山隔岸好，风雨过桥危。",
            "何似高楼上，停云且赋诗。"
        ],
        "title": "题扇  其一",
        "id": "ff304027-7d37-4865-92ee-a2abb86d963d"
    },
    {
        "author": "仇远",
        "paragraphs": [
            "茂树坐终日，水流心不竞。",
            "谁识山中居，万动归一静。"
        ],
        "title": "题扇  其二",
        "id": "e889b6c0-56cc-44c9-9655-f1847fdaff5d"
    },
    {
        "author": "仇远",
        "paragraphs": [
            "泉急喧溪碓，山深怯瘦馿。",
            "翟汤如肯隠，来此卜幽居。"
        ],
        "title": "题扇  其三",
        "id": "4006959b-f40e-4c60-aa9e-c38958100b86"
    },
    {
        "author": "仇远",
        "paragraphs": [
            "红紫委尘土，绿窗清昼长。",
            "安知两三竹，风已作秋凉。"
        ],
        "title": "题扇  其四",
        "id": "3fd74326-b391-4768-83ba-e3848817e76a"
    },
    {
        "author": "仇远",
        "paragraphs": [
            "欹枕闻春雨，闭门见绿阴。",
            "可人歌扇底，犹有惜春心。"
        ],
        "title": "题扇  其五",
        "id": "5809cf38-f8f5-423b-a142-2ce4c854196f"
    },
    {
        "author": "仇远",
        "paragraphs": [
            "一竿千百叶，凤尾翠交加。",
            "曾向僊坛种，和风扫落花。"
        ],
        "title": "题赵希贤所藏墨竹  其一",
        "id": "707c2909-55de-4ee2-99d5-18889d5201a7"
    },
    {
        "author": "仇远",
        "paragraphs": [
            "新梢雾如沐，断节霜不枯。",
            "西窗夕阳下，此君何可无。"
        ],
        "title": "题赵希贤所藏墨竹  其二",
        "id": "95d4a645-7073-4a43-af73-89fa2b4040d9"
    },
    {
        "author": "仇远",
        "paragraphs": [
            "谢家庭下玉，化此青琅玕。",
            "风标敻不俗，谁谓骨相寒。"
        ],
        "title": "题赵希贤所藏墨竹  其三",
        "id": "cccfc9c2-49f4-41b2-bbff-106b801fa8c3"
    },
    {
        "author": "仇远",
        "paragraphs": [
            "直节豸献角，低枝鸾振羽。",
            "古色镇苍然，非烟亦非雨。"
        ],
        "title": "题赵希贤所藏墨竹  其四",
        "id": "9a03ab1c-8cec-4bdc-bfab-e1383a681902"
    },
    {
        "author": "仇远",
        "paragraphs": [
            "谁谓籊籊竿，乃不如劲草。",
            "北风动地来，直节未易倒。"
        ],
        "title": "题画竹  其一",
        "id": "97d17774-fc61-438a-80ee-5471c41c230d"
    },
    {
        "author": "仇远",
        "paragraphs": [
            "净洗碧娟娟，颜色如少年。",
            "窗前风收雨，阶下笋行鞭。"
        ],
        "title": "题画竹  其二",
        "id": "42110d94-4fe9-45ec-a4bb-bc9807cdf298"
    },
    {
        "author": "仇远",
        "paragraphs": [
            "直节老欲枯，初篁瘦而劲。",
            "祖孙知几传，不改君子性。"
        ],
        "title": "题画竹  其三",
        "id": "90d45008-8b84-4c29-b40e-30d4e34993ef"
    },
    {
        "author": "仇远",
        "paragraphs": [
            "新笋箨半含，节下粉犹绿。",
            "指日南风来，吹作阶庭玉。"
        ],
        "title": "题画竹  其四",
        "id": "a8b41593-9358-4f8c-91ac-d876922a22aa"
    },
    {
        "author": "仇远",
        "paragraphs": [
            "仆云月未落，或谓夜过半。",
            "晓眠我正浓，漫漫何时旦。"
        ],
        "title": "五更  其一",
        "id": "c9312715-6f48-4da3-9437-bc6e932cb3a3"
    },
    {
        "author": "仇远",
        "paragraphs": [
            "一鸡一鸡鸣，梦觉天未晓。",
            "谁较夜短长，我睡不可少。"
        ],
        "title": "五更  其二",
        "id": "cde090bc-7f40-4cd5-9798-69a2e25c51b6"
    },
    {
        "author": "仇远",
        "paragraphs": [
            "山寺钟未鸣，城楼角已奏。",
            "角声正可听，欹枕续残漏。"
        ],
        "title": "五更  其三",
        "id": "7d164d5c-d9f6-421e-a0b6-a5221cd29bb8"
    },
    {
        "author": "仇远",
        "paragraphs": [
            "月转参旗横，梅花梦方熟。",
            "罗浮山忽来，毋乃地脉缩。"
        ],
        "title": "五更  其四",
        "id": "41947965-ee0b-4aab-89be-548b5d2afd00"
    },
    {
        "author": "仇远",
        "paragraphs": [
            "杭城打六更，市楼已攒点。",
            "流年莫催人，老色将冉冉。"
        ],
        "title": "五更  其五",
        "id": "2fde0696-18aa-4f04-841a-d17ef3c5a31b"
    },
    {
        "author": "仇远",
        "paragraphs": [
            "丑夜方向寅，被衾冷如铁。",
            "江南贫者多，奈此霜加雪。"
        ],
        "title": "五更  其六",
        "id": "adf2b2f5-154a-4b34-b18d-55708c357c6e"
    },
    {
        "author": "仇远",
        "paragraphs": [
            "愁多怯长夜，况乃众病归。",
            "何待六十年，老矣当知非。"
        ],
        "title": "五更  其七",
        "id": "68841f27-aeb7-49f5-ac94-6ab60a90c8e1"
    },
    {
        "author": "仇远",
        "paragraphs": [
            "雁鸣鹤亦鸣，不待鸡戒旦。",
            "平生善利心，一鸣思过半。"
        ],
        "title": "五更  其八",
        "id": "7cdf0ca8-2dbc-4dc8-ab0b-92c3534aa62e"
    },
    {
        "author": "仇远",
        "paragraphs": [
            "宰相当此时，已入待漏院。",
            "我辈独何人，拥被犹困倦。"
        ],
        "title": "五更  其九",
        "id": "3895540a-3cba-40e3-befa-c7adfefb67d7"
    },
    {
        "author": "仇远",
        "paragraphs": [
            "炉藏火尚红，雪映窗已白。",
            "梦游无色界，不知身是客。"
        ],
        "title": "五更  其一○",
        "id": "96ddd2ae-0438-4e1d-b2f0-710ddf725123"
    },
    {
        "author": "仇远",
        "paragraphs": [
            "鸡鸣夜过半，霜气入孤衾。",
            "岁时将脱屣，邻家方擣砧。"
        ],
        "title": "枕上  其一",
        "id": "3c295b10-19b3-432d-9d1a-4a7ef83db51c"
    },
    {
        "author": "仇远",
        "paragraphs": [
            "出门鸡一鸣，仆马蹋晓冻。",
            "岂知牧牛儿，正作维鱼梦。"
        ],
        "title": "枕上  其二",
        "id": "f5d17c42-5b17-4157-b88f-fe2234f0dfe7"
    },
    {
        "author": "仇远",
        "paragraphs": [
            "一官振饥荒，一官覆水旱。",
            "州里多应酬，田家少愁叹。"
        ],
        "title": "枕上  其三",
        "id": "97aa60a5-b17a-4b1d-87ad-4d21932e6846"
    },
    {
        "author": "仇远",
        "paragraphs": [
            "三贤品坐一枰棋，日永官闲对紫薇。",
            "好袖玉堂挥翰手，不争胜负是知几。"
        ],
        "title": "三学士图",
        "id": "f157be62-7c96-46f2-99d0-ea149866b52a"
    },
    {
        "author": "仇远",
        "paragraphs": [
            "谒客登门不敢嗔，强颜应接暂时亲。",
            "一官本自如冰冷，更有依冰借暖人。"
        ],
        "title": "自笑",
        "id": "ce1ae83f-4ba6-4704-87fc-9f4211af12e0"
    },
    {
        "author": "仇远",
        "paragraphs": [
            "缤纷万片打窗来，蓦趁斜风舞却回。",
            "可怪今春寒特甚，梅花一半未曾开。"
        ],
        "title": "正月辛酉大雪三首  其一",
        "id": "5f2231af-3351-4258-810a-21fe64c0567c"
    },
    {
        "author": "仇远",
        "paragraphs": [
            "酒楼柳絮白纷如，带雨随风密又疏。",
            "万景天全羣动息，玉堂人老卧茅庐。"
        ],
        "title": "正月辛酉大雪三首  其二",
        "id": "12ee8b39-edcb-4fdb-b470-42356100f6a0"
    },
    {
        "author": "仇远",
        "paragraphs": [
            "从来春雪有人嫌，六出虽工亦漫然。",
            "客舍无毡浑可事，炉无薪炭褐无绵。"
        ],
        "title": "正月辛酉大雪三首  其三",
        "id": "4a37a154-42f7-4300-a269-e7c983e19e50"
    },
    {
        "author": "仇远",
        "paragraphs": [
            "东风散雪乱如麻，掷瓦敲窗细撒沙。",
            "只恐市中薪米贵，不愁江上落梅花。"
        ],
        "title": "闰正月十三日夜雪",
        "id": "32c3aa06-ccf3-4749-aca9-1b71b77b0e4b"
    },
    {
        "author": "仇远",
        "paragraphs": [
            "梅癯竹润楚兰馨，相约凌波作四清。",
            "最爱此君秋一片，湘江烟水晓初晴。"
        ],
        "title": "花竹图",
        "id": "fa2cd66d-ec0e-433b-a804-b06716aaa6be"
    },
    {
        "author": "仇远",
        "paragraphs": [
            "花残院静昼阴长，困思瞢腾下绣床。",
            "肯信村中蓬鬓女，夜灯辛苦织机忙。"
        ],
        "title": "倦绣图",
        "id": "e56696f0-59a5-4156-bf8d-26b9a6a40119"
    },
    {
        "author": "仇远",
        "paragraphs": [
            "苔色排簷绿上阶，诜诜衿佩集虚斋。",
            "耳根厌听闲风雨，惟有读书声最佳。"
        ],
        "title": "书斋壁  其一",
        "id": "a2a645e5-1d5b-44bb-bed2-2ef399997790"
    },
    {
        "author": "仇远",
        "paragraphs": [
            "风收细雨断梅天，昼永身闲但欲眠。",
            "木枕桃笙真有味，广文不用叹无毡。"
        ],
        "title": "书斋壁  其二",
        "id": "b6e53384-4597-4622-a28c-62ad0084f369"
    },
    {
        "author": "仇远",
        "paragraphs": [
            "冲风冒雨过南桥，马上闻钟觉寺遥。",
            "客髪顿惊秋信早，飞蓬落叶两萧萧。"
        ],
        "title": "早赴东寺行香",
        "id": "91e3eb1f-d933-4085-94c4-cbe514725e3d"
    },
    {
        "author": "仇远",
        "paragraphs": [
            "一帘迟日忽开晴，侧近园池得散行。",
            "尽胜草堂穷处士，有花有酒作清明。"
        ],
        "title": "喜晴",
        "id": "7d88a03f-2684-48f7-9c84-20d836624c9f"
    },
    {
        "author": "仇远",
        "paragraphs": [
            "高低远近树阴浓，杖屦闲行万绿中。",
            "一片残红无觅处，却疑身在碧纱笼。"
        ],
        "title": "东郊少步  其一",
        "id": "a009173f-2e61-41c1-b082-b35e9deddcef"
    },
    {
        "author": "仇远",
        "paragraphs": [
            "野风吹树庙门开，神象凝尘壁拥苔。",
            "笑尔不能为祸福，村人谁送纸钱来。"
        ],
        "title": "东郊少步  其二",
        "id": "1c3fd5b3-94da-4ebc-aeb2-0b4bcdea1467"
    },
    {
        "author": "仇远",
        "paragraphs": [
            "山色空濛寒食雨，杨花零乱溧阳楼。",
            "老人岂有伤春事，酒后情怀似感秋。"
        ],
        "title": "寒食雨三首  其一",
        "id": "acf271e4-393d-41d8-996c-1d21e662de3d"
    },
    {
        "author": "仇远",
        "paragraphs": [
            "监官州牧趣修围，里正喧呼急报饥。",
            "店舍无烟鸡犬静，山村桃李已空枝。"
        ],
        "title": "寒食雨三首  其二",
        "id": "e1751dfc-0b58-4d3f-8cc2-80075ee4c632"
    },
    {
        "author": "仇远",
        "paragraphs": [
            "梨花白白柳条青，闭阁焚香奈雨声。",
            "闻道清明明日是，江南风土只宜晴。"
        ],
        "title": "寒食雨三首  其三",
        "id": "7720fa26-a612-42a2-b9c0-3af429986d29"
    },
    {
        "author": "仇远",
        "paragraphs": [
            "忆得甲辰重九日，宣和遗恨几番秋。",
            "蒋陵依旧西风在，一度黄花一度愁。"
        ],
        "title": "读陈去非九日诗",
        "id": "25ad3c54-2db0-4ccd-9ace-84ebad5efec1"
    },
    {
        "author": "仇远",
        "paragraphs": [
            "凿山疏水出长江，王气如何可厌禳。",
            "后五百年依旧在，空教晋帝笑秦皇。"
        ],
        "tags": [
            "长江"
        ],
        "title": "秣陵  其一",
        "id": "fb865396-9969-42f6-a889-b50b9f64a20f"
    },
    {
        "author": "仇远",
        "paragraphs": [
            "龟脊羊肠九里汀，芫花灿灿麦青青。",
            "此生不踏江东道，将谓金陵即秣陵。"
        ],
        "title": "秣陵  其二",
        "id": "e7ecd454-b3df-41ca-8f1b-855ea1732de7"
    },
    {
        "author": "仇远",
        "paragraphs": [
            "秦女吹箫蹑彩霞，孤茔幽馆掩梨花。",
            "龙盘金写崇真字，犹是宁王赐嗣华。"
        ],
        "title": "清正庵",
        "id": "36c17de5-e0c2-4c3d-91e5-a7245fca5f60"
    },
    {
        "author": "仇远",
        "paragraphs": [
            "天竺寒泉夜月明，洞深曾听两三声。",
            "秋风木叶图中见，比似前回太瘦生。"
        ],
        "title": "猿图",
        "id": "927839c3-4f7b-445d-92c0-521fd3c2597b"
    },
    {
        "author": "仇远",
        "paragraphs": [
            "蟠桃结实许谁偷，笑作承华殿里游。",
            "紫辇不留青鸟去，小儿空识茂陵秋。"
        ],
        "title": "王母图",
        "id": "39757fde-2723-4a83-874b-dc67316cf7d0"
    },
    {
        "author": "仇远",
        "paragraphs": [
            "香草何时号水仙，翠翘罗袜步蹁跹。",
            "风标宜作梅花伴，不入离骚亦偶然。"
        ],
        "title": "题史寿卿二画  其一",
        "id": "f00a753e-2af5-4774-bbc6-aedd0413f8e2"
    },
    {
        "author": "仇远",
        "paragraphs": [
            "少年曾读在原诗，忽见飞鸣傍竹枝。",
            "忆著江南好兄弟，岁寒风雪欲何之。"
        ],
        "title": "题史寿卿二画  其二",
        "id": "ce26357c-954c-4035-8ad9-673d3aba4087"
    },
    {
        "author": "仇远",
        "paragraphs": [
            "昔年曾听雪儿歌，此日池塘见败荷。",
            "寄语鹣鹣春已去，白苹红蓼奈秋何。"
        ],
        "title": "题吴远秋塘双禽",
        "id": "80dbf03a-9e25-440e-a86f-3712dc60bdce"
    },
    {
        "author": "仇远",
        "paragraphs": [
            "雨后沧波泯泯流，樵夫归去有渔舟。",
            "江郎缩地能如此，何必双溪叠嶂游。"
        ],
        "title": "题江贯道雨溪晚钓卷后",
        "id": "6eef5490-237e-465d-b1fd-6936f9a39567"
    },
    {
        "author": "仇远",
        "paragraphs": [
            "露立修筠鹤表同，戏拈纸带为占风。",
            "谁言心动非旛动，我本无心似太空。"
        ],
        "title": "占风",
        "id": "f96afb73-62e9-4192-970f-8209e08138d8"
    },
    {
        "author": "仇远",
        "paragraphs": [
            "两鬓西风客帽斜，晚云横岭月笼沙。",
            "桑畴屈曲人踪绝，萤火飞来照稻花。"
        ],
        "title": "田上暮归",
        "id": "6eada4a2-a4f2-4ab6-8cd6-a0134ad043a8"
    },
    {
        "author": "仇远",
        "paragraphs": [
            "儒官冷落似村居，蒲艾葵榴色色无。",
            "却有一尊春酿在，醉眠犹胜楚三闾。"
        ],
        "title": "酒边  其一",
        "id": "3051e88d-e2a8-4f23-b851-772a14abf392"
    },
    {
        "author": "仇远",
        "paragraphs": [
            "端阳正是独醒时，闲坐难忘一酒巵。",
            "有客似怜官况冷，山童日午送戎葵。"
        ],
        "title": "酒边  其二",
        "id": "7b8a741a-4823-47a8-ad77-7ca6751f5473"
    },
    {
        "author": "仇远",
        "paragraphs": [
            "本为当时国本安，白云满袖出商颜。",
            "山中终是通人迹，不似围棋在橘间。"
        ],
        "title": "四皓图",
        "id": "c6a8b078-822f-4dd4-8cca-d748e7bb904e"
    },
    {
        "author": "仇远",
        "paragraphs": [
            "广平铁石清便赋，信国水墨横斜枝。",
            "总是平生和鼎手，更凭谁写简斋诗。"
        ],
        "title": "题赵信国墨梅后书宋广平赋  其一",
        "id": "dd36a43e-20ba-460c-93dc-96b2a96be2ff"
    },
    {
        "author": "仇远",
        "paragraphs": [
            "素衣喜不污缁尘，贞女江头见似人。",
            "桃李门墙零落尽，江南犹有一枝春。"
        ],
        "title": "题赵信国墨梅后书宋广平赋  其二",
        "id": "68fdfc9f-c96c-46dd-8d36-a2129363751e"
    },
    {
        "author": "仇远",
        "paragraphs": [
            "瓶插梅花一两枝，逋仙隠几自吟诗。",
            "北风酿作西湖雪，不顾山童冻得痴。"
        ],
        "tags": [
            "西湖"
        ],
        "title": "题李益师谦所藏和靖吟梅图",
        "id": "e6f2a081-c199-47c1-a5de-eb3b633cb5b5"
    },
    {
        "author": "仇远",
        "paragraphs": [
            "采菊篱根蘂尚青，开门稚子喜新晴。",
            "笑翁错料人间事，风雨如何不满城。"
        ],
        "title": "寄周吉卿  其一",
        "id": "a52d2706-9c2c-4a43-b9a4-58008fe47a7c"
    },
    {
        "author": "仇远",
        "paragraphs": [
            "四壁寒蛩已可怜，一庭风露转凄然。",
            "杜陵便是归来早，也有荒闲负郭田。"
        ],
        "title": "寄周吉卿  其二",
        "id": "b62b3b47-b1f6-4ac3-bced-7896ab43772d"
    },
    {
        "author": "仇远",
        "paragraphs": [
            "日日言归未得归，翻令儿女笑寒饥。",
            "而今已觉归非远，为报山猿野鹤知。"
        ],
        "title": "寄周吉卿  其三",
        "id": "4f168569-20df-4c27-acc9-d621cd3eac61"
    },
    {
        "author": "仇远",
        "paragraphs": [
            "仙馆幽深竹覆墙，风传石鼎煮茶香。",
            "门前老树高如盖，乞与樵夫话晚凉。"
        ],
        "title": "东观徐炼师松隠丹房  其一",
        "id": "407e1abc-c2e3-4a6c-84e9-8d7cc18227e4"
    },
    {
        "author": "仇远",
        "paragraphs": [
            "苏仙行部溧州时，曾赋黄冠白鸟诗。",
            "八十炼师犹健在，自锄松下取苓芝。"
        ],
        "title": "东观徐炼师松隠丹房  其二",
        "id": "d34b2693-97c4-4cee-a79d-9848bb1b8c05"
    },
    {
        "author": "仇远",
        "paragraphs": [
            "浓云忽雨散秋声，屋壁斜捎沟浍盈。",
            "一阵西南风截断，月华且让夕阳明。"
        ],
        "title": "晚晴",
        "id": "7a4835e8-faac-4d9c-9b42-5da63fecd074"
    },
    {
        "author": "仇远",
        "paragraphs": [
            "郡邑山川我旧游，归舟千里十年秋。",
            "相逢若问村翁信，贞女沙头狎白鸥。"
        ],
        "title": "寄京口诸友",
        "id": "7ac026b5-d316-4351-bc77-253d0139c713"
    },
    {
        "author": "仇远",
        "paragraphs": [
            "淅淅秋风吹葛衣，新寒已到读书帏。",
            "宦情客况俱牢落，不为鲈鱼也合归。"
        ],
        "title": "思归寄张仲达崔进之  其一",
        "id": "d790b726-06e5-445f-b82e-43208f148146"
    },
    {
        "author": "仇远",
        "paragraphs": [
            "不为鲈鱼也合归，山中鸡黍正秋肥。",
            "东篱菊在家来好，莫学渊明较是非。"
        ],
        "title": "思归寄张仲达崔进之  其二",
        "id": "4bf225c9-284b-447d-a2a2-289c7fbc8424"
    },
    {
        "author": "仇远",
        "paragraphs": [
            "谷雨宜晴花乱开，一壶春色聚书斋。",
            "园林此后无车马，竹杖芒鞋政自佳。"
        ],
        "title": "书斋",
        "id": "66a6e5d0-3b26-4f5c-95d7-270bd98cfcf6"
    },
    {
        "author": "仇远",
        "paragraphs": [
            "蕙雪销迟气压灯，偶然素被共姜肱。",
            "老来顿悟妻儿累，却羨山中有髪僧。"
        ],
        "title": "宿范譓卿书房",
        "id": "d45ae45c-aeba-406c-90bf-646dcfba0d21"
    },
    {
        "author": "仇远",
        "paragraphs": [
            "雁声多处水弥茫，西渰东湖足稻粱。",
            "才过芦汀好栖宿，几曾一一到潇湘。"
        ],
        "title": "雁多",
        "id": "2d320b37-efbe-4dd0-82e0-344f0d97684d"
    },
    {
        "author": "仇远",
        "paragraphs": [
            "闲官长日无公事，静室焚香读好书。",
            "饮水饭蔬差可乐，妻儿休叹食无鱼。"
        ],
        "title": "偶作寄李良甫  其一",
        "id": "ca0c80d9-0bd5-423a-886d-1b1d07d94a52"
    },
    {
        "author": "仇远",
        "paragraphs": [
            "山中有云难寄君，庭下鸣蛙殊聒人。",
            "他时寻我江湖上，不是玄真即季真。"
        ],
        "title": "偶作寄李良甫  其二",
        "id": "2e39666e-a715-483f-b00b-fd60c4653c53"
    },
    {
        "author": "仇远",
        "paragraphs": [
            "闲居偏爱十日菊，归计何资三月粮。",
            "肉食不烦忧菜色，田家粳稻已炊香。"
        ],
        "title": "寄周吉卿  其一",
        "id": "afb636a5-d074-4a4b-b455-d5b2f02e077f"
    },
    {
        "author": "仇远",
        "paragraphs": [
            "怀土怀居小丈夫，首丘祇觉老心孤。",
            "须营浙右归耕地，五福星明正照吴。"
        ],
        "title": "寄周吉卿  其二",
        "id": "1902cd09-74eb-4349-8b1e-c5ad75744a9e"
    },
    {
        "author": "仇远",
        "paragraphs": [
            "老来足力觉全衰，一日山行两日疲。",
            "归去蹇馿须买得，山中出入不嫌迟。"
        ],
        "title": "寄周吉卿  其三",
        "id": "375553b4-5f1e-40c2-b436-5fc611dfede3"
    },
    {
        "author": "仇远",
        "paragraphs": [
            "诗人作事例迂疏，才见佳山拟卜居。",
            "湖海归来余一锸，买山生计竟何如。"
        ],
        "title": "偶见  其一",
        "id": "be77c9d4-e23d-4e8a-8e4c-baf82824f5d0"
    },
    {
        "author": "仇远",
        "paragraphs": [
            "诗囊剑术走风尘，要买桑麻二顷春。",
            "可笑田连阡陌者，元非识字读书人。"
        ],
        "title": "偶见  其二",
        "id": "ac074ca0-f71a-45ef-ae82-63277ae35594"
    },
    {
        "author": "仇远",
        "paragraphs": [
            "一尘不染俗难干，百事无能心自闲。",
            "我道老僧痴未绝，有时采菊见南山。"
        ],
        "title": "赠珪上人",
        "id": "caf69d3c-4b7e-490b-b2eb-13238630a4fb"
    },
    {
        "author": "仇远",
        "paragraphs": [
            "万壑千林锁暮寒，瘦馿踏雪入禅关。",
            "流澌满涧泥桥滑，少待春晴却出山。"
        ],
        "title": "山寺雪行图送远上人归",
        "id": "ec19713a-dd12-47a1-92b8-a4ec5d6b8bde"
    },
    {
        "author": "仇远",
        "paragraphs": [
            "绿芜红叶照秋明，白雁孤飞我独行。",
            "谁识草堂穷杜老，江南江北正关情。"
        ],
        "title": "题五牧蒋氏所藏阎次平小景",
        "id": "f2d040b9-4846-4d58-a4cc-88dfa1e38db8"
    },
    {
        "author": "仇远",
        "paragraphs": [
            "貌得人间真乘黄，曹将军后有韦郎。",
            "奚官牵挽犹西望，似忆春风苜蓿长。"
        ],
        "title": "题汤松年画卷  其一",
        "id": "28cf4dc4-bd6f-450a-adc7-4ba9395004a6"
    },
    {
        "author": "仇远",
        "paragraphs": [
            "紫蜡团心栗玉松，荼蘼香色似同宗。",
            "因思弄蕊攀条处，花刺勾人晓露浓。"
        ],
        "title": "题汤松年画卷  其二",
        "id": "70ca8c0f-8aff-4c02-a2ca-85e443a559a9"
    },
    {
        "author": "仇远",
        "paragraphs": [
            "步屧春风白马桥，车沟泥滑路迢遥。",
            "眼前未识千红紫，但见新黄上柳条。"
        ],
        "title": "溧水道中  其一",
        "id": "d3be27fd-c8ff-4f29-beb6-19a0cd0e3743"
    },
    {
        "author": "仇远",
        "paragraphs": [
            "五峰合沓拥东庐，泉落芳塘旱不枯。",
            "空凿秦淮三百里，六朝王气几曾无。"
        ],
        "title": "溧水道中  其二",
        "id": "298fcc4e-7e4a-41b2-8b66-dd65628624ca"
    },
    {
        "author": "仇远",
        "paragraphs": [
            "帆落西江下淛河，溧阳酒贱醉亡何。",
            "月明正照山公影，自觉今年白髪多。"
        ],
        "title": "中秋客中",
        "id": "17e79eb8-d803-4c45-950b-531cbeed5d8b"
    },
    {
        "author": "仇远",
        "paragraphs": [
            "轻舟十里过溪庄，桑枣成阴柳著行。",
            "不见玉山嵇叔夜，西风低草见斜阳。"
        ],
        "title": "浪洋舟中",
        "id": "e4e9ef78-075b-42bb-a8cb-0070173e4a49"
    },
    {
        "author": "仇远",
        "paragraphs": [
            "落魄居尘迥出尘，丹房芝术自生春。",
            "琼州太守名家子，不是寻常卖药人。"
        ],
        "title": "和岳国华  其一",
        "id": "a4c9662d-b3af-4b75-9457-1a9c1e87e053"
    },
    {
        "author": "仇远",
        "paragraphs": [
            "广文饭少甑生尘，老去衰颜酒借春。",
            "吟癖何曾医不得，古来清瘦是诗人。"
        ],
        "title": "和岳国华  其二",
        "id": "4fe990c1-6c54-4978-88c2-24facac7894a"
    },
    {
        "author": "仇远",
        "paragraphs": [
            "大江东去月分明，乌鹊南飞露气清。",
            "如此婵娟人不爱，倚楼独立过三更。"
        ],
        "title": "倚月",
        "id": "f672cb74-58b4-4c2b-b808-3c39f0d6817c"
    },
    {
        "author": "仇远",
        "paragraphs": [
            "月到东窗夜正中，人间天上广寒宫。",
            "蚊虫血食三千国，尽被西风一扫空。"
        ],
        "title": "月上",
        "id": "c73f74d1-bb29-460a-8b08-4cd810a36d78"
    },
    {
        "author": "仇远",
        "paragraphs": [
            "楚山晴雨未分明，淡锁苍筠晓更清。",
            "浑是一江秋色染，只疑无处著秋声。"
        ],
        "title": "题烟竹图",
        "id": "fa9e8f80-4cf4-45b3-b094-668b11d05971"
    },
    {
        "author": "仇远",
        "paragraphs": [
            "湖树江云隔杳冥，千峰万壑梦中青。",
            "悬知茅屋孤灯下，逐字教儿读孝经。"
        ],
        "title": "忆窊石章氏女子",
        "id": "3cb39a90-fd5a-44df-b544-94d5455b16e5"
    },
    {
        "author": "仇远",
        "paragraphs": [
            "风吹衿帽不知寒，款段奚奴冻亦顽。",
            "缩项鳊鱼无可钓，归鞭遥指鹿门山。"
        ],
        "title": "题孟浩然图",
        "id": "6acfa30a-fbd9-4d64-899f-8c958dcee51d"
    },
    {
        "author": "仇远",
        "paragraphs": [
            "细雨生寒未有霜，庭前木叶半青黄。",
            "小春此去无多日，何处梅花一绽香。"
        ],
        "title": "立冬即事二首  其一",
        "id": "03b553ba-e3a7-40cc-bfea-4ed5d0656863"
    },
    {
        "author": "仇远",
        "paragraphs": [
            "凄风浩荡散茶烟，小雨霏微湿座毡。",
            "肯信今年寒信早，老夫布褐未装绵。"
        ],
        "title": "立冬即事二首  其二",
        "id": "88c65ab3-8bab-483c-828e-0d17f3e46ff0"
    },
    {
        "author": "仇远",
        "paragraphs": [
            "赤叶冈头送客行，峰回路转石桥横。",
            "小春天气晴偏好，禾稼新收麦又耕。"
        ],
        "title": "送客湖桥  其一",
        "id": "d3cf7395-e7cb-4923-8341-369d5508bef7"
    },
    {
        "author": "仇远",
        "paragraphs": [
            "别酒离歌送马蹄，归鞍斜日故迟迟。",
            "小儿拍手山翁醉，江左风流一晋时。"
        ],
        "title": "送客湖桥  其二",
        "id": "60b243db-bff4-469c-8ba6-910d0f8bd543"
    },
    {
        "author": "仇远",
        "paragraphs": [
            "纷纷鸡鹜一冥鸿，全放全收旦暮同。",
            "各为稻粱飞不起，偶然相聚小池中。"
        ],
        "title": "题画  其一",
        "id": "be517db0-7e9b-4c9e-a9fd-7cfdc76aa634"
    },
    {
        "author": "仇远",
        "paragraphs": [
            "天上高飞地上行，终难万里附鹏程。",
            "鹭鸶股肉无人割，老守菰蒲过一生。"
        ],
        "title": "题画  其二",
        "id": "6acae15a-f5fe-4096-8887-7568beb32cc7"
    },
    {
        "author": "仇远",
        "paragraphs": [
            "豆花小白槿花红，野屋篱门处处同。",
            "无限春风桃李占，却将颜色媚秋风。"
        ],
        "title": "野篱",
        "id": "65246a57-b310-441a-94c2-45a97bce715c"
    },
    {
        "author": "仇远",
        "paragraphs": [
            "平生自比九方臯，牝牡骊黄骨相高。",
            "寄语金台求骏者，精神元不在皮毛。"
        ],
        "title": "二马图",
        "id": "d479a899-1eba-4199-981a-6146163c7175"
    },
    {
        "author": "仇远",
        "paragraphs": [
            "圩田平没石田枯，秋暑如蒸雨竟无。",
            "六十年前曾记得，步行一直过西湖。"
        ],
        "tags": [
            "西湖"
        ],
        "title": "纪事  其一",
        "id": "76d13a6f-2eb3-4065-818f-ae8da7e366cd"
    },
    {
        "author": "仇远",
        "paragraphs": [
            "龙君鼎鼎出云关，分祀仙宫佛刹间。",
            "两月更无涓滴雨，问君何日可还山。"
        ],
        "title": "纪事  其二",
        "id": "d591758d-6ea0-4fab-aaed-3ac94b4368d4"
    },
    {
        "author": "仇远",
        "paragraphs": [
            "柴扉深闭百虫秋，落叶幽花露未收。",
            "野僻了无鸡报晓，启明星在树梢头。"
        ],
        "title": "纪事  其三",
        "id": "8d9e12d9-2b81-44dd-a078-d73e6df6d467"
    },
    {
        "author": "仇远",
        "paragraphs": [
            "晓厩惊呼我马瘖，塞翁一笑欲何如。",
            "西郊或有闲迎送，却向东家借蹇馿。"
        ],
        "title": "马毙三首  其一",
        "id": "e57305ed-88f9-4f1e-b0fd-6045656db994"
    },
    {
        "author": "仇远",
        "paragraphs": [
            "苦无驰骤但加餐，马性由来不耐闲。",
            "官满马亡归去好，且骑白犊看青山。"
        ],
        "title": "马毙三首  其二",
        "id": "e8c83721-d0b0-4821-b02a-bcb95327bf98"
    },
    {
        "author": "仇远",
        "paragraphs": [
            "我无筋力汝难骑，埋汝郊原有敝帷。",
            "二尺箯舆元自稳，不劳鞭策强驱驰。"
        ],
        "title": "马毙三首  其三",
        "id": "25422582-c13f-4c74-b9db-9bf2cd15f8e7"
    },
    {
        "author": "仇远",
        "paragraphs": [
            "严城鼓角送钟声，顷刻三更四五更。",
            "却是邻家鸡唱准，不差消息已天明。"
        ],
        "title": "邻家晓鸡",
        "id": "19f86fd1-0cb6-4b3e-9e12-83d0f2854a37"
    },
    {
        "author": "仇远",
        "paragraphs": [
            "子女生来愿有家，耕桑随分各生涯。",
            "谁知我辈钟情处，看过桃花看藕花。"
        ],
        "title": "忆桐庐二女",
        "id": "47cbdf0e-3e64-4369-b8c2-f167392c28fa"
    },
    {
        "author": "仇远",
        "paragraphs": [
            "洞房深锁老双成，门径幽修石沼清。",
            "万紫千红秋已尽，眼中黄菊最分明。"
        ],
        "title": "冲真庵",
        "id": "68b12503-5304-491e-a31d-1ccff72359f3"
    },
    {
        "author": "仇远",
        "paragraphs": [
            "养成花魄是轻阴，风露凄凄已满林。",
            "到底难磨秋富贵，一庭香粟万黄金。"
        ],
        "title": "落桂",
        "id": "a48cba6d-f204-4805-840f-8c7975b3155e"
    },
    {
        "author": "仇远",
        "paragraphs": [
            "焚香读易乐闲居，参订先天太极图。",
            "人道三分程氏传，较他汉上有差殊。"
        ],
        "title": "冬夜和陈道士韵  其一",
        "id": "69f20832-887f-4635-87b7-a8d4438a5343"
    },
    {
        "author": "仇远",
        "paragraphs": [
            "闻道孤根暖已回，扶筇携酒出山来。",
            "数花羞涩西坡上，也当春风一度开。"
        ],
        "title": "冬夜和陈道士韵  其二",
        "id": "2cc588fc-9e10-42e4-aaf6-0834069325b9"
    },
    {
        "author": "仇远",
        "paragraphs": [
            "石铫溪芽活火烹，旋烧败叶带枯藤。",
            "路遥难递中𤃩水，且试梅花涧底冰。"
        ],
        "title": "冬夜和陈道士韵  其三",
        "id": "a775d45e-b7dd-46fa-8b49-edd8e6eee1d8"
    },
    {
        "author": "仇远",
        "paragraphs": [
            "三白先春慰客情，瑶林照耀夜窗明。",
            "浅斟低唱痴儿女，那得工夫问雪声。"
        ],
        "title": "冬夜和陈道士韵  其四",
        "id": "3ed61f26-84ad-46d7-ba67-c92df00cbe1d"
    },
    {
        "author": "仇远",
        "paragraphs": [
            "菜色青肥麦渐黄，雨多泥滑野畦荒。",
            "官田昨夜方车水，早起看来又渺茫。"
        ],
        "title": "多雨",
        "id": "ad377960-ad0a-4fef-8d33-6a55bce96b3e"
    },
    {
        "author": "仇远",
        "paragraphs": [
            "休言五十九年非，本自无知底用疑。",
            "已往方来俱梦境，是非元不较毫厘。"
        ],
        "title": "自叹",
        "id": "d9f6e628-8778-4a8d-9da6-e8949dbf41e0"
    },
    {
        "author": "仇远",
        "paragraphs": [
            "辛苦移家向溧州，微官祗为斗升谋。",
            "寻思终是西湖好，且与山僧野老游。"
        ],
        "tags": [
            "西湖"
        ],
        "title": "言怀  其一",
        "id": "90887bc6-543f-44f3-8227-9cfa85c79627"
    },
    {
        "author": "仇远",
        "paragraphs": [
            "奉溪半日到杭城，溪外青山喜送迎。",
            "结屋临溪差易事，买山无计若为情。"
        ],
        "title": "言怀  其二",
        "id": "f29b9115-867e-45b8-8106-b16cc7d846d4"
    },
    {
        "author": "仇远",
        "paragraphs": [
            "湖光门外草连空，万壑千崖紫翠丛。",
            "纵未便能营隠墅，也须先画作屏风。"
        ],
        "title": "言怀  其三",
        "id": "c8a77388-1e39-41f3-bdb8-8c88b30b0bbf"
    },
    {
        "author": "仇远",
        "paragraphs": [
            "白岭溪上野田平，黄陇山前竹树清。",
            "已许数椽容小住，余英爱我爱余英。"
        ],
        "title": "言怀  其四",
        "id": "75c79fda-09c3-40b3-921a-67424b49ca2d"
    },
    {
        "author": "仇远",
        "paragraphs": [
            "故家乔木尽丘墟，笋石犹存十数株。",
            "谁有挟山超海力，为分云片过西湖。"
        ],
        "tags": [
            "西湖"
        ],
        "title": "言怀  其五",
        "id": "c2398ffa-f588-4bf9-83ca-5fcf62b4b881"
    },
    {
        "author": "仇远",
        "paragraphs": [
            "此地曾经李白游，湖山消得好诗留。",
            "两桥十里东西市，只欠春风一酒楼。"
        ],
        "title": "言怀  其六",
        "id": "787ad486-d121-43e2-95f1-9b570383b907"
    },
    {
        "author": "仇远",
        "paragraphs": [
            "溧尉唐时本小官，诗人争笑孟酸寒。",
            "我来莫道儒官冷，今古酸寒只一般。"
        ],
        "title": "言怀  其七",
        "id": "4e2bcbd9-cfee-4c80-b12b-1cac6269709b"
    },
    {
        "author": "仇远",
        "paragraphs": [
            "隔岸修筠拂细澜，风香雨色昼阴寒。",
            "遥知新买栖霞地，坡上应添竹数竿。"
        ],
        "title": "言怀  其八",
        "id": "7dbee066-19c8-4c06-ad88-a6627b13145d"
    },
    {
        "author": "仇远",
        "paragraphs": [
            "马蹄赤日走红尘，汗湿林宗折角巾。",
            "输与夷山班博士，深衣脱却作闲人。"
        ],
        "title": "言怀  其九",
        "id": "d85bf7c0-bc0d-4c31-901c-d79e90e99263"
    },
    {
        "author": "仇远",
        "paragraphs": [
            "采薇采薇，西山之西。",
            "薇死复生，不生夷齐。",
            "陟彼西山，我心悲兮。"
        ],
        "title": "采薇吟",
        "id": "6fc1c47d-2490-43fa-8799-029ba71cb48f"
    },
    {
        "author": "仇远",
        "paragraphs": [
            "步出上东门，肺肺东门柳。",
            "彼美窈窕娘，惜为荡子妇。",
            "中堂裁衣裳，刀尺常在手。",
            "之子未归家，何以奉箕帚。",
            "为君长相思，踯躅岁云久。",
            "思君头易白，惜无百年寿。",
            "谁能学仙人，辟谷但饮酒。"
        ],
        "title": "步出上东门",
        "id": "3acd57f6-128f-447d-84e4-72b05f1474e8"
    },
    {
        "author": "仇远",
        "paragraphs": [
            "素月出东岭，照我白玉牀。",
            "牀上何所有，累累书一囊。",
            "诘曲科斗文，读之不成章。",
            "君车自翱翔，驾景朝紫皇。",
            "苍苔满石匣，瑶书空秘藏。",
            "仙人百尺台，吹竹引凤凰。",
            "凤兮来不来，虚此明月光。"
        ],
        "title": "素月出东岭",
        "id": "57a3b4d9-9130-4342-b271-904b161d3675"
    },
    {
        "author": "仇远",
        "paragraphs": [
            "东风吹寒晴，春事归花柳。",
            "既有杖头钱，何苦不饮酒。",
            "嗟嗟王孙去，芳草入户牖。",
            "惟有南山高，晓雾亦白首。",
            "去年秉烛游，知有今日否。",
            "所以晋名流，酒杯不去手。"
        ],
        "title": "杂画",
        "id": "a4473df0-4a13-45a2-b36d-b2fffa197354"
    },
    {
        "author": "仇远",
        "paragraphs": [
            "黄昏忽上云，西窗竟无月。",
            "烛花自盈枝，可玩不可折。",
            "天风吹钟声，急急吹烛灭。",
            "可惜窗下书，少读三四叶。"
        ],
        "title": "窗下",
        "id": "4d3c47de-0247-4575-ad6b-a87ed30961a3"
    },
    {
        "author": "仇远",
        "paragraphs": [
            "安翔紫云軿，游盼璚仙家。",
            "斜阳射巖谷，眩目皆丹砂。",
            "娃鬟挟鸾尾，倦埽菖蒲花。"
        ],
        "title": "纪梦",
        "id": "c84e6b4e-2da6-4eb6-918a-9b70b3b6c515"
    },
    {
        "author": "仇远",
        "paragraphs": [
            "肠结锥可解，眉皱熨可伸。",
            "独不禁子规，日日啼春心。",
            "春风醉行客，门外芳草深。",
            "芳草已无路，行行又何处。",
            "东园花柳多，贱妾不复顾。",
            "秋胡夫不夫，买臣妇不妇。",
            "人心匪金石，悔不随郎去。"
        ],
        "title": "相随曲",
        "id": "eb2bfff2-6457-4590-9700-dce650a54513"
    },
    {
        "author": "仇远",
        "paragraphs": [
            "我家仇山阳，昔有数椽屋。",
            "误落尘市间，读书学干禄。",
            "井枯灶烟绝，况复问松菊。",
            "如此五十年，一出不可复。",
            "高侯丘壑胸，知我志幽独。",
            "为写隠居图，寒溪入空谷。",
            "苍石压危构，白云养乔木。",
            "向来仇池梦，历历在我目。",
            "何哉草堂资，政尔饭不足。",
            "视我舌尚存，吾居有时卜。"
        ],
        "title": "题高房山写山村图卷",
        "id": "a59235c8-a749-4235-abc1-ba1eee043518"
    },
    {
        "author": "仇远",
        "paragraphs": [
            "春风吹柳枝，柳枝拂短墙。",
            "春风吹桃叶，桃叶浮烟江。",
            "春风薄情不可当，鸣鸠乳燕相颉颃。",
            "春日长，春夜短，雪花扑帐春不暖。"
        ],
        "title": "春风谣",
        "id": "8144aee1-913a-4849-90c6-6790d03df5df"
    },
    {
        "author": "仇远",
        "paragraphs": [
            "秋风悲，梧桐知不知。",
            "渴虹挟雨吸河汉，嘹嘹数雁天四垂。",
            "雁急不成字，远向潇湘飞。",
            "铜盘露下夜如水，宋玉新自巫山归。"
        ],
        "title": "秋日曲",
        "id": "0d0deb45-c334-4064-bc1b-22e25d70043a"
    },
    {
        "author": "仇远",
        "paragraphs": [
            "巴东有杜鹃，杜鹃啼春花正妍。",
            "巴西有杜鹃，杜鹃啼血花可怜。",
            "巴东巴西久为客，目断江南归未得，月明满地山花白。"
        ],
        "title": "巴东西",
        "id": "a08ed4ed-9054-4c9f-aae2-6c38d5d0c269"
    },
    {
        "author": "仇远",
        "paragraphs": [
            "桓将军，军城南。",
            "牛将军，军城北。",
            "他军只有八千人，卒急临洮攻未得。"
        ],
        "title": "听杜将军帐下儿歌  其一",
        "id": "8634a831-42e5-4318-a53b-bdb31c8ec592"
    },
    {
        "author": "仇远",
        "paragraphs": [
            "鞾尖蹴城城未颓，马箠填河河未满。",
            "十岁健儿下马行，两足胡为自长短。"
        ],
        "title": "听杜将军帐下儿歌  其二",
        "id": "cdc39e3b-a080-4607-94d5-52f237c45f1c"
    },
    {
        "author": "仇远",
        "paragraphs": [
            "什什伍伍金人降，将军忍杀令归乡。",
            "归时说与汝郎长，纳土封汝异姓王。"
        ],
        "title": "听杜将军帐下儿歌  其三",
        "id": "42ce124b-cb56-47f3-9542-f56e95b8c54f"
    },
    {
        "author": "仇远",
        "paragraphs": [
            "葛家女儿十四五，不向深闺学针缕。",
            "遍身绣出蛟螭文，赤手交持太阿舞。",
            "红罗帕兮锦缠头，口吐长安游侠语。",
            "侧身捷如飞鸟轻，嗔目勇如独鹘举。",
            "云窗雾阁岂无情，终欠娇娆太麤武。",
            "黄堂张燕灯烛光，两耳喧喧厌歌鼓。",
            "人言葛氏善舞剑，曾向梨园奉尊俎。",
            "短衣结束当筵呈，壮士增雄懦夫沮。",
            "我怜健妇胜丈夫，却欲骄兵如处女。",
            "安得成军如娘子，直气端能捷秦楚。",
            "只愁逢著裴将军，公孙大娘汗成雨。"
        ],
        "title": "葛雄女子舞剑歌",
        "id": "f2b180b3-ea98-401b-8f76-20e785d9e121"
    },
    {
        "author": "仇远",
        "paragraphs": [
            "老仙指甲坚如铁，夜画枯杉出宫阙。",
            "翠深红远十二楼，犹理霓裳舞回雪。",
            "山椒覆亭小于笠，石脚插船轻似叶。",
            "桃花几度春酣酣，弱水何日通舟楫。",
            "醉中作此狡狯事，收拾干坤入毫髪。",
            "神刓鬼刻未百年，不与丹青共磨灭。",
            "天风颉颃飞霞珮，水云妥帖凌波袜。",
            "我将就此逍遥游，高步青霄拾明月。"
        ],
        "title": "海上图澄江仙刻",
        "id": "c9b24668-e7f4-40df-9b75-079ed8142fa6"
    },
    {
        "author": "仇远",
        "paragraphs": [
            "鹤溪近与练湖连，一境秋水清无边。",
            "依稀淮岸潇湘浦，惯见月虹书画船。",
            "山翁几年吴下客，溪草溪花未相识。",
            "笔床茶灶老玄真，肯与沙鸥分半席。"
        ],
        "title": "题石民瞻画鹤溪图",
        "id": "e167e563-2358-43b0-9f33-95db114db34a"
    },
    {
        "author": "仇远",
        "paragraphs": [
            "秦川公子谪仙人，布袍落魄余一身。",
            "锦囊香歇玉箫断，庾郎白髪徒伤春。",
            "金台掉头不肯住，欲把钓竿东海去。",
            "故乡入梦忽归来，井邑依依铁炉步。",
            "碧池槐叶玄都桃，眼空旧雨秋萧?。",
            "太湖风月数万顷，扁舟乘兴寻三高。",
            "西北高楼一杯酒，与子长歌折杨柳。",
            "江山信美盍便留，莼菜鲈鱼随处有。"
        ],
        "tags": [
            "太湖"
        ],
        "title": "赠张玉田",
        "id": "799b8940-16b8-4281-89f8-aca076738b34"
    },
    {
        "author": "仇远",
        "paragraphs": [
            "结亭孤绝处，登眺不辞劳。",
            "万木俯在下，一峰如此高。",
            "山围湖面小，藤络树根牢。",
            "挥手红尘表，天风欲跨鼇。"
        ],
        "title": "圆通峰顶",
        "id": "caf4935c-aff8-46ee-aeba-3ce421e1f8e9"
    },
    {
        "author": "仇远",
        "paragraphs": [
            "仙人初翦水，欲下复迟迟。",
            "半夜忽自落，东风竟不知。",
            "无香黏客袖，有意补春枝。",
            "却忆江南柳，飘緜送子时。"
        ],
        "title": "雪花",
        "id": "8c2b6422-03a9-427c-99cc-1f1028f5a0db"
    },
    {
        "author": "仇远",
        "paragraphs": [
            "苍烟迷古道，白水满平畴。",
            "落雁湘湖月，孤砧粤树秋。",
            "壮心消蜡屐，老泪入貂裘。",
            "市饮成凄断，何人识马周。"
        ],
        "title": "渡越",
        "id": "dc800b6b-3081-40e1-af93-c52ebb36eecb"
    },
    {
        "author": "仇远",
        "paragraphs": [
            "韶华已如此，冉冉积芳尘。",
            "石润先知雨，山浓浑是春。",
            "钓鱼临积水，隔柳见行人。",
            "应有忘归者，扁舟采白苹。"
        ],
        "title": "韶华",
        "id": "0e1e6ca1-b7ab-4630-8533-f91ceb401f98"
    },
    {
        "author": "仇远",
        "paragraphs": [
            "山林不可住，欲隠更何之。",
            "春去已多日，客愁无了时。",
            "斜阳依树下，明月到门迟。",
            "闲事谁消遣，陶潜一卷诗。"
        ],
        "title": "和曹之才",
        "id": "2a05388d-dffa-46e8-a2e8-46551f7f4279"
    },
    {
        "author": "仇远",
        "paragraphs": [
            "海塘三十里，此屋独巍然。",
            "有浪方知水，无云总是天。",
            "苔痕封石柱，帆影下楼船。",
            "闲忆童男女，悠悠去几年。"
        ],
        "title": "镇海亭",
        "id": "9b284fb2-feb0-4cff-aa95-17232b54deec"
    },
    {
        "author": "仇远",
        "paragraphs": [
            "园林摇落夜，静独奈秋何。",
            "黄叶下不止，青苔埽更多。",
            "回风喧地籁，浓露洗天河。",
            "怀楚思无极，长箫按九歌。"
        ],
        "title": "寄潘怀古",
        "id": "7b7557a5-dbb7-4ff5-80ac-eb08a49b5ce5"
    },
    {
        "author": "仇远",
        "paragraphs": [
            "玲珑千丈崖，高处倚蓬莱。",
            "山月照得白，天风吹不开。",
            "渴龙栖古井，病鹤下苍苔。",
            "祇有麻衣叟，时时把易来。"
        ],
        "title": "石窗",
        "id": "b37b9378-943e-4207-b6c7-b7056bbdd328"
    },
    {
        "author": "仇远",
        "paragraphs": [
            "一片灵台月，圆明适中规。",
            "谁知相对者，曾悟未磨时。",
            "去垢元来净，观空了不疑。",
            "水边闲独立，照见白须眉。"
        ],
        "title": "为如镜净上人赋",
        "id": "ec71f73b-d20a-4efa-ae7b-01df945dadbc"
    },
    {
        "author": "仇远",
        "paragraphs": [
            "吴城久卜居，归梦只西湖。",
            "花木四时有，尘埃一点无。",
            "看经常戒酒，得句少催租。",
            "尽日坐相对，壁间莲社图。"
        ],
        "tags": [
            "西湖"
        ],
        "title": "寄题如镜上人房",
        "id": "f025422a-0fba-4abb-8ba9-34185088a646"
    },
    {
        "author": "仇远",
        "paragraphs": [
            "翼翼山千朵，萧萧屋数间。",
            "石崖不可度，门径几曾关。",
            "绿树经秋在，白云终日闲。",
            "依稀镜湖曲，西岛水回环。"
        ],
        "tags": [
            "庐山"
        ],
        "title": "锦城方天瑞玄英先生后人得白云山居图彷彿桐庐山中隠所钱舜举真蹟别有一种风致漫系以诗",
        "id": "7068d984-944d-415d-a947-69d6c389e983"
    },
    {
        "author": "仇远",
        "paragraphs": [
            "干坤那可问，至痛老臣心。",
            "甘抱白日没，不知沧海深。",
            "忠魂随上下，义骨肯浮沈。",
            "草木长淮泪，秋风起莫阴。"
        ],
        "title": "陆君实挽诗",
        "id": "6dced7cf-cc07-4434-8bf6-5b6273ed2d65"
    },
    {
        "author": "仇远",
        "paragraphs": [
            "望极秋空无片云，前山历历见遥岑。",
            "新鸿渐到边城静，旧雨不来汀草深。",
            "仙李有时曾入梦，伯桃死后少知心。",
            "如君真是忘机者，海上鸥盟便可寻。"
        ],
        "title": "约山中友",
        "id": "aa9f9f85-ca36-4dfc-ae37-2a03a92ccb98"
    },
    {
        "author": "仇远",
        "paragraphs": [
            "欲共谭诗一解颐，停云望极思依依。",
            "梅花赋就广平老，杨柳门间靖节归。",
            "驿路数程征马瘦，家书千里过鸿稀。",
            "思君怕倚阑干北，拄笏看山竟落晖。"
        ],
        "title": "寄朱饮冰",
        "id": "10c7dc48-ba44-4a5f-8d7c-0e9ce38604ef"
    },
    {
        "author": "仇远",
        "paragraphs": [
            "北窗隠几乐吾天，莫遣新愁到耳边。",
            "一帽好花供醉舞，半床凉月伴闲眠。",
            "故人自欲辞文叔，明主何尝弃浩然。",
            "留取长安遮日手，养成指甲理朱絃。"
        ],
        "title": "北窗",
        "id": "ef5d30ee-cfa5-41c5-8460-cc75bf4757a0"
    },
    {
        "author": "仇远",
        "paragraphs": [
            "难寻华表与丰碑，三尺坟台山四围。",
            "翁仲多年苍珮剥，子孙寒食纸钱稀。",
            "瘦藤拔地长蛇走，灌木维垣野鼠肥。",
            "远也久违乡族去，忍将椒酒酹斜晖。"
        ],
        "title": "拜霞屿待制伯祖墓下",
        "id": "2a03e2c3-1bf2-487e-b01d-5970f766f5c1"
    },
    {
        "author": "仇远",
        "paragraphs": [
            "人生天地一蘧庐，耕凿虽劳乐有余。",
            "因阅杜诗删旧稿，为观羲帖学行书。",
            "山公醉后犹骑马，渭叟闲来只钓鱼。",
            "世道秋风总萧索，何如高卧白云居。"
        ],
        "title": "高卧",
        "id": "77cfdf6c-4848-4711-af36-b56169df3fec"
    },
    {
        "author": "仇远",
        "paragraphs": [
            "两两鸣鸠语画檐，雨余芳草欲生烟。",
            "瓮头酒熟常留客，象外诗成颇类仙。",
            "扬子有才犹执戟，渊明无事合归田。",
            "地偏时事人传少，收拾琴书且醉眠。"
        ],
        "title": "雨余",
        "id": "d3ee085d-195c-40fa-b04c-8e4c499543fc"
    },
    {
        "author": "仇远",
        "paragraphs": [
            "桃柳参差出短墙，小楼突兀看湖光。",
            "出门便与青山对，读易能消白日长。",
            "砚石洗来如玉润，药苗晒得似茶香。",
            "邻僧亦有通文者，常把诗来恼漫郎。"
        ],
        "title": "元友山南山新居  其一",
        "id": "7fd7246c-b3b9-461f-bbf0-43b1f1cec4ce"
    },
    {
        "author": "仇远",
        "paragraphs": [
            "幽居稳占南山下，人迹稀疏水竹村。",
            "转巷始知犹有路，傍湖更好别开门。",
            "酒尊尽日尝谋妇，诗课闲时略抱孙。",
            "孤鹤不来高士少，暗香且伴月黄昏。"
        ],
        "title": "元友山南山新居  其二",
        "id": "9190e3e8-23b3-412f-9294-1d8afc72947d"
    },
    {
        "author": "仇远",
        "paragraphs": [
            "久矣相期物外游，长风吹不断闲愁。",
            "两山翼翼青如舞，霜鬓??白始休。",
            "蕉鹿梦回天地枕，莼鲈兴到水云舟。",
            "旧藏方镜明如月，看去看来又一秋。"
        ],
        "title": "答胡苇杭",
        "id": "a5b8a3ea-730f-43bd-afb3-9c8cb4323639"
    },
    {
        "author": "仇远",
        "paragraphs": [
            "曾识清明上巳时，嬾能游冶步芳菲。",
            "梨花半落雨初过，杜宇不鸣春自归。",
            "双冢年深人祭少，孤山日晚客来稀。",
            "江南尚有余寒在，莫倚东风褪絮衣。"
        ],
        "title": "次胡苇杭韵",
        "id": "011a4c0c-9d0a-474a-81fa-0d15733d2d41"
    },
    {
        "author": "仇远",
        "paragraphs": [
            "家山小为离支留，征斾催行莫待秋。",
            "应有矮奴骑竹马，相随迓吏拜兰舟。",
            "舜山如画当楼见，楚水浮香遶郡流。",
            "念我有亲头雪白，云龙追逐恨无由。"
        ],
        "title": "送王仙麓使君赴道州暂归三山",
        "id": "cff2bb8f-b5d6-4c51-a1f4-27a675fc9fac"
    },
    {
        "author": "仇远",
        "paragraphs": [
            "竹筇轻健草鞋宽，野外消磨半日闲。",
            "病叶已霜犹恋树，片云欲雨又归山。",
            "灯分寺塔晴偏见，水隔渔家夜不关。",
            "愧我莫如霜上鹭，霎时飞去便飞还。"
        ],
        "title": "奉寄田上人",
        "id": "91e5a1b9-3d44-4f5e-83ce-a6c5a066aa9c"
    },
    {
        "author": "仇远",
        "paragraphs": [
            "真妃已返凤台仙，独立池亭思怆然。",
            "海岳不传青鸟信，石房谁伴白云眠。",
            "宫桃移种难生实，院箨初翻又引鞭。",
            "凝碧荒凉絃管静，萍花浮满钓鱼船。"
        ],
        "title": "阎氏园池",
        "id": "0110b0f6-cc63-4d04-99c9-e5f88ce02675"
    },
    {
        "author": "仇远",
        "paragraphs": [
            "知尔怀亲忆故州，相逢沽酒且迟留。",
            "夕阳有恨荒荒白，江水无声泯泯流。",
            "孤鸟出潮投渚尾，野芦飞雪压船头。",
            "却愁明月中秋近，不得同登庾亮楼。"
        ],
        "title": "江上送友",
        "id": "6e975163-fb46-43fe-be1f-9e1b2b0f2ab0"
    },
    {
        "author": "仇远",
        "paragraphs": [
            "驿路梅花漠漠寒，羢衫絮帽出长安。",
            "悬知客久归心切，自觉交深别语难。",
            "春入西江随马去，山留残雪待人看。",
            "青原白鹭如相问，十载湖滨只钓竿。"
        ],
        "title": "送刘竹间归庐陵",
        "id": "005feebf-de50-4542-8a14-9c74d6f7851d"
    },
    {
        "author": "仇远",
        "paragraphs": [
            "山行龟背路羊肠，伏虎禅师古道场。",
            "老木阴中安御座，白云堆里抚僧床。",
            "勺泉清澈涵秋味，尖塔孤撑界夕阳。",
            "笑月亭空人影散，松风和雨动天簧。"
        ],
        "title": "道场山",
        "id": "dc0f8438-d2cc-4b76-95d2-262fd4f408c5"
    },
    {
        "author": "仇远",
        "paragraphs": [
            "溪转峰回一径平，田头白水照人清。",
            "寺因何氏封山姓，客把坡诗证地名。",
            "萝月长随行道影，杉风犹带读书声。",
            "云津桥下潺湲急，僧濯袈裟客濯缨。"
        ],
        "title": "何山",
        "id": "c26a4c2e-f9c7-433b-bbcf-e535b9680259"
    },
    {
        "author": "仇远",
        "paragraphs": [
            "亭榭凌空眼界宽，得闲来处独凭阑。",
            "春浮练水蒸城润，雪被黄山入座寒。",
            "古树巢空羣鸟散，荒池沙满碎薸干。",
            "白云在望归期定，不见青油护牡丹。"
        ],
        "title": "新安郡圃",
        "id": "17773eb9-524a-4a98-b385-f196506a5065"
    },
    {
        "author": "仇远",
        "paragraphs": [
            "水仙分地葬诗人，一片荒山野火焚。",
            "荐菊有亭今作圃，埽松无地漫留坟。",
            "蜗牛负壳黏碑石，老鹳携雏入陇云。",
            "欲把长箫歌楚些，却怜度曲不如君。"
        ],
        "title": "拜孙花翁墓下",
        "id": "762158ba-0795-4579-857a-964d4b2df0ec"
    },
    {
        "author": "仇远",
        "paragraphs": [
            "边城未定苦无谋，年少金多绝不忧。",
            "野战已酣红帕首，涂歌犹醉锦缠头。",
            "蛾贪银烛那知死，月恋金尊不照愁。",
            "亦欲避秦高隠去，桃花源上觅渔舟。"
        ],
        "title": "兵间有歌舞者",
        "id": "01539494-0964-40e0-9484-7106efa2c07c"
    },
    {
        "author": "仇远",
        "paragraphs": [
            "邮铃带箭髪纷纷，何日山深耳不闻。",
            "迁客无乡难避祸，饥民失业半充军。",
            "马蹄乱踏湖西雪，雁阵平拖塞北云。",
            "我亦嬾谈今世事，自看吊古战场文。"
        ],
        "title": "寄董无益",
        "id": "4da73b04-5b40-45b1-8c4c-f36ec1237715"
    },
    {
        "author": "仇远",
        "paragraphs": [
            "斲窗黏纸著方床，四面虚明取向阳。",
            "毡席坐来终日暖，皮帘揭动北风凉。",
            "挂缾水满梅花活，折鼎汤鸣芋子香。",
            "布被蒙头昼眠熟，不知门外雪洋洋。"
        ],
        "title": "题小阁",
        "id": "f0b8804b-3de7-44b3-8b74-40469e64bf07"
    },
    {
        "author": "仇远",
        "paragraphs": [
            "静挼秋渌洗荷衣，问隠孤山只鹤随。",
            "得酒可谋千日醉，挂冠犹恨十年迟。",
            "云和家有仙人谱，石鼎今无道士诗。",
            "莫对梅花谈世事，此花曾见太平时。"
        ],
        "title": "董静传挂冠四圣观",
        "id": "9e267fa1-aafa-4135-a365-93013f52541f"
    },
    {
        "author": "仇远",
        "paragraphs": [
            "鹖冠高挂九松巅，去结三茅香火缘。",
            "相国向犹为道士，将门今又出神仙。",
            "坐看红日生沧岛，吟寄青衣入洞天。",
            "跨鹤归来云舍近，西风井邑只依然。"
        ],
        "title": "刘悦心入道三茅观",
        "id": "086856e3-c80f-4f96-90f5-9853431ec266"
    },
    {
        "author": "仇远",
        "paragraphs": [
            "飞仙又向别峰游，竹下闲房且小留。",
            "满鬓朔风吹客帽，倚阑落日在渔舟。",
            "梅花路冷难寻冢，葑草田荒半作洲。",
            "独往独来沙鸟怪，山空木短使人愁。"
        ],
        "title": "同杨心卿过孤山访静传不遇自游和靖祠下明日奉寄二高士",
        "id": "fa494008-fd03-4854-a89f-fa5afd3c1779"
    },
    {
        "author": "仇远",
        "paragraphs": [
            "山房闲伴白云栖，琴不须弹听者稀。",
            "北道主人新拜号，西湖隠士旧传衣。",
            "粤亡未合鸱夷去，蜀远难随杜宇归。",
            "亦欲共君联石鼎，龙头豕腹怕相讥。"
        ],
        "tags": [
            "西湖"
        ],
        "title": "酬邓山房尊师",
        "id": "a56d61bb-1c5e-4ad4-86c1-1eef9765c689"
    },
    {
        "author": "仇远",
        "paragraphs": [
            "束书入谷起征君，盥耳渊栖似不闻。",
            "知有故人来问字，喜无逋客为移文。",
            "忍贫羞说黄金尽，爱老慵将白髪芸。",
            "独倚高楼南北望，青天依旧有闲云。"
        ],
        "title": "不应聘高士",
        "id": "b6cd4566-ee63-4ebc-8a63-e3fde58a4543"
    },
    {
        "author": "仇远",
        "paragraphs": [
            "吹杀青灯炯不眠，满衿怀古恨緜緜。",
            "江东曾识桓司马，沧海难追鲁仲连。",
            "吴岫月明吟木客，汉宫露冷泣铜仙。",
            "何时一酌桃源酒，醉倒春风数百年。"
        ],
        "title": "怀古",
        "id": "4f1a4c2d-6cc8-411f-a1d4-3ccdbe4c48d6"
    },
    {
        "author": "仇远",
        "paragraphs": [
            "半生豪气学元龙，湖海惟知敬数公。",
            "徒有贞心招隠逸，恨无巨眼识英雄。",
            "天衢骑马衣冠异，雨屋鸣鸡杼轴空。",
            "西崦东屯何日了，定应愁老浣花翁。"
        ],
        "title": "和范爱竹三首  其一",
        "id": "84e50985-090d-44f3-8fd2-359d441b10db"
    },
    {
        "author": "仇远",
        "paragraphs": [
            "秉烛追游忆盛时，欢悰终较昔年稀。",
            "柳多客折凉阴薄，薇少人餐雨绿肥。",
            "胡蝶觉来方识梦，海鸥飞去未忘机。",
            "相逢且可谈风月，莫话兴亡与是非。"
        ],
        "title": "和范爱竹三首  其二",
        "id": "9cb2224e-be4e-4d9a-8ff5-a19a89bda02c"
    },
    {
        "author": "仇远",
        "paragraphs": [
            "风雨萧萧白昼昏，肃襟受此一凉恩。",
            "丘园不作轩裳梦，陵谷空遗斧凿痕。",
            "乍可扣舷歌楚泽，何堪抱瑟立齐门。",
            "有时散步西原上，共醉田家老瓦盆。"
        ],
        "title": "和范爱竹三首  其三",
        "id": "f5b40a81-3f17-41ab-842b-17f8e6f8a55a"
    },
    {
        "author": "仇远",
        "paragraphs": [
            "裹饭无因绝往还，惟应帖子报平安。",
            "山公马向花前放，岐伯书从枕上看。",
            "贸易近来多北药，支持强欲著南冠。",
            "有时泥醉西园月，只欠梅花共倚阑。"
        ],
        "title": "问赵元父病",
        "id": "98ea2054-f9d2-431e-bad9-20ff0e6f331f"
    },
    {
        "author": "仇远",
        "paragraphs": [
            "黄纸红旗事已休，莫思入谷有鸣驺。",
            "天开东壁图书府，人立西湖烟雨楼。",
            "林浅易寻和靖隠，菊荒空忆魏公游。",
            "客来把玩新题扇，半似钟繇半似欧。"
        ],
        "tags": [
            "西湖"
        ],
        "title": "赠金荪壁",
        "id": "b6419b07-d210-4f41-84c3-3104c552dfd6"
    },
    {
        "author": "仇远",
        "paragraphs": [
            "騕褭龙媒去未还，独骑款段客长安。",
            "青黄谁采沟中断，黑白当从局外看。",
            "尊俎风流陈日月，山林人物古衣冠。",
            "桂花满袖王孙远，空倚天风十二阑。"
        ],
        "title": "再答元父",
        "id": "9202fc52-886b-4ab7-823a-d8f4d0e01d44"
    },
    {
        "author": "仇远",
        "paragraphs": [
            "湖山满目旧游空，风景荒凉客路穷。",
            "雨意忽生桐叶外，秋光都在木樨中。",
            "干坤混混多游骑，江汉寥寥有断鸿。",
            "自古隠人多嗜酒，却怜无酒醉新丰。"
        ],
        "title": "寄赵春洲莫两山",
        "id": "33c745fb-f5ce-44b9-aaf5-11e65f0caf00"
    },
    {
        "author": "仇远",
        "paragraphs": [
            "世事枰棋入角危，有人袖手只攒眉。",
            "路通巴蜀那须檄，马立澶渊更要诗。",
            "公竟醉耶从汝笑，树犹如此信吾衰。",
            "传闻双珥消兵气，犹把葵心向鬰仪。"
        ],
        "title": "和两山二首  其一",
        "id": "9e660d02-8f1e-43c3-a657-70dc3d701888"
    },
    {
        "author": "仇远",
        "paragraphs": [
            "穷乡何处觅新丰，身世悠悠醉梦中。",
            "未学伏波尸马革，且随甫里问龟蒙。",
            "檐头喜有桑榆日，兵后那无草木风。",
            "亦欲飞神游八极，扁舟坦卧不须篷。"
        ],
        "title": "和两山二首  其二",
        "id": "ec54b9da-4ec2-4cce-8e99-558abb7b376f"
    },
    {
        "author": "仇远",
        "paragraphs": [
            "简斋吟集是吾师，句法能参杜拾遗。",
            "宇宙无人同叫啸，公卿自古叹流离。",
            "穷途劫劫谁怜汝，遗恨茫茫不在诗。",
            "莫道墨梅曾遇主，黄花一绝更堪悲。"
        ],
        "title": "读陈去非集",
        "id": "1cc45467-42ad-4fa4-8a34-475f8ba681e6"
    },
    {
        "author": "仇远",
        "paragraphs": [
            "曾是阿房学舞人，玉箫旧谱尚随身。",
            "喜归商岭寻仙药，忍见秦宫化劫尘。",
            "松蜜春腴差可饱，槲衣秋碎不须纫。",
            "凭谁唤起勾龙爽，更写湘妃与洛神。"
        ],
        "title": "勾龙爽毛女",
        "id": "f5016156-5696-4fed-b637-2dd46b612f9b"
    },
    {
        "author": "仇远",
        "paragraphs": [
            "为怕缁尘染素衣，冻痕封蕊放春迟。",
            "月来忽送阑干影，春到不分南北枝。",
            "啼梦翠禽依树宿，断魂玉笛隔花吹。",
            "任他万片随风去，须有青青叶底时。"
        ],
        "title": "梅花  其一",
        "id": "32d02353-a4fe-4166-a14a-65676c6461d1"
    },
    {
        "author": "仇远",
        "paragraphs": [
            "梦想幽芳无处寻，相逢依旧岁寒心。",
            "要看叶底玲珑玉，休折枝头蓓蕾金。",
            "清晓风霜和艳冷，黄昏庭院觉香深。",
            "扬州一树春多少，殢得何郎瘦不禁。"
        ],
        "title": "梅花  其二",
        "id": "b5a9b069-6a7e-43d3-9512-0f0247306c09"
    },
    {
        "author": "仇远",
        "paragraphs": [
            "一痕初见海门生，顷刻长驱作怒声。",
            "万马突围天鼓碎，六鼇覆背雪山倾。",
            "远朝魏阙心犹在，直上严滩势始平。",
            "寄语吴儿休踏浪，天吴罔象正纵横。"
        ],
        "title": "潮",
        "id": "e37dfdb6-e046-49a7-a94b-d09d4d366ed4"
    },
    {
        "author": "仇远",
        "paragraphs": [
            "岚雾濛濛晓未收，青红窗户失飞楼。",
            "雨添芳草侵官道，水涨浮萍入御舟。",
            "苏小只传身后曲，江淹曾赋别时愁。",
            "杏花风急清明近，已觉新寒似麦秋。"
        ],
        "title": "湖上",
        "id": "a7d5eada-76cf-4638-abd7-ca1a5f2e2382"
    },
    {
        "author": "仇远",
        "paragraphs": [
            "一湾新绿护茅庐，草细泥松已可鉏。",
            "野老但知分社酒，地官宁复进农书。",
            "鶑花眼界人烟外，蚕麦生涯谷雨余。",
            "我爱赋归陶令尹，柳边时见小蓝舆。"
        ],
        "title": "春日田园杂兴",
        "id": "ac18516d-d1b3-47ec-a437-203a55b4c7a4"
    },
    {
        "author": "仇远",
        "paragraphs": [
            "连作湖山五日游，沙鸥惯识木兰舟。",
            "清风寒日荒城晚，燕子梨花细雨愁。",
            "赐火恩荣皆旧梦，禁烟风景似初秋。",
            "凤丝龙竹繁华意，犹为西林落日留。"
        ],
        "title": "次胡苇杭韵",
        "id": "fa1b3c26-ece8-46e1-af08-44cc38cf2d60"
    },
    {
        "author": "仇远",
        "paragraphs": [
            "西湖一曲百泉通，漠漠青山遶梵宫。",
            "故国园林秋色净，明朝风雨桂花空。",
            "银笙玉笛清歌外，画舫珠帘落照中。",
            "人物风光两相称，儿童遮莫笑山翁。"
        ],
        "tags": [
            "西湖"
        ],
        "title": "秋日西湖园亭",
        "id": "2d40aba3-3fdf-4c73-a936-aaccf7f8c8da"
    },
    {
        "author": "仇远",
        "paragraphs": [
            "连辔行春自作期，寻芳却笑我来迟。",
            "三杯云液花前酌，一曲琼箫竹下吹。",
            "沧海桑田非旧日，石泉槐火有新诗。",
            "山中道士闲于鹤，门外红尘总不知。"
        ],
        "title": "饮陆静复山房分韵得时字",
        "id": "df99267f-203a-4e9a-bf91-c2ea525b8b69"
    },
    {
        "author": "仇远",
        "paragraphs": [
            "谁擘空青露石坳，游龙伸臂下南高。",
            "鬼神穿凿地脉碎，风雨支撑天柱牢。",
            "峭壁苍苔侵佛髻，悬崖滴乳湿僧袍。",
            "伽蓝闻是香山叟，灯暗荒池没野蒿。"
        ],
        "title": "石屋洞",
        "id": "35c0c56b-8fa2-439f-a0f0-c0c61cfd4b67"
    },
    {
        "author": "仇远",
        "paragraphs": [
            "闲寻石涧列云扉，树影生凉怯苎衣。",
            "静碧轩窗聊寄傲，软红尘土竟忘归。",
            "满倾竹叶春霞滑，轻折蕉花晓露晞。",
            "禅意法乘俱莫问，且谈旧事更依依。"
        ],
        "title": "蛇山",
        "id": "cc092614-4737-468a-a821-c3b5354f0716"
    },
    {
        "author": "仇远",
        "paragraphs": [
            "波痕新绿草新青，有约寻芳芳不晴。",
            "莎径泥深双燕湿，柳桥烟淡一鶑鸣。",
            "山围故苑春常锁，泉落低畦暖未耕。",
            "十载旧踪时入梦，画船多处看倾城。"
        ],
        "title": "湖上值雨",
        "id": "a712ea5b-78fa-4e09-a983-c645573c3c38"
    },
    {
        "author": "仇远",
        "paragraphs": [
            "西湖春碧净无泥，画舫朱帘傍岸移。",
            "寒食清明初过后，杏花杨柳乍晴时。",
            "从教西日催歌鼓，莫放东风转酒旗。",
            "只恐明朝成雨去，暗惊浓绿上高枝。"
        ],
        "tags": [
            "西湖"
        ],
        "title": "同段吉甫汎湖",
        "id": "60a76385-a638-4f6f-9dc9-05ba66271835"
    },
    {
        "author": "仇远",
        "paragraphs": [
            "斜堤高柳绿连天，且系闲人书画船。",
            "花事已空三月后，湖光还似十年前。",
            "洛阳园囿惟诗在，江左英雄托酒传。",
            "亦欲扣舷歌小海，恐惊沙上白鸥眠。"
        ],
        "title": "同陈彦国汎湖",
        "id": "a3dd78e4-34f7-4d7e-af11-fd4864d78dbe"
    },
    {
        "author": "仇远",
        "paragraphs": [
            "冉冉夕阳红隔雨，悠悠野水碧连天。",
            "山分秋色归红叶，风约苹香入钓船。",
            "钟鼓园林已如此，衣冠文物故依然。",
            "当歌对酒肠堪断，倒著乌巾且醉眠。"
        ],
        "title": "陪戴祖禹汎湖分韵得天字",
        "id": "67109dfe-941c-4d03-a064-e927ccdc9b59"
    },
    {
        "author": "仇远",
        "paragraphs": [
            "渐无南渡旧衣冠，尚有西湖风雨寒。",
            "凤鸟不来山寂寂，鸱夷何在海漫漫。",
            "荒陵樵采官犹禁，故苑烟花客自看。",
            "惟恨余杭门外柳，长年不了送征鞍。"
        ],
        "tags": [
            "西湖"
        ],
        "title": "凤凰山故宫",
        "id": "97954f9d-3248-4aba-acd0-cc227c9bea4f"
    },
    {
        "author": "仇远",
        "paragraphs": [
            "平生三宿此招提，眼底交游更有谁。",
            "顾恺漫留金粟影，杜陵忍赋玉华诗。",
            "旋烹紫笋犹含箨，自摘青茶未展旗。",
            "听彻洞箫清不寐，月明正照古松枝。"
        ],
        "title": "集庆寺",
        "id": "153a8a6a-cb7d-4f16-bc69-005867a3ef90"
    },
    {
        "author": "仇远",
        "paragraphs": [
            "一琴一鹤小生涯，陋巷深居几岁华。",
            "为爱西湖来卜隠，却怜东野又移家。",
            "荒城雨滑难骑马，小市天明已卖花。",
            "阿母抱孙闲指点，疏林尽处是栖霞。"
        ],
        "tags": [
            "西湖"
        ],
        "title": "卜居白龟池上",
        "id": "bacabf6c-b8e5-4819-a855-3823aaebb322"
    },
    {
        "author": "仇远",
        "paragraphs": [
            "数椽竹屋傍秋江，屋外疏篱隔柳桩。",
            "客至旋分垂钓石，雨来自掩读书窗。",
            "痴儿弄镜时翻背，小妇弹筝不识腔。",
            "自古渔樵有遗逸，未应只说鹿门庞。"
        ],
        "title": "过李山人居",
        "id": "4779fbcd-bae9-4dbe-a8a9-d291e82530d7"
    },
    {
        "author": "仇远",
        "paragraphs": [
            "冰薄沙昏短草枯，采香人远隔湘湖。",
            "谁留夜月群仙珮，绝胜秋风九畹图。",
            "白粲铜盘倾沆瀣，清明宝玦破珊瑚。",
            "却怜不得同兰蕙，一识清醒楚大夫。"
        ],
        "title": "题赵子固水墨双钩水仙卷",
        "id": "90e9f3ec-b9aa-4c17-91de-73f759a41b21"
    },
    {
        "author": "仇远",
        "paragraphs": [
            "我本迂疏落拓人，满头霜雪满怀春。",
            "登山有屐身恒健，挂壁无弦趣更真。",
            "往岁效官殊漫浪，老来学佛离贪嗔。",
            "却怜卫鹤齐鸡辈，空费心机不庇身。"
        ],
        "title": "书与士瞻上人十首  其一",
        "id": "0e41f922-4eba-4a9c-bc9a-ee72626a737b"
    },
    {
        "author": "仇远",
        "paragraphs": [
            "野鹤清高六翮轻，孤云万里去冥冥。",
            "汉科合应茂才选，唐士曾书遗教经。",
            "好趁江南诸老在，尽看蓟北众山青。",
            "锦衣归日春风满，期醉沙堤双玉瓶。"
        ],
        "title": "书与士瞻上人十首  其二",
        "id": "58b75ca8-3226-472a-bb18-856487f197ea"
    },
    {
        "author": "仇远",
        "paragraphs": [
            "嬾学羊裘汉子陵，亦非解印晋渊明。",
            "好山好水恒相对，浮利浮名不愿争。",
            "诗酒每寻朋友共，山园都付子孙耕。",
            "野心直与闲云似，却笑孤云出岫轻。"
        ],
        "title": "书与士瞻上人十首  其三",
        "id": "b821fa72-a4fb-40f6-8c60-c7846efd8bc7"
    },
    {
        "author": "仇远",
        "paragraphs": [
            "末俗由来不贵儒，愚夫愚妇恣揶揄。",
            "束书合向山林隠，绝迹莫登名利途。",
            "膝下有孙贫亦乐，门前无债醉如泥。",
            "咸平处士真堪羨，静守梅花住里湖。"
        ],
        "title": "书与士瞻上人十首  其四",
        "id": "a8f6a0d5-0904-4df2-a9a6-8d19ab355e45"
    },
    {
        "author": "仇远",
        "paragraphs": [
            "宦海漂流四十年，老来默默守吾玄。",
            "艰危颇得文章力，嫁娶各随儿女缘。",
            "白饭充肠聊当肉，好书到手不论钱。",
            "闲心嬾作邯郸梦，乐取西窗一枕眠。"
        ],
        "title": "书与士瞻上人十首  其五",
        "id": "df2864ff-a18b-4b25-8b6d-9316854779f5"
    },
    {
        "author": "仇远",
        "paragraphs": [
            "笔砚生涯独善身，一区花竹四时春。",
            "无求莫问朝廷事，有耻难交市井人。",
            "帘外乌衣飞上下，窗前蜂蕊结轮囷。",
            "鉴如居士东邻住，肯借霜豪为写真。"
        ],
        "title": "书与士瞻上人十首  其六",
        "id": "90e9a141-8d5c-492c-9b70-18b2ea761a48"
    },
    {
        "author": "仇远",
        "paragraphs": [
            "难得心交左伯桃，亦无善相九方臯。",
            "而今贱子多儒误，自古山人索价高。",
            "众雀岂能知鹄志，一鸡何足用牛刀。",
            "独醒独醉俱堪乐，妙理依然有浊醪。"
        ],
        "title": "书与士瞻上人十首  其七",
        "id": "aae42c1f-c557-421b-94db-7e8a2153d3ce"
    },
    {
        "author": "仇远",
        "paragraphs": [
            "倦游嬾著小乌巾，短髪丝丝雪满簪。",
            "信手拈书聊慰眼，转头忘事太无心。",
            "笑他杜老频看镜，爱我昭文不鼓琴。",
            "喜有山林方外友，时携佳纸索新吟。"
        ],
        "title": "书与士瞻上人十首  其八",
        "id": "4e1a7e4d-8666-467e-8cb7-239da32923f6"
    },
    {
        "author": "仇远",
        "paragraphs": [
            "北风雨后忽南风，顷刻开晴又转东。",
            "后土未干偏有恨，漏天难补太无功。",
            "小楼兀坐思猨鹤，好客相期避燕鸿。",
            "壁上墨兰香可掬，令人常忆所南翁。"
        ],
        "title": "书与士瞻上人十首  其九",
        "id": "4948cddc-2396-44b6-96a0-982432055939"
    },
    {
        "author": "仇远",
        "paragraphs": [
            "豪气年来渐埽除，箪瓢自乐守臞儒。",
            "江头尽醉唐朝士，泽畔行吟楚大夫。",
            "万里茝鹏何必羨，一官虮蝨不如无。",
            "葛巾草履从人笑，莫问青衫似叶枯。"
        ],
        "title": "书与士瞻上人十首  其一○",
        "id": "fdce4b59-3bb5-4259-8ecd-04e59709ee42"
    },
    {
        "author": "仇远",
        "paragraphs": [
            "万家大县旧留都，一派中江入太湖。",
            "缩项鱼肥人鲙玉，长腰米贵客量珠。",
            "府分南北寒芜合，桥直东西夜市无。",
            "却是旗亭浮蚁美，杖头能费几青蚨。"
        ],
        "tags": [
            "太湖"
        ],
        "title": "题溧阳市",
        "id": "25f89ae8-bf5d-4acd-b2e5-3f3a515d7ec3"
    },
    {
        "author": "仇远",
        "paragraphs": [
            "淡墨英英妙写真，一花一叶一精神。",
            "繁香曾入庐山梦，遗珮如行湘水春。",
            "小白凝珠还胜雪，轻黄承袜不生尘。",
            "老僧嬾作浮华想，空谷犹疑见似人。"
        ],
        "tags": [
            "庐山"
        ],
        "title": "鲁庵尊师以彝斋白描四芗命作韵语",
        "id": "b8843bf2-cf19-410d-ad5a-edb7ac4dfd9d"
    },
    {
        "author": "仇远",
        "paragraphs": [
            "凭高宜晚更宜秋，下马归来即倚楼。",
            "纳纳干坤双老眼，滔滔江汉一扁舟。",
            "满城明月空吴苑，隔岸青山认越州。",
            "李白酒豪高适笔，当时人物总风流。"
        ],
        "title": "题李公略示高郎中吴山观月图",
        "id": "6f466885-50b9-4d9e-a837-1836f4413183"
    },
    {
        "author": "仇远",
        "paragraphs": [
            "闲抱琴书檇李游，仙坛古屋一茆留。",
            "驿桥通市人沽酒，湖水依城客放舟。",
            "葵扇桃笙聊却暑，苹花枫叶已知秋。",
            "坡翁仙去诗声在，寂寞林塘卧白鸥。"
        ],
        "title": "檇李亭",
        "id": "215346d1-596f-4f79-8cd4-f9abbab1c6e1"
    },
    {
        "author": "仇远",
        "paragraphs": [
            "一桥夭矫界双湖，野径沿流到佛庐。",
            "石塔残灯犹闪烁，相家乔木已萧疏。",
            "苔封古井晴逾滑，骨冷荒山草不除。",
            "长水法师痴□甚，□根人定欲何如。"
        ],
        "title": "真如寺",
        "id": "4628075d-af15-402f-b566-072fefe5ddc8"
    },
    {
        "author": "仇远",
        "paragraphs": [
            "凤浦鸳湖西有坟，此茔寂寞海边村。",
            "落花红雨鬼仙句，淡月黄昏酒圣魂。",
            "有锸已随棺椁化，无碑空信艾刍言。",
            "螟蛉蜾蠃今何在，起为先生酹一尊。"
        ],
        "title": "刘伶墓",
        "id": "4a3268ae-7a87-4e56-8692-60c5a8e41647"
    },
    {
        "author": "仇远",
        "paragraphs": [
            "云开三茅古洞天，借风一棹荆溪船。",
            "所思緜緜常在梦，此行冉冉如登仙。",
            "汲泉净洗黄独雪，㔉石深耕瑶草烟。",
            "蕙帐香凝蒲坐暖，共读南华秋水篇。"
        ],
        "title": "送峿侍者游茅山",
        "id": "21d98a1a-1a90-4d66-be2c-dd95e5376ec9"
    },
    {
        "author": "仇远",
        "paragraphs": [
            "筑室东臯野水滨，室中生白坐生春。",
            "了知空洞元无物，须信清明自有神。",
            "幽径草花聊适趣，闲窗笔砚不留尘。",
            "酒经丹诀非吾事，万卷书藏一老身。"
        ],
        "title": "集虚书院",
        "id": "366b78a3-1f0a-4602-b726-cce76f5b2606"
    },
    {
        "author": "仇远",
        "paragraphs": [
            "行遍山巅又水涯，尚无红叶与黄花。",
            "长松夹道六七里，小墅通村十数家。",
            "竺国云深僧寂寞，草堂洞古石嵯牙。",
            "野翁共醉官垆酒，扶醉归来已暮鸦。"
        ],
        "title": "游天竺二首  其一",
        "id": "a02bc794-191d-4e7c-84a3-89c9032b78d3"
    },
    {
        "author": "仇远",
        "paragraphs": [
            "登览欣逢胜日闲，苍松九里费跻攀。",
            "行过绿水尽头路，步入白云生处山。",
            "猿鸟尚能知异境，仙凡原不隔重关。",
            "几时拂袖逃尘网，野衲村樵共往还。"
        ],
        "title": "游天竺二首  其二",
        "id": "5721fae6-644c-4ecf-8efd-fd182215a339"
    },
    {
        "author": "仇远",
        "paragraphs": [
            "独迳苍苔引瘦筇，墙阴修竹碧玲珑。",
            "青山犹见及坡老，小雨何须问社公。",
            "云冷石藏烹茗雪，日长门掩落花风。",
            "定知神扈题梁字，不与当时劫火同。"
        ],
        "title": "游智果寺",
        "id": "9177ec39-4c54-4df5-9e9b-733c324a26b7"
    },
    {
        "author": "仇远",
        "paragraphs": [
            "葛岭苏堤昼寂然，东风吹我过湖船。",
            "江山信美无人会，儿女情多只自怜。",
            "柳色染匀春淡荡，杨花落尽日暄妍。",
            "麦秋天气浑如此，却笑征衫未脱緜。"
        ],
        "title": "晦日携幼湖上",
        "id": "31ebbb9d-248f-4e7b-aa98-3a6868822268"
    },
    {
        "author": "仇远",
        "paragraphs": [
            "丹心只有杜陵知，愁读伤春五首诗。",
            "传语龟年休度曲，江南正是落花时。"
        ],
        "title": "丹心",
        "id": "6a7870b4-c006-49b4-81fa-d06be245dd44"
    },
    {
        "author": "仇远",
        "paragraphs": [
            "越王城下草青青，眺远须登第几层。",
            "白髪山僧闲指点，斜阳古木是诸陵。"
        ],
        "title": "登宝林应天塔",
        "id": "3631cd82-74d2-4ff4-88a1-ec038cc0f389"
    },
    {
        "author": "仇远",
        "paragraphs": [
            "飒飒秋风起白榆，山前吹彻小单于。",
            "行人便作边城听，忘却杭州是故都。"
        ],
        "title": "朝天门城角",
        "id": "75925aaf-1a2b-4709-857a-3716c901699c"
    },
    {
        "author": "仇远",
        "paragraphs": [
            "柳外官桥出戍楼，和霜和月按梁州。",
            "吹时莫近孤山下，千树梅花不识愁。"
        ],
        "title": "断桥闻角",
        "id": "c1076852-e72d-4473-aef4-b6c0b69db68e"
    },
    {
        "author": "仇远",
        "paragraphs": [
            "曾同野灶煮溪鱼，别鹤归迟信息疏。",
            "不是山中无楮叶，寻常嬾寄入城书。"
        ],
        "title": "怀向古",
        "id": "da475517-0385-499a-ba7c-72c9d173d7fa"
    },
    {
        "author": "仇远",
        "paragraphs": [
            "使者星明犯斗牛，归槎稳放绛河秋。",
            "茂陵可是无仙分，不载丹砂载石榴。"
        ],
        "title": "博望",
        "id": "44b07c64-d0f0-4a3f-b444-d12ae47d4010"
    },
    {
        "author": "仇远",
        "paragraphs": [
            "一春无况嬾游山，风景依然三月三。",
            "十里杨花深似雪，马蹄无路入江南。"
        ],
        "title": "上巳感怀",
        "id": "92238b04-f595-4b8d-892e-11c5b5679c91"
    },
    {
        "author": "仇远",
        "paragraphs": [
            "小楷青州三绝碑，复还范氏事尤奇。",
            "不知百世闻风者，更有何人似伯夷。"
        ],
        "title": "范文正公黄素小楷昌黎伯夷颂盖在青社时所书以遗京西转运使舜元苏公者也后二百年大兴李侯戡得此本于燕及南来守吴乃文正乡里即访公子孙以畀之范氏喜而求诗为赋此二首  其一",
        "id": "cadb3fdc-4bd2-4cf4-beba-af16938c364d"
    },
    {
        "author": "仇远",
        "paragraphs": [
            "古今一理是纲常，范笔韩文妙发扬。",
            "公卧首阳原不死，春风岁岁蕨薇香。"
        ],
        "title": "范文正公黄素小楷昌黎伯夷颂盖在青社时所书以遗京西转运使舜元苏公者也后二百年大兴李侯戡得此本于燕及南来守吴乃文正乡里即访公子孙以畀之范氏喜而求诗为赋此二首  其二",
        "id": "fbf5d2ba-0514-4475-9c49-9dfacf92ee09"
    },
    {
        "author": "仇远",
        "paragraphs": [
            "老树枯苔雪乍晴，饥乌飞集噤无声。",
            "蒺藜沙上花开早，且让春风与燕鶑。"
        ],
        "title": "题李成寒鸦图",
        "id": "03379667-145e-4d2b-be7c-3b6a218b2e67"
    },
    {
        "author": "仇远",
        "paragraphs": [
            "溪路迢迢绕碧峰，白云迷却旧行踪。",
            "买舟归去山中住，终日茆亭坐听松。"
        ],
        "title": "题燕肃画卷",
        "id": "9fcf1e03-f83a-44f5-b551-d536801da3d6"
    },
    {
        "author": "仇远",
        "paragraphs": [
            "锦石倾欹玉树荒，雪儿无语恋斜阳。",
            "百年花鸟春风梦，不是钱塘是汴梁。"
        ],
        "title": "题赵松云迷禽竹石图",
        "id": "a5831938-3172-4c8c-ae86-e40f1357a162"
    },
    {
        "author": "仇远",
        "paragraphs": [
            "痴童癯鹤冷相随，笑指南枝傍小溪。",
            "到处一般香影色，孤山只在断桥西。"
        ],
        "title": "题和靖先生观梅图无怀上人征予作",
        "id": "e3c43d32-5899-4b6c-9153-5d50b25ef68d"
    },
    {
        "author": "仇远",
        "paragraphs": [
            "月落城空鹤倦飞，密云深树静相依。",
            "阊门北去山如画，有日同师步翠微。"
        ],
        "title": "云屋上人久别承寄以诗次韵谢",
        "id": "9c96c9e3-e0aa-4e4c-82b4-8ce1c5e3a2e8"
    },
    {
        "author": "仇远",
        "paragraphs": [
            "良工苦思可心降，底事文禽不解双。",
            "欲采芳华波浪阔，芙蓉朵朵隔秋江。"
        ],
        "title": "赵子昂陈仲美合作水凫小景",
        "id": "75c7c4ed-fd17-4533-8492-7d2d997ecc64"
    },
    {
        "author": "仇远",
        "paragraphs": [
            "丞相当年握笔时，封胡羯末总佳儿。",
            "后来家有无穷事，便是天仙也不知。"
        ],
        "title": "题三忠堂三首  其一",
        "id": "a36b3b7e-4ebe-4708-a2f2-fb8685fdbaf3"
    },
    {
        "author": "仇远",
        "paragraphs": [
            "谢砌诸郎入寄奴，机云忘祖亦忘吴。",
            "一门一品如今有，三世三忠自古无。"
        ],
        "title": "题三忠堂三首  其二",
        "id": "4ca916c9-2a1e-4083-bb23-3de66ce17243"
    },
    {
        "author": "仇远",
        "paragraphs": [
            "一纸郇云傲劫灰，慈亲一见一心摧。",
            "如今王谢堂前燕，飞入人家更不回。"
        ],
        "title": "题三忠堂三首  其三",
        "id": "b76e0bbf-c1d5-4509-9bb6-394d63e86ea6"
    },
    {
        "author": "仇远",
        "paragraphs": [
            "绿林红树石峥嵘，有客携琴访友生。",
            "今夜西轩风月好，殷勤为我鼓商声。"
        ],
        "title": "题赵仲穆山水二首  其一",
        "id": "fa396eeb-7546-4afd-9dc3-db4d21f55c64"
    },
    {
        "author": "仇远",
        "paragraphs": [
            "王孙遗迹在桐乡，留意当年翰墨香。",
            "回首西风多感慨，不辞援笔赋嵇康。"
        ],
        "title": "题赵仲穆山水二首  其二",
        "id": "58aeceee-e990-40c2-86d9-2af11da4deeb"
    },
    {
        "author": "仇远",
        "paragraphs": [
            "旧时长见挥毫处，修竹幽兰取次分。",
            "欲把一竿苕水上，鸥波千顷看秋云。"
        ],
        "title": "题赵松云竹石幽兰",
        "id": "9c739a9b-8da9-4d5c-a0b0-2a5bafb9ae41"
    },
    {
        "author": "仇远",
        "paragraphs": [
            "岊老峰高翠倚天，洮河春水绿无边。",
            "不知杨柳蒹葭外，何处泊君书画船。"
        ],
        "title": "岊山",
        "id": "80ed2821-dc56-4fc0-ba10-b741c027a4a5"
    },
    {
        "author": "仇远",
        "paragraphs": [
            "阶前紫蔓金丝草，篱角红垂锦带花。",
            "梓泽平泉易消歇，春留富贵与诗家。"
        ],
        "title": "闲居十咏  其一",
        "id": "ac5d2f9a-224e-4dea-a742-6284a6c0c50d"
    },
    {
        "author": "仇远",
        "paragraphs": [
            "树隔残钟远欲无，野云漠漠雨疏疏。",
            "飞蚊尽逐南风去，父子灯前共读书。"
        ],
        "title": "闲居十咏  其二",
        "id": "7f5bd7fe-d873-4a39-bf81-84ef17a9ba68"
    },
    {
        "author": "仇远",
        "paragraphs": [
            "仰屋著书无笔力，闭门觅句费心机。",
            "不如花下冥冥坐，静看蜻蜓蛱蝶飞。"
        ],
        "title": "闲居十咏  其三",
        "id": "0e8ea7dd-bcb2-4ac8-a4c3-6490d3a30fb7"
    },
    {
        "author": "仇远",
        "paragraphs": [
            "鶑花韦曲旧时游，老去闲情已五休。",
            "却笑东风无检束，又随飞絮过南楼。"
        ],
        "title": "闲居十咏  其四",
        "id": "34ab53f8-8167-4d3c-8672-2e8be9e371cf"
    },
    {
        "author": "仇远",
        "paragraphs": [
            "鸟雀喧秋未肯栖，狂风吹树影离披。",
            "屋边尚有斜阳在，更看山人一局棋。"
        ],
        "title": "闲居十咏  其五",
        "id": "b420492a-aa27-42ce-bbaa-dc8b2229781f"
    },
    {
        "author": "仇远",
        "paragraphs": [
            "风挟浓云起炮车，捎窗雨脚乱如麻。",
            "山中茆屋应安稳，不向溪声送落花。"
        ],
        "title": "闲居十咏  其六",
        "id": "8d16bd1a-fa7e-4715-9d08-fa956be64787"
    },
    {
        "author": "仇远",
        "paragraphs": [
            "新竹修修绿过墙，读书门外亦阴凉。",
            "道人清福不肯受，却入西山看夕阳。"
        ],
        "title": "闲居十咏  其七",
        "id": "3c2aa587-ff5e-4885-a099-79f31222b3d0"
    },
    {
        "author": "仇远",
        "paragraphs": [
            "翠袖佳人倚莫寒，双禽踏破玉阑干。",
            "空山月落春风换，直作罗浮梦里看。"
        ],
        "title": "闲居十咏  其八",
        "id": "cd806525-02b6-47aa-a0a4-de64bf79c1a3"
    },
    {
        "author": "仇远",
        "paragraphs": [
            "茶瓯沙帽惯迎宾，不是诗人即道人。",
            "细雨斜风君莫出，绿阴门外有红尘。"
        ],
        "title": "闲居十咏  其九",
        "id": "eba9333c-8e9d-41b9-9b5e-87d502301167"
    },
    {
        "author": "仇远",
        "paragraphs": [
            "珠帘玉栅绮罗丛，犹有承平京洛风。",
            "饮罢归来游骑少，一庭明月夜方中。"
        ],
        "title": "闲居十咏  其一○",
        "id": "510443d7-bf0b-4c47-8488-26e6d2fb27dd"
    },
    {
        "author": "仇远",
        "paragraphs": [
            "仙人朝去莫知还，野色风光一草庵。",
            "少室何妨高索价，莫教轻指作终南。"
        ],
        "title": "题马秀卿郊墅",
        "id": "525718ea-aa0e-465d-95ab-9b9f68e00eea"
    },
    {
        "author": "仇远",
        "paragraphs": [
            "紫极秋声竹满轩，一尘飞不涴琴樽。",
            "白云自逐秋风去，卧看青山嬾出门。"
        ],
        "title": "题天寿观清隠山房",
        "id": "4b873f13-e191-4ff3-98fe-11cca5e0b58a"
    },
    {
        "author": "仇远",
        "paragraphs": [
            "雪晴霜树胜春红，回首临平杳霭中。",
            "正是诗人栖稳处，青山明月满归篷。"
        ],
        "title": "泊桐乡",
        "id": "294fd9e3-243b-42f7-94d0-1ce5066095c6"
    },
    {
        "author": "仇远",
        "paragraphs": [
            "竹树号风似说禅，青灯布被抱愁眠。",
            "东坡三过我一宿，尽是人生清净缘。"
        ],
        "title": "宿本觉寺",
        "id": "926fc30a-9571-4c8f-a44d-15e5904fae62"
    },
    {
        "author": "仇远",
        "paragraphs": [
            "偶然行过溪桥，正自不值一笑。",
            "三人必有我师，不笑不足为道。"
        ],
        "title": "李待诏虎溪三笑图",
        "id": "d4b77057-c902-440c-a966-81c586ecbe88"
    },
    {
        "author": "仇远",
        "paragraphs": [
            "久欲脱尘网，未有辟谷方。",
            "释然山中游，世虑可暂忘。",
            "鸥鹭亦知几，深入菰蒲藏。",
            "卧舟放中流，吾不如渔郎。"
        ],
        "title": "句  其一",
        "id": "d072e92f-9233-461d-a603-efcb085fe2ac"
    },
    {
        "author": "仇远",
        "paragraphs": [
            "高荷不受雨，倾泻与低荷。",
            "低荷强自持，聚雨倾入波。",
            "朝雨尚滴沥，晚雨忽滂沱。",
            "临池卧以听，雨声静中多。",
            "两耳本自清，奈此荷叶何。"
        ],
        "title": "句  其二",
        "id": "42c79c49-4478-4a32-aa52-a96c5c314d6d"
    },
    {
        "author": "仇远",
        "paragraphs": [
            "萤火惟知夜，灯花不待春。"
        ],
        "title": "句  其三",
        "id": "f1d4c7f1-5a85-4df0-af58-98eadb6a452d"
    },
    {
        "author": "仇远",
        "paragraphs": [
            "割蒲分坐具，贮瀑入军持。"
        ],
        "title": "句  其四",
        "id": "9a842050-05eb-41e0-828a-517e7e088d7f"
    },
    {
        "author": "仇远",
        "paragraphs": [
            "风雨不出户，儿孙共读书。"
        ],
        "title": "句  其五",
        "id": "58d586d2-e231-4479-8d66-962f6b7ccbeb"
    },
    {
        "author": "仇远",
        "paragraphs": [
            "姓名不入六臣传，容貌堪传九老碑。"
        ],
        "title": "句  其六",
        "id": "5721864a-93be-4bc2-a523-82f61f548587"
    },
    {
        "author": "仇远",
        "paragraphs": [
            "老尚留樊素，贫休比范丹。"
        ],
        "title": "句  其七",
        "id": "f1fe76f2-e915-4bb4-83a0-a32b628e7895"
    },
    {
        "author": "仇远",
        "paragraphs": [
            "元亮真止酒，昭文不鼓琴。",
            "文章成小伎，道德负初心。",
            "故友凋零尽，中年感慨深。",
            "从来麋鹿性，只是爱山林。"
        ],
        "title": "偶作",
        "id": "2176d8a9-d8b4-4d37-af73-8ee3c5d71c41"
    },
    {
        "author": "仇远",
        "paragraphs": [
            "粉围香阵画梁尘，几梦梨花漠漠云。",
            "一夜春风忽吹醒，镜中白髪不须耘。"
        ],
        "title": "无题",
        "id": "e2114c48-4105-45cf-9054-60bb55f852a8"
    },
    {
        "author": "仇远",
        "paragraphs": [
            "欲和沧浪孺子歌，东风吹皱縠纹波。",
            "幽禽哺子樱桃少，浮草一苗蝌蚪多。",
            "天与一官□□拙，春余几日喜晴和。",
            "少须幸有宽闲地，□□茅亭俯芰荷。"
        ],
        "title": "后园野池诗",
        "id": "0f4ffd09-bf41-4c63-a5e8-8ced4b956d4c"
    },
    {
        "author": "仇远",
        "paragraphs": [
            "花姨夜擣守宫血，染就南枝花貌别。",
            "宿酲未解春正酣，一片晴霞消冻雪。",
            "莫道有人疑作杏，老眼频看亦生缬。",
            "东阑更有萼绿华，精神标致尤清绝。",
            "先生焚香读书处，把酒花前相暖热。",
            "羣蜂知香不知色，一枝肯许儿童折。",
            "两株横卧处士桥，梦中归踏孤山月。"
        ],
        "title": "东园赏红梅",
        "id": "fd22d83a-d514-40c5-aa43-6b87dfd69ec8"
    },
    {
        "author": "仇远",
        "paragraphs": [
            "五山翔凤集东庐，花竹园池可隠居。",
            "奕代文声传学馆，大书义字式门闾。",
            "壎箎雅奏和为贵，樽俎清言乐有余。",
            "车笠重逢当一笑，白眉青眼尚如初。"
        ],
        "title": "顷溧水归登官塘汤汉章义门  其一",
        "id": "24da67de-51d1-457d-8892-94c94758bd54"
    },
    {
        "author": "仇远",
        "paragraphs": [
            "一塘分雨百泉流，喜作山房信宿留。",
            "骑马傍门知不厌，坐牀索酒合应羞。",
            "生平仲举延徐穉，老去文渊忆少游。",
            "雾豹直疑斑已露，翩翩入谷有鸣驺。"
        ],
        "title": "顷溧水归登官塘汤汉章义门  其二",
        "id": "44e3b025-7fd0-42a2-b979-575d926c7cd3"
    },
    {
        "author": "仇远",
        "paragraphs": [
            "吴侬曾在山村住，听得村中老人语。",
            "六月祈雨不祈晴，十月祈晴不祈雨。",
            "今年三伏雨水多，官吏祈晴救禾黍。",
            "祈晴得晴虽可喜，农夫车水方劳苦。",
            "汗流如浆面如铁，但要田干那畏暑。",
            "黑云一片来何忙，心怕雨作身愿凉。",
            "安得长风为吹散，乍可赤体当秋阳。",
            "东桥西桥日荒荒，南圩北圩水茫茫。",
            "中熟下熟亦足饱，尽胜淮头争捕蝗。"
        ],
        "title": "村中语",
        "id": "b4480c7c-db39-4a54-a574-ffc8c21fc715"
    },
    {
        "author": "仇远",
        "paragraphs": [
            "依篱叠堑作人家，西日还将苇箔遮。",
            "窗户莫嫌秋色淡，紫苏红苋老生花。"
        ],
        "title": "村舍即事  其一",
        "id": "dd1b5f70-7ea2-49b5-89d0-344d0e82fd4e"
    },
    {
        "author": "仇远",
        "paragraphs": [
            "凤仙绕砌锦斓斑，未著秋霜尽耐看。",
            "不似南窗数竿竹，年年日日报平安。"
        ],
        "title": "村舍即事  其二",
        "id": "884f4c52-27dd-4d63-b646-b7ad3f8e6dee"
    },
    {
        "author": "仇远",
        "paragraphs": [
            "招隠山中有此花，仙人曾住七香车。",
            "可怜一架开如雪，冷落西门处士家。"
        ],
        "title": "程公明家玉蕊花",
        "id": "7f4415eb-f035-4f23-b36c-4e425c7cede2"
    },
    {
        "author": "仇远",
        "paragraphs": [
            "东卢山下义门中，弘开讲席招蜀翁。",
            "主人择客又择主，童蒙求我我求童。",
            "俊杰识时审出处，道义结交全始终。",
            "惟应上墓似庞老，便合移家随葛公。"
        ],
        "title": "送李介甫赴官塘汤氏馆",
        "id": "3742c77a-3aa0-4007-8bf9-7cc33df586d0"
    },
    {
        "author": "仇远",
        "paragraphs": [
            "驲骑中宵至，圜扉彻晓空。",
            "天恩何旷荡，春意亦冲融。",
            "灯火千家市，絃歌一亩宫。",
            "明知和气聚，瑞雪舞东风。"
        ],
        "title": "元夕恩霈即事",
        "id": "8ab74f66-e232-48a7-8594-b2994965f037"
    },
    {
        "author": "仇远",
        "paragraphs": [
            "人生一笑良难，问此是同是别。",
            "青山相对无言，溪声出广长舌。"
        ],
        "title": "李唐虎溪三笑图",
        "id": "9295dd9a-b6bb-459c-a951-e71c4c831c36"
    },
    {
        "author": "史蒙卿",
        "paragraphs": [
            "宫花攒晓日，仙鹤下云端。",
            "自是伤心极，那能著眼看。",
            "风沙两宫恨，烟草八陵寒。",
            "一掬孤臣泪，秋霖对不干。"
        ],
        "title": "即事",
        "id": "ccb8c9d0-9c3a-4cc4-b4c6-995699bafcfd"
    },
    {
        "author": "史蒙卿",
        "paragraphs": [
            "途穷那免哭，哭罢一高歌。",
            "白日催年急，青山阅世多。",
            "浮生从潦倒，遗恨不消磨。",
            "何许南来雁，殷勤掠暝过。"
        ],
        "title": "有感",
        "id": "0e17d60c-46ca-4518-b62f-b477d47db43e"
    },
    {
        "author": "邓牧",
        "paragraphs": [
            "阴阴大涤洞，古色閟积铁。",
            "谁横一石碍，坐与三岛绝。",
            "元同我先去，不见肝肺热。"
        ],
        "title": "九锁山十咏 大涤洞",
        "id": "c338804e-fd00-4d6e-aad5-b0187f4936d6"
    },
    {
        "author": "邓牧",
        "paragraphs": [
            "何年采真游，遗此栖遁迹。",
            "流泉金石奏，伏鼠霜雪色。",
            "浮世几兴亡，残棋耿苔石。"
        ],
        "title": "九锁山十咏 栖真洞",
        "id": "61365b78-2934-41e6-a0dd-12c06fd03eaa"
    },
    {
        "author": "邓牧",
        "paragraphs": [
            "老龙山中居，出山作霖雨。",
            "风云几聚散，田野正辛苦。",
            "神仙地位高，使尔司下土。"
        ],
        "title": "九锁山十咏 龙洞",
        "id": "9953e814-002d-4f00-a585-303d072bc74a"
    },
    {
        "author": "邓牧",
        "paragraphs": [
            "凤来青天开，凤去苍石裂。",
            "玄风不复返，世事日消歇。",
            "永怀接舆歌，勿蹈东鲁辙。"
        ],
        "title": "九锁山十咏 凤洞",
        "id": "d967697c-ecd5-480b-bae6-1fa11a2ea947"
    },
    {
        "author": "邓牧",
        "paragraphs": [
            "至人犹神龙，变化不可测。",
            "隆然七尺躯，印此一片石。",
            "我行半江海，空飞杳无迹。"
        ],
        "title": "九锁山十咏 仙人隠迹",
        "id": "e64ebcc8-af4e-4ad0-970d-acc813e81858"
    },
    {
        "author": "邓牧",
        "paragraphs": [
            "浮云无定姿，灭没须臾闲。",
            "一朝化顽石，千古遗空山。",
            "天地亦幻物，谁能诘其端。"
        ],
        "title": "九锁山十咏 云根石",
        "id": "54b856c5-de0b-443b-82a8-014b20206143"
    },
    {
        "author": "邓牧",
        "paragraphs": [
            "寒磵岂成蛟，流泉亦非翠。",
            "色缘映带得，意出飞舞外。",
            "虽无风霆化，自与江海会。"
        ],
        "title": "九锁山十咏 翠蛟亭",
        "id": "a794bed1-94f4-400a-8f29-5f9d68bfc0f1"
    },
    {
        "author": "邓牧",
        "paragraphs": [
            "石巖千尺高，曾见坡仙来。",
            "坡仙化黄土，巖石空苍苔。",
            "县知今人游，复令后人哀。"
        ],
        "title": "九锁山十咏 来贤巖",
        "id": "e80de955-b92a-4a6c-83d6-416ec77dd02d"
    },
    {
        "author": "邓牧",
        "paragraphs": [
            "仙翁炼丹去，流水作丹色。",
            "萦盘出九锁，川后不敢惜。",
            "岂无得道者，一饮凌八极。"
        ],
        "title": "九锁山十咏 丹泉",
        "id": "010fb3c2-0fe7-4ae5-9e24-505563cfc9ea"
    },
    {
        "author": "邓牧",
        "paragraphs": [
            "空山遗天坛，之人在天阙。",
            "风雷长为护，草树不敢茁。",
            "何当追遐踪，一笑俯明月。"
        ],
        "title": "九锁山十咏 天坛",
        "id": "f0e2b2ac-0966-459f-bcca-a70fa6c9f4e6"
    },
    {
        "author": "邓牧",
        "paragraphs": [
            "南谷仙翁游八极，千山万山远相揖。",
            "翩然一笑玄盖天，草木尘埃总湔涤。",
            "晋人伏虎老空巖，秦代隠仙遗有声。",
            "幸喜仙翁能好客，羽衣谈笑晚风清。"
        ],
        "title": "大德辛丑六月六日游洞霄和杜南谷",
        "id": "9aac7aa7-f9a7-44b0-9787-de09a9c4359a"
    },
    {
        "author": "邓牧",
        "paragraphs": [
            "我在越，君在吴，驰书邀我游西湖。",
            "我还吴，君适越，遥隔三江共明月。",
            "明月可望，佳人参差。",
            "笑言何时，写我相思。",
            "知君去扫严陵墓，祇把清尊酹黄土。",
            "浮云茫茫江水深，感慨空劳吊今古。",
            "孤山山下约陈实，联骑须来踏春色。",
            "西湖千树花正繁，莫待东风吹雪积。",
            "有酒如渑，有肉如陵。",
            "鼓赵瑟，弹秦筝，与君沈醉不用醒。",
            "人生行乐耳，何必千秋万岁名。"
        ],
        "tags": [
            "西湖"
        ],
        "title": "寄友",
        "id": "0e12513d-df20-460e-9f9f-91a9d664df8c"
    },
    {
        "author": "邓牧",
        "paragraphs": [
            "仙翁薄暮醉酒归，杖藜迷却高阳池。",
            "清风吹花绿阴倒，我笑谓是秋云移。",
            "还乘贯月槎，夜过郎官湖。",
            "峥嵘星斗入江汉，荡漾槎影如鲸鱼。",
            "九华之真人，邀我倒玉壶，麒麟擘脯供行厨。",
            "依稀仙乐在空际，碧山四映寒蟾孤。",
            "举酒酌寒蟾，明月下饮姮娥俱。",
            "霓裳拂云锦，万荷露泻琼瑶卮。",
            "麾幢晻霭罗烟空，乃有三皇所授之玉童。",
            "风前飘飘曳广带，对立十二秋芙蓉。",
            "清香九曲银河通，真人绿髪披春风。",
            "锦袍玉雪照天地，口说姓字安南公。",
            "是公多逸气，略与古昔贤豪同。",
            "时能扫月色，延我石室烟萝中。",
            "又言昔同张谓所游地，长叹一覆丹霞钟。",
            "风吹仙乐度溪去，我亦醉卧香鑪峰。"
        ],
        "title": "汉阳郎官湖",
        "id": "f10dc168-3474-476e-a62b-bd12289afa3b"
    },
    {
        "author": "陈庚",
        "paragraphs": [
            "泮水题名记，灵光独此翁。",
            "褎衣隽曼倩，折角郭林宗。",
            "湖海襟期别，风涛患难同。",
            "斯人宁复得，些罢涕无从。"
        ],
        "title": "挽赵秋晓  其一",
        "id": "74f52990-ce76-41b3-b929-cf457836d2d3"
    },
    {
        "author": "陈庚",
        "paragraphs": [
            "客至支筇出，俱云步履强。",
            "礼犹尚筋力，病忍谓膏肓。",
            "此别终千古，相陪苦一霜。",
            "萧萧亭畔柳，回首重凄凉。"
        ],
        "title": "挽赵秋晓  其二",
        "id": "672b2152-b3ff-40e0-9ab2-a16fcbacd773"
    },
    {
        "author": "陈庚",
        "paragraphs": [
            "取友惭何益，论昏不厌贫。",
            "亦公自为德，而我竟奚因。",
            "事巧缘何浅，言深死已濒。",
            "枕边呼别意，生死见情真。"
        ],
        "title": "挽赵秋晓  其三",
        "id": "130ee65e-a235-4d0e-b018-da78b878eeee"
    },
    {
        "author": "陈庚",
        "paragraphs": [
            "灵犀鳞甲鸱夷腹，块土能奇诧善埏。",
            "器似虞陶知不窳，规同庄埴巧成圆。",
            "雕镌尚喜兼文质，空洞祇堪容圣贤。",
            "于一器中求不器，愿珍嘉惠比韦弦。"
        ],
        "title": "谢友人惠犀皮胡瓶",
        "id": "dcccb6a5-c671-4b1d-9843-fd8415ead2e0"
    },
    {
        "author": "胡一桂",
        "paragraphs": [
            "绣日添汉宫，书云纪晋观。",
            "山家独奚为，刚肠占易彖。",
            "幽人意欣然，起坐视晴汉。",
            "大化回初阳，漫漫今已旦。",
            "川泳有游鱼，云飞见翔雁。",
            "滞留本何心，永怀发孤叹。",
            "诚哉利攸往，观辞思过半。"
        ],
        "title": "冬至寓建阳作",
        "id": "130d1aa0-f360-4e5b-978c-781ba34e5c0b"
    },
    {
        "author": "胡一桂",
        "paragraphs": [
            "尽日劳劳烟雨里，此行谁识是欤非。",
            "翩然芒屩相随处，正见梅花欲放时。",
            "太极便堪窥易蕴，黄钟初可验葭飞。",
            "天心子半无移改，细玩尧夫至日诗。"
        ],
        "title": "至日建中次季真韵",
        "id": "cf73054d-c376-4b49-acd8-1edb7be2309d"
    },
    {
        "author": "唐玨",
        "paragraphs": [
            "马箠问髐形，南面欲起语。",
            "野麕尚屯束，何物敢盗取。",
            "余花拾飘荡，白日哀后土。",
            "六合忽怪事，蜕龙挂茅宇。",
            "老天鉴区区，千载护风雨。"
        ],
        "title": "冬青行二首  其一",
        "id": "7c563e85-1aba-4180-ba1a-2a1a7f6191fc"
    },
    {
        "author": "唐玨",
        "paragraphs": [
            "冬青花，不可折，南风吹凉积香雪。",
            "遥遥翠盖万年枝，上有凤巢下龙穴。",
            "君不见犬之年羊之月，霹雳一声天地裂。"
        ],
        "title": "冬青行二首  其二",
        "id": "09b6b98f-c480-4dd7-bb6a-4426da6358a1"
    },
    {
        "author": "唐玨",
        "paragraphs": [
            "诗题：梦中作四首首句：珠亡忽震蛟龙睡一抔自筑珠丘土昭陵玉匣走天涯珠凫玉雁又成埃。"
        ],
        "title": "存目",
        "id": "cb0082b3-3e2e-47a3-b5e9-a5cacdbe2a7c"
    },
    {
        "author": "蜀翁",
        "paragraphs": [
            "君居建州溪，我住东浙尾。",
            "邂逅入壶山，于今几寒暑。",
            "平生谭理道，涉猎颇自喜。",
            "考击到精玄，我肤君骨髓。",
            "君学有根源，君文有规矩。",
            "寸步履平实，不知虚浮语。",
            "礼废彝伦斁，聋盲数百载。",
            "紫阳当日心，谁复为鼓舞。",
            "气运未回天，人力不能起。",
            "终焉经久功，或慰奔驰苦。",
            "读书要适用，行过言犹耻。",
            "架空累万辞，先儒已坐此。",
            "观君治教篇，农学相资倚。",
            "以兹行吾志，万物当得所。",
            "奈何人理缪，痛哉时不与。",
            "君去将安之，波浪更风雨。",
            "武夷高且深，櫂歌声未已。",
            "朝夕足夷犹，尚友朱夫子。",
            "他年见鳌峰，势与此山拟。",
            "了却未完书，相逢定何许。"
        ],
        "title": "送熊退斋归武夷",
        "id": "5166b19b-012e-49a4-97e8-dc63c92ece3c"
    },
    {
        "author": "陈梅",
        "paragraphs": [
            "老髪戴儒冠，黄金不爱官。",
            "江湖双脚健，天地寸心宽。",
            "山月晓犹白，松风夏亦寒。",
            "小诗讯猿鹤，聊以慰平安。"
        ],
        "title": "寄菊山",
        "id": "96980e7d-dab9-4b3e-b071-37cf6e19c514"
    },
    {
        "author": "陈士徽",
        "paragraphs": [
            "唐翁静者闭门饮水啜粥无知音，我能发尔一片冰清心。",
            "巨风吹天振海浪如屋，此翁林中眠正熟。",
            "中天渴乌吐火六合新开窑，此翁两鬓秋飕飕。",
            "小儿烂羊瓜果尽青紫，此翁临水洗双耳。",
            "蜩蟾蛙蚓聒乱昕夕雷无声，此翁宴坐观黄庭。",
            "编茅斵室大如斗，苍雪丝丝翳窗牖。",
            "忍饥学得西山夫，胸中有道癯不枯。",
            "木榔始花赤已实，百亩沉沉如栉密。",
            "露结风高霜气寒，润如美竹馨如兰。",
            "翁居巷南我巷北，况有薇郎能主客。",
            "书篚几杖皆清风，相看荫我冰雪容。",
            "琼州岁月不可度，此境中州亦稀遇。",
            "苦茗满碗谈兴亡，日长归来月满堂。",
            "明朝一舸崖州去，世事茫茫隔烟雾。",
            "袖携毫楮觅扁题，鸿飞冥冥留爪泥。",
            "为书广廕扁翁室，淡墨欹轻醉中笔。",
            "乘醉更作广廕诗，千载留与知音知。"
        ],
        "title": "广廕亭诗",
        "id": "23e05581-d365-4ef1-ac1d-e10bca4e800c"
    },
    {
        "author": "汪崇亮",
        "paragraphs": [
            "野王手奏淮淝捷，门户归来有旌节。",
            "伸眉一笑紫髯秋，袖中犹挟柯亭月。",
            "山阴主人载雪舟，掀篷系缆青溪头。",
            "平生耳热欠一识，若为牵挽行云留。",
            "一声横玉西风里，芦花不动鸥飞起。",
            "马蹄依旧入青山，柳梢浸月天如水。"
        ],
        "title": "青溪主客歌",
        "id": "88bf0253-6830-4165-89b4-3d77b5ec086b"
    },
    {
        "author": "汪崇亮",
        "paragraphs": [
            "溪鹭踏影立，风蝉曳声过。"
        ],
        "title": "句  其一",
        "id": "eea205b6-4da1-4ec8-a0f5-6379e5b76563"
    },
    {
        "author": "汪崇亮",
        "paragraphs": [
            "梦回酒醒不知处，月静人稀方忆君。"
        ],
        "title": "句  其二",
        "id": "bf125cf0-482a-47c5-9633-2201dcd941d1"
    },
    {
        "author": "俞演",
        "paragraphs": [
            "残灯吟夜雨，破榻卧秋山。"
        ],
        "title": "句",
        "id": "76ecfe11-f392-441a-a368-4be823af1afe"
    },
    {
        "author": "王道士",
        "paragraphs": [
            "三万六千顷，浩荡三州界。",
            "烟雾四无边，往往出奇怪。",
            "洞庭柑已霜，震泽鱼极介。",
            "岂无范蠡舟，我欲从公迈。"
        ],
        "tags": [
            "太湖",
            "洞庭湖"
        ],
        "title": "太湖",
        "id": "30e1a38d-38c2-482a-b813-53b0a87a4b90"
    },
    {
        "author": "王道士",
        "paragraphs": [
            "高湖回首恰周期，别后青山几度思。",
            "丹灶烟霞空入梦，夜窗风雨忆论诗。",
            "百年相会宁无约，九日来游竟失期。",
            "去去但坚金石操，岁寒松柏有深知。"
        ],
        "title": "于介翁别去一载偶会高湖谩成唐律以写相思之意",
        "id": "03a88a58-3d23-499f-b0b2-875db7d32e54"
    },
    {
        "author": "王道士",
        "paragraphs": [
            "海底珊瑚明月珰，出为国瑞固难量。",
            "文章能事间重译，雨露深仁及远方。",
            "六合八荒春浩荡，百家诸子海苍茫。",
            "淮王门下孙登客，还许升堂近耿光。"
        ],
        "title": "美阎承旨",
        "id": "ce2c6dca-0288-4fa7-9c09-502cfe66c626"
    },
    {
        "author": "叶林",
        "paragraphs": [
            "犹存巨镬记熙丰，翠蔼春深古路通。",
            "千百舂锄一株树，野田飞下雪花风。"
        ],
        "title": "至道宫",
        "id": "d1a20d4f-eac1-475d-ad00-1e41693da2df"
    },
    {
        "author": "叶林",
        "paragraphs": [
            "琼馆高居势复完，烟重翠叠几峰峦。",
            "山从舞凤由来远，洞隔投龙欲去难。",
            "处处有泉那用汲，巖巖维石宛如磐。",
            "品题今古知多少，闲把唐僧五字看。"
        ],
        "title": "赋洞霄宫隠居十年后",
        "id": "74bdcee2-7960-4bc4-bd78-4c2f85fcf0fc"
    },
    {
        "author": "叶林",
        "paragraphs": [
            "低垂石室洞，杖屦易跻攀。",
            "有路穿云窟，无门对月关。",
            "谁骑仙鹿去，我笑国蜗跧。",
            "若使今犹昨，清宵闻珮环。"
        ],
        "title": "石室洞",
        "id": "cf3ec4de-42b8-4f75-9b2b-bc37d1aa0ce5"
    },
    {
        "author": "叶林",
        "paragraphs": [
            "远游贞白二仙家，今日追寻路不赊。",
            "七十二丛秋色里，有人曾约去看花。"
        ],
        "title": "登石室二首  其一",
        "id": "0bc37015-610b-48a0-99a9-b2d69bd6913d"
    },
    {
        "author": "叶林",
        "paragraphs": [
            "石径春深叠古苔，洞天无钥为谁开。",
            "白云本是无心物，风趁松花作雨来。"
        ],
        "title": "登石室二首  其二",
        "id": "c2c1d9bd-512f-4015-94f8-a24e0803f0fc"
    },
    {
        "author": "叶林",
        "paragraphs": [
            "造物有青眼，名山无赧容。",
            "声名动猿鹤，道法伏菟龙。",
            "望气从关尹，瞻云自华封。",
            "悬知仙隠地，可以不迎逢。"
        ],
        "title": "呈住山介石",
        "id": "6201f814-7e6c-4467-b7da-81c0abd713b3"
    },
    {
        "author": "张炎",
        "paragraphs": [
            "犀绕鱼悬事已非，水光犹自溼云衣。",
            "山中几日浑无雨，一夜溪痕又减围。"
        ],
        "title": "腰带水",
        "id": "6e48f577-d6a7-46a0-bc19-7180119ae7e8"
    },
    {
        "author": "郑传之",
        "paragraphs": [
            "双峨文会友，生意蔼如春。",
            "风转闻啼鸟，冰销想跃鳞。",
            "焚香温宿火，煮茗爇枯薪。",
            "一座惟吾老，欣然得句新。"
        ],
        "title": "戊寅腊望会友双峨得薪字韵",
        "id": "0d1af688-8d88-48eb-b4cf-7b276dfe9260"
    },
    {
        "author": "白珽",
        "paragraphs": [
            "圣人如日月，下照无党私。",
            "藏珠与韫玉，所得自华滋。",
            "恭惟吴季子，夙禀明睿姿。",
            "近取子臧节，远绍泰伯基。",
            "两以大国让，廉风起蛮夷。",
            "观乐义已烛，挂剑心如饴。",
            "时方尚诈力，子独恪且祇。",
            "时方事寇攘，子独甘弃遗。",
            "孔子不到吴，闻风重赍咨。",
            "佳城介申浦，采地亦在兹。",
            "特书寄余哀，岂不遐迩思。",
            "惋惋龙蛇翥，皎皎星日垂。",
            "禹世怀道义，取舍实系之。",
            "寄言邦之人，无但岘首悲。"
        ],
        "title": "吴季子墓",
        "id": "6a6e58c6-0c10-4212-9d0d-89f57f2b878d"
    },
    {
        "author": "白珽",
        "paragraphs": [
            "桓桓周将军，英烈照千祀。",
            "少年知自艾，成人不惜死。",
            "射虎南山下，斫潜北桥底。",
            "腾拏三日夜，洒血四十里。",
            "激波为岳立，挥刃电亦驶。",
            "想当批鳞初，见义不见水。",
            "及其立人朝，矫矫中不倚。",
            "文学既英发，武事复霆起。",
            "歼儿善丑正，甘作忠义鬼。",
            "至今有生气，耿耿耀青史。",
            "苏公百世豪，气味有相似。",
            "泊舟蛟川下，洗石题所以。",
            "平生疾恶意，十有二言里。",
            "丰碑刻祠宇，词翰晋二美。",
            "二美固足珍，吾取不在是。"
        ],
        "title": "题斩蛟桥",
        "id": "224c4213-0a51-4db6-a2c6-a1c87306236e"
    },
    {
        "author": "白珽",
        "paragraphs": [
            "龙山古化城，浮屠峙其巅。",
            "开殿生妙香，金碧森贝筵。",
            "应真俨若生，倒飞青金莲。",
            "头陀绀林丛，导我丹梯缘。",
            "初犹藉佛日，閟境鯈已玄。",
            "回头失谁何，叫啸衣相牵。",
            "且复忍须臾，当见快意天。",
            "娇儿诧先登，网户相钩连。",
            "炯若蚁在珠，九曲随盘旋。",
            "烂烂沧海开，落落云气悬。",
            "羣峰可俯拾，背阅黄鹄骞。",
            "奇观兴懦夫，便欲凌飞仙。",
            "绝顶按坤维，始见南纪偏。",
            "神京渺何许，王气须停躔。",
            "舟车集百蛮，岛屿通人烟。",
            "一为帝王州，气压三大千。",
            "罡风洒毛髪，铎语空蝉联。",
            "红红杏园花，愧乏慈恩篇。"
        ],
        "title": "同陈太博诸公登六和塔",
        "id": "5f2278aa-7108-443b-a7e7-373f84d205cb"
    },
    {
        "author": "白珽",
        "paragraphs": [
            "灵山本清净，一泉渟其中。",
            "灵山孤飞来，此水将无同。",
            "山影压不尽，照见天玲珑。",
            "分明千尺冰，不独疑寒虫。",
            "京洛多风尘，到此一洗空。",
            "炎寒无二心，凛有操者风。",
            "泊然守空梵，万劫岂终穷。",
            "骊山有温泉，虚筑华清宫。"
        ],
        "title": "冷泉亭",
        "id": "83ea9d40-2c37-4061-a249-f2edf2a0f347"
    },
    {
        "author": "白珽",
        "paragraphs": [
            "远山近山何历历，下有长溪横一碧。",
            "溪中亦有钓鳌手，此手不遮长安目。",
            "野桥烟树接草庐，飞流如练悬空虚。",
            "截山白云凝不去，要人写作巖居图。"
        ],
        "title": "题松雪临郭河阳溪山渔乐图",
        "id": "66e3a6ec-202f-4ca1-93b0-6b6093cd49a0"
    },
    {
        "author": "白珽",
        "paragraphs": [
            "从军古云乐，获罪祷应难。",
            "母望明珠复，夫求破镜完。",
            "押衙逢义士，公主奉春官。",
            "为报河南妇，天刑不可干。"
        ],
        "title": "河南妇",
        "id": "358bf795-4fc8-4126-9a36-3509c5b8b287"
    },
    {
        "author": "白珽",
        "paragraphs": [
            "雨后散幽步，村村社鼓鸣。",
            "阴晴虽不定，天地自分明。",
            "柳处风无力，蛙时水有声。",
            "几朝寒食近，吾事及躬耕。"
        ],
        "title": "春日田园杂兴",
        "id": "679ab00f-6bbe-499c-86d1-fdc5c2415c45"
    },
    {
        "author": "白珽",
        "paragraphs": [
            "几年音问绝，此夕更关情。",
            "寒雨人孤坐，残灯雁一声。",
            "干戈犹故国，贫病自空城。",
            "惟有琴堪诉，愁深弹不成。"
        ],
        "title": "山中怀友",
        "id": "a94ed28a-2d21-4b8c-bcb7-cedef99a9b9d"
    },
    {
        "author": "白珽",
        "paragraphs": [
            "白苎渐相便，因知物候迁。",
            "空山一雨后，小槛绿阴前。",
            "鶑在留春思，人幽减昼眠。",
            "此时风日好，元不似梅天。"
        ],
        "title": "清和",
        "id": "4e2a2052-51c7-4848-beb0-fb887220d11c"
    },
    {
        "author": "白珽",
        "paragraphs": [
            "四月余杭道，一晴生意繁。",
            "朱樱青豆酒，绿草白鹅村。",
            "水满船头滑，风轻袖影翻。",
            "几家蚕事动，寂寂昼关门。"
        ],
        "title": "余杭四月",
        "id": "c3efb145-c1dc-467e-80b0-2e95343c79b4"
    },
    {
        "author": "白珽",
        "paragraphs": [
            "天开福地据雄尊，果老张公几代孙。",
            "一窍通天才直上，千崖转石已平吞。",
            "山头白鹤来无影，石上青骡去有痕。",
            "我欲放身如脱屣，仙凡一辙隔重阍。"
        ],
        "title": "游宜兴张公洞",
        "id": "c6c93744-ba41-4b49-afad-5ed8c127c93d"
    },
    {
        "author": "白珽",
        "paragraphs": [
            "奎额昭回龙屈盘，入门已觉厌尘寰。",
            "何当白髪三千丈，来寄清风五百间。",
            "帝子釜摇金潋灩，家人卦剔翠孱颜。",
            "西湖日日船如织，半在南屏第一山。"
        ],
        "tags": [
            "西湖"
        ],
        "title": "净慈禅寺",
        "id": "5b6efb2b-76de-4754-aaa0-3324a104d01a"
    },
    {
        "author": "白珽",
        "paragraphs": [
            "上湖十里卷帘中，幻出瑶华第一宫。",
            "山势蹴天银作浪，柳行扑地玉为虹。",
            "渔蓑鹤氅同为我，爵舌羊羔不负公。",
            "明日凤池朝退蚤，一鞭曾约试吟骢。"
        ],
        "title": "湖楼玩雪",
        "id": "a0ac28c0-250a-4ad4-a6fd-f500d70ad008"
    },
    {
        "author": "白珽",
        "paragraphs": [
            "乌葛唐巾白苎裘，扫庭终夕共淹留。",
            "醉中谈论心犹壮，老去歌欢泪亦流。",
            "对客呈诗如献佛，课儿收橘当封侯。",
            "明年好理西风棹，重约三吴烂漫游。"
        ],
        "title": "酒边赠朱处士",
        "id": "d3ec5c34-c0e6-4c89-aa23-4f36f33076d0"
    },
    {
        "author": "白珽",
        "paragraphs": [
            "山转龙泓一径深，岚烟吹润扑衣巾。",
            "松萝掩映似无路，猿鸟往来如有人。",
            "讲石尚存天宝字，御梅尝识建炎春。",
            "城中遮日空西望，自与长安隔两尘。"
        ],
        "title": "游天竺后山",
        "id": "46d103fd-0af3-4d6e-8dd6-f6f5ce3e09e7"
    },
    {
        "author": "白珽",
        "paragraphs": [
            "占断人间潇洒地，全身水墨画筼筜。",
            "非烟非雾一林碧，似雨似晴三径凉。",
            "翠袖佳人黯空谷，白髭道士隠南塘。",
            "数竿醉日君须记，移向西窗补夕阳。"
        ],
        "title": "竹阴",
        "id": "d464ae6c-d412-415a-9f1d-468522f5dc3c"
    },
    {
        "author": "白珽",
        "paragraphs": [
            "南荒九死幸生还，种树书成手自删。",
            "赤壁梦难同楚颂，洞庭乐不减商山。",
            "人生堕地少如意，老子对天无愧颜。",
            "千古菟裘有遗恨，断珪残璧自人间。"
        ],
        "tags": [
            "洞庭湖"
        ],
        "title": "题苏东坡书楚颂并菩萨蛮满庭芳词卷后",
        "id": "2bf6da96-3b68-45ef-8d5e-d85c0a9bd4aa"
    },
    {
        "author": "白珽",
        "paragraphs": [
            "海青羽中虎，燕燕能制之。",
            "小隙沈大舟，关尹不吾欺。"
        ],
        "title": "续演雅十诗  其一",
        "id": "ac42f87b-e5aa-4df2-8455-7e83f6e6f28a"
    },
    {
        "author": "白珽",
        "paragraphs": [
            "草食押不芦，虽死元不死。",
            "未见涤肠人，先闻弃箦子。"
        ],
        "title": "续演雅十诗  其二",
        "id": "579d0f60-9dca-49e6-9281-f156f4faf711"
    },
    {
        "author": "白珽",
        "paragraphs": [
            "谁令珠玉唾，出彼藜藿肠。",
            "仁人不为宝，良贾宜深藏。"
        ],
        "title": "续演雅十诗  其三",
        "id": "9bf0104f-5a91-48e9-af2c-21bf748ce0e2"
    },
    {
        "author": "白珽",
        "paragraphs": [
            "婴啼闻木枝，羝乳见茅茹。",
            "何如百年身，反尔无根据。"
        ],
        "title": "续演雅十诗  其四",
        "id": "d9b17afa-0fd7-4cfa-9822-d34cc7a0e16c"
    },
    {
        "author": "白珽",
        "paragraphs": [
            "西狩获白麟，至死意不吐。",
            "代北有角端，能通诸国语。"
        ],
        "title": "续演雅十诗  其五",
        "id": "d329e5d3-9230-4db2-8bf8-85d038a1b93f"
    },
    {
        "author": "白珽",
        "paragraphs": [
            "才脱海鹤啄，已登方物舆。",
            "仰面勿啾啾，我长非侨如。"
        ],
        "title": "续演雅十诗  其六",
        "id": "aaba5658-6392-4c80-8887-7830f9ae084d"
    },
    {
        "author": "白珽",
        "paragraphs": [
            "羯尾大如斛，坚车载不起。",
            "此以不掉灭，彼以不掉死。"
        ],
        "title": "续演雅十诗  其七",
        "id": "4f237b22-a883-43e8-a00d-43541323566c"
    },
    {
        "author": "白珽",
        "paragraphs": [
            "八珍殽龙凤，此出龙凤外。",
            "荔枝配江䖴，徒夸有风味。"
        ],
        "title": "续演雅十诗  其八",
        "id": "926039f0-8442-4f0c-b322-fada52052d36"
    },
    {
        "author": "白珽",
        "paragraphs": [
            "滦人薪巨松，童山八百里。",
            "世无奚超勇，惆怅渡易水。"
        ],
        "title": "续演雅十诗  其九",
        "id": "fd7c3050-4c67-4fbe-803c-6753fa489937"
    },
    {
        "author": "白珽",
        "paragraphs": [
            "两驼侍雪立，终日饥不起。",
            "一觉沙日黄，肉屏那足拟。"
        ],
        "title": "续演雅十诗  其一○",
        "id": "db5ad32c-5bec-4cf9-874e-655e09b0d556"
    },
    {
        "author": "白珽",
        "paragraphs": [
            "惊羽穿林看细碎，健舆绕石听欹斜。",
            "道人住近茅峰北，一簇楼台五色霞。"
        ],
        "title": "积雪峰访梁道士",
        "id": "596284d1-5818-491e-a233-363aff6f36c7"
    },
    {
        "author": "白珽",
        "paragraphs": [
            "御舟初出赏春霏，传是诸王与后妃。",
            "香雾渐深帘幙暗，日斜微见淡黄衣。"
        ],
        "title": "湖居杂兴八首  其一",
        "id": "3ef62083-9169-448e-9628-b7e07eb1b354"
    },
    {
        "author": "白珽",
        "paragraphs": [
            "脉脉吹香屋角梅，背风移烛小帘开。",
            "凤城几日元宵近，一片箫声水上来。"
        ],
        "title": "湖居杂兴八首  其二",
        "id": "e4d5dd58-093e-42d6-ac5a-9a6a2b932d55"
    },
    {
        "author": "白珽",
        "paragraphs": [
            "龙舟晓发断桥西，别有轻舟两两随。",
            "春色可人晴较稳，酒家争出柳梢旗。"
        ],
        "title": "湖居杂兴八首  其三",
        "id": "f1cb04de-5d94-4bcb-9e24-4c1571951d63"
    },
    {
        "author": "白珽",
        "paragraphs": [
            "相国平泉水竹居，吴山花石世间无。",
            "游人马上休回首，一半春风在里湖。"
        ],
        "title": "湖居杂兴八首  其四",
        "id": "c9087bac-911f-4b6a-aec8-07a4ec72596e"
    },
    {
        "author": "白珽",
        "paragraphs": [
            "雨后林塘夏亦秋，一葫芦酒在船头。",
            "醉来深入荷花去，卧看青天飞白鸥。"
        ],
        "title": "湖居杂兴八首  其五",
        "id": "f588655e-5701-45bc-9f0c-8be146b6ac5f"
    },
    {
        "author": "白珽",
        "paragraphs": [
            "三贤犹得仰高风，冠服虽殊气味同。",
            "后五百年无继者，桃花含笑夕阳中。"
        ],
        "title": "湖居杂兴八首  其六",
        "id": "ad4651cc-638c-4e35-8fbb-20f43f97fbb7"
    },
    {
        "author": "白珽",
        "paragraphs": [
            "车鱼人散水风腥，雨色凉分柳外晴。",
            "回首夕阳都落尽，忽然东向数峰明。"
        ],
        "title": "湖居杂兴八首  其七",
        "id": "adaf31d2-c286-47b0-baca-75419c1428c6"
    },
    {
        "author": "白珽",
        "paragraphs": [
            "万树芙蓉两蘂宫，秋风开遍水边丛。",
            "白墙遮尽红墙出，只见红墙一半红。"
        ],
        "title": "湖居杂兴八首  其八",
        "id": "2e731ea3-d1d7-4b0b-84bb-e7ac930166c0"
    },
    {
        "author": "白珽",
        "paragraphs": [
            "瓌辞度得雪儿歌，浓墨斜书碧玉柯。",
            "醉折芙蓉薰酒盏，里湖凉似外湖多。"
        ],
        "title": "翔泳堂酒边",
        "id": "18541fa0-dc17-42f1-8ce3-7faf5f40458a"
    },
    {
        "author": "白珽",
        "paragraphs": [
            "几年散放桃林后，余四百蹄犹可骑。",
            "揽镜挂书多自在，能骑惟有一凝之。"
        ],
        "title": "题江贯道百牛图",
        "id": "6ba08b25-d47b-4057-ab1a-f0e160a13696"
    },
    {
        "author": "白珽",
        "paragraphs": [
            "何处张弧鬼一车，中山曾见夜蒐图。",
            "纷纷眼底朱成碧，后乘钟家有此姝。"
        ],
        "title": "题龚翠巖中山出游图",
        "id": "7e0716b2-d4c9-4b20-87d0-6e7f5678f365"
    },
    {
        "author": "白珽",
        "paragraphs": [
            "湖光漠漠水禽飞，堤柳斜斜带夕晖。",
            "二月江南好天气，初阳台上惬春衣。",
            "巾子峰头舣钓船，初阳台上坐鸣絃。",
            "出云高树明残日，过雨苍苔泣细泉。",
            "绝俗谁能继高躅，凌云我欲学飞仙。",
            "还家正恐乡人间，化鹤归来知几年。"
        ],
        "title": "玉清宫与赵达夫鲜于枢联句二首",
        "id": "edc16d4d-3c1a-4fc2-b3ea-9b0085ab9fcd"
    },
    {
        "author": "白珽",
        "paragraphs": [
            "山色晚苍苍，山门下夕阳。",
            "栴林飘槲叶，新月到禅床。",
            "径出千峰秀，亭回一涧长。",
            "淹留不可及，露湿薜衣裳。"
        ],
        "title": "灵隠寺暮归",
        "id": "544f152b-ca9d-4745-a0cc-5e531a8f14b8"
    },
    {
        "author": "白珽",
        "paragraphs": [
            "名山倦游历，挂起手中藤。",
            "佛国三生石，天巖百岁僧。",
            "定回松院磬，吟苦雪龛灯。",
            "愧我心犹杂，何因问二乘。"
        ],
        "title": "宿上天竺",
        "id": "5406e8bd-edf4-4940-b12b-94c800dc5cf7"
    },
    {
        "author": "白珽",
        "paragraphs": [
            "隠约湖山一点青，秋风归去阻云程。",
            "贝宫珠阙无寻处，夜夜凌波哭月明。"
        ],
        "tags": [
            "西湖"
        ],
        "title": "西湖访古",
        "id": "509b6b7e-2580-4354-8ecf-74859506f04d"
    },
    {
        "author": "白珽",
        "paragraphs": [
            "昔有林处士，结庐邻峰巅。",
            "年年不入城，梅花有佳联。",
            "童鹤三数口，负郭十亩田。",
            "弟姪列朝裾，咸平好时年。",
            "人品既已高，奉养常充然。",
            "嗟我何为者，日用买山钱。",
            "爱诗不能佳，未了区中缘。",
            "空有一寸心，羨杀处士贤。",
            "饱看贵人面，不若饥看天。",
            "搥床呼伯雅，且此相周旋。",
            "有田足几时，卓哉坡翁言。"
        ],
        "title": "山居怀林处士",
        "id": "0036299a-d855-4cc8-9b2f-9ef0b50f84fa"
    },
    {
        "author": "白珽",
        "paragraphs": [
            "红杏绿杨，永昼野服。",
            "柴门散仙，莫道无人。",
            "知处东风，都在吟笺。"
        ],
        "title": "题郑子真画四季诗意  其一",
        "id": "301e598b-c8c5-447f-901c-7d1b2112b858"
    },
    {
        "author": "白珽",
        "paragraphs": [
            "莲叶吹香，澹澹扁舟。",
            "撑港斜斜，惊散一行。",
            "白鹭西风，卷起梨花。"
        ],
        "title": "题郑子真画四季诗意  其二",
        "id": "e553c30f-4f9f-4fe9-b69d-24230cc3c556"
    },
    {
        "author": "白珽",
        "paragraphs": [
            "人品中原说此翁，雄文直气耿心胸。",
            "几年天上张公子，今日云间陆士龙。",
            "来暮已闻歌五袴，平反何翅禄千钟。",
            "相从愧落诸公后，拭目西巖第一峰。"
        ],
        "title": "赠张知府周卿",
        "id": "a3439bc9-fbff-46c1-9cfd-1e535e842d83"
    },
    {
        "author": "白珽",
        "paragraphs": [
            "倾盖相逢意已亲，风流儒雅迈同伦。",
            "曾来东阁观奇士，又向西湖见伟人。",
            "放棹小溪梅皪皪，敲棋深院烛燐燐。",
            "悬知后夜相怀切，帆落胥山月一轮。"
        ],
        "tags": [
            "西湖"
        ],
        "title": "赠青龙任月山",
        "id": "cbb1145e-35c6-48b3-ad54-40788c8b0307"
    },
    {
        "author": "白珽",
        "paragraphs": [
            "仙翁曾播植，琼圃尚敷荣。",
            "春日祥光满，秋风瑞实成。",
            "黄精宜益寿，萱草足忘情。",
            "候采灵芝服，还应羽翼生。"
        ],
        "title": "题洞霄宫药圃",
        "id": "1686bd10-05e9-439d-a96a-e620dd52d534"
    },
    {
        "author": "白珽",
        "paragraphs": [
            "秦赭凿填石，不受鞭箠考。",
            "零落楚江浒，相峙矗三岛。",
            "穿松得细径，据一陵二小。",
            "奔流浩浩来，五色烂华藻。",
            "至宝地不惜，绝境天所造。",
            "谁言两蛾黛，功夺京兆巧。",
            "终朝对颦蹙，似为今古恼。",
            "然犀矶沉沉，跨鲸月皎皎。",
            "丝纶三千丈，蒙冲百万櫂。",
            "天风吹过梦，多忧只空老。",
            "今者吾与子，所惬在幽讨。",
            "供帐莫匆匆，槃觞从草草。",
            "雅琴鼓一再，领此风日好。",
            "临崖发清啸，倚树或颠倒。",
            "礼存玉帛外，纵弛或一道。",
            "兴极不知归，白鸥破晴昊。"
        ],
        "title": "蛾眉亭",
        "id": "5a2ae691-754d-4a2e-b5a4-ff162f0d7c73"
    },
    {
        "author": "白珽",
        "paragraphs": [
            "出城得佳山，两峰特奇诡。",
            "一如植躬圭，一峰拱而侍。",
            "我见犹爱之，而况谪仙子。",
            "孤坟在其下，政尔直一死。",
            "谪仙真仙人，出处见诸史。",
            "岂敢傲吾君，辛苦植唐祀。",
            "嗟予偘偘者，尘土正如此。",
            "停车不忍发，载拜颡有泚。",
            "仰止青山高，清风与终始。",
            "孰谓千载人，不在天地里。"
        ],
        "title": "李翰林墓",
        "id": "5d9cbf8a-c749-4b7f-a966-d9d76855680c"
    },
    {
        "author": "白珽",
        "paragraphs": [
            "娱老林房世路赊，尘埃飞不到袈裟。",
            "西湖草木虽同土，北寺烟霞自一家。",
            "静敞白间翻贝叶，闲输赤仄养椒花。",
            "鉴光炯炯辉今古，身后何须用五车。"
        ],
        "tags": [
            "西湖"
        ],
        "title": "题如镜净讲师房",
        "id": "00b44ec4-67a9-4230-a023-bb1e242ba23b"
    },
    {
        "author": "白珽",
        "paragraphs": [
            "忆昔敲门赋瑞筠，鹿园佳话又重新。",
            "屋头能拓三三径，林下知非陆陆人。",
            "凿沼何须晋康乐，种荪还忆楚灵均。",
            "老师炼得心如镜，更把高台比月轮。"
        ],
        "title": "春日重过如镜上人房",
        "id": "db3abde7-e1de-453c-bf63-37c62983bd3c"
    },
    {
        "author": "白珽",
        "paragraphs": [
            "名山名刹大佳处，绀殿翠宇开云霞。",
            "陆羽廼事已千载，九龙诸峰元一家。",
            "雨前茶有如此水，月里树岂寻常花。",
            "奇奇怪怪心语口，无根拄杖任横斜。"
        ],
        "title": "题惠山",
        "id": "92de3a7a-57bc-4a82-b963-04cafd252699"
    },
    {
        "author": "白珽",
        "paragraphs": [
            "玄都千树欲无枝，全得春风烂漫吹。",
            "晓露未晞红郁郁，仙源长在日迟迟。"
        ],
        "title": "题碧桃折枝",
        "id": "c43df040-4a57-45b4-a020-3145137d15f0"
    },
    {
        "author": "白珽",
        "paragraphs": [
            "千古西湖见一贤，断碑犹在草芊芊。",
            "人间岂少题梅者，石上谁来酹菊泉。",
            "陈柏墓门疑是宅，唐衣庙貌望如仙。",
            "可怜辽鹤无消息，寂寞春风二百年。"
        ],
        "tags": [
            "西湖"
        ],
        "title": "吊林处士墓",
        "id": "f9a08f56-591c-4c0e-978a-e59c87b556ab"
    },
    {
        "author": "白珽",
        "paragraphs": [
            "孔明庙前柏，手版贼其枝。",
            "枯秭无生气，众目炫一时。",
            "何如孔公笏，铁面含霜姿。",
            "虺蛇何足道，正气屡奸欺。",
            "祥符庆历间，岂无纤人斯。",
            "闻之胆为落，不在彼在兹。",
            "圣学亿万年，圣源浩无涯。",
            "八传得巨源，愤学求似之。",
            "遗经与遗物，保护如婴儿。",
            "万里去复远，见者咸赍咨。",
            "况此一尺槐，千载孔林思。",
            "非无原壤杖，非无少正铍。",
            "用舍各有时，小大各有施。",
            "畴能起段公，共赋甘棠诗。"
        ],
        "title": "击蛇笏",
        "id": "95896226-f12d-4b3f-80dd-b88c34b6dd15"
    },
    {
        "author": "白珽",
        "paragraphs": [
            "门掩天香竹树丛，了无尘翳此心同。",
            "东林社散图空在，南国山多梦不通。",
            "白草秋闲支遁马，黄沙春断子卿鸿。",
            "思君记得逢君处，一片归云海树空。"
        ],
        "title": "寄天香庵恬上人",
        "id": "74402246-ad47-410f-ab84-32e0789528be"
    },
    {
        "author": "白珽",
        "paragraphs": [
            "国势已如此，孤忠天地知。",
            "死生同父子，奸宄系安危。",
            "偃月无封桧，栖霞有谥碑。",
            "中原遗老在，岁岁梦王师。"
        ],
        "title": "岳武穆精忠庙",
        "id": "6cbe0241-3e4c-40e8-bf50-819b75b7bbbc"
    },
    {
        "author": "白珽",
        "paragraphs": [
            "散策好春日，湖西古马塍。",
            "阴晴虽不定，天地自分明。",
            "柳处风无力，蛙时水有声。",
            "园家分半席，问得御花名。"
        ],
        "title": "三月八日过西马塍",
        "id": "c452bccd-8f90-4783-879e-dfef1cc9268b"
    },
    {
        "author": "白珽",
        "paragraphs": [
            "倚空楼阁竞翬飞，铁凤金铃一望齐。",
            "多少流民无片瓦，江南四月雨凄凄。"
        ],
        "title": "过东寺",
        "id": "90abeb51-33f6-48a6-8eaf-9dae40b4f774"
    },
    {
        "author": "白珽",
        "paragraphs": [
            "战国曾闻挟两戈，病中军不渡交河。",
            "一身同为明庭死，死敌强于死病多。"
        ],
        "title": "止征妇哭",
        "id": "d7da23da-583b-4fa8-b880-da920acb1782"
    },
    {
        "author": "白珽",
        "paragraphs": [
            "大令书法美少年，玉函金籥随飞烟。",
            "累累一百又五字，岂意近出黄?砖。",
            "字奇文古两超绝，保母从兹倾众帖。",
            "谁将瓦合嘲玉碎，一片孤衷本相接。",
            "快剑横斫铁山摧，戏龙猛蹴银河欹。",
            "方庭无月天地黑，仰视别有星离离。",
            "浪言贞石志千载，不及永和漥砚在。",
            "白石已仙千里死，千百人中几人爱。",
            "兰亭信美如捕风，贵耳贱目人响从。",
            "三日呕血饥搥胸，叶公画龙惧真龙。"
        ],
        "title": "题王大令保母帖",
        "id": "a7a18235-8c3e-465a-a92f-979606cbc3c0"
    },
    {
        "author": "谢翱",
        "paragraphs": [
            "日离海，青曈昽。",
            "沃以积水，涵苍穹。",
            "神光隠，豹雾空。",
            "气呼吸，为蛇龙。",
            "赤云衣，紫霓从。",
            "吹白众宿，歌大风。",
            "天吴遁，清海宫。"
        ],
        "title": "宋铙歌鼓吹曲  其一",
        "id": "91c76f75-35f1-4a24-9b14-b6b0e1dba39a"
    },
    {
        "author": "谢翱",
        "paragraphs": [
            "天马黄，产异方。",
            "龙为马，白照夜。",
            "气汗云，声篲野。",
            "备法衣，引宸驾。",
            "腾天垠，倏变化。",
            "闰之余，劘以霸。",
            "阅八姓，瞬代谢。",
            "驱祥灵，入罟擭。",
            "皇上帝，监于下。",
            "誓无譁，出既祃。",
            "市日中，不易贾。",
            "坐明堂，朝诸夏。",
            "赉万方，锡纯嘏。"
        ],
        "title": "宋铙歌鼓吹曲  其二",
        "id": "c95d1d23-26b9-4c62-8e47-bb26922d81df"
    },
    {
        "author": "谢翱",
        "paragraphs": [
            "黎之野，弥苍莽。",
            "迤壶关，属上党。",
            "有雄矫健，曰余宿将。",
            "于故之思，泣示厥像。",
            "倚孽狐，势方张。",
            "辨臣献议，劝下太行。",
            "趋怀孟虎牢，计之上。",
            "争洛邑，以东乡。",
            "王师奄至，扼其吭。",
            "帝授方略，中厥状。",
            "兽穷骇突，死卒以炀。",
            "胁从已逮，孥肆放。",
            "凯歌回，皇威畅。"
        ],
        "title": "宋铙歌鼓吹曲  其三",
        "id": "79393746-8907-4bf0-baaf-63e3dbf173b8"
    },
    {
        "author": "谢翱",
        "paragraphs": [
            "上临墉，戈耀日。",
            "韎韦指顾，流电疾。",
            "罪止其魁，不及卒。",
            "其魁则顽，曰予虢自出。",
            "坐于辕门，斧以率归。",
            "子往谕，泣股栗。",
            "语中其肝，至毕述。",
            "侍不及屏，沮回遹鞠。",
            "投于燎，甘所即。",
            "皇仁闵下，焉止跸。",
            "貔貅彻灶，归数实。",
            "获其棘矢，纳世室。"
        ],
        "title": "宋铙歌鼓吹曲  其四",
        "id": "8e8e1638-72c3-4ff4-b5b1-53ff9cb80e7e"
    },
    {
        "author": "谢翱",
        "paragraphs": [
            "军澧南，溃飞鸟。",
            "鹰隼北来，龙蛇夭矫。",
            "帝有初命，奉致讨。",
            "临于荆，妖孽既扫。",
            "胡驱而孕雉，入苍莽以保。",
            "王旅长驱，飒振槁。",
            "以仁易暴，戒击剽。",
            "惟荆衡及郴，士如林，磔其节蟊。",
            "春葩秋阴，我有造于南。",
            "式敷德音。"
        ],
        "title": "宋铙歌鼓吹曲  其五",
        "id": "19c5b0a4-12b0-405d-9c8d-2e3862f30013"
    },
    {
        "author": "谢翱",
        "paragraphs": [
            "邻之震，震于户。",
            "戒登陴，彻守御。",
            "神威掩至，不及拒。",
            "沿楚以南，菁茅宿莽。",
            "献于王吏，奉厥土。",
            "天子有诏，侯西楚。",
            "自南北东，皆我疆。",
            "龙旗虎节，拜降王。",
            "秦戈巩甲，期韬藏。",
            "冕旒当中，垂衣裳。"
        ],
        "title": "宋铙歌鼓吹曲  其六",
        "id": "9135f622-527e-4f6a-a1c0-3473c118f0bb"
    },
    {
        "author": "谢翱",
        "paragraphs": [
            "母思悲，母于归。",
            "母闻帝语，妾归无所。",
            "妾生并土，蜀野芒芒，奄失其疆。",
            "初帝谓母，子昶来，小者侯，大者王。",
            "有痍其肌，载粟于创。",
            "毕有下土，方归母于乡。",
            "天不女夺，朕言不忘。"
        ],
        "title": "宋铙歌鼓吹曲  其七",
        "id": "9d6f884c-3b3d-441f-bf73-45004d5d22e1"
    },
    {
        "author": "谢翱",
        "paragraphs": [
            "象之奔斯，惟迹蹶蹶。",
            "鱼丽驾空，云鸟溃。",
            "南草浮浮，顺于貔貅。",
            "焚其帑，实弃厥陬。",
            "皇风播，平𥊧瞀。",
            "星辰起，皆北走。",
            "唐季以来，逆雏来咮。",
            "岭海肃清，无留后。",
            "于汴献囚，凯歌奏。"
        ],
        "title": "宋铙歌鼓吹曲  其八",
        "id": "6b3d410c-6b2a-4da9-ad2a-dcd7bde80cb3"
    },
    {
        "author": "谢翱",
        "paragraphs": [
            "帝命将臣，誓师于征。",
            "伯牙于庭，曰无刘我人。",
            "曲阿惟唐，以及豫章。",
            "孽于南国，楚粤是疆。",
            "我师孔武，聿禽其王。",
            "始怒臯臯，将臣不怿。",
            "曰如上命，即起予疾。",
            "弓韬于衣，刃以不血。",
            "收其石程，焚其侈淫。",
            "视于丁宁，筈羽不饮。",
            "取其镈磬，以献于京。",
            "于庙告成，垓埏既平。"
        ],
        "title": "宋铙歌鼓吹曲  其九",
        "id": "a59cdc3b-6b56-4d05-8d66-4cba94cd274b"
    },
    {
        "author": "谢翱",
        "paragraphs": [
            "版图归，归职方。",
            "昔服跗注，备戎行。",
            "帝锡之斾，龙鸟章。",
            "酬献命与胥，今上及秦王。",
            "外臣拜稽首，笑颔帝色康。",
            "毕同轨，来于梁。",
            "晔灵奕奕，敷重光。",
            "愿止剑履，觐带裳。",
            "四海臣妾，配虞唐。"
        ],
        "title": "宋铙歌鼓吹曲  其一○",
        "id": "a3e78020-b6c1-47d5-8358-08f244c87f36"
    },
    {
        "author": "谢翱",
        "paragraphs": [
            "清源无诸邦，力弱臣秣陵。",
            "间道遣进表，九门望日旌。",
            "愿齿邹与郳，自达天子庭。",
            "四邻彫霸业，国除洗天兵。",
            "皇灵畅遐外，蜑俗迩声明。",
            "归其所隶州，乞身奉朝请。",
            "帝命得陪祀，汤沐在王城。",
            "从兹附庸毕，歌以颂河清。"
        ],
        "title": "宋铙歌鼓吹曲  其一一",
        "id": "4834bbb0-cde6-48ad-b6fe-ae1faadb557a"
    },
    {
        "author": "谢翱",
        "paragraphs": [
            "上之回，舞干戚。",
            "鸣鸾在镳，士饱力。",
            "桴鼓轰腾，罕山北。",
            "余刃恢恢，军容肃穆。",
            "王畿主辰，参后服神。",
            "继圣伐功，卒扼以偏师，断北狄。",
            "矢菆鸣房，猬集的。",
            "质子援绝，亲衔璧。",
            "并俗嚬嚬，附于化，以安得。",
            "其屈产，归帝闲。",
            "四夷君长，来称藩。",
            "籥节夷乐，示子孙。"
        ],
        "title": "宋铙歌鼓吹曲  其一二",
        "id": "9e8f89e6-ceb9-4509-b2ef-d9fbc3460ad6"
    },
    {
        "author": "谢翱",
        "paragraphs": [
            "云屯列灶驱貔貅，殿前杀马祭蚩尤。",
            "勾陈苍苍太白湿，贼帐梦惊绕营日。",
            "军呼万岁摧太行，华留东抹流电光。",
            "重华继尧坐垂拱，并土再驾无葛疆。"
        ],
        "title": "宋骑吹曲 亲征曲第一",
        "id": "24e55164-60e0-4810-95e1-6cbe1a37f2c3"
    },
    {
        "author": "谢翱",
        "paragraphs": [
            "徂暑黎阳车驾归，扫清氛翳兵更衣。",
            "江都朔云车驾出，凯歌消冰供尚食。",
            "都人引领望翠华，征人一月俱还家。"
        ],
        "title": "宋骑吹曲 回銮曲第二 其一",
        "id": "d8a2824d-d3b7-49a5-9d47-b559df3a9f30"
    },
    {
        "author": "谢翱",
        "paragraphs": [
            "长堤夜幸士素饱，孤城沈灶无飞鸟。",
            "从征卤簿拜上恩，太常朝上回銮表。"
        ],
        "title": "宋骑吹曲 回銮曲第二 其二",
        "id": "0c45c5ea-cb27-4baf-b81f-45b1858e3acc"
    },
    {
        "author": "谢翱",
        "paragraphs": [
            "都人望气归瑶阙，星扫茸头落参伐。",
            "西人冉冉留紫云，六飞拥日歌回军。"
        ],
        "title": "宋骑吹曲 回銮曲第二 其三",
        "id": "5587ba47-8d67-4276-b96e-283ccd2f22b5"
    },
    {
        "author": "谢翱",
        "paragraphs": [
            "天门雷动开风云，内前尽给羽林军。",
            "圣人神武授方略，斩将搴旗各骏奔。",
            "王师所过如时雨，洗濯焦枯向荆楚。",
            "重宣德意吊遗黎，素服军前释俘虏。",
            "全家到阙拜上恩，诏书为筑先臣墓。"
        ],
        "title": "宋骑吹曲 遣将曲第三 其一",
        "id": "8f2f9efc-e94e-4037-b8dc-b32938b4cddb"
    },
    {
        "author": "谢翱",
        "paragraphs": [
            "神风流霆驱偃草，天兵夜下西南道。",
            "虎贲长戟来凤州，归峡衔枚疾如扫。",
            "庙谟万里谂诸将，山川曲折图形状。",
            "天同鬼授契若符，坐减罘罳虏供帐。",
            "归来论功授节镇，铙鼓殿前歌破阵。"
        ],
        "title": "宋骑吹曲 遣将曲第三 其二",
        "id": "e08a7e3c-1991-40de-af91-b9248c560bc6"
    },
    {
        "author": "谢翱",
        "paragraphs": [
            "荆南万里朝天道，巫女云荒产芳草。",
            "锦鞯道赐带盘雕，方物南来进龙脑。",
            "愿陪郊祀依日光，供张归朝亲奉表。",
            "勋阶邑食及隶人，移镇徐戎作家庙。",
            "人生富贵侯与王，四海为家皆故乡。"
        ],
        "title": "宋骑吹曲 归朝曲第四 其一",
        "id": "4d9f8599-462c-448b-8d9d-73b3c97e790f"
    },
    {
        "author": "谢翱",
        "paragraphs": [
            "勾吴月令牵牛中，翟茀乘风来閟宫。",
            "随王剑履朝上殿，黄门夜趣长春宴。",
            "昭容引班入内朝，龙衮当中开雉扇。",
            "宴罢朝辞生局促，诏赐离宫作汤沐。",
            "先王烝尝泽有差，上恩许歌陌上花。"
        ],
        "title": "宋骑吹曲 归朝曲第四 其二",
        "id": "c6ca5964-2f0d-4ca4-82f2-6fe9ab5d121f"
    },
    {
        "author": "谢翱",
        "paragraphs": [
            "淮南草湿网虫露，家在先朝父尚主。",
            "真人御极四海归，偃蹇不朝称节度。",
            "夜持铁券为尔赐，上恩特遣仪銮使。",
            "神离魄夺取族夷，功臣效命锡龙旗。"
        ],
        "title": "宋骑吹曲 谕归朝曲第五",
        "id": "377d2e56-8eb9-4daa-8f24-e6a432d0f3d2"
    },
    {
        "author": "谢翱",
        "paragraphs": [
            "李筠爱将唯儋珪，美人姓刘筠侍儿。",
            "城危抢拨不得力，雨损铅华帐下啼。",
            "拥髻前言马有几，犹说闺中那问此。",
            "赤龙从东乘日车，火绕城门内蛇死。",
            "英雄际会风云奔，妇人思报罗裳恩。"
        ],
        "title": "宋骑吹曲 李侍中妾歌第六",
        "id": "32b95161-eefb-4a60-bc4d-268b8d08ed25"
    },
    {
        "author": "谢翱",
        "paragraphs": [
            "春荒曲薄蚕丛土，屈狄归朝辞庙主。",
            "官家呼母恩许归，剑阁并门无处所。",
            "故衣升屋棺四绕，出门哭子汴州道。",
            "回肠酹酒三致辞，巴蜀如归化啼鸟。",
            "老身不食追尔魂，卤簿临门拜上恩。"
        ],
        "title": "宋骑吹曲 孟蜀李夫人词第七",
        "id": "e6248b07-96c0-42a3-a48e-1bb388e40afc"
    },
    {
        "author": "谢翱",
        "paragraphs": [
            "孤城围中拜右史，侍书犹对重瞳子。",
            "请行忼慨期缓师，奉命日驰三百里。",
            "河流溯风车北首，便殿蒙恩引天袖。",
            "臣肝有血不溅衣，寸舌欲存建王后。",
            "奇胸如江涌崔嵬，恸哭不得天颜回。"
        ],
        "title": "宋骑吹曲 南唐奉使曲第八",
        "id": "eaa8bf78-96be-4f5c-b05b-a5d65d2752e0"
    },
    {
        "author": "谢翱",
        "paragraphs": [
            "后庭朱黄作衣里，伎女帐帷青曳地。",
            "碧绿夜挂寒不收，缘此洗蓝渟露水。",
            "外间学染因得名，不省归朝为国氏。",
            "他年寄生产鸱尾，空忆宫中鸟衔子。"
        ],
        "title": "宋骑吹曲 伎女洗蓝曲第九",
        "id": "514648c6-3de1-4882-aff6-17d74aeadfec"
    },
    {
        "author": "谢翱",
        "paragraphs": [
            "岭南使鹤日教战，巫女才人谑相见。",
            "南桡欲载远游冠，卫士盗船去不还。",
            "梦见随俘上江邱，道谒凄凉唯故吏。",
            "自言置邸本先王，方物入朝缘此至。",
            "闻言含咽涕洒江，况乃园人旧姓庞。",
            "泪辞岭海无归处，蒙恩祇向江陵住。"
        ],
        "title": "宋骑吹曲 邸吏谒故主曲第十",
        "id": "d6502901-4bdf-4027-8d99-a97905693315"
    },
    {
        "author": "谢翱",
        "paragraphs": [
            "湘云离离沉晓月，疏麻夏死白水发。",
            "传芭楚女辞帐中，夜逐霓旌南过越。",
            "荆岑越峤殊百草，恨结柔丝香不老。",
            "红英捣盐实斧创，青子满地枝如扫。",
            "刺桐树朽猩猩在，佩杂芳蕤散秋海。",
            "乡来青凤食花去，瞻望灵均涕零雨。"
        ],
        "title": "芳草怨",
        "id": "3bc07a3f-ed6a-4229-926c-9cced8a4385c"
    },
    {
        "author": "谢翱",
        "paragraphs": [
            "妾身生长临江边，幼嫁酒家学数钱。",
            "自从夫婿去为贾，别妾初下武昌船。",
            "涔阳归雁不寄影，巂州书到已三年。",
            "别时梦指水为誓，惟有海凫见妾泪。",
            "愁抛锦字下中流，却见海凫泪如水。"
        ],
        "title": "春江曲",
        "id": "3bdc0847-3018-4e4a-b6c2-3c0e99c51b05"
    },
    {
        "author": "谢翱",
        "paragraphs": [
            "玄髪照秋水，茱萸香未歇。",
            "风吹夜合花，露湿衣上月。"
        ],
        "title": "子夜吴歌",
        "id": "69526186-336a-4ad1-824b-8941adb70348"
    },
    {
        "author": "谢翱",
        "paragraphs": [
            "吴宫草深四五月，破楚门开乌啼歇。",
            "美人军装多在船，归来把弓堕弓弦。",
            "越罗如粟越王献，宫中养蚕不作线。",
            "辘轳出屋井水浅，栀树花萎子如茧。",
            "乌栖乌啼宫烛秋，越女入宫吴女愁。"
        ],
        "title": "乌栖曲拟张司业",
        "id": "2a28a6f6-f53c-4e6a-8514-131614cbba98"
    },
    {
        "author": "谢翱",
        "paragraphs": [
            "海涛翻空秋草短，白蛇入窠啖雀卵。",
            "经年废屋无居人，孕妇夜向船中产。",
            "归来多雨臼生鱼，穴虫祝子满户枢。",
            "邻家置屋供官役，买得沂王园令宅。"
        ],
        "title": "废居行",
        "id": "c6bba29d-9915-46b2-9ef7-99273758848b"
    },
    {
        "author": "谢翱",
        "paragraphs": [
            "刑徒鬼火去飘忽，息妇堆前殡齐发。",
            "白烟泪湿樵叟来，拾得慈献陵中髪。",
            "青长七尺光照地，髪下宛转金钗二。",
            "持归薰沐置高堂，包裹恐为神所将。",
            "妻儿朝拜复莫拜，冉冉卧病不得瘥。",
            "省知天物厌凡庸，夜送白龙潭水中。",
            "扣头却顾祈免死，永入幽宫伴龙子。"
        ],
        "title": "古钗叹",
        "id": "4aa2dd43-e994-4248-9b11-eb537a95fcb7"
    },
    {
        "author": "谢翱",
        "paragraphs": [
            "风飘白露井梧落，叶上丸丸缀灵药。",
            "琴枝连理凤鸣晨，辘轳双转银缾索。"
        ],
        "title": "双桐生空井",
        "id": "2d38810a-c0cf-4efb-8bec-8c41e7d6f941"
    },
    {
        "author": "谢翱",
        "paragraphs": [
            "飞来缥缈立在门，噣衔竹花臆欲言。",
            "雄雌来去眼如雾，客已彷彿知其人。",
            "笙箫忽远不知处，知在云窗与绿户。"
        ],
        "title": "飞来双白鹤",
        "id": "a85b8ac0-43ff-4517-815f-23f4fe18107a"
    },
    {
        "author": "谢翱",
        "paragraphs": [
            "夕烟沉，曙烟起。",
            "野爨湿茫茫，空竿弄尘水。",
            "栟榈倚西南云，生叶团团如车轮。",
            "桑弓蓬矢半刀笔，去者送尽无来人。",
            "扪萝恸哭衫袖冷，白首空回扫山影。"
        ],
        "title": "山中曲拟张司业",
        "id": "2115f897-2712-4441-8177-5321588417f4"
    },
    {
        "author": "谢翱",
        "paragraphs": [
            "朝游扶桑根，不折拂日枝。",
            "莫食楚萍实，掬海见虹霓。",
            "黄鹄别我影，目尽汉水湄。",
            "况复衔其子，风露何当归。",
            "飘萧软桂丛，零落紫苔衣。",
            "梦魂知尔处，落羽在瑶池。"
        ],
        "title": "远游篇寄府教景熙",
        "id": "58b2734a-f0a2-4276-8803-a72cc8d5c629"
    },
    {
        "author": "谢翱",
        "paragraphs": [
            "峨眉有老人，奉命过嵩少。",
            "天风吹西翼，冉冉明夕照。",
            "湿尘纷堕天，髪白更待报。",
            "有子为异物，不得入家庙。",
            "恸哭东南云，相望沧海峤。",
            "青鸟年年来，寄书久不到。"
        ],
        "title": "峨眉老人别子歌",
        "id": "e4395cf7-1ad8-4f51-9300-105fd3485f5d"
    },
    {
        "author": "谢翱",
        "paragraphs": [
            "后土祠前车马道，天人种花无瑶草。",
            "英云蕊珠欲上天，夜半黄门催进表。",
            "酒香浮春露泥泥，二十四桥色如洗。",
            "阴风吹雪月堕地，几人不得扬州死。",
            "孤贞抱一不再识，夜归阆风晓无蹟。",
            "苍苔染根烟雨泣，岁久游魂化为碧。"
        ],
        "title": "琼花引",
        "id": "e183aa70-55c4-4c99-aa0a-166ebea84f6e"
    },
    {
        "author": "谢翱",
        "paragraphs": [
            "秦淮没日如没鹘，白波摇空湿弦月。",
            "舟人倚櫂商声发，洞庭脱木如脱髪。",
            "寒螀哀啼众芳歇，晨梳青林望吴越。",
            "吴歈越吟浪花舞，秋槎湿剑归无所。",
            "愁生酒醒闻山鸡，石镜飞花汗如雨。",
            "起招如意击树枝，为君悲歌君泪垂。"
        ],
        "tags": [
            "洞庭湖"
        ],
        "title": "短歌行",
        "id": "adbffded-6957-4950-95ca-bbe9f14902d6"
    },
    {
        "author": "谢翱",
        "paragraphs": [
            "落日墩堭北，妖星太白西。",
            "凉风吹沙碛，帐下玉人啼。",
            "吹沙复吹草，嘶马未知道。",
            "醉后闻塔铃，胡天忽如扫。",
            "野驼寻水向月行，露下胡儿食秋枣。"
        ],
        "title": "秋日拟塞上曲",
        "id": "7c90f11f-0ee7-480c-9c38-1f7bc85f0d6b"
    },
    {
        "author": "谢翱",
        "paragraphs": [
            "空园久闭无人住，城乌应入巢其树。",
            "食尽满园绿荔枝，引雏飞去人始知。"
        ],
        "title": "故园秋日曲四首  其一",
        "id": "0de91a41-b569-42f6-ae01-d8b87287f031"
    },
    {
        "author": "谢翱",
        "paragraphs": [
            "茅茨竹外烟火青，杉鸡啁哳向田鸣。",
            "家家红盐殷新杵，绿树裹创子如雨。"
        ],
        "title": "故园秋日曲四首  其二",
        "id": "11dc21fb-da30-4c5b-a2de-5aaf77a835ee"
    },
    {
        "author": "谢翱",
        "paragraphs": [
            "龙蛇已去荒窟宅，翻藕人人下剑池。",
            "岸池藕尽无浮叶，惟有青青榕树枝。"
        ],
        "title": "故园秋日曲四首  其三",
        "id": "cafaa64c-7372-4b5f-a656-a09df9c4907a"
    },
    {
        "author": "谢翱",
        "paragraphs": [
            "粤王山下雾如雨，吹入罗襟楚女啼。",
            "身逐千艘落南去，惟有樯乌飞向西。"
        ],
        "title": "故园秋日曲四首  其四",
        "id": "4c948b0d-faf3-40b3-a109-e55e6409c9b5"
    },
    {
        "author": "谢翱",
        "paragraphs": [
            "咄咄复咄咄，野风吹云起草垡。",
            "竹尘阴阴不见山，鸡飞上树海没鹘。",
            "人间旧事新白头，淮南小儿未识愁。",
            "淮南老翁叫无力，瓦盆盛水看日食。"
        ],
        "title": "咄咄复咄咄",
        "id": "75b4a601-1a27-4fca-bdfe-01175f2171ab"
    },
    {
        "author": "谢翱",
        "paragraphs": [
            "风生河汉吹鸣珰，桂宫神斧伐远扬。",
            "西游真人得奇曲，九门不锁天雨霜。",
            "人间青烟湿尘鞚，药臼嵯峨压天梦。"
        ],
        "title": "桂花引",
        "id": "ee80229d-ad80-4a91-8078-c540e246ff84"
    },
    {
        "author": "谢翱",
        "paragraphs": [
            "建业水，秋风动扬子。",
            "鱼龙夜落星斗南，潮没潮生苍鹘起。",
            "他年冠盖物具美，风吹小船入城市。",
            "潮去不来风日死，白浪黄尘烟雾里。",
            "中有长鱼食鳣鲔，解后食鱼何处是。",
            "西上国门望武昌，风雨徙鱼来汉阳。",
            "武昌鱼劳聚寒槮，太白入月鱼脑减，武昌城头鼓紞紞。"
        ],
        "title": "赋得建业水",
        "id": "b87301f5-9e87-4847-bb06-84ed314dc84e"
    },
    {
        "author": "谢翱",
        "paragraphs": [
            "北府酒，吹湿宫城柳。",
            "柳枝著地春垂垂，祇管人间新别离。",
            "离情欲断江水语，女儿连臂歌白纻。",
            "淮南神仙来酒坊，甲马猎猎羽林郎。",
            "百年风物烟尘苍，老兵对月犹举觞。",
            "青帘泪湿女墙下，曾识行军旧司马。"
        ],
        "title": "赋得北府酒",
        "id": "4fb2cb29-4e40-4a1a-b4c7-3a5060baf93a"
    },
    {
        "author": "谢翱",
        "paragraphs": [
            "楚山萧萧吹绀髪，楚女采莲歌夜发。",
            "年年种菂迟成藕，水深拔根丝在手。",
            "悬房学茧秋雨多，化为魂梦巢蜂窠。",
            "前花作实采已尽，后花尚蕊船未过。",
            "昨昔浮萍随涨水，湿紫寒青裹莲蕊。"
        ],
        "title": "楚女谣",
        "id": "dd21e254-17ef-40cc-ad34-0d5751dbd26d"
    },
    {
        "author": "谢翱",
        "paragraphs": [
            "扬州城门夜塞雪，扬州城中哭明月。",
            "堕枝湿云故鬼语，西来阴风无健鹘。",
            "神娥愬空众芳歇，一夕苍苔变华髪。",
            "宫花窣帘尘掩袜，玉华无因进吴越。",
            "漓漓淮水山央央，谁其死者李与姜。"
        ],
        "title": "后琼花引",
        "id": "4cf0fbb6-f003-4191-9f7b-23e2b427a55c"
    },
    {
        "author": "谢翱",
        "paragraphs": [
            "邳州哭，井水竭，去年哭母瘴海热。",
            "今年此日来邳州，母死未禫子为囚。",
            "邳州土湿泪长在，化为苍苔色不改，雨洗游魂归瘴海。"
        ],
        "title": "邳州哭",
        "id": "08d01d57-bcea-4512-881e-a099dc46ec9e"
    },
    {
        "author": "谢翱",
        "paragraphs": [
            "秋风吹水龙上天，龙女抱珠海底眠。",
            "水花生云起如葑，神龙下宿藕丝孔。",
            "巨鼇赑屭鼍鼓随，赤鱼鳞鬣陈旍旗。",
            "海人见此失操纲，归对妻儿月下纺。",
            "自言移家来碛中，十载秋风潮不上。",
            "老夫一人语门前，见此已是开皇年。"
        ],
        "title": "秋风海上曲",
        "id": "9d2edb08-2e47-47d2-bfbd-320d60e0924c"
    },
    {
        "author": "谢翱",
        "paragraphs": [
            "牵牛夜入明河道，泪滴相思作秋草。",
            "婺女城头翫月明，星君冢上无啼鸟。",
            "天寒露净沾衣巾，明河倏化为白云。",
            "云飞蜿蜿秋在水，石压槎头海烟起。"
        ],
        "title": "明河篇",
        "id": "0ed673cf-7ec4-422d-92d6-012ed632d010"
    },
    {
        "author": "谢翱",
        "paragraphs": [
            "少年操弩挟两矢，朝射青鸠暮射雉。",
            "人言雊雉蛇所化，欲食踌躇筯不下。",
            "街头得钱争买鸠，网林抉薮无时休。",
            "老父劝儿食且止，燕安有毒况珍美。",
            "尔不见鸠食半夏鸣尔屋，尔毋食鸠有药毒。"
        ],
        "title": "射鸠行",
        "id": "f840c46f-7a9f-420c-a77a-3745bdfa1298"
    },
    {
        "author": "谢翱",
        "paragraphs": [
            "髑髅起语鸱叫啸，山精夜啼楚王庙。",
            "渡淮风雨八千人，叱咤向天成白道。",
            "身经百战转危亡，很籍悲歌出汉堡。",
            "夜帐天寒抱玉泣，血变草青烟晓湿。",
            "他年辟仇春草生，吴中草死无妾名。",
            "自从为草生西楚，得到吴中犹楚舞。"
        ],
        "title": "虞美人草词",
        "id": "e4935de3-5a05-46c4-8865-cc1f0b1ff1f2"
    },
    {
        "author": "谢翱",
        "paragraphs": [
            "榛中小草夏蔚荟，叶如牡艾花如毳。",
            "少年防塞得命生，出镞肉中无粟起。",
            "向来神奸见白昼，湿竹烟青闻杵臼。",
            "英雄奋臂征此时，唾落虚空散林薮。",
            "汉家白蛇入本纪，况是天王旧支子。",
            "岂知苗裔在民伍，蛇鬼犹呼帝小字。"
        ],
        "title": "刘寄奴草词",
        "id": "a495a93b-8542-4275-982a-ec7142870d5b"
    },
    {
        "author": "谢翱",
        "paragraphs": [
            "妾在江南家楚东，忆君月落雨声空。",
            "夜来入梦君无语，落月同看雨不同。"
        ],
        "title": "雨中怨",
        "id": "854a9df3-c517-4b0c-a2a4-cbade183d171"
    },
    {
        "author": "谢翱",
        "paragraphs": [
            "江头蓬沓走吴女，浣水为花朝浣纻。",
            "昼随睛网晒日中，夜覆井阑飘白露。",
            "织成素雪裁称身，夫为吴王戍柏举。",
            "田家岁绩供布缕，独夜讵如妾愁苦。"
        ],
        "title": "白纻歌",
        "id": "2ed470c8-d602-45f7-9d0b-c0964cb378d0"
    },
    {
        "author": "谢翱",
        "paragraphs": [
            "旭日曈昽飏拂羽，落葚空条生晓雾。",
            "人生颜色逐春妍，夏叶喂蚕少丝缕。",
            "兰膏照茧未登簇，露湿头梳惟水沐。",
            "却怜邻女学炼真，药炉七过煮桑薪。",
            "纵逢萧史上天去，瓮盆生苔愁杀人。"
        ],
        "title": "陌上桑",
        "id": "b7aedc93-e54f-4463-9771-f982f5a97253"
    },
    {
        "author": "谢翱",
        "paragraphs": [
            "月时折柳江头别，春去来看柳上月。",
            "翠翎小鸟巢短枝，巢老重重编败髪。",
            "人生贫贱多别离，巢中髪密妾髪稀。",
            "人生富贵能几时，年年柳色青绿垂。"
        ],
        "title": "折杨柳",
        "id": "4d45aa2d-0469-453f-8483-5f24e8d7b843"
    },
    {
        "author": "谢翱",
        "paragraphs": [
            "发埋空山贩缯客，草中惟弃秦时瑟。",
            "樵夫拾置贻乐工，朱徽作絃如墨色。",
            "自从汉曲入铙歌，清庙无人传不得。",
            "至今崔嵬声已死，越{广/丘}春虫闻呪子。"
        ],
        "title": "废瑟词",
        "id": "0a75f3bd-e4ac-496a-b30c-9487251e537a"
    },
    {
        "author": "谢翱",
        "paragraphs": [
            "赤城后门桃花尾，溼浸蘼芜洗苍耳。",
            "小支菩提海上来，天风吹下谷帘水。",
            "斜珠界左转复右，华盖县肝三叶紫。",
            "内间肉芝承乳流，鬼母僊姝临洗胃。",
            "苍龟守关朝太微，色阻谗神诬奏事。",
            "海桑男子在谪籍，驱鹿行车闰年至。"
        ],
        "title": "飞仙引游沃州水帘谷作",
        "id": "2562890a-fccb-4ca5-9572-c95ffabb5130"
    },
    {
        "author": "谢翱",
        "paragraphs": [
            "石蠔粘窗秋见海，山鸡夜啼弄毛彩。",
            "王孙吹笙导夫人，青髪凌风素霞在。",
            "雨尘离地白浩浩，河西种星榆树老。",
            "海桑童童日出归，衣湿上池洗头草。"
        ],
        "title": "樊夫人上升词",
        "id": "bff20492-6883-4f8b-84f5-265e713b9c3b"
    },
    {
        "author": "谢翱",
        "paragraphs": [
            "潮动秋风吹牡荆，离歌入夜斗西倾。",
            "佽飞庙下蛇含草，青拭吴钩入匣鸣。"
        ],
        "title": "侠客吴歌立秋日海上作",
        "id": "88623fe8-615d-421d-835d-690f1270f956"
    },
    {
        "author": "谢翱",
        "paragraphs": [
            "皮带墨鳞身卉衣，晚随鬼渡水灯微。",
            "石门犬吠闻人语，知在海南种蛤归。"
        ],
        "title": "岛上曲二首  其一",
        "id": "a0f89293-ff11-41c8-8519-06d66dfa8fa8"
    },
    {
        "author": "谢翱",
        "paragraphs": [
            "夫招贾客岁经辽，自到城中卖织绡。",
            "却买铅华采珠母，槟榔露下月中调。"
        ],
        "title": "岛上曲二首  其二",
        "id": "1c1eac0a-d6bb-4b6c-9a82-4cc1394206ce"
    },
    {
        "author": "谢翱",
        "paragraphs": [
            "北风花糁枝，春风花糁衣。",
            "青鸟梦中见，畏来花下飞。",
            "岂是得春迟，因缘别春早。",
            "夜湿灞陵苔，半在古驰道。",
            "入瓦雪冥冥，离树香草草。",
            "那无返魂术，不忍见春老。"
        ],
        "title": "落梅词",
        "id": "2a16057a-d7ad-43ad-b1a0-b72dc9cea07b"
    },
    {
        "author": "谢翱",
        "paragraphs": [
            "青枝啼鸟波延延，方士指海谈神仙。",
            "五云垂天光属夜，老父相传说车驾。",
            "千官此地佩宛宛，舟发黄门止供顿。",
            "绕樯赤日护龙旗，西北驿书驰羽箭。",
            "百年尘空沧海晚，月落无人度灞浐。",
            "鸡鸣白石烂如银，蓬莱不见夷州远。"
        ],
        "title": "望蓬莱",
        "id": "b4811ddc-6df8-4246-a459-9832702f1279"
    },
    {
        "author": "谢翱",
        "paragraphs": [
            "结客卫京师，弃家南斗陲。",
            "相看各意气，欲取辽阳归。",
            "事左脱身去，岂为无所为。",
            "家藏楚王子，手执五陵儿。",
            "泣奉先主令，白旗向天挥。",
            "鞭尸仇必报，函首捷终驰。",
            "力尽志不遂，以死谢渐离。"
        ],
        "title": "结客行",
        "id": "df35e7c6-420f-4671-81aa-61462ee3d525"
    },
    {
        "author": "谢翱",
        "paragraphs": [
            "仙人别母母哭啼，遗以神药乃醉之。",
            "醒来哭定记儿语，食此庭前双橘树。",
            "叶能御饥病能愈，岂似当时逐儿去。",
            "邻翁有女立我前，取刀剖腹尔勿怜。",
            "但尔嫁夫能治田，生子不愿生神仙。"
        ],
        "title": "古别离",
        "id": "516bd257-3484-4421-9d1e-dfb7b5010486"
    },
    {
        "author": "谢翱",
        "paragraphs": [
            "湿云模糊埋秋空，雨青沙白丹陵东。",
            "莓苔阴阴草茸茸，云是花卿古来冢。",
            "花卿旧事人所知，花卿古冢知者谁。",
            "精灵未归白日西，庙鸦啄肉枝上啼，绵州柘黄魂正飞。"
        ],
        "title": "花卿冢行",
        "id": "42951c4b-c7e4-4ba7-8d96-0f11998ed9f8"
    },
    {
        "author": "谢翱",
        "paragraphs": [
            "山中处士白麻履，死后无书献天子。",
            "青童玄鹤昼上天，夜下玉棺葬湖水。",
            "湖隄四合葑如髪，芳树玲珑倚春雪。",
            "百年凤舞云雾空，玉椀人间出句越。",
            "宫岚塔雨恍如失，飞网绕湖冠聚鹬。",
            "琳宇焚芝秋寂历，斗下无人祠太乙。"
        ],
        "title": "和靖墓",
        "id": "c327a16e-7e13-44d9-897d-c11251bcb08d"
    },
    {
        "author": "谢翱",
        "paragraphs": [
            "湿云冉冉依芳芷，楚女神絃迎帝子。",
            "天人种莲露染根，一片碧花秋堕水。",
            "笙箫闻声影如梦，浮花漠漠船来重。",
            "神蛟蜕肠江水湄，化为五色光陆离。",
            "中有玉人跨蛟舞，藕根断丝罥人衣。",
            "碧瞳秋髪眠清夜，按肌不粟清露下。"
        ],
        "title": "莲叶舟",
        "id": "b7c18754-ebfc-499e-9a32-3a271915ad57"
    },
    {
        "author": "谢翱",
        "paragraphs": [
            "玉华翳日神封井，液泠秋根洗云影。",
            "年年天女下来观，露湿风吹太华顶。",
            "冰枝脱叶坠欲舞，青鸟伺枝忽衔去。",
            "夜深井气白吐虹，井中龙子如守宫。",
            "凡人不敢饮此水，往往梦寐游其中。"
        ],
        "title": "玉井水",
        "id": "18fb1f87-be16-4fd7-815c-2fc395f4153e"
    },
    {
        "author": "谢翱",
        "paragraphs": [
            "湖边老屋墙压篱，饥鸦啄雪枝上啼。",
            "湖中葑田产菰米，菖蒲花开照湖水。",
            "蒺藜老翁呼不起，曾入东宫教皇子。",
            "文雅风流俱扫地，瓦砖掷人老兵醉。",
            "后园小坊近市廛，借人樗蒲无税钱，君归故里何所怜。"
        ],
        "title": "送人归乌伤",
        "id": "ab706086-672e-4a38-93ec-95604573be21"
    },
    {
        "author": "谢翱",
        "paragraphs": [
            "少微昏见觜觹中，山深夜气光流虹。",
            "青芝独产林下石，染根湿云如紫漆。",
            "天门梦断路初回，山鬼守根不敢食。",
            "银泥彻锁守者疲，老翁持呪取夜归。",
            "明当食之闻鬼哭，对尔洗肠还入腹。"
        ],
        "title": "觅紫芝",
        "id": "29ec2796-9e57-430a-886d-6fe810b18eb4"
    },
    {
        "author": "谢翱",
        "paragraphs": [
            "春光摇摇一万里，野粉残英空蜀水。",
            "天人愁湿红锦窠，万里移根泪如洗。",
            "苍苔裹枝雪堕地，雨中闻有西南使。",
            "化为黄鹄凌空青，开时衔花落衔子。",
            "绿章青简下蓬莱，滞魄游魂恨未已。",
            "至今鹦鹉啼猩红，不随明月葬空中。"
        ],
        "title": "雨后海棠",
        "id": "fa89840d-df3a-4a8b-a928-525051df016e"
    },
    {
        "author": "谢翱",
        "paragraphs": [
            "城池风烟杯渡僧，广灵孤塔悬昼灯。",
            "塔灯上齐南高云，南高峰巅祠歙神。",
            "灵旗萧萧卷清雨，结喉巫阳能楚语。",
            "回望人烟塔峰北，惟有空城临水浒。",
            "赤蛇不神江海翻，薮泽狐狸作巴舞。",
            "当年介弟阶防御，玉鸾青鞭上天去。"
        ],
        "title": "登广灵寺塔望南高峰",
        "id": "3363bd80-5d81-4c63-9a70-d030dcf54007"
    },
    {
        "author": "谢翱",
        "paragraphs": [
            "千山万山雪崔嵬，欲流不流水洄洄。",
            "蛰熊出穴戍草短，客行心急梦归来。",
            "南园桑柘未生叶，南溪渡头不可涉，朝种木兰拔为檝。"
        ],
        "title": "雪度",
        "id": "2f06fc51-d66e-406c-b375-ea7f6e4cfccd"
    },
    {
        "author": "谢翱",
        "paragraphs": [
            "九江黥王所理州，衰年仗箠作诸侯。",
            "唐人旧隠衣冠尽，归闯宫潮不得觐。",
            "天吴舞罢尘土飞，廿载腥云寄空殡。",
            "当年电隙岂所问，生死身名惟转瞬。",
            "睦人共说方饶州，番人作庙祠唐震。"
        ],
        "title": "阅方史君登行状",
        "id": "0765c61b-4fb6-40b0-a238-6f6f1d0b69ab"
    },
    {
        "author": "谢翱",
        "paragraphs": [
            "山中荠发烧余地，与君为客同食荠。",
            "荠长故君收烬余，君归食荠如食荼。",
            "我家瓯越草应出，土湿烟青归不得。",
            "相逢举酒复为别，对君盘中不忍食。"
        ],
        "title": "食荠歌送别方安道",
        "id": "6ad3220e-2049-4c48-9fdc-785028a1f21a"
    },
    {
        "author": "谢翱",
        "paragraphs": [
            "朝阴扣舷清剡曲，暝投天姥峰前宿。",
            "桂虫食叶露湿身，影落莓苔云矗矗。",
            "天风吹枝断末殊，梦寻杳霭来绛车。",
            "下车者谁藏姓氏，夜向琼台读诸子。",
            "觉来隠隠声在耳，月白西南望为水。"
        ],
        "title": "夜宿南明县斋",
        "id": "1ecd3720-9303-4f4d-8e47-206d9f4f15fb"
    },
    {
        "author": "谢翱",
        "paragraphs": [
            "风吹袜露明微照，芳云弱植仙姝庙。",
            "髻鬟零乱在枕函，月里罗浮梦中到。",
            "鲛绡拂尘蝉翼隔，窗雾凝寒唯影入。",
            "晓来坐对残空标，翠翎不见额黄湿。"
        ],
        "title": "书画梅花水仙卷",
        "id": "847ee5e1-62fe-4dc5-bc30-1ccc27a73b17"
    },
    {
        "author": "谢翱",
        "paragraphs": [
            "冬青树，山南陲，九日灵禽居上枝。",
            "知君种年星在尾，根到九泉杂龙髓。",
            "恒星昼霣夜不见，七度山南与鬼战。",
            "愿君此心无所移，此树终有开花时。",
            "山南金粟见离离，白衣人拜树下起，灵禽啄粟枝上飞。"
        ],
        "title": "冬青树引别王潜",
        "id": "c9e08f8e-e5ea-43c5-9fd1-276341664619"
    },
    {
        "author": "谢翱",
        "paragraphs": [
            "前甲子，小元祐，句章祲黑权臣死。",
            "端平天子初改纪，袭芳泰陵种兰芷。",
            "当秋淮甸枯草黄，弯弧北向射天狼。",
            "狐南星光天狗堕，入蔡生擒完颜王。",
            "是年南海无波浪，月湿珠胎君以降。",
            "只今六十空白头，独骑麒麟补春秋。",
            "天回星周美恶复，人世更传蔡州录。"
        ],
        "title": "小元祐歌寄刘君鼎",
        "id": "2dac2a17-e440-4959-b9c5-fa93bd2e4199"
    },
    {
        "author": "谢翱",
        "paragraphs": [
            "縠州见月如鱼口，沬聚痕消暗窗牖。",
            "鄞城见月如破臼，弃药含垢挂南斗。",
            "龙蛇伏气诸脑空，水中睡失群阴母。",
            "其间海禽独夜啼，黑云赴海同奔犀。",
            "市人识母不识父，击柝摧扉救月死。",
            "况值蕤宾月十五，干神附甲支在子。",
            "孤子哀吟离楚尾，泪落荒江吊南纪。",
            "犹忆秦淮哭日年，不敢仰视看盆水。"
        ],
        "title": "句章见月食",
        "id": "ac621dab-7080-4dc2-a8ca-f8e1701b4bab"
    },
    {
        "author": "谢翱",
        "paragraphs": [
            "湿烟挂龙天海头，角城溽暑如炎州。",
            "白氛翳景失楼阁，蓬莱缥缈不可求。",
            "解衣挥麈子城下，地涌青莲邻古社。",
            "卷帘看画人犹龙，矫首见龙还见画。",
            "碧幢髪雪垂过耳，弄笔者谁吴氏子。"
        ],
        "title": "避暑城西观吴道子画老君像",
        "id": "e3148d2f-b506-4377-8646-eda4e6411201"
    },
    {
        "author": "谢翱",
        "paragraphs": [
            "海云抱沤海水热，道路征人裹冰雪。",
            "怜君独作万里游，雨把莲茎手中别。",
            "莲茎刺多莲叶湿，翻为君衣覆为笠。",
            "汴南淮北多故人，马上相逢泪相揖。",
            "故园萋萋长草根，迟君归来洗雨痕。",
            "青鞭碧影角湖曲，芳梦犹到韶王孙。"
        ],
        "title": "赵安天北游求诗安天韶王孙作诗送之",
        "id": "3aa0c439-5841-41ce-a42e-a9668779896d"
    },
    {
        "author": "谢翱",
        "paragraphs": [
            "城南古寺凉生处，草色遥连孝子墓。",
            "棋局雨生苔鲜文，袈裟晴挂芭蕉树。",
            "自昔阇黎修白业，会公唯与舒王椄。",
            "只今尘土影堂空，石上犹镌麻纸帖。"
        ],
        "title": "逃暑崇法寺",
        "id": "54397e4a-4444-45c9-bb43-bd6ba7d9a8dc"
    },
    {
        "author": "谢翱",
        "paragraphs": [
            "网草新垂月中露，青禽夜宿菱塘陼。",
            "寺西幽修云覆土，知葬舒王下殇女。",
            "百年光尘事事新，皇子夫人墓作邻。",
            "民间厌胜祈新鬼，穉鬼久随风雨陈。",
            "去来似尔勿复道，白下钟山梦中老。"
        ],
        "title": "鄞女墓",
        "id": "fefdadcd-f32b-467d-8e22-a237491741af"
    },
    {
        "author": "谢翱",
        "paragraphs": [
            "甬东寺里逢陈若，双袖龙钟行带索。",
            "问知黄公旧避逃，宝幢山下坐丛薄。",
            "日惟一食祷先灵，不愿拾得不死药。",
            "仰天呼号得正终，一往不复至城郭。",
            "公初著书女立旁，公死母亡家濩落。",
            "子为户曹取公女，欲叙因由无与语。",
            "得来与子行林莽，月落山空识其处。"
        ],
        "title": "宝幢山寻黄提刑震旧避地处",
        "id": "9c4bcba3-a566-4ab3-bdd6-16d7b875aa39"
    },
    {
        "author": "谢翱",
        "paragraphs": [
            "水门夹西雨连越，邺瓦耕残莎草茁。",
            "谁知当日夫容园，湿路迷城暗车辙。",
            "夫容青根联戚里，美人对博蓬山里。",
            "潮痕欲上红露晞，知是日高梳洗起。",
            "园南禁绝人行道，中有民间旧宿草。",
            "废园起垡鸣窃脂，寒食始应通祭扫。"
        ],
        "title": "城西废园",
        "id": "5c034fea-8e00-4f81-b6e6-b1ac63e42c5f"
    },
    {
        "author": "谢翱",
        "paragraphs": [
            "南雁去来尽，音书不可凭。",
            "应过蛮岭瘴，闻拊楚臣膺。",
            "沧海沈秦璧，愁云起舜陵。",
            "可堪梦魂在，回首旧孤棱。"
        ],
        "title": "五言近体二首  其一",
        "id": "d75f724c-b5de-49ab-a84b-411291b4771a"
    },
    {
        "author": "谢翱",
        "paragraphs": [
            "月离孤嶂雨，寻梦下山川。",
            "野冢埋鹦鹉，残碑哭杜鹃。",
            "妓收中使客，民买内医田。",
            "到此闻邻笛，离情重惘然。"
        ],
        "title": "五言近体二首  其二",
        "id": "615570e9-b287-44bd-b193-fabee610e4d2"
    },
    {
        "author": "谢翱",
        "paragraphs": [
            "兹夕发清啸，为君楚舞终。",
            "西风五陵梦，凉露九霄中。",
            "野逻烟常起，溪流榜不通。",
            "天阴无乳兔，林尽见飞鸿。",
            "湿湿云垂髪，丸丸树偃弓。",
            "剑歌玄武莫，尘语白鸥空。",
            "祇有淮南泪，应沾青桂丛。"
        ],
        "title": "中秋忆山中人",
        "id": "8aefa57e-18ec-47a3-85c3-5d1e8ced6de5"
    },
    {
        "author": "谢翱",
        "paragraphs": [
            "轩后悲苍剑，神娥下玉箫。",
            "攀髯初失梦，遗蜕尚凌歊。",
            "碧堕升棺影，青分产柱苗。",
            "山精依鹿竹，天雨湿鸡翘。",
            "有约成孤愤，无人重久要。",
            "豢龙因姓氏，使鹤语轩轺。",
            "冉冉将终老，冥冥不可招。",
            "无书寄青雀，有恨在中条。"
        ],
        "title": "仙华山招隠",
        "id": "0424a11a-bfeb-455c-9119-e4184c9f5cce"
    },
    {
        "author": "谢翱",
        "paragraphs": [
            "月落烟雾动，遥知夜不眠。",
            "紫苔生水底，白髪坐巖前。",
            "野鹤下窥影，山人疑问年。",
            "微吟度小刦，劳赠远游篇。"
        ],
        "title": "答烟萝隠者",
        "id": "eb38943d-92d4-418b-8fc0-1148738893d7"
    },
    {
        "author": "谢翱",
        "paragraphs": [
            "白髪梦乡国，君归路不迷。",
            "洑槎秋见草，荒栈夜闻鸡。",
            "月过秦凉北，星深河汉西。",
            "何因到却返，吴语话分携。"
        ],
        "title": "送人还蜀",
        "id": "5fb0a3d9-df49-45d9-8fae-ce29eccfba0e"
    },
    {
        "author": "谢翱",
        "paragraphs": [
            "闲庭芳桂丛，相忆曙云空。",
            "文字能娱老，莓苔此兴同。",
            "青山明月下，家口少微东。",
            "岁晚西庄路，柴门语自工。"
        ],
        "title": "忆梁礼部臯",
        "id": "9e5a3bd1-04b3-4cf5-bf77-334b696ea46f"
    },
    {
        "author": "谢翱",
        "paragraphs": [
            "来此得公真，尘埃避隠沦。",
            "水生溪榜夕，苔卧野衣春。",
            "雨冢侵吴甸，荒祠侑汉人。",
            "微吟值衰世，为尔独伤神。"
        ],
        "title": "拜玄英先生画像",
        "id": "7860303d-12aa-4f66-a5c0-57497a272e56"
    },
    {
        "author": "谢翱",
        "paragraphs": [
            "凄凉携子女，冠佩赴重阴。",
            "塌井千年事，青天此夜深。",
            "哀辞山石刻，卹典海舟沈。",
            "里族南薰梦，东都直至今。"
        ],
        "title": "哭正节徐先生",
        "id": "0edc7c67-8e92-4ebb-9f74-e03a67aa41f5"
    },
    {
        "author": "谢翱",
        "paragraphs": [
            "多年隠卖浆，此去结山房。",
            "扫菌侵花落，种松如草长。",
            "老期秋欲至，贫味水初尝。",
            "岁晚逢樵猎，音书定不忘。"
        ],
        "title": "送汪十",
        "id": "e0db6df0-67da-44eb-826c-979ed80d7358"
    },
    {
        "author": "谢翱",
        "paragraphs": [
            "白犬吠行人，西风杵臼新。",
            "洗香澄宿水，曝髪向秋邻。",
            "野草依沟尽，宫花入帽频。",
            "人家小门径，怜尔独相亲。"
        ],
        "title": "槿树",
        "id": "211f8c39-52db-4b62-8bbf-7f49325cf5ed"
    },
    {
        "author": "谢翱",
        "paragraphs": [
            "翻红卷未终，闻打寂时钟。",
            "尽说他身在，唯应外国逢。",
            "锡声归后夜，琴意满诸峰。",
            "忆昨安禅处，湖云起白龙。"
        ],
        "title": "悼南上人",
        "id": "0a708b14-aa23-4a2e-b6ff-fd349082db2a"
    },
    {
        "author": "谢翱",
        "paragraphs": [
            "空山无辙迹，悬水下分洪。",
            "醉醒听犹在，寒暄色不同。",
            "异书天姥秘，灵物乳池空。",
            "祇忆残年雨，先流到海中。"
        ],
        "title": "元日读老子望瀑作",
        "id": "8e3e5902-f6e1-4eaf-b1c7-0d343f78d5ec"
    },
    {
        "author": "谢翱",
        "paragraphs": [
            "风吹帘网动，对尔惜芳菲。",
            "蜀雨何人在，吴宫祇燕归。",
            "烛消春粉尽，泪湿野香微。",
            "抱蘤残青子，鸟衔随处飞。"
        ],
        "title": "雨中观海棠",
        "id": "f258bb09-10ce-4723-8948-05dac06cbdf3"
    },
    {
        "author": "谢翱",
        "paragraphs": [
            "总戎临百粤，花鸟瘴江村。",
            "落日失沧海，寒风上蓟门。",
            "雨青余化血，林黑见归魂。",
            "欲哭山阳笛，邻人亦不存。"
        ],
        "title": "哭所知",
        "id": "f6b11c6d-f473-43db-99b6-52ff6c449481"
    },
    {
        "author": "谢翱",
        "paragraphs": [
            "北岸有高楼，其南多药树。",
            "仙人昼采之，遗佩乡江渚。",
            "化为绿绮琴，轸徽微已具。",
            "有客来南方，振衣坐其处。",
            "风吹朱鸟巢，欲落鸣至曙。",
            "山分地肺云，水流天目雨。",
            "别去重所思，别时不能去。"
        ],
        "title": "寄题何氏绿绮楼",
        "id": "8cc03e14-8299-47ff-83cc-78a239492565"
    },
    {
        "author": "谢翱",
        "paragraphs": [
            "曳舟来山中，出郭税吾驾。",
            "独{艹暴}忻众胜，晨发乃及夜。",
            "岂无城中山，爱此足幽野。",
            "横陈玉几峰，隠护碧殿瓦。",
            "并州古男子，礼塔于此舍。",
            "而我饮冰人，犹为内热者。",
            "拟携桃枝笙，舒卷得饷暇。",
            "明席织海草，因之一枕藉。",
            "冷风吹雪空，相与坐其下。"
        ],
        "title": "夏日游玉几山中",
        "id": "42f090d7-af9d-429d-bb65-bc46b2b2b176"
    },
    {
        "author": "谢翱",
        "paragraphs": [
            "垂云起嵚嵌，衣被松与桂。",
            "夜含星斗光，隠若金石气。",
            "雨来辄阻之，不得抚苍翠。",
            "下有桑门子，饮用陶匏器。",
            "盆中蓄海石，左顾如牡砺。",
            "疑此碛上来，不知几年岁。",
            "桑门却问客，所居何姓氏。",
            "回指南海峰，苍茫倘一至。"
        ],
        "title": "雨饮玲珑巖下",
        "id": "c0e3a449-9dc0-4664-b5ce-fa7e4deaea04"
    },
    {
        "author": "谢翱",
        "paragraphs": [
            "客有游山衣，著久如薜荔。",
            "行行万翠亭，忽作风雨憩。",
            "仰面无所臯，梁间有题字。",
            "问此何人书，婉娩有弱气。",
            "云昔魏王妃，学书似李卫。",
            "乘云到此山，洒墨在空翠。",
            "尘风吹土花，倏忽景物异。",
            "疑此梦与仙，不类人间世。"
        ],
        "title": "翠锁亭避雨",
        "id": "a7ca8f7d-5788-4162-a0a4-14f6d9b2a5e6"
    },
    {
        "author": "谢翱",
        "paragraphs": [
            "破壁湿海藓，水退日气蒸。",
            "云是舒公宅，其孙艾且仁。",
            "昔公初作尉，视事即斩人。",
            "上书称臣亶，待罪沧海滨。",
            "天子有诏至，汝亶可治民。",
            "尔时荆文公，上方邑之鄞。",
            "闻此辄异之，久会公秉钧。",
            "谓此非狂狷，引用至中丞。",
            "立朝思蹇谔，庶以报君亲。",
            "苏公下诏狱，谗者用事新。",
            "于此与有力，岂为重其身。",
            "晴风吹海雨，山川尚横陈。",
            "俛仰勿太息，徒为惊尔邻。"
        ],
        "title": "过舒临海故宅",
        "id": "9c9130ac-52a8-4b68-92a8-1a7e35a3cf9c"
    },
    {
        "author": "谢翱",
        "paragraphs": [
            "岭上有神僧，风吹竖两耳。",
            "云昔垂至肩，手提忽然起。",
            "游方得至术，来此制蛇虺。",
            "衣缝独茧丝，裂缝蛇尽死。",
            "至今山下草，食之蛊可已。",
            "客去勿复言，海隅多幻诡。"
        ],
        "title": "铁蛇岭长耳僧",
        "id": "227976ab-87e6-47f9-bf28-95bd58c7d2c2"
    },
    {
        "author": "谢翱",
        "paragraphs": [
            "积阴生壑雨，野水学江流。",
            "对屋见灯火，相望南渡头。",
            "浮槎到高树，白鼋起沧洲。",
            "变怪若不测，神功安能尤。",
            "稍退见涯涘，及来痕沫收。",
            "崩畴出白石，隠隠如博投。",
            "水杨洗荒根，素髪生古愁。",
            "见此倏若化，故流还胶舟。",
            "荒源不可诘，欲尽山云求。"
        ],
        "title": "观水",
        "id": "1460378e-992d-4617-b2f5-1a3c5e9f1982"
    },
    {
        "author": "谢翱",
        "paragraphs": [
            "山厨压炊烟，野雨起薄莫。",
            "孤客卧空牀，不识门前路。",
            "回风已若休，入壑忽如赴。",
            "荒林啼鬼车，往往不见处。",
            "邻翁起厌胜，呪作禹余步。",
            "听雨杂呪声，起歌助其语。",
            "呪静雨亦止，还眠向窗曙。"
        ],
        "title": "听雨",
        "id": "2a2b226e-c9b4-4a6d-9ac2-b00ccc6ab917"
    },
    {
        "author": "谢翱",
        "paragraphs": [
            "何处识君面，青天云雾裾。",
            "携琴上衡霍，玄髪向风梳。",
            "别去看流水，三年此躇踌。",
            "偶同海鸟梦，为致空中书。"
        ],
        "title": "寄所知",
        "id": "c7f8d988-b524-4414-8c43-c93f4c8773f9"
    },
    {
        "author": "谢翱",
        "paragraphs": [
            "浮萍随涨水，上到荷叶端。",
            "水退不得下，犹粘花萼间。",
            "花殷青已见，叶翠枯始斑。",
            "何如根在水，根蔕相团团。",
            "人生慕高远，风云事跻攀。",
            "绝髯尚号叫，化为鹤与猿。",
            "幸未及枯槁，万里吾当还。"
        ],
        "title": "池上萍",
        "id": "610674b0-3220-49b4-97c9-1b842c471e0d"
    },
    {
        "author": "谢翱",
        "paragraphs": [
            "今日非昨日，尚觉秋英好。",
            "明日异今日，秋英讵云早。",
            "所以惜芳人，采撷常贵少。",
            "而彼千载士，怜尔独皎皎。",
            "晞霜敷朝荣，零露抱夕槁。",
            "千载且复然，一夕宁恨老。"
        ],
        "title": "十日菊",
        "id": "79c56d7f-c3b5-4297-9c34-5fdbd554d27e"
    },
    {
        "author": "谢翱",
        "paragraphs": [
            "剑歌兮击筑，茭青兮蓼绿，夕济甬兮沉玉。",
            "步巫兮禹孙，葺神藩兮楚军，神之乘兮海云。",
            "噀芳兮越咒，斩将兮神祐。",
            "秋零露兮为醑，春集鸦兮神语。",
            "风萧萧兮满旗，云之车兮来思。"
        ],
        "title": "佽飞庙迎神引",
        "id": "c3106b81-f708-45c3-b6ac-47c841ded05e"
    },
    {
        "author": "谢翱",
        "paragraphs": [
            "天云属地汗流宇，杯影龙蛇分汉楚。",
            "楚人起舞本为楚，中有楚人为汉舞。",
            "鸊鹈淬光雌不语，楚国孤臣泣俘虏。",
            "他年疽背怒发此，硭砀云归作风雨。",
            "君看楚舞如楚何，楚舞未终闻楚歌。"
        ],
        "title": "鸿门斾",
        "id": "d8753cae-4fdf-4ab4-b067-de70ad062995"
    },
    {
        "author": "谢翱",
        "paragraphs": [
            "吴中众史今代画，不独画人兼画马。",
            "唐生家住金华云，对予独肯画古人。",
            "夕阳西下东流水，纷纷古人呼不起。",
            "东都留守吴中豪，王府勋僚旧俊髦。",
            "当时气薄阴山日，勾陈苍苍太白高。",
            "百年水竭海尘土，谁见凌烟拂蛛罔。",
            "霜髯磔磔开清新，彷彿犹带黄河冰。",
            "忽疑稍会怒色止，或可从傍窥谏纸。",
            "唐生见我泪如洗，颇忆古人今不死。",
            "俟我气定神始闲，命笔更起唐衣冠。"
        ],
        "title": "赠写照唐子良",
        "id": "f095a0d1-1077-4925-9d65-7c5eb6ebbe38"
    },
    {
        "author": "谢翱",
        "paragraphs": [
            "茙葵花种蒲萄下，年年叶长见花谢。",
            "蒲萄渐密花渐迟，开时及见蒲萄垂。",
            "微风摇曳架上枝，阴云凝碧行琉璃。",
            "天人下饮蒲萄露，花神夜泣向天诉。",
            "谢尔蒲萄数尺阴，不如寸草同此心。"
        ],
        "title": "种葵蒲萄下",
        "id": "dd0b7f0d-6dd4-4265-bc8a-19bacea8ec33"
    },
    {
        "author": "谢翱",
        "paragraphs": [
            "向已送残春，当兹送残暑。",
            "离尊虽不同，时节会有去。",
            "平生苦汗尘，欲避无处所。",
            "骊驹出商音，畏不将风雨。",
            "却忆别花时，红尘挽衣履。",
            "回首汉诸陵，落日无穷树。"
        ],
        "title": "送残暑",
        "id": "25750d39-d437-4f0e-8b2d-d7becba07e91"
    },
    {
        "author": "谢翱",
        "paragraphs": [
            "吴宫辇路伤行客，茧冰压云凝碧色。",
            "门前新扫染家邻，借人铺设残衣帛。",
            "宫花翦绫连院号，覆取翻看成一道。",
            "织纹宛转勑字新，知是初谁六尺诰。",
            "城霞失彩宫藓病，中与海图上衣领。",
            "改颜幸售缘所遭，褪药玄香洗蓝影。",
            "青绸易得泪承睫，击筑楚歌无故业。",
            "歌残求书好事人，异代倘传诰绫帖。"
        ],
        "title": "有洗旧诰绫作青色鬻将以为缘以绀缯易得之作手卷赋小乐章求好事书其后",
        "id": "4abab057-85fb-4f4f-88a9-83b2f70be557"
    },
    {
        "author": "谢翱",
        "paragraphs": [
            "汉有臣兮龚胜卒，噤不食兮十四日。",
            "今忍饥兮我复渴，道间关兮踰半月。",
            "幸求死兮得死，苟不得兮无术。",
            "凤笙兮龙笛，燕群仙兮日将夕。",
            "风吹衣兮珮萧瑟，骏龙兮寥天，行成兮缘毕。"
        ],
        "title": "广惜往日",
        "id": "01a003b3-63cf-4755-9251-470e452e0847"
    },
    {
        "author": "谢翱",
        "paragraphs": [
            "金华人北山，空响出静竚。",
            "鹿田在其颠，肺石来风雨。",
            "有客六七人，昔游至其处。",
            "唯我愁不眠，起坐蹴君语。",
            "谓此定何声，百感生离绪。",
            "玩非琴与瑟，复异砧将杵。",
            "醉者呼不应，愁者自为苦。",
            "空棂怯孤衾，展转如巢树。",
            "湿歌散余悲，以足拊柱础。",
            "尔来又七年，欲至困羁旅。",
            "传闻老桑门，已复蝉蜕去。",
            "入山恶少年，巾钵空其聚。",
            "乃知人世间，何者为客主。",
            "而我同怀人，忽复异处所。",
            "梦中遥相望，各抱不售贾。",
            "有客不同游，亦是同怀者。",
            "地主况有期，舆马不待假。",
            "倘规宿山中，畸人不应舍。"
        ],
        "title": "雪中方四隠君访宿有诗忆鹿田风雨旧游奉和并呈吴六赞府",
        "id": "d5993dd0-11ab-453f-b327-e043095536d4"
    },
    {
        "author": "谢翱",
        "paragraphs": [
            "秋风飒以至，今日重阳日。",
            "眼明对南山，尚想陶彭泽。",
            "向来建威幕，颇见有此客。",
            "驱车不小留，驾言公田秫。",
            "一朝又弃去，此意谁能识。",
            "寄奴趣殊礼，风旨来自北。",
            "只今王江州，建国功第一。",
            "故是何珉孙，举动良足惜。",
            "饮愧望柴桑，稍以自湔涤。",
            "殷勤白衣饷，犹恐不我即。",
            "中路候蓝舆，要致已甚迫。",
            "葛巾赤两脚，颓然向林宅。",
            "此翁本坦荡，焉能苦违物。",
            "虽然可计取，中实未易屈。",
            "华轩又何羨，自载返蓬荜。",
            "终身书甲子，往往义形色。",
            "如使磷与缁，安得为玉雪。",
            "篱边菊弄黄，粲粲正堪摘。",
            "我方持空觞，千载高风激。"
        ],
        "title": "九日",
        "id": "56ff4b23-fe62-4a25-b149-cffdc256cd46"
    },
    {
        "author": "谢翱",
        "paragraphs": [
            "大雷山下鄞江口，石湿落星海涵斗。",
            "莓苔琐窗居鬼神，散髪天衣夜行酒。",
            "百年绮语堕凡尘，刘公不还谢公走。",
            "祇今零落三秋霜，犹说先朝人物薮。",
            "道逢袁家美年少，欲挽吴潮归两袖。",
            "自言学出戴君门，又说舒君忘年友。",
            "舒君白头爪尘垢，戴君业成衣露肘。",
            "君来何处觅知音，吊古凄凉无老叟。",
            "出门择语归计餐，顾忌惭皇无不有。",
            "不如归食空江槎，初生淡菜如珠母。",
            "风帆送客来夷洲，白帢青衫谈不朽。",
            "君不见君今宿寺多鄞僧，耆旧能言几人在。",
            "隔墙食柏秋麝过，废石坡陁旧南内。"
        ],
        "title": "送袁太初归剡原袁来杭宿传法寺寺在德寿宫北今行路及园即宫旧址",
        "id": "5775d954-fab7-4be5-9f4f-435f468b2e49"
    },
    {
        "author": "谢翱",
        "paragraphs": [
            "刘先生，名肩吾，闽中词赋天下无。",
            "当年战艺夸颜色，进士出身两回得。",
            "卢公里人正在朝，相见相逢九官宅。",
            "余时犹弱起慨忼，谓此未足荣其乡。",
            "丈夫事业在简册，要令姓字留耿光。",
            "继闻郑君年最少，人物气象尤堂堂。",
            "白鹿山南介公后，禽蛟两祭狮子王。",
            "梦魂欲见无由据，侧荔芭蕉春复暮。",
            "时移乃尔来霅间，因作广文求主簿。",
            "顾予多病涩语言，面垢毛焦著麻布。",
            "山中乞食城中归，征诗送赠非所宜。",
            "已闻之戍向昌化，此地人传多畏怕。",
            "龙居嗜燕烟入巢，病甲垂櫩腥雨下。",
            "又闻山鬼吹灯夜，来向人家避官舍。",
            "君持何术径往居此无百忧，便将天雷斧柄塞鬼穴。",
            "巫山铁鏁沈龙湫，祇足自乱不得休。",
            "岂知从心致祷动幽隠，使龙无嗜鬼无愁，不知君能致此不。",
            "龙不须酹以酒，鬼不须祭以肉。",
            "秋旗卷雨晓案烟，时向县斋望天目。"
        ],
        "title": "杂言送郑主簿炎之官昌化",
        "id": "6277e29c-d268-429d-b989-6ddf636438f7"
    },
    {
        "author": "谢翱",
        "paragraphs": [
            "游子渺天末，晨光东南驰。",
            "良时不易晤，胡为徒来兹。",
            "丛柏结夏塔，轻蒲生夕飔。",
            "空有齐纨扇，团团手中持。",
            "持此欲永久，但感颜髪衰。",
            "爱尔云中鸟，浴彼道上池。",
            "余翎委弱藻，飞去犹沦漪。",
            "极目送不返，将以穷所思。"
        ],
        "title": "避暑池上拟古",
        "id": "699d55ba-310d-4aae-a475-b0b45c0e2d75"
    },
    {
        "author": "谢翱",
        "paragraphs": [
            "翔鳞化海凫，不化脑中石。",
            "人生弃井邑，寄处终为客。",
            "常怀坟墓思，永夜良跼蹐。",
            "秋风吹蓬颗，絫絫如布奕。",
            "上为考与曾，下为叔与伯。",
            "岂无故鬼悲，翻念远行役。",
            "服药得神仙，去后唯留迹。",
            "忽梦南游云，相逐孤飞翮。"
        ],
        "title": "拟古二首  其一",
        "id": "8db2e310-3641-46b7-b855-38beef9b8b3c"
    },
    {
        "author": "谢翱",
        "paragraphs": [
            "峤南毒草花，离离北潭址。",
            "洗花潭洞中，水黑鱼尽起。",
            "岂无建溪芽，投之以方匕。",
            "南山有雨来，百毒化为水。",
            "临流招故人，洗髪弄清泚。"
        ],
        "title": "拟古二首  其二",
        "id": "72ad1f11-0299-4927-8502-1b8cd20437aa"
    },
    {
        "author": "谢翱",
        "paragraphs": [
            "朝寻寒露枝，莫摘不盈把。",
            "风吹西南云，幽情谁与写。",
            "有客来缙州，遗我古盏斝。",
            "中有鸳鸯文，色如铜雀瓦。",
            "浮以鬰金蕤，苍藓藉其下。",
            "此物宁足感，聊用助歌者。",
            "但怀郢曲悲，岂计所知寡。"
        ],
        "title": "九日前子善来会山中",
        "id": "77110407-45e3-4688-a9ab-790bf5f65c8b"
    },
    {
        "author": "谢翱",
        "paragraphs": [
            "贫居懒出门，未到辄复悔。",
            "偶寻秋夕英，顾见石璀璀。",
            "手斸松根苓，下有坟千载。",
            "青山如葆羽，无人禁樵采。",
            "狂歌呼曲生，悲往兴故在。",
            "未卜遇浮丘，犹堪居畏垒。"
        ],
        "title": "九日集葆山寺得载字",
        "id": "63720374-3976-49fb-b790-de3ce6fe24d0"
    },
    {
        "author": "谢翱",
        "paragraphs": [
            "镜面小蓬岛，入剡脱我骖。",
            "舍櫂来沃洲，下岭见精蓝。",
            "修眉浮天姥，天台在其南。",
            "良游爱九日，巾堕髪不栉。",
            "醉浮秋夕英，饥食决明实。",
            "远寻竺僧迹，俛仰千载陈。",
            "狂呼许元度，王谢十八人。",
            "彷彿川谷应，草木皆冥冥。",
            "便欲即之语，又疑物所冯。",
            "闭目游泰初，寥廓以为邻。"
        ],
        "title": "九日禺中登沃洲放鹤峰南望天台诸山",
        "id": "fd27490d-a8e6-491c-a83f-fe4fbbf5449c"
    },
    {
        "author": "谢翱",
        "paragraphs": [
            "东邻拔蒲根，南邻烧艾叶。",
            "艾叶出青烟，蒲根香胜雪。",
            "干坤生燐火，阴碧期月光。",
            "烟随艾叶散，进此菖蒲觞。",
            "蒲觞益齿髪，齿白髪如漆。",
            "余饮不尽器，置之五七日。",
            "五日化为丹，七日化为碧。",
            "一服一千年，令人生羽翼。"
        ],
        "title": "五日山中",
        "id": "265dff31-21bd-4af5-bb7c-dd6f05a4e247"
    },
    {
        "author": "谢翱",
        "paragraphs": [
            "青林见危构，南山覆其陲。",
            "林居何为此，所爱烟雾姿。",
            "上有鹧鸪鸟，来从溟海湄。",
            "飞止不他乡，畏与宿愿违。",
            "违此顷刻间，万死莫赎之。",
            "而忧中夜露，辛苦湿毛衣。",
            "毛衣岂愿湿，即湿非所辞。",
            "莓苔与薏苡，含弄寄相思。"
        ],
        "title": "寄题山阴徐氏林亭三首 见南亭",
        "id": "f2f380a4-ec23-4bbf-a884-5d83e60225b2"
    },
    {
        "author": "谢翱",
        "paragraphs": [
            "山阴久凄凉，复尔见茅宇。",
            "客来爱其人，问此于谁语。",
            "自云迩先茔，玩构亦庐处。",
            "朝光凌爽气，初巖亘修渚。",
            "平居狷介心，祇以自为苦。",
            "日夕驱其奴，名之同所恶。",
            "驱汝汝不辞，我怀良可悲。"
        ],
        "title": "寄题山阴徐氏林亭三首 山阴茅宇",
        "id": "6fb5e9a4-935f-41ad-a3d5-e92635446fa1"
    },
    {
        "author": "谢翱",
        "paragraphs": [
            "句越山中长木莲，华阳仙女此餐烟。",
            "松花飘落无寻处，都在徐君剑树边。"
        ],
        "title": "寄题山阴徐氏林亭三首 小华阳亭",
        "id": "aab2b63e-9c1c-4047-b94c-b18fe44591d4"
    },
    {
        "author": "谢翱",
        "paragraphs": [
            "南明剡东山，亏蔽草与莱。",
            "前冈接远阜，树石如苔莓。",
            "西南见天姥，旭旭云日开。",
            "下有采药径，仙人招我来。",
            "手持白菊花，泛以青螺杯。",
            "倾杯化灵药，蕤芳入客怀。",
            "俛视浮爨居，白气为尘埃。",
            "凉风吹脱巾，一往不愿回。",
            "便投此策竹，骑龙下天台。"
        ],
        "title": "九日黎明发新昌望天姥峰",
        "id": "fcb46b34-c0c2-41da-8d1f-894c0ba2a801"
    },
    {
        "author": "谢翱",
        "paragraphs": [
            "五日泣江蓠，骚人沉佩褋。",
            "年深吊古客，满门垂艾叶。",
            "既垂青艾叶，复竞画舟檝。",
            "明时内阁子，供奉进瑶帖。",
            "岂复怀沅湘，历舜愬往牒。",
            "江流物色改，看画泪承睫。",
            "彷彿旧居人，指点失故业。",
            "三户空鸟啼，九疑列如堞。"
        ],
        "title": "五日观潇湘图",
        "id": "be64abf1-d8e9-4895-8db2-1edae74b512e"
    },
    {
        "author": "谢翱",
        "paragraphs": [
            "客持麈尾柄，色夺环与玦。",
            "尘心随影袪，一片若行雪。",
            "神兽潜空山，何年探灵穴。",
            "忽失落人手，遂为谈者悦。",
            "阴崖起白气，篆古踰轩颉。",
            "一拂沉藓文，再拂字不灭。",
            "三拂蛟螭腾，世眼不能别。",
            "投尔阴崖颠，惊怪吐其舌。"
        ],
        "title": "玉麈尾",
        "id": "1a902fc8-551c-47ca-b7f3-221bb1837770"
    },
    {
        "author": "谢翱",
        "paragraphs": [
            "仙客五六人，月下鬬婆娑。",
            "散影若云雾，遗音杳江河。",
            "其一起楚舞，一起作楚歌。",
            "双执铁如意，击碎珊瑚柯。",
            "一人夺执之，睨者一人过。",
            "更舞又一人，相向屡傞傞。",
            "一人独抚掌，身挂青薜萝。",
            "夜长天籁绝，宛转愁奈何。"
        ],
        "title": "铁如意",
        "id": "2f827d60-d483-4133-a860-12e32d7aa88b"
    },
    {
        "author": "谢翱",
        "paragraphs": [
            "麸桃弄朝烟，含虫炼百杵。",
            "山人入药箓，捣日月逢午。",
            "甘酸杂众味，能生玉池乳。",
            "颇忆越吟人，性静无所苦。",
            "中年白髪生，寄以润肺腑。",
            "为谢山中人，愿结山中侣。"
        ],
        "title": "谢子静寄端午药煎",
        "id": "ffefd20f-987f-4a6c-bbf6-414dec2d6395"
    },
    {
        "author": "谢翱",
        "paragraphs": [
            "灵关高缥缈，缥缈出曾城。",
            "其上盘紫云，倏忽牛马形。",
            "交青不栖树，浴彼清泠泓。",
            "唯有孤鸑鷟，衔命此山灵。",
            "迎风溯寥廓，杳杳西北征。",
            "羽毛中道折，六月霜霰零。",
            "回首灵关云，泪下如悬缨。"
        ],
        "title": "因北游者寄峨眉家先生先生曾宰建之浦城故末章及之二首  其一",
        "id": "f8bd216a-6241-4a81-8698-986ecb68f23f"
    },
    {
        "author": "谢翱",
        "paragraphs": [
            "江淹所治县，粤王曾种树。",
            "山人雨后来，空台唯宿莽。",
            "故人出端平，子孙今不武。",
            "寥寥南峰寺，枯禅尚灵雨。",
            "犹记桐乡祠，影前及僧语。"
        ],
        "title": "因北游者寄峨眉家先生先生曾宰建之浦城故末章及之二首  其二",
        "id": "38820acf-673e-4b4e-99f2-787101a6b024"
    },
    {
        "author": "谢翱",
        "paragraphs": [
            "昔我来南方，采药与君遇。",
            "仙核堕寒芜，水花明远渚。",
            "云空参语外，露下离立处。",
            "别来荒烟中，五阅寒与暑。",
            "寒暑岂异初，肌髪不如故。",
            "闻处人道变，未得世病愈。",
            "驱车望东白，此情那可溯。",
            "倘及乘青蜺，为君拂尘羽。"
        ],
        "title": "寄东白许元发",
        "id": "55254d6e-8e95-4e06-a5ba-cc1fa8fe50b3"
    },
    {
        "author": "谢翱",
        "paragraphs": [
            "夜露摇井梧，明河涵左界。",
            "酣眠知何益，筋力久已懈。",
            "余氛薄中餐，幅巾无所挂。",
            "欲去岂不能，有兴辄中败。",
            "浮醅济瓜茗，阴鼎漉姜芥。",
            "忽醉此山中，解衣如脱械。",
            "凉飔扫地生，尘暑焚香迈。",
            "空巢见落毛，石髪卷如虿。"
        ],
        "title": "秋暑饮僧舍分韵得界字",
        "id": "3136d76b-3676-4bf4-968d-d4bd348b8383"
    },
    {
        "author": "谢翱",
        "paragraphs": [
            "空山产桐梓，拟作膝上琴。",
            "琴成不他饰，种漆江之浔。",
            "独无徽将轸，何以发商音。",
            "但得独茧蚕，饲之扶桑阴。",
            "烹鱼腹有胶，不患海水深。"
        ],
        "title": "拟古寄何大卿六首  其一",
        "id": "617629ff-4fab-487b-83c5-67988f871daf"
    },
    {
        "author": "谢翱",
        "paragraphs": [
            "雄雌双碧鸡，所食琪树蘤。",
            "来栖药洞中，当春怕乳子。",
            "其雌秋别时，守此唯雄耳。",
            "可怜衔子归，万里渡海水。"
        ],
        "title": "拟古寄何大卿六首  其二",
        "id": "fe3f1fc7-ec35-43e6-8307-d4a610dd8abc"
    },
    {
        "author": "谢翱",
        "paragraphs": [
            "世传卖药翁，出市恒骑虎。",
            "朅来空山中，恨不辄与语。",
            "长啸归无家，独指梧桐树。",
            "既指梧桐树，复采梧桐子。",
            "持以赠所思，浩歌聊复尔。"
        ],
        "title": "拟古寄何大卿六首  其三",
        "id": "8f31afeb-c718-4026-a30d-fb9430cba18b"
    },
    {
        "author": "谢翱",
        "paragraphs": [
            "石间道人影，见者恒髣彿。",
            "浮云过列仙，与语呼之出。",
            "身亦竟不出，影亦竟不没。",
            "含涕谢仙人，天地此终毕。"
        ],
        "title": "拟古寄何大卿六首  其四",
        "id": "f6f0ffaf-ec94-4520-9b9d-d3b220432b20"
    },
    {
        "author": "谢翱",
        "paragraphs": [
            "流来山中花，绀碧三百里。",
            "漪漪歙砚云，含风入秋水。",
            "五芝与八石，往往产其沚。",
            "岂独秘灵文，亦复隠奇士。",
            "不见施家郎，诗词独清泚。",
            "一朝控白鸾，吹笙洗尘滓。"
        ],
        "title": "拟古寄何大卿六首  其五",
        "id": "b1ad4b34-5c16-41be-9af6-84bd2b5aaa9e"
    },
    {
        "author": "谢翱",
        "paragraphs": [
            "山人食木实，竹实以饲凤。",
            "闻此来空烟，三载脱尘鞚。",
            "不见玉笙音，唯闻溪鸟弄。",
            "西台忆故人，野祭忽如梦。",
            "仰视浮云驰，不觉哭之恸。"
        ],
        "title": "拟古寄何大卿六首  其六",
        "id": "ac274cf6-0937-42cb-babd-70bd031527cb"
    },
    {
        "author": "谢翱",
        "paragraphs": [
            "巖巖百尺屋，山鬼寂四壁。",
            "独抱震余桐，横此风中石。",
            "梦见一道者，手持青瓦砾。",
            "谓此有至音，世人不能识。",
            "粟尘起嵯峨，沧海寄一滴。",
            "语罢失其处，觉来空叹息。",
            "摄衣起楚歌，断弦如裂帛。",
            "悬藤月露深，蛟龙舞其侧。"
        ],
        "title": "巖居效贾岛",
        "id": "dfdc47c2-520f-4dbf-ba08-50beb286de55"
    },
    {
        "author": "谢翱",
        "paragraphs": [
            "初萍半含絮，顷刻开数亩。",
            "荷生浮其间，风雨足解后。",
            "百年游子心，欲作千岁久。",
            "昔为浮萍根，今为穉荷藕。",
            "荷高刺已生，鱼游触其首。",
            "离离荷下萍，吹向白鱼口。"
        ],
        "title": "萍间穉荷效王司马体",
        "id": "8b28ae49-fbdc-418d-9073-3f80bda707f1"
    },
    {
        "author": "谢翱",
        "paragraphs": [
            "手持菖蒲叶，洗根涧水湄。",
            "云生巖下石，影落莓苔枝。",
            "忽起逐云影，覆以身上衣。",
            "菖蒲不相待，逐水流下溪。"
        ],
        "title": "效孟郊体七首  其一",
        "id": "69cc3c9f-9ee3-4aa2-b8e7-36b29e098fbf"
    },
    {
        "author": "谢翱",
        "paragraphs": [
            "移参窗北地，经岁日不至。",
            "悠悠荒郊云，背植足阴气。",
            "新雨养陈根，乃复佐药饵。",
            "天涯葵藿心，怜尔独种参。"
        ],
        "title": "效孟郊体七首  其二",
        "id": "d2ba2b7b-cd35-4b96-b5bc-8399263920e5"
    },
    {
        "author": "谢翱",
        "paragraphs": [
            "闲庭生柏影，荇藻交行路。",
            "忽忽如有人，起视不见处。",
            "牵牛秋正中，海白夜疑曙。",
            "野风吹空巢，波涛在孤树。"
        ],
        "title": "效孟郊体七首  其三",
        "id": "0353221d-d7c2-4b04-8ccb-a7a942adeb6d"
    },
    {
        "author": "谢翱",
        "paragraphs": [
            "落叶昔日雨，地上仅可数。",
            "今雨落叶处，可数还在树。",
            "不愁绕树飞，愁有空枝垂。",
            "天涯风雨心，杂佩光陆离。",
            "感此毕宇宙，涕零无所之。",
            "寒花飘夕晖，美人啼秋衣。",
            "不染根与髪，良药空尔为。"
        ],
        "title": "效孟郊体七首  其四",
        "id": "61d3d39c-eb86-4164-ab22-af8932430fcd"
    },
    {
        "author": "谢翱",
        "paragraphs": [
            "越禽惜羽毛，不向恶木栖。",
            "木奴重踰淮，爱尔巢其枝。",
            "巢枝不食实，中有二老棋。",
            "乳子月明中，梦绕东南飞。"
        ],
        "title": "效孟郊体七首  其五",
        "id": "b7ba60a5-94e2-442b-ba16-bc41b38100a5"
    },
    {
        "author": "谢翱",
        "paragraphs": [
            "弱柏不受雪，零乱苍烟根。",
            "尚余粲粲珠，点缀枝叶繁。",
            "小榻如僧床，下有莓苔痕。",
            "对此莓苔痕，三年不敢言。",
            "莓苔傥可食，咽雪待朝暾。",
            "岂无柏树子，不食种在盆。"
        ],
        "title": "效孟郊体七首  其六",
        "id": "4781c2b1-1dd3-4f6a-bbc4-88e59ba867f5"
    },
    {
        "author": "谢翱",
        "paragraphs": [
            "闺中玻黎盆，贮水看落月。",
            "看月复看日，日月从此出。",
            "爱此日与月，倾写入妾怀。",
            "疑此一掬水，中涵济与淮。",
            "泪落水中影，见妾头上钗。"
        ],
        "title": "效孟郊体七首  其七",
        "id": "a0fa35a1-b5a6-41d5-8bef-8f988355c1dc"
    },
    {
        "author": "谢翱",
        "paragraphs": [
            "山居少四邻，槠叶半为薪。",
            "野色生遥念，空江滞此身。",
            "风涛春忆越，亲旧晚游秦。",
            "独拟寻鸡犬，云萝挂葛巾。"
        ],
        "title": "二月十日",
        "id": "111c33bf-fb94-4538-b7b9-d5de8f9f0414"
    },
    {
        "author": "谢翱",
        "paragraphs": [
            "揉蓝染钓缗，欲老此江滨。",
            "九日寒泉水，他年白髪身。",
            "邻州曾约客，别业未归人。",
            "嗅菊知吾事，那能更问津。"
        ],
        "title": "九日韶卿子善有约不至子静亦归桐庐与景云饮瀑下作",
        "id": "e4c47e62-981f-4820-88b5-1cd9c3ff815c"
    },
    {
        "author": "谢翱",
        "paragraphs": [
            "寒风吹鬓影，客泪湿衣尘。",
            "千里见积水，满城无故人。",
            "船歌瓯雪尽，剑舞越花薪。",
            "独忆丝纶老，相从话所亲。"
        ],
        "title": "呈王尚书应麟",
        "id": "d1350754-dfe2-4535-bda6-2ed2f7e94e0b"
    },
    {
        "author": "谢翱",
        "paragraphs": [
            "杨柳远天色，野风来水涯。",
            "异乡同梦客，今雨故人家。",
            "越树夜啼鸟，禹陵冬落花。",
            "悠悠江海意，为尔鬓先华。"
        ],
        "title": "山阴道中呈郑正朴翁",
        "id": "06ccc657-a371-4eeb-8c9f-978cbfc4ef19"
    },
    {
        "author": "谢翱",
        "paragraphs": [
            "湘草碧于水，王孙尚此留。",
            "一身行万里，双鬓集诸愁。",
            "月落岳云曙，龙逃海雨秋。",
            "可能无事业，相见竟悠悠。"
        ],
        "title": "送毛耳翁之湘南",
        "id": "d9505f90-97c8-4df1-ab6a-f4336e7b8322"
    },
    {
        "author": "谢翱",
        "paragraphs": [
            "频年感烟草，荒冢几人耕。",
            "吴楚逢寒食，山村见独行。",
            "天阴月不死，江晚汐徐生。",
            "到海征帆影，悠悠识此情。"
        ],
        "title": "寒食姑苏道中",
        "id": "711c979b-4735-4763-8444-00083dbd7ed5"
    },
    {
        "author": "谢翱",
        "paragraphs": [
            "独往知吾事，语离何所求。",
            "故家无别业，残梦下扁舟。",
            "积叶吴宫冷，吟猿顾渚秋。",
            "那能不相待，羁旅负清游。"
        ],
        "title": "别子静却送之霅",
        "id": "21eb064f-86a5-439c-b6aa-5935b19c90c3"
    },
    {
        "author": "谢翱",
        "paragraphs": [
            "落日梦江海，呼天野水涯。",
            "百年唯此死，孤剑托全家。",
            "血染楚花碧，魂归蜀日斜。",
            "能令感恩者，狼籍慰荒遐。"
        ],
        "title": "哭肯斋李先生",
        "id": "f6f94ee3-7582-4ec8-9ba6-7c0286c24613"
    },
    {
        "author": "谢翱",
        "paragraphs": [
            "江山此愁绝，寒角梦中吹。",
            "飞鸟过帆影，游尘空戟枝。",
            "水交明月动，槎洑故州移。",
            "已薄齐梁士，犹吟沈约诗。"
        ],
        "title": "八咏楼",
        "id": "c570446e-0168-4d6d-81af-740e6f28a882"
    },
    {
        "author": "谢翱",
        "paragraphs": [
            "山村云物外，至朔闰年愁。",
            "独客语茅屋，樵人共白头。",
            "驿花残楚水，烽火到交州。",
            "欲隠裂裳帛，春来重结裘。"
        ],
        "title": "至日忆山中客",
        "id": "138dc9c9-e009-4790-a505-2a3d254434fb"
    },
    {
        "author": "谢翱",
        "paragraphs": [
            "露下湿百草，病思生积愁。",
            "窟泉春洗屐，毡雪莫过楼。",
            "魂梦来巴峡，衣冠老代州。",
            "平生仗忠信，心自与身仇。"
        ],
        "title": "怀峨眉家先生",
        "id": "cb7fffe8-df89-4877-9948-29f05c3d26de"
    },
    {
        "author": "谢翱",
        "paragraphs": [
            "自尔逃名姓，终丧哭水滨。",
            "海僧疑见貌，山鬼旧为邻。",
            "客死留衣物，囊空出告身。",
            "他年越乡值，卖卜有斯人。"
        ],
        "title": "哭广信谢公",
        "id": "90b3b0bd-8c5f-4566-9030-e7691918eff8"
    },
    {
        "author": "谢翱",
        "paragraphs": [
            "相看陇水云，一夕几回分。",
            "预恐今宵雨，他年独自闻。",
            "野花同楚越，江霭杂朝曛。",
            "不得锄芝术，逢樵却寄君。"
        ],
        "title": "雨夜呈韶卿",
        "id": "dc129127-af00-482f-b146-7250e061c4de"
    },
    {
        "author": "谢翱",
        "paragraphs": [
            "天涯芳草梦，此意未应泯。",
            "独对风烟老，虚为江海人。",
            "渔樵分落日，樱笋过残春。",
            "举世无知己，他生应逐臣。"
        ],
        "title": "莫春感兴",
        "id": "2eb507ad-0dd3-4790-9c87-9a4c2b801e52"
    },
    {
        "author": "谢翱",
        "paragraphs": [
            "野影林柽尽，山昏瓦塔齐。",
            "凉宵风雨过，一雁西南啼。",
            "岚雾洗巾帨，井泉生蒺藜。",
            "伤心拂尘麈，衣泪湿空绨。"
        ],
        "title": "秋日忆过秦国公主园",
        "id": "7344e313-cf11-4f31-93a4-d6714800e358"
    },
    {
        "author": "谢翱",
        "paragraphs": [
            "闲身可得仙，诸妄觉他年。",
            "夜气浮秋井，阴花冷碧田。",
            "礼星逢鹤下，呪食待人眠。",
            "叩齿通悬解，祠堂山影边。"
        ],
        "title": "送道士归赤松",
        "id": "66fdf670-c6b7-4210-8118-eb4d53018760"
    },
    {
        "author": "谢翱",
        "paragraphs": [
            "石桥南北路，师到动经旬。",
            "尊者定中影，凡人回去身。",
            "戴经支锡重，作礼纳巾频。",
            "杯海归何日，长眉问四邻。"
        ],
        "title": "送僧之天台",
        "id": "e4ed63e0-7182-4c8a-b2be-c55f7bf4cce7"
    },
    {
        "author": "谢翱",
        "paragraphs": [
            "寒英涨碧沉，浴鹄冷难禁。",
            "太白消秦日，中𤃩接蜀阴。",
            "频汤清洗瘴，入茗味如参。",
            "人世淄渑口，应疑别未深。"
        ],
        "title": "雪水",
        "id": "5d8a1d58-fbf3-4d0a-bf3c-24da2b1ef674"
    },
    {
        "author": "谢翱",
        "paragraphs": [
            "麻衣拂市尘，外事不干贫。",
            "野气生寒井，天阴压莫春。",
            "闲身分楚鞠，白髪作吴人。",
            "已斸蘼芜径，青鞋忆寄频。"
        ],
        "title": "用韵酬友人忆寄",
        "id": "69a89c0b-f131-4953-ae22-8d150c06d786"
    },
    {
        "author": "谢翱",
        "paragraphs": [
            "尘湿西风泪，沟西影见君。",
            "碧衣羞远日，天梦冷秋云。",
            "蔓引山精径，篱依楚女坟。",
            "海边逢卖药，采实故应分。"
        ],
        "title": "鼓子花",
        "id": "9bb42961-f5f1-49f9-920e-6bcc3ec5471f"
    },
    {
        "author": "谢翱",
        "paragraphs": [
            "弱云竹水湄，叶影碧离离。",
            "野别如秋梦，他宵独尔思。",
            "林残西域果，钟动下方棋。",
            "可得朝还莫，相看长在兹。"
        ],
        "title": "山寺送翁景芳归觐",
        "id": "5414f61c-ce38-4382-9fab-4a109af018b4"
    },
    {
        "author": "谢翱",
        "paragraphs": [
            "闻君经乱后，居处畏山颠。",
            "家在聚如客，粮余食带烟。",
            "戍鸦分落日，烧草共残年。",
            "因忆先丘垅，于今是极边。"
        ],
        "title": "寄朱仁中",
        "id": "f7bd4983-9004-4897-b5eb-212ff56f0935"
    },
    {
        "author": "谢翱",
        "paragraphs": [
            "故人隔天风，海水吹不立。",
            "聊将尘渴心，远赴山中汲。",
            "晴香芝菌生，暝翠雾露湿。",
            "唯应鸡犬深，幽林听经入。"
        ],
        "title": "僧舍避暑分韵得入字",
        "id": "042014e7-9250-4d62-a4e0-c2e3f81782bf"
    },
    {
        "author": "谢翱",
        "paragraphs": [
            "古台临钓渚，遗像在苍烟。",
            "有客随槎到，无僧依树禅。",
            "风尘侵祭器，樵猎避兵船。",
            "应有前朝蹟，看碑数汉年。"
        ],
        "title": "游钓台",
        "id": "19e23c9f-e3a1-4633-8a92-5764ede86b7b"
    },
    {
        "author": "谢翱",
        "paragraphs": [
            "残年哭知己，白日下荒台。",
            "泪落吴江水，随潮到海回。",
            "故衣犹染碧，后土不怜才。",
            "未老山中客，唯应赋八哀。"
        ],
        "title": "西台哭所思",
        "id": "0a50cb65-6f3c-4fad-add2-e6b7aea8e51e"
    },
    {
        "author": "谢翱",
        "paragraphs": [
            "相看仍恸哭，欲学晋诸贤。",
            "戍近风鸣柝，江空雨送船。",
            "朔云侵别色，南雪忆归年。",
            "拟共锄青术，无为俗事牵。"
        ],
        "title": "江上别友",
        "id": "32b26ee0-5c3d-4d50-a511-8ae4734cc5fa"
    },
    {
        "author": "谢翱",
        "paragraphs": [
            "樵猎识冠裳，何言志四方。",
            "离秦风日泠，过楚薜萝长。",
            "野梦违征诏，衰年枉荐章。",
            "故山唐室晚，应种术为粮。"
        ],
        "title": "题翁征君集后",
        "id": "76b89b1f-f357-4233-a564-1fabbe63c423"
    },
    {
        "author": "谢翱",
        "paragraphs": [
            "牢落长为客，残年独拥衾。",
            "灯分寒夜火，雨过震余阴。",
            "捣药滋玄髪，书符𤞣黑祲。",
            "相看故乡泪，不敢效吴音。"
        ],
        "title": "除夜闻雷",
        "id": "b1f9a343-741b-4816-a3c0-f7a15c34059d"
    },
    {
        "author": "谢翱",
        "paragraphs": [
            "征铎残年雨，吟听忆到城。",
            "愁云侵歙尽，梦日向吴生。",
            "药产难离性，滩流不掩声。",
            "他宵桦烛饮，因想此中行。"
        ],
        "title": "元日枕流亭听雨",
        "id": "96879fe1-07a0-4b27-b9d8-c6cd37660b00"
    },
    {
        "author": "谢翱",
        "paragraphs": [
            "沧江失钓缗，白社苦吟身。",
            "风雨他年别，干戈旧国贫。",
            "春祠占远梦，腊市忆行人。",
            "故垒夫差地，遥知哭为亲。"
        ],
        "title": "春日寄书代乡人答",
        "id": "cea62002-be04-4a98-a6a9-654e6317094b"
    },
    {
        "author": "谢翱",
        "paragraphs": [
            "连年逢此日，寂寞在山居。",
            "故国云归尽，高杉雪下初。",
            "阴霾占户口，雷电失天书。",
            "可得俱无事，清吟始晏如。"
        ],
        "title": "人日雪",
        "id": "2dcf351f-7564-4062-9bfe-7ce0b9ab21ab"
    },
    {
        "author": "谢翱",
        "paragraphs": [
            "短褐随南贾，衰年异壮游。",
            "龙旗虚左个，鸿影别中州。",
            "晚避高丽使，春乘百济舟。",
            "王孙与芳草，相忆可能留。"
        ],
        "title": "早春寄岭海流人",
        "id": "4b79ee65-43f3-4e83-a28e-572d6ebcf8ff"
    },
    {
        "author": "谢翱",
        "paragraphs": [
            "相逢还自失，相见尽天涯。",
            "邻壤初移戍，空山此寄家。",
            "剪茸春过鹿，伐竹旧烧畬。",
            "去后余荒槿，依沟结影斜。"
        ],
        "title": "过孙君文旧避地处",
        "id": "bec24bd2-352e-4308-8273-fa3104b46d2f"
    },
    {
        "author": "谢翱",
        "paragraphs": [
            "乌龙烟霭北，君去为亲留。",
            "彩舞初离席，音书缺寄邮。",
            "雨登人日冢，槎别客星洲。",
            "应有他宵约，相从及此游。"
        ],
        "title": "春日迟子芳游乌龙山",
        "id": "39ee934d-d1b0-4618-938c-495829c02632"
    },
    {
        "author": "谢翱",
        "paragraphs": [
            "遥知风雨后，明月湿江蓠。",
            "几处如寒食，荒流空莫思。",
            "雨耕侵坏冢，春网得沈碑。",
            "若起论兹世，先生何所为。"
        ],
        "title": "奉和毛益乱后经太白坟",
        "id": "e44474ae-96f0-4182-9366-ce4f13f30f2a"
    },
    {
        "author": "谢翱",
        "paragraphs": [
            "徐王遗蹟地，花落旧巖阿。",
            "山鬼下茅屋，野鸡啼苎萝。",
            "别祠江路见，疑冢草间多。",
            "寒食思家客，空村记所过。"
        ],
        "title": "忆过徐偃王祠下作",
        "id": "94ff2c60-cd84-4b26-b953-be0aa1a8b02a"
    },
    {
        "author": "谢翱",
        "paragraphs": [
            "逢春忆旧时，爱著旧春衣。",
            "雨别如知处，天涯应共归。",
            "驿花留客尽，帆日聚鸦微。",
            "岁岁子规鸟，寄巢于此飞。"
        ],
        "title": "山驿送春",
        "id": "edb82150-a8aa-4830-959c-7a32db61563a"
    },
    {
        "author": "谢翱",
        "paragraphs": [
            "蛹黑春如翳，寒崖举族悬。",
            "扑香粘絮落，采汗近僧禅。",
            "聚暗移花幄，分喧割蜜烟。",
            "闲房无处著，应架井泉边。"
        ],
        "title": "蜂",
        "id": "62afa139-409d-49af-8542-51df5989329b"
    },
    {
        "author": "谢翱",
        "paragraphs": [
            "幽斋蒲稗里，夜色入柴荆。",
            "坐久雨声绝，水深荷刺生。",
            "听猿思楚宿，失鹤梦南征。",
            "白屋青山下，何年返旧耕。"
        ],
        "title": "雨中感怀",
        "id": "b68fca07-4f2b-49a7-b560-6e4f4d5dad41"
    },
    {
        "author": "谢翱",
        "paragraphs": [
            "随风泊钓楂，弄日色侵霞。",
            "烧地不锄草，荒池旧沤麻。",
            "偶寻僧坐石，见落鸟衔花。",
            "饧粥春寒后，多逢楝树家。"
        ],
        "title": "桐华",
        "id": "58f94623-b79e-43bb-b841-4747d8043970"
    },
    {
        "author": "谢翱",
        "paragraphs": [
            "隠见多无定，时开一道萍。",
            "瘿分荷背白，身带藓文青。",
            "吐雹收寒井，随僧入净缾。",
            "柏坛祠后稷，应想作龙灵。"
        ],
        "title": "僧池青蛙",
        "id": "02a2b4cf-2763-4d6b-ae13-b8854eb0da91"
    },
    {
        "author": "谢翱",
        "paragraphs": [
            "寺图接异境，僧影湿香烟。",
            "落月安禅处，翻经置县年。",
            "天河当夏白，泉水入杉悬。",
            "到此怀瓯越，空家寄海边。"
        ],
        "title": "夜宿江山寺",
        "id": "9091f62f-3523-4472-8f1b-2365fdf06d17"
    },
    {
        "author": "谢翱",
        "paragraphs": [
            "潄石清尘暑，云深畏解携。",
            "寒巖萧寺下，县水薜阴西。",
            "鸟浴湿栖树，花流晴下溪。",
            "谪龙闻呪起，奇服反初笄。"
        ],
        "title": "雪榻瀑布",
        "id": "879ddea9-e49c-4f15-bc51-662cf4066924"
    },
    {
        "author": "谢翱",
        "paragraphs": [
            "寺深留片石，山雨长苔新。",
            "昔日栖禅处，遗风想至人。",
            "锡前行虎独，钟后到猿频。",
            "越客因逃暑，于兹喜挂巾。"
        ],
        "title": "虎石",
        "id": "d0fb2325-e3b0-4d87-b64f-80cd8e6aa2b3"
    },
    {
        "author": "谢翱",
        "paragraphs": [
            "寺南疏小沼，堤隠獭行踪。",
            "杉影动寒水，夕阳藏半峰。",
            "清涵落鸟毳，寒怯病僧容。",
            "闻说初开日，钵盂盛养龙。"
        ],
        "title": "寺南小池",
        "id": "a92b11a1-6342-4036-9a8b-3275cccf3203"
    },
    {
        "author": "谢翱",
        "paragraphs": [
            "入竹云初翳，余更警露禽。",
            "羁雌迷故侣，凉意满西林。",
            "雨宿移枝暗，明翻下箨深。",
            "微吟触幽兴，离思不能任。"
        ],
        "title": "夏夜山房会宿赋得竹禽",
        "id": "0773bab9-53a7-4709-a0f0-6efb9ddd8f19"
    },
    {
        "author": "谢翱",
        "paragraphs": [
            "吴楚灯前侣，芭蕉海上身。",
            "凉宵知过雨，病叶与羁人。",
            "白屋愁看晓，沧洲宿语贫。",
            "西南多苦竹，应与越禽邻。"
        ],
        "title": "芭蕉雨",
        "id": "00a52a27-2240-46ce-8e53-a78f944344ee"
    },
    {
        "author": "谢翱",
        "paragraphs": [
            "逢秋月再圆，不与复休眠。",
            "脑满鱼龙夜，精藏树石年。",
            "嗅衣腥在水，窥户影疑禅。",
            "长啸望参伐，行来精舍边。"
        ],
        "title": "中秋龙井翫月",
        "id": "6c222cc4-433b-406b-aa06-1c6110609d46"
    },
    {
        "author": "谢翱",
        "paragraphs": [
            "修行吴楚间，鹤去杳难攀。",
            "衰世已如此，愁身更入山。",
            "巢居避太岁，药饭救羸颜。",
            "故友在江海，相思不得还。"
        ],
        "title": "夜坐呈韶卿",
        "id": "ce72eea0-24c9-497e-a856-ee163a10638b"
    },
    {
        "author": "谢翱",
        "paragraphs": [
            "他日忆逢君，林中访恵勤。",
            "鹿麛行处见，流水别时闻。",
            "草没秦人冢，山通越国云。",
            "音书年岁失，莫讶白鸥群。"
        ],
        "title": "韶卿往乌伤寄刘元益",
        "id": "44f8b1da-e57a-4eba-ba75-395a3b26f83f"
    },
    {
        "author": "谢翱",
        "paragraphs": [
            "多君孝子里，云物尚依然。",
            "岁晏木叶下，月明湖水边。",
            "看图须女分，对策亮阴年。",
            "到此若为别，犹言赠马鞭。"
        ],
        "title": "寄赠王佥判龙泽新之官广陵",
        "id": "fb497d21-0529-4984-8db1-e5dbf535c398"
    },
    {
        "author": "谢翱",
        "paragraphs": [
            "篱菊是秋邻，青蕤几日新。",
            "忽逢初过节，相忆早衰人。",
            "囊枕离湘湿，分杯度岭贫。",
            "想应无事业，遥念更沾巾。"
        ],
        "title": "十日菊寄所思",
        "id": "37882ea4-844c-4852-9728-1f87d596c5e5"
    },
    {
        "author": "谢翱",
        "paragraphs": [
            "他年疏上浮，早日此中投。",
            "汲饮当鱼入，垂纶即𧈭游。",
            "净祠无血食，噀雨不腥流。",
            "僧语皆前事，人来尽别州。",
            "草谙长过雪，沙犯欲捐湫。",
            "至竟何依止，苍茫难祷求。"
        ],
        "title": "野霞观瀑",
        "id": "5702bd64-0546-4fc6-86c0-29806db7d4aa"
    },
    {
        "author": "谢翱",
        "paragraphs": [
            "鬓丝残雪影，况复在尘埃。",
            "暮色随钟尽，年光逐水来。",
            "邻逋灯下索，乡梦戍边回。",
            "明日听春雨，渡江登越台。"
        ],
        "title": "己丑除夜",
        "id": "aa10e703-12a2-4d45-99d7-2768750db810"
    },
    {
        "author": "谢翱",
        "paragraphs": [
            "椒柏多年树，闲庭忆粤乡。",
            "发春当献岁，为客未休粮。",
            "饮后怜衰齿，行南避忌方。",
            "星周元朔历，时运可能忘。"
        ],
        "title": "元旦立春",
        "id": "dafc57ef-9555-433e-86a8-abe32908ccfd"
    },
    {
        "author": "谢翱",
        "paragraphs": [
            "自食屿云薇，闻君白接篱。",
            "谒灵随社到，为客寄音迟。",
            "瓢入新城水，舟回故渚祠。",
            "南衣离火浣，垢敝禁烟时。"
        ],
        "title": "寒食同方行父明中往渌渚舟中作寄东安方子仁",
        "id": "6800b337-0ba3-419f-974e-e209ec97829a"
    },
    {
        "author": "谢翱",
        "paragraphs": [
            "笋舆行万山，中有十里亭。",
            "老树祇一色，野公逾百龄。",
            "柴关当太白，药气近樵青。",
            "罔草粘枯翼，巢枝落退翎。",
            "期探幽谷水，共斸松根苓。",
            "艾纳下天雨，尘风吹冥冥。"
        ],
        "title": "万松道中望南太白",
        "id": "f08d60cc-d681-42ae-beea-f7c7d6aa848f"
    },
    {
        "author": "谢翱",
        "paragraphs": [
            "城中家斧冰，此地绝炎蒸。",
            "天食青童捧，龙居白气升。",
            "暗灯犹宿火，寝服尚衷缯。",
            "客话从前事，书传入内僧。",
            "风流今独尽，云物老相仍。",
            "净榻搜凉卧，危阑入醉凭。",
            "雨师行下界，鸟梦识中乘。",
            "明发甬南去，他山逢智弘。"
        ],
        "title": "雨宿太白",
        "id": "8b42b4e5-a834-4cb5-8ddd-d2899c347dcf"
    },
    {
        "author": "谢翱",
        "paragraphs": [
            "于今祇老身，从昔少埃尘。",
            "失蜀年为客，居山石作邻。",
            "南游宗竺法，西语问巴人。",
            "开户藤花落，多浮茗椀春。"
        ],
        "title": "寄育王贤上人",
        "id": "a13059fc-7f46-4203-bbd5-0aa3d50b7127"
    },
    {
        "author": "谢翱",
        "paragraphs": [
            "孤身滞海垠，暑溽上南云。",
            "归日喜秋近，愁人畏夜分。",
            "坐凉依井气，眠湿动星文。",
            "故友在山北，音书不得闻。"
        ],
        "title": "海亭夜坐",
        "id": "8e83997d-47c3-4800-b1d5-41604092ec7c"
    },
    {
        "author": "谢翱",
        "paragraphs": [
            "蛟门南去鸟，此地望迢迢。",
            "积湿侵幡黑，生寒入梦飘。",
            "见灯归舶夜，闻偈解衣朝。",
            "土植皆为药，山枝不满樵。",
            "暗光珠母徙，秋影石花消。",
            "拟候槎回汉，宁甘客老辽。",
            "却寻徐福岛，因问秦皇桥。",
            "于彼看日出，羽旌焉可招。"
        ],
        "title": "采药候潮山宿山顶精蓝夜中望海",
        "id": "30bcf113-3076-4d1a-bc81-79fb34231e09"
    },
    {
        "author": "谢翱",
        "paragraphs": [
            "眠山枕斧柯，独客爱盘阿。",
            "畏日生尘梦，寻仙到鸟窠。",
            "下方闻夕磬，南斗挂秋河。",
            "寝服侵云卷，颒泉通瀑和。",
            "窦分沧海月，禅入沃洲歌。",
            "此地精灵聚，中宵弄薜萝。"
        ],
        "title": "夜宿雪窦上方",
        "id": "36ab7899-fd06-433e-a11f-084e66463559"
    },
    {
        "author": "谢翱",
        "paragraphs": [
            "秋风岳下城，海客见图新。",
            "树入舞雩里，水来浮磬滨。",
            "东封余辇路，西狩问虞人。",
            "被髪逢夫子，狂歌作放民。"
        ],
        "title": "鲁国图诗",
        "id": "10a54446-20fa-4ca4-becf-637ea3cd9db7"
    },
    {
        "author": "谢翱",
        "paragraphs": [
            "修修古孝子，家移来水旁。",
            "母病食此水，母死葬其乡。",
            "杀人自白吏，就家起为郎。",
            "至今庙下草，犹带食水香。"
        ],
        "title": "董孝子墓",
        "id": "66609727-c2b8-4107-a6b8-3ff6990e51fc"
    },
    {
        "author": "谢翱",
        "paragraphs": [
            "禾黍何人为守阍，落花台殿暗销魂。",
            "朝元阁下归来燕，不见前头鹦鹉言。"
        ],
        "title": "过杭州故宫二首  其一",
        "id": "910be0da-b7d2-4e68-938d-5a58268627d5"
    },
    {
        "author": "谢翱",
        "paragraphs": [
            "紫云楼阁讌流霞，今日凄凉佛子家。",
            "残照下山花雾散，万年枝上挂袈裟。"
        ],
        "title": "过杭州故宫二首  其二",
        "id": "dd3bfd61-8364-4b86-9611-f2e90026f8a8"
    },
    {
        "author": "谢翱",
        "paragraphs": [
            "复道垂杨草欲交，武林无树著凌霄。",
            "野猿引子移来住，覆尽花枝翡翠巢。"
        ],
        "title": "重过二首  其一",
        "id": "4d824eab-cf78-4e63-8058-de16e02d728e"
    },
    {
        "author": "谢翱",
        "paragraphs": [
            "隔江风雨动诸陵，无主园池草自春。",
            "闻说就中谁最泣，女冠犹有旧宫人。"
        ],
        "title": "重过二首  其二",
        "id": "62a2008d-7f05-4db9-b49b-f5229d40a75c"
    },
    {
        "author": "谢翱",
        "paragraphs": [
            "心游太古后，转觉此生浮。",
            "天外知何物，山中著得愁。",
            "岸花低草色，潮水逆江流。",
            "消尽盈虚里，令人白尽头。"
        ],
        "title": "野望",
        "id": "8e8ef771-0251-42b6-b13a-e7ba7b8e9530"
    },
    {
        "author": "谢翱",
        "paragraphs": [
            "天风下黄叶，山树挂绿蓑。",
            "世情逐流水，东去无回波。",
            "可与语人少，不成眠夜多。",
            "湿云黏短髪，漂泊奈愁何。"
        ],
        "title": "无题",
        "id": "c6b33237-9f6e-4d08-97a9-f0123589b6fc"
    },
    {
        "author": "谢翱",
        "paragraphs": [
            "手触残红头懒梳，香随蝴蝶上衣裾。",
            "暖风吹睡无言语，又向床头看梦书。"
        ],
        "title": "春闺词",
        "id": "b23f66ab-984a-4511-8a3b-dad68ffc66aa"
    },
    {
        "author": "谢翱",
        "paragraphs": [
            "冷却秦灰鬓已翁，紫芝歌罢落花风。",
            "若教一出无遗恨，莫入留侯准拟中。"
        ],
        "title": "四皓",
        "id": "0e07e96e-b4e2-49cb-8446-82c4c02fd60d"
    },
    {
        "author": "谢翱",
        "paragraphs": [
            "干坤一楚囚，散髪向沧洲。",
            "诗病多于马，身闲不似鸥。",
            "因看东去水，都是夜来愁。",
            "晚意落花觉，残枝香更幽。"
        ],
        "title": "散髪",
        "id": "f0387764-de5c-4cb4-83db-acfc03cc8e5a"
    },
    {
        "author": "谢翱",
        "paragraphs": [
            "同来不同去，离别暗销魂。",
            "闽浙若同水，遍舟送到门。"
        ],
        "title": "友人自杭回建寄别三首  其一",
        "id": "5d840796-a88f-4b21-b07c-200b4862e41e"
    },
    {
        "author": "谢翱",
        "paragraphs": [
            "潮信到巖濑，水色过衢城。",
            "寄潮不寄水，潮去有回程。"
        ],
        "title": "友人自杭回建寄别三首  其二",
        "id": "fb49f0a8-bb1a-4122-81c1-915146c2414e"
    },
    {
        "author": "谢翱",
        "paragraphs": [
            "水到衢城尽，梅花上岭生。",
            "不如寄明月，步步送君行。"
        ],
        "title": "友人自杭回建寄别三首  其三",
        "id": "a829f24d-a59c-4c1c-8a51-93ed6924e7dd"
    },
    {
        "author": "谢翱",
        "paragraphs": [
            "又冒晴丝向水涯，寒云冉冉护巾纱。",
            "能知绿鬓几回至，欲行黄冠此处家。",
            "已把掖垣等茅舍，不愁封禅对梅花。",
            "晚风吹袂过船去，看鹤上天冲碧霞。"
        ],
        "title": "孤山",
        "id": "67c42003-2cb7-4123-97c7-c2c2036b4b07"
    },
    {
        "author": "谢翱",
        "paragraphs": [
            "片片知何似，无根零乱花。",
            "任随飞到处，不拣是谁家。",
            "缝密天如翳，擎深树半斜。",
            "城中新酒贵，羁旅若为赊。"
        ],
        "title": "雪",
        "id": "eaa7545c-3c92-4a7f-a1bf-512dd05e71b4"
    },
    {
        "author": "谢翱",
        "paragraphs": [
            "结草为衣类鹤翎，初来一味服黄精。",
            "宫鶑几处啣花出，犹向山中认得声。"
        ],
        "title": "画秦宫人",
        "id": "19bfcbc9-37b8-456e-8638-98eeb93d2448"
    },
    {
        "author": "谢翱",
        "paragraphs": [
            "待得𧔞蚕茧上丝，织成送女去还归。",
            "支机本是寒砧石，留取秋深自捣衣。"
        ],
        "title": "织妇叹",
        "id": "68e6f088-87a2-472e-aa50-0cfd96a5bc82"
    },
    {
        "author": "谢翱",
        "paragraphs": [
            "抱儿来拜月，去日尔初生。",
            "已自满三岁，无人问五行。",
            "孤灯寒杵石，残梦远钟声。",
            "夜夜邻家女，吹箫到二更。"
        ],
        "title": "商人妇",
        "id": "99e9194e-7aec-43e1-817e-c0aac937724d"
    },
    {
        "author": "谢翱",
        "paragraphs": [
            "扰扰忽半月，征衣杂市尘。",
            "颇疑湖上客，不是城中人。",
            "岸柳垂拂桨，山云泫湿巾。",
            "明朝在何处，相怪堕凡身。"
        ],
        "title": "忆湖上",
        "id": "e34c24da-1111-404a-97b1-1f67b8316a43"
    },
    {
        "author": "谢翱",
        "paragraphs": [
            "典刑前一辈，言语尚风流。",
            "诗律缚不住，梅花恼得愁。",
            "云烟今变灭，老病总宜休。",
            "唤醒菟裘梦，严城上雨秋。"
        ],
        "title": "悼古季清",
        "id": "8916b0c3-9309-4ee7-b604-0996b72ced6a"
    },
    {
        "author": "谢翱",
        "paragraphs": [
            "冷艳清香受雪知，雨中谁把蜡为衣。",
            "蜜房做就花枝色，留得寒蜂宿不归。"
        ],
        "title": "蜡梅",
        "id": "a5bc8076-c20d-4fa0-a95f-17648c112d31"
    },
    {
        "author": "谢翱",
        "paragraphs": [
            "万里行可到，诗人吟到难。",
            "愁来时自语，写出许谁看。",
            "月落望如失，山空坐更寒。",
            "此时多少意，欲别路漫漫。"
        ],
        "title": "留别顾君际",
        "id": "882320bd-8281-467b-8b65-7ecc5152454d"
    },
    {
        "author": "谢翱",
        "paragraphs": [
            "修月山人饭玉屑，瑶鸭腾腾何处热。",
            "吴刚生愁树合创，毫飘玉斧高枝折。",
            "此时待罪扣帝庭，素蛾骑蟾涕泪零。",
            "月中落子如雨星，至今收拾无六丁。"
        ],
        "title": "后桂花引",
        "id": "77d8b09b-0441-47c0-a9de-fb5e4f45cd75"
    },
    {
        "author": "谢翱",
        "paragraphs": [
            "吴山坊顶戴高祠，禁地凄凉江水悲。",
            "却是北人题记壁，迤南耆旧独无诗。"
        ],
        "title": "吴山谒祠",
        "id": "0d70797c-e857-40c8-a1c6-9bbf8b299732"
    },
    {
        "author": "谢翱",
        "paragraphs": [
            "无求如有得，散策堤边行。",
            "山碧眼花乱，水寒毛孔生。",
            "穷冬疑有雨，一雪却成晴。",
            "劳谢天涯月，相随步入城。"
        ],
        "title": "雪后湖堤步归",
        "id": "7a57ed75-f78a-4f03-a7ec-017849e653ce"
    },
    {
        "author": "谢翱",
        "paragraphs": [
            "春过江南问故家，孤根生梦半槎牙。",
            "到无香去飘成雪，未有叶来开尽花。"
        ],
        "title": "梅花二首  其一",
        "id": "fa089b71-41ef-4300-804b-521035af3b9c"
    },
    {
        "author": "谢翱",
        "paragraphs": [
            "吹老单于月一痕，江南知是几黄昏。",
            "水仙冷落琼花死，祇有南枝尚返魂。"
        ],
        "title": "梅花二首  其二",
        "id": "f27849d2-45be-43bc-aa7e-539b4857d7f7"
    },
    {
        "author": "谢翱",
        "paragraphs": [
            "北关到吴会，烟草亦诗情。",
            "饮少但知价，行疏数问程。",
            "天阴月不死，江阔水能生。",
            "别后不得寐，相思还二更。"
        ],
        "title": "往姑苏与友人别杭州",
        "id": "9dfc0843-4d66-4612-a5df-2afa60ecc184"
    },
    {
        "author": "谢翱",
        "paragraphs": [
            "夜长春度梦，门雪拥笆篱。",
            "不倚成山积，情知有霁时。",
            "日高簷自雨，气上瓦如炊。",
            "风过梅花湿，寒香只恋枝。"
        ],
        "title": "雪霁有感",
        "id": "edc645ca-67a5-4f95-8eb4-74270536bd45"
    },
    {
        "author": "谢翱",
        "paragraphs": [
            "山中道士服朝霞，二十修行别故家。",
            "留客一杯清苦蜜，蜂房知是近梅花。"
        ],
        "title": "山中道士",
        "id": "8d42e6bc-5e41-4e78-bbbb-890525f88d75"
    },
    {
        "author": "谢翱",
        "paragraphs": [
            "樵斧丁丁响翠微，頳肩半脱汗身衣。",
            "因来避雨巖前洞，裹得山蜂和蜜归。"
        ],
        "title": "余杭樵歌",
        "id": "48066776-5e31-46ac-9573-1daec269ac41"
    },
    {
        "author": "谢翱",
        "paragraphs": [
            "魂飞万里程，天地隔幽明。",
            "死不从公死，生如无此生。",
            "丹心浑未化，碧血已先成。",
            "无处堪挥泪，吾今变姓名。"
        ],
        "title": "书文山卷后",
        "id": "f7c95614-0e6c-406e-aaa7-34e85e6a9b70"
    },
    {
        "author": "谢翱",
        "paragraphs": [
            "忘却寒温语，相逢一揖休。",
            "十年只如此，今日若为愁。",
            "月白夜亦昼，山寒春更秋。",
            "无情溪涧水，只是下滩流。"
        ],
        "title": "十年",
        "id": "0c1da981-0c1b-4903-8bd7-6de9ca3ef753"
    },
    {
        "author": "谢翱",
        "paragraphs": [
            "愁生山外山，恨杀树边树。",
            "隔断秋月明，不使共一处。"
        ],
        "title": "秋夜词",
        "id": "3dfb45f7-e85b-498e-acf0-9070361f68f7"
    },
    {
        "author": "谢翱",
        "paragraphs": [
            "岁月安有限，利名心未灰。",
            "雪飞今夜止，潮去隔年来。",
            "交友穷中见，江山尽处回。",
            "家人谁念道，耳热不因杯。"
        ],
        "title": "除夜舟中遇雪",
        "id": "f05f28c4-5564-4528-8367-affb1ea82655"
    },
    {
        "author": "谢翱",
        "paragraphs": [
            "东望拜潮水，无家在客船。",
            "一来仍一往，今日又今年。",
            "有信从天外，缘声到枕边。",
            "海门春树暖，吹浪起晴烟。"
        ],
        "title": "元旦舟中听潮",
        "id": "d640a304-d501-4992-87d1-c243039cbcd3"
    },
    {
        "author": "谢翱",
        "paragraphs": [
            "遗像双台下，结庐烟水傍。",
            "子孙今几世，风雨半他乡。",
            "山静云眠影，叶干虫食香。",
            "高名故相压，吟苦不成章。"
        ],
        "title": "鸬鹚步寻方元英故居",
        "id": "01008a0c-9ed0-4c66-ba92-42fc5f2771cc"
    },
    {
        "author": "谢翱",
        "paragraphs": [
            "青山何处似，疑是剡溪傍。",
            "采篛无人到，生莎满径荒。",
            "水交难辨色，花和不同香。",
            "归路逢樵子，麻衣草结裳。"
        ],
        "title": "青篛亭",
        "id": "9fbf2c1c-c725-4006-9cdd-6430eaa1951d"
    },
    {
        "author": "谢翱",
        "paragraphs": [
            "绿阴深处问天涯，黄鸟声中见酒家。",
            "树上猢狲摘残果，向来才见是春花。"
        ],
        "title": "题酒家壁",
        "id": "38df19f2-d8da-49ff-9732-bc7662d9b2d9"
    },
    {
        "author": "谢翱",
        "paragraphs": [
            "舟中隔岁话，偪仄信谁从。",
            "山带去年雪，春来何处峰。",
            "移军增野灶，落碛减机舂。",
            "明日金华洞，牧羊寻故踪。"
        ],
        "title": "正三立春",
        "id": "b9d73226-ccb6-4fc5-be83-33dd1f9e1db0"
    },
    {
        "author": "谢翱",
        "paragraphs": [
            "散策乱山云，值此山林友。",
            "种松高及身，扫叶落随手。",
            "斫尽松上枝，缚作山中帚。",
            "夜夜对西峰，明月生户牖。"
        ],
        "title": "赠山中友",
        "id": "87f678dd-4e89-41ca-8932-c8c9b0c94f18"
    },
    {
        "author": "谢翱",
        "paragraphs": [
            "五里儿女步，虚沙映断筇。",
            "云支半山石，帆席上溪风。",
            "数雁怜身只，闻鹃愿耳聋。",
            "市桥东半榻，侧影夕阳中。"
        ],
        "title": "沙岸登舟",
        "id": "890e5b6c-f9cd-4cdf-b070-8d4fb90d88c5"
    },
    {
        "author": "谢翱",
        "paragraphs": [
            "松树落钗股，晓行犹见灯。",
            "圆亭方井水，老寺少年僧。",
            "涧响夜疑雨，云寒春欲冰。",
            "山僮错相认，应道我来曾。"
        ],
        "title": "僧房疥壁",
        "id": "6df8f0d9-7d1d-462c-b817-e0d2d49e2815"
    },
    {
        "author": "谢翱",
        "paragraphs": [
            "宿火石中取，人烟隔断霞。",
            "盗侵邻壤粟，女寄外翁家。",
            "野树刺生叶，枯松藤缠花。",
            "老翁头未白，相对话天涯。"
        ],
        "title": "山居",
        "id": "bf01e4ed-dd1e-4fdd-98aa-c64259f5d607"
    },
    {
        "author": "谢翱",
        "paragraphs": [
            "鼎湖只在柱峰上，地险山空不可家。",
            "山下人居五六月，天风吹雨碧荷花。"
        ],
        "title": "望仙都山二首  其一",
        "id": "af5b739d-f19b-46a8-ad89-be6f2d2e458a"
    },
    {
        "author": "谢翱",
        "paragraphs": [
            "道人诵经半峰下，洞里山神不敢归。",
            "我欲乘风到峰顶，擘翻荷叶作蓑衣。"
        ],
        "title": "望仙都山二首  其二",
        "id": "844c4c29-c0c4-4ea3-9006-b831166f454e"
    },
    {
        "author": "谢翱",
        "paragraphs": [
            "礧磈复崔嵬，晴云拨不开。",
            "钟闻上界响，石自太湖来。",
            "灵草擣为药，寒松烬作煤。",
            "欲穷登览兴，未到已徘徊。"
        ],
        "tags": [
            "太湖"
        ],
        "title": "叠山",
        "id": "c371ac74-229e-43e8-a6b6-702c16eecc07"
    },
    {
        "author": "谢翱",
        "paragraphs": [
            "无家借燕住，离别又经年。",
            "客馆依山上，春分到社前。",
            "雨来换宿水，云起暗晴川。",
            "飒飒吹衣带，因风问去船。"
        ],
        "title": "社前",
        "id": "23b76c8e-a6f3-4faf-9fef-fdae6b80a7f0"
    },
    {
        "author": "谢翱",
        "paragraphs": [
            "数声清磬出晴暮，落木人家散烟雾。",
            "风送年年江上潮，白云生根吹不去。"
        ],
        "title": "舣舟江心寺",
        "id": "d43b165b-9a3d-4b5f-9c70-e6881ff0ad3a"
    },
    {
        "author": "谢翱",
        "paragraphs": [
            "岁月记不得，曾行此处村。",
            "日欹眠石影，树长蚀藤根。",
            "晚羨栖猿鸟，春来问子孙。",
            "劳生空可说，不是欲忘言。"
        ],
        "title": "岁月",
        "id": "591f416b-779f-4c1f-9a07-f3f991bac848"
    },
    {
        "author": "谢翱",
        "paragraphs": [
            "罨画溪头歛翠眉，绿杨扶起又低垂。",
            "春风尽与花为主，不解庭前百结枝。"
        ],
        "title": "霅女吟",
        "id": "1a97727e-a8ba-4ae0-834f-d249ca61f755"
    },
    {
        "author": "谢翱",
        "paragraphs": [
            "昆吾莫邪轻毛锥，平生故人皆引去。",
            "剡溪之皙绛邑黔，独与石君作一处。",
            "中书间起免冠谢，辄被溺冠仍嫚骂。",
            "见几自媿后穆生，正恐髠舂不与赦。",
            "有时怒髪竖相如，熟视蒙恬挽其须。",
            "泓尤沦弃敢自爱，老龟支床息犹在。",
            "荆山风雨朝暮号，璞在吾怀足何罪。",
            "恨不雪耻酬诸姬，背水一战汉为池。",
            "楮生不改旧边幅，三褫何但高阁束。",
            "客卿骑项百折磨，犹恐玄能赤吾族。",
            "此时不平义重生，阳城裂麻欲死争。",
            "平生国士立桥下，誓死守此漆身哑。"
        ],
        "title": "文房四友叹",
        "id": "efe0be11-bf11-48de-8fbd-937d4d309750"
    },
    {
        "author": "谢翱",
        "paragraphs": [
            "燕子来时人送客，不堪离别泪沾衣。",
            "如今为客秋风里，更向人家送燕归。"
        ],
        "title": "秋社寄山中故人",
        "id": "13ab21bc-d676-4ce0-9058-9167c0cf7552"
    },
    {
        "author": "谢翱",
        "paragraphs": [
            "魂朝往兮何极，莫归来兮关塞黑，化为朱鸟兮有咮焉食。"
        ],
        "title": "登西台作楚歌招文丞相魂",
        "id": "842bb68f-a334-4b34-8898-b746e141f5b4"
    },
    {
        "author": "谢翱",
        "paragraphs": [
            "我赴蓟门，我心何苦。",
            "我本南人，我行北土。",
            "视彼翼轸，客星光光。",
            "自陪辇毂，久涉戎行。",
            "靡岁不战，何兵不溃。",
            "偷生有戚，就死无罪。",
            "莽莽黄沙，依依翠华。",
            "我皇何在，忍恤我家。"
        ],
        "title": "续琴操哀江南 我赴蓟门四之一",
        "id": "2e4ea5a7-fa62-4e11-ae5c-a511fcaa593a"
    },
    {
        "author": "谢翱",
        "paragraphs": [
            "瞻彼江汉，截淮及楚。",
            "起兵海隈，亡命无所。",
            "枕戈待旦，愤不顾身。",
            "我视王室，谁非国人。",
            "噫嘻昊天，使汝缧絏。",
            "奸党心寒，健儿胆裂。",
            "黄河万里，冰雪峨峨。",
            "尔死得死，我生谓何。"
        ],
        "title": "续琴操哀江南 瞻彼江汉四之二",
        "id": "d97ecd99-1958-4d0b-9d68-8824b7ce1707"
    },
    {
        "author": "谢翱",
        "paragraphs": [
            "我操南音，爰𮠨我酒。",
            "风摧我裳，冰裂我手。",
            "薄送于野，曷云同归。",
            "自贻伊阻，不得奋飞。",
            "持此盈觞，化为别泪。",
            "昔也姬姜，今焉憔悴。",
            "山高水远，无相见时。",
            "各保玉体，将死为期。"
        ],
        "title": "续琴操哀江南 我操南音四之三",
        "id": "30a3a1f1-ffdd-4e42-b4fe-00f7ca1815b3"
    },
    {
        "author": "谢翱",
        "paragraphs": [
            "兴言自古，使我速老。",
            "麋鹿是游，姑苏荒草。",
            "起秣我马，裴回旧乡。",
            "江山不改，风景忘亡。",
            "谁触尘埃，不见日月。",
            "梨园云散，羽林鸟没。",
            "吞声踯躅，悲风四来。",
            "尔非遗民，胡独不哀。"
        ],
        "title": "续琴操哀江南 兴言自古四之四",
        "id": "7a346493-27c6-4ae3-98eb-1bb4f7c3f389"
    },
    {
        "author": "谢翱",
        "paragraphs": [
            "风烟回首失，岁月但寻常。",
            "忠义行衰世，凄凉在异乡。",
            "春流荒禹蹟，天泪湿句芒。",
            "拟剪园中韭，携篮有跛臧。"
        ],
        "title": "立春日同陈有之步至贺家湖",
        "id": "99096a5b-79b9-494e-a38a-8cca70f35811"
    },
    {
        "author": "谢翱",
        "paragraphs": [
            "野鹿衔花见却驯，山人采药避徭征。",
            "尘中剑米无炊甑，自洗黄精九曝蒸。"
        ],
        "title": "黄精",
        "id": "847720c2-7472-403b-b11f-b0b08e450a27"
    },
    {
        "author": "谢翱",
        "paragraphs": [
            "风吹软桂枝，下扫西南氛。",
            "坛中仙人影，冉冉化为云。"
        ],
        "title": "西巖 天坛",
        "id": "3e8192b9-1951-49ce-9edf-0bb897a042b4"
    },
    {
        "author": "谢翱",
        "paragraphs": [
            "朝从双扉出，莫从双扉还。",
            "狂风吹山花，落我衣袖间。"
        ],
        "title": "西巖 天扉",
        "id": "5bc25722-8cdb-42d4-a36e-acbd48af9b72"
    },
    {
        "author": "谢翱",
        "paragraphs": [
            "麻姑东南别，衣袂湿空翠。",
            "雪中米黄花，愿饷西南使。"
        ],
        "title": "西巖 雪壁",
        "id": "8f427128-b26d-4b43-8859-5a4cff175151"
    },
    {
        "author": "谢翱",
        "paragraphs": [
            "山人挂绿萝，乱后到人多。",
            "夜久积空翠，天深闻櫂歌。",
            "祷龙疑井厌，看鹤值仙过。",
            "搔首愁纷白，无穷奈此何。"
        ],
        "title": "烟萝洞",
        "id": "0be31fdb-f2d7-4a73-a61e-ec8db2985296"
    },
    {
        "author": "谢翱",
        "paragraphs": [
            "天柱西南隅，开窗见雪初。",
            "野泉过湿竹，仙鸟下巢樗。",
            "草长平新堑，门闲闭旧居。",
            "他年宾从在，谁得入鸥书。"
        ],
        "title": "寄王监簿英孙",
        "id": "0746c1b1-f399-4e20-a3c7-d07ff51daa12"
    },
    {
        "author": "谢翱",
        "paragraphs": [
            "金蓉山上云采采，白麟溪前水归海。",
            "溪中赤文长鲤鱼，恨无神翅谒龙威。",
            "广陵城头大风急，吹散游魂归未得。",
            "不结琼英后土祠，当充兰佩离骚国。",
            "富贵易夺生莫移，谁肯杀身为联枝。",
            "鹡鸰原上赴急难，我有冠裳可不如。",
            "子孙至今无裂籍，六代传来犹一日。",
            "白头秀才夸能文，得似君家好弟昆。"
        ],
        "title": "义门曲",
        "id": "ca068aad-3dd9-4e9d-a506-8a079e5168f2"
    },
    {
        "author": "谢翱",
        "paragraphs": [
            "莫因梅柳忆西湖，且守仙华小隠居。",
            "霜木绝怜诸老尽，雨灯动是十年疏。",
            "休官陶令长思友，陋巷嵇康懒报书。",
            "衣食有余休浪出，我愁无地可耕渔。"
        ],
        "tags": [
            "西湖"
        ],
        "title": "寄韶卿",
        "id": "a1675ac4-7e1b-40bd-b93d-8e67edfd34a5"
    },
    {
        "author": "谢翱",
        "paragraphs": [
            "黄山三十六点云，中秘幽奇世人未见犹未闻。",
            "混沌乍开始自大唐国，易黟为黄而附轩辕炼丹盟仙群。",
            "天都莲花突兀直入青云上，诸峰吐烟喷雪如波之荡漾平天矼。",
            "是蛟龙飞舞变幻而莫测，下有海深万丈空洞氤氲云吼浪。",
            "更有仙灯诸洞九龙诸潭仙桥月塔诸胜蹟。",
            "君今策杖蜡屐走险一一当遍历，须令向禽宗炳之辈叹羨而莫及。"
        ],
        "title": "送张士达游黄山歌",
        "id": "aeb2da5c-9118-424d-945e-b16e90ec821c"
    },
    {
        "author": "谢翱",
        "paragraphs": [
            "谢豹花开桑叶齐，戴胜芊生药草肥，九锁山人归未归。"
        ],
        "title": "句",
        "id": "49e3bf7f-c2d4-4dc4-84dd-6e701ae7c1f1"
    },
    {
        "author": "罗公升",
        "paragraphs": [
            "团扇初辞暑，虚簷恰受风。",
            "帘花孤月冷，秋在不声中。"
        ],
        "title": "新秋",
        "id": "fabe9f52-0c9c-4c39-b2ea-944c79600e4e"
    },
    {
        "author": "罗公升",
        "paragraphs": [
            "日中有痴乌，食日疗饥腹。",
            "不省日无光，此身难驻足。"
        ],
        "title": "禽言 日中乌",
        "id": "8aad21d1-f78a-494b-8512-a4a022f4cd52"
    },
    {
        "author": "罗公升",
        "paragraphs": [
            "人谁独无母，汝母良可悲。",
            "汝饱讵几乎，亦有生子时。"
        ],
        "title": "禽言 枭",
        "id": "d5787bf7-3bca-4fce-877c-4980b91c736b"
    },
    {
        "author": "罗公升",
        "paragraphs": [
            "月黑众慝起，夜鹤乘时呼。",
            "悬知不足畏，奈此渊中□。"
        ],
        "title": "禽言 夜鹤",
        "id": "3671ffa9-58bb-4efe-bbdf-6eb8d83d142c"
    },
    {
        "author": "罗公升",
        "paragraphs": [
            "钱塘八月潮，胜绝闻古今。",
            "吴儿识潮耳，不识潮中心。"
        ],
        "title": "秋怀  其一",
        "id": "2b9814b8-920d-4d6c-94f9-399a7cee1ffc"
    },
    {
        "author": "罗公升",
        "paragraphs": [
            "空庭下梧叶，欲静闻疏雨。",
            "幽怀耿无寐，邻客终夜语。"
        ],
        "title": "秋怀  其二",
        "id": "2d011971-b571-4bd8-b0e7-b1eeaac754e0"
    },
    {
        "author": "罗公升",
        "paragraphs": [
            "帝历千年统，神州百代居。",
            "但看今日事，莫信古人书。"
        ],
        "title": "杂咏  其一",
        "id": "6f6d9640-5acb-483c-aacb-841b4026ae6a"
    },
    {
        "author": "罗公升",
        "paragraphs": [
            "胡羯宁知分，中原欲并驱。",
            "设兵生建武，堪与赤眉俱。"
        ],
        "title": "杂咏  其二",
        "id": "2ac60efe-ba03-4d49-ae32-ce99b5431a77"
    },
    {
        "author": "罗公升",
        "paragraphs": [
            "诡御羞禽获，随车忍兽呼。",
            "为敺须桀纣，竞逐欠陈吾。"
        ],
        "title": "观猎",
        "id": "65b4aea8-bf37-4ea3-8981-86468c70804b"
    },
    {
        "author": "罗公升",
        "paragraphs": [
            "囷粟分公瑾，千金寿仲连。",
            "山人不须此，再拜菊花前。"
        ],
        "title": "谢松野叔惠菊",
        "id": "71424d9e-6cab-4d70-9c96-a7cd8a2b09d0"
    },
    {
        "author": "罗公升",
        "paragraphs": [
            "往岁贪奇览，今年遂考槃。",
            "门前溪一髪，我作五湖看。"
        ],
        "title": "溪上",
        "id": "85cf214f-e18d-4457-bc1f-a36de1d68ac2"
    },
    {
        "author": "罗公升",
        "paragraphs": [
            "庭幽蛰谈口，烛尽辍书卷。",
            "墙外醉客喧，堪憎更堪羨。"
        ],
        "title": "冬夜独坐",
        "id": "eeebfdad-2fd1-4096-93da-e06ff5674711"
    },
    {
        "author": "罗公升",
        "paragraphs": [
            "尘欺双鬓少，春寄一枝多。",
            "为报花神道，晴天载酒过。"
        ],
        "title": "次韵槐姪送花",
        "id": "290163cf-2f4b-4374-88bb-f698ba1cc2f7"
    },
    {
        "author": "罗公升",
        "paragraphs": [
            "吟昔从军瘦，生涯出仕空。",
            "山中破茅屋，日日是秋风。"
        ],
        "title": "七绝句  其一",
        "id": "c412bfe4-5b6f-4080-8a93-a67bca1d6705"
    },
    {
        "author": "罗公升",
        "paragraphs": [
            "天岂私贫我，看书每自疑。",
            "寸心即知己，不用世人知。"
        ],
        "title": "七绝句  其二",
        "id": "c27044c2-fc44-40bd-8456-a2d16991893e"
    },
    {
        "author": "罗公升",
        "paragraphs": [
            "贾生空痛哭，汉吏孰分忧。",
            "谩倚天为命，天命不自由。"
        ],
        "title": "七绝句  其三",
        "id": "a1c6a04f-aaa5-4a7e-a0c9-6e3f07788577"
    },
    {
        "author": "罗公升",
        "paragraphs": [
            "群盗田夫耳，兵疲万骨枯。",
            "千年干羽事，只道圣人迂。"
        ],
        "title": "七绝句  其四",
        "id": "88b19281-17fe-4b98-b7dc-ef060210a750"
    },
    {
        "author": "罗公升",
        "paragraphs": [
            "水旱关何事，兵凶孰汝怜。",
            "但寻师辟谷，莫误客求田。"
        ],
        "title": "七绝句  其五",
        "id": "b700799d-7bc2-49e7-be83-24d06627e3a4"
    },
    {
        "author": "罗公升",
        "paragraphs": [
            "橐重馿鸣苦，村空鬼哭悲。",
            "黄华存大体，不肯问狐狸。"
        ],
        "title": "七绝句  其六",
        "id": "c5297252-283b-4025-a74f-4733869821b4"
    },
    {
        "author": "罗公升",
        "paragraphs": [
            "本是山林物，中间一念差。",
            "稻粱今懒种，况乃种桃花。"
        ],
        "title": "七绝句  其七",
        "id": "1c2a712e-824d-42d1-9846-73189c53ecfc"
    },
    {
        "author": "罗公升",
        "paragraphs": [
            "目断归帆急，无身可得追。",
            "亲庭如有问，依说鬓成丝。"
        ],
        "title": "送归使绝句  其一",
        "id": "69777022-ec0f-4bd0-9e7c-33e1cd45f0f9"
    },
    {
        "author": "罗公升",
        "paragraphs": [
            "东老真仙者，神游八极周。",
            "此行沧海上，定得拜苍虬。"
        ],
        "title": "送归使绝句  其二",
        "id": "38ef46d2-8386-4296-ae27-cf0a8a2cf34c"
    },
    {
        "author": "罗公升",
        "paragraphs": [
            "百年诗礼训，惟彝仲容贤。",
            "慎勿如痴叔，膏明适自煎。"
        ],
        "title": "送归使绝句  其三",
        "id": "3261f12c-3430-47b9-ada4-c09b19e6d82b"
    },
    {
        "author": "罗公升",
        "paragraphs": [
            "梁楚连天阔，江湖接海浮。",
            "故人相忆夜，风雨定何州。"
        ],
        "title": "送归使绝句  其四",
        "id": "60d3afbc-b0c4-4c47-9ef2-6a8b697c9782"
    },
    {
        "author": "罗公升",
        "paragraphs": [
            "鱼鳖甘贻祸，鸡豚饱自焚。",
            "莫云鸥鹭宿，馋口不饶君。"
        ],
        "title": "送归使绝句  其五",
        "id": "e188eddd-bb72-4c52-8921-6be8adc7b9c9"
    },
    {
        "author": "罗公升",
        "paragraphs": [
            "手植东臯松，勿遣樵牧经。",
            "他时化鹤归，要斵千年苓。"
        ],
        "title": "送归使绝句  其六",
        "id": "da882bce-6e1b-4d3d-8fb2-26919f2c0ed7"
    },
    {
        "author": "罗公升",
        "paragraphs": [
            "人问我何之，我以此诗对。",
            "云飞百川流，只在天地内。"
        ],
        "title": "送归使绝句  其七",
        "id": "034eed00-3897-4be0-abac-0c4dbfddc087"
    },
    {
        "author": "罗公升",
        "paragraphs": [
            "声满对松县，功成浮海船。",
            "去随骑鹤侣，归访擘鳞仙。",
            "马首吟情溢，鸳屏别梦牵。",
            "相思不惮暑，计日话灯前。"
        ],
        "title": "送介翁兄自扬州还南城",
        "id": "8d05a4af-743a-44d3-8a8b-a9a7681c079e"
    },
    {
        "author": "罗公升",
        "paragraphs": [
            "忆昔垂髫日，相期志已深。",
            "国家当日事，父母此时心。",
            "劫火分南北，秋风隔古今。",
            "病躯可堪此，无泪足沾襟。"
        ],
        "title": "挽章",
        "id": "12a1aaec-f240-472d-80d8-7d7864023140"
    },
    {
        "author": "罗公升",
        "paragraphs": [
            "负却征尘债，飘零迄未休。",
            "孤蓬江贮梦，深巷雨添愁。",
            "山色分浓淡，禽声互去留。",
            "班超亦良苦，万里觅封侯。"
        ],
        "title": "旅坐",
        "id": "6a7c5c16-bac7-4ef0-9502-4517b63cd586"
    },
    {
        "author": "罗公升",
        "paragraphs": [
            "试问南来雁，何时战马闲。",
            "古闻侵柳塞，今见入梅关。",
            "南海潮方怒，西江士不还。",
            "凄凉广州妇，万里没燕山。"
        ],
        "title": "所闻",
        "id": "dc952ffe-34b7-48e3-86ce-1cb220290e16"
    },
    {
        "author": "罗公升",
        "paragraphs": [
            "远树岚烟合，孤村落照横。",
            "江从前日浊，山似去年青。",
            "暝色鸦分去，羁愁蛩说成。",
            "干坤久萧瑟，消息听鸿声。"
        ],
        "title": "秋望",
        "id": "3f13a911-72e2-4fb0-a6eb-bd913d9ff49a"
    },
    {
        "author": "罗公升",
        "paragraphs": [
            "牢落岁时晚，天寒游子悲。",
            "相几如赵壹，舌不救张仪。",
            "梦短鸡声急，心飞雁足迟。",
            "乱愁已堪织，零雨更如丝。"
        ],
        "title": "牢落",
        "id": "1a11b23f-aaf8-4f21-bb27-da4df699e1cc"
    },
    {
        "author": "罗公升",
        "paragraphs": [
            "楚稻中秋熟，珠玑椀面浮。",
            "已谙藜藿味，敢作稻粱谋。",
            "农业年年减，官征日日稠。",
            "凭谁寄焦饭，少慰倚门忧。"
        ],
        "title": "尝稻",
        "id": "1f61067a-fad1-489a-9678-d77bfa31976e"
    },
    {
        "author": "罗公升",
        "paragraphs": [
            "旧日方山子，凄凉寄一箪。",
            "虫声来倦枕，秋思入凭阑。",
            "已是肱三折，那堪指一弹。",
            "中宵更风雨，谁念客毡寒。"
        ],
        "title": "秋怀",
        "id": "8e693e76-24c2-4866-b30b-6f315cdaca59"
    },
    {
        "author": "罗公升",
        "paragraphs": [
            "诗工穷鬼妬，貌古俗人讥。",
            "达士何荣辱，闲官更是非。",
            "面无三已愠，身带一癯归。",
            "已试囊中法，春田玉正肥。"
        ],
        "title": "送刘玉田通判归山",
        "id": "c18cf993-3cb5-479b-b1fb-f2b59e6e1c35"
    },
    {
        "author": "罗公升",
        "paragraphs": [
            "入彀西山月，骊驹几属行。",
            "如君今又别，令我若为情。",
            "句入归舟好，蛩憎客梦成。",
            "梅边会相见，风树莫离声。"
        ],
        "title": "送同邸刘学古",
        "id": "e7a3738b-bf20-42c4-bd15-bb7d93975196"
    },
    {
        "author": "罗公升",
        "paragraphs": [
            "当年邹鲁地，弦诵久无声。",
            "刀笔迂颜闵，章缝羨甲兵。",
            "谷陵朝暮改，日月古今明。",
            "岁晚高皇帝，犹难致两生。"
        ],
        "title": "东平府文庙规模颇壮其中亦有儒生十数然无一可语者",
        "id": "360ec4f5-4d31-4842-ac8e-5d59f16f8bd6"
    },
    {
        "author": "罗公升",
        "paragraphs": [
            "十里南来道，初逢第一州。",
            "地因苏子重，江替老瞒羞。",
            "路转淮山□，天开楚岸浮。",
            "吾无赤壁赋，聊亦驾扁舟。"
        ],
        "title": "黄州",
        "id": "05271a95-3cf7-4ddf-ad26-31d115a5b3c7"
    },
    {
        "author": "罗公升",
        "paragraphs": [
            "旅食逄寒食，风声佐雨声。",
            "野坟犹有主，客舍若为情。",
            "家近心逾切，囊空眼便生。",
            "庐山如不过，此去信无名。"
        ],
        "tags": [
            "庐山"
        ],
        "title": "江州寒食",
        "id": "0a1e5938-40a6-44d3-9366-853454b30e5e"
    },
    {
        "author": "罗公升",
        "paragraphs": [
            "义气凌秋日，高怀亘海云。",
            "古人如取友，天下独逄君。",
            "暑退颜何似，书疏梦却勤。",
            "木瓜何以报，明月为君分。"
        ],
        "title": "寄萧高风",
        "id": "e5311ac1-e77a-490d-94e0-62b74b59cd7e"
    },
    {
        "author": "罗公升",
        "paragraphs": [
            "大父平生友，惟公意莫违。",
            "山嵇欣月托，张许竟同归。",
            "光岳留英笑，阳秋见是非。",
            "终天臣子泪，今日重沾衣。"
        ],
        "title": "挽何见山  其一",
        "id": "8fad74e8-d1d7-4f10-bb83-c199e5506f3c"
    },
    {
        "author": "罗公升",
        "paragraphs": [
            "试手闻絃化，焦头谕檄驰。",
            "鹏方从海运，鳌已戴山移。",
            "虚哭玄元庙，还赓鹫岭诗。",
            "寥寥岛中客，不负故王知。"
        ],
        "title": "挽何见山  其二",
        "id": "7fbdd35a-ac43-4230-b624-b0cafbb6cc28"
    },
    {
        "author": "罗公升",
        "paragraphs": [
            "世故年年别，人烟处处非。",
            "诗从出山俗，客已及门稀。",
            "凯入犹闻警，场登更苦饥。",
            "干坤多事在，未许制荷衣。"
        ],
        "title": "世故",
        "id": "2bf64d05-a9b2-4da6-9b1c-abf1dc5c7ded"
    },
    {
        "author": "罗公升",
        "paragraphs": [
            "雨急啼鸦切，山昏去客奔。",
            "窜身楚南极，独立郑东门。",
            "卜处无神珓，招余有断魂。",
            "死生毫髪事，不足累干坤。"
        ],
        "title": "辟地  其一",
        "id": "d34a1913-d529-423c-b9c3-bfa82e17b981"
    },
    {
        "author": "罗公升",
        "paragraphs": [
            "四海风涛日，谁欤柱急流。",
            "山东雄剧孟，蓟北化田畴。",
            "气静天阍晚，星沉戍角秋。",
            "如君关气数，宁不重嫠忧。"
        ],
        "title": "辟地  其二",
        "id": "2ee72e4f-c9b6-4475-b4ca-c138e933f8c4"
    },
    {
        "author": "罗公升",
        "paragraphs": [
            "斗粟将谁憾，关弓只自怜。",
            "竟成瓜蔓摘，深愧棣华翩。",
            "甘苦同三月，幽明冀百年。",
            "衰宗更如此，愁绝古松烟。"
        ],
        "title": "闻息有变",
        "id": "4a9c5315-b4d7-481c-812e-ced27cfe1350"
    },
    {
        "author": "罗公升",
        "paragraphs": [
            "乍喜平安报，俄增放逐愁。",
            "亲闱万里老，客境四时秋。",
            "意往形空在，诗成影自酬。",
            "东风巖濑在，不是欠扁舟。"
        ],
        "title": "得家问  其一",
        "id": "b4664846-a695-4aae-a2db-77f9ac80c5ba"
    },
    {
        "author": "罗公升",
        "paragraphs": [
            "万里平泉梦，谁怜创业难。",
            "已闻封树伐，敢惜赐书残。",
            "鹰击宁论饱，乌栖不奈寒。",
            "长平门下客，知复几任安。"
        ],
        "title": "得家问  其二",
        "id": "b99d2739-c1bb-4925-b85f-f1c5aac331f3"
    },
    {
        "author": "罗公升",
        "paragraphs": [
            "蓬莱宫阙五云端，太液冰澌不敢寒。",
            "须信帝家春事早，勾芒昨夜引春班。"
        ],
        "title": "春日皇帝阁  其一",
        "id": "4280955b-c442-4d8f-ae22-a13e0d3b304b"
    },
    {
        "author": "罗公升",
        "paragraphs": [
            "太液池边数树红，年年先得占春风。",
            "那知万物含仁义，都在君王一笑中。"
        ],
        "title": "春日皇帝阁  其二",
        "id": "e3f9e585-8283-44aa-a439-be1af104f555"
    },
    {
        "author": "罗公升",
        "paragraphs": [
            "化日舒长万国陶，南风古韵入絃高。",
            "天心广大干坤小，添得神游一两遭。"
        ],
        "title": "端午皇帝阁",
        "id": "27ec4f98-afee-4195-87ec-67de4d87dc9d"
    },
    {
        "author": "罗公升",
        "paragraphs": [
            "坤元布气本无私，载物功深世不知。",
            "天上春回椒殿暖，春风才入万年枝。"
        ],
        "title": "春日皇后阁",
        "id": "b0580c72-0adc-4964-956c-510bef4b6b8c"
    },
    {
        "author": "罗公升",
        "paragraphs": [
            "君王著意在经帷，无复琼林宴赏时。",
            "从此六宫休鬬草，碧纱窗下读毛诗。"
        ],
        "title": "春日夫人阁",
        "id": "5ac8ab8c-4793-4ad6-a2bd-cc097076750d"
    },
    {
        "author": "罗公升",
        "paragraphs": [
            "黄金角黍照盘明，秋月弓湾鬬彩赢。",
            "应是君王方右武，内家仙子亦知兵。"
        ],
        "title": "端午夫人阁",
        "id": "644572f6-78f2-490c-a3d1-152ca9f0c79a"
    },
    {
        "author": "罗公升",
        "paragraphs": [
            "夫戍关西妾在东，东西何处望相从。",
            "只应两处秋宵梦，万一关头得暂逢。"
        ],
        "title": "戍妇",
        "id": "115b30ea-58f1-43b3-8bf9-90f439c654b4"
    },
    {
        "author": "罗公升",
        "paragraphs": [
            "竹叶垂黄雨露偏，羞缘买赋费金钱。",
            "有缘会有承恩日，莫遣蛾眉减去年。"
        ],
        "title": "和宫怨",
        "id": "fc583a50-c7dd-4df9-87ee-2c288c64d23d"
    },
    {
        "author": "罗公升",
        "paragraphs": [
            "人在幽窗柳在阑，楼头杜宇一声残。",
            "梦魂惊断梨花月，寂寞五更风雨寒。"
        ],
        "title": "春晚",
        "id": "32b44b17-cb8a-4d75-a514-a426b0079e86"
    },
    {
        "author": "罗公升",
        "paragraphs": [
            "白刃交飞楼下楼，却教骑马逐吴钩。",
            "江南此去无消息，只听鸿声认妾愁。"
        ],
        "title": "客楼次韵单中怨",
        "id": "21c246c1-96c7-4764-b5ab-8fe2b2f5c209"
    },
    {
        "author": "罗公升",
        "paragraphs": [
            "绛桥孤掀压星斗，阑干回首干坤小。",
            "不知金井晚月寒，鹤弄一声春梦晓。"
        ],
        "title": "梦中作",
        "id": "32ff9045-06a4-44db-8215-bbbf8897fe38"
    },
    {
        "author": "罗公升",
        "paragraphs": [
            "燕丹余风被朔野，男女无别身益荣。",
            "谁云乃祖驺虞化，却自鹊巢行露生。"
        ],
        "title": "读史  其一",
        "id": "80d5452a-19d1-4a89-8c79-44a6e4e98163"
    },
    {
        "author": "罗公升",
        "paragraphs": [
            "太初结绳制自好，庖牺仓颉计益疏。",
            "拓跋小羌行国字，钟山丞相著新书。"
        ],
        "title": "读史  其二",
        "id": "c1d52208-2496-4f30-9564-5ab3162444b1"
    },
    {
        "author": "罗公升",
        "paragraphs": [
            "桂花无主亦清秋，荞麦为谁先白头。",
            "萤不照身常隠见，鸥燕求世自沈浮。"
        ],
        "title": "秋日有感",
        "id": "623ba114-6761-437a-8fed-feb3707020f9"
    },
    {
        "author": "罗公升",
        "paragraphs": [
            "江左诸人未易轻，驰驱犹欲致中兴。",
            "后人只说清谈误，并与清谈已不能。"
        ],
        "title": "金陵",
        "id": "2bcd6c6e-afd5-4305-ab1b-099c513456d7"
    },
    {
        "author": "罗公升",
        "paragraphs": [
            "琼姬羽化归天去，花后香销扫地空。",
            "要觅扬州旧风物，夕阳禅智立秋风。"
        ],
        "title": "扬州",
        "id": "2b4db459-4825-4a00-bbc5-c4afaf36171d"
    },
    {
        "author": "罗公升",
        "paragraphs": [
            "五月征裘路五千，长安疑在北辰边。",
            "故园归梦西风冷，明日陵州正觅船。"
        ],
        "title": "陵州",
        "id": "28de3a8c-4922-41ab-82b6-aabf598d1fb0"
    },
    {
        "author": "罗公升",
        "paragraphs": [
            "车骑将军结束新，长安那记昔年身。",
            "南来尽是干名者，无复平阳下泪人。"
        ],
        "title": "有感  其一",
        "id": "7d1105a4-3d64-4692-b5a6-1c55c355b256"
    },
    {
        "author": "罗公升",
        "paragraphs": [
            "龙首黄扉老大臣，婆娑听履上星辰。",
            "西风一点违天血，同是先朝拣拔人。"
        ],
        "title": "有感  其二",
        "id": "5d47bf08-2b0e-4d83-93f7-43257f8bc21d"
    },
    {
        "author": "罗公升",
        "paragraphs": [
            "主父变服强公叔，魏武迁都违众臣。",
            "战国犹有知礼士，后世还同问俗人。"
        ],
        "title": "燕城读史  其一",
        "id": "5b0fd009-bf37-41cb-a4f4-f1213730cfc2"
    },
    {
        "author": "罗公升",
        "paragraphs": [
            "敖仓转粟走天下，山积云委如蒿蓬。",
            "子孙粒粟不到日，留与楚汉争英雄。"
        ],
        "title": "燕城读史  其二",
        "id": "4563429d-3649-41ee-bab2-a539974043f3"
    },
    {
        "author": "罗公升",
        "paragraphs": [
            "始皇渡江项籍笑，魏朝失政高欢讥。",
            "奸雄觇国自有在，岂必儒者能知几。"
        ],
        "title": "燕城读史  其三",
        "id": "362849b8-ed46-4b48-a8a2-2d1cc856f3a8"
    },
    {
        "author": "罗公升",
        "paragraphs": [
            "秦王手创万世业，四海不足充侈心。",
            "孝文田家眼孔小，露台欲作悭百金。"
        ],
        "title": "燕城读史  其四",
        "id": "d1e131ba-b6c5-4c17-9ac1-8535fa35f3e7"
    },
    {
        "author": "罗公升",
        "paragraphs": [
            "辽佐遣戍函谷举，平怀构兵江都亡。",
            "秦隋失道自速死，可是东海真不祥。"
        ],
        "title": "燕城读史  其五",
        "id": "19f8ff7a-46b4-40b9-8290-35b5a68d6622"
    },
    {
        "author": "罗公升",
        "paragraphs": [
            "千秋一言致宰相，匈奴已谓朝廷轻。",
            "那知汉家有故事，倒取屠贩居公卿。"
        ],
        "title": "燕城读史  其六",
        "id": "b7d91e19-5a5e-4f3f-83b0-4bd0cefe68d5"
    },
    {
        "author": "罗公升",
        "paragraphs": [
            "申屠蹶张一健卒，欲斩嬖幸尊朝廷。",
            "如何董贤小竖子，迨退宰辅如优伶。"
        ],
        "title": "燕城读史  其七",
        "id": "cc607f66-6db5-4e9a-82c9-a4eafd49a19d"
    }
]
    }
]