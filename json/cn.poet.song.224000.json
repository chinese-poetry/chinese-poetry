[
    {
        "author": "王奕",
        "paragraphs": [
            "耕民昧帝力，焉用典与谟。",
            "奈何降衷後，气禀分贤愚。",
            "天锡孔孟氏，一整绰有余。",
            "廓哉邹鲁地，良足容轩车。",
            "皇皇七十国，辙迹何区区。",
            "谁知百世下，流作章句儒。",
            "掌股弄神器，敝屣直弃如。",
            "遂令桐梓地，尽化荆棘涂。",
            "昏林畏馋啖，秉烛来趋隅。",
            "巫咸倘可问，为我还其初。"
        ],
        "title": "金余元遗山来拜祖庭有纪行十首遂倚歌之先後殊时感慨一也 和元遗山九首",
        "id": "5183e87b-50e3-4b71-885b-ada283300cda"
    },
    {
        "author": "王奕",
        "paragraphs": [
            "人惟君与师，得在天地间。",
            "蜂蚁失所主，生息决不蕃。",
            "逐日渴未死，顾影悲余年。",
            "平生东鲁心，皓首瞻圣贤。",
            "上下二千载，历历观遗镌。",
            "惜哉数墨子，想像成虚传。",
            "十章纪大略，尽和遗山篇。",
            "忠肠搅葵漆，喉棘不忍言。",
            "持归刻瑘石，何□勒燕然。"
        ],
        "title": "金余元遗山来拜祖庭有纪行十首遂倚歌之先後殊时感慨一也 和元遗山十首",
        "id": "216738e5-039a-4be6-9f38-c745409b10a2"
    },
    {
        "author": "王奕",
        "paragraphs": [
            "封禅七十二，万古事未了。",
            "两仪一开辟，三观几昏晓。",
            "自昔祖龙来，讫今歌凤鸟。",
            "吾尝登东山，鲁亦未可小。"
        ],
        "title": "和杜少陵望岳一首",
        "id": "213c53fb-85a0-4c3b-a57b-5d855cf8c79c"
    },
    {
        "author": "王奕",
        "paragraphs": [
            "泰山天地极，邹鲁圣贤关。",
            "周匝二千里，卓然位其间。",
            "五文合泗水，八荒无竞山。",
            "扶舆清淑运，日夜何曾闲。",
            "尼山连峄阜，岂徒翠浮鬟。",
            "轩辕与羲皞，孔孟垂曾颜。",
            "正气尽此出，高哉其可攀。"
        ],
        "tags": [
            "泰山"
        ],
        "title": "和李太白泰山一首",
        "id": "4b9adca7-8447-4f44-ae5b-d4a917998f1e"
    },
    {
        "author": "王奕",
        "paragraphs": [
            "我来拜邹鲁，舟过歌凤台。",
            "登峄仰东蒙，自谓高矣哉。",
            "及登东山顶，天级真难阶。",
            "河渎走罅漏，嵪陵塌埏垓。",
            "己大物自小，夙学得所谐。",
            "圣贤分地步，高下随其材。",
            "于道既有觉，沿崖剔碑苔。",
            "七十二君者，谬迷良可哀。",
            "王侯哄蚁穴，休王滋无涯。",
            "三千六百朞，治忽知几回。",
            "悠哉身後史，聊尔生前杯。",
            "大块囿躯殻，客气行风雷。",
            "神功一收敛，非去亦非来。",
            "试出亭毒表，岱峰赤微埃。",
            "安得铁柄箒，埽尽兀突堆。",
            "上下一无极，释然畅虚怀。",
            "平明下山去，天门挂芒鞋。",
            "金童玉女夹道迎，鸾铃凤翟红云开。",
            "道逢明复与守道，拊肩携手歌崔嵬。",
            "谓予如欲看白日，请骑黄鹄同上无色空界外。",
            "苍梧帝子正与彼，倏忽混沌高卧真蓬莱。"
        ],
        "title": "和元遗山太山古句",
        "id": "9608a045-2769-404e-8e71-b04d888b2853"
    },
    {
        "author": "王奕",
        "paragraphs": [
            "大地山河合九州，秋风吹起故乡愁。",
            "洛山冉冉机云出，汉水潇潇巡远羞。",
            "东望海连甘露寺，北来诗满镇江楼。",
            "金台万里天门杳，且问东津汶上舟。"
        ],
        "title": "和赵若伦旧题多景楼",
        "id": "b33fce59-7646-4839-8834-97aa49056801"
    },
    {
        "author": "王奕",
        "paragraphs": [
            "老了英雄费了吟，鹿儿化马不消寻。",
            "死生寿夭苍生命，治乱存亡上帝心。",
            "嶓冢西来山叠叠，焦金东望海深深。",
            "眼前参透坎中画，始识恒河只寸涔。"
        ],
        "title": "和罗隠诗再题多景楼",
        "id": "45622d29-5001-4bae-bfe6-de75183d2437"
    },
    {
        "author": "王奕",
        "paragraphs": [
            "一合干坤气脉连，蜜甜本不拣中边。",
            "几千万劫本同此，百八十年何间然。",
            "北固英雄前去古，中原文献後来贤。",
            "老怀登此成欣感，日落苍梧生紫烟。"
        ],
        "title": "和卢疎斋多景楼韵",
        "id": "934c1ca6-a5fb-49f9-9bed-f1936f5e69bd"
    },
    {
        "author": "王奕",
        "paragraphs": [
            "杜老当年识恨遗，与天争汉死奚疑。",
            "伏羱犹忆分三日，老骥空悲混一时。",
            "往事竟随东逝水，新题全是北来诗。",
            "如今多景楼头酒，免得诸公赋黍离。"
        ],
        "title": "题北固亭",
        "id": "263341d1-0afe-450d-8fb4-cbe44c99067a"
    },
    {
        "author": "王奕",
        "paragraphs": [
            "甲子三千六百朞，此山崒嵂起何时。",
            "雄吞海渎金狮子，霸断吴门铁犍儿。",
            "水镜照空三国恨，浪鼋撞破六朝悲。",
            "後来尽有无穷事，留与他年再赋诗。"
        ],
        "title": "题焦山吸江亭",
        "id": "a1e21fbf-57ac-4b0f-b47e-d787d723e05e"
    },
    {
        "author": "王奕",
        "paragraphs": [
            "锁断长江铁户门，风帆云海几朝昏。",
            "能依佛教绵遗址，大胜焦家裕後昆。",
            "鹤骨已仙羲帖在，鳌身不动米碑存。",
            "住山传得文殊印，遮莫前身是了元。"
        ],
        "tags": [
            "长江"
        ],
        "title": "题焦山客位",
        "id": "a7f685b4-2bf1-43af-978f-9f90b1cfafac"
    },
    {
        "author": "王奕",
        "paragraphs": [
            "谁橐红炉铸宝刀，辟开太极奠金鳌。",
            "尾摇光岳星辰转，背负干坤日月劳。",
            "潮落潮生通气息，帆来帆去动毫毛。",
            "不知南北车书混，此际翻身第几遭。"
        ],
        "title": "题金山金鳌阁",
        "id": "9d9b598c-3e8c-4097-8af0-ca4acd074db5"
    },
    {
        "author": "王奕",
        "paragraphs": [
            "老臣将略服先零，撑拓淮江五十年。",
            "不把壑舟移半夜，未应杞国坠中天。",
            "父奢既不惭诸葛，子括胡为愧仲连。",
            "节义功名父兄在，摩挲丰碣重潸然。"
        ],
        "title": "书赵忠靖公祠堂",
        "id": "12e5dde8-af46-4ee1-9c68-e223045dbef2"
    },
    {
        "author": "王奕",
        "paragraphs": [
            "仙去琼花不见根，津桥明月共谁论。",
            "百余载作江藩翰，十几年来蓟户门。",
            "淮海楼头诸老眼，平山堂外六军魂。",
            "翻愁吴楚空遗彦，作史无人岁月昏。"
        ],
        "title": "到扬州",
        "id": "c6173bd2-837b-4677-a10d-5d1cbb4f2ff3"
    },
    {
        "author": "王奕",
        "paragraphs": [
            "半生书剑走闽瓯，三十年前欠此游。",
            "赤脚有心尊鲁国，白头无力赋扬州。",
            "花明靴巷新番市，草暗城隅旧敌楼。",
            "桥上更无何逊迹，梅花明月为谁留。"
        ],
        "title": "题维扬",
        "id": "0f175edd-2916-456e-8b6a-968074a7a78b"
    },
    {
        "author": "王奕",
        "paragraphs": [
            "黄龙峰顶接天高，下视尘寰走猬毛。",
            "坤野未能休血战，鼎湖谁复恋乌号。",
            "一杯彭蠡空浮泪，万里长江漫激涛。",
            "安得驾虬鞭霹雳，涨翻溟渤洗腥臊。"
        ],
        "tags": [
            "长江"
        ],
        "title": "登黄龙峰",
        "id": "cb4420d0-500b-4ba5-986e-67e6525ea177"
    },
    {
        "author": "王奕",
        "paragraphs": [
            "丰碑大字极誉扬，并祀渊明与狄梁。",
            "宇宙事皆吾己分，君臣义亦本天常。",
            "休官彭泽当存晋，取日虞渊合为唐。",
            "自是後人无远识，不知遗臭与流芳。"
        ],
        "title": "题陶狄二贤祠",
        "id": "35613eb2-f65b-4cf9-a410-5173e58566f0"
    },
    {
        "author": "王奕",
        "paragraphs": [
            "已曾采石酹诗仙，又拜书岩荐菊泉。",
            "京口火头纔负乘，柴桑处士便归田。",
            "驰驱名并诸公驾，尸祝谁碑百世贤。",
            "近代从容人死义，後先二尹合俱传。"
        ],
        "title": "彭泽新县靖节祠",
        "id": "2fa97f68-245c-4a79-a943-9527ef2dec4c"
    },
    {
        "author": "王奕",
        "paragraphs": [
            "丸中日月妙推移，纔过三千六百朞。",
            "霁月光风无尽藏，不应便黑小圈儿。"
        ],
        "title": "四绝呈周月湖  其一",
        "id": "2a7120fe-b07a-4ec4-b043-7e95e5c01d75"
    },
    {
        "author": "王奕",
        "paragraphs": [
            "不画修眉不易妆，箧中犹是主衣裳。",
            "起观疆宇皆周土，只有西山尚属商。"
        ],
        "title": "四绝呈周月湖  其二",
        "id": "4dcef8b5-d5cc-4ac5-b7d1-7805b54c564c"
    },
    {
        "author": "王奕",
        "paragraphs": [
            "君住山阳岸口矶，风帆雨驿去如飞。",
            "十年多少金台客，曾有沿津问泗沂。"
        ],
        "title": "四绝呈周月湖  其三",
        "id": "97baabb8-098d-4d7f-95f1-df659b411d32"
    },
    {
        "author": "王奕",
        "paragraphs": [
            "草带粘天只辨星，燧楼尽化作邮亭。",
            "柳桥梅驿多来使，只寄山中养鹤经。"
        ],
        "title": "四绝呈周月湖  其四",
        "id": "58311cc4-9a74-46e0-bcc9-6bc44888dd84"
    },
    {
        "author": "王奕",
        "paragraphs": [
            "应是鹃花笑口开，火头天子果何哉。",
            "远公满眼沽春酒，引杀陶潜不肯来。"
        ],
        "title": "鹤林寺绝句",
        "id": "834d733b-1c8d-4991-8744-e817d09f5af6"
    },
    {
        "author": "王奕",
        "paragraphs": [
            "周纪唐纲一线间，旋干容易转坤难。",
            "不将庙祔来雄辨，焉得宗祧可再安。",
            "国事固当元老定，德碑留与具臣看。",
            "寄言彭泽亲民者，须学好人为好官。"
        ],
        "title": "题彭泽旧县狄梁公祠",
        "id": "fd7f8052-0c2e-4985-8a5a-a3ddd9233b47"
    },
    {
        "author": "王奕",
        "paragraphs": [
            "西风策策麦花凉，重把新诗自品量。",
            "禽不为人音自好，路因无驿里偏长。",
            "百年白发空前辈，两载黄花笑异乡。",
            "归去玉瑘牢闭户，莫教旧隠姓名香。"
        ],
        "title": "题小蒜岭",
        "id": "84622356-e155-4e02-818a-9769acc5636f"
    },
    {
        "author": "王奕",
        "paragraphs": [
            "少小从师读鲁书，几回掩卷想风雩。",
            "得游邹鲁圣贤地，谁创华夷道德涂。",
            "地势虽然有离合，脚跟却莫放模糊。",
            "不知江右明经士，曾识春秋两字无。"
        ],
        "title": "归途有感",
        "id": "27662ca4-30f3-4577-af8b-6cecb2547cea"
    },
    {
        "author": "王奕",
        "paragraphs": [
            "驿堠珠连辏北燕，西风落日几枝蝉。",
            "唐仪汉令碑上下，楚馆秦邮世後先。",
            "新柳不知迎送事，短藜聊信去来缘。",
            "如今亭长皆民尹，那复圯桥更授编。"
        ],
        "title": "题池州邮亭",
        "id": "bebd5687-72af-4c47-a93f-c78083285f0b"
    },
    {
        "author": "王奕",
        "paragraphs": [
            "蚩尤一梦四千年，涿鹿如今又不然。",
            "栅上悬丝重放下，草门朽骨尚高眠。",
            "升乌沉兔人今古，点鹊痴蝉事後先。",
            "醉插黄花供一笑，谁知吟客是乔仙。"
        ],
        "title": "九月申屠伯骥同饮寿张蚩尤冢上",
        "id": "d2d6fa19-5db3-4b15-b2a6-87c53f91ae84"
    },
    {
        "author": "王奕",
        "paragraphs": [
            "大极何年诞帝孙，中居岱岳镇干坤。",
            "三千余载昭明代，七十二君来至尊。",
            "鲁甸齐邱雄地势，秦松汉柏护天门。",
            "兵尘不动绵香火，万里车书寿一元。"
        ],
        "tags": [
            "泰山"
        ],
        "title": "题泰山仁安殿壁",
        "id": "6e85b476-35ec-45b8-8353-c26fde4895d7"
    },
    {
        "author": "王奕",
        "paragraphs": [
            "尼山拜了又何求，驰骛中原作壮游。",
            "泰岱峰头观日出，汶阳城外看河流。",
            "朝吟阚县蚩尤冢，暮醉新州太白楼。",
            "从此不消删白发，留归江上对眠鸥。"
        ],
        "title": "新州枕上有感二首  其一",
        "id": "edc261b9-396a-420a-845a-a818d199c938"
    },
    {
        "author": "王奕",
        "paragraphs": [
            "岱岳名山天下无，老来游玩易嗟吁。",
            "帝孙池畔秦松老，圣母祠前汉柏孤。",
            "古篆蚀苔悲建武，漫碑宿草忆祥符。",
            "逢人不解从头数，牢记山名画作图。"
        ],
        "title": "新州枕上有感二首  其二",
        "id": "b1ab1e6f-1ec0-4041-a4cd-19aa66cd113a"
    },
    {
        "author": "王奕",
        "paragraphs": [
            "江右书生枉白头，杖藜始得北山游。",
            "手摩红日登三观，袖拂黄埃看九州。",
            "及下诚明真气貌，方知岁月老春秋。",
            "更须梓就诸公什，焰焰声名万古留。"
        ],
        "title": "和遗山呈太山倪布山真人",
        "id": "ff81b442-9d88-4482-adf3-e2a3904dd9d7"
    },
    {
        "author": "王奕",
        "paragraphs": [
            "世家矫矫汉申屠，博古通今命世儒。",
            "豪杰雅知真北学，扶摇久已作南图。",
            "扬州台近催骑鹤，阚水秋深尚忆鲈。",
            "好载白云同一出，檐头新港即荣涂。"
        ],
        "title": "呈申屠御史忍斋二首  其一",
        "id": "c491d38e-137c-44ba-bef8-df525e561239"
    },
    {
        "author": "王奕",
        "paragraphs": [
            "壮游久负子长才，斥鷃几成困草莱。",
            "千载幸逢皇极运，两生端为圣门来。",
            "谁知白发余年健，得共黄花笑口开。",
            "明日西风归棹远，怀人空忆古罇罍。"
        ],
        "title": "呈申屠御史忍斋二首  其二",
        "id": "5eac7871-9814-4890-a99c-925655aa4476"
    },
    {
        "author": "王奕",
        "paragraphs": [
            "当年雪片大如席，独立楼头有此翁。",
            "集霰已知漫大地，行窗转觉舞回风。",
            "洛阳公子衾谁共，姑射仙人梦不同。",
            "且倚玉栏看世界，郢歌一曲月明中。"
        ],
        "title": "次韵上雪楼程侍御",
        "id": "49980ffa-dca4-4173-b603-218c45b398b6"
    },
    {
        "author": "王奕",
        "paragraphs": [
            "自笑灵龟久不灵，巧逢天地换清宁。",
            "典型顿觉空诸老，肝膈未能忘六经。",
            "朔雪渐深头转白，洛山虽远眼还青。",
            "杏坛寂寂遗音在，靠得汾亭有父兄。"
        ],
        "title": "别宣尉王中斋",
        "id": "5077979c-693a-405c-b0dc-578ad8626893"
    },
    {
        "author": "王奕",
        "paragraphs": [
            "康庐崒嵂撑青空，五峰下有神仙翁。",
            "黄金为佩白玉琐，跨虹飞上燕台穹。",
            "紫垣苍琐白日静，薇花韵的明丹衷。",
            "帝谓公田久不井，为提明月江西东。",
            "某邱某壑无隠耳，贮见汉庾堆陈红。",
            "周官六典冢宰事，有功𤱶亩方为忠。",
            "蹇予落魄不耕子，半生煮字悲吟穷。",
            "盖头不思恋茅屋，负笈远拜夫子宫。",
            "黄河泰华幸一见，于人须识欧阳公。",
            "枯根纤芥尽收拾，药笼未必遗芳藭。",
            "品题愿借燕许笔，可以报德歌豳风。"
        ],
        "title": "贽见五峰燕先生",
        "id": "c78a3221-0664-44d6-8374-686e65c4c825"
    },
    {
        "author": "王奕",
        "paragraphs": [
            "发燥闻君响泮宫，玉溪旴水限西东。",
            "惜哉宴罢瑶池晚，乃在崇台拜下风。"
        ],
        "title": "再和韵上石塘吴  其一",
        "id": "364486b1-ebfe-4073-bc15-7c3ec95d1e24"
    },
    {
        "author": "王奕",
        "paragraphs": [
            "不能随调转商宫，独抱瑶琴过鲁东。",
            "霜满乌庭无过雀，非君谁与借东风。"
        ],
        "title": "再和韵上石塘吴  其二",
        "id": "178a7ea7-b2f8-4adc-89cf-ba45abbd327e"
    },
    {
        "author": "王奕",
        "paragraphs": [
            "人心六籍未尝焚，千古师存道亦存。",
            "见说汶阳官路口，几年鞍马上君门。"
        ],
        "title": "再和韵上石塘吴  其三",
        "id": "bb1f5faf-1e69-456c-a22e-c366c6bc70ca"
    },
    {
        "author": "王奕",
        "paragraphs": [
            "破笈兵韬久已焚，床头仅有易书存。",
            "一观周礼归来後，依旧白云深闭门。"
        ],
        "title": "再和韵上石塘吴  其四",
        "id": "0dcc88f1-3072-4508-9bcf-3fb108430c84"
    },
    {
        "author": "王奕",
        "paragraphs": [
            "鳌转山空海失深，仙人抱月自高吟。",
            "春秋两字尊王义，皇极一编经世心。",
            "千载文声扶学校，万年史笔寄山林。",
            "太邱古矣元龙老，天寿先生续正音。"
        ],
        "title": "见陈月观二首  其一",
        "id": "b31d3d19-5c9d-4fa0-a8ed-4d8ad0709f8c"
    },
    {
        "author": "王奕",
        "paragraphs": [
            "仲尼日月几曾昏，自古君师岂必存。",
            "水陆三千游圣域，风云万里望天阍。",
            "燕台接武何多隗，吴国孤骞未见云。",
            "观上又分明月影，漫漫长夜与谁论。"
        ],
        "title": "见陈月观二首  其二",
        "id": "fea22ff1-d748-4cb9-aa0e-59019e4d0c5a"
    },
    {
        "author": "王奕",
        "paragraphs": [
            "尝笑蓝仙踏踏歌，极知感慨欲如何。",
            "檐头白日苍生共，到了圣贤分得多。"
        ],
        "title": "五绝呈李惟学山长  其一",
        "id": "b4422563-8a62-4642-a4df-a864730800cc"
    },
    {
        "author": "王奕",
        "paragraphs": [
            "铸金为蠡声犹泯，磨石为碑字亦漫。",
            "杂杂万形归五化，烬余方策更长存。"
        ],
        "title": "五绝呈李惟学山长  其二",
        "id": "c3b3ec34-526d-4ff4-84c3-e31c436a9b08"
    },
    {
        "author": "王奕",
        "paragraphs": [
            "朝餐暮饮逐尘寰，清镜无情不驻颜。",
            "千古菊泉香火地，名贤多是靠名山。"
        ],
        "title": "五绝呈李惟学山长  其三",
        "id": "5e1ec63e-6693-4b21-b745-d79c271e851b"
    },
    {
        "author": "王奕",
        "paragraphs": [
            "星气西流一掷梭，起看斗柄夜如何。",
            "篝灯急了床头易，明发开门事又多。"
        ],
        "title": "五绝呈李惟学山长  其四",
        "id": "58e53818-762d-4350-ac72-c7504b6cab7d"
    },
    {
        "author": "王奕",
        "paragraphs": [
            "只影随阳逐稻粱，故山元自富苍筤。",
            "孤雄不作山梁梦，晚岁收声在凤冈。"
        ],
        "title": "五绝呈李惟学山长  其五",
        "id": "143dd904-5dbe-42c5-8be1-3f1c06ec43f2"
    },
    {
        "author": "王奕",
        "paragraphs": [
            "元田种玉不传方，春去春来野自香。",
            "雁入燕云丹未反，笑援明月醉山阳。"
        ],
        "title": "呈招讨李春野  其一",
        "id": "fdb464d5-3505-41ca-89f4-a3d5819ec7fe"
    },
    {
        "author": "王奕",
        "paragraphs": [
            "袖拂徂徕涉太峰，曾同太白舞西风。",
            "归程鹤瘦扬州远，着访吾宗太乙翁。"
        ],
        "title": "呈招讨李春野  其二",
        "id": "c3a58616-2d58-4ef3-943c-4bf8b0819202"
    },
    {
        "author": "王奕",
        "paragraphs": [
            "岳到东原掌样平，南州师友树高名。",
            "圣人门户三千教，老子胸怀百万兵。",
            "学要绝时须着继，道逢夷处不消争。",
            "凤池乌府皆余事，急拯苍生作九京。"
        ],
        "title": "和中丞徐容斋贯户维扬",
        "id": "1ba8f01b-938e-4559-be64-08af57d45688"
    },
    {
        "author": "王奕",
        "paragraphs": [
            "笑认鸾江旧佑环，大槐梦觉已无关。",
            "看花要在雪霜里，品士莫于文字间。",
            "乌府清风如有约，鹤楼明月不教闲。",
            "直须存活苍生了，却把丹囊贮九还。"
        ],
        "title": "和申屠忍斋隶籍秦邮韵呈苟治书生",
        "id": "0cca357a-a100-4f12-9602-7bd19180960b"
    },
    {
        "author": "王奕",
        "paragraphs": [
            "湖天澹澹湖水碧，湖风冉冉湖云收。",
            "湖白几顷菰米地，湖汊几折芦花洲。",
            "几千万劫走尽夜，三十六镜磨春秋。",
            "江南狂客归自鲁，骑馿载酒游文游。",
            "文游已落钟鼓界，斯文丧矣游人羞。",
            "蚌胎明月吸莘老，鸦背落日悲少游。",
            "东坡双井化异物，神光奕奕穿斗牛。",
            "文章不逐岁月老，精爽常与天地流。",
            "赏心倘得际美景，薄才自许追前修。",
            "安得老米鸡距笔，生绡百疋横戈矛。",
            "守台旧卒年九十，颐隠于脐肩过头。",
            "六十年前边鄙事，且言且泣气咽喉。",
            "甚言秦欲帝万世，据此要地置急邮。",
            "海田陵谷无定在，如今非项亦非刘。",
            "王生感慨重抵掌，惊起一片湖中鸥。",
            "鸥飞没入翠烟里，干坤纳纳归双眸。",
            "何当飞出天壁外，春风吹散眉峰愁。"
        ],
        "title": "登秦邮文游亭天壁亭长歌",
        "id": "dfe9a9a9-9481-485e-b663-b4c77b426740"
    },
    {
        "author": "王奕",
        "paragraphs": [
            "孤风吹黄鹄，远客归自鲁。",
            "瓣香拜公坟，梁月重凄楚。",
            "比曾登太山，依韵踵遐武。",
            "生平景仰心，兹夕遂亲覩。",
            "何地无青山，何人无黄土。",
            "艳艳谪仙翁，配月照今古。",
            "惜哉生死世，于道竟无补。",
            "世乏蹈海人，此事与谁语。",
            "徘徊暮云亭，玄蝉诉轻暑。"
        ],
        "title": "庚寅五月十二日偕赵平甫拜采石神霄宫太白坟",
        "id": "13b8863b-41bd-4f62-98a8-62c163d59ce3"
    },
    {
        "author": "王奕",
        "paragraphs": [
            "芦笔书空兮风凄凄，竹墨泌地兮雨垂垂，青枫黑塞兮梦公者谁。"
        ],
        "title": "登青山太白墓文并歌",
        "id": "082fb0ba-e73b-48f2-823a-4e35ea0aaaf1"
    },
    {
        "author": "王奕",
        "paragraphs": [
            "青青者山，并祠其间。",
            "郭李遐矣，高义莫攀。"
        ],
        "title": "青山二章章四句  其一",
        "id": "f6ad8f95-17d2-405e-99f0-0376a22413be"
    },
    {
        "author": "王奕",
        "paragraphs": [
            "山之青青，策蹇来经。",
            "千古一日，二公之灵。"
        ],
        "title": "青山二章章四句  其二",
        "id": "9158e030-5178-4144-838c-c3c1d0f990ac"
    },
    {
        "author": "王奕",
        "paragraphs": [
            "呜呼，典午去矣，柴桑归矣，黄花老矣，征士卒矣。",
            "尚飨。"
        ],
        "title": "彭泽祭陶靖节祠",
        "id": "6dbd3bd0-08f0-462f-ac4a-aabcbb689999"
    },
    {
        "author": "王奕",
        "paragraphs": [
            "皇天久矣眼垂青，盼盼先生此一行。",
            "遗表不随诸葛死，离骚长伴屈原清。",
            "两生无补秦兴废，一出诚关鲁重轻。",
            "白骨青山如得所，何消儿女哭清明。"
        ],
        "title": "谢叠山先生己丑九月被执北行闽士以诗送之倚歌以饯  其一",
        "id": "14370078-38a5-4327-a6ec-6a57815b0c7a"
    },
    {
        "author": "王奕",
        "paragraphs": [
            "襄汉无人替一肩，遂令杞国坠青天。",
            "是谁铸此一大错，此事公知三十年。",
            "尽爱中都为宰相，岂知上界有神仙。",
            "纵饶不返南飞翼，也合津桥化血鹃。"
        ],
        "title": "谢叠山先生己丑九月被执北行闽士以诗送之倚歌以饯  其二",
        "id": "3c95ca9e-2969-4283-a46e-c237811acd9b"
    },
    {
        "author": "王奕",
        "paragraphs": [
            "收敛眉山草木英，心潜羲孔与时行。",
            "浣花杜老惊人句，采石虞公贯日诚。",
            "合上燕台为上宰，暂劳楚泮领诸生。",
            "沉吟敬义堂中句，莫赎豪狂祢正平。"
        ],
        "title": "淮安路教谢西溪己丑二月饮叠山于敬义堂有诗後三月仆至西溪见示时叠山已行矣",
        "id": "5750daa1-1dc9-4f9b-b00c-f6df99eee5f9"
    },
    {
        "author": "王奕",
        "paragraphs": [
            "一水西来衣带然，界开北极与南天。",
            "轨文龃龉二百载，豪杰疏违几十年。",
            "幸际干戈屯祸极，挽回礼乐泰和先。",
            "酒廉米贱山阳郡，多少吟仙与醉仙。"
        ],
        "title": "和叠山到山阳郡学四诗  其一",
        "id": "ef0bb75b-999c-408d-8cd0-fe93b406690d"
    },
    {
        "author": "王奕",
        "paragraphs": [
            "龆时蠹简剔残灰，皓首谁知吻带埃。",
            "负笈有机尊鲁国，扣阍无力上燕台。",
            "茹芝四皓还须出，绵蕞两生终不来。",
            "中道喜逢倾盖友，相携一笑亦奇哉。"
        ],
        "title": "和叠山到山阳郡学四诗  其二",
        "id": "bed4c88f-6b5f-472b-983a-08fe306c3d73"
    },
    {
        "author": "王奕",
        "paragraphs": [
            "神仙无药可医狂，未死男儿未易量。",
            "东海水应随血碧，西山薇亦逐名香。",
            "君臣分义如能尽，天地鬼神终不忘。",
            "自有人心香火在，不消畏垒与桐乡。"
        ],
        "title": "和叠山到山阳郡学四诗  其三",
        "id": "3040db4f-2f0e-44d1-ba66-e866d4b9567e"
    },
    {
        "author": "王奕",
        "paragraphs": [
            "一代英雄不数人，百年聚散重伤神。",
            "歌阑牛角天还晓，铎振鳣堂道又春。",
            "泗水尼山圣贤地，江云楚月去来宾。",
            "淮安荡荡朝天路，附骥新吟莫厌频。"
        ],
        "title": "和叠山到山阳郡学四诗  其四",
        "id": "621c09a9-a08b-41cc-a18f-bd91edad8db1"
    },
    {
        "author": "王奕",
        "paragraphs": [
            "声名如此付杯羹，满腹琅玕不得呈。",
            "诺士倘能如孔子，杀身未必死盆成。",
            "骨埋北壤名山重，冤入南天上帝惊。",
            "当日刀圭成谩尔，金华仙籍再书名。"
        ],
        "title": "闻叠山己丑四月七日死于燕",
        "id": "9b4d7053-5e1f-4e6a-bc36-3abb33f04f9d"
    },
    {
        "author": "王奕",
        "paragraphs": [
            "休将铸错悔当年，事契天心或不然。",
            "殷士莫嗟留楚棹，孟婆久送过河船。",
            "惜哉燕谷空埋骨，自是圯桥少授编。",
            "毕竟火龙科目贵，二山忠义贯苍天。"
        ],
        "title": "和叠山隆兴阻风",
        "id": "46af9a22-d01a-4c67-931b-71f5613f78c6"
    },
    {
        "author": "王奕",
        "paragraphs": [
            "金台去棹倚云开，和饯诸诗已罄怀。",
            "行计竟为尊鲁出，橹声相逐过江来。",
            "定逢归旆荣桑里，岂料危机伏茗杯。",
            "愿梓新吟留宇宙，也胜苏武得生回。"
        ],
        "title": "和叠山送淮安士友韵",
        "id": "960149a8-ccfb-4bac-b36f-56be0ebe4a30"
    },
    {
        "author": "王奕",
        "paragraphs": [
            "舟如飞叶浪如雷，寄与江神不用猜。",
            "贞士偶因诸老出，两生端为圣门来。",
            "但沿沂水求雩瑟，即返严滩访钓台。",
            "可惜汉江风浪定，矶头不见予卿回。"
        ],
        "title": "和叠山小姑庙",
        "id": "fcfb6669-5dee-4c0f-bc20-a7858cba7aa3"
    },
    {
        "author": "王奕",
        "paragraphs": [
            "此是长江第一关，孤峰矫首耸遐观。",
            "人今人古兴亡事，帆去帆来上下澜。",
            "庙有神明司地险，舟藏鬼蜮过门难。",
            "吾侪出处凭天道，浪自舂撞意自宽。"
        ],
        "tags": [
            "长江"
        ],
        "title": "和叠山小姑海门第一关诗",
        "id": "84c5bf50-487b-4b5c-95f7-6d50cd50b350"
    },
    {
        "author": "王奕",
        "paragraphs": [
            "长江几载界残棋，未着何知此地危。",
            "万舸军中焉用汝，一声锣罢竟何之。",
            "六民堕劫谁阶厉，百罚鞭尸悔莫追。",
            "欲识开头摇手处，推篷一一问篙师。"
        ],
        "tags": [
            "长江"
        ],
        "title": "和叠山舟过瀂港",
        "id": "35aa46c0-6a4c-4f3a-a361-07a5e4ffe40e"
    },
    {
        "author": "王奕",
        "paragraphs": [
            "唐朝组绶不能羁，馿背人者醉似泥。",
            "自欲驾虬凭化往，不因飞燕误宫题。",
            "江涵采石吟天阔，月落青山冢未齐。",
            "雅废伦亡知己少，青枫黑塞梦凄凄。"
        ],
        "title": "和叠山拜李白墓",
        "id": "b4494488-2540-4489-af10-27493c3adb7b"
    },
    {
        "author": "王奕",
        "paragraphs": [
            "天经地纬脱笼羁，团拓干坤作弹泥。",
            "采石青山知己少，渝州明月为谁题。",
            "令公望重恩尤重，杜老名齐命亦齐。",
            "拟和岱吟才气短，半眉蛾影暮云凄。"
        ],
        "title": "再和前韵蛾眉亭",
        "id": "d0af2077-7882-483d-ba53-b2d46c6d1e5f"
    },
    {
        "author": "王奕",
        "paragraphs": [
            "滴血书笺吁帝言，此功端已与之天。",
            "是非成败人间事，生死去来方外仙。",
            "龟背丰碑昏落日，鸦巢老木倚孤烟。",
            "庙前万舸随风下，应笑当年瀂港船。"
        ],
        "title": "和叠山拜虞雍公庙",
        "id": "83c91b90-05bd-4260-bd56-1cde5174da8c"
    },
    {
        "author": "王奕",
        "paragraphs": [
            "赤松宗世远，岳地作神仙。",
            "粲粲龟瞳碧，昂昂鹤骨坚。",
            "五全皇极福，三受圣朝宣。",
            "道德交前辈，声名在集贤。",
            "作诗聊纪实，归与世人传。"
        ],
        "tags": [
            "泰山"
        ],
        "title": "送泰山倪布山真人",
        "id": "1ba98bb3-8433-4b39-ac2c-e957616f7c5d"
    },
    {
        "author": "王奕",
        "paragraphs": [
            "蹇予铅椠生，角角鸡鹜食。",
            "青衿学校身，白发书传癖。",
            "万卷老边笥，一区守雄宅。",
            "媚俗懒低眉，慕古展长揖。",
            "少年涂抹技，志愿靡终毕。",
            "几载拂高驼，苍梧与西极。",
            "开云上衡山，景仰昌黎伯。",
            "史记在山川，遐踪喜驰轹。",
            "望岳企少陵，吟岱拟太白。",
            "惜哉阻关河，游齿朽尘屐。",
            "悠悠邹鲁心，坐见岁月历。",
            "雩坛想风沂，恨不沃焦膈。",
            "文理思楷林，手植槐桧柏。",
            "虽难陋巷回，岂不束带赤。",
            "髫年诵鲁论，掩卷望天级。",
            "神哉六鳌转，一夜混藩国。",
            "驱车上金台，卿相去如织。",
            "逐日未化邓，心血自撞激。",
            "既惭西山夫，尚堪东鲁客。",
            "心旌久摇摇，梦寐在屋壁。",
            "忽逢缑山仙，扶我玉川腋。",
            "百拜揖温良，叙此宇宙隔。",
            "秋丁杏坛下，展膝陪丈席。",
            "三圣长幼间，罇俎见徐疾。",
            "翌朝谒林墓，稽首龙门跸。",
            "大庭与尼山，历历抚遗迹。",
            "书肠廓鄙吝，若有鬼物擘。",
            "慨思今何时，文轨混南北。",
            "春秋一太极，鸿蒙再开辟。",
            "草木复苏鲜，川原尽疏涤。",
            "燕赵与秦陇，可以劲气吸。",
            "岂无中原学，共此浩荡臆。",
            "扶舆久鬰翁，一发定无敌。",
            "倘不登岱宗，何由俯鹏翼。",
            "遂偕二三子，崎岖历阡陌。",
            "搴裳涉五汶，揫爽薄吟锡。",
            "扪参上天门，四海同一碧。",
            "偃然帝孙尊，不放寸山出。",
            "南衡走奴隶，西华失名额。",
            "中宵展红轮，万有破元关。",
            "玉女毓渊泉，流作圣贤泽。",
            "正气吐长林，不与箓俱讫。",
            "洛阳帝王所，兴废每不测。",
            "尼峄香火期，未可限千百。",
            "伛指登封君，令人重惊栗。",
            "金丸互巧惛，何异雉卢掷。",
            "丑哉骊坑人，终然化豝貉。",
            "刻心假碑篆，侥幸脱经兀。",
            "岂知觐岳心，正在述方职。",
            "登望虽殊时，圣狂不可域。",
            "吟人类夸誉，谁复论顺逆。",
            "北方豪杰地，罕见吾其惑。",
            "游览下山来，低眉恣搜索。",
            "或采之道途，或求之方册。",
            "或咨新少年，或质古碑刻。",
            "挑包到东平，得士仅六七。",
            "在昔遗山翁，盛美信难匹。",
            "一笑洗簪腻，临风倚孤饰。",
            "泬寥大雅余，古调寄篇什。",
            "东南十年间，往往家有集。",
            "想今在斗牛，安得挹芳苾。",
            "西方有许平，金陵不可袭。",
            "翼翼望考亭，直欲跬步陟。",
            "四书门户正，蹊径扫曲笔。",
            "阎侯上界仙，尘溘聊暂谪。",
            "中兴圣人居，光焰出晦室。",
            "亦有河汾翁，杜门守贞德。",
            "深林见孤熊，狐兔尽驱辟。",
            "淮阳遗一皓，留以镇东邑。",
            "复斋上玉楼，往恨抱万亿。",
            "蜂蝶不作双，未暇采纤悉。",
            "卓有容斋翁，夜光难自匿。",
            "弦鸣风雁落，孰御箭锋急。",
            "所谓鲁君子，于斯信可必。",
            "今古太山吟，谁不媚封续。",
            "投崖匹夫勇，亦有夸介石。",
            "雄文痛麾扫，与岳竞碕磔。",
            "一指回万军，众质出孤戟。",
            "古诗三百篇，无邪是真识。",
            "余子月在云，乍明而乍蚀。",
            "我来见长篇，楼下卧百尺。",
            "夫乃面余人，又复产今日。",
            "文采起具瞻，岩岩师尹赫。",
            "北风尽化枳，独此见佳橘。",
            "橘中有仙翁，可望不可摘。",
            "试把珊瑚钩，轻拂蛟龙脊。",
            "冯夷坐幽宫，海若不敢斥。",
            "方壶灵山高，借我寸阶立。",
            "从今孕仙气，倘可绝尘粒。",
            "兹行类南鹏，九万始一息。",
            "越人初适齐，语笑遗大国。",
            "道无倾盖程，握手论畴昔。",
            "畏刖不三献，荆璞徒自戢。",
            "举蔑置堂上，更仆数一一。",
            "保社多吟鸥，望归心未释。",
            "春风吹客衣，臂羽不可絷。",
            "愿勿距互乡，引手肃之入。",
            "招贤自隗始，敢谓崇台岌。",
            "人皆笑麾墙，吾独喜入室。",
            "他时报国士，岂必在炭漆。",
            "定有双白璧，照我羁穷色。",
            "山东出相地，驿召在目即。",
            "干坤愈浩荡，人才宁促迫。",
            "愿言眼垂青，及此头尚黑。"
        ],
        "tags": [
            "泰山",
            "衡山"
        ],
        "title": "和徐中丞容斋旧泰山一百四韵贽见",
        "id": "7768777b-353c-4a9e-86f3-320f020576e7"
    },
    {
        "author": "王奕",
        "paragraphs": [
            "谁剜太素一拳石，石殻皴皱涵芳塘。",
            "塘中清淑族查滓，积成土块如浮航。",
            "三千界分有南赡，休王帝伯更皇王。",
            "尧衢涨作九年潦，秦火煎成百沸汤。",
            "入昏出晓乌兔浴，韬风蓄电蛟龙藏。",
            "巫姒凿开通浩浩，女娲炼熟补苍苍。",
            "三山缥缈出塘外，人云此是蓬莱乡。",
            "谁令海干白石烂，黑风吹散天风裳。",
            "鼋腥蜃秽赑屃立，虾螺鳅鳝生毫光。",
            "西江老子一口吸，喷作万顷澄汪汪。",
            "何当长啸挈斗柄，与君塘上酬酢倾天浆。"
        ],
        "title": "石塘歌呈吴侍郎",
        "id": "9d474879-df75-4cbd-8d3b-81b11d63177f"
    },
    {
        "author": "王奕",
        "paragraphs": [
            "屋角梅花枕鲁宫，柏台借重过江东。",
            "月明鸟定文书静，九郡谯楼起烈风。"
        ],
        "title": "谢吴侍郎  其一",
        "id": "72a3caef-9574-4522-8abd-8978f3169cf2"
    },
    {
        "author": "王奕",
        "paragraphs": [
            "谁道灵光独不焚，孔堂金石至今存。",
            "皇王帝伯从开辟，不毁干坤一合门。"
        ],
        "title": "谢吴侍郎  其二",
        "id": "176028ba-91dd-497b-8148-a6c146d5197b"
    },
    {
        "author": "王奕",
        "paragraphs": [
            "玉斗山人归自鲁，迂途携酒酬谪仙。",
            "丹阳滞留十日雨，坐见平陆成长川。",
            "不冲不激不澎湃，漫高漫长漫嚣尘。",
            "黄池地势低且圹，筑堤种柳名圩田。",
            "一圩动是数百顷，耕民缚舍沿郊阡。",
            "良苗怀新交翠浪，一刻漭作蛟龙渊。",
            "仓皇老释竞祈祷，搬移儿女争牵连。",
            "村庄草屋浮断梗，黄流黑气蒸腥膻。",
            "市民运土积堘脊，危如燕垒悬杗前。",
            "中宵突尔駃一决，尽与河伯裾相牵。",
            "或云岳渎潴魍魉，呴沫吹浪如吹煎。",
            "昌黎谕鳄许戮蜃，古今此理容或然。",
            "粤从天一中入坎，水德流动随干圜。",
            "彝伦攸斁五行汩，君舟民水几覆颠。",
            "神姒凿窟踰九载，到今三千七百年。",
            "三时粟麦天不雨，苍生何頼无瘠捐。",
            "天变不能违者水，民命自以君为天。",
            "当今君相即尧禹，蓄积期会谁当先。",
            "灵均李杜在水部，叫天为我笺长编。"
        ],
        "title": "黄池大水歌",
        "id": "c8b6f9c8-3491-4b3f-9de8-8e46ef5bba03"
    },
    {
        "author": "王奕",
        "paragraphs": [
            "王子归邹鲁，知公隠德乡。",
            "道为千载惜，身抱六经藏。",
            "青壁丹崖远，黄花白骨香。",
            "百年交一臂，悔不拜庞床。"
        ],
        "title": "回建德寄冯和峰隠士",
        "id": "38ef9c74-f24a-4e33-91ac-17c05f8d6f86"
    },
    {
        "author": "王奕",
        "paragraphs": [
            "先生在荷峰，此日赋泉石。",
            "及今又重午，领客酌莲碧。",
            "教雨落九垓，随地成廉泽。",
            "师友系天伦，岂必同过客。",
            "孔孟与曾颜，日月照不息。",
            "袖香拜邹鲁，历历抚遗迹。",
            "沂水并尼山，雩坛俨如昔。",
            "晞发濯我缨，埃溘尽湔涤。",
            "归来见佳吟，转觉肝胆易。",
            "此事不得再，此日良可惜。",
            "自怜饮食身，犹受气形役。",
            "何当坐百原，一啸脱尘屐。"
        ],
        "title": "和李提学存耕铅山酌廉韵",
        "id": "486ccdd4-b769-43d0-b6b7-de0399c23d09"
    },
    {
        "author": "王奕",
        "paragraphs": [
            "玉勒金台逐去尘，十年多少渡江民。",
            "中流试扣金山老，曾有深衣过鲁人。"
        ],
        "title": "过江绝句",
        "id": "a5e951d1-5328-4142-9399-560f13b7c49c"
    },
    {
        "author": "王奕",
        "paragraphs": [
            "爱梅坐至夜三更，坐至三更意未平。",
            "潜以晋来为己任，亮将汉去与天争。",
            "是心或可道前哲，此理如何语後生。",
            "莫笑书生穷到老，虽穷到老也留名。"
        ],
        "title": "梅",
        "id": "e51b2be6-d6ae-4414-bf10-4cd77864c435"
    },
    {
        "author": "王奕",
        "paragraphs": [
            "扆齐机鲁镇天关，左右微垣列两班。",
            "大展明堂俱翕受，黄河东畔少游山。"
        ],
        "tags": [
            "泰山"
        ],
        "title": "泰山",
        "id": "d945882e-2374-4a79-96b4-bca97df100d0"
    },
    {
        "author": "王奕",
        "paragraphs": [
            "祥符天子旧明堂，二丈丰碑宿草荒。",
            "人世已非坛更是，摩挲老泪湿斜阳。"
        ],
        "title": "茂陵封禅坛",
        "id": "f53591ee-4b86-4700-baab-6cddc832a7fa"
    },
    {
        "author": "王奕",
        "paragraphs": [
            "肤剥心枯岁月深，孙枝已解作龙吟。",
            "烈风吹起孤高韵，犹作峰头梁甫音。"
        ],
        "title": "汉柏",
        "id": "e0f9dc7b-d326-44f9-960d-0bc3f4991b43"
    },
    {
        "author": "王奕",
        "paragraphs": [
            "师生高掠二山名，千载谁云道义轻。",
            "岳府柏林风雨夜，琅然犹带读书声。"
        ],
        "title": "孙明复石守道祠堂",
        "id": "27f6ef50-60ed-4d5d-98d9-fae2db3be022"
    },
    {
        "author": "王奕",
        "paragraphs": [
            "密织多因雨线添，泉绅高挂月钩纤。",
            "洞仙羞见秦丞相，故遣东风放下帘。"
        ],
        "title": "水帘洞",
        "id": "fd562119-68b5-43ff-9cd3-ebe695e182bf"
    },
    {
        "author": "王奕",
        "paragraphs": [
            "岭入青天不可梯，六飞到此尽遭迟。",
            "异哉犹有秦皇马，回向庭前化鹿儿。"
        ],
        "title": "回马岭",
        "id": "73965765-72ad-455f-b7bb-02e560dce96f"
    },
    {
        "author": "王奕",
        "paragraphs": [
            "岳泉匹练落云间，万折东流不得闲。",
            "驾到源头犹且护，如何护不到崖山。"
        ],
        "title": "护驾泉",
        "id": "f02283d1-191b-4986-8f06-73b66e0d8859"
    },
    {
        "author": "王奕",
        "paragraphs": [
            "立身地位本清寒，下界虚明孰敢干。",
            "惊驾不因风雨恶，到头犹守旧苍官。"
        ],
        "title": "大夫松",
        "id": "dce34290-37f1-413d-b744-0a5d0ec69e73"
    },
    {
        "author": "王奕",
        "paragraphs": [
            "休烦蜀鸟劝归频，正欲尼山拜圣人。",
            "若使诗书灰烈焰，便应天地化微尘。",
            "汉书牛角虽漫夜，鲁史麟经不断春。",
            "花市一番风雨後，几多桃李又重新。"
        ],
        "title": "和段好古外郎二首  其一",
        "id": "9a63d7a3-4d18-4251-9c3c-f6a3bad02910"
    },
    {
        "author": "王奕",
        "paragraphs": [
            "黍峰蒲糁正关情，况复登高望冶城。",
            "惊见北方真学者，尚怜南国旧书生。",
            "风遗异世晋有笏，犹在君家唐未轻。",
            "三复谩行诗句好，雩坛从此振吟声。"
        ],
        "title": "和段好古外郎二首  其二",
        "id": "ea67ff3f-c98c-44ed-b956-fed608269fb1"
    },
    {
        "author": "李景文",
        "paragraphs": [
            "北风何飕飕，木叶下未已。",
            "闭门读古书，世念书中起。",
            "酒馔倾南邻，笙歌喧北里。",
            "欢娱极寒夜，不知漏下几。",
            "忽闻南来雁，起坐频抚几。",
            "树蘐未有期，食芹空叹美。"
        ],
        "title": "病後感兴寄车玉峰先生二首  其一",
        "id": "88a4c9f9-a08d-4976-b222-16d45d3b8ad3"
    },
    {
        "author": "李景文",
        "paragraphs": [
            "折梅寄故人，故人青云间。",
            "青云杳无路，梦里相往还。",
            "我爱梅花娟，彼惜桃李颜。",
            "相逢不相契，何事劳追攀。",
            "守此岁寒心，持以遗所欢。"
        ],
        "title": "病後感兴寄车玉峰先生二首  其二",
        "id": "a8f225ab-1337-49d6-b568-2246ac09b5f0"
    },
    {
        "author": "李景文",
        "paragraphs": [
            "流水遶门去，愁云压径斜。",
            "无人烧柏子，有客问梅花。",
            "橘熟猨窥树，池空鸟啄沙。",
            "自伤寒谷日，不及照昏鸦。"
        ],
        "title": "庐墓有感",
        "id": "7ab3cc5a-d779-4fc8-bdb1-b34f8c10affd"
    },
    {
        "author": "李景文",
        "paragraphs": [
            "王国风尘暗，仙山景物新。",
            "龙宫逾紫禁，鹤寓远朱轮。",
            "冰融溪上日，花发洞门春。",
            "一似桃源路，从今学避秦。"
        ],
        "title": "游委羽山",
        "id": "538e83e4-3fe2-4b8f-a0e2-4880973ddc8f"
    },
    {
        "author": "胡子期",
        "paragraphs": [
            "独步小庵清，凭轩数小星。",
            "霜华连野白，山色满门青。",
            "风定松犹响，香销室自馨。",
            "孤云何处宿，案上掩莲经。"
        ],
        "title": "访开公不遇",
        "id": "93b8f01b-2f6d-4cfa-800d-16a6b2e2dd32"
    },
    {
        "author": "陈景沂",
        "paragraphs": [
            "标熏江雪情偏韵，影墨窗蟾梦半回。",
            "耐冻有何香可述，雅交还喜淡相陪。"
        ],
        "title": "梅花  其一",
        "id": "dc8a88cb-f117-4d00-9b2c-9a235352d293"
    },
    {
        "author": "陈景沂",
        "paragraphs": [
            "从来造化有何私，自是梅花南北枝。",
            "只为北枝太寒苦，东君消息故应迟。"
        ],
        "title": "梅花  其二",
        "id": "1ab02489-63b7-4861-9618-be283b0dd702"
    },
    {
        "author": "陈景沂",
        "paragraphs": [
            "行人立马闯烟梢，为底寒香尚寂寥。",
            "是则孤根未回暖，已应春意到溪桥。"
        ],
        "title": "梅花  其三",
        "id": "76291821-d491-4d65-abe5-5cb26e65bba1"
    },
    {
        "author": "陈景沂",
        "paragraphs": [
            "重岗复岭万千程，霜褪红稀步恰轻。",
            "瞥有暗香松下过，不知何处隠梅兄。"
        ],
        "title": "梅花  其四",
        "id": "52fb4dbb-4e01-4a49-876a-f6796d68b6e2"
    },
    {
        "author": "陈景沂",
        "paragraphs": [
            "平生足迹遍天下，正一东嘉却弗来。",
            "行到刘山无所寄，谩留冷句伴江梅。"
        ],
        "title": "梅花  其五",
        "id": "321ee2ef-d693-4d09-b146-5fb1b8c49a50"
    },
    {
        "author": "陈景沂",
        "paragraphs": [
            "色异味同失主张，厌寒附暖逐群芳。",
            "当知不改冰霜操，戏学陶家艳冶妆。"
        ],
        "title": "红梅",
        "id": "ab6d4376-fc70-4902-980f-49ab421953fb"
    },
    {
        "author": "陈景沂",
        "paragraphs": [
            "阴霾渺渺接江乡，登陆犹褰未涉裳。",
            "入晚天容糊水色，拂明云影帽山光。",
            "闷拈昌歜嗟香玉，披读离骚玩彻章。",
            "最是荷榴两怀古，对人无语湿红妆。"
        ],
        "title": "石榴花",
        "id": "18187625-1cfb-442c-bc54-87f57cdaf24c"
    },
    {
        "author": "陈景沂",
        "paragraphs": [
            "自是司花别有神，要凭诗句写花真。",
            "风翻翠袖惬寒薄，雨湔红妆啼晕新。",
            "为困未眠娇欲吐，将唇微褪笑如嗔。",
            "牡丹芍药尤无那，君识鶑声识燕身。"
        ],
        "title": "海棠",
        "id": "f3749440-ed92-4985-96b8-19de34bb9d62"
    },
    {
        "author": "陈景沂",
        "paragraphs": [
            "江衔洞庭急，君山屹半川。",
            "别知江有国，大率水多仙。",
            "环绕八百里，洪蒙十万年。",
            "晚春桃正碧，南客晓浮船。"
        ],
        "tags": [
            "洞庭湖"
        ],
        "title": "桃花",
        "id": "492732a6-ce0d-412c-93c1-bf2e20c5a29a"
    },
    {
        "author": "陈景沂",
        "paragraphs": [
            "人情物理要推求，不早敷黄隶晚秋。",
            "黄得十分虽好看，风霜争奈在前头。"
        ],
        "title": "葵花",
        "id": "a792d25e-8b00-4e91-98d7-c5c182268e78"
    },
    {
        "author": "陈景沂",
        "paragraphs": [
            "牵牛易斯药，固特取其义。",
            "安用柔软蔓，曲为萦绊地。",
            "汝若不巧沿，何能可旁致。",
            "始者无附托，头脑极细殢。",
            "一得风动摇，四畔乱拈缀。",
            "搭着纤毫末，走上墙壁际。",
            "傥得梯此身，恋缠松竹外。",
            "吐花白而青，敷叶光且腻。",
            "裛露作娇态，舞风示豪气。",
            "便忘抑鬰时，剩有夸逞意。",
            "诳言松和竹，如我兄与弟。",
            "下盼兰菊群，反欲眇其视。",
            "如此无忌惮，不过是瞒昧。",
            "教知早晚霜风高，杪表何曾见牛翠。"
        ],
        "title": "牵牛花",
        "id": "fc1d32df-0115-45ec-b905-da248a986e35"
    },
    {
        "author": "陈景沂",
        "paragraphs": [
            "此花枝叶山矾类，气味虽殊本共行。",
            "铁定青门瓜魄变，否因李白酒魂香。",
            "紫唇半吐胭脂重，素脸初开玉色装。",
            "懊恼酴醾诧名色，乱施冶鬓过低墙。"
        ],
        "title": "含笑花",
        "id": "8dc69572-1778-4d3d-9831-26106d894c1b"
    },
    {
        "author": "陈景沂",
        "paragraphs": [
            "红实缀青枝，烂漫照前坞。",
            "不及杏繁时，林间有仙虎。"
        ],
        "title": "杨梅  其一",
        "id": "05569f39-26f8-48f1-8f48-3ced598feaf8"
    },
    {
        "author": "陈景沂",
        "paragraphs": [
            "止渴还相似，和羹谅亦同。",
            "不思五和里，调济荷元功。"
        ],
        "title": "杨梅  其二",
        "id": "0128888c-e37a-4e09-b02d-89cc5fe72e47"
    },
    {
        "author": "陈景沂",
        "paragraphs": [
            "淡烟荒草六朝宫，万感丛生一眺中。",
            "不识群公互虓虎，独于此地必争熊。",
            "秦河溅泪西风泣，淮巘含羞晚照红。",
            "酝得许多愁为底，祗缘悞倚大江东。"
        ],
        "title": "草  其一",
        "id": "d8d7af1b-954b-4697-b676-26848a0768e2"
    },
    {
        "author": "陈景沂",
        "paragraphs": [
            "未破滁阳亭屡易，亭亡今又几经年。",
            "峰回路转势不改，木秀阴繁直到巅。",
            "流下山泉音若咽，烧余寺刻块如拳。",
            "柴王一殿今何在，衰草残烟护晓娟。"
        ],
        "title": "草  其二",
        "id": "4568dbe3-7ca3-4639-a93d-fecef12d5b3d"
    },
    {
        "author": "陈景沂",
        "paragraphs": [
            "江城滕阁倚空寒，鹤势鶱飞远耐看。",
            "旁列西山青玉案，高擎南浦白银盘。",
            "摩挲王记犹无恙，拂拭韩碑尚未刓。",
            "翻忆赏心亭下水，草洲埋没贮愁酸。"
        ],
        "title": "草  其三",
        "id": "145f0aa8-efc4-436d-a6d0-11912662a5fa"
    },
    {
        "author": "陈景沂",
        "paragraphs": [
            "长淮何处雁声多，西去涡心北迈河。",
            "影逐泗滨烟月艇，阵惊亳邑水云蓑。",
            "小王草笔终难学，苏武陵书果若何。",
            "陲草边芦两萧索，远陪砌女作离歌。"
        ],
        "title": "草  其四",
        "id": "f4d5447e-d89c-4899-b001-7e845b2d8ec7"
    },
    {
        "author": "陈景沂",
        "paragraphs": [
            "风雨萧萧夕，春寒灯较昏。",
            "茅檐数椽屋，荻浦几家村。",
            "网到江鳞活，沽来市酒浑。",
            "焙衾共结局，一觉眇干坤。"
        ],
        "title": "芦  其一",
        "id": "47cf4b59-8283-49aa-b4dd-b71e830e19b8"
    },
    {
        "author": "陈景沂",
        "paragraphs": [
            "一一溪边石，堆成几别离。",
            "青蒲驶樯本，黄苇掠船墀。",
            "话别从今日，云来是几时。",
            "藏心栗黄蟹，归买配香炊。"
        ],
        "title": "芦  其二",
        "id": "9b3fd922-cfb8-4452-b6ab-9f7cc0de76bc"
    },
    {
        "author": "陈景沂",
        "paragraphs": [
            "仙往径独在，亭高山若堆。",
            "知非凡木比，识得洞宾来。",
            "骨蜕栈沉水，坛缘薜荔栽。",
            "于何穉松子，有记弗详该。"
        ],
        "title": "松  其一",
        "id": "6fa4962a-19c4-4832-b05d-fb65077f7eaa"
    },
    {
        "author": "陈景沂",
        "paragraphs": [
            "远吹疏疏奏竹房，乱撩松友发清狂。",
            "云拖雨阵沿山至，岩溲泉声走涧长。",
            "和我微吟似音律，续他高韵费思量。",
            "谁人宅里遗簪处，碧玉横钗十二行。"
        ],
        "title": "松  其二",
        "id": "8c077e55-da57-4c2f-b91c-22bc1dc80863"
    },
    {
        "author": "陈景沂",
        "paragraphs": [
            "美笑千黄金，驻景双白璧。",
            "东风杨柳津，几度千丝碧。",
            "款款白面郎，画舫宫样妆。",
            "新堤五里长，回头意悠扬。",
            "幽人兴不忙，得志汀草芳。"
        ],
        "title": "杨柳  其一",
        "id": "544d191d-85d0-4e1b-94e0-395ac05559f4"
    },
    {
        "author": "陈景沂",
        "paragraphs": [
            "非绿非青曲雨尘，颠头倒尾乱江阴。",
            "金衣公子经过处，不辨其身只辨音。"
        ],
        "title": "杨柳  其二",
        "id": "0914147f-0f7d-46a5-9f65-1751fe1a7267"
    },
    {
        "author": "陈景沂",
        "paragraphs": [
            "相尚津涯临画舫，栽从亭馆近华筵。",
            "别离自是无聊頼，于甚垂杨有纠牵。"
        ],
        "title": "杨柳  其三",
        "id": "ef6594a6-dff3-4a3f-a1d3-1e36b48b40dc"
    },
    {
        "author": "陈景沂",
        "paragraphs": [
            "为尔生来体态柔，因情感物寓风流。",
            "汝无血气何知觉，自是诗人想像求。"
        ],
        "title": "杨柳  其四",
        "id": "c295eed6-abac-4732-84ca-be7d4addeedc"
    },
    {
        "author": "陈景沂",
        "paragraphs": [
            "海棠已入老娼籍，芍药初登童子科。"
        ],
        "title": "句  其一",
        "id": "5e02b8e7-0042-4aa2-830f-031e4627c3ca"
    },
    {
        "author": "陈景沂",
        "paragraphs": [
            "赋质太轻难作主，飘踪无着易粘人。"
        ],
        "title": "句  其二",
        "id": "de9c69ad-3c37-47de-aef0-b95a1505c393"
    },
    {
        "author": "韩似山",
        "paragraphs": [
            "春皇自厌花多红，欲得花颜如玉容。",
            "春皇青女深相得，先教脸似秋霜色。",
            "乃有雪月供光、星榆献白，斗量银汉琉璃湿。",
            "人间美玉捣作灰，荆山昆山鬼神泣。",
            "天上有人名玉女，投壶之外能为絮。",
            "姑射神人会种花，先须此物为根芽。",
            "天罅地窍掏精碎，蟾身璃领输光华。",
            "其时正值天地交，二气上下阴阳调。",
            "此花孕育得其正，其间邪气无纤毫。",
            "所以其色为正色，出乎其类拔其萃。",
            "一如君子有诸内，晬然其色见乎外。",
            "三月将尽四月前，百花开尽春萧然。",
            "扬州日暖花开未，春风不动花房闭。",
            "仙掌秋高玉露浓，蛟人泣下真珠泪。",
            "黄鹂本是花间客，啼尽好声求不得。",
            "春皇费尽养花心，春风使尽开花力。",
            "春归鶑老花始开，谁人放出深阑来。",
            "唐家天子太平君不见扬州后土惜琼花，鬼神守护祝史夸。",
            "要令天下颂无双，掉头不住君王家。",
            "支流远自灵源至，颜色虽同别名氏。",
            "风流晚宿蝴蝶围，环佩晓聚仙人戏。",
            "仙人已往今无踪，身在花枝窈窕中。",
            "似闻饮中之八仙，飘飘豪气摩苍穹。",
            "身虽可灭名不穷，魂交心与之死靡。",
            "携化为嘉卉，促膝围春风。",
            "请以此诗付守圃，以告游子归去无匆匆。"
        ],
        "title": "聚八仙花歌赠江淮肥遯子",
        "id": "86fc5c3b-4d7a-4f0a-8224-33394dc79507"
    },
    {
        "author": "鲁应龙",
        "paragraphs": [
            "锦石双星下翠微，忽看移入小岩扉。",
            "灵光夜静归山迳，翠影秋寒上拂衣。",
            "滇海始知鲸欲动，零陵不独燕能飞。",
            "只今五色曾何补，自采奇峰筑钓矶。"
        ],
        "title": "题陈山飞星石",
        "id": "1415de29-55ad-49bb-9329-8667926c3c08"
    },
    {
        "author": "林洪",
        "paragraphs": [
            "锦□金蓑织几重，问鱼何事得相容。",
            "涌身既入莲房去，好度华池独化龙。"
        ],
        "title": "莲房鱼包",
        "id": "e49289bd-a9bb-47c4-bdfc-8fa696cc6403"
    },
    {
        "author": "林洪",
        "paragraphs": [
            "烟生杨柳一痕月，雨弄荷花数点秋。",
            "此景此时摹不尽，画船归去有渔舟。"
        ],
        "tags": [
            "西湖"
        ],
        "title": "西湖",
        "id": "91e41ab0-d64c-4339-86c1-cab0ba3983ee"
    },
    {
        "author": "林洪",
        "paragraphs": [
            "金殿当头紫阁重，仙人掌上玉芙蓉。",
            "太平天子朝元日，五色云车驾六龙。"
        ],
        "title": "宫词",
        "id": "129ea5c9-77ef-4ae0-b679-c1564847d51d"
    },
    {
        "author": "林洪",
        "paragraphs": [
            "清真处子面，刚烈丈夫心。",
            "翠带拖云舞，金巵照雪斟。",
            "苦吟吟不得，移入伯牙琴。"
        ],
        "title": "水仙花",
        "id": "89d8e007-7508-42f0-8815-a44e41e261c6"
    },
    {
        "author": "林洪",
        "paragraphs": [
            "桃李六宫寂，君王在石渠。",
            "临鸾悔梳洗，女色不如书。"
        ],
        "title": "春宫",
        "id": "522dcc6c-e792-40cb-877c-7f5f7d770e3e"
    },
    {
        "author": "林洪",
        "paragraphs": [
            "无名花草上闲坡，病叶成堆客罕过。",
            "注易欠工知学少，种桐收效得阴多。",
            "破篱自补忧边事，断简重穿忆世科。",
            "近日转知闲最好，旋沽邻酒谢诗魔。"
        ],
        "title": "桐下",
        "id": "5f7b6e33-8fc7-4ccd-b61b-d37c329417e2"
    },
    {
        "author": "林洪",
        "paragraphs": [
            "天街月未沈，来者已骎骎。",
            "夜若可无睡，人应更有心。",
            "香凝衾正暖，灯隔帐如阴。",
            "亦欲呼童起，谁门能赏音。"
        ],
        "title": "枕上作",
        "id": "8318ce46-2f66-4adf-8d0d-e376338bc6bd"
    },
    {
        "author": "林洪",
        "paragraphs": [
            "湖边杨柳色如金，几日不来成绿阴。",
            "折得柔条入城去，教人知道已春深。"
        ],
        "title": "折柳",
        "id": "0a6acdd3-c44b-4a9a-9373-7d4092e698fb"
    },
    {
        "author": "林洪",
        "paragraphs": [
            "梅边未有屋三间，僦得楼居特暂安。",
            "天下事非容易说，门前山可久长看。",
            "瓶花频换春常在，阶草不除秋自残。",
            "岂是江湖难着脚，如今平地亦狂澜。"
        ],
        "title": "楼居",
        "id": "8bc803f9-2b42-40b6-8e52-24e453ede64f"
    },
    {
        "author": "林洪",
        "paragraphs": [
            "为怕因诗题姓名，特寻孤处隠吟身。",
            "当时祗向梅花说，不道梅花说与人。"
        ],
        "title": "孤山隠居",
        "id": "f526ca8c-1124-4dbe-9c4d-e862ee98af8f"
    },
    {
        "author": "林洪",
        "paragraphs": [
            "箧书如叶半飘零，尚自浮家客帝京。",
            "每遇事添新感慨，怕逢人说旧升平。",
            "山如有约青常在，发幸相饶白未生。",
            "便作阴谋犹是晚，栽松何日得阴成。"
        ],
        "title": "谋隠",
        "id": "c4341d06-2aae-4450-bf82-9e2059e3596b"
    },
    {
        "author": "林洪",
        "paragraphs": [
            "三聘殷勤起富春，如何一宿便辞君。",
            "早知闲脚无伸处，只合青山卧白云。"
        ],
        "title": "钓台",
        "id": "bf7fb4a8-8d1c-4920-9e1c-b28417ccf5ec"
    },
    {
        "author": "林洪",
        "paragraphs": [
            "一泓清可沁诗脾，冷暖年来只自知。",
            "流出西湖载歌舞，回头不是在山时。"
        ],
        "tags": [
            "西湖"
        ],
        "title": "冷泉",
        "id": "f27743bb-62c3-4560-a782-3c2aef5933d0"
    },
    {
        "author": "林洪",
        "paragraphs": [
            "雪翻夜钵裁成玉，春化寒酥剪作金。"
        ],
        "title": "句",
        "id": "2bdfe3a3-2226-41a2-90d4-e114c6c9b9ed"
    },
    {
        "author": "许介轩",
        "paragraphs": [
            "不必孤山是故庐，江湖稳处即安居。",
            "家贫无料可供鹤，池小有泉能活鱼。",
            "好客每倾赊到酒，因吟犹读老来书。",
            "屋头但得梅常在，日月春风自有余。"
        ],
        "title": "寄林可山",
        "id": "f2d788fc-8980-4020-93b9-2822164598bd"
    },
    {
        "author": "许介轩",
        "paragraphs": [
            "柳影芹香二月春，一巢纔定即栖身。",
            "不应它处无华屋，自是难忘旧主人。"
        ],
        "title": "燕",
        "id": "30505ae1-36e0-4d1c-955e-522d4f64a85a"
    },
    {
        "author": "无名子",
        "paragraphs": [
            "和靖当年不娶妻，只留一鹤一童儿。",
            "可山认作孤山种，正是瓜皮搭李皮。"
        ],
        "title": "嘲林洪",
        "id": "e2954f75-2a8f-46cb-8d80-e65a87e1a1d5"
    },
    {
        "author": "高仁邱",
        "paragraphs": [
            "一道长虹跨北河，往来凭此涉清波。",
            "帆从宝相丛中度，人向金鳌顶上过。",
            "此日高车题字少，昔年驱石叙功多。",
            "凤凰已去无遗响，只此江鸥答棹歌。"
        ],
        "title": "题凤林桥",
        "id": "cf8f3041-c7a3-49cd-aa67-e0f2bdf0b7cd"
    },
    {
        "author": "张渊微仆母",
        "paragraphs": [
            "万般诸字文，即与藏经同。",
            "安在不浄处，堕作厕中虫。"
        ],
        "title": "戒惜字纸",
        "id": "6c5d9f26-81d0-4e25-abb3-3b284b2ebd5c"
    },
    {
        "author": "赵与沔",
        "paragraphs": [
            "一山几台观，羣玉锡佳名。",
            "迁客品题处，高人燕坐清。",
            "池荒欠溶漾，石瘦尽峥嵘。",
            "怪怪奇奇处，山阴道上行。"
        ],
        "title": "咏羣玉山",
        "id": "63ab3116-f30a-4cd8-9c2d-daf2d7822676"
    },
    {
        "author": "钱汝元",
        "paragraphs": [
            "哀哉战死国门边，忠孝千年独两全。",
            "盖有完躯保妻子，诞谩奏凯说麋捐。"
        ],
        "title": "卞壸忠孝堂",
        "id": "a361b2a2-00f7-448f-8cd4-e41e6c31a175"
    },
    {
        "author": "文仪",
        "paragraphs": [
            "乙卯之春凤诏颁，二孙指拟上春官。",
            "兰宫绾却蓝袍了，犹恨麻衣泪未干。"
        ],
        "title": "诗一首",
        "id": "5df99040-0a0c-417e-a8eb-9b1055cfb8d4"
    },
    {
        "author": "徐霖",
        "paragraphs": [
            "萋萋细碧江南地，上有梅花朔易天。",
            "铁石空余心已尽，霜明日润若为妍。"
        ],
        "title": "梅",
        "id": "2e0a281e-f2ca-4617-9846-8e8436b73ccc"
    },
    {
        "author": "徐霖",
        "paragraphs": [
            "天阔五云开彩阴，王孙万里骅骝骎。",
            "风烟泱漭年华老，云树凄迷别思深。",
            "此日江城樽酒话，当年故国栋梁心。",
            "夜阑秉烛匆匆剧，頼有梅花生短吟。"
        ],
        "title": "西城亭饯赵架阁",
        "id": "93c661c4-2330-4071-a754-bb055aba310c"
    },
    {
        "author": "徐霖",
        "paragraphs": [
            "玉茗亭西石笋春，偶来相对作闲人。",
            "千年未烂应还待，化鹤叮咛日未曛。"
        ],
        "title": "笋石",
        "id": "7e6c0a13-2945-46ff-82ba-796e406733a7"
    },
    {
        "author": "徐霖",
        "paragraphs": [
            "仲冬多美曝，散步有余真。",
            "老树槎牙晚，初花的烁春。",
            "清歌动落日，远岫得幽人。",
            "空返无佳句，知为暮霭嗔。"
        ],
        "title": "芙蓉池亭",
        "id": "800ad52e-aae4-4fd6-9559-bdaa83800839"
    },
    {
        "author": "徐霖",
        "paragraphs": [
            "尚书胜迹留千载，太守离思去十八。",
            "难得地主真可人，载酒问字石须伐。"
        ],
        "title": "烂柯山",
        "id": "bd3a23b8-25fc-42a8-9a1f-28036539b4e2"
    },
    {
        "author": "吴锡畴",
        "paragraphs": [
            "春事今如此，凭高兴未阑。",
            "半帘疏雨过，一院落花闲。",
            "草色迷幽迳，禽声出晚山。",
            "东风能育物，不改鬓毛斑。"
        ],
        "title": "春望",
        "id": "51a77599-d8b6-4288-aa66-cdc31d06c67f"
    },
    {
        "author": "吴锡畴",
        "paragraphs": [
            "迂拙安吾分，炎凉任世情。",
            "箪瓢自钟鼎，风月即勋名。",
            "春树重重暗，晴云片片明。",
            "沧波山阁外，浩荡一鸥轻。"
        ],
        "title": "迂拙",
        "id": "2bd4e9f7-51b4-481c-a7b8-d63a28d5a201"
    },
    {
        "author": "吴锡畴",
        "paragraphs": [
            "晚日弄晴阴，徐行野迳深。",
            "山寒梅韵峭，林杳鹤声沈。",
            "缓水元无响，飞云岂有心。",
            "颇知闲最乐，天地入清吟。"
        ],
        "title": "晚步",
        "id": "c20ae47f-19cd-4427-a885-cb0d1995a584"
    },
    {
        "author": "吴锡畴",
        "paragraphs": [
            "层楼一望立斜晖，三两人家出翠微。",
            "浅濑欲流山影去，疏帘不碍月明归。",
            "自来樵钓无荣辱，到底功名有是非。",
            "识得老天穷我意，免教世俗践危机。"
        ],
        "title": "烟波奇观写兴",
        "id": "514441f9-bdf0-4fc1-92fd-baf82b0bd713"
    },
    {
        "author": "吴锡畴",
        "paragraphs": [
            "遗稿曾无封禅文，鹤归何处但孤坟。",
            "清风千载梅花共，说着梅花定说君。"
        ],
        "title": "林和靖墓",
        "id": "79129a79-28a1-4d1a-9458-261671f9ee99"
    },
    {
        "author": "吴锡畴",
        "paragraphs": [
            "韶光大半去匆匆，几许幽情递不通。",
            "燕未成家寒食雨，人如中酒落花风。",
            "一窗草忆濂溪老，五亩园思涑水翁。",
            "无赋招魂成独啸，且排春句答春工。"
        ],
        "title": "春日",
        "id": "7f4660a6-38b0-45bc-a6a3-f3c6543d0ef0"
    },
    {
        "author": "吴锡畴",
        "paragraphs": [
            "石畔棱棱翠叶长，葳蕤紫蕊吐幽芳。",
            "灵均去後无人问，林密山深只自香。"
        ],
        "title": "兰",
        "id": "58c0eff6-0080-439b-9850-8c4b937ed880"
    },
    {
        "author": "吴锡畴",
        "paragraphs": [
            "夕阳牛背数家村，一笛声中欲断魂。",
            "人世百年双短鬓，不知禁得几黄昏。"
        ],
        "title": "夕阳",
        "id": "95aa76b7-a14b-43a1-99a0-11198aa15800"
    },
    {
        "author": "吴锡畴",
        "paragraphs": [
            "藜杖步芳洲，风花点碧流。",
            "诗情鳬泛泛，心事水悠悠。",
            "有约山长翠，无名草自幽。",
            "声声啼布谷，夜雨足西畴。"
        ],
        "title": "洲上",
        "id": "93e25266-1930-4849-98ef-b06a2e1e7bcc"
    },
    {
        "author": "吴锡畴",
        "paragraphs": [
            "雁断无书到笔峰，暮云空自满江东。",
            "漫郎一片襟期杳，子美三生习气同。",
            "身外有赀惟老砚，竹边无价是清风。",
            "何时共听檐花雨，小醉微吟夜烛红。"
        ],
        "title": "寄漫客汪子美兼简竹牖东美",
        "id": "1dc7f5db-1fc0-4323-bbe7-90ce3151b393"
    },
    {
        "author": "吴锡畴",
        "paragraphs": [
            "书策炉熏了日闲，雨余庭砌绿回环。",
            "一春又是寻常过，两鬓谁知容易斑。",
            "轻薄杨花芳草岸，凄凉杜宇夕阳山。",
            "不嫌贫有双飞燕，依旧衔泥自往还。"
        ],
        "title": "晚春",
        "id": "ef0fbee7-2d06-469a-9481-1a6491f60895"
    },
    {
        "author": "吴锡畴",
        "paragraphs": [
            "园林春去後，幽景属池塘。",
            "过雨钿犹小，吹襟风已香。",
            "莫期包作馈，好待集为裳。",
            "太极翁何在，花时爱敢忘。"
        ],
        "title": "新荷",
        "id": "480d98a0-58c7-4edc-a2b2-bde1673263d3"
    },
    {
        "author": "吴锡畴",
        "paragraphs": [
            "萧萧下庭叶，未晚闭柴门。",
            "故箧搜诗读，残灯唤酒温。",
            "砧鸣深巷月，犬吠隔溪村。",
            "人世如无夜，劳生事更繁。"
        ],
        "title": "夜坐",
        "id": "999c33b4-bd69-4ea1-b433-b74bd60a45dc"
    },
    {
        "author": "吴锡畴",
        "paragraphs": [
            "湖边春压柳丝低，云淡风轻一杖藜。",
            "伐木诗亡交道绝，绵蛮空为尽情啼。"
        ],
        "title": "闻鶑",
        "id": "45184cf0-9675-4379-9227-32f464c6efac"
    },
    {
        "author": "吴锡畴",
        "paragraphs": [
            "笭箵尽自了生涯，岸尾沙头即是家。",
            "入夜醉归横短笛，满江明月浸芦花。"
        ],
        "title": "渔父",
        "id": "dc857169-4a29-43fb-be4b-fab15810504f"
    },
    {
        "author": "吴锡畴",
        "paragraphs": [
            "寒食清明共一时，柔红开遍野棠梨。",
            "繁禽声乐风光丽，弱柳阴浓日脚迟。",
            "身外生涯何似酒，人间局面只如棋。",
            "行春莫待花飞却，藉草开樽剩赋诗。"
        ],
        "title": "春日从伯氏领子侄郊行",
        "id": "eb0ea01c-ad11-4520-a9b9-d9b16194c0ce"
    },
    {
        "author": "吴锡畴",
        "paragraphs": [
            "古桂吹香秋月明，当年曾听读书声。",
            "角弓有赋门人在，邂逅犹须问悴荣。"
        ],
        "title": "棣华堂先大父国录叔大父安抚教授之地堂前古桂岿然独存花时踏月徘徊其下诵先君旧隠之诗次韵追感",
        "id": "7e0757e7-d9f8-490b-9e20-59abb9c56882"
    },
    {
        "author": "吴锡畴",
        "paragraphs": [
            "一径碧苔深，萧闲几醉吟。",
            "野花开自落，春色霁还阴。",
            "涉世谋多拙，逢人口欲瘖。",
            "门前流水浄，洗尽利名心。"
        ],
        "title": "醉吟",
        "id": "1a3ef6f5-e8be-4b4b-96c9-eb394977b1a5"
    },
    {
        "author": "吴锡畴",
        "paragraphs": [
            "问宿山村里，人烟断复连。",
            "高峰明落日，危石响幽泉。",
            "世事双眉上，年华两鬓边。",
            "沧洲森万玉，飞梦月娟娟。"
        ],
        "title": "山村问宿",
        "id": "9bb5c14a-04b7-44dc-9bd5-8c2ec13745f1"
    },
    {
        "author": "吴锡畴",
        "paragraphs": [
            "一封奏入五云开，褒录儒先动九垓。",
            "生意欲回洲上竹，好风已递陇头梅。",
            "志铭标揭留幽隧，谥法昭彰在曲台。",
            "去去片帆春水滑，捧持飞诰看归来。"
        ],
        "title": "郡侯奏请为先竹洲易名因送逢原入京",
        "id": "1bff570f-4c39-4c04-9039-89c1078db9ae"
    },
    {
        "author": "吴锡畴",
        "paragraphs": [
            "梅破疏英饯岁华，寻梅有约过山家。",
            "短窗昨夜占佳晤，挑尽寒灯未肯花。"
        ],
        "title": "友人有约未至",
        "id": "d439321f-1166-473c-837c-1e4f7e3d28eb"
    },
    {
        "author": "吴锡畴",
        "paragraphs": [
            "此花谁实与封王，公道东皇有品量。",
            "宿露低垂苍玉佩，暄风轻振紫罗裳。",
            "精神因为得春久，富贵何妨到晚芳。",
            "醉把一枝簪帽侧，从教人笑老夫狂。"
        ],
        "title": "分题牡丹",
        "id": "15e1202d-49fd-4939-b101-a80b1094939d"
    },
    {
        "author": "吴锡畴",
        "paragraphs": [
            "怕惊啼鸟推棋罢，为爱落花迂屐行。",
            "窈窈绿云春一坞，游丝飞絮弄新晴。"
        ],
        "title": "荷葭坞呈秋崖方工部",
        "id": "1ed0cb68-5da6-43e9-a06b-94914798edd6"
    },
    {
        "author": "吴锡畴",
        "paragraphs": [
            "日未沈西月色东，一山秋叶染霜红。",
            "鲜明恰胜春花好，不似春花耐得风。"
        ],
        "title": "晚眺",
        "id": "2cbde444-f478-4e6b-b79b-c6fa8b630b74"
    },
    {
        "author": "吴锡畴",
        "paragraphs": [
            "暮霞天角正红酣，渺渺飞鸣雁两三。",
            "万里中原消息断，頼能带得过江南。"
        ],
        "title": "闻雁",
        "id": "2ef8c861-6800-4ea5-a080-55daffb294d8"
    },
    {
        "author": "吴锡畴",
        "paragraphs": [
            "小隠生涯无别事，护持蓑笠傍鸥沙。",
            "清泉频注吟边砚，活火随煎饭後茶。",
            "趁早须来添鹤料，便忙也去看梅花。",
            "焚香扫地齐书帙，客到邻墙有酒赊。"
        ],
        "title": "僮谕",
        "id": "478fe439-6404-4c56-887c-2b6c7d3d6cd3"
    },
    {
        "author": "吴锡畴",
        "paragraphs": [
            "陇上无人寄一枝，疏花忽见喜生眉。",
            "岩棱面瘦霜明里，潇洒香寒月上时。",
            "比姑射仙同调度，与林逋老共襟期。",
            "孤芳不竞能坚守，肯向离骚怨未知。"
        ],
        "title": "遇梅初花",
        "id": "dce2a7b4-4223-4548-9d3a-934c48369bac"
    },
    {
        "author": "吴锡畴",
        "paragraphs": [
            "西风吹雨故将寒，斗室盘旋宇宙宽。",
            "芦已成花衰鬓白，枫犹染叶醉容丹。",
            "人间岁月几羊胛，身外勋名一鼠肝。",
            "领略秋光无限意，东篱闲掇落英餐。"
        ],
        "title": "秋日",
        "id": "35931bf5-afb8-4b60-923f-fd43c4e1de5f"
    },
    {
        "author": "吴锡畴",
        "paragraphs": [
            "干坤沈万籁，风露杳双清。",
            "城近更初转，山空月正明。",
            "揽裘寒意重，看剑壮心惊。",
            "迢递谁家笛，凄凉此夜情。"
        ],
        "title": "闻笛",
        "id": "eb01e80f-8683-404f-beff-7893ee99bf40"
    },
    {
        "author": "吴锡畴",
        "paragraphs": [
            "为见春风不久归，颠狂上下弄晴晖。",
            "只饶天与无拘束，入幕穿帘任意飞。"
        ],
        "title": "杨花  其一",
        "id": "8ff2e9a6-1a30-412c-bbf7-730228efb463"
    },
    {
        "author": "吴锡畴",
        "paragraphs": [
            "飞舞随春去不停，空条留得罩邮亭。",
            "狂心未肯沾泥死，犹作轻浮水上萍。"
        ],
        "title": "杨花  其二",
        "id": "9d55ef92-7768-4e3c-978c-fd088c59bfba"
    },
    {
        "author": "吴锡畴",
        "paragraphs": [
            "声利驱人万毂忙，何如林下玩幽芳。",
            "一池草色春不尽，半树梅花月也香。",
            "古锦忽分诗眼巧，短笺难寄话头长。",
            "相望正恨相逢晚，莫惜来过剪韭黄。"
        ],
        "title": "次韵答吴仲山",
        "id": "36ef246b-90ab-4b4a-8be6-9d3148253ee3"
    },
    {
        "author": "吴锡畴",
        "paragraphs": [
            "一笑起推篷，烟云望眼中。",
            "橹鸣无调乐，帆饱有情风。",
            "山近水偏绿，鹃啼花正红。",
            "前途足奇观，行色莫怱怱。"
        ],
        "title": "舟中",
        "id": "079e621d-fdb2-4a28-a5ad-86b935d80153"
    },
    {
        "author": "吴锡畴",
        "paragraphs": [
            "有竹便不俗，萧疏三数竿。",
            "云深茶灶湿，雨过佛灯寒。",
            "纪壁何年种，停经了日看。",
            "尘劳应可涤，几欲借薄团。"
        ],
        "title": "次韵题纯老房竹",
        "id": "e4726bdf-ba1e-488c-9364-3cf73ef32851"
    },
    {
        "author": "吴锡畴",
        "paragraphs": [
            "寂寞柴门贺客疏，已输渐後饮屠苏。",
            "花情柳思开新岁，竹简蒲团只故吾。",
            "献楚有谁能辨玉，求齐正自不工竽。",
            "朝来笑挽春风问，亦解重青两鬓无。"
        ],
        "title": "元日",
        "id": "2fb499f5-529d-4b79-9987-5df9adfa92ef"
    },
    {
        "author": "吴锡畴",
        "paragraphs": [
            "漫浪同为逆旅人，倏然离合入思频。",
            "清明上巳多愁雨，芍药荼䕷各殿春。",
            "不改交情山翠旧，渐添老色鬓华新。",
            "近来世念寒烟薄，已办青蓑理钓纶。"
        ],
        "title": "临川忆旧",
        "id": "c162f7c7-52c2-488a-b894-62fe10dab1e5"
    },
    {
        "author": "吴锡畴",
        "paragraphs": [
            "寒蒲就缚失横行，已矣甘从五鼎烹。",
            "凭恃甲戈名以躁，贮藏风露败于清。",
            "芦花洲冷霜威健，竹叶杯深饮兴生。",
            "且与老饕成後赋，正须一笑付姜橙。"
        ],
        "title": "擘蟹",
        "id": "1d5abf66-ff95-4e15-bb16-aa909b9e5ef8"
    },
    {
        "author": "吴锡畴",
        "paragraphs": [
            "曾共清灯坐夜阑，依然故我只儒酸。",
            "昏眸但觉看山易，倦足方知行路难。",
            "扪虱坐谈思傲睨，闻鸡起舞叹衰残。",
            "闲中恰续无功记，以醉为乡尽自宽。"
        ],
        "title": "次韵逢原偶兴",
        "id": "a5a25a2b-73ee-4d12-b04e-5c6bff495381"
    },
    {
        "author": "吴锡畴",
        "paragraphs": [
            "雨脚风收断，斜阳漏晚天。",
            "径芜蛙张王，花霁蝶轻儇。",
            "画思平林外，诗情步屧边。",
            "无山将亦隠，底用买山钱。"
        ],
        "title": "晚晴",
        "id": "9600ab7b-ba7c-4e6a-a626-87b6ce0614ec"
    },
    {
        "author": "吴锡畴",
        "paragraphs": [
            "坛荒杜陵後，何以续诗名。",
            "千里江山秀，一襟风露清。",
            "淡中无浅短，豪处有和平。",
            "细读松间集，如闻雅奏声。"
        ],
        "title": "还友人诗卷",
        "id": "99a773a3-4492-4dd9-8a96-25e89830c9d8"
    },
    {
        "author": "吴锡畴",
        "paragraphs": [
            "本是云霄万里身，樊笼着向绿槐阴。",
            "虽然禄料曾无欠，孤却宽闲自在心。"
        ],
        "title": "笼鹤",
        "id": "e56f4d6f-22e5-44eb-a2d9-9af2ede191a8"
    },
    {
        "author": "吴锡畴",
        "paragraphs": [
            "红衬晴霞一角天，小楼重上眺前川。",
            "莫言春去无踪迹，尽在枝头嫩绿边。"
        ],
        "title": "送春  其一",
        "id": "44b2c554-9720-465a-bc0e-d42f8955a688"
    },
    {
        "author": "吴锡畴",
        "paragraphs": [
            "惆怅春归自不禁，日长门巷静沈沈。",
            "应知不止为花地，沃沃桑麻雨露深。"
        ],
        "title": "送春  其二",
        "id": "b6cac440-42c7-4afa-8f46-77438016ac7e"
    },
    {
        "author": "吴锡畴",
        "paragraphs": [
            "新绿回环暗竹扉，静中物物总天机。",
            "啼鶑戏蝶浑如旧，莫是春风尚未归。"
        ],
        "title": "送春  其三",
        "id": "0b387da1-0a90-4811-9d07-c173db304603"
    },
    {
        "author": "吴锡畴",
        "paragraphs": [
            "佳节欲酬须酩酊，东篱不记几飞觞。",
            "从教乌帽吹将去，且对黄花领取香。",
            "世事漫劳三太息，人生宽破百重阳。",
            "英雄盖代今何在，戏马高台久已荒。"
        ],
        "title": "九日集客",
        "id": "1535a56a-441c-4650-852f-0ef6e9ba2e1f"
    },
    {
        "author": "吴锡畴",
        "paragraphs": [
            "细细檐花雨，青灯耿客魂。",
            "轻烟腾柏子，流水响桐孙。",
            "日月双车毂，干坤一酒樽。",
            "蚁柯分已定，人自苦追奔。"
        ],
        "title": "听雨",
        "id": "05243479-4dfb-40e7-8c04-1b5d0c739168"
    },
    {
        "author": "吴锡畴",
        "paragraphs": [
            "曾被儒冠误，谋生事事疏。",
            "洲无千树橘，家有五车书。",
            "叠石和苔斸，移梅带雪锄。",
            "好非人所好，习气未能除。"
        ],
        "title": "次韵谢元寿",
        "id": "0ec1bbc1-dee6-4465-a4cb-400fe9390db4"
    },
    {
        "author": "吴锡畴",
        "paragraphs": [
            "燕颔鸢肩总属夫，几何人得上凌烟。",
            "且烦写在山岩里，野服黄冠看瀑泉。"
        ],
        "title": "赠写照陈生",
        "id": "90be79a1-5dcd-4e3f-bec4-497688975cca"
    },
    {
        "author": "吴锡畴",
        "paragraphs": [
            "小小柴门傍竹开，幽深不惯有人来。",
            "颇嫌老鹤无情思，啄损庭前一径苔。"
        ],
        "title": "山中杂言  其一",
        "id": "cd15b607-b36f-44ab-8ae5-c9dbf148de9a"
    },
    {
        "author": "吴锡畴",
        "paragraphs": [
            "老作山翁行辈人，素衣曾不化京尘。",
            "只应猿鹤无惊怨，从自龙蛇有屈伸。"
        ],
        "title": "山中杂言  其二",
        "id": "3682c2c2-f1b6-4e8c-a6f4-be5213f8914b"
    },
    {
        "author": "吴锡畴",
        "paragraphs": [
            "数家鸡犬小成村，一带冈峦近入门。",
            "怕有渔人来问讯，溪流那得截云根。"
        ],
        "title": "山中杂言  其三",
        "id": "a7d8a0d9-d9a3-40b6-9032-1024e9f5360f"
    },
    {
        "author": "吴锡畴",
        "paragraphs": [
            "草色侵除雨後深，天教闲静在山林。",
            "无田种秫供桑落，有地栽兰当水沈。"
        ],
        "title": "山中杂言  其四",
        "id": "4431f1ab-af33-4b4f-a0fc-88cc816c4551"
    },
    {
        "author": "吴锡畴",
        "paragraphs": [
            "移春有槛遍京华，剩种人间富贵花。",
            "谁识山中穷活计，眼前沃沃只桑麻。"
        ],
        "title": "山中杂言  其五",
        "id": "03f362f0-cbfe-49bf-aacf-8ae18fc9398e"
    },
    {
        "author": "吴锡畴",
        "paragraphs": [
            "得失升沈是与非，纷纷世上局如棋。",
            "白云谷口横遮断，万事山中总不知。"
        ],
        "title": "山中杂言  其六",
        "id": "d36370d3-a2df-46ab-8b65-47af254ca526"
    },
    {
        "author": "吴锡畴",
        "paragraphs": [
            "谬有生涯类蠹鱼，萧然四壁一床书。",
            "儿曹未信儒冠误，犹事青灯废耒锄。"
        ],
        "title": "山中杂言  其七",
        "id": "19e483af-03e4-4919-8762-08d1370b890f"
    },
    {
        "author": "吴锡畴",
        "paragraphs": [
            "鱼鼓无声昼閴沈，荒碑积雨古苔侵。",
            "忽飞寒雀窥斋钵，偶有驯猿听梵音。"
        ],
        "title": "次韵题璜原僧舍",
        "id": "be2c48ff-edfc-4df8-ba29-f0d7f6bac4bc"
    },
    {
        "author": "吴锡畴",
        "paragraphs": [
            "寂寂闭门坐，身闲心太平。",
            "豆花含雨重，梧叶坐秋鸣。",
            "道路风波恶，山林梦寐清。",
            "少狂无复在，未减是诗情。"
        ],
        "title": "寂寂",
        "id": "a7b169ef-71b4-4dda-adde-965013173c03"
    },
    {
        "author": "吴锡畴",
        "paragraphs": [
            "满身文彩漫成愁，一曲清池强滞留。",
            "翘足有时双睡去，梦魂依旧绕沧洲。"
        ],
        "title": "鸂鶒",
        "id": "7f7f34de-e49b-4f9c-8ada-e168ecf967d1"
    },
    {
        "author": "吴锡畴",
        "paragraphs": [
            "许多香却不多花，灏气浮空月满家。",
            "明日石坛金屑富，旋收剩馥入龙茶。"
        ],
        "title": "桂花",
        "id": "aad4311f-3820-48c5-8197-80d0645015d9"
    },
    {
        "author": "吴锡畴",
        "paragraphs": [
            "不学韩公咎斗牛，此心无愧许沙鸥。",
            "阴晴明日自难料，得失频年已熟筹。",
            "痴计空为千载虑，虚名翻误一生忧。",
            "闲中菘韭皆真味，绝胜羊腔进膳羞。"
        ],
        "title": "次韵写兴",
        "id": "0c060c60-586e-4e92-b069-ca92dec4e1c3"
    },
    {
        "author": "吴锡畴",
        "paragraphs": [
            "老境已骎骎，功名负壮心。",
            "昏眸云雾隔，短鬓雪霜侵。",
            "身为贫长客，诗因病懒吟。",
            "春山归未得，门径藓花深。"
        ],
        "title": "老境",
        "id": "79e21616-02c6-468e-a68f-ede71f81582e"
    },
    {
        "author": "吴锡畴",
        "paragraphs": [
            "烟新寒食过，月皎子规来。",
            "万里他乡恨，千年故国哀。",
            "窗深敧枕听，梦短到家回。",
            "为尔添愁寂，春风不耐催。"
        ],
        "title": "客枕闻鹃",
        "id": "fc8c0a7b-040e-4f2a-b4a2-54696e6464d3"
    },
    {
        "author": "吴锡畴",
        "paragraphs": [
            "迤逦寻梅过别村，归来新月照黄昏。",
            "更无可觅春风面，捻断冰髭立断魂。"
        ],
        "title": "寻梅",
        "id": "00337b0f-28bf-4b0d-b7da-1531a7a2eda0"
    },
    {
        "author": "吴锡畴",
        "paragraphs": [
            "柳门竹巷静生苔，节序俄惊物物催。",
            "一雨拉将寒食过，百花让与牡丹开。",
            "若为缱绻留春日，正可淋漓纵酒杯。",
            "呼舞忽闻猿鹤喜，儿童忙报故人来。"
        ],
        "title": "晚春喜友人至",
        "id": "96bd2d17-aadc-45ad-b0b1-83ee5d686ebb"
    },
    {
        "author": "吴锡畴",
        "paragraphs": [
            "抗章当日勇辞荣，三咏循陔世念轻。",
            "娱悦高堂仁者寿，壅培遗植圣之清。",
            "云涵翠葆添新荫，秋逼青琅戛旧声。",
            "故址依然成栋宇，水心题扁尚晶明。"
        ],
        "title": "竹洲重葺仁寿堂",
        "id": "ea8cdda0-d7da-4e1a-894d-544a676dfa06"
    },
    {
        "author": "吴锡畴",
        "paragraphs": [
            "下舆扶杖过山蹊，雨溅征裾屐溅泥。",
            "正自不禁行路苦，一声何处竹鸡啼。"
        ],
        "title": "雨中过昱岭",
        "id": "471c11fd-843e-4b08-b18f-ac4b16b5832d"
    },
    {
        "author": "吴锡畴",
        "paragraphs": [
            "涌金门外买湖船，绿树阴阴叫杜鹃。",
            "恰莫叫从城里去，有谁人肯办归田。"
        ],
        "title": "湖上闻鹃",
        "id": "cb66b2ef-2525-42a7-8d89-2cae91449330"
    },
    {
        "author": "吴锡畴",
        "paragraphs": [
            "独酌悠然醉，应无语笑哗。",
            "百年柯上蚁，万事琖中蛇。",
            "诗定重删草，灯挑又作花。",
            "不烦眠遣客，长啸岸乌纱。"
        ],
        "title": "独酌",
        "id": "3abd10ca-107f-4a12-b830-3ab3d4ee821c"
    },
    {
        "author": "吴锡畴",
        "paragraphs": [
            "雁声叫断一天秋，寒气凭陵季子裘。",
            "莫恨蛾眉偏薄命，曾知猿臂自难侯。",
            "绕黄花有诗消遣，持紫螯兼酒拍浮。",
            "未用凄凉如宋玉，月明清思满前洲。"
        ],
        "title": "秋怀",
        "id": "561ce3a9-1d19-4cee-b2d5-5f5634a48d04"
    },
    {
        "author": "吴锡畴",
        "paragraphs": [
            "乘化归辽海，双笼一不开。",
            "坠翎留片雪，遗迹印荒苔。",
            "月朗怜孤唳，琴闲忆共来。",
            "瘗铭为琢石，鸡鹜不须猜。"
        ],
        "title": "悼鹤",
        "id": "330ebc9e-aa44-4941-9608-25e6371a2ad7"
    },
    {
        "author": "吴锡畴",
        "paragraphs": [
            "第一江山第一程，新诗快读逼梅清。",
            "碧云不断飞帆急，立尽樯竿晚日明。"
        ],
        "title": "次韵孙艮夫赠别  其一",
        "id": "dd08b19e-0f12-4748-ab96-94bb39b3e87a"
    },
    {
        "author": "吴锡畴",
        "paragraphs": [
            "扬子江头欵乃歌，一天星斗络斜河。",
            "怕无才思堪风月，拾入奚囊未必多。"
        ],
        "title": "次韵孙艮夫赠别  其二",
        "id": "31fcc7e8-de9f-4d66-8a66-4a03698cabdb"
    },
    {
        "author": "吴锡畴",
        "paragraphs": [
            "芳草垂杨浥嫩寒，苔痕新过雨斑斑。",
            "一年春付花开落，长日庭分燕往还。",
            "世事祇堪频对酒，诗情自可饱看山。",
            "尽穷莫用文为送，郊岛曾容季孟间。"
        ],
        "title": "次韵叶介夫",
        "id": "9a7869db-7095-443b-9cb8-f59094134f62"
    },
    {
        "author": "吴锡畴",
        "paragraphs": [
            "寂寂虚堂风露凉，边声惊听雁南翔。",
            "短筇梦涉秋三迳，长笛思乘月一航。",
            "老眼添昏如浊镜，吟怀多感类寒螀。",
            "久知拙不趁时样，肯羡东邻斗靓妆。"
        ],
        "title": "秋夜",
        "id": "1a99f7c1-06e1-4534-9de5-d72d5bb870b9"
    },
    {
        "author": "吴锡畴",
        "paragraphs": [
            "历眼旬余半，终宵月在天。",
            "若将今岁看，仅有此番圆。",
            "寒逼鸿洲外，光摇蚁瓮边。",
            "家山千里远，应共一婵娟。"
        ],
        "title": "荆溪舟中对月",
        "id": "e1f2ddf9-9c41-4201-886b-648525e85101"
    },
    {
        "author": "吴锡畴",
        "paragraphs": [
            "有味吟边景，无愁醉里身。",
            "如何连夜梦，只是到家频。",
            "更永迟留月，梅寒漏泄春。",
            "吴王台下泊，访古待清晨。"
        ],
        "title": "姑苏晚泊",
        "id": "a395d4c2-c98a-4974-a2ce-5a1a157c8ada"
    },
    {
        "author": "吴锡畴",
        "paragraphs": [
            "策蹇又山行，看山不识名。",
            "平林秋後薄，叠嶂日边明。",
            "云近侵衣湿，泉幽照影清。",
            "归樵饶乐意，笛弄两三声。"
        ],
        "title": "山行",
        "id": "9338c58e-19ad-4e7d-a3e1-4cdb47494492"
    },
    {
        "author": "吴锡畴",
        "paragraphs": [
            "水宿篙师报歇程，维舟聊此问旗亭。",
            "醉来顿觉乡愁失，苦被霜风吹又醒。"
        ],
        "title": "醉起",
        "id": "df1e52f5-1007-4f65-afda-79e30320687a"
    },
    {
        "author": "吴锡畴",
        "paragraphs": [
            "极目飞鸿外，苍茫一渺然。",
            "风清垂钓濑，月淡放梅天。",
            "展卷评诗句，探囊结酒缘。",
            "舟中无此乐，但只闭篷眠。"
        ],
        "title": "严滩",
        "id": "f39c4fcf-ebf0-432c-9a66-03a0e2448cdb"
    },
    {
        "author": "吴锡畴",
        "paragraphs": [
            "短棹泊新城，江宽风易生。",
            "帆随潮共上，烟接岸俱平。",
            "冷蕊江南信，孤鸿塞北声。",
            "诗成休朗诵，怕有老龙惊。"
        ],
        "title": "新城",
        "id": "5a7ce139-04fb-4f14-a2cd-88538f4ffbdd"
    },
    {
        "author": "吴锡畴",
        "paragraphs": [
            "晚山欣静对，杳杳碧无垠。",
            "病叶明残照，飞鸿带断云。",
            "自怜麋鹿性，宜入鹭鸥群。",
            "世路多殊辙，升沈迹已分。"
        ],
        "title": "晚山",
        "id": "74a6bed3-2a2c-4d4a-82a5-6cf577e3a7b8"
    },
    {
        "author": "吴锡畴",
        "paragraphs": [
            "少年未识堤防老，不办坡翁大字书。",
            "犹有壮心躭万卷，其如昏目负三余。",
            "睡迟祇怕中宵觉，交淡从教俗轨疏。",
            "瞑坐漫搜诗拨遣，灵台一片炯如初。"
        ],
        "title": "夜感",
        "id": "14d2e1d4-9d61-46f1-ad2b-421361e6ff9d"
    },
    {
        "author": "吴锡畴",
        "paragraphs": [
            "刘伯龙如鬼笑何，居然幻境蚁南柯。",
            "世间知止人应少，天下难言事最多。",
            "梧叶凄凉依节序，雁声依约自关河。",
            "凭栏莫起悲秋意，老色何妨借酒酡。"
        ],
        "title": "凭栏",
        "id": "fdfb8a50-b2f9-4971-9f7e-f3669a351bea"
    },
    {
        "author": "吴锡畴",
        "paragraphs": [
            "寥寥谁是识琴心，得趣元来不在音。",
            "可惜伯牙犹未达，绝弦当日恨徒深。"
        ],
        "title": "无弦古琴",
        "id": "0f3a8932-3582-4e29-a866-387de3fb26e0"
    },
    {
        "author": "吴锡畴",
        "paragraphs": [
            "酒能成病姑停饮，诗怕伤时莫浪吟。",
            "客又不来春欲去，一帘花影咔鸣琴。"
        ],
        "title": "偶成  其一",
        "id": "2f9c551d-cdd5-4f3b-81f0-6f2e1e12c212"
    },
    {
        "author": "吴锡畴",
        "paragraphs": [
            "酿蜜山蜂初割户，衔泥梁燕已成家。",
            "春愁漠漠连芳草，闲过东园数落花。"
        ],
        "title": "偶成  其二",
        "id": "71fb2e12-bca1-4026-bf5f-1295b4e0fcd3"
    },
    {
        "author": "吴锡畴",
        "paragraphs": [
            "栏干投北是神州，莫怪诸公怯上楼。",
            "千载潮声如有恨，犹能含怒到瓜洲。"
        ],
        "title": "多景楼",
        "id": "5550400b-9c5d-480d-9688-7a589b1c7db0"
    },
    {
        "author": "吴锡畴",
        "paragraphs": [
            "歌舞声消迹已陈，危台今日压城闉。",
            "麋游莫恨终亡国，谁把鸱夷载谏臣。"
        ],
        "title": "姑苏台",
        "id": "940212af-fda6-470e-b083-25c9b93d5ac8"
    },
    {
        "author": "吴锡畴",
        "paragraphs": [
            "去越思吴居甫里，并祠千载说三高。",
            "到头杞菊饶余味，不涉人间富贵劳。"
        ],
        "title": "三高祠",
        "id": "eeabe53f-6930-49bd-8a70-6d1160f33821"
    },
    {
        "author": "吴锡畴",
        "paragraphs": [
            "柏琖椒盘且罢休，吕蒙城下泊孤舟。",
            "昏灯独照还乡梦，久客新添别岁愁。",
            "爆竹无声惊寂寞，梅花有意伴淹留。",
            "明朝例是加年事，不信公侯不白头。"
        ],
        "title": "旅舟度岁呈范尧臣",
        "id": "81b3762c-ac22-4c8b-bc33-7887613f05f5"
    },
    {
        "author": "吴锡畴",
        "paragraphs": [
            "雨作年丰计，凉为午睡媒。",
            "不烦思饮露，已可洗飞埃。",
            "延月帘高卷，看山牖尽开。",
            "心闲逢事懒，褦襶且休来。"
        ],
        "title": "夏日",
        "id": "1ea3d171-7728-4ced-9d59-2c93e4102215"
    },
    {
        "author": "吴锡畴",
        "paragraphs": [
            "奔火狂难改，横戈事已非。",
            "形模虽可怪，风味故应稀。",
            "玉斫双螯洁，金披一殻肥。",
            "持杯篱菊畔，又见醉忘归。"
        ],
        "title": "菊边持螯",
        "id": "9dd519bf-349b-499d-97db-027134dd3580"
    },
    {
        "author": "吴锡畴",
        "paragraphs": [
            "破晴斜月入帘阴，鬓影萧骚老不禁。",
            "九十日春风与雨，百千年事後犹今。",
            "牡丹红褪残妆面，杜宇声寒故国心。",
            "眼底交游期又误，飞鸿杳杳鲤沈沈。"
        ],
        "title": "对月有怀",
        "id": "c9f6c79e-f483-4494-9238-a16e6a95856a"
    },
    {
        "author": "吴锡畴",
        "paragraphs": [
            "鹤怅东岩夜，声悲不可闻。",
            "有图留水月，无句管烟云。",
            "身後空传稿，生前事作坟。",
            "忍思携手日，溅泪漫纷纷。"
        ],
        "title": "哭赵成德",
        "id": "a424f8ae-ad60-48d6-adad-46f50f2f23ad"
    },
    {
        "author": "吴锡畴",
        "paragraphs": [
            "逢人篸艾知重午，漫把青钱问酒杯。",
            "岂是醉狂慵吊古，独醒不禁客愁来。"
        ],
        "title": "重午于潜道中",
        "id": "d6815a7b-b5a2-4991-bcc7-48690f753b1e"
    },
    {
        "author": "吴锡畴",
        "paragraphs": [
            "直上浮屠最上头，茫茫渺渺入双眸。",
            "斜阳断雁新秋意，惹起西风一段愁。"
        ],
        "title": "六和塔",
        "id": "05e1e0c3-cd85-4ade-aa96-c3f69ac44926"
    },
    {
        "author": "吴锡畴",
        "paragraphs": [
            "斜河炯炯雁飞飞，老却斯人天未知。",
            "三迳秋光犹在菊，一年心事可无诗。",
            "岁华迅似离弦箭，愁思多于盈杼丝。",
            "寂寂空山明月里，谁拈霜竹倚风吹。"
        ],
        "title": "次韵汪仁甫",
        "id": "078b9ae0-39e3-4233-8202-f17d04c256ea"
    },
    {
        "author": "吴锡畴",
        "paragraphs": [
            "结屋须教坐对山，把茅纔此有三间。",
            "浇花抱瓮调停懒，洗砚裁笺准备闲。",
            "未问丹砂能蜕骨，久知绿酒可酡颜。",
            "江湖浪迹成何事，抖擞归囊句不悭。"
        ],
        "title": "结屋",
        "id": "c8b92849-0631-4000-a36c-d53894e332cf"
    },
    {
        "author": "吴锡畴",
        "paragraphs": [
            "漠漠春阴未肯晴，空阶滴点到平明。",
            "应知不入笙歌耳，来作愁人枕畔声。"
        ],
        "title": "夜雨",
        "id": "f536b084-ca36-4749-8a9f-ff4ff52897ac"
    },
    {
        "author": "吴锡畴",
        "paragraphs": [
            "淹留为客久，萧散与心违。",
            "妻病家缘废，奴逃书问稀。",
            "雨荒招鹤迳，苔滑钓鱼矶。",
            "愧尔汀头鹭，沧波自在飞。"
        ],
        "title": "客思",
        "id": "1fab28f3-b15a-4689-b8d8-e299a0aa90ae"
    },
    {
        "author": "吴锡畴",
        "paragraphs": [
            "绿窈雨初歇，清和日正长。",
            "乳禽穿薄霭，弱蔓上颓墙。",
            "村市笋厨美，田家麰饵香。",
            "老翁扶杖出，小立看移秧。"
        ],
        "title": "蓝溪道中",
        "id": "94a8c903-6f87-4b21-902d-042513f3227b"
    },
    {
        "author": "吴锡畴",
        "paragraphs": [
            "一寒未办买山赀，随处看山总可诗。",
            "人事无常山换主，青山依旧不曾移。"
        ],
        "title": "看山",
        "id": "a9aeded8-e2e3-4716-9493-a26d1a4ecd66"
    },
    {
        "author": "吴锡畴",
        "paragraphs": [
            "秋来病叶不禁风，渐觉虚檐坠片红。",
            "斜日半溪人唤渡，断云千里雁横空。",
            "诗情得似驯鸥子，世事徐观失马翁。",
            "忻戚莫将为我役，此怀拍拍自春融。"
        ],
        "title": "秋来",
        "id": "7755430d-3dbe-4b37-a19a-05136814907f"
    },
    {
        "author": "吴锡畴",
        "paragraphs": [
            "九日今朝是，风吹帽欲斜。",
            "愁惟添白发，贫莫负黄花。",
            "蟹上橙初熟，秋登酒易赊。",
            "茱萸休把玩，且办醉生涯。"
        ],
        "title": "九日",
        "id": "82a3bae1-4c06-42fb-af00-eb9a1a684962"
    },
    {
        "author": "吴锡畴",
        "paragraphs": [
            "一炷清香万叠山，依仁体艮寂然间。",
            "油云自去为霖雨，千古苍苍只恁闲。"
        ],
        "title": "江氏静山堂",
        "id": "929feed6-717d-4e27-b1b4-9d7461ed8112"
    },
    {
        "author": "吴锡畴",
        "paragraphs": [
            "楼高霜冷漏声迟，独立阑干忆别离。",
            "明月一奁磨後镜，疏星几点劫残棋。",
            "岁寒时节难为客，老日头颅尽付诗。",
            "颇觉凄凉无晤语，临风说与冻梅知。"
        ],
        "title": "楚东岁暮",
        "id": "01eb1d2a-b61a-49af-bb1a-0a93de4db169"
    },
    {
        "author": "吴锡畴",
        "paragraphs": [
            "不向云台恋故袍，清风固自钓台高。",
            "渭川八十年烟雨，岂是渔竿把不牢。"
        ],
        "title": "重题钓台",
        "id": "7047f85d-e303-41da-ba6b-ed7b8077831f"
    },
    {
        "author": "吴锡畴",
        "paragraphs": [
            "日月跳丸岁又除，书生作计太迂疏。",
            "也知穷鬼难驱逐，鬰垒神荼莫用渠。"
        ],
        "title": "除夜  其一",
        "id": "46b8e5a6-0584-4c9f-9494-540a4696321c"
    },
    {
        "author": "吴锡畴",
        "paragraphs": [
            "守岁儿童语笑频，老翁醉拥地炉春。",
            "欠伸起唤梅花说，明日平头五十人。"
        ],
        "title": "除夜  其二",
        "id": "6d51a593-6a3e-48d5-a742-7b8c65e74ad7"
    },
    {
        "author": "吴锡畴",
        "paragraphs": [
            "日薄霜清水见沙，水边偶到野人家。",
            "满阶风叶浑慵扫，为爱深红似落花。"
        ],
        "title": "冬日  其一",
        "id": "8a21ac0c-d3b7-4a2b-a018-f3ca24ad6829"
    },
    {
        "author": "吴锡畴",
        "paragraphs": [
            "夕阳孤倚立溪头，三两渔舟遡碧流。",
            "惊起一行新宿雁，斜飞又过别汀洲。"
        ],
        "title": "冬日  其二",
        "id": "c089b54d-a070-4955-b849-bbdce115b7bc"
    },
    {
        "author": "吴锡畴",
        "paragraphs": [
            "谁人雅趣似林逋，绕屋栽梅入画图。",
            "淡日笼晴霜转暖，从头看过有花无。"
        ],
        "title": "冬日  其三",
        "id": "eb292559-e520-471c-8da2-82d0fa8675f8"
    },
    {
        "author": "吴锡畴",
        "paragraphs": [
            "一声爆竹又惊春，荼垒中间写此心。",
            "忽忽行年周六甲，便便痴腹拟三壬。",
            "酒泉郡里宁甘饮，饭颗山头尚苦吟。",
            "强健得闲元是福，何妨终老住云林。"
        ],
        "title": "癸酉元日",
        "id": "61d3f6d3-7f4d-4490-bf06-f8441114a14b"
    },
    {
        "author": "吴锡畴",
        "paragraphs": [
            "三尺焦桐称醉眠，邯郸底用遇回仙。",
            "梦中髣髴闻流水，元是山间响瀑泉。"
        ],
        "title": "琴枕",
        "id": "8ff15e78-fc0a-47d4-842c-e1d93f99e8dd"
    },
    {
        "author": "吴锡畴",
        "paragraphs": [
            "背人春事水趁东，浅紫深红次第空。",
            "宿霭未干桑叶雨，薄罗初试楝花风。",
            "诗联锻炼微吟里，豪气施行半醉中。",
            "此去相逢堪几度，别怀作恶老来同。"
        ],
        "title": "别吴仲俊",
        "id": "e3a26860-cde8-402a-b730-56b4c017fff8"
    },
    {
        "author": "吴锡畴",
        "paragraphs": [
            "我爱山居好，扶藜步晚晴。",
            "俗醇存古意，境寂快诗情。",
            "杜老银丝脍，坡翁玉糁羹。",
            "随缘清供足，尽可佚余生。"
        ],
        "title": "山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其一",
        "id": "0c093943-e270-4244-85b4-918c35b31e5c"
    },
    {
        "author": "吴锡畴",
        "paragraphs": [
            "我爱山居好，蔬畦间莳花。",
            "笕泉归爨舍，篝火乞邻家。",
            "茁嫩猫头笋，焙芳雀舌茶。",
            "野人曾拜号，何用给黄麻。"
        ],
        "title": "山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其二",
        "id": "fd3a1752-0556-420d-bc30-6d6afc804e20"
    },
    {
        "author": "吴锡畴",
        "paragraphs": [
            "我爱山居好，干坤自在身。",
            "林泉睎隠士，风月谥闲人。",
            "村酿添春困，庖蔬胜鼎珍。",
            "几携蓑笠去，保社在鸥津。"
        ],
        "title": "山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其三",
        "id": "ca8007e1-796b-40b2-bf55-7e66594f4b2b"
    },
    {
        "author": "吴锡畴",
        "paragraphs": [
            "我爱山居好，轩窗傍水开。",
            "游鱼吹堕絮，闲鹤啄荒苔。",
            "有字人谁问，无租吏不来。",
            "寂寥门迳侧，数尺长蒿莱。"
        ],
        "title": "山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其四",
        "id": "db0d0f9c-9b6c-47f5-b6d8-f1a9cfca21c1"
    },
    {
        "author": "吴锡畴",
        "paragraphs": [
            "我爱山居好，陶然与世忘。",
            "细听泉潄玉，那羡佩鸣珰。",
            "乳燕飞闲宇，新篁出矮墙。",
            "静观机不息，天地为谁忙。"
        ],
        "title": "山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其五",
        "id": "e5376c3b-2a61-4963-9876-4095b0d8b38f"
    },
    {
        "author": "吴锡畴",
        "paragraphs": [
            "我爱山居好，崖云湿爨烟。",
            "琴横双鹤舞，犁阁一牛眠。",
            "酒熟花开日，诗成雨霁天。",
            "逢场聊适意，总结喜欢缘。"
        ],
        "title": "山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其六",
        "id": "07ebe0ee-ce36-4f69-b549-d99c339cae0d"
    },
    {
        "author": "吴锡畴",
        "paragraphs": [
            "我爱山居好，枌榆老故丘。",
            "好峰当户立，远水护田流。",
            "鼓响移秧日，耞鸣获稻秋。",
            "年丰身老健，一饱外无求。"
        ],
        "title": "山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其七",
        "id": "fe38c4a7-bcb5-42e8-8dcc-41555ff52d79"
    },
    {
        "author": "吴锡畴",
        "paragraphs": [
            "我爱山居好，苍矶一钓竿。",
            "白鸥春水阔，黄犊绿坡宽。",
            "径菊香秋晚，溪梅约岁寒。",
            "人间幽意足，诗思倚栏干。"
        ],
        "title": "山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其八",
        "id": "d168ea67-e649-47df-8255-5d5cd4c6d4dc"
    },
    {
        "author": "吴锡畴",
        "paragraphs": [
            "我爱山居好，茶瓯困解围。",
            "松边横藓石，柳下敞渔扉。",
            "细雨噞喁出，斜阳觳觫归。",
            "交情殊贵贱，似觉故人非。"
        ],
        "title": "山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其九",
        "id": "7bd8cbe5-1870-419c-9b6c-eea1fb73b8ff"
    },
    {
        "author": "吴锡畴",
        "paragraphs": [
            "我爱山居好，田园在力耘。",
            "樵歌风外断，猿啸月中闻。",
            "舴艋夜招鹤，辘轳晓汲云。",
            "久惭呼处士，未必应星文。"
        ],
        "title": "山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其一○",
        "id": "97136376-680e-4088-b259-9e14176a61df"
    },
    {
        "author": "吴锡畴",
        "paragraphs": [
            "婆娑舞忽凌空去，散漫狂还扫地来。",
            "几片飞黏梅树上，恍疑昨夜有花开。"
        ],
        "title": "对雪",
        "id": "4e7002a9-8d11-49da-bed6-590bfd07bb2f"
    },
    {
        "author": "吴锡畴",
        "paragraphs": [
            "空谷境常寂，幽居趣最真。",
            "蛙鸣聊当乐，花发即为春。",
            "白首惟诗酒，青山自主宾。",
            "惜无骚雅笔，写寄市朝人。"
        ],
        "title": "友人幽居",
        "id": "c8915edd-57ca-4c4b-a543-6843a54ea9bf"
    },
    {
        "author": "吴锡畴",
        "paragraphs": [
            "竛竮瘦影伴孤灯，两鬓萧然失旧青。",
            "豪在尚堪论剑术，骨凡何用泥丹经。",
            "半生踪迹如春燕，少日交游类曙星。",
            "闲拂桐丝写幽意，洋洋不为有人听。"
        ],
        "title": "对灯咏感",
        "id": "70f3d2b7-2c54-40e2-ab33-6a6cc32ef3fc"
    },
    {
        "author": "赵顺孙",
        "paragraphs": [
            "母在堂前为父忧，特令儿子谒公侯。",
            "大人若肯行方便，一点春风在笔头。"
        ],
        "title": "诗一首",
        "id": "d253ed51-08a4-47bc-9ea5-eb118fc9b3c9"
    },
    {
        "author": "赵顺孙",
        "paragraphs": [
            "小小青松未透栏，枝枝叶叶傲霜寒。",
            "如今正好低头看，异日冲霄仰望难。"
        ],
        "title": "小松",
        "id": "5ba03845-6e9c-4c61-8bba-c978e750ac04"
    },
    {
        "author": "赵顺孙",
        "paragraphs": [
            "烽火年来报虏尘，每回回首即长颦。",
            "明眸皓齿今何在，异服殊音不可亲。",
            "几树好花闲白昼，数株残柳不胜春。",
            "狂风落尽深红色，水远山长愁杀人。"
        ],
        "title": "建回吟",
        "id": "86939c4f-ace4-40cc-af2a-f1525eabe2f5"
    },
    {
        "author": "赵顺孙",
        "paragraphs": [
            "百年世事不胜悲，大厦原非一木支。",
            "慷慨西风泪横臆，此心唯有老天知。"
        ],
        "title": "染疾吟",
        "id": "64402d92-ae1c-48ca-a5ea-a323820027ea"
    },
    {
        "author": "赵顺孙",
        "paragraphs": [
            "门前不改旧山河，莲渚愁红荡碧波。",
            "坠叶飘花难再复，浮云流水竟如何。",
            "鱼龙寂寞秋江冷，鸿雁不来风雨多。",
            "穷巷悄然车马绝，磬声深戛出烟霞。"
        ],
        "title": "伤景吟",
        "id": "fc68386f-c9b3-4c2e-822f-6a9c57636252"
    },
    {
        "author": "赵顺孙",
        "paragraphs": [
            "不见人烟空见花，烟笼寒水月笼沙。",
            "人生自古谁无死，莫怨东风当自嗟。"
        ],
        "title": "病笃吟",
        "id": "485ca7e5-c07a-4b39-b390-aed9dcf6519e"
    },
    {
        "author": "赵顺孙",
        "paragraphs": [
            "豪杰消磨叹五陵，发冲乌帽气填膺。",
            "眼前不是无豪杰，身後何须论废兴。",
            "当道有蛇魂己断，渡江无马谶难凭。",
            "可怜一片中原地，虎啸龙腾几战争。"
        ],
        "title": "感情吟",
        "id": "461d6bd4-0234-4fe0-ab4e-0cec70b93a81"
    },
    {
        "author": "清溪沅禅师",
        "paragraphs": [
            "六十七年，无法可说。",
            "一片云收，澄潭皎月。"
        ],
        "title": "辞世偈",
        "id": "a9054db8-7e0c-4841-8a6f-56da3f585cd2"
    },
    {
        "author": "俞君选",
        "paragraphs": [
            "插天万仞芙蓉峰，茫茫积翠连青空。",
            "中有千年苍玉骨，山奇水怪秀所钟。",
            "断崖绝壁不可到，虎豹守护烟萝封。",
            "一朝良工夺天造，云斤月斧磨玲珑。",
            "踏天下割碧云髓，往往霹雳惊蛇龙。",
            "冰蚕吐丝织新就，罗文光莹浮青铜。",
            "人间何处用此物，造化欲付文章公。",
            "先生早晚运椽笔，判花视草蓬莱宫。",
            "手挥五色补天漏，放开白日消阴虹。",
            "坐令万物无疵疠，尽从笔底生春风。",
            "此时浓墨书大字，正须巨石相追从。",
            "愿公收拾此至宝，相伴他年参化工。"
        ],
        "title": "送砚与吴元真广文",
        "id": "b200830c-39b8-4b7f-9193-36ae1b55558c"
    },
    {
        "author": "章鉴",
        "paragraphs": [
            "风月诗几卷，江湖屐一双。",
            "断蛟怀剑石，跨鹤叩禅窗。",
            "土润岩生雨，林幽寺隔江。",
            "归当访仙隠，相对酒盈缸。"
        ],
        "title": "送道士归得日观",
        "id": "682e6283-fafc-41e2-bff3-938732226e76"
    },
    {
        "author": "章鉴",
        "paragraphs": [
            "买得渔矶系钓船，鱼龙吹浪骇鸥眠。",
            "从来白石清泉地，胜似青山小洞天。",
            "浪对客吟思却虏，偶观人弈悟筹边。",
            "夜来风雨秋声早，一段新愁雪满颠。"
        ],
        "title": "杭山",
        "id": "785097da-7ab3-491a-9a3b-9ff3d879e831"
    },
    {
        "author": "章鉴",
        "paragraphs": [
            "一重关复一重关，一步难于一步难。",
            "地僻林深晴亦湿，山高风猛夏犹寒。",
            "断崖云影挂枯树，劈涧雷声走怒湍。",
            "不信世间陵谷变，野樵偏识旧衣冠。"
        ],
        "title": "过毛竹山",
        "id": "0d669c17-4dcd-44c8-96a3-3e59f86ab9ac"
    },
    {
        "author": "章鉴",
        "paragraphs": [
            "万个长松覆短墙，碧流深处读书房。",
            "香生石觐春云湿，影落篝灯夜雨凉。",
            "亘代陶镕周礼乐，百年嘉会宋文章。",
            "天机悟到忘言表，又喜涛声送夕阳。"
        ],
        "title": "杭山八景  其一",
        "id": "bde6cfe2-dba5-4c60-ab98-afa812b6da31"
    },
    {
        "author": "章鉴",
        "paragraphs": [
            "古洞春泉一脉遥，骤施雷雨过清宵。",
            "飞湍直下三千丈，急溜横穿十二桥。",
            "雪洒石矼琼练碎，翠分柳树玉花飘。",
            "晓来醉倚高楼望，疑是银河堕碧霄。"
        ],
        "title": "杭山八景  其二",
        "id": "13454c8f-61c8-477c-ada8-b23b144249b5"
    },
    {
        "author": "章鉴",
        "paragraphs": [
            "泠泠双涧泻秋音，万齿溪头奏一琴。",
            "雨後更添猿鹤操，夜寒真是水龙吟。",
            "年光送尽从朝暮，律调含来自古今。",
            "借得许由当日耳，听频谁不为清心。"
        ],
        "title": "杭山八景  其三",
        "id": "6a196c2d-ac0b-47f3-9729-17976f0b3a50"
    },
    {
        "author": "章鉴",
        "paragraphs": [
            "达邦大道两迢迢，金辔玲珑匹马骄。",
            "腰褭嘶风蹄蹀躞，骧腾掣电尾萧骚。",
            "雄声已骋才人德，猛气尤思大将骁。",
            "凤臆龙髯谁可并，郭家狮子着先朝。"
        ],
        "title": "杭山八景  其四",
        "id": "43ae1dbf-1bf3-40de-a135-83fe848558de"
    },
    {
        "author": "章鉴",
        "paragraphs": [
            "内史名题古钓台，高风凛凛势崔嵬。",
            "晚烟杨柳垂青缕，春雨桃花点绿苔。",
            "百尺丝纶波荡漾，一宗诗派水潆洄。",
            "何时来借闲灯览，涤尽尘襟万斛埃。"
        ],
        "title": "杭山八景  其五",
        "id": "91056a60-6635-4b39-9273-d4b393722eaa"
    },
    {
        "author": "章鉴",
        "paragraphs": [
            "一邦佳景萃峰头，宇宙钟灵自有由。",
            "银竹霏霏山气盛，火轮颗颗水光浮。",
            "年逢旱涝他方苦，世际丰穰此处优。",
            "瞻望巍峨殊不远，登临彷佛帝王州。"
        ],
        "title": "杭山八景  其六",
        "id": "9864419f-2720-44be-8ef9-77a5f29e9e5c"
    },
    {
        "author": "章鉴",
        "paragraphs": [
            "昔贤曾此着名香，地位双清四座凉。",
            "吹送几多攀桂客，照来无数探花郎。",
            "光浮盏面龙鳞动，声透琴心兔魄扬。",
            "爽我襟期明我德，步蟾拟驾大鹏翔。"
        ],
        "title": "杭山八景  其七",
        "id": "b76964f2-0c35-46b7-8ee7-4f20d40172f6"
    },
    {
        "author": "章鉴",
        "paragraphs": [
            "同云收尽日曈曈，晓霁分明见九宫。",
            "百里远排银笔架，半峰高叠玉屏风。",
            "螺鬟矗矗深藏翠，石剑棱棱欲露锋。",
            "纵使丹青施妙手，难将写入画图中。"
        ],
        "title": "杭山八景  其八",
        "id": "0ec3b331-705b-4c8a-b798-07d53203f1cc"
    },
    {
        "author": "王朝佐",
        "paragraphs": [
            "古汴寒灰不可温，荧荧孤屿火犹存。",
            "一抔未问长陵土，两字先劳万乘尊。",
            "卓笔有锋兵自弱，投戈无志艺何论。",
            "清辉堂外重回首，谩说旋干与转坤。"
        ],
        "title": "清辉堂",
        "id": "cda75691-e037-4017-bb1a-257ba802bf33"
    },
    {
        "author": "王朝佐",
        "paragraphs": [
            "作圣阶梯义甚明，岂容惰慢倒仪形。",
            "气将六马收衔辔，心不多歧守性灵。",
            "上帝鉴兹恒翼翼，主翁唤醒更惺惺。",
            "揭楣倘有希贤志，合把斋箴究考亭。"
        ],
        "title": "敬轩",
        "id": "09e6bd22-5615-4a02-beef-17378485786b"
    },
    {
        "author": "王朝佐",
        "paragraphs": [
            "筑室傍丹梯，新颜手自题。",
            "空涵龙洞雨，壁污燕巢泥。",
            "树色围春昼，书声杂暮溪。",
            "南园花正发，携酒听鶑啼。"
        ],
        "title": "题英薮山房",
        "id": "5cf6678e-749b-45ae-a80d-2b304a45f5a0"
    },
    {
        "author": "王朝佐",
        "paragraphs": [
            "研朱点易已多年，洞底烟霞别有天。",
            "千里漫来骑只鹤，一官归去领群仙。",
            "药炉暖养烧丹火，茶灶晴分瀹茗泉。",
            "安得尘襟都扫却，相从细读悟真篇。"
        ],
        "title": "送林道会归平阳",
        "id": "d3b88166-b9a9-48d0-833a-768f5e32a515"
    },
    {
        "author": "王朝佐",
        "paragraphs": [
            "濑水何泱泱，携篚向水旁。",
            "低头事漂洗，不惜湿罗裳。",
            "晨出未暮归，老母在高堂。",
            "三十不愿适，焉知绣鸳鸯。",
            "道逢困丈夫，行乞良可伤。",
            "一饭妇女仁，况有残壶浆。",
            "终焉感礼义，出词何慨慷。",
            "贞洁恐无知，清流见肝肠。",
            "悲哉伍子胥，百金何足偿。",
            "惟有鸱夷心，可与增辉光。"
        ],
        "title": "贞义女祠",
        "id": "893ed803-54ad-47b9-8b0d-78df3027f0f7"
    },
    {
        "author": "车若水",
        "paragraphs": [
            "童牙苦呫毕，嚼瓜灯烬烂。",
            "衡缩高于丘，纔作文字看。",
            "精微隔几尘，健笔抵流湍。",
            "开眼天地燎，始识用书难。",
            "千葩惭一实，本根耐岁寒。"
        ],
        "title": "呈立斋先生",
        "id": "a2885177-5185-488a-bb15-d2a1b8dddf7d"
    },
    {
        "author": "车若水",
        "paragraphs": [
            "涧水流亭北，莓苔片石平。",
            "寒山几点白，残日一杯清。",
            "希圣言犹在，斯人天不生。",
            "当年结深屋，岂为适闲情。"
        ],
        "title": "玉涧寻梅思先祖隘轩着书处",
        "id": "1d35693f-9383-4e63-be91-0865e72d2cd1"
    },
    {
        "author": "车若水",
        "paragraphs": [
            "白兔速圩顶，暗壁收遗编。",
            "握之不盈掬，而能千万年。",
            "天地可无人，秦火乃可然。",
            "其粗洒埽间，其精造化先。",
            "後来读书者，暗引佛与仙。",
            "之人胡弗灵，所论各有偏。",
            "嚣祲碍亭毒，三精惨不鲜。",
            "涂饰为善治，制作埋九渊。",
            "固有二三子，梯级堪攀缘。",
            "夜永发孤啑，思远能废眠。",
            "拔地为五岳，岂其高到天。"
        ],
        "title": "思远",
        "id": "db4392c6-62fd-447f-9720-3aaffe691003"
    },
    {
        "author": "车若水",
        "paragraphs": [
            "娲皇识五石，炼之能补天。",
            "补天有何迹，五石世不传。",
            "五石岂不传，人心禀灵坚。",
            "一日彝伦叙，千年造化全。",
            "此石经几炼，天亦经几补。",
            "火候吾有之，吾师鲁男子。"
        ],
        "title": "儳言",
        "id": "003e8623-731e-4f0b-ba88-3de175b7b9b5"
    },
    {
        "author": "车若水",
        "paragraphs": [
            "秦埃幻六籍，斯文天地屯。",
            "詝言嘈万喙，渺不游其津。",
            "作者能几何，落落星已晨。",
            "单其千载传，觑斑尤苦辛。",
            "毫芒忽有会，不能全吾神。",
            "颇怪十年前，出语辄可人。",
            "功深道更拙，敝帚聊自珍。"
        ],
        "title": "偶书呈雪溪葛守正",
        "id": "538ee52a-bfa1-4cb7-a820-8eb79ad4a942"
    },
    {
        "author": "车若水",
        "paragraphs": [
            "通夕不能寐，隔户闻钟声。",
            "野鸡四方啼，披衣天未明。",
            "萧条六合内，耿耿华发生。",
            "断鳌何能立四极，杞人忧天自心失。",
            "黄昏野沽添一盂，孔孟行世非我力。"
        ],
        "title": "不寐",
        "id": "6ad1ef7b-ceb1-425e-9a43-76a86cee6479"
    },
    {
        "author": "车若水",
        "paragraphs": [
            "关扃守残经，坐几刓无漆。",
            "风惊雨劫破窗寒，猛心直矢圣贤室。",
            "蛰蝇眩光弹夜纸，一膜不透千千里。",
            "帢帻檠奎照屋明，中津弗截衣带水。",
            "敦彝久掩生深尘，大启户牖来无人。",
            "眼中孺子差可语，可语不语悔千古。"
        ],
        "title": "见篔窗先生",
        "id": "e2f0817e-3342-4f2b-b089-0121b4b26c90"
    },
    {
        "author": "车若水",
        "paragraphs": [
            "漆文虫章孔壁冷，秦烟不烬收余矿。",
            "人心万古无代谢，六龙当天枢极炯。",
            "赤帝芟嬴能几年，丛葭乱苇书千千。",
            "商盘周敦赝今古，魏殿吴宫凿後先。",
            "汗将九牛牵不上，从容一丝经万象。",
            "百年文献来典谟，我欲盟君分石渠。"
        ],
        "title": "寄鲍府教宏博",
        "id": "d1fd364f-493b-4851-ba60-00876480e101"
    },
    {
        "author": "车若水",
        "paragraphs": [
            "元元含望久，及是事方新。",
            "四海看更化，皇天忍误人。",
            "多于闲论议，得听古经纶。",
            "岂不怀斯世，吾今爱此身。"
        ],
        "title": "恸立斋先生",
        "id": "d359c7e3-6cb2-4c9e-b3b8-57e88405e406"
    },
    {
        "author": "车若水",
        "paragraphs": [
            "十年不到一凭阑，景色依然两鬓斑。",
            "龙蜃吐云天入海，楼台倒影水衔山。",
            "僧于僻寺难为隠，人在扁舟不是闲。",
            "孤鹤似寻和靖宅，盘空飞下又飞还。"
        ],
        "title": "江湖伟观",
        "id": "bf4766dc-c91d-4958-85eb-14676ead1332"
    },
    {
        "author": "车若水",
        "paragraphs": [
            "风前有地皆榆叶，秋後何人问菊花。",
            "客路一杯茅店酒，相逢僧亦话生涯。"
        ],
        "title": "小溪道中时己亥荒甚",
        "id": "f7ade058-732c-4037-9abd-1da8144c6adb"
    },
    {
        "author": "车若水",
        "paragraphs": [
            "十亩山田手自耕，括囊安分是平生。",
            "西州豪杰无皇甫，懒去虚干向上名。"
        ],
        "title": "与史宰山泉",
        "id": "78da040a-77b6-49eb-bf80-fe4ee82a8f8a"
    },
    {
        "author": "车若水",
        "paragraphs": [
            "襄阳耆旧总堪羞，只有庞公已入州。",
            "自向芭蕉眠夜雨，不堪更鼓在床头。"
        ],
        "title": "庚申",
        "id": "aa888372-b6a9-4d34-936e-549ddfd2379a"
    },
    {
        "author": "车若水",
        "paragraphs": [
            "洗山出穹石，削空蹲苍城。",
            "一清屹万古，何物相与形。",
            "步涉贪深游，往往神所兵。",
            "立斋立千仞，天地鉴清声。",
            "平平遡龙准，不见猿鸟惊。",
            "斯道今泬寥，斯人世重轻。",
            "擎天只柱健，此嘱谁堪膺。"
        ],
        "title": "和立斋先生雁山韵",
        "id": "66588d6c-cc7e-423d-ac5c-708552a1fe15"
    },
    {
        "author": "车若水",
        "paragraphs": [
            "一径碧如合，四山危欲堕。",
            "天低鸟不飞，露湿龙常过。",
            "岩根小叶下，境凈不可唾。",
            "深杳洞出云，冷钟佛惊卧。",
            "川僧住八年，有此清福大。",
            "而我寻盟来，坐借蒲团破。",
            "灯深眼双青，各话其所课。",
            "我谷未必实，他华已成果。",
            "归来宜有余，吾道岂全懦。",
            "壁间清献存，当年愧轻和。"
        ],
        "title": "游灵岩",
        "id": "3ac0e5fe-f65d-4764-bf67-61167f1c9ae6"
    },
    {
        "author": "车若水",
        "paragraphs": [
            "万里来朝拜宠归，琵琶下马册阏氏。",
            "虚传千古和戎话，不道当年虏自衰。"
        ],
        "title": "明妃",
        "id": "7b02505a-0f2c-46f2-b9e5-790e30017d5a"
    },
    {
        "author": "车若水",
        "paragraphs": [
            "村屋半蹲鹈鴂晚，吴江一叶鷾鸸秋。",
            "北边又听寒来信，近日何人万户侯。"
        ],
        "title": "中秋有感",
        "id": "e024c49a-64eb-499a-9667-8e878f74d91a"
    },
    {
        "author": "车若水",
        "paragraphs": [
            "凉月空山挂祖衣，猿啼塔树昔人非。",
            "春风早已青青柳，莫在梅花飞後飞。"
        ],
        "title": "寄瑞岩老煜无取",
        "id": "06442f2c-bd8b-4128-b20d-bb50ab25deeb"
    },
    {
        "author": "车若水",
        "paragraphs": [
            "江右文章今四叶，水心气脉近三台。"
        ],
        "title": "句",
        "id": "9dd79903-b05c-4012-9ee8-661079d6e1c9"
    },
    {
        "author": "王庭",
        "paragraphs": [
            "礼行肆类又称禋，喜见承平景铄信。",
            "堪笑汉人夸肸饰，何如明德达精纯。"
        ],
        "title": "明堂侍祠十绝  其一",
        "id": "f1d8995b-142f-4057-bbae-c6c87a838e01"
    },
    {
        "author": "王庭",
        "paragraphs": [
            "先皇鸿烈冠重兴，庙社依然总燕宁。",
            "今日孝思严陟配，必知深妥在天灵。"
        ],
        "title": "明堂侍祠十绝  其二",
        "id": "77878ee9-57c8-4639-a50f-3edb650dd408"
    },
    {
        "author": "王庭",
        "paragraphs": [
            "玉轪纔驰霁色开，都人驩謼殷如雷。",
            "曰晹曰雨元无定，都自吾皇一念来。"
        ],
        "title": "明堂侍祠十绝  其三",
        "id": "9b3ec37a-5134-478a-81d6-0b1375483c73"
    },
    {
        "author": "王庭",
        "paragraphs": [
            "唱彻严更凤钥开，侍祠济济列崇陔。",
            "小臣亦忝廊西献，惟秉温恭对越来。"
        ],
        "title": "明堂侍祠十绝  其四",
        "id": "39b608e1-d04a-4d0d-9a08-ffb3094aaa3d"
    },
    {
        "author": "王庭",
        "paragraphs": [
            "玉佩珊珊出禁扉，金莲分炬散芳菲。",
            "祠班咫尺临黄道，惹得天香满袖归。"
        ],
        "title": "明堂侍祠十绝  其五",
        "id": "133f42d1-9cf1-4779-895a-e43d25e5814a"
    },
    {
        "author": "王庭",
        "paragraphs": [
            "登歌奏罢乐初成，懿懿芬芬荐德馨。",
            "好是天心彰信顺，故教华月吐青冥。"
        ],
        "title": "明堂侍祠十绝  其六",
        "id": "820426e7-b539-4158-a0d7-96df86c56d05"
    },
    {
        "author": "王庭",
        "paragraphs": [
            "合宫深敞帀修廊，万烛辉辉粲奉璋。",
            "自有质文昭俭度，不须扬厉述斋房。"
        ],
        "title": "明堂侍祠十绝  其七",
        "id": "ed11a232-c8f7-4007-99c1-6dddbebabc52"
    },
    {
        "author": "王庭",
        "paragraphs": [
            "左个明堂是集英，鹄袍曾此接文明。",
            "馂余款听钧天奏，疑是吾伊雅颂声。"
        ],
        "title": "明堂侍祠十绝  其八",
        "id": "a29ae423-96de-4f73-ab9e-1fe4cc47e28a"
    },
    {
        "author": "王庭",
        "paragraphs": [
            "千官移杖拱端门，一日鸡竿万里春。",
            "汤网本疏民自格，要知家法在深仁。"
        ],
        "title": "明堂侍祠十绝  其九",
        "id": "4f6cff19-ad8b-4fc5-9d52-3a09c0a26921"
    },
    {
        "author": "王庭",
        "paragraphs": [
            "肸蠁丰融富媪厘，班回长乐奉愉怡。",
            "休嘉最易生安逸，翼翼当如未祼时。"
        ],
        "title": "明堂侍祠十绝  其一○",
        "id": "ac97c956-d102-4dfb-817d-bcc4c21ab274"
    },
    {
        "author": "赵卯发",
        "paragraphs": [
            "城池不高深，无财又无兵。",
            "惟有死报国，来生作弟兄。"
        ],
        "title": "裂衣书诗寄弟",
        "id": "5e1a3f3d-770c-4a70-94dd-9402dc7a3df4"
    },
    {
        "author": "赵卯发",
        "paragraphs": [
            "国不可负，城难以降。",
            "夫妇俱死，节义成双。"
        ],
        "title": "题于壁",
        "id": "adf83e85-da74-4a10-a2cd-d779f621a531"
    },
    {
        "author": "颜得遇",
        "paragraphs": [
            "率土王民乐陶陶，犬戎亦民今婆娑。",
            "适正人天依中和，日月不老朝山河。"
        ],
        "title": "招抚峒猺歌",
        "id": "8bf31171-e2b0-4281-b2c2-389582c8356a"
    },
    {
        "author": "虞兟",
        "paragraphs": [
            "儒雅从来说雉山，抱琴何幸预荣观。",
            "六人同榜昔犹有，一邑三魁今所难。",
            "方喜棘闱连鹗荐，又欣碧海起鹏抟。",
            "联科甲第应余事，须把声名久远看。"
        ],
        "title": "鹿鸣宴",
        "id": "8d18c3ed-6e47-4083-9473-78dee995ed53"
    },
    {
        "author": "邓道枢",
        "paragraphs": [
            "多载事茅君，麻衣与葛巾。",
            "眼知人贵贱，心炼己形神。",
            "丁甲常为使，王侯不得臣。",
            "华阳归洞晚，芝草几回春。"
        ],
        "title": "送林道士归茅山",
        "id": "ddd6fe8a-7111-4f48-b575-cef0da0c9905"
    },
    {
        "author": "姚勉",
        "paragraphs": [
            "梁燕无声半掩关，昼长人静觉春闲。",
            "闲中却有农歌起，声在晴烟绿处山。"
        ],
        "title": "春日即事",
        "id": "19e5bf36-fc31-491e-bc92-9fb7eceb94a6"
    },
    {
        "author": "姚勉",
        "paragraphs": [
            "吹花不起午风轻，懒絮闲丝扬暖晴。",
            "诗料满前收不尽，海棠花下又闻鶑。"
        ],
        "title": "花下闻鶑",
        "id": "34489c8d-814f-4143-947c-66b5c1d8da9e"
    },
    {
        "author": "姚勉",
        "paragraphs": [
            "燕子衔春已几时，嫣然未见茜红枝。",
            "天开锦幄烘晴昼，着力东风一夜吹。"
        ],
        "title": "催海棠二首  其一",
        "id": "e8e07a24-575a-4dd7-95e8-b8aed1e828b1"
    },
    {
        "author": "姚勉",
        "paragraphs": [
            "把酒叮咛蜀海棠，睡红何似未忺妆。",
            "不嫌老杜吟无句，定为渊材恨少香。"
        ],
        "title": "催海棠二首  其二",
        "id": "4662783f-f18b-4b8b-84ea-13be209f486d"
    },
    {
        "author": "姚勉",
        "paragraphs": [
            "翠底红娇得几时，不甘飞动雪臙脂。",
            "问天借醒书窗眼，为报东风且慢吹。"
        ],
        "title": "海棠一夜为风吹尽三首  其一",
        "id": "699007a8-1d7a-47f0-9eef-bb09b82bd5c3"
    },
    {
        "author": "姚勉",
        "paragraphs": [
            "不作天开锦幄红，却成急雪舞回风。",
            "多应欲衬吟春步，绣出香裀展迳中。"
        ],
        "title": "海棠一夜为风吹尽三首  其二",
        "id": "498f6966-e2c9-4c34-a221-220499f4c2e2"
    },
    {
        "author": "姚勉",
        "paragraphs": [
            "海棠自是百花僊，霞袂霓裳下九天。",
            "昨夜诏归红玉阙，但留翠幄锁晴烟。"
        ],
        "title": "海棠一夜为风吹尽三首  其三",
        "id": "bcf944ab-a801-40a9-9d25-20355ee7b2c1"
    },
    {
        "author": "姚勉",
        "paragraphs": [
            "狼藉吹花一夜风，锦裀织就锦机空。",
            "叶间尚有余春在，深处娇藏四五红。"
        ],
        "title": "海棠落尽叶间犹见数花",
        "id": "b9635b18-5cd7-4acc-b379-69b9cfa4d964"
    },
    {
        "author": "姚勉",
        "paragraphs": [
            "绿外秾黄白外红，一屏香锦立春风。",
            "天真步障豪难敌，借与王家赛石崇。"
        ],
        "title": "花障",
        "id": "171f9445-2778-4b7b-9989-f4bc5c6154e8"
    },
    {
        "author": "姚勉",
        "paragraphs": [
            "红满芳蹊绿满丛，未须惆怅怨东风。",
            "绿阴正耐经秋看，不比花纔十日红。"
        ],
        "title": "绿阴",
        "id": "c9365412-762a-4f82-8a47-b0887db1438f"
    },
    {
        "author": "姚勉",
        "paragraphs": [
            "碧空一片水云飞，竹里人家午唱鸡。",
            "江路雨晴芳草润，杖藜行遍水东西。"
        ],
        "title": "昼步江村",
        "id": "6b56b119-9d39-4957-86ce-9c649cc640ac"
    },
    {
        "author": "姚勉",
        "paragraphs": [
            "俯掬清泉潄齿牙，仰看白日照山花。",
            "山中闲趣谁能会，更过僧房话午茶。"
        ],
        "title": "山中",
        "id": "1370eb57-8f37-472f-a27d-adae51084b77"
    },
    {
        "author": "姚勉",
        "paragraphs": [
            "平畴雨过稻花香，草木风前舞翠光。",
            "天意知侬今日出，先期一夕荐新凉。"
        ],
        "title": "豫章道间",
        "id": "39a22194-8788-4d24-9275-5d241d478487"
    },
    {
        "author": "姚勉",
        "paragraphs": [
            "密迩松楸彩雾开，卧龙行矣起春雷。",
            "大挥椽笔刚题柱，即日高车驷马来。"
        ],
        "title": "书塘浦桥壁",
        "id": "017ee009-b8c1-4d66-9a57-ccad4f60d10f"
    },
    {
        "author": "姚勉",
        "paragraphs": [
            "年来文物盛江西，捷帜联翩报锦溪。",
            "好把香名题此籍，此题已兆杏园题。"
        ],
        "title": "题桂籍",
        "id": "aca8640e-ad8f-48c7-b646-08757e912c36"
    },
    {
        "author": "姚勉",
        "paragraphs": [
            "觚棱片月影将西，鹄立宫门待启扉。",
            "骄马似龙旗似雨，不知谁是状元归。"
        ],
        "title": "廷唱日待漏丽正门",
        "id": "9c1caa66-9c75-4087-813b-0990912dfe33"
    },
    {
        "author": "姚勉",
        "paragraphs": [
            "鹄袍待对满京华，刚许癯儒作探花。",
            "性淡不知花可探，班头独立紫宸衙。"
        ],
        "title": "镜斋相士求诗二首  其一",
        "id": "53dec170-820b-4702-9603-4f07f4ab1393"
    },
    {
        "author": "姚勉",
        "paragraphs": [
            "人间镜是无心物，物到皆知丑与妍。",
            "欲得一双如镜眼，中书堂里坐搜贤。"
        ],
        "title": "镜斋相士求诗二首  其二",
        "id": "430bbc61-46e0-4cb4-a7c4-05679b6c7f6e"
    },
    {
        "author": "姚勉",
        "paragraphs": [
            "相见湖山记昔年，吟肩坐耸听寒猿。",
            "祇今面目何曾改，刚被人呼作状元。"
        ],
        "title": "赠贾相士",
        "id": "ad7f0bed-8c8b-49b1-ac6a-643d6078f5c9"
    },
    {
        "author": "姚勉",
        "paragraphs": [
            "京陌尘埃渴肺肠，藕莲分惠带湖香。",
            "羡君一叶穿花底，醉吸荷筩月露凉。"
        ],
        "title": "谢田贤良送莲藕",
        "id": "f5d10417-7704-41c6-a3b2-9d0f0d6629ac"
    },
    {
        "author": "姚勉",
        "paragraphs": [
            "云锦香中着艇撑，烟霞高处步筇登。",
            "寺逢好处都游遍，身似西湖过夏僧。"
        ],
        "tags": [
            "西湖"
        ],
        "title": "游湖",
        "id": "d8a62455-16ec-40d3-8465-791b75217cb2"
    },
    {
        "author": "姚勉",
        "paragraphs": [
            "几队红妆拥盖青，凌波僊子立娉婷。",
            "晚凉孤坐香风里，如在西湖四望亭。"
        ],
        "tags": [
            "西湖"
        ],
        "title": "玉井亭观莲",
        "id": "9207768e-7c5a-4987-8cb1-317a38a1f782"
    },
    {
        "author": "姚勉",
        "paragraphs": [
            "明月清风不用钱，谪僊吟思浩无边。",
            "此清若也钱能买，金谷人须胜谪僊。"
        ],
        "title": "题江山风月楼三首  其一",
        "id": "5d52e759-8846-4ff2-8ef7-648ccd91faca"
    },
    {
        "author": "姚勉",
        "paragraphs": [
            "江上清风月在山，叶舟赤壁蜕尘寰。",
            "坡僊心事君知否，不取一毫天地间。"
        ],
        "title": "题江山风月楼三首  其二",
        "id": "cfba72ee-1ee5-4938-9056-f27ade8417cd"
    },
    {
        "author": "姚勉",
        "paragraphs": [
            "风月江山自四时，个中谁识活天机。",
            "会渠结峙融流意，方解吟光弄霁归。"
        ],
        "title": "题江山风月楼三首  其三",
        "id": "44576f38-9410-4305-aeb4-fac20aadc51f"
    },
    {
        "author": "姚勉",
        "paragraphs": [
            "不与春风落世间，万山明月雪漫漫。",
            "谷中更有人如玉，招隠不来清梦寒。"
        ],
        "title": "题梅谷诗藁",
        "id": "286629db-7690-4a51-b0dc-84cee9f0f66f"
    },
    {
        "author": "姚勉",
        "paragraphs": [
            "兰芷怀思未敢言，美芹良欲献君尊。",
            "八珍侧畔堪容得，虎豹狺狺踞九阍。"
        ],
        "title": "丙辰冬和乐魁声道四诗  其一",
        "id": "89e9919b-9c6d-41fd-81eb-4ca5673e15e6"
    },
    {
        "author": "姚勉",
        "paragraphs": [
            "白柄长镵晓入山，欲寻黄独驻君颜。",
            "云深路晦东风雨，惆怅空携竹笥还。"
        ],
        "title": "丙辰冬和乐魁声道四诗  其二",
        "id": "994a5a23-0f87-420c-805d-750f608e854f"
    },
    {
        "author": "姚勉",
        "paragraphs": [
            "龙堂鱼屋怅君归，桂楫荃桡盖九芝。",
            "望断碧云天愈远，美人南浦竟安之。"
        ],
        "title": "丙辰冬和乐魁声道四诗  其三",
        "id": "035af784-279b-4dac-84e5-4cd57639f925"
    },
    {
        "author": "姚勉",
        "paragraphs": [
            "时节惊人欲折心，空阶片叶又秋侵。",
            "燕归鵙止浑闲事，只恐山寒雨雪深。"
        ],
        "title": "丙辰冬和乐魁声道四诗  其四",
        "id": "2a06b413-dcc4-4202-bc52-704aacc97f0a"
    },
    {
        "author": "姚勉",
        "paragraphs": [
            "近水新栽一巷梅，而今雪里想齐开。",
            "只愁夜後花幽独，谁与携筇踏月来。"
        ],
        "title": "雪中雪坡十忆  其一",
        "id": "fd9339d9-8fc6-45f7-bf05-6d656b5b3b4f"
    },
    {
        "author": "姚勉",
        "paragraphs": [
            "此君应似旧平安，瘦节森然最耐寒。",
            "万叶琼瑶光照眼，梦披鹤氅倚栏干。"
        ],
        "title": "雪中雪坡十忆  其二",
        "id": "7add865d-017d-4ed1-91b9-f3cfffe5183b"
    },
    {
        "author": "姚勉",
        "paragraphs": [
            "磥砢擎云十丈松，冰髯不剪照珑松。",
            "晓窗明眼山前雪，犹似巡檐看玉龙。"
        ],
        "title": "雪中雪坡十忆  其三",
        "id": "a3958de1-4ed7-4461-a252-58cc0e5800ee"
    },
    {
        "author": "姚勉",
        "paragraphs": [
            "对床风雨饱曾听，听雪敲窗更自清。",
            "旧日拥炉联句乐，而今欹枕打篷声。"
        ],
        "title": "雪中雪坡十忆  其四",
        "id": "78cca210-5ba4-40a5-a499-fe6e41bf9fc8"
    },
    {
        "author": "姚勉",
        "paragraphs": [
            "近郊胜处小云居，一水如龙凑佛庐。",
            "长记钓蓑披雪去，砖炉温酒煮溪鱼。"
        ],
        "title": "雪中雪坡十忆  其五",
        "id": "5320f17e-3577-42df-95cf-65ef96ba9eef"
    },
    {
        "author": "姚勉",
        "paragraphs": [
            "倚空银管立嵯峨，看雪须登窣堵波。",
            "一览琼田三万顷，分明掌上见山河。"
        ],
        "title": "雪中雪坡十忆  其六",
        "id": "3ec6bb6c-765b-4b63-b487-e1dacb026c3c"
    },
    {
        "author": "姚勉",
        "paragraphs": [
            "冰襟玉袖几交游，尽自风流胜子猷。",
            "有兴可乘应不尽，定无门外便回舟。"
        ],
        "title": "雪中雪坡十忆  其七",
        "id": "3cda7c0b-df71-44ef-8b97-789b2bfde521"
    },
    {
        "author": "姚勉",
        "paragraphs": [
            "万个琅玕遶舍青，风声相和读书声。",
            "蛛丝近日应侵几，孤负虚窗照雪明。"
        ],
        "title": "雪中雪坡十忆  其八",
        "id": "b35d08ef-27c5-4163-9eb2-d90b5e29c177"
    },
    {
        "author": "姚勉",
        "paragraphs": [
            "帐窣销金旧党家，未知清处在煎茶。",
            "便应归去烧松叶，细碾枪旗煮雪花。"
        ],
        "title": "雪中雪坡十忆  其九",
        "id": "90349386-06bf-461a-8a36-c7705c4065a0"
    },
    {
        "author": "姚勉",
        "paragraphs": [
            "欲折梅花寄故人，驿无来使草成茵。",
            "轻风细雨分寒暖，已是江南数日春。"
        ],
        "title": "雪中雪坡十忆  其一○",
        "id": "9cb4b40f-7176-42df-acbf-ef802ac0605f"
    },
    {
        "author": "姚勉",
        "paragraphs": [
            "诗材无限思无穷，敛在唐人四句中。",
            "参透此关犹细事，作诗知道始为工。"
        ],
        "title": "题云窗",
        "id": "6857db2e-0b8e-4669-8b85-7f3bcb07d402"
    },
    {
        "author": "姚勉",
        "paragraphs": [
            "虎头笔法得来亲，佳士相逢必写真。",
            "今代英雄良不少，未知谁可绘麒麟。"
        ],
        "title": "赠画师二首  其一",
        "id": "7f524201-2e5e-412e-8da3-e001070828d1"
    },
    {
        "author": "姚勉",
        "paragraphs": [
            "胸藏天巧锦云梭，万象都收入网罗。",
            "只作虫鱼非磊落，安排手笔写山河。"
        ],
        "title": "赠画师二首  其二",
        "id": "c7542c48-18a2-4979-b839-7b7b2436e52d"
    },
    {
        "author": "姚勉",
        "paragraphs": [
            "削玉裁成巧自然，云根水骨更无坚。",
            "不知可助娲皇否，补取人间缺处天。"
        ],
        "title": "赠石工二首  其一",
        "id": "a632ba9e-68f1-4771-a62a-a7b2e05dd61d"
    },
    {
        "author": "姚勉",
        "paragraphs": [
            "禹世龙门巧凿人，传来心法妙通神。",
            "倩渠斲取擎天柱，撑拄明堂亿万春。"
        ],
        "title": "赠石工二首  其二",
        "id": "b85598fe-7e6d-4b12-bf73-9f10aa241b36"
    },
    {
        "author": "姚勉",
        "paragraphs": [
            "穿云裂石笛声秋，兴在江湖一钓舟。",
            "贯柳无鱼囊有药，直钩应是太公钩。"
        ],
        "title": "章钓仙吹铁笛善医眼与齿相说法尤高  其一",
        "id": "30027946-b94e-4861-9150-b93d2e4ede94"
    },
    {
        "author": "姚勉",
        "paragraphs": [
            "严于治齿要如军，治眼当如爱护民。",
            "此术尽堪为世用，钓鱼船上岂无人。"
        ],
        "title": "章钓仙吹铁笛善医眼与齿相说法尤高  其二",
        "id": "804be9c6-9550-40bd-b478-34400ffeabb2"
    },
    {
        "author": "姚勉",
        "paragraphs": [
            "眼眵书册隠庐蜗，健论谁听落齿牙。",
            "说起元龙湖海志，扁舟又欲出芦花。"
        ],
        "title": "章钓仙吹铁笛善医眼与齿相说法尤高  其三",
        "id": "dae9a817-1b3a-437e-aa13-33af391f65f2"
    },
    {
        "author": "姚勉",
        "paragraphs": [
            "不分麞头爱虎头，世间能有几封侯。",
            "何如静去修天爵，此贵人人可得求。"
        ],
        "title": "赠吴相士二首  其一",
        "id": "3708db83-2e21-41c9-9e90-6824b67409c8"
    },
    {
        "author": "姚勉",
        "paragraphs": [
            "尽道狐裘胜缊袍，谁知富贵只鸿毛。",
            "急流若使真能退，不作神僊更自高。"
        ],
        "title": "赠吴相士二首  其二",
        "id": "07105fa5-0b98-4cb7-8add-4e42555d4eb4"
    },
    {
        "author": "姚勉",
        "paragraphs": [
            "请君着眼相吾梅，自是羣芳合逊魁。",
            "但有一般难相处，玉堂也似竹篱开。"
        ],
        "title": "赠高眼陈相士",
        "id": "6f120697-9dbc-480b-8293-6f436f4f0f40"
    },
    {
        "author": "姚勉",
        "paragraphs": [
            "黄金在手亦能挥，争奈无钱自忍饥。",
            "未得酬君钱百万，且先持此一篇诗。"
        ],
        "title": "再赠",
        "id": "3fc812d0-09f1-4606-88e8-1313b03c09b7"
    },
    {
        "author": "姚勉",
        "paragraphs": [
            "三载须寻一状元，难寻却是状元贤。",
            "近时横浦梅溪老，方是人中第一僊。"
        ],
        "title": "赠寻贤相士",
        "id": "42c13765-2811-4511-b818-dfcb08bacbb3"
    },
    {
        "author": "姚勉",
        "paragraphs": [
            "玉丝鞭袅散天香，十里栏干簇艳妆。",
            "但念君恩思报称，懒骑骄马过平康。"
        ],
        "title": "殿直求赋状元游六街诗",
        "id": "28881755-e3a7-4de5-bd91-72c63372d4c8"
    },
    {
        "author": "姚勉",
        "paragraphs": [
            "合门传旨放朝参，归觐亲庭晓整骖。",
            "葵藿丹心犹恋恋，五云缭绕望宫南。"
        ],
        "title": "离京留题蒋店  其一",
        "id": "d1c0521f-c260-4b4c-b2a6-26d6083b7ca6"
    },
    {
        "author": "姚勉",
        "paragraphs": [
            "琼瑶为室玉为台，隔岸羣花照水开。",
            "莫道此楼容易上，天香曾到此中来。"
        ],
        "title": "离京留题蒋店  其二",
        "id": "ce77c95b-51a4-4c6c-bbae-092437626aa2"
    },
    {
        "author": "姚勉",
        "paragraphs": [
            "升天旧说有神龙，今覩蜿蜒在目中。",
            "莫道已腾霄汉了，愿施霖雨作年丰。"
        ],
        "title": "宿珠桥见龙上天",
        "id": "61d19e58-e696-49d1-8dfe-2d3196c6e302"
    },
    {
        "author": "姚勉",
        "paragraphs": [
            "身方否极当如泰，命到通时亦似穷。",
            "此事总皆由自己，算来都不属天工。"
        ],
        "title": "赠李枢干三首  其一",
        "id": "0ff4f4c4-9744-46e0-9f90-d3d30d3d0dfb"
    },
    {
        "author": "姚勉",
        "paragraphs": [
            "尽道抡魁世所荣，谁知须要似王曾。",
            "凤池身到浑闲事，如董如何岂足称。"
        ],
        "title": "赠李枢干三首  其二",
        "id": "ae9d9167-ea74-4cc9-9fcf-1508863644f2"
    },
    {
        "author": "姚勉",
        "paragraphs": [
            "富贵功名不足夸，肯将一第博荣华。",
            "春分正欲均天下，何必长安看尽花。"
        ],
        "title": "赠李枢干三首  其三",
        "id": "e5a34526-1c0c-405f-8747-2e4245325615"
    },
    {
        "author": "姚勉",
        "paragraphs": [
            "昔年瓮牖读书时，谁许蟾宫第一枝。",
            "今日误恩纔入手，便来争说凤凰池。"
        ],
        "title": "赠达斋术士二首  其一",
        "id": "be278c36-fe8b-4522-a45d-aefb3ceb8daa"
    },
    {
        "author": "姚勉",
        "paragraphs": [
            "凤凰池上亦何荣，道义曾知有利名。",
            "达则春风天下共，穷时晓雨陇头耕。"
        ],
        "title": "赠达斋术士二首  其二",
        "id": "1c32d3ec-699e-4c0c-b7ee-5ffd88bf91a3"
    },
    {
        "author": "姚勉",
        "paragraphs": [
            "开口谈天数似麻，向人谄笑诧荣华。",
            "惟君说命能穷理，说到精微别一家。"
        ],
        "title": "赠吕南叔谈命二首  其一",
        "id": "5a57dc5e-5367-475d-9e6f-44abb8ed376d"
    },
    {
        "author": "姚勉",
        "paragraphs": [
            "龙首皆求到凤池，此心只为利名驰。",
            "吾侪所志惟天爵，厚禄高官总不知。"
        ],
        "title": "赠吕南叔谈命二首  其二",
        "id": "947059ce-2e1c-42c0-9358-243c66393e30"
    },
    {
        "author": "姚勉",
        "paragraphs": [
            "逢人说相不求钱，春色湖边一醉颠。",
            "眼法自高人几看，不寻富贵只寻贤。"
        ],
        "title": "再赠寻贤相士二首  其一",
        "id": "53bfea6a-826d-46a2-985f-fc0c26317d83"
    },
    {
        "author": "姚勉",
        "paragraphs": [
            "奸蔡邪丁两贵臣，目光不瞬漫精神。",
            "相师若有寻贤眼，莫看包羞禄位人。"
        ],
        "title": "再赠寻贤相士二首  其二",
        "id": "05760233-ecfe-4b85-8ab6-713ad804ee93"
    },
    {
        "author": "姚勉",
        "paragraphs": [
            "高眼先生本姓陈，阅人多矣妙通神。",
            "地炉传得麻衣法，恐是希夷身後身。"
        ],
        "title": "再赠陈高眼二首  其一",
        "id": "4defc0a9-964c-46a9-bb8c-940124dd663c"
    },
    {
        "author": "姚勉",
        "paragraphs": [
            "状元出应河连谶，人说先生相法真。",
            "更有河连丞相出，不知高眼属何人。"
        ],
        "title": "再赠陈高眼二首  其二",
        "id": "177c1b02-e6cb-4f14-a490-e166c816e3c8"
    },
    {
        "author": "姚勉",
        "paragraphs": [
            "看破浮荣醉色醒，如贪青紫岂明经。",
            "只烦君把天机泄，四海如今几福星。"
        ],
        "title": "赠蒋儒宗算星辰",
        "id": "fcdd2523-6257-43a8-87fb-d40c6040a3be"
    },
    {
        "author": "姚勉",
        "paragraphs": [
            "等闲客里捧茶瓯，说到人间第一流。",
            "圯上遗编今在否，异时来问赤松游。"
        ],
        "title": "赠张山人谈命",
        "id": "57041b6b-75b4-4a16-8287-892894855988"
    },
    {
        "author": "姚勉",
        "paragraphs": [
            "以古为名便异今，况能有鉴照人心。",
            "旧闻古鉴知兴替，借与清朝献六箴。"
        ],
        "title": "赠古鉴相士",
        "id": "d1b8a980-a501-45b0-ae52-eb342dfdd93a"
    },
    {
        "author": "姚勉",
        "paragraphs": [
            "拂袖蓬莱羣玉峰，伊人不可遡游踪。",
            "烦君唤起山中睡，为说苍生渴雨龙。"
        ],
        "title": "赠赵碧眼相士",
        "id": "de77510b-e9ee-4139-a470-bd086e206044"
    },
    {
        "author": "姚勉",
        "paragraphs": [
            "龙榜凤池俱细事，十年身到待何如。",
            "问天乞取百年活，图得山中饱读书。"
        ],
        "title": "赠天台相士",
        "id": "dcf2a136-a565-4e3a-9e1d-046533e3b86e"
    },
    {
        "author": "姚勉",
        "paragraphs": [
            "浩荡狂风昼雨霾，燥田渴雨欲生埃。",
            "烦君为觅为霖手，倾倒天瓢泽九垓。"
        ],
        "title": "赠邹相士三首  其一",
        "id": "b5b1464f-1f1f-4e9e-98d4-fbd491a32ab6"
    },
    {
        "author": "姚勉",
        "paragraphs": [
            "玉帐元戎过福州，谁担此担向边头。",
            "中宵敧枕难成寐，底道侬无隔夜愁。"
        ],
        "title": "赠邹相士三首  其二",
        "id": "38bd8d0b-6424-44cf-a8fe-7f775fe47df5"
    },
    {
        "author": "姚勉",
        "paragraphs": [
            "人生有子万事足，不问官称有与无。",
            "老子希文何事好，踏渠脚步得尧夫。"
        ],
        "title": "赠邹相士三首  其三",
        "id": "f6bb39f7-9051-47d5-82ae-dabfb86964f4"
    },
    {
        "author": "姚勉",
        "paragraphs": [
            "主人胸次一西湖，新展苏堤小画图。",
            "待种梅花三百本，请君雪里访林逋。"
        ],
        "tags": [
            "西湖"
        ],
        "title": "题小西湖",
        "id": "ed367233-0c6f-428d-8fa2-68ae67b6df45"
    },
    {
        "author": "姚勉",
        "paragraphs": [
            "合前白倚竹扶疎，梅似逋僊柳似苏。",
            "待向山椒结茅屋，更添伟观占江湖。"
        ],
        "tags": [
            "西湖"
        ],
        "title": "再题小西湖  其一",
        "id": "df544780-b29f-4ebd-a2d4-c64f9d6ae884"
    },
    {
        "author": "姚勉",
        "paragraphs": [
            "深深晴日涨湖烟，开着蓬窗饱看莲。",
            "只怕客来童放鹤，又催花里棹归船。"
        ],
        "tags": [
            "西湖"
        ],
        "title": "再题小西湖  其二",
        "id": "c19247e1-4d20-4379-9baa-d220017c15f1"
    },
    {
        "author": "姚勉",
        "paragraphs": [
            "记得临风玉树前，听诗长爱思飘然。",
            "肯来重结鸥盟否，新有湖亭八九椽。"
        ],
        "tags": [
            "西湖"
        ],
        "title": "再题小西湖  其三",
        "id": "302e458b-71d5-4517-a3db-c9c40c37c8a4"
    },
    {
        "author": "姚勉",
        "paragraphs": [
            "生愁杜宇叫津桥，叫入南人赞视朝。",
            "安得砥流如此石，康衢日日听童谣。"
        ],
        "title": "题惠政桥",
        "id": "1af85e9a-5179-47fd-9701-c209498ba2f2"
    },
    {
        "author": "姚勉",
        "paragraphs": [
            "芝堂自瑞天朝宋，竹郡久更江左唐。",
            "愿似诚斋诗句说，朝京旧路再筠阳。"
        ],
        "title": "题蓝桥",
        "id": "396a54d5-8159-495b-9d9d-856c9da4680e"
    },
    {
        "author": "姚勉",
        "paragraphs": [
            "君向长沙驿舍来，惊心此路想迟回。",
            "汉庭贾傅曾还否，风撼空山叶欲堆。"
        ],
        "title": "题长沙铺",
        "id": "92ddca34-a5c7-4798-8a20-6803669879d3"
    },
    {
        "author": "姚勉",
        "paragraphs": [
            "桃李隔墙花满园，卯君曾此赋东轩。",
            "祇今左氏庄如许，恰在东轩近後村。"
        ],
        "title": "题左国宝後村",
        "id": "e60bebcb-de7e-4969-b6af-51b4a39c4cde"
    },
    {
        "author": "姚勉",
        "paragraphs": [
            "盘桓松菊陶元亮，俯仰山泉白乐天。",
            "长谓若人无复有，後身却在石溪边。"
        ],
        "title": "题胡景颜双清堂",
        "id": "57a1bfb8-585c-4cee-98ea-08e3bb9547bb"
    },
    {
        "author": "姚勉",
        "paragraphs": [
            "一碧无波湛浅溪，钓舟已系打鱼归。",
            "碧山黄叶排如画，中有联翩白鹭飞。"
        ],
        "title": "题灵溪道旁水阁",
        "id": "acb91a3d-992f-4d87-86b5-2cf4f4944aa3"
    },
    {
        "author": "姚勉",
        "paragraphs": [
            "碧潭见说有龙蟠，万里沧溟气欲吞。",
            "此去风雷轰蛰起，大施霖雨霈干坤。"
        ],
        "title": "题崔庄庵壁  其一",
        "id": "76f27d6d-6648-4744-8798-f2c3c643cb74"
    },
    {
        "author": "姚勉",
        "paragraphs": [
            "笔峰秀耸带溪萦，人杰当知是此生。",
            "说与山灵须借助，从今姓字达天京。"
        ],
        "title": "题崔庄庵壁  其二",
        "id": "56a37cc4-d856-4177-9f01-0e063d4b1ab4"
    },
    {
        "author": "姚勉",
        "paragraphs": [
            "岩影嵌空月欲圆，天风吹动碧云端。",
            "到天一半已如许，真到广寒应更寒。"
        ],
        "title": "题月岩",
        "id": "e049aa95-0f24-4e9e-bed2-47fd50bd9d15"
    },
    {
        "author": "姚勉",
        "paragraphs": [
            "万松排立撑云表，虚籁生风秋月皎。",
            "了翁安在不可呼，雪鹤飘然下林杪。"
        ],
        "title": "题松风阁",
        "id": "6239273b-5851-474e-93bc-97e321a31a2e"
    },
    {
        "author": "姚勉",
        "paragraphs": [
            "修竹萧森影过墙，屧声寂不响回廊。",
            "道人独坐清无对，饱杀熏风一味凉。"
        ],
        "title": "题鹊巢寺",
        "id": "667b1d93-0e96-4e30-ac80-96ca4698702a"
    },
    {
        "author": "姚勉",
        "paragraphs": [
            "双鹭窥荷弄水香，一蝉嘶柳送斜阳。",
            "京华凉处惟湖上，更有孤山第一凉。"
        ],
        "title": "孤山纳凉",
        "id": "7029dee6-ace8-4716-b923-6608f84aabcb"
    },
    {
        "author": "姚勉",
        "paragraphs": [
            "昼日追凉到冷泉，晚风呼酒醉湖边。",
            "醉中兴懒休归去，试叩丹房借榻眠。"
        ],
        "title": "游冷泉亭宿四圣观",
        "id": "f57ae4b6-b316-4c42-ac41-cfd9f268f012"
    },
    {
        "author": "姚勉",
        "paragraphs": [
            "湖光平接碧天开，浮世笙歌下往来。",
            "个是蓬莱真绝顶，如何只道小蓬莱。"
        ],
        "title": "题四圣观小蓬莱",
        "id": "aa095021-08d0-4035-8de2-aa8afda38b87"
    },
    {
        "author": "姚勉",
        "paragraphs": [
            "面面湖光面面风，可人最是白芙蓉。",
            "分明飞下双双鹭，纔到花边不见踪。"
        ],
        "title": "四望亭观荷花",
        "id": "699386ff-64b0-4b6a-a24f-d8c9cc87ee46"
    },
    {
        "author": "姚勉",
        "paragraphs": [
            "湖面清风拂酒杯，异香一片自天来。",
            "明知不是荷花了，金粟漫山昨夜开。"
        ],
        "title": "孤山闻木犀",
        "id": "90759330-9658-45cb-b4a0-cac62018e6b9"
    },
    {
        "author": "姚勉",
        "paragraphs": [
            "丝丝朝雨湿窗纱，薄日疎云弄霁华。",
            "可是都城秋事早，新凉更有木犀花。"
        ],
        "title": "木犀  其一",
        "id": "fe1d9362-c149-4228-ade3-ab28d3d671e2"
    },
    {
        "author": "姚勉",
        "paragraphs": [
            "卖花担上买秋光，分贮冰壶沁晓凉。",
            "滴取露珠供砚水，笔头已觉带天香。"
        ],
        "title": "木犀  其二",
        "id": "b12e515a-9588-4ac1-9664-aa3dcc323d11"
    },
    {
        "author": "姚勉",
        "paragraphs": [
            "甆缾对贮碧金丛，万斛香藏一粟中。",
            "侵晓起来清馥满，夜来真睡广寒宫。"
        ],
        "title": "木犀  其三",
        "id": "82e0e84d-f679-4b63-b3c2-b522653fedd7"
    },
    {
        "author": "姚勉",
        "paragraphs": [
            "水芙蓉了木芙蓉，湖上花无一日空。",
            "卷却水天云锦段，又开步障夹堤红。"
        ],
        "title": "芙蓉",
        "id": "73b2dd69-6816-41f9-8afc-2dc7d3517905"
    },
    {
        "author": "姚勉",
        "paragraphs": [
            "穿洞扳岩日几回，瘦筇欲去复徘徊。",
            "园丁亦怪经行数，笑道今朝官又来。"
        ],
        "title": "游下竺园",
        "id": "43367231-fc58-4ad0-ae48-e0dc7c2e9786"
    },
    {
        "author": "姚勉",
        "paragraphs": [
            "檐雨窗风隔夜秋，晓看天宇忽云收。",
            "菊花尚在仍佳节，未必今朝蝶已愁。"
        ],
        "title": "九月十日晴",
        "id": "aa8a18c9-2c71-432a-8f2a-3ecb77a66754"
    },
    {
        "author": "姚勉",
        "paragraphs": [
            "闭门十日厌尘埃，纔见湖光眼便开。",
            "最爱平堤杨柳外，几舟撑去几撑来。"
        ],
        "title": "九月十三日饮湖上",
        "id": "9b020146-2b2a-40f5-b7a9-23f580554894"
    },
    {
        "author": "姚勉",
        "paragraphs": [
            "别了东坡更乐天，重来荐菊又明年。",
            "欲行且止真难去，再泛西湖半日船。"
        ],
        "tags": [
            "西湖"
        ],
        "title": "别西湖  其一",
        "id": "142df125-b16e-473f-8498-98660ed022ea"
    },
    {
        "author": "姚勉",
        "paragraphs": [
            "渐是梅花雪片时，鴈书底苦趣归期。",
            "虽然未赏西湖雪，犹及梅花第一枝。"
        ],
        "tags": [
            "西湖"
        ],
        "title": "别西湖  其二",
        "id": "cbbe7fef-9692-44be-a7f1-7a4472352a74"
    },
    {
        "author": "姚勉",
        "paragraphs": [
            "路盘山行崖插天，侬行山头下有船。",
            "逆船上迟步行速，舟人指侬夸为僊。"
        ],
        "title": "道中即事  其一",
        "id": "30d89eb9-737a-4005-ace6-52ecaafe88ee"
    },
    {
        "author": "姚勉",
        "paragraphs": [
            "雾气澒蒙水气蒸，上与寒日争昏明。",
            "江心有船不可见，惟闻咿哑摇橹声。"
        ],
        "title": "道中即事  其二",
        "id": "1c8ce781-b869-4d2b-a8bf-ed24fd7c28cf"
    },
    {
        "author": "姚勉",
        "paragraphs": [
            "霜融雾消又作晴，四山日气烘春明。",
            "黄叶如金红如锦，枯梢无叶更觉清。"
        ],
        "title": "道中即事  其三",
        "id": "6ef1ca73-25ad-4dcf-b22e-3ed1059ddea7"
    },
    {
        "author": "姚勉",
        "paragraphs": [
            "心驰家山恨不飞，两旬欲作一日归。",
            "征衫尚絺未足苦，天寒亲老未授衣。"
        ],
        "title": "道中即事  其四",
        "id": "a0df4554-20a1-4f10-8f9e-236f892d5f75"
    },
    {
        "author": "姚勉",
        "paragraphs": [
            "荞麦花开如雪铺，新霜寒早半欲枯。",
            "故山今年熟此否，读书夜饥需餠炉。"
        ],
        "title": "道中即事  其五",
        "id": "8297daa8-3bb7-41f0-bb70-b39881074066"
    },
    {
        "author": "姚勉",
        "paragraphs": [
            "谁家玉雪花娇儿，顿足嬉笑牵爷衣。",
            "韩家阿拏今已矣，有谁门前迎我归。"
        ],
        "title": "道中即事  其六",
        "id": "b7267b84-ca85-431f-80c6-fd5cfd4ce43b"
    },
    {
        "author": "姚勉",
        "paragraphs": [
            "天晴日短亦觉长，客行一日两舍强。",
            "道傍萧萧木叶下，天风又办明朝霜。"
        ],
        "title": "道中即事  其七",
        "id": "3f7ea077-a68f-4b93-829e-0059716a43fb"
    },
    {
        "author": "姚勉",
        "paragraphs": [
            "橘累金印枫锦衣，夹路相照生光辉。",
            "我非买臣与季子，但有菊佩芳菲菲。"
        ],
        "title": "道中即事  其八",
        "id": "74c992f5-1793-4d3f-88da-c6f1a18195de"
    },
    {
        "author": "姚勉",
        "paragraphs": [
            "我亦欲怀三赤珠，陆郎有母繄独无。",
            "治生复无人谏止，亦岂能有千头奴。"
        ],
        "title": "道中即事  其九",
        "id": "280881c4-c07d-4a07-b0b9-331af61d6d9f"
    },
    {
        "author": "姚勉",
        "paragraphs": [
            "怪梅蟠屈如龙蛇，小红如粒欲作花。",
            "雪坡一株恰如此，归欤月明看横斜。"
        ],
        "title": "道中即事  其一○",
        "id": "546113ad-843d-4445-a2f2-9a92061b89f0"
    },
    {
        "author": "姚勉",
        "paragraphs": [
            "道傍女予双髻鸦，两足如雪踏纺车。",
            "村庄人家只如此，齐宫步步生莲花。"
        ],
        "title": "道傍纺女",
        "id": "e90e2a07-e9bb-418e-ae8a-9254a711fe80"
    },
    {
        "author": "姚勉",
        "paragraphs": [
            "挂琴无壁一长吁，可是儒冠竟误儒。",
            "好把清波回涸辙，莫教白眼哭穷途。"
        ],
        "title": "赠陆伯容",
        "id": "28135a03-6290-4801-935c-86e39ed79f63"
    },
    {
        "author": "姚勉",
        "paragraphs": [
            "玉川幸有数间屋，子美怕卷三重茅。",
            "为君觅费易陶瓦，夜窗写诗听雨敲。"
        ],
        "title": "陈明卿觅瓦盖屋",
        "id": "2feb6f00-83ac-466c-8ea1-52b7ddd657b7"
    },
    {
        "author": "姚勉",
        "paragraphs": [
            "嫩凉催读矮窗书，晓色初分恰雨余。",
            "莫笑颓檐无活计，四边宝网挂真珠。"
        ],
        "title": "早起观雨余蛛网",
        "id": "b5c973eb-7b77-45b8-8b05-9cc2c2b8fc5b"
    },
    {
        "author": "姚勉",
        "paragraphs": [
            "柳子中庭乞巧时，始知抱拙不污卑。",
            "向令早似愚溪日，未必缁尘涅素丝。"
        ],
        "title": "七夕分韵得丝字",
        "id": "8550b907-e581-4956-921e-6c5510bddca0"
    },
    {
        "author": "姚勉",
        "paragraphs": [
            "光武中兴三十年，愈民痼疾发灵泉。",
            "吾皇何止如光武，瑞井宜通瑞锦边。"
        ],
        "title": "题蜀江观  其一",
        "id": "fee1d6fe-70f2-4b07-a9dd-6a12d71ef5c5"
    },
    {
        "author": "姚勉",
        "paragraphs": [
            "孝祖淳熙极盛时，此泉曾发蜀江湄。",
            "绣衣酷吏虽湮塞，难掩公朝赐石碑。"
        ],
        "title": "题蜀江观  其二",
        "id": "24a2d76e-1384-486d-8af1-adebd493a8c1"
    },
    {
        "author": "姚勉",
        "paragraphs": [
            "飞升千载许旌阳，一念吾民尚未忘。",
            "循吏傥怜民疾苦，开泉疗疾又何妨。"
        ],
        "title": "题蜀江观  其三",
        "id": "f805a457-fbeb-4b04-8ebe-d7ad98984eec"
    },
    {
        "author": "姚勉",
        "paragraphs": [
            "幸喜甘霖做岁丰，灵泉又奏济人功。",
            "但令奸猾销声好，莫禁民跻寿域中。"
        ],
        "title": "题蜀江观  其四",
        "id": "1b71dc1f-4e4f-44ba-8133-723b7eaadc3a"
    },
    {
        "author": "姚勉",
        "paragraphs": [
            "倡周节义有夷齐，钓渭鹰扬可太师。",
            "西汉颓波无砥柱，先生只合一纶丝。"
        ],
        "title": "题严子陵钓台  其一",
        "id": "7840ee6b-7955-4840-8f42-93706b187988"
    },
    {
        "author": "姚勉",
        "paragraphs": [
            "扁舟谁不过严滩，唤醒贪夫醉梦寒。",
            "名教扶持真百世，岂徒当代慑曹瞒。"
        ],
        "title": "题严子陵钓台  其二",
        "id": "9d4d4194-1962-4073-8e35-0a7ea9749a10"
    },
    {
        "author": "姚勉",
        "paragraphs": [
            "封了全燕不复臣，友朋从此废天伦。",
            "子陵不为光皇屈，要识君王有故人。"
        ],
        "title": "题严子陵钓台  其三",
        "id": "2ea4d930-0cbe-4950-a584-eda63afb746b"
    },
    {
        "author": "姚勉",
        "paragraphs": [
            "怀仁辅义戒阿谀，万古先生两句书。",
            "长往不来安有此，始知王佐在樵渔。"
        ],
        "title": "题严子陵钓台  其四",
        "id": "ebd54220-364b-413c-96c2-4722e9344dbd"
    },
    {
        "author": "姚勉",
        "paragraphs": [
            "西山青处近家乡，先世衣冠正此藏。",
            "明日千门俱祀岁，坟前谁拜一炉香。"
        ],
        "title": "除夕前一日湖中望西山有感",
        "id": "beb1b8f6-9cf7-45f9-8813-746921864c7f"
    },
    {
        "author": "姚勉",
        "paragraphs": [
            "先生亟去理山斋，笋蕨春甜味正佳。",
            "一夜东风催变绿，笋吹成竹蕨成柴。"
        ],
        "title": "思江南笋蕨",
        "id": "7a29e24a-139e-4afe-b699-30374d93d69c"
    },
    {
        "author": "姚勉",
        "paragraphs": [
            "蜿蜒寒碧卷深清，一洒甘霖泽万生。",
            "此际莫惊蟠蛰好，近冬时节不妨晴。"
        ],
        "title": "赠陈龙湖",
        "id": "445e4b51-853b-4e6d-a926-aa76270de56b"
    },
    {
        "author": "姚勉",
        "paragraphs": [
            "谢却君恩入塞尘，宫花从此不能春。",
            "丹青莫恨毛延寿，娄敬先为作俑人。"
        ],
        "title": "题王昭君",
        "id": "e38a74cd-9986-4da9-9872-4fec42da7618"
    },
    {
        "author": "姚勉",
        "paragraphs": [
            "清浮寒露在冰壶，一节三年更不渝。",
            "莫道来时琴鹤在，而今琴鹤一齐无。"
        ],
        "title": "送周县尉满秩归  其一",
        "id": "b8a249a8-45a4-4315-af1f-a76be265f715"
    },
    {
        "author": "姚勉",
        "paragraphs": [
            "采棒年来可怕人，先生一念只慈仁。",
            "吏奸却立晴冰晓，民瘼皆苏化日春。"
        ],
        "title": "送周县尉满秩归  其二",
        "id": "1d033a54-9323-4d8e-8e0e-03179769a0df"
    },
    {
        "author": "姚勉",
        "paragraphs": [
            "乡户生愁役破家，买田助义息纷哗。",
            "从今闾里皆安业，男课犁锄女绩麻。"
        ],
        "title": "送周县尉满秩归  其三",
        "id": "b52255bf-c772-4a9d-b370-c2107d8ea149"
    },
    {
        "author": "姚勉",
        "paragraphs": [
            "自古高安欠学宫，新庠赞立竟谁功。",
            "青青子佩争弦诵，总在先生化育中。"
        ],
        "title": "送周县尉满秩归  其四",
        "id": "733688fa-03cb-4d57-b2a9-98d32ed4be7f"
    },
    {
        "author": "姚勉",
        "paragraphs": [
            "方今天下少贞廉，廉有如公岂暂淹。",
            "见说东皇思柄用，姓名已向玉瓶拈。"
        ],
        "title": "送周县尉满秩归  其五",
        "id": "bc6ce2c0-449c-4146-af02-14776661be83"
    },
    {
        "author": "姚勉",
        "paragraphs": [
            "林飞倦翼已知还，小隠何妨且住山。",
            "未始便为长往计，回头魏阙五云间。"
        ],
        "title": "送京学林申甫  其一",
        "id": "efa6b713-9410-4335-ba6d-6e314f1c1b13"
    },
    {
        "author": "姚勉",
        "paragraphs": [
            "萱草忘忧底解忘，慈亲鹤发坐高堂。",
            "羡君有此忘忧得，如我添忧万斛强。"
        ],
        "title": "送京学林申甫  其二",
        "id": "439e7c5c-1c86-445f-a249-947459cddf3f"
    },
    {
        "author": "姚勉",
        "paragraphs": [
            "祠宇重修复旧观，喜知家世未灰寒。",
            "祇今陛下如仁祖，安得先生作谏官。"
        ],
        "title": "送欧阳",
        "id": "ad8cee43-81f8-45c6-affd-d538e3660c55"
    },
    {
        "author": "姚勉",
        "paragraphs": [
            "玉虹翠浪雪堂诗，底事山光晓独奇。",
            "看取阴云都卷处，直须天下大明时。"
        ],
        "title": "寄题章贡刘氏丽晓楼",
        "id": "6e59633f-82b4-46ee-8af0-87749d2a0432"
    },
    {
        "author": "姚勉",
        "paragraphs": [
            "倚着梅花读瘦吟，冰章雪句照人心。",
            "未应只为吟诗瘦，且占春风笑上林。"
        ],
        "title": "题梅庄郭成甫瘦吟帙  其一",
        "id": "b041f8d3-647f-4a3a-b6cb-0f14cb6bb000"
    },
    {
        "author": "姚勉",
        "paragraphs": [
            "梅似臞僊瘦为诗，清寒直欲不胜衣。",
            "吟成雪里调羹句，此句却令天下肥。"
        ],
        "title": "题梅庄郭成甫瘦吟帙  其二",
        "id": "7d730a7f-baad-4ae9-907f-e1de9b0bc24a"
    },
    {
        "author": "姚勉",
        "paragraphs": [
            "云脚峥嵘日欲西，钓舟个个泊前溪。",
            "客窗不寐君知否，枝上饥乌夜正啼。"
        ],
        "title": "小浆题壁用赵信国韵  其一",
        "id": "23bc5daa-8a92-411b-922d-8356699351ea"
    },
    {
        "author": "姚勉",
        "paragraphs": [
            "踏梅聊尔过江西，月里渔竿冷插溪。",
            "料想故园春事好，乱花深处听鶑啼。"
        ],
        "title": "小浆题壁用赵信国韵  其二",
        "id": "dc8c4b04-9e4a-4c3d-87f4-5a9632c8f7f6"
    },
    {
        "author": "姚勉",
        "paragraphs": [
            "野市难为侧帽纱，家山犹远雪鸥沙。",
            "退之尚有衣堪准，悔不留君醉菊花。"
        ],
        "title": "菊节宿白沙次友人韵",
        "id": "fb624457-3896-420c-8a9c-3e1494ae8d10"
    },
    {
        "author": "姚勉",
        "paragraphs": [
            "如龙骄马出东华，竞指横乌席帽遮。",
            "尽道李家模样好，最宜头上带宫花。"
        ],
        "title": "赠李森幞头",
        "id": "a4ec2750-f737-4cd1-91fc-fb51a5386e14"
    },
    {
        "author": "姚勉",
        "paragraphs": [
            "漏院穿霜听彻更，催班影踏禁花行。",
            "不须更待尚书谏，听履先知有直声。"
        ],
        "title": "赠施大夫履鞋",
        "id": "1c28062d-4d13-4be4-bbd9-64e5c06ae924"
    },
    {
        "author": "姚勉",
        "paragraphs": [
            "书衔莫羡一条冰，美职高官不足称。",
            "何事只存天爵贵，令名长与日俱升。"
        ],
        "title": "赠刘仲圭占牌  其一",
        "id": "1e3a4e91-c131-4d77-be51-b68c83a26761"
    },
    {
        "author": "姚勉",
        "paragraphs": [
            "天巧都存篆刻中，得君刀笔即荣通。",
            "凤池谁信曾三入，关吏犹猜八十翁。"
        ],
        "title": "赠刘仲圭占牌  其二",
        "id": "5b727c1b-2429-4df1-9058-60fdf09a8f67"
    },
    {
        "author": "姚勉",
        "paragraphs": [
            "蛾眉五砚列窗前，渍墨磨丹总可怜。",
            "试向鶑鶑主人问，大鬟何似小鬟妍。"
        ],
        "title": "张道夫惠大小砚五走笔戏谢",
        "id": "a5767604-b436-4895-87d5-43a120737656"
    },
    {
        "author": "姚勉",
        "paragraphs": [
            "拄杖挑云过五山，无心出岫倦飞还。",
            "参禅未用多行脚，道在如如不动间。"
        ],
        "title": "赠敷上人游五山",
        "id": "bef284eb-102a-4d08-87c0-8baa5777f43a"
    },
    {
        "author": "姚勉",
        "paragraphs": [
            "八窗本体自玲珑，凿石为明更不同。",
            "遮莫猕猴常应外，直须蟾月镇当中。"
        ],
        "title": "赠煜上人石窗",
        "id": "b25ff694-266a-487e-98df-eff4a25ba6d9"
    },
    {
        "author": "姚勉",
        "paragraphs": [
            "欲听茶鼎转风松，底事云房白昼封。",
            "应在山中采樵去，雪深何处问行踪。"
        ],
        "title": "寄感山二诗僧  其一",
        "id": "4e4b1d13-91dd-444b-83eb-f4ba91329757"
    },
    {
        "author": "姚勉",
        "paragraphs": [
            "读君桑苇疎篱句，知得犹存用世心。",
            "拄杖借将来解虎，不须深卧白云深。"
        ],
        "title": "寄感山二诗僧  其二",
        "id": "cded746a-a106-467c-8b14-8d0104dd33ac"
    },
    {
        "author": "姚勉",
        "paragraphs": [
            "雪翁来觅雪坡诗，冰雪相看太绝奇。",
            "一片红炉参彻了，梅花香透玉横枝。"
        ],
        "title": "赠僧雪翁",
        "id": "470290d2-8bf7-429c-be34-296a40f5cc46"
    },
    {
        "author": "姚勉",
        "paragraphs": [
            "山行颇觉兴悠哉，到此何妨饮一杯。",
            "烂醉不须愁世事，明朝醉醒又愁来。"
        ],
        "title": "丙辰祗召入京道信州题一杯亭",
        "id": "b651b590-405b-46f8-b33b-b6c59cccc3d0"
    },
    {
        "author": "姚勉",
        "paragraphs": [
            "一片荒碑立翠苔，空余基址鬰崔嵬。",
            "此台湮废浑闲事，山北如今未有莱。"
        ],
        "title": "南台",
        "id": "eca07a9d-d0f1-4484-80fb-9c7dd997e769"
    },
    {
        "author": "姚勉",
        "paragraphs": [
            "僊人白日上青冥，鹤去台空唤不应。",
            "千载令威归得否，雪堂有客梦如冰。"
        ],
        "title": "跨鹤台",
        "id": "1e3f3f95-f9a2-476e-a4b6-64c5eac2bef6"
    },
    {
        "author": "姚勉",
        "paragraphs": [
            "文献风流想故家，玉川室迩已人遐。",
            "何时细赏文清竹，与客同煎陆羽茶。"
        ],
        "title": "寄题茶山",
        "id": "4a53c9a9-0f11-4095-bd73-f44cf714ba23"
    },
    {
        "author": "姚勉",
        "paragraphs": [
            "山在云间几上梯，最高缘有福王祠。",
            "尚怜不及楼前木，得见祥符极盛时。"
        ],
        "title": "题祥符寺",
        "id": "c330b89f-cacc-4ae8-83d0-af4a721a6545"
    },
    {
        "author": "姚勉",
        "paragraphs": [
            "举目茫茫宇宙间，畏涂险甚太行山。",
            "镬汤随地无冰处，只有僧庐野衲闲。"
        ],
        "title": "赠长老洪野衲",
        "id": "cf20cdd0-2ec8-4380-b43a-2c0b0c64598a"
    },
    {
        "author": "姚勉",
        "paragraphs": [
            "高僧挑月一枝藤，惠我登山脚便轻。",
            "澒洞风尘豺虎恶，从今险路稳支撑。"
        ],
        "title": "洪长老惠藤杖",
        "id": "89d5bef8-4143-4324-8874-883a4a4da85f"
    },
    {
        "author": "姚勉",
        "paragraphs": [
            "江行安可食无鱼，问着笭箵总道虚。",
            "底事官船渠不卖，从来污吏喜侵渔。"
        ],
        "title": "沿江买鱼不得询之则前此多为官船所强取故有亦言无因成三绝  其一",
        "id": "66190d34-efe2-47ed-8063-836b79c400e0"
    },
    {
        "author": "姚勉",
        "paragraphs": [
            "分明翠笼掩金鳞，鼓枻飘飘不可亲。",
            "底事官船渠不卖，官人不是爱鱼人。"
        ],
        "title": "沿江买鱼不得询之则前此多为官船所强取故有亦言无因成三绝  其二",
        "id": "91343d11-9d0a-4deb-a937-3e4e0001469b"
    },
    {
        "author": "姚勉",
        "paragraphs": [
            "人间到处有鱼羹，我亦扁舟柳下横。",
            "一任官船渠不卖，归欤鲙玉煮深铛。"
        ],
        "title": "沿江买鱼不得询之则前此多为官船所强取故有亦言无因成三绝  其三",
        "id": "38e783d4-35cb-4dae-b0da-a8b15849c873"
    },
    {
        "author": "姚勉",
        "paragraphs": [
            "我自甘心欲背时，舟行一任逆风吹。",
            "去帆今日夸轻捷，只恐前滩也怨迟。"
        ],
        "title": "过麻子湖遇逆风有作  其一",
        "id": "2e10927b-c966-43aa-8d92-552475de6e42"
    },
    {
        "author": "姚勉",
        "paragraphs": [
            "自喜扁舟载月明，涉湖底事不宜轻。",
            "象痕深没风仍顺，今日天公亦世情。"
        ],
        "title": "过麻子湖遇逆风有作  其二",
        "id": "5539d2ab-9936-4f33-a26c-b67271094531"
    },
    {
        "author": "姚勉",
        "paragraphs": [
            "来去船皆欲便风，天心岂解两相从。",
            "侬帆一顺渠应怨，不若从渠且苦侬。"
        ],
        "title": "过麻子湖遇逆风有作  其三",
        "id": "ddeb3073-31dc-4fcc-85b9-35c4cdae4714"
    },
    {
        "author": "姚勉",
        "paragraphs": [
            "兹行已误出山来，得就莼鲈亦快哉。",
            "造物莫嫌归未是，故教风力倒吹回。"
        ],
        "title": "过麻子湖遇逆风有作  其四",
        "id": "03d19614-2344-448d-b204-561660905a38"
    },
    {
        "author": "姚勉",
        "paragraphs": [
            "世道如斯决意归，此心不怕八风吹。",
            "吾生忠信无休日，天下风波有定时。"
        ],
        "title": "过麻子湖遇逆风有作  其五",
        "id": "aaafef05-4e60-4363-8140-24d715e0419c"
    },
    {
        "author": "姚勉",
        "paragraphs": [
            "拨剌金鳞竞跃渊，决非明月载空船。",
            "有鱼不供行人买，莫是渔翁不爱钱。"
        ],
        "title": "次邹希贤买鱼不得三首衍为渔翁问答六诗 问渔翁",
        "id": "8b319208-e88b-4344-b204-a27486c998b9"
    },
    {
        "author": "姚勉",
        "paragraphs": [
            "游鱼惊饵总沉渊，一任携竿晚立船。",
            "今世有钱人总爱，渔翁岂独不贪钱。"
        ],
        "title": "次邹希贤买鱼不得三首衍为渔翁问答六诗 渔翁答",
        "id": "b7e400fa-e474-4c4f-b836-33dd62704523"
    },
    {
        "author": "姚勉",
        "paragraphs": [
            "鱼器如何尽拥虚，未应寒鬣总依蒲。",
            "终朝竟夕浑无得，莫是君钩太直无。"
        ],
        "title": "次邹希贤买鱼不得三首衍为渔翁问答六诗 再问",
        "id": "9fea25d2-7fc6-43ea-b253-53aa06f6ab74"
    },
    {
        "author": "姚勉",
        "paragraphs": [
            "渺渺澄江湛碧虚，风帆一幅挂轻蒲。",
            "吾钩岂直鱼虾设，入钓文王未解无。"
        ],
        "title": "次邹希贤买鱼不得三首衍为渔翁问答六诗 渔翁答",
        "id": "2de48cac-4c45-48e3-9764-1ee93516c224"
    },
    {
        "author": "姚勉",
        "paragraphs": [
            "见说京粮旧日籯，学将湖舫入江撑。",
            "而今归去应无事，芦笋蒿芽锦鳜羹。"
        ],
        "title": "次邹希贤买鱼不得三首衍为渔翁问答六诗 渔翁问",
        "id": "f35a0124-8c35-419d-bc30-8d600ecac7e2"
    },
    {
        "author": "姚勉",
        "paragraphs": [
            "茅屋无金可满籯，湖边小艇却堪撑。",
            "纵无介甫鱼羹饭，也学东坡饱菜羹。"
        ],
        "title": "次邹希贤买鱼不得三首衍为渔翁问答六诗 答渔翁",
        "id": "a282858f-c1c5-4f6c-8a33-87f72246cb7b"
    },
    {
        "author": "姚勉",
        "paragraphs": [
            "绝交久是孔方兄，赊得村醪小款迎。",
            "君岂真无食肉相，夜来蔬笋太僧清。"
        ],
        "title": "和陈和卿四绝  其一",
        "id": "19b71230-fd99-4636-8dd2-01a2e4acfb4d"
    },
    {
        "author": "姚勉",
        "paragraphs": [
            "梁燕无声昼掩扃，若为消此画堂清。",
            "急呼觅句陈无己，莫捻吟髭且一枰。"
        ],
        "title": "和陈和卿四绝  其二",
        "id": "539a0a4f-1092-4254-8134-15849789c4ff"
    },
    {
        "author": "姚勉",
        "paragraphs": [
            "蚤里溪人又馈鱼，未容归兴动莼鲈。",
            "祇今更办开蔬供，君若来迟釜恐无。"
        ],
        "title": "和陈和卿四绝  其三",
        "id": "c4c120ec-afa4-4730-b977-5d5bfb54f569"
    },
    {
        "author": "姚勉",
        "paragraphs": [
            "空斋长夏永如年，鶑啭林阴鹭水田。",
            "只好更寻棋一局，莫孤花影午时天。"
        ],
        "title": "和陈和卿四绝  其四",
        "id": "a240e1d3-9122-44cb-a794-907ab7360f73"
    },
    {
        "author": "姚勉",
        "paragraphs": [
            "多少抡魁岂独今，道心谁胜利名心。",
            "只知晁董前头立，何似周程乐处寻。"
        ],
        "title": "和龚宗谕五绝  其一",
        "id": "d126e859-7009-4b7f-a81f-7c98aed29a22"
    },
    {
        "author": "姚勉",
        "paragraphs": [
            "吾侪从仕为家邦，岂羡科名世少双。",
            "激浪须看岿柱立，犯颜安可畏郎撞。"
        ],
        "title": "和龚宗谕五绝  其二",
        "id": "bd570ba7-28c9-451f-a245-cb21a322b11e"
    },
    {
        "author": "姚勉",
        "paragraphs": [
            "学不求名况为官，官甜初不似儒酸。",
            "无能富贵都磨灭，直作浮云一样看。"
        ],
        "title": "和龚宗谕五绝  其三",
        "id": "da07a16f-4055-4e67-934b-5926e227a192"
    },
    {
        "author": "姚勉",
        "paragraphs": [
            "闻仅二知虽赐也，道传一贯必参乎。",
            "己私克尽融天理，表里通明月在壶。"
        ],
        "title": "和龚宗谕五绝  其四",
        "id": "2c3eca03-842b-4d19-a38d-6c5d8a3161cd"
    },
    {
        "author": "姚勉",
        "paragraphs": [
            "名下惟知不可居，诲言终日反三隅。",
            "爱人以德今忠献，莫道前贤久已无。"
        ],
        "title": "和龚宗谕五绝  其五",
        "id": "69bc8d83-16d3-4ff4-b886-43ac74c4763c"
    },
    {
        "author": "姚勉",
        "paragraphs": [
            "事业功名在读书，圣贤妙处着工夫。",
            "区区只为潭潭府，不敢如韩训阿符。"
        ],
        "title": "劝学示子元夫",
        "id": "2eb795cf-7db0-44c8-b083-195e8737bd88"
    },
    {
        "author": "姚勉",
        "paragraphs": [
            "奕秋鸿鹄未须惊，一着才差败一枰。",
            "不信但来茅屋里，纸棋盘上看输赢。"
        ],
        "title": "弈棋有感",
        "id": "1f52f5e6-ea11-40a6-bf74-4755358af3c6"
    },
    {
        "author": "姚勉",
        "paragraphs": [
            "窗纸暾红枕上知，破寒初听一声鸡。",
            "虽无风雨潇潇度，也胜邻家晓不啼。"
        ],
        "title": "己未秋杪虏骑云扰圣主神断斥逐元奸台臣始有抨弹之疏因成二绝一惜言者之後时二愿局面之坚凝也  其一",
        "id": "3f941913-c9b8-4409-b44a-8ee17ac5938b"
    },
    {
        "author": "姚勉",
        "paragraphs": [
            "积雨霖霪忽报晴，元来依旧有清明。",
            "霜天护取晴牢着，莫放寒云半点生。"
        ],
        "title": "己未秋杪虏骑云扰圣主神断斥逐元奸台臣始有抨弹之疏因成二绝一惜言者之後时二愿局面之坚凝也  其二",
        "id": "03015ca8-5cd2-4826-90e4-133bfe1d3483"
    },
    {
        "author": "姚勉",
        "paragraphs": [
            "斑虎皮毛洁且新，绣裀娇睡似亲人。",
            "梁间纵鼠浑无策，门外攘鸡太不仁。"
        ],
        "title": "嘲猫",
        "id": "a42e2f60-bbc1-47f8-8e77-5ba43f71d601"
    },
    {
        "author": "姚勉",
        "paragraphs": [
            "蓬蒿塞径掩柴关，紫燕离巢更不还。",
            "大厦连云成就日，重游帘幙有何颜。"
        ],
        "title": "嘲燕",
        "id": "b8f7583c-760f-43a9-8c4e-e26d88170487"
    },
    {
        "author": "姚勉",
        "paragraphs": [
            "百花头上选羣芳，收拾香腴入洞房。",
            "但得蜜成甘众口，一身虽苦又何妨。"
        ],
        "title": "咏蜂",
        "id": "54cf02df-dbe0-4754-abf9-aa7e1e3e0781"
    },
    {
        "author": "姚勉",
        "paragraphs": [
            "岩电当年说阿戎，清谈于世竟何功。",
            "君今双目真如电，举世忠邪一览中。"
        ],
        "title": "赠电眸陈相士",
        "id": "a9ad1303-8b0c-4a7e-846d-ac7b2007a2af"
    },
    {
        "author": "姚勉",
        "paragraphs": [
            "谈天客子昼敲门，相对晴窗话一樽。",
            "到底忘言方是妙，梅花枝上看干坤。"
        ],
        "title": "赠谈天星数王子贵",
        "id": "6f8feb2d-89fd-4a4d-abfb-c8b5ec91aab0"
    },
    {
        "author": "姚勉",
        "paragraphs": [
            "檐珠沥沥雪初晴，酒滴寒槽杂溜声。",
            "旋釂梅花斟夜月，人间那得个般清。"
        ],
        "title": "雪後同友人观梅",
        "id": "02b41e3b-2903-4b33-9cf2-91d40f0ce666"
    },
    {
        "author": "姚勉",
        "paragraphs": [
            "清甚冰葩淡不妆，能从盛暑到秋凉。",
            "琼楼合着移春槛，却向山斋供凈香。"
        ],
        "title": "和姚榷院送茉莉韵",
        "id": "85621c10-8a1a-4ceb-9925-b26583fa9248"
    },
    {
        "author": "姚勉",
        "paragraphs": [
            "晴晓芳蹊润，幽寻得自怡。",
            "露粘行草蝶，风舞罥花丝。",
            "竹静闻邻话，林虚度客棋。",
            "意行无伴侣，池上只鶑知。"
        ],
        "title": "新晴散步",
        "id": "50b4a1df-333a-43b1-ae70-dc33898a8630"
    },
    {
        "author": "姚勉",
        "paragraphs": [
            "行野醒春困，看山立昼晴。",
            "鸠啼青樾破，鹭匝绿秧行。",
            "物到忘机乐，人因远俗清。",
            "觅诗无断句，敲板午茶声。"
        ],
        "title": "春日即事",
        "id": "d6e10b17-5e36-41fd-85e6-997d577ca2f6"
    },
    {
        "author": "姚勉",
        "paragraphs": [
            "茅斋住翠林，一迳总清阴。",
            "涧近水声入，窗虚山色侵。",
            "读书依竹静，送客出花深。",
            "此地无尘俗，令人长道心。"
        ],
        "title": "山斋",
        "id": "fb36d173-713b-4679-81ae-4765821d896c"
    },
    {
        "author": "姚勉",
        "paragraphs": [
            "窗外几芭蕉，幽怀慰寂寥。",
            "晚宜风飐飐，秋称雨潇潇。",
            "清滴渔篷碎，徐翻凤扇摇。",
            "进修期似尔，日日长新苗。"
        ],
        "title": "芭蕉",
        "id": "2238d1d1-d8e4-4711-a667-ac76070d881c"
    },
    {
        "author": "姚勉",
        "paragraphs": [
            "岁暮仍为客，书空默自嗟。",
            "鴈声催念友，鱼鲙起思家。",
            "廊静风鸣叶，窗虚雪入花。",
            "醉乡聊避世，天外自寒鸦。"
        ],
        "title": "岁暮",
        "id": "9d4d29d7-c458-425f-80ee-b47890760789"
    },
    {
        "author": "姚勉",
        "paragraphs": [
            "路询山市宿，店近石桥横。",
            "老水穿檐过，低窗照水明。",
            "雨声凄客思，野处惬幽情。",
            "沽酒聊牵睡，茅柴醉不成。"
        ],
        "title": "山市",
        "id": "b3281b7d-cf1d-4124-af06-f2d55fe1eaac"
    },
    {
        "author": "姚勉",
        "paragraphs": [
            "望灯投野市，冲雨泊征船。",
            "茅店不容客，柳堤聊枕舷。",
            "欹眠涛拍枕，起坐漏沾肩。",
            "夜半潇潇歇，推篷月在天。"
        ],
        "title": "舟泊兰溪湖头市遇雨",
        "id": "c33d9ea1-7a4f-4514-822f-8b343f0523b9"
    },
    {
        "author": "姚勉",
        "paragraphs": [
            "武昌洲畔去，端不为鱼肥。",
            "要起初平石，同娱莱子衣。",
            "夜长秋雨急，天阔白云飞。",
            "何日鹊乌喜，北风鸿鴈归。"
        ],
        "title": "送王仲安归武昌",
        "id": "cb00e4e0-ab79-4dac-8460-adfd133f0fa9"
    },
    {
        "author": "姚勉",
        "paragraphs": [
            "将军休战伐，居士号清凉。",
            "亭创烟萝古，山深月桂香。",
            "梦魂犹朔漠，风景已钱塘。",
            "往事都休问，钟声又夕阳。"
        ],
        "title": "登四圣观月桂亭有感",
        "id": "efeb3ed1-5549-4e6d-bad7-e88126f5d799"
    },
    {
        "author": "姚勉",
        "paragraphs": [
            "秋风吹鬓影，凉意足登山。",
            "人立晴林杪，猿啼霜雾间。",
            "好山多佛占，浮世只僧闲。",
            "我亦耽奇者，禅扉日叩关。"
        ],
        "title": "登北高峰",
        "id": "7416a568-6b2f-4724-b7e2-e65fc9f8c5d6"
    },
    {
        "author": "姚勉",
        "paragraphs": [
            "人间方鼎镬，个里独冰霜。",
            "自是清难浊，能令暑亦凉。",
            "客迁愁瘴海，妃浴涴温汤。",
            "惟有兹泉冷，冷中滋味长。"
        ],
        "title": "冷泉亭纳凉",
        "id": "9832c9fe-a8e2-431f-9c7c-e447c4aa5780"
    },
    {
        "author": "姚勉",
        "paragraphs": [
            "湖面轻烟起，前山渐不分。",
            "钟声连寺答，人语隔船闻。",
            "吟客衣生月，归僧笠带云。",
            "及城门未掩，灯火已纷纷。"
        ],
        "title": "放生池纳凉晚归",
        "id": "8c44414c-9ee1-4588-b2be-10c619eecf89"
    },
    {
        "author": "姚勉",
        "paragraphs": [
            "家计松梅竹，日程琴酒碁。",
            "呼猿僧到处，放鹤客来时。",
            "壁上皆苏字，窗门只白诗。",
            "卜邻心已决，未得买山资。"
        ],
        "title": "湖上隠者所居",
        "id": "b66eec22-b533-4e92-8493-14e8a2d04a50"
    },
    {
        "author": "姚勉",
        "paragraphs": [
            "病後久不出，未知湖上秋。",
            "偶逢佳客至，小作断桥游。",
            "荷暗仍香岸，柳疎犹舞楼。",
            "相期明月夜，更此放扁舟。"
        ],
        "title": "病後久不到湖上晚与客到断桥",
        "id": "3e57042f-020a-4887-b689-87d6d170d966"
    },
    {
        "author": "姚勉",
        "paragraphs": [
            "几同湖上饮，俱爱晚山青。",
            "雅趣方泉寺，离舟又浙亭。",
            "赠行诗自好，愁别酒休醒。",
            "後夜思君处，桐江傍客星。"
        ],
        "title": "次刘仲山饯归韵",
        "id": "116829d7-ca91-48e3-9697-f4807d8fefac"
    },
    {
        "author": "姚勉",
        "paragraphs": [
            "翠驾凋零尽，芒鞋响叶声。",
            "晴江潮後绿，寒日竹间清。",
            "曝背翁微睡，挑包僧自行。",
            "离京纔一日，便觉惬幽情。"
        ],
        "title": "富阳道中",
        "id": "051c7b73-0cb0-4fae-9c83-490454f8c606"
    },
    {
        "author": "姚勉",
        "paragraphs": [
            "一川澄不动，山色浸分明。",
            "噪晚鸦寒甚，窥鱼鹭瘦生。",
            "人家江阁好，天下钓翁清。",
            "想此幽居者，何知有利名。"
        ],
        "title": "道傍水阁",
        "id": "fb67ec8c-935e-458a-988d-9d18d059567d"
    },
    {
        "author": "姚勉",
        "paragraphs": [
            "萧然丈室虚，彷佛似僧居。",
            "影与身为伴，琴和鹤也无。",
            "饭时三种菜，香畔一函书。",
            "不似僧家处，昙昙发几株。"
        ],
        "title": "丈室",
        "id": "d1264883-e446-4022-8f77-b7d1c65f736f"
    },
    {
        "author": "姚勉",
        "paragraphs": [
            "剑津徐处士，湖海尽知名。",
            "术造勾庚妙，书研遁甲精。",
            "寒斋留尔久，别驿若为情。",
            "定赴秋风约，西湖酒重倾。"
        ],
        "tags": [
            "西湖"
        ],
        "title": "赠徐处士",
        "id": "f24e9da1-8f88-499d-966c-6ecc34fe4939"
    },
    {
        "author": "姚勉",
        "paragraphs": [
            "名缰驱远役，挈挈未遑安。",
            "春只雨中过，花从客里看。",
            "水声添昨夜，风力尽余寒。",
            "但喜前程阔，不愁行路难。"
        ],
        "title": "客中遇雨",
        "id": "b21bf7e8-9a8d-4272-a021-ab747e9826fc"
    },
    {
        "author": "姚勉",
        "paragraphs": [
            "得得还初隠，秋风信马蹄。",
            "此心宸极北，今日大江西。",
            "戏彩呈君赐，擎珠教御题。",
            "家庭真乐近，蓐食听晨鸡。"
        ],
        "title": "及第归入江西界",
        "id": "46a248f9-7cde-4a9b-a0e1-1920919063ad"
    },
    {
        "author": "姚勉",
        "paragraphs": [
            "昼锦赋归欤，梅花万里余。",
            "同盟难此别，後会定何如。",
            "袍绿为亲寿，编青课弟书。",
            "燕山今再有，五桂耀乡闾。"
        ],
        "title": "送梁新恩梦雷归乡",
        "id": "ad7289c2-b254-4109-bac1-494e46a11286"
    },
    {
        "author": "姚勉",
        "paragraphs": [
            "之子趣装归，占黄已在眉。",
            "雕虫观暇日，荐鹗信秋期。",
            "喜有传衣钵，惭无助鼓旗。",
            "捷书来报我，端的菊花时。"
        ],
        "title": "送王希圣归兴国赴举",
        "id": "833860e9-cba4-4f27-897b-0816c8f3e679"
    },
    {
        "author": "姚勉",
        "paragraphs": [
            "遶院萧萧竹，僧中尔独清。",
            "佛灯行道影，梵磬诵经声。",
            "露叶晨蔬熟，风松昼茗烹。",
            "夜深谁伴侣，月在石窗明。"
        ],
        "title": "赠煜上人",
        "id": "25f82dd6-6060-4bcd-8a37-a7f36fe688d7"
    },
    {
        "author": "姚勉",
        "paragraphs": [
            "佐幕此三年，邦人尽说贤。",
            "吏寒清夜月，民暖小春天。",
            "祖帐旗交彩，归装石压船。",
            "甘棠在何许，积粟市桥边。"
        ],
        "title": "送赵佥判美任  其一",
        "id": "e45ca026-0547-44ae-8649-0033e5780b68"
    },
    {
        "author": "姚勉",
        "paragraphs": [
            "底事三年里，纔膺两荐书。",
            "邦侯辨宝晚，使者设罗疎。",
            "知己初何计，能官自有余。",
            "汉庭今欠者，子政与朱虚。"
        ],
        "title": "送赵佥判美任  其二",
        "id": "b45ed8d1-3b99-4c06-9451-5ebc523e12fa"
    },
    {
        "author": "姚勉",
        "paragraphs": [
            "举世无清浊，谁欤障倒澜。",
            "独能驱鴈鹜，不使污鹓鸾。",
            "此事虽云小，其人已可观。",
            "近来峨豸者，欠此广文官。"
        ],
        "title": "与毛教授",
        "id": "52f8ec9e-1c4d-4034-9422-01c4f96a4dee"
    },
    {
        "author": "姚勉",
        "paragraphs": [
            "蛮触争蜗角，兴亡土两丘。",
            "一家文到古，万世月行秋。",
            "鳌可三山冠，鹏须八极游。",
            "胸中治安策，时事几堪忧。"
        ],
        "title": "次陈肩夔韵",
        "id": "276ecd3e-895d-4ac5-840a-7ae1b621b893"
    },
    {
        "author": "姚勉",
        "paragraphs": [
            "唐时刘正字，今复见庐陵。",
            "珠树三根秀，金门一日登。",
            "赠君无句锦，觅我到溪冰。",
            "不为炎凉变，童年有此能。"
        ],
        "title": "赠庐陵三刘神童",
        "id": "8ad99fa2-68e7-4c36-b9f6-3402cd7bfeb3"
    },
    {
        "author": "姚勉",
        "paragraphs": [
            "闻君负北郭，筑室扁西畴。",
            "绿水人家晓，黄云穑事秋。",
            "吾生如有此，外物更何求。",
            "堪卜东邻否，耕余着钓舟。"
        ],
        "title": "寄题上饶周仪仲西畴",
        "id": "dffbeafb-2a50-4bbd-bfe6-d0dd6ecd11a6"
    },
    {
        "author": "姚勉",
        "paragraphs": [
            "君今鸣木铎，名与芷俱香。",
            "後夜月千里，美人天一方。",
            "往追湖学躅，更挈楚臣芳。",
            "了却皋比事，归来振鹭行。"
        ],
        "title": "送胡教授之沅水任  其一",
        "id": "98bf79d8-eaa3-4edc-9d37-3f121f163cee"
    },
    {
        "author": "姚勉",
        "paragraphs": [
            "近闻沅水路，今亦是风寒。",
            "忠信如先教，边陲尽易安。",
            "勿云师可去，甘与国辞难。",
            "文武能兼尽，功名更好看。"
        ],
        "title": "送胡教授之沅水任  其二",
        "id": "de160aa0-bac7-44ef-8da0-2b66016c54b6"
    },
    {
        "author": "姚勉",
        "paragraphs": [
            "范张心许友，余耳面为朋。",
            "世路巇于岭，交情薄似冰。",
            "绨袍非旧恋，结绶况同登。",
            "亦莫他人责，先施恐未能。"
        ],
        "title": "有感",
        "id": "2e787195-be93-4630-9912-d51a5c2871a8"
    },
    {
        "author": "姚勉",
        "paragraphs": [
            "山鹿随麋乐，林乌反哺慈。",
            "伤心惟梦里，有母似儿时。",
            "爱子平生念，思亲隔世悲。",
            "松楸霜露冷，北望泪交颐。"
        ],
        "title": "梦太夫人如平生",
        "id": "82b822c9-7523-48f0-8f31-880f6349d210"
    },
    {
        "author": "姚勉",
        "paragraphs": [
            "一别慈闱面，春风十五花。",
            "不知人有母，谁念子无家。",
            "社雨邻巢燕，清明垄树鸦。",
            "动皆伤感处，恸哭夕阳斜。"
        ],
        "title": "灵源上太夫人冢",
        "id": "c43fab34-054c-4610-8b5a-16ebb3a4beeb"
    },
    {
        "author": "姚勉",
        "paragraphs": [
            "闲味西征录，霜橙嚼鲙虀。",
            "俊声压湖北，诗派接江西。",
            "镇日心相忆，何时手重携。",
            "相期一樽酒，重与叩云溪。"
        ],
        "title": "题族子霆伯西征录",
        "id": "75450b7d-c8a6-4e7f-a0e7-47e89363ab5c"
    },
    {
        "author": "姚勉",
        "paragraphs": [
            "一别丹霞洞，何年到此邦。",
            "犬随烧药鼎，鹤伴改诗窗。",
            "谈柄风生席，清标月在江。",
            "西山闻欲隠，来访鹿门庞。"
        ],
        "title": "赠玉隆都监周抱一",
        "id": "12512b4a-2083-45ba-87ea-d144eee1fd4e"
    },
    {
        "author": "姚勉",
        "paragraphs": [
            "晨兴未梳盥，此兴亦何清。",
            "看竹钩帘坐，浇花遶迳行。",
            "葛巾聊复正，尘事即时生。",
            "安得箪瓢足，扃门遂野情。"
        ],
        "title": "晨兴",
        "id": "28ff5b23-5043-410b-a628-6f916c90d17d"
    },
    {
        "author": "姚勉",
        "paragraphs": [
            "杜门人事少，排闼相师来。",
            "童子忙驱鹤，先生正看梅。",
            "烦君滕口说，如我岂身媒。",
            "水镜能司马，隆中觅异才。"
        ],
        "title": "赠赵神眼",
        "id": "ba8e6caf-1907-46f1-8147-042ef53b3373"
    },
    {
        "author": "姚勉",
        "paragraphs": [
            "西蜀安公子，为谋不在身。",
            "倚楹惟国事，于道亦忠臣。",
            "伟矣双书藁，清哉个逸民。",
            "丹心天所相，宜有此麒麟。"
        ],
        "title": "安象祖携子饯行英爽可爱赠以诗嘉其有好德秉彝之天必能世其家",
        "id": "6157541c-f72f-4bea-a0f2-aa0826a9320b"
    },
    {
        "author": "姚勉",
        "paragraphs": [
            "诏放山林去，时人冷眼看。",
            "新诗为我赠，高义似君难。",
            "又说同年弟，尤知取友端。",
            "市将梅子隠，冠尚贡公弹。"
        ],
        "title": "和姜明甫",
        "id": "fd1e9547-72ae-4e3b-ab2a-03e7e085f598"
    },
    {
        "author": "姚勉",
        "paragraphs": [
            "脱兔惊罝逸，潜鱼畏饵逃。",
            "山林聊复尔，湖海可曾豪。",
            "药笑多方误，棋嗟不着高。",
            "且须随野鹿，共此食苹蒿。"
        ],
        "title": "和葛德远  其一",
        "id": "7e5d039d-13da-4a13-944f-c8924c61c9cc"
    },
    {
        "author": "姚勉",
        "paragraphs": [
            "雾豹文虽隠，风蝉蜕即僊。",
            "伴书犹有剑，食砚岂无田。",
            "发藻多师董，思经敢笑边。",
            "晚成知大器，天诏正求贤。"
        ],
        "title": "和葛德远  其二",
        "id": "755a23fc-5a7a-42b3-b6c9-abc1b9152cda"
    },
    {
        "author": "姚勉",
        "paragraphs": [
            "聘君今已矣，月入少微星。",
            "又失宗盟长，空悲族谱亭。",
            "生刍嗟莫致，歌薤若为听。",
            "只喜阴功在，三槐已绿庭。"
        ],
        "title": "挽十尊长居士",
        "id": "4b217ea7-3b17-445e-bd00-b687a44ddc33"
    },
    {
        "author": "姚勉",
        "paragraphs": [
            "鹿门庞德公，款段马少游。",
            "古人不可今，君贤抑其流。",
            "清风足廉顽，厚德亦镇浮。",
            "君今复古人，善士吾何求。"
        ],
        "title": "又代作",
        "id": "c9609029-e262-42f2-8ae9-0e11fc4a6e12"
    },
    {
        "author": "姚勉",
        "paragraphs": [
            "杜牧先铭墓，渊明自祭文。",
            "两贤真造理，百世又逢君。",
            "把钓溪沈月，着书山锁云。",
            "谁能上遗藁，堪辟木天云。"
        ],
        "title": "代挽宁西云",
        "id": "f61d2206-e839-4ae4-8273-704a560137db"
    },
    {
        "author": "姚勉",
        "paragraphs": [
            "今岁新元最喜晴，宿阴都化作清明。",
            "气从地角天涯转，春向梅边柳上生。",
            "鹓路五更锵剑佩，虎关半夜出弓旌。",
            "羣贤傥在新除目，欢喜山中饱菜羹。"
        ],
        "title": "元日试笔",
        "id": "e7f8392e-fbb1-4318-a76e-ef0babeb8af0"
    },
    {
        "author": "姚勉",
        "paragraphs": [
            "东风已办上元晴，入夜敲檐又雨声。",
            "天下更无灯可赏，云头应是月孤明。",
            "遥知日甸惊回禄，未用星桥诧太平。",
            "旅舍一枝梅在烛，照人红影十分清。"
        ],
        "title": "元宵雨",
        "id": "a04bb449-b455-45c2-8a71-92f701a66a16"
    },
    {
        "author": "姚勉",
        "paragraphs": [
            "曲江矶头山崒嵂，此景江南夸第一。",
            "渔舟晚弄暖波闲，市楼春映晴岚出。",
            "拥肩寒吟入图画，席地草饮成真率。",
            "更叩僧房借榻眠，再上山椒约明日。"
        ],
        "title": "游曲江分韵得日字",
        "id": "7ae992c7-c1b2-484f-8a93-97a6106fd891"
    },
    {
        "author": "姚勉",
        "paragraphs": [
            "讲师曾此雨天花，台筑山椒几岁华。",
            "一盖云松擎羽葆，四盘江水走龙蛇。",
            "好教绝顶崚嶒出，莫放浓阴荟蔚遮。",
            "应有醍醐余味在，僧房试觅一杯茶。"
        ],
        "title": "游感山题甘露台",
        "id": "2e7ee06d-0ee9-4cec-be39-f4593b0606da"
    },
    {
        "author": "姚勉",
        "paragraphs": [
            "入门纔见万琅玕，便觉玲珑日影寒。",
            "峰势近环檐外立，湖光更好竹中看。",
            "烟霞古淡僧容瘦，风露清高鹤梦残。",
            "已占两亭凉坐足，再须登阁倚栏干。"
        ],
        "tags": [
            "西湖"
        ],
        "title": "题西湖竹阁寺  其一",
        "id": "e97b2254-a2d2-4730-8d9f-39e955e861d3"
    },
    {
        "author": "姚勉",
        "paragraphs": [
            "千古清风白乐天，昔时曾此饱谈禅。",
            "自从西阁无吟迹，惟有东坡嗣旧传。",
            "来往祇应湖上寺，听闻误说海中僊。",
            "我来再拜祠堂下，笑摘岩花荐井泉。"
        ],
        "tags": [
            "西湖"
        ],
        "title": "题西湖竹阁寺  其二",
        "id": "f4f0fd8d-15e8-46ad-953c-84e551e0d8ed"
    },
    {
        "author": "姚勉",
        "paragraphs": [
            "自是瀛洲近帝乡，孤峰宛在水中央。",
            "地雄海上三山境，天与僊家六月凉。",
            "云母屏寒苍桧色，水精奁启碧湖光。",
            "雪中来此尤须别，好着珠蓑棹玉航。"
        ],
        "title": "瀛屿",
        "id": "f3eea3cd-4e6c-4ac5-9d20-97ff8fdb0179"
    },
    {
        "author": "姚勉",
        "paragraphs": [
            "外间盾日正相仇，忽有清风起笔头。",
            "坐对不知三伏热，起行如与七贤游。",
            "洗空京洛尘埃气，化作江南水石秋。",
            "我有一溪恰如此，因君思去理扁舟。"
        ],
        "title": "观画竹",
        "id": "a9b976cf-0854-4169-8f85-6b53b54e6808"
    },
    {
        "author": "姚勉",
        "paragraphs": [
            "雪不能甜橘小酸，若为有此蜜冰团。",
            "比将金弹可胜软，嚼破水精如许寒。",
            "泉石碎声鸣齿颊，干坤清气入脾肝。",
            "京华六月尘生渴，頼尔烦襟得自宽。"
        ],
        "title": "咏金橘团",
        "id": "13694c7a-4932-4e38-b76e-87ad4064c940"
    },
    {
        "author": "姚勉",
        "paragraphs": [
            "又是秋风入芰荷，尚无黄耳到如何。",
            "慈亲想自精神健，娇女应添智慧多。",
            "踪迹自嗟成漫浪，利名底苦欲奔波。",
            "几时了却胸中事，只傍南溪理钓蓑。"
        ],
        "title": "思家信不至",
        "id": "8dcce5b0-42d6-43a3-b1e4-9d51b271bb36"
    },
    {
        "author": "姚勉",
        "paragraphs": [
            "吾生传癖更书痴，俳笑纷纷独喜随。",
            "篝火共窥韩子笔，煮茶细说杜陵诗。",
            "论交无此知心友，得句常于见面时。",
            "一念不教千里隔，慈恩花下梦微之。"
        ],
        "title": "有怀学子",
        "id": "8b1fd58a-75f1-485e-b186-f7c33b0b670d"
    },
    {
        "author": "姚勉",
        "paragraphs": [
            "秀出吾宗独有君，等闲相别又秋新。",
            "江山憔悴生归思，风雨凄凉梦故人。",
            "天境尽供分石钓，云溪拟卜住山邻。",
            "何时对酒听佳句，洗我胸中一斛尘。"
        ],
        "title": "有怀族子",
        "id": "88cc749a-a49c-43d6-b86a-0f66b7a854fe"
    },
    {
        "author": "姚勉",
        "paragraphs": [
            "孤山古柏鬰苍苍，中有高人住此堂。",
            "峻入太空摩日月，清蟠劲气挟风霜。",
            "叶餐晓露通僊药，子爇宵烟谒帝香。",
            "已结岁寒方外友，愿分一半白云乡。"
        ],
        "title": "赠陈柏堂道士",
        "id": "dd98b981-d25c-4247-82e8-7830e76c9f05"
    },
    {
        "author": "姚勉",
        "paragraphs": [
            "等闲伸脚动天文，须信干坤系此身。",
            "天上有星犹是客，汉庭何事肯为臣。",
            "祇当泉石容真隠，安可文书役故人。",
            "岂但云台高不似，钓台草木至今春。"
        ],
        "title": "题钓台",
        "id": "96a20fe5-3bf0-4dea-beaf-0c34c9b6ced5"
    },
    {
        "author": "姚勉",
        "paragraphs": [
            "桂花香满月轮秋，稳送鹏程万里游。",
            "身近清光瞻帝座，手携多士上瀛洲。",
            "戊申奏对规模阔，庚戌抡魁气数周。",
            "陈亮自来天下选，老年更好作龙头。"
        ],
        "title": "送陈新恩赴殿试",
        "id": "e3051061-96d8-46aa-b9c4-b0fb076dee39"
    },
    {
        "author": "姚勉",
        "paragraphs": [
            "正谊羣英自蔼然，喜君已是着先鞭。",
            "翼抟北海三千里，身在西雝尺五天。",
            "学舍快升优褐上，酒楼莫恋软红边。",
            "双亲教子相期切，成取功名趁妙年。"
        ],
        "title": "送同窗赵章甫上舍入京  其一",
        "id": "898ea403-7da8-4062-8c5c-d669984ca1f1"
    },
    {
        "author": "姚勉",
        "paragraphs": [
            "一别西湖又见春，梦魂长是绕湖滨。",
            "为烦竹阁揩题墨，更向梅花道故人。",
            "槐市旧游休复问，龙门佳客尚能新。",
            "明年傥共昕庭对，愿过当时蔡与陈。"
        ],
        "tags": [
            "西湖"
        ],
        "title": "送同窗赵章甫上舍入京  其二",
        "id": "9ccafe21-2bd8-430d-9a79-093ae1674d68"
    },
    {
        "author": "姚勉",
        "paragraphs": [
            "槐花又向此秋黄，槐未黄时趁早忙。",
            "龙到水高冲浪化，鹏因风厚贴云翔。",
            "棠金镞取霜筠健，越砥磨开电剑光。",
            "努力晨窗并夜案，天庭已动桂枝香。"
        ],
        "title": "寄邹希圣兄弟",
        "id": "6b1e109c-45ce-44bd-8d52-47e4d2c8cb04"
    },
    {
        "author": "姚勉",
        "paragraphs": [
            "圣朝珍重设儒科，总总英贤入礼罗。",
            "天下岂无偕计上，日边此独得人多。",
            "僊桥快应龙头谶，工席忻聆燕衎歌。",
            "雅志不为温饱计，尚期勋业等山河。"
        ],
        "title": "和郡侯劝驾韵  其一",
        "id": "370ecd1c-91d9-4c0a-9413-b6ae0891c015"
    },
    {
        "author": "姚勉",
        "paragraphs": [
            "睎颜欲进圣门科，何意嫦娥剪绿罗。",
            "拾紫不知如芥易，一红也觉占春多。",
            "兴贤借此双旌重，得士欢于五袴歌。",
            "九万扶摇风力健，稳吹槎驭上天河。"
        ],
        "title": "和郡侯劝驾韵  其二",
        "id": "242267b9-ebc4-44eb-b024-352b4c19775f"
    },
    {
        "author": "姚勉",
        "paragraphs": [
            "玉龙卷动海千寻，一滴天瓢水尺深。",
            "农父带云耕宿润，使君喜雨入新吟。",
            "浪低麦陇收难速，针短秧畴插未禁。",
            "三日顿回生意满，天心只在我公心。"
        ],
        "title": "和郡侯喜雨韵",
        "id": "d809a8c3-7e01-4c4c-b417-6bd4eb1a450d"
    },
    {
        "author": "姚勉",
        "paragraphs": [
            "仁如爱日洁冰壶，鞭不曾施岂用蒲。",
            "吏服官清羞鬻狱，民怜邑窘竞输租。",
            "甘棠舍在春常满，行李船空月亦无。",
            "展骥分州犹未称，合于紫禁着飞鳬。"
        ],
        "title": "送赵判县美任改除阆倅",
        "id": "f6919536-673f-4be3-a1c4-fa250c89f25b"
    },
    {
        "author": "姚勉",
        "paragraphs": [
            "不见元城不泗州，令人媿汗直如流。",
            "获瞻沂水春风点，说到濂溪太极周。",
            "我岂能为前辈役，君真合向古人求。",
            "考亭一派今寥落，还肯同登道阃不。"
        ],
        "title": "和刘月湖县尉",
        "id": "c523dc08-b85e-4c57-80da-ea91db36dd05"
    },
    {
        "author": "姚勉",
        "paragraphs": [
            "尺书春寄忽惊秋，未见新除入报邮。",
            "铁汉尚疎丞相马，玉儿肯伴秀才牛。",
            "欲令世事更新易，可使时贤不进休。",
            "子职显扬千古事，圣恩深重更龙头。"
        ],
        "title": "用乐魁声道寄李後林韵寄声道  其一",
        "id": "985fcbb2-c7c8-4e50-8712-3710bbfeb99d"
    },
    {
        "author": "姚勉",
        "paragraphs": [
            "一叶梧桐唤动秋，分投闲散亦无邮。",
            "超踰未羡诏金马，迟钝不妨骑土牛。",
            "天爵夐殊人爵贵，伪心那似德心休。",
            "读书岂为荣身计，何必三公要黑头。"
        ],
        "title": "用乐魁声道寄李後林韵寄声道  其二",
        "id": "9d4be440-7d6e-4328-9692-0dc477db42cd"
    },
    {
        "author": "姚勉",
        "paragraphs": [
            "别来知是几三秋，书倩洪乔懒作邮。",
            "帛足忽传来自鴈，轴腰更喜大如牛。",
            "信知盖世名非枉，吟到惊人句未休。",
            "何日杖藜参口诀，归来闭户学从头。"
        ],
        "title": "再用前韵寄後林  其一",
        "id": "d296da71-0fec-412d-9f9b-8262dac08494"
    },
    {
        "author": "姚勉",
        "paragraphs": [
            "贞心古干健凌秋，人似渊明愧督邮。",
            "览德未能仪舜凤，干时那肯食秦牛。",
            "纹楸失着谁能整，黄间同机底未休。",
            "杜若山中人窈窕，白苹风袅楚江头。"
        ],
        "title": "再用前韵寄後林  其二",
        "id": "5d1d24a7-54cc-4de0-878c-cf9ab1e0f4d1"
    },
    {
        "author": "姚勉",
        "paragraphs": [
            "老泉坡颍成名了，曾应君家木假山。",
            "父与子偕升礼部，弟随兄去入贤关。",
            "龙驱万马空如洗，凤挟双雏逸莫攀。",
            "早早归来荣昼锦，绿衣争映彩衣斑。"
        ],
        "title": "送王新恩赴省",
        "id": "8f2e102e-f0f9-47d6-8f64-daf612e424ea"
    },
    {
        "author": "姚勉",
        "paragraphs": [
            "梅梢枯处忽东风，魁压千花一点红。",
            "欢喜马头飞雪处，安排龙首彩云中。",
            "内讧外阻忧方大，东拄西撑策已穷。",
            "试了南宫趋北阙，好输鲠论发天聪。"
        ],
        "title": "送万仲荣赴省",
        "id": "9fb44575-627d-4725-ba33-16535ebd51b7"
    },
    {
        "author": "姚勉",
        "paragraphs": [
            "满望飞腾几许年，一闻充赋喜如颠。",
            "金经炉冶锋方锐，木饱风霜节始坚。",
            "此去稳登云里路，定知荣冠籍中僊。",
            "近闻上蔡鸬洲合，一似前年锦水连。"
        ],
        "title": "送童子敬赴省",
        "id": "9d78fe47-6a6e-40c9-94c8-40262a95a88a"
    },
    {
        "author": "姚勉",
        "paragraphs": [
            "前岁亲从月殿回，素娥引领到瑶台。",
            "桂枝指点教先折，僊籍披陈看後来。",
            "恰见拱辰名字接，一如公序弟兄魁。",
            "预将消息而今报，好作百花头上梅。"
        ],
        "title": "送王元高兄弟东上  其一",
        "id": "deac90a6-26cb-4f70-bd09-42ed2e0ac0df"
    },
    {
        "author": "姚勉",
        "paragraphs": [
            "去去龙门客又新，一鞭猛过禹涛春。",
            "竚观极论陈三策，切莫潜兵救八人。",
            "沂国素无温饱志，梅溪不作谄谀臣。",
            "二难兄弟当如此，及第归来喜拜亲。"
        ],
        "title": "送王元高兄弟东上  其二",
        "id": "5da3fd7a-2e5b-432a-9152-229d28710563"
    },
    {
        "author": "姚勉",
        "paragraphs": [
            "西风满路桂枝香，催整登云步月装。",
            "羣辈总皆推德行，三年稔已听文章。",
            "琅琅议论须披腹，琐琐功名只探囊。",
            "捷了早来谈杰作，耸闻鸣凤瑞朝阳。"
        ],
        "title": "送罗道甫归庐陵应举",
        "id": "3fd446c7-3d7f-4f9c-a463-eca42d385385"
    },
    {
        "author": "姚勉",
        "paragraphs": [
            "古来尉自号神僊，况是栖身快阁天。",
            "好向盘根施利器，如登熟路着先鞭。",
            "可知岂患无知己，自爱应能不爱钱。",
            "近世末僚卿相少，愿储远业继前贤。"
        ],
        "title": "送陈县尉之太和新任",
        "id": "c3221248-d290-407c-831b-9ee6fd51d04e"
    },
    {
        "author": "姚勉",
        "paragraphs": [
            "恋陟怀迁怕去官，近时君子退如难。",
            "中书堂拂高风袖，神武门留太华冠。",
            "此举直堪惊醉梦，斯人端是障狂澜。",
            "先生真正平斋子，凛凛清标万古寒。"
        ],
        "title": "送洪右司去官",
        "id": "e72f5bf7-1378-4001-a51e-4a8b3c9f8681"
    },
    {
        "author": "姚勉",
        "paragraphs": [
            "谢池草句本无奇，千古流传五字诗。",
            "祇是可人醒枕席，许多生意在埙篪。",
            "信渠风雨听眠处，快甚江山得助时。",
            "顾我此怀今已矣，羡君兄弟捻吟髭。"
        ],
        "title": "寄题陈肩夔兄弟梦草堂",
        "id": "7f4bf928-945d-42ae-8019-927e68aab6a5"
    },
    {
        "author": "姚勉",
        "paragraphs": [
            "八窗面面受新凉，万盖盈盈拥靓妆。",
            "倩得天孙云杼轴，织成骚客锦衣裳。",
            "雨翻绿浄盘中玉，风搅红娇镜底香。",
            "个里搜诗最奇绝，吐为黼黻五文章。"
        ],
        "title": "寄题陈肩夔云锦窗",
        "id": "2645713e-637e-4a2f-915a-a8d8791a596c"
    },
    {
        "author": "姚勉",
        "paragraphs": [
            "此堂清不着珠玑，只要双亲佚老宜。",
            "春酒尽堪眉寿介，斑衣长似乳时嬉。",
            "妇垂鹤发陪姑纬，翁捻银髯课子诗。",
            "饱饮菊花潭上水，鸡窠犹自拜孙枝。"
        ],
        "title": "奉题吕氏宜老堂",
        "id": "fba6ec88-efb9-4d16-8c22-bf2580ed4bd7"
    },
    {
        "author": "姚勉",
        "paragraphs": [
            "千里携书谒帝阍，如君忠义出天根。",
            "筳篿已卜回渊听，寸草还思报厚恩。",
            "且共渔樵谈帝霸，岂无豪俊整干坤。",
            "细吟窗下庐山句，亦欲乡人访道原。"
        ],
        "tags": [
            "庐山"
        ],
        "title": "和丰城邹端简韵就送其归  其一",
        "id": "5d5f0b5b-4b70-4997-8392-69b28c68af38"
    },
    {
        "author": "姚勉",
        "paragraphs": [
            "批了龙鳞归钓鱼，江涛帖息果天欤。",
            "腰虽未印衣重彩，囊纵无金箧有书。",
            "日可事刘宜令伯，天教名子更侨如。",
            "本原培养非愚计，远业何妨厚自储。"
        ],
        "title": "和丰城邹端简韵就送其归  其二",
        "id": "2512174d-384a-47b1-8344-88c9609625e1"
    },
    {
        "author": "姚勉",
        "paragraphs": [
            "书堂静占百花林，蜀锦香浮一迳阴。",
            "杨柳软风吹雨醒，海棠轻雾拥春深。",
            "盈樽有酒供清醉，满眼皆诗足胜吟。",
            "冰雪相看人更好，竹君梅友岁寒心。"
        ],
        "title": "题百花林书堂",
        "id": "3e225ca2-39ea-45fb-9293-c10832771fa9"
    },
    {
        "author": "姚勉",
        "paragraphs": [
            "前山杳霭翠烟凝，几点疎星隔岸灯。",
            "不是飞来千里月，如何照彻一壶冰。",
            "天开图画无穷趣，人在林峦最上层。",
            "动智静仁须有得，栏干莫只等闲凭。"
        ],
        "title": "溪山堂翫月",
        "id": "684cad87-31e7-437a-88aa-976f2bb68858"
    },
    {
        "author": "姚勉",
        "paragraphs": [
            "霜风纔办两朝晴，怪听敲窗又雨声。",
            "一夜忽生虚室白，六花已与短檐平。",
            "酒斟销帐真成俗，兴尽扁舟且未清。",
            "想得凤山高处好，试来着屐水精城。"
        ],
        "title": "招友人凤山观雪",
        "id": "0519783e-c750-467e-856d-c14ff268ef21"
    },
    {
        "author": "姚勉",
        "paragraphs": [
            "马头雪絮舞花深，便觉新阳改故阴。",
            "天上素光开玉府，眼前一色是琼林。",
            "定知洄曲师当捷，且把新丰酒独斟。",
            "万木怯寒头正缩，梅花一点露春心。"
        ],
        "title": "入京遇雪",
        "id": "9dad032c-6458-44d3-8b8a-8b38d0296fde"
    },
    {
        "author": "姚勉",
        "paragraphs": [
            "纔起程时雪絮春，雪余又是雨兼旬。",
            "肩舆聊复能安稳，步屧其如受苦辛。",
            "楮贱米穷尝世味，风餐露宿炼官身。",
            "一朝傥有青云上，莫忘泥耕水耨人。"
        ],
        "title": "道中积雨",
        "id": "0cb2b4ef-be80-4902-9fc3-83ddf36b71d4"
    },
    {
        "author": "姚勉",
        "paragraphs": [
            "雪崖来觅雪坡诗，崖险坡平雪总宜。",
            "每羡僧房闻竹折，终强俗客听窗知。",
            "岩收泉窦无声溜，石压梅花侧出枝。",
            "到了红炉融一片，须还门外尺深时。"
        ],
        "title": "赠俊上人雪崖",
        "id": "50fe4cec-abad-4e33-80df-4bb53c7c4efd"
    },
    {
        "author": "姚勉",
        "paragraphs": [
            "幽人何处倚渔竿，百顷清潭浸碧寒。",
            "不动一波疑水定，中涵万象觉天宽。",
            "山将螺髻堆铜镜，月借玻瓈现玉盘。",
            "莫作窈深无底看，是间应有卧龙蟠。"
        ],
        "title": "题道士碧潭",
        "id": "8ae85b91-e21d-474d-af49-8d6c835ac25c"
    },
    {
        "author": "姚勉",
        "paragraphs": [
            "贵贱由来不自齐，巧将躔次说高低。",
            "星环云汉胸罗列，斗挹天浆手独提。",
            "太乙昨传当蜀道，文昌今喜尚江西。",
            "中兴气运应从此，试问何时复聚奎。"
        ],
        "title": "赠朱五星",
        "id": "0912af4c-6dac-4d59-b660-7b8e8e772434"
    },
    {
        "author": "姚勉",
        "paragraphs": [
            "赭袍黄屋俨临轩，独立班头领众僊。",
            "五色云乘金殿日，一声雷绕玉除天。",
            "浮荣何敢矜科第，实地惟知学圣贤。",
            "深重君恩无以报，疾风草劲雪松坚。"
        ],
        "title": "廷唱谢恩",
        "id": "e9c9a87c-f13e-43ff-9e13-33c9c9fc56c2"
    },
    {
        "author": "姚勉",
        "paragraphs": [
            "叨尘愧甚鹤乘轩，誓报洪私敢塞源。",
            "回有圣明真愿辅，轲于仁义岂忘言。",
            "清朝长欲诸贤在，公论常扶一脉存。",
            "湛露独沾惭过厚，盍推四海遍皇恩。"
        ],
        "title": "恭和御赐诗",
        "id": "ec736fa3-6a77-4bfa-87f7-e6558dcb7d29"
    },
    {
        "author": "姚勉",
        "paragraphs": [
            "举世昏昏醉梦中，一声震撼自天宫。",
            "鳌呿大海三山动，狮吼危巅万兽空。",
            "待漏早朝惊假寐，求衣宵起寤宸聪。",
            "须臾浊雾都收敛，唤出扶桑皎日红。"
        ],
        "title": "闻吴山钟",
        "id": "12c536b8-5731-4cf9-bc69-109309e565b9"
    },
    {
        "author": "姚勉",
        "paragraphs": [
            "尽将心事写成碑，大要操修在不欺。",
            "此一瓣香前辈似，只三个字老天知。",
            "素瓶贮豆应先满，匹马携琴料自随。",
            "吾榜得人今又盛，会排介甫击升之。"
        ],
        "title": "寄题武安节推同年万君定翁露香堂",
        "id": "46488ec5-7d73-4d4f-86b5-68e3146fde1f"
    },
    {
        "author": "姚勉",
        "paragraphs": [
            "文章得印天尝靳，家世传灯古亦疎。",
            "幸甚迁能紬石室，惜哉昶亦误银车。",
            "君今自是人龙子，名复高横荐鹗书。",
            "读饱邺侯三万轴，放高通德旧门闾。"
        ],
        "title": "送郑编修子四省元  其一",
        "id": "7d8ad59b-14c7-446a-90a5-b6c28f6c1a64"
    },
    {
        "author": "姚勉",
        "paragraphs": [
            "着身书带草堂中，得与郎君砚席同。",
            "能学鸣蝉宜赋好，不求野鹜自书工。",
            "壮怀直拟联龙虎，别恨休惊背燕鸿。",
            "他日东山香宇宙，格斋方不负诚翁。"
        ],
        "title": "送郑编修子四省元  其二",
        "id": "145436ea-5e64-40eb-a90f-be0da35eae5b"
    },
    {
        "author": "姚勉",
        "paragraphs": [
            "敲冰烧叶煮枪旗，一笑平生识面迟。",
            "道上孔程倾盖日，酒边贺白解貂时。",
            "饱参霁月光风趣，似读晴烟暖雾诗。",
            "甚欲为云从上下，只愁龙去渺无期。"
        ],
        "title": "次韵黄东野德明且识初识",
        "id": "e93d7b21-3ed2-421f-b057-0245761b08d5"
    },
    {
        "author": "姚勉",
        "paragraphs": [
            "有客来从仕国中，多时竹马闹儿童。",
            "争言记壁崔斯立，今属诗家姚武功。",
            "一节清如金掌露，十分明似水晶笼。",
            "先声已好为官易，飞鹗联翩遇顺风。"
        ],
        "title": "奉饯万安赞府兄长之官  其一",
        "id": "7cc941b3-3f4d-4347-b139-c8b0e4145c6f"
    },
    {
        "author": "姚勉",
        "paragraphs": [
            "天下如今怕县滩，庐陵见说县尤难。",
            "抉搜隠匿啧豪户，迟钝催科怒上官。",
            "革弊有方须是渐，恤民到底莫如宽。",
            "万家壮邑虽烦剧，邑相能贤尽易安。"
        ],
        "title": "奉饯万安赞府兄长之官  其二",
        "id": "e59d472f-8bbc-4f9b-97ca-ea1b9a7c7727"
    },
    {
        "author": "姚勉",
        "paragraphs": [
            "吾族年来亦自奇，两年两度报瓜时。",
            "班行笑我难安脚，州县输君省皱眉。",
            "学不济时非有用，官能及物尽堪为。",
            "山林肥遯方深密，梦入春池但寄诗。"
        ],
        "title": "奉饯万安赞府兄长之官  其三",
        "id": "ba0d19e2-56dc-428a-868f-fbd1f2a8a608"
    },
    {
        "author": "姚勉",
        "paragraphs": [
            "道在颜瓢乐不忧，清风端可继前修。",
            "朅将西涧重新了，莫是东莱再出不。",
            "学校诸生俱向仰，文章太守共赓酬。",
            "戍瓜忽及东吾道，轻重从知系去留。"
        ],
        "title": "和赵提刑韵送吕堂长主簿  其一",
        "id": "406df4c7-abe5-4146-8643-ae88fb749146"
    },
    {
        "author": "姚勉",
        "paragraphs": [
            "擘脯钩鲈倩老羝，离肠那肯话酸凄。",
            "题桥旧事传邛蜀，衣锦新荣耀会稽。",
            "未领众星朝极北，且擎一柱立天西。",
            "凤鸾止止宁栖棘，五色云间有紫泥。"
        ],
        "title": "和赵提刑韵送吕堂长主簿  其二",
        "id": "671c01a9-f797-41a0-9cd7-a0795ce7ecf1"
    },
    {
        "author": "姚勉",
        "paragraphs": [
            "四州八邑此同窗，铿石锵金日击撞。",
            "鹏翼相将抟北海，龙头更夺过西江。",
            "蒿苹是日开先宴，萸菊他时捷各邦。",
            "横浦自期吾岂敢，玉山对策又无双。"
        ],
        "title": "乙卯七月庚子魁祀礼成同舍诸新元相与宴拟鹿鸣也故敢亦拟劝驾诗呈幸领此意",
        "id": "49581193-2c6b-4863-bf78-95cb6c7ae463"
    },
    {
        "author": "姚勉",
        "paragraphs": [
            "杖藜看笋数犀株，天堕香云五色书。",
            "落月照人惊梦昨，光风识面记春初。",
            "珠骈巧语谁能拣，锦比新诗迥不如。",
            "转读转佳难去手，眉间愁思为君舒。"
        ],
        "title": "次友人示诗集  其一",
        "id": "4cacd2fd-1428-457c-a263-9d9482918879"
    },
    {
        "author": "姚勉",
        "paragraphs": [
            "锦江前日解征鞍，剩拟春衫准酒欢。",
            "杜宇有声催客去，海棠无伴与谁看。",
            "而今柳巷青春老，又是秧塍白水漫。",
            "君欲相思须命驾，休言别易盍簪难。"
        ],
        "title": "次友人示诗集  其二",
        "id": "9e1139f5-e6bd-465f-9d37-ba9723fa087a"
    },
    {
        "author": "姚勉",
        "paragraphs": [
            "去岁春风客帝京，西湖烟雨过清明。",
            "苏堤画舫春三月，天竺清钟夜五更。",
            "行李裹书归旧隠，野花沽酒赏新晴。",
            "只缘未读时文熟，端合山中且菜羹。"
        ],
        "tags": [
            "西湖"
        ],
        "title": "次友人示诗集  其三",
        "id": "209970d2-3d20-463e-b79e-71c366059ecc"
    },
    {
        "author": "姚勉",
        "paragraphs": [
            "又是东风柳絮时，催春尚喜杜鹃迟。",
            "雨晴蔓绿侵高木，风定残红阁旧枝。",
            "眼底好山娱意思，耳边幽鸟话心期。",
            "云居见说郊行乐，不得骑馿背锦随。"
        ],
        "title": "次韵诸友游云居  其一",
        "id": "ba930eae-296c-4375-917c-955a3ec277dc"
    },
    {
        "author": "姚勉",
        "paragraphs": [
            "絮风丝日扬新晴，望柳前川学大程。",
            "浪不起花澄沼彻，云无留叶太虚清。",
            "林间整屐闻鶑语，竹外搘筇数蚁行。",
            "底事春愁都减尽，新来不似旧钟情。"
        ],
        "title": "次韵诸友游云居  其二",
        "id": "f9c6d7d4-2d8c-4db7-9e05-ea4d4584eaf9"
    },
    {
        "author": "姚勉",
        "paragraphs": [
            "久不欹眠听说诗，心茅又塞介然蹊。",
            "那能蚕雨鸣窗叶，徒自鸡天舞瓮酰。",
            "诗态笑看云霭霭，客怀唤醒晓凄凄。",
            "龙香惠我真安用，君有佳篇好自题。"
        ],
        "title": "和松窗主人荐墨客诗",
        "id": "ff98b909-9c40-4dde-b51d-fec5b67c25e7"
    },
    {
        "author": "姚勉",
        "paragraphs": [
            "寂寂江城又立春，土牛何物竟无神。",
            "试倾官酒梅花畔，不似园丁菜把新。",
            "彩胜岂留良夜梦，纸窗静拂隔年尘。",
            "东风毕竟于人好，早有鶑声入鬓唇。"
        ],
        "title": "和通判直阁立春闻鶑  其一",
        "id": "f1487717-d037-4fbe-bad1-6941fafd047a"
    },
    {
        "author": "姚勉",
        "paragraphs": [
            "画角声中晓唤春，依城柳眼又精神。",
            "试呼腊蚁梅边酌，恰喜朝鶑雪底新。",
            "幽谷暖融空翠湿，上林香动软红尘。",
            "燕楼暗想翻新曲，恼破朱樱一点唇。"
        ],
        "title": "和通判直阁立春闻鶑  其二",
        "id": "4d72c1ea-eae6-4bb2-b3a9-0715d0529c92"
    },
    {
        "author": "姚勉",
        "paragraphs": [
            "火伞停空更不移，此身如着甑中炊。",
            "蝇方附热争投案，蝉欲追凉别过枝。",
            "静话竹窗煎雪浪，倦投水馆卧风漪。",
            "渠侬个底休嫌热，闻道泸南正出师。"
        ],
        "title": "和张公望苦热韵  其一",
        "id": "b0fe7bfa-5572-4e2c-97d6-8a610d6c31c7"
    },
    {
        "author": "姚勉",
        "paragraphs": [
            "一榻寻凉昼几移，畏看烟火欲停炊。",
            "喜听晚雨鸣荷叶，安得秋风起桂枝。",
            "林静独宜眠绿荫，波寒谁伴钓清漪。",
            "读君妙句真如濯，愿拜敲推一字师。"
        ],
        "title": "和张公望苦热韵  其二",
        "id": "d638e864-8bd8-4563-b749-4a78c6038859"
    },
    {
        "author": "姚勉",
        "paragraphs": [
            "玉梅苍竹拥冰壶，中有扬雄宅一区。",
            "地占清虚开境界，人从确实作工夫。",
            "穷经得趣床横易，体道存心壁画图。",
            "格物致知功用大，的传愿继考亭朱。"
        ],
        "title": "题朱氏梅芳书院",
        "id": "14676500-0653-45f1-9b97-94f821878aaa"
    },
    {
        "author": "姚勉",
        "paragraphs": [
            "石滩江上一诗仙，家住双清小有天。",
            "句里出奇超象外，人闲无事到吟边。",
            "读骚长在滋兰畹，好客多留种秫田。",
            "见说尚参颜乐处，今时谁似若人贤。"
        ],
        "title": "题胡景颜双清堂",
        "id": "d40c0582-1531-46b9-bc38-dbe38627402e"
    },
    {
        "author": "姚勉",
        "paragraphs": [
            "萧寺恭拈一瓣香，汉宫遥上万年觞。",
            "庚申再造皇基远，甲子新开御历长。",
            "万物总归春宇宙，八荒都入寿封疆。",
            "小臣政此朝天阙，葵藿倾心仰太阳。"
        ],
        "title": "题华严寺",
        "id": "9ea36cba-004c-4577-9b3e-3cf00fb89b0f"
    },
    {
        "author": "姚勉",
        "paragraphs": [
            "满襟霁月皎无尘，爱客宁嫌客过频。",
            "倚竹题诗惊思妙，傍花寻柳见情真。",
            "如今南浦伤行客，此处西湖有主人。",
            "与着三年端的约，孤山同访早梅春。"
        ],
        "tags": [
            "西湖"
        ],
        "title": "送别张倅",
        "id": "86223e61-8842-47f8-92c8-a6f4c233f7ca"
    },
    {
        "author": "姚勉",
        "paragraphs": [
            "宝婺星边太白僊，驭风飞下锦河边。",
            "朅来尽散阳春脚，归去独撑明月船。",
            "名重题舆千里郡，诏催步履八花砖。",
            "只愁此後民艰食，谁与邦民作食天。"
        ],
        "title": "送别赵倅",
        "id": "f5664d2d-415f-4cda-90d4-92de5b087261"
    },
    {
        "author": "姚勉",
        "paragraphs": [
            "晓来积雪被长峦，约住春和纵腊寒。",
            "谄贺岂堪随味道，高眠且只学袁安。",
            "谩惊柳絮搀先舞，独爱梅花奈久看。",
            "安得化为千万庾，放教籴事一分宽。"
        ],
        "title": "和友人春雪韵",
        "id": "881c76eb-4ffc-4d36-a0fd-fd7c7993fe91"
    },
    {
        "author": "姚勉",
        "paragraphs": [
            "趁晴亦欲强追陪，争奈浓阴墨样堆。",
            "燕子纔衔春色至，鹁鸪又唤雨声来。",
            "从教野草争先长，勒住名花莫浪开。",
            "世道而今总如此，竹关深闭且擎杯。"
        ],
        "title": "丁巳春夏之交巨浸屡至小民艰食郡侯请诸寓贵讲行赈济渐就次第佥幕有挠其议而变其法者杨监簿再来请入局商榷不赴寄以诗",
        "id": "63c3f9c9-c1b7-412f-bed7-ec92e7b7cfac"
    },
    {
        "author": "姚勉",
        "paragraphs": [
            "圣主天姿本至仁，岂容重籴久伤民。",
            "耸传丹凤衔来诏，媿杀苍鹰枉做人。",
            "方峻符移哗叫突，忽收棰楚罢吟呻。",
            "欢声和气干坤满，争祝皇龄万万春。"
        ],
        "title": "戊午喜罢和籴  其一",
        "id": "f8c5bd47-0a3f-401e-8ed2-9e52f9a24c73"
    },
    {
        "author": "姚勉",
        "paragraphs": [
            "到处相思虎政苛，设官本意果如何。",
            "民今不足将谁足，籴本名和岂是和。",
            "一例冉求增聚敛，几人阳子拙催科。",
            "昨来投劾归欤者，到底贤声却不磨。"
        ],
        "title": "戊午喜罢和籴  其二",
        "id": "22993a9b-5872-4f97-9a22-8cbe3cb58130"
    },
    {
        "author": "姚勉",
        "paragraphs": [
            "珍重萧滩刺史贤，能令四海遍皇恩。",
            "奏篇纔上旋如请，明主何尝不可言。",
            "彼已任教书课最，若人方称册临轩。",
            "正愁举世皆喑哑，也有朝阳凤叫阍。"
        ],
        "title": "戊午喜罢和籴  其三",
        "id": "4f425b7e-e3a8-458f-a5a6-691569bcb5b7"
    },
    {
        "author": "姚勉",
        "paragraphs": [
            "虐籴安能峙糗粮，只因根本暗中戕。",
            "并缘鼠猾丰衣食，受纳狼贪富橐囊。",
            "中户白科都罄室，列城黑腐谩盈仓。",
            "边尘澒洞烽烟急，民命如丝谨勿伤。"
        ],
        "title": "戊午喜罢和籴  其四",
        "id": "598a845b-1971-4453-a564-e6f391401e33"
    },
    {
        "author": "姚勉",
        "paragraphs": [
            "湖干野泊不知更，水国荒寒怆旅情。",
            "一夜奔雷吁可怪，满空寒雨注如倾。",
            "飓风翻海驱潮势，战鼓轰天震地声。",
            "到晓定应三尺雪，短篷忽漏赤暾明。"
        ],
        "title": "和邹希贤舟中遇风雨",
        "id": "28ae8ee7-8aed-479b-9960-24fb8ab0564f"
    },
    {
        "author": "姚勉",
        "paragraphs": [
            "公孙曲学听渠阿，正则宁随上下波。",
            "浪忆笑谈今已矣，不知眠饭近如何。",
            "故人几上书应少，俗客门前屦岂多。",
            "頼有颍滨相慰藉，夜床风雨对东坡。"
        ],
        "title": "次方峻峰饯行韵并柬蛟峰",
        "id": "cfd2a02b-e4ee-41ca-95f8-573181538a13"
    },
    {
        "author": "姚勉",
        "paragraphs": [
            "久矣莼鲈欲趁归，自知花样不随时。",
            "岩张欲保君心泰，英竦终嫌圣德诗。",
            "荣辱不知欣我在，怨尤俱泯恃天知。",
            "达官格子那能学，横艇何妨钓野池。"
        ],
        "title": "和刘山居见惠之什  其一",
        "id": "332cadda-d122-4266-8fe3-9e4c5384a5ec"
    },
    {
        "author": "姚勉",
        "paragraphs": [
            "喜逐秋风马後归，及君犹未戍瓜时。",
            "尽倾无底囊中语，细读新吟卷里诗。",
            "好趣莫教儿辈觉，此心惟有故人知。",
            "只愁天欲孤笼翼，早晚芙蓉在绿池。"
        ],
        "title": "和刘山居见惠之什  其二",
        "id": "432c34f5-7a8e-48e5-b5a9-000b049d642b"
    },
    {
        "author": "姚勉",
        "paragraphs": [
            "作者于今已几人，谢天放我出红尘。",
            "寻渠林鹿沙鸥伴，乞得孤云野鹤身。",
            "闲味圣贤皆古意，静观景物四时春。",
            "元正除授君知否，食邑西风号逸民。"
        ],
        "title": "西山庵居",
        "id": "1a12302c-4443-48c0-97a9-181bcf984c07"
    },
    {
        "author": "姚勉",
        "paragraphs": [
            "一点灵虚镜样明，只须提掇要常醒。",
            "微几纔动先知吉，万象交森独测灵。",
            "至寂静中能有感，遍酬应後却无形。",
            "死灰枯木都非法，但读吾儒一字经。"
        ],
        "title": "赠术士姚有应自号通灵心神仙口  其一",
        "id": "4bc00be9-cca3-4586-b2b2-fb5e4d826dd2"
    },
    {
        "author": "姚勉",
        "paragraphs": [
            "僊在虚怀不可知，神僊有口欲何为。",
            "餐风吸露嚣尘表，说地谈天烂醉时。",
            "不带一星烟火气，尽饶三寸帝王师。",
            "到头莫把真机泄，静默元来未是痴。"
        ],
        "title": "赠术士姚有应自号通灵心神仙口  其二",
        "id": "42abdf49-8bc2-4e76-84ab-0b6462fa707d"
    },
    {
        "author": "姚勉",
        "paragraphs": [
            "入境欢声听野农，题舆今有曲江公。",
            "官居寒露清冰里，人在光风霁月中。",
            "席有新诗吟客满，案无滞牍讼庭空。",
            "只愁骥足难淹久，行捧丝纶入汉宫。"
        ],
        "title": "代谒张别驾  其一",
        "id": "e166bfda-c116-4f5e-bdc9-855e52773687"
    },
    {
        "author": "姚勉",
        "paragraphs": [
            "放浪江湖已几年，袖携长剑倚天边。",
            "草庐不见蜀诸葛，采石谩思唐谪僊。",
            "虎穴未能酬素志，龙门端合谒时贤。",
            "乡邦幸有乖崖在，庶许诸生学李畋。"
        ],
        "title": "代谒张别驾  其二",
        "id": "0df51169-e819-4210-b5f7-aee649431631"
    },
    {
        "author": "姚勉",
        "paragraphs": [
            "见说襄阳堕甑时，公尝前此料危机。",
            "伤心汉岘疆重拓，回首羊邹事已非。",
            "安得筹边书日报，谁能荐士剡天飞。",
            "当年子羽知吴玠，尚作西撑一柱巍。"
        ],
        "title": "挽赵制机",
        "id": "a11ae0f7-c5a8-4567-b592-3eb4659c7397"
    },
    {
        "author": "姚勉",
        "paragraphs": [
            "僊家瑶林天，移来在江国。",
            "谁欤境中人，山立而玉色。"
        ],
        "title": "梅境",
        "id": "340d0f20-c523-4c43-9af1-405c70f094d0"
    },
    {
        "author": "姚勉",
        "paragraphs": [
            "不求田二顷，只种桂为庄。",
            "秋满黄金粟，饱餐风露香。"
        ],
        "title": "桂庄",
        "id": "9c09d9c8-a214-429d-9c40-129094febc60"
    },
    {
        "author": "姚勉",
        "paragraphs": [
            "山为仁者乐，况复字为仁。",
            "坐与兹山对，静中天地春。"
        ],
        "title": "仁山",
        "id": "6c6c2af2-12ff-42c4-b39f-96488d838d1d"
    },
    {
        "author": "姚勉",
        "paragraphs": [
            "古苔矶上立，钓为月明垂。",
            "夜半清歌起，无鱼钓得诗。"
        ],
        "title": "题月矶诗藁",
        "id": "f11eff1f-2bfa-458e-883d-d1e2ec324001"
    },
    {
        "author": "姚勉",
        "paragraphs": [
            "荷风湖面晓，垂钓柳阴中。",
            "何日能蓑笠，扁舟此兴同。"
        ],
        "title": "湖上钓者",
        "id": "bb8de132-d779-4463-896f-a2bbe9bb07de"
    },
    {
        "author": "姚勉",
        "paragraphs": [
            "此君腰不折，玉立有余清。",
            "晓窗拥鼻吟，听渠落冰声。"
        ],
        "title": "题雪竹扇",
        "id": "6d75eae2-7c39-431e-ab60-ff538c637cbe"
    },
    {
        "author": "姚勉",
        "paragraphs": [
            "家住山水国，种花以为城。",
            "诗将日登陴，围春驱酒兵。"
        ],
        "title": "王君猷花圃八绝 海棠城",
        "id": "80eefa4b-0eaf-446b-8b60-7b163a776195"
    },
    {
        "author": "姚勉",
        "paragraphs": [
            "密粟出浓紫，幽花间深黄。",
            "有谁吟其间，含香一薇郎。"
        ],
        "title": "王君猷花圃八绝 薇香洞",
        "id": "484395c2-c6e4-41ab-b296-ea69364c1b05"
    },
    {
        "author": "姚勉",
        "paragraphs": [
            "静中见万物，各各有春意。",
            "收拾入襟怀，阳和散天地。"
        ],
        "title": "王君猷花圃八绝 若春",
        "id": "7e212a7a-de66-4d2e-b30f-a1d36268954c"
    },
    {
        "author": "姚勉",
        "paragraphs": [
            "羣花各娇春，粲若锦绣谷。",
            "于焉日逍遥，中有人如玉。"
        ],
        "title": "王君猷花圃八绝 花谷",
        "id": "06428217-1416-49ce-9135-03cdd6ab56a1"
    },
    {
        "author": "姚勉",
        "paragraphs": [
            "商山不茹芝，对弈寄此橘。",
            "巴人忽招隠，似为子房出。"
        ],
        "title": "王君猷花圃八绝 橘隠",
        "id": "fa7ab0f6-7670-4046-a819-4812174b87fa"
    },
    {
        "author": "姚勉",
        "paragraphs": [
            "通渠入小池，循除㶁㶁鸣。",
            "羣鱼忽悠然，过桥闻屐声。"
        ],
        "title": "王君猷花圃八绝 临清桥",
        "id": "56b42350-19ff-4d8b-abc6-cd0782f75c3f"
    },
    {
        "author": "姚勉",
        "paragraphs": [
            "一迳绿阴去，隠隠花竹幽。",
            "主人地行仙，终日杖屦游。"
        ],
        "title": "王君猷花圃八绝 山扉",
        "id": "efc823a6-90b9-472c-8d72-d0f87db42f86"
    },
    {
        "author": "姚勉",
        "paragraphs": [
            "春风鉴池水，长年弄清晖。",
            "仙翁晚归来，子孙笑牵衣。"
        ],
        "title": "王君猷花圃八绝 鉴池",
        "id": "326b1622-7f21-40f9-a976-46a4eccb3bd4"
    },
    {
        "author": "姚勉",
        "paragraphs": [
            "舍舟上招提，遥入松林间。",
            "透脱俗尘网，是名第一关。"
        ],
        "title": "感山十咏 松关",
        "id": "a94a1960-f9be-474a-9bc1-ba473f171a34"
    },
    {
        "author": "姚勉",
        "paragraphs": [
            "浓绿滴湿衣，烟岚翠交锁。",
            "名缰莫能絷，方此不失我。"
        ],
        "title": "感山十咏 翠锁",
        "id": "0522509b-f7e3-4455-a181-173b727b1285"
    },
    {
        "author": "姚勉",
        "paragraphs": [
            "山以感为名，可见天地情。",
            "万籁恬不作，风来自松声。"
        ],
        "title": "感山十咏 感山",
        "id": "80a2df43-99c8-4d44-a8c4-7f4df17faff4"
    },
    {
        "author": "姚勉",
        "paragraphs": [
            "石梁平砥似，池水明镜如。",
            "晚凉散步稳，凭栏此观鱼。"
        ],
        "title": "感山十咏 石桥",
        "id": "bce1cab6-864c-41ea-8e56-8cac0991dea3"
    },
    {
        "author": "姚勉",
        "paragraphs": [
            "寂寂华严堂，富贵佛境界。",
            "何须九九编，吾有艮一卦。"
        ],
        "title": "感山十咏 华严堂",
        "id": "1260bd84-8901-440a-a2e8-4759e6a68d76"
    },
    {
        "author": "姚勉",
        "paragraphs": [
            "心清闻妙香，宴坐旃檀林。",
            "坐香元不断，莫作死灰心。"
        ],
        "title": "感山十咏 旃檀林",
        "id": "cd61c9a7-4378-4028-851d-5471d0dd8ffe"
    },
    {
        "author": "姚勉",
        "paragraphs": [
            "佛手撑慈航，尚欲济我人。",
            "寄语作舟者，江涛渺无津。"
        ],
        "title": "感山十咏 慈航",
        "id": "611b4f57-69cf-4dd5-939c-2b89efceeab5"
    },
    {
        "author": "姚勉",
        "paragraphs": [
            "有唐太和年，宫中亦甘露。",
            "曾不如此台，空山自甘霪。"
        ],
        "title": "感山十咏 甘露台",
        "id": "a8628f84-4ac3-47f9-bb05-2f4712efaf7c"
    },
    {
        "author": "姚勉",
        "paragraphs": [
            "地炉宿松火，纸帐横梅枝。",
            "春虫扑蔌蔌，惟有蒲团知。"
        ],
        "title": "感山十咏 雪窗",
        "id": "089c6323-4e1a-4521-9715-5c3538dff9e4"
    },
    {
        "author": "姚勉",
        "paragraphs": [
            "动静贵一如，妙处非块坐。",
            "高人定不死，枕此白云卧。"
        ],
        "title": "感山十咏 云卧庵",
        "id": "ef61665a-880e-4284-ac4a-b9011f80da81"
    },
    {
        "author": "姚勉",
        "paragraphs": [
            "三闾纫佩秋，志在公子兰。",
            "荃不察予衷，江干泪潺湲。"
        ],
        "title": "先贤八咏 三闾纫兰",
        "id": "7adf22b1-01a4-442d-ab6a-48c9b4b43f8e"
    },
    {
        "author": "姚勉",
        "paragraphs": [
            "斯莲君子花，几为佛所污。",
            "先生独拈出，万世知向慕。"
        ],
        "title": "先贤八咏 濂溪爱莲",
        "id": "cd15cf21-7d40-462d-b07b-8f11c30c4cf4"
    },
    {
        "author": "姚勉",
        "paragraphs": [
            "腰不为米折，头独采菊低。",
            "晚节名元亮，思与隆中齐。"
        ],
        "title": "先贤八咏 靖节采菊",
        "id": "d1bca220-4fb5-4f03-b914-dfdc6d5b0c3e"
    },
    {
        "author": "姚勉",
        "paragraphs": [
            "孤山养孤鹤，宜与梅为邻。",
            "处士若轻出，梅花应笑人。"
        ],
        "title": "先贤八咏 和靖探梅",
        "id": "d8bb2a26-db48-40ac-8ca3-219df7f8f502"
    },
    {
        "author": "姚勉",
        "paragraphs": [
            "先生人中豪，志不肯司马。",
            "一曲广陵散，绝世不可写。"
        ],
        "title": "先贤八咏 嵇康抚琴",
        "id": "ea1087ea-58fd-490e-9e3e-0250fd96910a"
    },
    {
        "author": "姚勉",
        "paragraphs": [
            "安石廊庙姿，岂不娴将略。",
            "氐奴惊伟人，良已先得着。"
        ],
        "title": "先贤八咏 谢安围碁",
        "id": "3877c726-69a5-4dc6-8096-7c08cac7be27"
    },
    {
        "author": "姚勉",
        "paragraphs": [
            "平生忠义心，一饭不少忘。",
            "臣甫宁饿死，愿君尧舜唐。"
        ],
        "title": "先贤八咏 杜甫吟诗",
        "id": "84e5fc8d-a8fd-43af-9789-45d82e3bc370"
    },
    {
        "author": "姚勉",
        "paragraphs": [
            "殿前伸脚时，奴视高力士。",
            "羣阉旁吐舌，翰林醒不醉。"
        ],
        "title": "先贤八咏 李白醉酒",
        "id": "add779c9-7013-4949-977d-09698a4d132e"
    },
    {
        "author": "姚勉",
        "paragraphs": [
            "山骨冻棱棱，溪色清练练。",
            "溪山中雪月，如对故人面。",
            "门扃隠庐深，舟捩征柁转。",
            "勿云兴已尽，不见方真见。"
        ],
        "title": "雪景四画 剡溪乘兴",
        "id": "1e9fa143-3db8-4335-b9a6-ff49a0a16a59"
    },
    {
        "author": "姚勉",
        "paragraphs": [
            "残芦飒欲干，枯柳渐已集。",
            "彼舟者谁子，被此玉蓑笠。",
            "寒鳞正依藻，垂饵安可及。",
            "此兴不在鱼，携竿雪中立。"
        ],
        "title": "雪景四画 寒江独钓",
        "id": "e86f835b-c98d-4c18-9912-5bfa25f83b25"
    },
    {
        "author": "姚勉",
        "paragraphs": [
            "飘飘风中雪，沥沥桥下水。",
            "雪寒换清骨，水浅潄尘耳。",
            "诗情散天壤，妙处乃在此。",
            "得句欲似谁，岸梅是知己。"
        ],
        "title": "雪景四画 灞桥骑馿",
        "id": "f28286f5-1da4-4157-a073-07ebb94fcef1"
    },
    {
        "author": "姚勉",
        "paragraphs": [
            "雪拥尚秦岭，天尽为潮阳。",
            "吾马不能前，吾骨冻不殭。",
            "崒屼雪中峰，万仞摩苍苍。",
            "非马度蓝关，骑龙白云乡。"
        ],
        "title": "雪景四画 蓝关拥马",
        "id": "adc47848-78eb-4a7e-93f8-ab0172838ba0"
    },
    {
        "author": "姚勉",
        "paragraphs": [
            "孔铎经百年，诬世有杨墨。",
            "天生子舆氏，邪说一以息。",
            "紫阳曾未远，人复诋无极。",
            "先生严卫道，功比异端辟。"
        ],
        "title": "谢久轩蔡先生惠墨九首  其一",
        "id": "3de6ada6-af69-4532-97c5-5b84112c1c3c"
    },
    {
        "author": "姚勉",
        "paragraphs": [
            "使从武夷来，惠我墨长咫。",
            "黝然禹玄圭，上有久轩字。",
            "他珍不余畀，遗此良有以。",
            "天未丧斯文，誓将立人纪。"
        ],
        "title": "谢久轩蔡先生惠墨九首  其二",
        "id": "4cc21f0d-a1d5-47ea-ab5f-fd5cc5b7a9b2"
    },
    {
        "author": "姚勉",
        "paragraphs": [
            "孔学授颜曾，有孙复能传。",
            "道脉萃一家，寿此嘻其天。",
            "西山宗紫阳，妙会众理全。",
            "先生嗣派嫡，再演中庸篇。"
        ],
        "title": "谢久轩蔡先生惠墨九首  其三",
        "id": "a4ca0a5f-1884-4b6e-aa92-1736075ebb4a"
    },
    {
        "author": "姚勉",
        "paragraphs": [
            "轩冕傥来物，岂足羁圣贤。",
            "素王万世功，杏坛诲三千。",
            "平世膺戎狄，事功止当年。",
            "六经发蒙蔀，今古日在天。"
        ],
        "title": "谢久轩蔡先生惠墨九首  其四",
        "id": "c18df9cb-aef0-4d29-a926-e324df8dfddc"
    },
    {
        "author": "姚勉",
        "paragraphs": [
            "巍巍无极翁，昌代正学祖。",
            "生从道州地，如孔出姬鲁。",
            "西山道州派，上接濂溪武。",
            "天意岂偶然，真传绍先古。"
        ],
        "title": "谢久轩蔡先生惠墨九首  其五",
        "id": "68a8de98-7d90-49f4-858f-6de8b365d28d"
    },
    {
        "author": "姚勉",
        "paragraphs": [
            "科目动荣想，葩华竞浮文。",
            "既获钓名位，鄙夫岂知君。",
            "愚生不此志，愿策克复勋。",
            "蕞躯夕可死，但欲朝有闻。"
        ],
        "title": "谢久轩蔡先生惠墨九首  其六",
        "id": "9f2646ef-0b19-4926-9e6f-67e1378f36c2"
    },
    {
        "author": "姚勉",
        "paragraphs": [
            "寥寥六经余，天下无文章。",
            "扬韩特近似，班马熏何香。",
            "道至文亦精，万世朱紫阳。",
            "愿言楫洋海，安敢航绝潢。"
        ],
        "title": "谢久轩蔡先生惠墨九首  其七",
        "id": "b3badcf8-2454-45a6-820b-0402afeb6352"
    },
    {
        "author": "姚勉",
        "paragraphs": [
            "世路既如此，皇皇欲何之。",
            "闭门事古学，妙处倘可窥。",
            "欣然或会心，俯仰得自怡。",
            "先生惠终教，勿作门墙麾。"
        ],
        "title": "谢久轩蔡先生惠墨九首  其八",
        "id": "6bf34e3d-2998-4df3-b6e3-f66c56f5d042"
    },
    {
        "author": "姚勉",
        "paragraphs": [
            "抠衣忆初时，谨独拜明训。",
            "冥途方擿埴，夷轨忽发轫。",
            "始知颜四勿，于此道有进。",
            "敢云圣贤远，二字古心印。"
        ],
        "title": "谢久轩蔡先生惠墨九首  其九",
        "id": "ddb68974-dd8d-43d2-898d-259323e6f6ce"
    },
    {
        "author": "姚勉",
        "paragraphs": [
            "关西夫子家，清白乃世传。",
            "传授已到君，此脉要浑全。",
            "青云开亨衢，况及此妙年。",
            "愿言植名节，照映东西川。"
        ],
        "title": "和杨铁庵送子监镇之任韵五首  其一",
        "id": "90dc23f8-13e8-44db-8411-0697ca72a516"
    },
    {
        "author": "姚勉",
        "paragraphs": [
            "君家遗子籯，只在一卷书。",
            "四世续科第，积善庆有余。",
            "乃翁一片心，秋月行太虚。",
            "宜哉有是子，大似回不愚。"
        ],
        "title": "和杨铁庵送子监镇之任韵五首  其二",
        "id": "cb2dfb58-a071-42bc-99a2-a943b01bf7ef"
    },
    {
        "author": "姚勉",
        "paragraphs": [
            "去年唱第时，文阵见整齐。",
            "万花迎归来，白马黄金羁。",
            "及今催戍瓜，步武青云低。",
            "风埃溘上征，飘飘乘白鹥。"
        ],
        "title": "和杨铁庵送子监镇之任韵五首  其三",
        "id": "6a4564a6-3e2e-4858-a6ec-de4a25dddf23"
    },
    {
        "author": "姚勉",
        "paragraphs": [
            "初仕谓之筮，已是行道时。",
            "为官要自强，谨勿事诡随。",
            "一命可及民，官正不论卑。",
            "当今淮堧清，犬眠足生牦。"
        ],
        "title": "和杨铁庵送子监镇之任韵五首  其四",
        "id": "3a8ae9f7-cffc-4a43-a2c3-dfbdef1a8175"
    },
    {
        "author": "姚勉",
        "paragraphs": [
            "文章世家难，有子夫何忧。",
            "吾亦有青毡，未作菟裘谋。",
            "驽鞭不及骥，汗喘徒呀齁。",
            "愿随君後尘，击楫江中流。"
        ],
        "title": "和杨铁庵送子监镇之任韵五首  其五",
        "id": "ab2615ec-3d12-45a5-90b5-42ab3b397fb8"
    },
    {
        "author": "姚勉",
        "paragraphs": [
            "望月犀角明，涵星蚌胎聚。",
            "斯石卧龙枕，宜有蜿蜒具。",
            "龙头君家旧，有子踵高步。",
            "层云触石出，四海望甘霔。"
        ],
        "title": "番阳张君叔振观予以其家双瑞图俾诗之叔振大参忠定公诸孙也惟忠定公政和八年魁天下某先世实隶其榜今某于叔振令子若凤为同年生世科之契也又何辞虽不能诗谨课二首  其一",
        "id": "48f6a795-9bf6-490c-891b-85c3e9a5c2e9"
    },
    {
        "author": "姚勉",
        "paragraphs": [
            "堂堂忠定家，三世兰为祥。",
            "父子继科第，菲菲姓名香。",
            "双英今复然，阶庭煜生光。",
            "愿言纫佩之，百世当流芳。"
        ],
        "title": "番阳张君叔振观予以其家双瑞图俾诗之叔振大参忠定公诸孙也惟忠定公政和八年魁天下某先世实隶其榜今某于叔振令子若凤为同年生世科之契也又何辞虽不能诗谨课二首  其二",
        "id": "e3f00ad4-0c57-41dc-ab89-bf382c4f78a0"
    },
    {
        "author": "姚勉",
        "paragraphs": [
            "彭君妙星数，为人说穷通。",
            "爵禄特磨钝，是名砥斋翁。",
            "我钝不可磨，礲砺烦良工。",
            "寸铁足刳蟇，遥遥广寒宫。"
        ],
        "title": "赠星学彭砥斋",
        "id": "81493272-2920-4577-9f1a-156195a6f551"
    },
    {
        "author": "姚勉",
        "paragraphs": [
            "衡门选龙首，摸索未容易。",
            "龙首许黄扉，却亦非难事。",
            "济物乃素心，好爵岂予志。",
            "时来亦不辞，焉用早谀媚。"
        ],
        "title": "赠月堂徐相士",
        "id": "3f6cbe43-8b11-4b68-8c73-9040970ed170"
    },
    {
        "author": "姚勉",
        "paragraphs": [
            "人皆以贫忧，君子独能乐。",
            "中心贱荣利，外物甘寂寞。",
            "富贵如春花，时去易凋落。",
            "不如一箪瓢，可以长处约。"
        ],
        "title": "人皆以贫忧",
        "id": "8374c135-5039-43f8-bfcc-194939b165bb"
    },
    {
        "author": "姚勉",
        "paragraphs": [
            "世俗风波甚，谁能退急流。",
            "渊明存菊日，张翰忆鲈秋。",
            "高躅今云远，清风孰与侔。",
            "明公回末习，逸韵踵前修。",
            "元振才高古，林宗学鲜俦。",
            "未为川上楫，姑运幄中筹。",
            "太守先公孝，同僚上伯游。",
            "德偕才并茂，文与政俱优。",
            "士有春风慕，民无北雪愁。",
            "宽平人自服，欺绐吏应羞。",
            "逸足方当展，闲身欲早抽。",
            "声名从日起，富贵等云浮。",
            "帝许挂冠请，人多卧辙留。",
            "山中无怨鹤，海上有盟鸥。",
            "西涧先生涣，平园老叟周。",
            "高风追故国，雅节映吾州。",
            "巧禄惭奔竞，怀安鄙懦偷。",
            "号应重拜散，亭欲遂名休。",
            "亲戚娱清话，溪山豁远眸。",
            "诗情入囊锦，世事付纹楸。",
            "陆子新茶具，严滩旧钓裘。",
            "问松犹在迳，种秫喜盈畴。",
            "眼觉功名梦，心轻利禄沤。",
            "窦山森桂茂，谢砌长兰幽。",
            "清白传家法，诗书遗子谋。",
            "摩空已鵰鹗，得路即骅骝。",
            "事业今犹啬，功勋後必收。",
            "三槐终得相，驷马会封侯。",
            "满砌皆朱绂，看公尚黑头。",
            "定知丰有报，此去浩无忧。",
            "草色风翻翠，杨花雪滚球。",
            "同归春作伴，欲借路无由。",
            "某也真疎陋，公焉辱庇庥。",
            "龙门曾足履，鳣席屡衣抠。",
            "奬借情俱厚，掀腾志愿酬。",
            "东门闻祖帐，南浦想离讴。",
            "心曲怀依恋，江乡恨逗遛。",
            "诸生数千两，怅望送僊舟。"
        ],
        "title": "送庐陵郭佥判致仕归",
        "id": "06d7878f-9d0b-4f2a-a78b-e5b67ca415f0"
    },
    {
        "author": "姚勉",
        "paragraphs": [
            "龙泉与太阿，紫气牛斗冲。",
            "神物离必合，龙津复相从。",
            "悠悠千余年，神秀人物钟。",
            "高密云礽孙，星宿罗心胸。",
            "居常佩此剑，沟渎难鲸容。",
            "朅来磨剑池，清水为淬锋。",
            "秋风催斫桂，迥脱尘泥踪。",
            "勉哉各努力，更作延平龙。"
        ],
        "title": "送邓若思赴南剑乡举",
        "id": "9d99d6a9-b114-45ca-83e3-55779e33b2f2"
    },
    {
        "author": "姚勉",
        "paragraphs": [
            "诗家王半山，妙语占清绝。",
            "曲高和斯寡，郢曲愧春雪。",
            "句中寓深意，端为我辈设。",
            "以规不以颂，如玉得磋切。",
            "予生战场屋，一胜久未决。",
            "勇余尚欲贾，磨砚欲穿铁。",
            "第惭不善斲，颜汗指亦血。",
            "乞灵济楚师，此敌傥可灭。",
            "如君洗尘累，盆盎易甄别。",
            "鹰扬会有日，奋翅脱笼绁。"
        ],
        "title": "次友人王半山韵",
        "id": "da2004ec-b1ed-47b7-8f09-00617b9ba082"
    },
    {
        "author": "姚勉",
        "paragraphs": [
            "灵源聚英气，融作云霞精。",
            "霆伯挹其秀，胸府怀光晶。",
            "诵书过万卷，落笔超羣英。",
            "文章有余力，赋诗吟性情。",
            "短章或大篇，点翰长风生。",
            "或吐健丽句，气象高峥嵘。",
            "云涛汹万里，出没蛟龙惊。",
            "或写闲逸句，句法如天成。",
            "微泉溜石壁，清吹调松声。",
            "或句和且婉，纯如奏英茎。",
            "晴风舞雪絮，晓日歌春鶑。",
            "或句端且严，凛凛不可轻。",
            "星辰列云汉，营垒森甲兵。",
            "变化千万状，发越无定名。",
            "清标镇浮态，沈谢隳文成。",
            "劲气拟古作，甫白焚诗泓。",
            "不负飘逸姿，孰争前辈衡。",
            "学海不汗漫，安见酌复盈。",
            "文章用无尽，盖以天才宏。",
            "宏才戏翰墨，笔势宜如倾。",
            "譬之一轮月，皎皎当天明。",
            "晴辉照春夜，花柳皆敷荣。",
            "高秋爽气盛，桂影翻凄清。",
            "又如百川水，滔滔地中行。",
            "江湖风雨霁，碧色连天平。",
            "奔流出三峡，谹吼雷霆争。",
            "诗歌具众体，古人所难并。",
            "子诗得神助，逸思随纵横。",
            "失手堕之地，声作金石铿。",
            "俊才有如此，九万飞鹏程。",
            "卑哉沟渎中，安可容鳣鲸。",
            "子以见吾家，人才世登瀛。",
            "勉哉复祖业，谨勿寒宗盟。",
            "某也习箕裘，生涯风露檠。",
            "家徒四壁立，独以道为耕。",
            "文章厌卑薾，壮志思轩轰。",
            "纷纷笑余子，藐视如孩婴。",
            "诗书自娱悦，终日关柴荆。",
            "欣然得子至，倒屣来相迎。",
            "佳篇出见遗，未读颜先頳。",
            "迁乔不择木，求通乃于盲。",
            "视我如土鷃，视子如鹪鹏。",
            "英风当远避，况敢事酬赓。",
            "新篘日初熟，我姑酌彼觥。",
            "晚风入帘幕，窗外斜阳晴。",
            "红炉坐相对，檐马声鏦铮。",
            "试将今古诗，与子细共评。",
            "幽怀味此乐，鼓瑟仍吹笙。",
            "胡为不留处，驾言欲西征。",
            "清饮不可再，使我摇心旌。",
            "努力各自爱，共濯江湖缨。"
        ],
        "title": "赠霆伯侄",
        "id": "8f0fe5f5-3888-4900-afa2-5b1e1887438d"
    },
    {
        "author": "姚勉",
        "paragraphs": [
            "美人在驹谷，久别良怀哉。",
            "秋风天气清，特为斯人来。",
            "踏月访清夜，岩扉肯予开。",
            "弟兄俨相对，松竹间古梅。",
            "子侄环侍侧，兰植依琼瑰。",
            "青灯照图史，新酒罗瓶罍。",
            "一家三代风，和气熙春台。",
            "富学饱停蓄，厚德深栽培。",
            "情周思孔子，志伊学颜回。",
            "皇路方崄巇，天马须龙媒。",
            "旱岁渴霖雨，神鳞起渊雷。",
            "君家多生贤，吾国正选才。",
            "诏书明年近，竞踏黄花槐。",
            "造榜正此天，桂籍浮香催。",
            "鵰鹗相联飞，燕雀更愿陪。"
        ],
        "title": "访郭德甫",
        "id": "108ecd29-4aae-4260-a90e-94ba05501a7e"
    },
    {
        "author": "姚勉",
        "paragraphs": [
            "适斋诗僊人，吟境天宽广。",
            "闻诗未识面，鱼鴈空来往。",
            "道周歘相遇，慰此积岁仰。",
            "烟林指深处，邀我税尘鞅。",
            "入门境自胜，万竹飒萧爽。",
            "灯前酌夜雨，谈笑剧拊掌。",
            "锦囊出新什，句字两俱响。",
            "明当早脂车，未别先惆怅。",
            "嗟予走红尘，方此堕世网。",
            "羡君饱林壑，四序足幽赏。",
            "努力喜自珍，清名照天壤。"
        ],
        "title": "访胡景颜",
        "id": "14062b1b-f9dd-4f94-ab4f-38d529716ddc"
    },
    {
        "author": "姚勉",
        "paragraphs": [
            "博文约以礼，夫子诲子渊。",
            "详说将反约，斯语在七篇。",
            "由繁乃入简，此学本圣贤。",
            "卓哉紫阳公，道统得正传。",
            "剖析到精微，而後会大全。",
            "讥以为支离，此说恐未然。",
            "闲邪至敬义，简易斯坤干。",
            "後学懒用功，疎略取自便。",
            "藉口鹅湖诗，一蹴登青天。",
            "浪云即心是，所学竟类禅。",
            "不知格物学，盖在诚意先。",
            "如斯谓之简，毋乃堕一偏。",
            "此风近颇张，门户欲自专。",
            "君既学双峰，趋向尚慎旃。",
            "路头且要正，莫踏船两舷。"
        ],
        "title": "赠宗人简斋",
        "id": "de18c85c-3cc3-41ff-ae86-6afde1b9c29f"
    },
    {
        "author": "姚勉",
        "paragraphs": [
            "出门何所有，四面围青山。",
            "是溪从山来，亦复兹回环。",
            "高人颍川君，结茅此中间。",
            "溪光挹潋滟，溪响听潺湲。",
            "四面勿着桥，往来听渠艰。",
            "是名僊凡界，亦曰清浊关。",
            "可人送过溪，否则溪上还。"
        ],
        "title": "题陈致中环溪",
        "id": "17896f87-8113-4dfc-9ef9-0f65927a5c42"
    },
    {
        "author": "姚勉",
        "paragraphs": [
            "清晨有客来，畏暑思避地。",
            "凉多独湖上，一棹拍空翠。",
            "长堤舞杨柳，余雨在荷芰。",
            "炎蒸俱已失，满抱足清意。",
            "颇思孤山顶，有客具高致。",
            "扣门闻琴声，便觉洗尘累。",
            "湖边出问酒，饮兴随所至。",
            "池鲜煮珍甘，水果剥香脆。",
            "好风林外来，吹面凉不醉。",
            "清谈诣物表，绝不挂世事。",
            "画舫何人斯，箫鼓正喧沸。",
            "清游彼应笑，世味吾不嗜。",
            "尚思携枕簟，同叩竹间寺。",
            "从今日日来，莫厌惊昼睡。"
        ],
        "title": "同张公望湖上避暑到四圣观招柏堂月潭二道士出饮",
        "id": "dbcafe78-42ce-4d8d-b9e1-700dd798f387"
    },
    {
        "author": "姚勉",
        "paragraphs": [
            "章生画中师，神秀蟠心胸。",
            "儿时学山水，近复能鱼龙。",
            "拂素欲画时，默吮南山松。",
            "斯须景与物，以次生笔锋。",
            "画出巧安排，咫尺千万重。",
            "阴晴弄明晦，近远分淡浓。",
            "雪月清瘦屿，烟雨朦胧峰。",
            "有时作江湖，万派俱朝宗。",
            "云涛汹澎湃，雪屋惊奔冲。",
            "风平坦如掌，皱縠浮溶溶。",
            "因水鱼更巧，回翻态从容。",
            "翻荷猛跳珠，聚藻相噞喁。",
            "中有化龙鲤，静伺机便逢。",
            "天门露头角，滃滃祥云从。",
            "看君此四画，众史特奴佣。",
            "当知各有意，不特夸纤秾。",
            "丈夫抱膝时，清乐山水供。",
            "观鱼或濠上，笑倚临流筇。",
            "一朝蜕鳞鬣，屣脱尘泥踪。",
            "甘霖泽四海，霓望慰九农。"
        ],
        "title": "题章秀才画山水鱼龙",
        "id": "58dfa9f3-8929-4228-86b5-e380b00455ed"
    },
    {
        "author": "姚勉",
        "paragraphs": [
            "皇帝十四载，新元纪嘉熙。",
            "仲冬戊寅朔，午漏方中时。",
            "朔风震丘壑，猛籁号枯枝。",
            "黯如商雪天，四野昏垂垂。",
            "昼炊烟始息，暝色来庭帷。",
            "鸡登杙榤立，鸟急林梢栖。",
            "颇讶南至後，晷度宜舒迟。",
            "胡为景尚促，疾甚驹隙驰。",
            "儿童忽走报，日壁无全规。",
            "仓忙出仰视，如月初蛾眉。",
            "金乌失焰彩，玉象潜光辉。",
            "苍天玳瑁色，列宿争依稀。",
            "老稚相喧呼，伐社沸鼓鼙。",
            "不知何物怪，掩此清阳晖。",
            "吾闻阴阳家，日月以历推。",
            "日迟月行速，赢缩数不齐。",
            "遇朔必会合，差忒无毫厘。",
            "气盛或相掩，二曜斯一亏。",
            "望日日掩月，阳感阴故衰。",
            "朔日月掩日，阴盛阳乃微。",
            "又闻玉川子，月蚀曾有诗。",
            "谓此日月者，天眼生东西。",
            "两眼不相攻，相食其说非。",
            "食月乃蟆精，伊戚盖自贻。",
            "吾观作诗人，志各有所之。",
            "玉川特寓谏，假此为之辞。",
            "日月有蟾乌，此事本怪奇。",
            "况自食其光，安能走而飞。",
            "书称辰弗集，天象昏且迷。",
            "则知交相食，此说当勿疑。",
            "思既得其说，伤心重嗟咨。",
            "日为众阳宗，万象皆影随。",
            "今者何不臧，阴精夺炎曦。",
            "仰空不能救，涕泗纷交颐。",
            "嗟嗟今之岁，天屡彰其威。",
            "星文沓示变，雷震洊失宜。",
            "越在夏五月，鬰攸煽京畿。",
            "六月既望後，月蚀主旱饥。",
            "今兹复日食，灾异何繁滋。",
            "天意不虚示，坐井聊管窥。",
            "即天以论人，日君而月妃。",
            "关雎哀窈窕，意在贤才思。",
            "靡曼或盈前，必为物欲移。",
            "今者日之蚀，或恐由宫闱。",
            "然而吾君圣，未必耽燕私。",
            "君象日而尊，臣象月而卑。",
            "正心在朝廷，昭德可塞违。",
            "国柄或窃弄，耳目相蔽欺。",
            "今者日之食，亦恐由羣儿。",
            "然而吾君明，朝岂庸盲痴。",
            "人主向明治，武力不可隳。",
            "方今北有敌，负垒惊边陲。",
            "战士怯不勇，塞马纷骄嘶。",
            "今者日之食，或由边事危。",
            "然而吾君武，安肯假彼资。",
            "重念此三者，急务诚在兹。",
            "万一或有是，是即变所基。",
            "应天不以文，减撤徒儿嬉。",
            "如人丧厥明，必求良药医。",
            "一片葵藿心，祇恐天未知。",
            "何当排阊阖，碎首彤玉墀。",
            "一篇痛哭策，历写心伤悲。",
            "一者何所陈，无逸为元龟。",
            "暗室屋漏中，肃如对神祇。",
            "愿为楚庄王，规谏从樊姬。",
            "毋效汉成帝，温柔老昭仪。",
            "天君必清彻，智烛光发挥。",
            "如日丽中天，煌煌明作离。",
            "二者何所陈，用贤登皋夔。",
            "选众立一相，国论公主持。",
            "乌台执白简，妙选刚正姿。",
            "戚里勿柄授，貂珰毋印累。",
            "朝廷豁氛翳，在位销脂韦。",
            "末光依汉日，天子是倚毗。",
            "三者何所陈，张皇吾六师。",
            "击楫如逖辈，天宠畀节麾。",
            "卖国若桧等，电扫无孑遗。",
            "练军明赏罚，勇锐奔熊罴。",
            "南越颈可缨，中行背必笞。",
            "如日照霜雪，殄灭何难为。",
            "凡此三说者，中心久思维。",
            "明白可举行，匪曰徒费词。",
            "能转乱为治，可回灾为厘。",
            "不学后羿射，不效夸父追。",
            "捧轮上扶桑，洗光出咸池。",
            "苍生照共仰，九土光咸晞。",
            "五色太平象，重晕中兴期。",
            "昊穹耀华彩，万国长瞻依。"
        ],
        "title": "日食罪言",
        "id": "80d6e3d3-64f8-442f-aa1e-4f780bc288dd"
    },
    {
        "author": "姚勉",
        "paragraphs": [
            "灵源水有天，日涉胜趣多。",
            "同行十数子，散策经山坡。",
            "溪行小盘礴，石坐闲摩挲。",
            "野菊留余花，新梅看微柯。",
            "寒鸦落平田，暖鲤跳枯荷。",
            "是日冬曦温，景象如春和。",
            "笑谈不知归，亦有载酒过。",
            "忽瞻彼北山，黑云生嵯峨。",
            "阴晴反覆手，天测不可俄。",
            "长风舞红叶，急雨翻银河。",
            "儒冠各欹垫，僮屦皆奔波。",
            "路滑争牛羊，泥溅乱鸭鹅。",
            "席地听沾湿，樽沙委骈罗。",
            "五十笑百步，曳杖如横戈。",
            "林间偶自芘，弃甲我则那。",
            "留恋归不早，颠沛逢滂沱。",
            "出游不知时，废此啸且歌。",
            "绸缪无远虑，其如近忧何。",
            "兹游已狼籍，後计毋蹉跎。",
            "归欤亟诛茅，结亭依岩阿。",
            "震陵有帡幪，乐哉涧盘薖。"
        ],
        "title": "游灵源天境遇雨各奔归晚坐以不是溪居者那知风雨来分韵得那字奉呈一笑",
        "id": "c31a2e65-4081-4054-aada-1d9b5bd2da81"
    },
    {
        "author": "姚勉",
        "paragraphs": [
            "嘉平既望余，玉冰发归桨。",
            "舟行苦滩涩，三日葛陂上。",
            "天寒岁云晏，道远空怅惘。",
            "行行且旬日，仅此舟泱漭。",
            "顺流风忽逆，进尺退或丈。",
            "鱼鼋反出没，涛浪相潏荡。",
            "茫茫水接天，四望极空敞。",
            "虽令归思滞，亦觉胸次广。",
            "是时羣鱼集，轧轧乱轻榜。",
            "纷来以千百，并进或三两。",
            "悬金上丝纶，跳玉中层网。",
            "中间数十辈，蓑笠牵画舫。",
            "沿流勤按视，似是此湖长。",
            "彼行良甚捷，此进不可强。",
            "倘无观鱼乐，孰慰岑寂想。",
            "篙师不告瘁，奇观亦可赏。",
            "黄昏成野泊，风雨助凄怆。",
            "势如潮汐来，怒若鼙鼓响。",
            "吾独安所适，幸不愧俯仰。",
            "缅怀金兰友，气义特慨慷。",
            "念我归苦迟，舍我愿先往。",
            "亟趋南浦城，择馆待税鞅。",
            "今宵此风雨，露宿必草莽。",
            "继兹更三日，会面一拊掌。",
            "屠酥酒同倾，共挹西山爽。"
        ],
        "title": "麻子湖遇逆风",
        "id": "254629ad-b67b-441b-951a-ee7040f539c7"
    },
    {
        "author": "姚勉",
        "paragraphs": [
            "白鹤有奇质，从古巢神僊。",
            "饥餐必瑶草，渴饮惟琼泉。",
            "朝飞阆苑霞，莫宿炎洲烟。",
            "一从落尘埃，六翮翦不全。",
            "身居樊笼中，心往云霄边。",
            "长鸣欲谁诉，顾影私自怜。",
            "清都梦如昨，欲去曾无缘。",
            "安得支道林，使之遂飘然。"
        ],
        "title": "白鹤",
        "id": "81ebb522-aa08-417f-a85a-44669fabe6c8"
    },
    {
        "author": "姚勉",
        "paragraphs": [
            "莲为君子花，竹有君子操。",
            "深衣古君子，清以仙自号。",
            "徘徊莲竹间，似觉皆所好。",
            "水边立良久，林外复高蹈。",
            "翩然侧翅舞，意喜佳客到。",
            "客家江南村，幽处着吟帽。",
            "有莲环钓石，有竹近茶灶。",
            "胎仙夜生子，并入平安报。",
            "朅来踏京尘，久矣不闻耗。",
            "今晨三君子，一见慰怀抱。",
            "主人勿却客，借此日笑傲。"
        ],
        "title": "莲竹鹤",
        "id": "9492eafd-a1c2-4fb6-99cb-f80f29e4de1b"
    },
    {
        "author": "姚勉",
        "paragraphs": [
            "庭前木芙蓉，姿色夐殊异。",
            "初开花微碧，僊子淡云袂。",
            "逡巡改莹白，玉骨浄无滓。",
            "烂漫欲谢时，潮脸晕红媚。",
            "诗人第花品，独号此为醉。",
            "花虽无情物，司者定有意。",
            "晨醒粲初发，晚醉飒欲坠。",
            "乃知沉湎者，颠沛在造次。",
            "可以为酒箴，看花当欹器。"
        ],
        "title": "醉芙蓉",
        "id": "c55b561e-bf93-4271-8dcd-a0447c77f90c"
    },
    {
        "author": "姚勉",
        "paragraphs": [
            "罗浮古洞天，花木丽春晓。",
            "仙人住其间，鸾鹄飞矫矫。",
            "尚有苍生心，一念百忧绕。",
            "日与诸贤游，仙人如此少。",
            "徐潘不可作，空有赠子诗。",
            "一蔡二李存，请子善视之。",
            "愿言福寿兼，长在白玉墀。",
            "寿域跻吾民，安用神仙为。"
        ],
        "title": "赠相道士梁弥仙",
        "id": "22f282c6-0cd2-41e3-af29-36f66c32185d"
    },
    {
        "author": "姚勉",
        "paragraphs": [
            "凛凛清献公，盛德世所仪。",
            "当年章贡治，去止琴鹤随。",
            "于水取廉泉，于人识濂溪。",
            "廉泉水之清，濂溪道之师。",
            "斯濂愿力学，彼廉犹可为。"
        ],
        "title": "题廉泉",
        "id": "d2f635d2-12dc-4bec-b422-f5a9621e730c"
    },
    {
        "author": "姚勉",
        "paragraphs": [
            "若稽隆古时，教者家有塾。",
            "英材归乐得，粹学就私淑。",
            "淳风日云远，美意久不续。",
            "朱君魁杰士，卓见拔流俗。",
            "燕山霭椿桂，谢砌峙兰玉。",
            "所居必精舍，高继紫阳躅。",
            "朅来十亩地，建此一书屋。",
            "前山画屏列，暖翠泼晴麓。",
            "腾芳揭佳扁，意匠雅营筑。",
            "依墙御史柏，绕舍君子竹。",
            "雪香冠春葩，月馥播秋肃。",
            "回廊启斋扉，云荫纳乔木。",
            "亭桥跨天沼，槛影浸寒绿。",
            "中堂富图史，缥帙照签轴。",
            "仰瞻圣贤像，冠履森在目。",
            "虚棂设棐几，日静尝好读。",
            "南窗最明快，天籁响琴筑。",
            "延师启堂坛，规矩仿白鹿。",
            "义方已家庭，仁意更闾族。",
            "朋来秀子弟，户屦辐辏毂。",
            "击撞金石乐，真趣寄沂浴。",
            "似闻入腴壤，将使任教育。",
            "如斯迈种德，丰报在名禄。",
            "愿言众龙驹，相与策骥服。",
            "体兹腾芳意，誓必播芬馥。",
            "濯缨揽荃蕙，结佩撷兰菊。",
            "艺文摘香艳，义理浸醲郁。",
            "学苗勉哉植，仁种贵乎熟。",
            "大学先致知，中庸必谨独。",
            "胸襟富道德，词藻自充足。",
            "当知宏施设，得自大涵蓄。",
            "云龙起蟠泥，雾豹出隠谷。",
            "芳名会轩腾，霖雨天下福。"
        ],
        "title": "题腾芳书院",
        "id": "eaafe3d8-5b85-4def-a95d-6a65e17d2a12"
    },
    {
        "author": "姚勉",
        "paragraphs": [
            "君有雪岩余雪坡，坡中雪少岩雪多。",
            "试将二雪平章看，坡中雪比岩如何。",
            "有人问我坡间雪，一色平铺寒玉洁。",
            "夜深明月可中庭，化作冰壶底俱彻。",
            "不如君岩雪更奇，怪松夭矫银龙垂。",
            "倚岩一啸望清晓，千崖万壑俱瑶池。",
            "莫将多少分优劣，只喜坡间同此雪。",
            "芦花月色一样看，吾雪本来无欠缺。",
            "羣芳秃尽梅始花，同云羃羃天之涯。",
            "蒲团竹屋坐听雪，春虫扑窗蟹行沙。",
            "书来题作雪家契，最爱君书此三字。",
            "世人爱热冷即嫌，我独与君同此嗜。",
            "雪无彼此只一家，玉堂茅舍何等差。",
            "红垆一片会真趣，藩篱剖破非封蜗。",
            "雪堂僊伯骑鲸去，天台雪巢复何处。",
            "与君分钓雪江寒，同唱孤舟蓑笠句。"
        ],
        "title": "题雪岩胡则潜诗卷首",
        "id": "2457403f-d3a8-4c0c-99ab-fa8a3b2b9105"
    },
    {
        "author": "姚勉",
        "paragraphs": [
            "所翁先生人中龙，豪气下吞江海空。",
            "当其得意作龙首，老手直与神天通。",
            "雄辞妙语层层出，醉中千幅笔一息。",
            "不遇先生大醉时，人间安肯留真迹。",
            "先生往往自写真，非龙之龙盖其人。",
            "请君什袭宝此墨，此翁此墨不易得。"
        ],
        "title": "题李锐父所藏陈所翁龙轴",
        "id": "63946301-46a4-4370-a97d-6df8949a21ce"
    },
    {
        "author": "姚勉",
        "paragraphs": [
            "清晨有客南昌来，袖出数幅春风梅。",
            "芳根不种生绡上，安得的皪霜葩开。",
            "霜葩能开不能谢，始信笔端生造化。",
            "细看入趣直欲攀，亦复不知梢是画。",
            "迎风冷笑斜窥檐，披烟淡竚拖轻缣。",
            "丰腴略带清晓雪，疎瘦半横初夜蟾。",
            "根栖怪石增奇绝，倒影寒溪照清洁。",
            "斜枝兰外侣幽姿，冷蕊竹间标劲节。",
            "超然笔法无糁尘，正欹仰俯态逼真。",
            "几回卷轴却复展，生意不穷看转新。",
            "只看幽韵自堪玩，莫道无香真可叹。",
            "清香已在杳默中，暗起芬芳浮鼻观。",
            "平生爱梅如爱贤，恨无好句模幽妍。",
            "看君此画得天趣，妙写无声诗八篇。",
            "吾闻古来能画者，画马胸中有全马。",
            "君应满腹皆梅花，不尔安能笔潇洒。",
            "想君家住西山边，万梅谷中庐数椽。",
            "月宵携筇雪着屐，坐石瞰水窥风烟。",
            "纫兰傲竹今几年，餐香换骨身可僊。",
            "凝神吮墨淡一扫，不觉笔下花真传。",
            "叹予自爱冰玉干，久藏一幅鹅溪绢。",
            "请君为作雪中百花头上开，挂我壁间供客看。"
        ],
        "title": "题墨梅风烟雪月水石兰竹八轴",
        "id": "e37701c0-bbdd-4e1f-b155-31cea1f3e352"
    },
    {
        "author": "姚勉",
        "paragraphs": [
            "东风飒飒吹行李，荣送双龙璧池水。",
            "璧池浪阔高化龙，直透银河三万里。",
            "君家兄弟真鴈行，季方学行如元方。",
            "中眉不是弓刀软，个般人物宜胶庠。",
            "只今胶庠多俊杰，正是功名到时节。",
            "陈家原有两状元，释褐传胪未应别。",
            "顾余亦问京华春，苍蝇愿附骥尾尘。",
            "干将先去抉云雨，太阿行亦龙延平。"
        ],
        "title": "送友人陈上舍兄弟试太学",
        "id": "58ee90b2-14ee-49bd-9f54-ff1e1dddd7ef"
    },
    {
        "author": "姚勉",
        "paragraphs": [
            "老龙本自天门出，跃入璧池聊换骨。",
            "鹏雏夭矫更不凡，平视南溟渺东渤。",
            "玉京道上五年前，曾见鳞翮双飞天。",
            "祇今江国梅花路，又送鹏雏逐龙去。",
            "明年秋风层云飞，後年春浪桃花肥。",
            "抟鹏高鶱龙速化，倘许共勒青冥鞿。"
        ],
        "title": "送松麓李应龙彝甫携阿颖鹏升参学",
        "id": "413fd164-066c-4ff1-a66c-43ab8c702ac3"
    },
    {
        "author": "姚勉",
        "paragraphs": [
            "梅花先腊开香雪，魁信已随春漏泄。",
            "送君联骑入天京，不作人间儿女别。",
            "锦江俊秀皆朋俦，其间偏善胡与刘。",
            "胸襟巧蟠锦绣段，文采互照珊瑚钩。",
            "采芹宫里群游戏，文字颉颃春燕翅。",
            "西湖万柳娇春风，相期同缓看花辔。",
            "棘闱风动桂香秋，一驽那输双骅骝。",
            "我悲日色谩迷眼，君喜朱衣皆点头。",
            "青天一界蟾宫路，只要朋侪先着步。",
            "祝君猛去化为龙，行继延平跃云雾。",
            "君不见苏易简，不事探花与榜眼，明番状元未为晚。"
        ],
        "tags": [
            "西湖"
        ],
        "title": "送胡从甫刘仲山入京",
        "id": "0a73acb1-d8e1-483b-9120-8d0a666fac65"
    },
    {
        "author": "姚勉",
        "paragraphs": [
            "去年六月初九日，天地光明一佛出。",
            "今年六月初九日，慈恩名标千佛一。",
            "吾家德本深栽培，庭阶煜煜芝兰开。",
            "自从有子即擢第，阿儿生时都带来。",
            "今朝宴客龙头局，遥想吾翁抱孙浴。",
            "手携俎豆与干戈，更提一笔苍生福。",
            "愿儿长成勤读书，忠孝一脉天相扶。",
            "张家师德梁家固，重入衣冠盛事图。"
        ],
        "title": "龙道者生日就状元局中置酒寄以诗",
        "id": "0900c4de-098a-4b4d-bb71-cf72508e2d89"
    },
    {
        "author": "姚勉",
        "paragraphs": [
            "阿钟五岁已大奇，从我觅字与觅诗。",
            "栗梨不爱爱纸笔，此意岂是寻常儿。",
            "吟诗写字非难事，字画是心诗是志。",
            "器量充周志气宏，劲笔雄辞皆极致。",
            "吾家鼻祖丰城公，庭叱百万无虓雄。",
            "子孙世袭节义风，流传直至江西翁。",
            "江西夫子今希有，四经七举为龙首。",
            "不作孙弘曲学儒，文章只是宗元佑。",
            "祖宗积善源深长，争奇竞秀生诸郎。",
            "诸郎更有如钟者，引领丹山羣凤凰。",
            "晓窗读书肯至午，夜灯琅琅明月庑。",
            "只今小年已勤苦，从此读书到十五。",
            "贯经穿史包今古，雪坡痴叔未足多。",
            "十驽骥子一跃过，河南晁氏曾有样。",
            "二十子弟俱高科，汝今羣从多兄弟。",
            "勋业相期各如意，家塾相师学圣贤。",
            "庙堂再拜传忠义，羲献帖，李杜诗，遗踪虽在不必追。",
            "请赓庆历徂徕颂，更立中兴浯水碑。"
        ],
        "title": "侄阿钟觅字与诗",
        "id": "c4d2efd4-491b-4248-a47c-280f0e9a6cb0"
    },
    {
        "author": "姚勉",
        "paragraphs": [
            "艳红香紫春正中，扶舆磅礴清气融。",
            "玉麟夜掣香案锁，五云裹送光玲珑。",
            "吾家自是诗书裔，秀杰相承擢丹桂。",
            "太丘合有二方儿，省华须着三尧继。",
            "近闻络秀生伯仁，喜君掌上明珠新。",
            "愿言种德相扶植，此子定是高车人。"
        ],
        "title": "贺族兄宠妾生子",
        "id": "60bbd0b9-692a-44ed-8035-5778b3765ab6"
    },
    {
        "author": "姚勉",
        "paragraphs": [
            "赵侯德与甘棠种，制邑三年民善颂。",
            "玉皇有诏趣归班，一夜长庚来入梦。",
            "丰江罗峰神秀夺，龙泉太阿光芒动。",
            "玉女擎香龙吐水，慈云亲抱麒麟送。",
            "怀玉僊人秀眉目，披羽笑出蓬莱洞。",
            "奇骨峥嵘千里骏，异采缤纷九苞凤。",
            "人生有子万事足，又值朝天欲飞鞚。",
            "骊珠在掌鳬在舄，庆事方新殊渥重。",
            "周公为父伯禽子，清庙明堂要梁栋。",
            "长成传取魁衣钵，天生奇材须大用。",
            "此儿见说骨已异，壮气冲天摇螮蝀。",
            "我识英物试使啼，他日定当盘石宋。"
        ],
        "title": "贺赵宰夫美任生子",
        "id": "faa3cf0d-3fa7-4584-9cca-f8a585d7e00d"
    },
    {
        "author": "姚勉",
        "paragraphs": [
            "卯君元是月中兔，药捣长生寿根固。",
            "去年此际挹秋清，飞驾冰轮碾风露。",
            "来为龙谷曾孙儿，生来一岁骨骼奇。",
            "广寒宫殿出身处，僊桂须还第一枝。"
        ],
        "title": "贺孙舜皋子周岁",
        "id": "344fc959-ac95-43ca-8edf-698bee162d2e"
    },
    {
        "author": "姚勉",
        "paragraphs": [
            "太原曾有三珠树，花萼一团光彩聚。",
            "清晨肯挟三凤来，真是王家儿可誉。",
            "乃翁哦诗松竹阴，三儿吾伊玉应金。",
            "不须累碁捻蜡作跳虎，骏响续取河汾琴。",
            "沂公不作温饱计，他日帘前退丁谓。",
            "读书有用须济时，莫止觅官求富贵。"
        ],
        "title": "赠新昌王蓝田三子",
        "id": "99b7e3bc-1a9d-4c9c-8ce2-ffb1a4317d31"
    },
    {
        "author": "姚勉",
        "paragraphs": [
            "暮烟苍莽浮林麓，征人尚殿归鸦宿。",
            "山前知有故人家，急往叩门惊啄木。",
            "主人多日出未归，鹊飞三匝愁无依。",
            "刲羊忽逢伯仁母，设馔乃有襄阳妻。",
            "竹窗挂灯见二子，褒已自佳融更伟。",
            "烹鸡炊黍罗酒浆，奴饭马刍更充美。",
            "慨然好客尚父风，谪僊家人自不同。",
            "古来如此能有几，截发留宾书入史。",
            "王珪他日贵勿疑，不须论客母可知。"
        ],
        "title": "访李兴伯不遇其家人命二子留宿有古人截发撤荐之风喜诗之",
        "id": "d63e9bf8-a6e2-4322-a956-ce4283a2ed75"
    },
    {
        "author": "姚勉",
        "paragraphs": [
            "秀岩万仞拔天起，划堮剜垠争怪诡。",
            "六花一夜积三尺，化作冰壶无表里。",
            "幼舆丘壑自不凡，何况有雪被此岩。",
            "天教管领清凉界，雪岩自号冰书衔。",
            "岩前列植梅松竹，三友相从吾事足。",
            "灵台片雪晛不消，吐作新诗动惊俗。",
            "有客有客山水僊，挥毫欲写雪洞天。",
            "敲门试惊袁安眠，莫作剡溪王子船。"
        ],
        "title": "荐黄平仲过雪岩以诗代简",
        "id": "f7cecb45-1ddf-4e8e-a2ab-82220b40e846"
    },
    {
        "author": "姚勉",
        "paragraphs": [
            "昔我奏赋趋南宫，路逢墨客回仙翁。",
            "笔端搅动云雾起，裹送龙入天门中。",
            "熏风入对经前路，更觅僊翁一丸去。",
            "砚光旗影照丹墀，一笑天颜承雨露。",
            "谢恩独拜虽偶然，回翁墨好蜕使僊。",
            "时人从此填户买，锱铢可博黄金千。",
            "一名一第秋蝉翼，视草判花儿戏剧。",
            "殿头渍笔和金盂，方得回翁龙剂力。"
        ],
        "title": "赠墨客吕云叔",
        "id": "972227c8-9320-4662-8662-86cc2d950257"
    },
    {
        "author": "姚勉",
        "paragraphs": [
            "退之不肯学神僊，宁只崛强处世间。",
            "紫阳先生亦有语，金鼎偷生讵能安。",
            "政令白日生羽翰，琼台玉宇高应寒。",
            "虎铅龙汞吾岂晓，独有炯炯心如丹。"
        ],
        "title": "赠丹客邹道士",
        "id": "edd19f05-9e35-4f0b-9417-bf1b8b6df63b"
    },
    {
        "author": "姚勉",
        "paragraphs": [
            "黄冠元帅之子孙，于今身入虚皇门。",
            "当年元帅扶宇宙，琐琐粘罕气可吞。",
            "汪黄沮挠不如意，空使英雄满襟泪。",
            "子孙从此懒作官，隠入云间羞用世。",
            "誓扫尘氛志未伸，中宵往往泣鬼神。",
            "家传一点心及物，烧作金丹功活人。",
            "苍生亿万方受苦，莫恋蓬莱隔风雨。",
            "急鞭秃角起丰隆，泻作甘霖苏旱土。"
        ],
        "title": "赠宗道士元一",
        "id": "023d8577-0b7b-47d3-888f-7786b79965bb"
    },
    {
        "author": "姚勉",
        "paragraphs": [
            "丁巳孟秋春戊午，不雨三时嗟旱苦。",
            "低田高垄皆黄埃，佳种几成不入土。",
            "富家仓廪铁灌锁，民腹为雷泪为雨。",
            "更迟十日天不问，血肉磨牙总豺虎。",
            "县官祈祷聊具文，饥声嗷嗷恬不闻。",
            "山中道士睡不着，鞭龙起电驱风云。",
            "天瓢点滴翻骏马，一日甘霖遍天下。",
            "尽将昨夜赤千里，化作今朝青四野。",
            "农家笑语无愁声，指日可望天太平。",
            "熙朝真主圣且明，汉雨不待宏羊烹。",
            "或言天民天自恤，或夸调燮有新术。",
            "山中道士不言功，饱饭熟睡听松风。"
        ],
        "title": "赠黄道士思成祈雨感应",
        "id": "4ed38cfc-3872-4226-a999-35303e3ff789"
    },
    {
        "author": "姚勉",
        "paragraphs": [
            "山高月小赤壁游，梦中道士鹤掠舟。",
            "当时此鹤是君否，犹爱山月悬高秋。",
            "夜深万籁寂不嚣，金波行空烂将流。",
            "划然一啸拍栏玉，宇宙万物皆浮沤。"
        ],
        "title": "赠山月道士",
        "id": "f130d68d-f2eb-4117-96b3-4e5c6788f2f0"
    },
    {
        "author": "姚勉",
        "paragraphs": [
            "此君苍苍谁手植，万个琅玕列如戟。",
            "翠寒绿浄不可唾，一片化作潇湘碧。",
            "堂中有人有诗癖，日坐清阴听玉击。",
            "岩廊舜正南风琴，不作江边泪斑滴。"
        ],
        "title": "题道士潇碧",
        "id": "dfc82ad0-12c7-423e-bdf3-e6208dcc74fc"
    },
    {
        "author": "姚勉",
        "paragraphs": [
            "玉壶潇洒澄风露，一派银河卷轻素。",
            "九秋此夜恰平分，冰轮碾上青霄路。",
            "绕枝散乱惊飞鹊，捣药分明见灵兔。",
            "荻花冷浸一汀水，桂子香飘半天雾。",
            "江山如画洗尘目，风景入诗多秀句。",
            "乘风缓放牛渚舟，仰空长歌赤壁赋。",
            "狂来举楫直欲舞，兴到行杯不知数。",
            "此江流水自千古，此月照人知几度。",
            "一年好处在今宵，不到天明莫归去。"
        ],
        "title": "中秋放舟",
        "id": "2eb31cd9-b690-4712-bb2c-805f5b63a334"
    },
    {
        "author": "姚勉",
        "paragraphs": [
            "风掀晴空作顽冷，雪欲成冰漫翠岭。",
            "白云崷崒堆不散，玉龙蜿蜒睡未醒。",
            "岷峨太白横参井，移作西山奇处景。",
            "洪崖安在呼使来，与驾飞车登绝顶。"
        ],
        "title": "西山雪岭",
        "id": "8c9ad898-3602-4c70-9b46-ebd116ee8835"
    },
    {
        "author": "姚勉",
        "paragraphs": [
            "夹岸桃花燕子飞，一江春水鳜鱼肥。",
            "丝纶百尺烟波阔，午夜鸣榔载月归。",
            "扁舟一叶横沙觜，得鱼烂醉东风里。",
            "绿杨深处酒醒时，半江潮落天如水。",
            "万顷沧波五月凉，一川红锦藕花香。",
            "绿蓑青笠鸣疎雨，老树残烟带夕阳。",
            "野船细火夜明灭，一笛风清楚天阔。",
            "无鱼无酒且归来，篷底萧疎卧明月。",
            "万里西风双鬓华，江南江北老天涯。",
            "潇潇两岸梧桐叶，漠漠半川芦荻花。",
            "柔橹声中山水绿，一丝买断黄金屋。",
            "沙边鸥鸟莫相猜，是非不到清江曲。",
            "苇折荷枯人未归，波寒霜落鴈初飞。",
            "不知节物时时换，又折梅花下钓矶。",
            "青山四面清歌发，几点沙鸥起天末。",
            "一任长年醉则休，醒时独钓寒江雪。"
        ],
        "title": "清江曲",
        "id": "b241a287-342b-436b-a303-391bd545868f"
    },
    {
        "author": "姚勉",
        "paragraphs": [
            "武陵溪边翁好渔，笭箵钓车日采鱼。",
            "扁舟为家苇为屋，岂知世有神僊居。",
            "晓来不记舟行路，忽在桃花深绝处。",
            "红云杳叆望欲迷，绛雪缤纷落无数。",
            "水源尽处便逢山，一迳似通人往还。",
            "穿花竟出洞谷口，别有天地如人间。",
            "青山高下鳞鳞屋，秀野桑麻深泼绿。",
            "春深耕罢犊牛眠，昼静人闲鸡犬熟。",
            "村中老幼皆相知，惊逢外人子为谁。",
            "平生采鱼不到此，借问此是蓬莱非。",
            "笑言此亦人间耳，闻有蓬莱何处是。",
            "秦初避乱偶此来，今日已传秦几世。",
            "渔家不识青史编，相传去秦六百年。",
            "吁嗟已不闻汉魏，岂复知今晋太元。",
            "当时祇恐秦万世，携家挈邻相远避。",
            "早知秦不五十年，安得种花来此地。",
            "采药山人去不归，啖松女子今何之。",
            "种桃着花尚未实，未必岁月多如斯。",
            "家家置酒延鸡黍，便好卜邻花底住。",
            "中心自喜口不言，後日重来今且去。",
            "凄然辞别便登舟，依旧花间溪水流。",
            "插竹谩标来处路，鸣榔无复旧时游。",
            "顾家一念僊凡隔，如梦惊回寻不得。",
            "当时不与俗吏知，或可重寻旧踪迹。",
            "五胡云扰岂减秦，晋人合作桃源人。",
            "渔郎出山自失计，秦人绝踪应未仁。",
            "渔郎渔郎休太息，渔家自有神僊国。",
            "鲙鲈沽酒醉芦花，此乐桃源人未识。",
            "神僊有无何渺茫，退之此语诚非狂。",
            "渊明作记亦直寄，便如东皋志醉乡。",
            "秦风锲薄难与处，晋俗清虚何足数。",
            "愿令天下尽桃源，不必武陵深处所。"
        ],
        "title": "桃源行",
        "id": "46df7b5f-4270-4c12-89e5-b10bb8f0c46b"
    },
    {
        "author": "姚勉",
        "paragraphs": [
            "江西道院春风里，田里叹愁声不起。",
            "黄堂太守政如神，馆阁掾官清似水。",
            "掾官皆清谁最优，寮中录参陈太丘。",
            "奋身原自科第出，不比刀笔庸常流。",
            "生平妙得书中趣，默会钦哉恤刑句。",
            "木天玉堂未肯游，且为黎黔了冤诉。",
            "操心仁恕真崔公，汤渖沐浴羣囚同。",
            "雷轰电烛不留滞，狴犴昔满今俱空。",
            "归巢羣鹊依庭木，春昼圜扉芳草绿。",
            "政成来泛幕中莲，吏案凝尘无讼牍。",
            "几年摧政冰霜严，生怕欢与愁俱添。",
            "公挥椽笔议革弊，和气霭霭生青帘。",
            "感恩戴德殊未已，凤诏飞来趣行李。",
            "云衢直上骤骅骝，一日追风千万里。",
            "昔公留此民如瘳，今公去此民如愁。",
            "父老何尝欲君去，州县但恐难公留。",
            "陈平他日宰天下，大志奇材见分社。",
            "况公阴德似于公，宁不高车乘驷马。",
            "于公受报在子孙，天今报公及公身。",
            "公身荣显复子孙，造物岂负真贤人。",
            "锦帆招飐冬冬鼓，愁听数声离岸橹。",
            "公还为雨泽九州，多为高安添滴雨。"
        ],
        "title": "送陈纠任满归",
        "id": "64905046-0687-487c-bc35-2cef1a6a60b3"
    },
    {
        "author": "姚勉",
        "paragraphs": [
            "古来幕府俱才雄，子美严武韩裴公。",
            "近时幕府养清望，一事不到筹帷中。",
            "先生人物宜台省，岂合官曹坐闲冷。",
            "祇今时事欠撑拄，袖手旁观应不肯。",
            "浔阳戈甲屯如云，天子命我参卿军。",
            "江头策马枭黠虏，快作当年虞允文。",
            "欲知允文宰相业，只观采石江头捷。",
            "满望麒麟第一功，不唱阳关第三叠。"
        ],
        "title": "送杨帅参之任",
        "id": "cb56813f-6cb3-4542-a4ee-93085214cee7"
    },
    {
        "author": "姚勉",
        "paragraphs": [
            "高安之民椎且质，空蒙恶声头上笔。",
            "独惟猾吏可怕人，架鹰腾霄柙虎出。",
            "贪官乞钱吏手中，庸官仰笔描吏容。",
            "狱情黯菼直为曲，虽欲辨雪何由从。",
            "先生来纠高安狱，直道仁心作民福。",
            "吏知积德不忍欺，囚感吐诚争首服。",
            "掉头不肯狥上官，几回拂意思挂冠。",
            "伸冤振抑必得请，媿杀同列双颧丹。",
            "先生种满甘棠了，天子知贤恨官小。",
            "若人底处可安排，不在玉堂应凤沼。",
            "鳣鲸自不沟渎留，郡官无贤民却愁。",
            "愁公归去莫报德，但祝高门于定国。"
        ],
        "title": "送高录参美任",
        "id": "1f1088e9-b4dc-4d32-b7ae-069091d1ff37"
    },
    {
        "author": "姚勉",
        "paragraphs": [
            "江城雪作阴如莫，儿样老翁啼塞路。",
            "云深日隠天不知，驱马萧萧使君去。",
            "使君四海郑村边，人是白玉堂中僊。",
            "君谟政事文永叔，五花为笔蒲为鞭。",
            "民酣醇酎春风里，吏奸如鱼在寒水。",
            "横江立石霓截流，要使千年履如砥。",
            "瓜时且及报政成，汉法选表宜公卿。",
            "况今世号天清明，如何饥乌啼夜声。",
            "饥乌聒聒正攫肉，惊起鸾凤腾去速。",
            "世间公论竟有否，污此无瑕雪团玉。",
            "杭州白傅亦自无，若有薏苡犹疑珠。",
            "中湖筑堤到今赐，当时憸儿羣谤苏。",
            "先生去住轻蝉翼，一笑归欤黜如陟。",
            "但民失母士失师，欲取谗人投有北。",
            "浮云岂解终为昏，先生即来直北门。",
            "偏州毕竟着不得，滂沛霖雨苏干坤。"
        ],
        "title": "送郑编修罢任",
        "id": "4742ea85-5a4f-4202-a34a-c9a4111d137b"
    },
    {
        "author": "姚勉",
        "paragraphs": [
            "稻田碁局分郊区，人烟尽障联城隅。",
            "新秧入夏种俱了，一色秀绿连天铺。",
            "年丰正为忧国愿，雨霪忽动民愁吁。",
            "浪浪竹瓦日鸣瀑，烂烂苔砌长跳珠。",
            "江流入市舞篙楫，野潦断路迷樵苏。",
            "孤树空留白屋少，平地欲缩青天舒。",
            "犬鸡登檐叫云雾，蛟鼍上岸疑江湖。",
            "使君视民容有蹙，忧且萧墙非颛臾。",
            "家没半扉鼃上灶，食不一粟糟为餔。",
            "鹑衣鹄形避沦没，槁项髫额相携扶。",
            "下车以来宣德意，但有宽政无急符。",
            "溺饥沓至盖由己，食必稷奏土禹敷。",
            "故侯遗我四百万，指此亟作民良图。",
            "馈无所处不受是，君子货取安可乎。",
            "分甘固欲买不语，沟清那肯同渠污。",
            "一朝尽散色不靳，可使被泽遗匹夫。",
            "钱从民来复还民，涂血不用子母蚨。",
            "坐令鴈泽得复集，岂但鱼沫聊相濡。",
            "四旬奚堪水五至，十室不忍烟九无。",
            "只求编氓易菜色，宁计私橐如匏虚。",
            "方今污吏争侵渔，溪壑不厌求赢余。",
            "官钱花破入私帑，期限火急催民输。",
            "贪者尽笑公迂儒，安得天下皆公迂。"
        ],
        "title": "次杨监簿上陈守赈灾韵",
        "id": "a2b65a90-ed05-46d9-9bf5-b2f14bb75121"
    },
    {
        "author": "姚勉",
        "paragraphs": [
            "搜奇抉异三十载，此湖如玉韫而待。",
            "发源远自锦江来，汇流近与柴门对。",
            "山川融结自古有，造物扃藏深意在。",
            "瘦筇曾作日寻讨，一见便觉天广大。",
            "两山宛似南北峰，况有层塔相映带。",
            "芰荷十里萼绿华，雪月三千银色界。",
            "深藏最有君子意，自衒殊非小人态。",
            "西湖每遇苏雪堂，妙句尚忆秦淮海。",
            "此湖端为旧游发，㘲重未信吾州隘。",
            "铁庵蜀珍坡僊派，下笔作诗风雨快。",
            "从今新瑞次古杭，敢贺此湖贡庆会。"
        ],
        "tags": [
            "西湖"
        ],
        "title": "次杨监簿新辟小西湖韵",
        "id": "75e9d7ec-951b-4b62-b6ea-ad3890d19572"
    },
    {
        "author": "姚勉",
        "paragraphs": [
            "河沙古寺临江干，山如蜿蜒翠龙蟠。",
            "入门双石踞虎豹，排云万竹森琅玕。",
            "山中有景开屏面，路入西崖羊角转。",
            "一湖横陈白于银，一溪西来浄如练。",
            "僧言此处好结亭，孔方绝交呼不应。",
            "竹阴深中即亭子，风月为户云为棂。",
            "寄赀录事今岂少，不日诛茅坐林杪。",
            "饭余曳杖一登临，看尽青天没飞鸟。",
            "晚天落日浮湖光，渔舟相连鸿鴈行。",
            "浩歌横笛互相答，底处更欲求潇湘。",
            "荷山对面不盈咫，门前吾家锦江水。",
            "何时亭子高崔嵬，年年钓蓑为此来。"
        ],
        "title": "题河沙寺西崖",
        "id": "f07b3c6f-4afb-41e0-aa8e-086bdc9b7bcf"
    },
    {
        "author": "姚勉",
        "paragraphs": [
            "人心机擭日以非，太行羊膓同一巇。",
            "坦庵先生独不尔，方寸境界天平夷。",
            "弦歌武城有贤子，宽旷襟怀亦如此。",
            "会令天下归此庵，荡荡康庄行九轨。"
        ],
        "title": "题南昌邑大夫俞君尊公坦庵",
        "id": "241783ec-0024-4574-b13f-ed0bc041de40"
    },
    {
        "author": "姚勉",
        "paragraphs": [
            "神龙侧枕琼瑰卧，表里透熏香玉唾。",
            "巧工斲取破天馨，碎屑沉兰百芳和。",
            "制成七宝金霞觞，犹带岭外梅花香。",
            "醁醽一酌发奇馥，满中滟滟浮龙光。",
            "感君遗我真情厚，归拜庭椿一杯酒。",
            "峻第高官不足荣，人生只愿亲庭寿。"
        ],
        "title": "梁新恩送龙涎香杯",
        "id": "c5a0c0ec-edc8-4c08-aa87-6730f1a4b588"
    },
    {
        "author": "姚勉",
        "paragraphs": [
            "腊寒无酒虚瓶罍，雪窗孤此梅花开。",
            "干檐鹊噪帐鹤舞，苍头疾足龙溪来。",
            "龙溪遗我明珠斛，玉蕊僊花光照目。",
            "急呼侍儿洗瓮盎，压此蒲萄一江绿。",
            "缸中酒熟鸡更肥，瘿樽竹筯常相随。",
            "故人故人来何时，安得勇赴鸡黍期。"
        ],
        "title": "谢胡龙溪惠酒材及五德",
        "id": "1d869b1d-95c3-4148-8789-769592086dc9"
    },
    {
        "author": "姚勉",
        "paragraphs": [
            "青禽衔云落蓬壶，风檐快读光眉须。",
            "百朋珍贶罗庭隅，一一皆可当清娱。",
            "建溪龙焙香云腴，香璎巧制来东吴。",
            "鬅鬙兽炭奇形模，辟邪天禄狮熊貙。",
            "王家舄种君家鳬，晴沙暖抱明月珠。",
            "雅意下照僊人癯，矮窗醉兀诗情孤。",
            "蒲团松拂烧红炉，蜗庐积冻春潜驱。",
            "侍儿金珞香玉肤，月铛着雪煎春酥。",
            "窗前笑玩娇黄雏，能言直可贡上都。",
            "其波及晋皆君余，独欠一幅横云铺。",
            "王孙醉拥红氍毹，楮生长揖非吾徒。",
            "藤床纸帐恰此须，能供梅花清梦无。"
        ],
        "title": "余评事惠龙团兽炭香璎鳬实且许以百丈山楮衾而未至",
        "id": "91adc97f-3221-4713-ac45-3857c348587e"
    },
    {
        "author": "姚勉",
        "paragraphs": [
            "蓬莱阆风白云乡，琼楼玉馆相低昂。",
            "蟠桃影滴仙露湿，壶天昼日和春长。",
            "老僊鬓眉白于雪，双侍女僊冰玉洁。",
            "龙牙棋子琅玕盘，消遣洞中闲日月。",
            "乘风来戏尘凡中，皓鹄骖以双鸾红。",
            "女僊似是王屋妇，老僊似是商山翁。",
            "一声飞雹枰中落，应手钧天僊乐作。",
            "环看侧睨惊相呀，尽是人间未曾着。",
            "人间事变如云轮，面势更改番番新。",
            "抚枰不是少奇着，往往当局多迷人。",
            "五老峰前白鹤址，昼眠扃门日清美。",
            "棋声流水古松间，忽然闻之雪堂喜。",
            "雪堂欲学竟不能，不如旁观眼自明。",
            "马鞍听朽柯听烂，局中有路能长生。"
        ],
        "title": "赠棋翁挟二童皆高弈",
        "id": "ce75bab8-9c60-45b1-bb33-41d24c836128"
    },
    {
        "author": "姚勉",
        "paragraphs": [
            "海风吹潮浊如泥，咫尺不辨鱼与龟。",
            "秋潭表里冰镜浄，下瞰直可茎须眉。",
            "乃知有万不齐物，心到定处皆能窥。",
            "君心久矣波不起，天地不逃圆镜里。",
            "胸中玲珑列星宿，眼底远近佳山水。",
            "人言君脚踏四方，不知君闲谓君忙。",
            "寒炉曾与话清夜，始觉牖户虚生光。",
            "我生之日直南斗，逢人得骂不脱口。",
            "而今只把定眼看，得失空花总何有。",
            "但愁国事纷披猖，举棋不定观惊旁。",
            "天倾地仄欠撑拄，安得不动铁脊梁。"
        ],
        "title": "赠定轩游季升",
        "id": "a5b2fe6f-078e-41a6-8c48-93a41f7fc564"
    },
    {
        "author": "姚勉",
        "paragraphs": [
            "风行水上真文章，不羽不胫游四方。",
            "妙语缀入牙颊香，意有佳客扬其芳。",
            "美君金璧不愿将，多文为富纷储藏。",
            "牙签玉轴缃缥囊，书船贯月飞虹光。",
            "鼎肉试取一脔尝，珠玑璀璨锦绣张。",
            "疾指快读下五行，虎凤蔚跃蛟龙翔。",
            "尚欲效学鸡林商，遍索伟制丰行装。",
            "哲匠谨勿麾门墙，当遣纸价贵洛阳。"
        ],
        "title": "赠邮文秀才",
        "id": "31b3dac0-238f-4e99-9708-93720ac22f2d"
    },
    {
        "author": "姚勉",
        "paragraphs": [
            "天台真术李秀才，手持先兄遗墨来。",
            "先兄已矣遗墨在，三读感噎重生哀。",
            "哀余试问子何术，星斗纷翻舌端出。",
            "不须问术只观诗，诗好应知术真实。",
            "大凡学术总要真，不真误杀天下人。",
            "近来世人多弄假，不独肆中谈命者。"
        ],
        "title": "赠真术秀才",
        "id": "a1c8df57-5a65-4aba-927c-9959790432fa"
    },
    {
        "author": "姚勉",
        "paragraphs": [
            "巧夫纵诞争说相，口角澜翻如剪样。",
            "眼中元不识英奇，随世炎凉分下上。",
            "贡谀乞得贵人诗，红签彩轴珍携持。",
            "未遭穷士或有赠，烂在醤瓿问不知。",
            "如斯等辈真肉眼，砂里精金岂能拣。",
            "古朴相士却不然，品题每在未遇前。",
            "前时赠诗纸欲朽，逢人夸张不去手。",
            "古朴相士真识人，识人须要当贱贫。",
            "信知巧者尽虚伪，惟有朴者全天淳。",
            "愿君终身如此朴，俗态高低不须学。"
        ],
        "title": "赠古朴相士",
        "id": "2cae8d3b-81a3-4781-9e03-e4b0a8cb1401"
    },
    {
        "author": "姚勉",
        "paragraphs": [
            "君有金斗盍自珍，持此量我非其人。",
            "欲我觅印如苏秦，我宁满吃三斗尘。"
        ],
        "title": "赠金斗相士",
        "id": "f59a6b1b-6438-4da2-bf3a-17ae15f05644"
    },
    {
        "author": "姚勉",
        "paragraphs": [
            "李家自古两诗仙，太白长吉相後先。",
            "蟠螭屈曲作妙语，到今气焰干云天。",
            "君家家里二奇子，眼如明珠头玉峙。",
            "长成学取二仙人，要使诗人常姓李。"
        ],
        "title": "赠行在李主人二子",
        "id": "9c3db147-823d-4d69-a5ed-c3f3896080e1"
    },
    {
        "author": "姚勉",
        "paragraphs": [
            "唐有一僧妙医药，得大医王三昧觉。",
            "雨中盥手瀑檐飞，惊叹病龙腥唾落。",
            "须臾云雾忽销霁，白发老人来矍铄。",
            "自言病中困行雨，愿得良针苏脉络。",
            "授方寸剂应时愈，拜奉僊方效思邈。",
            "此事今无古信然，说与时人谩惊噱。",
            "早来忽得绢素轴，挺挺祥龙露头角。",
            "心知此龙非病者，喷雾洒云天洗濯。",
            "龙身不病泽四方，万物全生总安乐。",
            "此龙此医今是谁，天王长老僧无着。"
        ],
        "title": "赠天王长老无着",
        "id": "2659e6ef-5684-43f2-b178-b424bdfa0fbc"
    },
    {
        "author": "姚勉",
        "paragraphs": [
            "扁鹊华佗不可作，龙宫宝方闭金钥。",
            "春卿奚氏剑江饶，老眼荧荧仙授药。",
            "传翳五世活几人，计日而愈功何神。",
            "县疣附赘夜惊失，立使笑语开嚬呻。",
            "方今气运乖生盭，天地中盘大痈痔。",
            "护疽养疾谁见忧，彼何人斯甘吮舐。",
            "石犹生我疢毒多，能治不使如国何。",
            "呜呼安得医国之老如此手，勿谈时事且饮酒。"
        ],
        "title": "赠饶春卿",
        "id": "6dff8b33-0a10-4e81-b369-9bd09155109d"
    },
    {
        "author": "姚勉",
        "paragraphs": [
            "国家元气几如发，章李以来几台察。",
            "翻盆窥瓮若不闻，射影含沙但潜发。",
            "坦途自诧忘羊肠，坚冰恐已在履霜。",
            "熙丰旧人正伺隙，乃尔寂寂无精光。",
            "抨弹已上旨宣谕，谏不能行法当去。",
            "老乌欲食不再鸣，幸有新来柏台疏。",
            "蛰霆忽击聩者惊，不待数月如阳城。",
            "中书君已非偃月，何事亦恶仗马鸣。",
            "奏疏流传人吐舌，未死奸谀面赪热。",
            "祇今时事尚可言，奏四十章当一月。",
            "直言不惮方威灵，本朝未尝言罪人。",
            "但图奏上天子喜，莫管近前丞相嗔。",
            "向来庆历子唐子，千古名垂汗青史。",
            "瘴山炎海固鬼愁，志士宁能彼易此。",
            "风尘澒洞何如时，麒麟豺虎方争驰。",
            "士所当为未止此，志完幸听承君规。"
        ],
        "title": "潘吴二察甚振风采刘仲山有诗因次其韵",
        "id": "1d00fbf5-ed5b-4b7c-9356-a7072eb95de7"
    },
    {
        "author": "姚勉",
        "paragraphs": [
            "鲤鱼书来上谁字，斗牛光中湖海士。",
            "梅花腊雪曾会面，桃李春风一弹指。",
            "剥书得诗意雄杰，钟吕惊闻筝笛耳。",
            "懦夫有闻气可作，奸谀未诛神已死。",
            "奴唇争笑乃独否，我心有同固如此。",
            "君家请剑攀折槛，远胜衣绣夸归里。",
            "立朝日少谏多藁，况有竹林老夫子。",
            "百年易了富与贵，万古不磨天此理。",
            "笑骂从渠官欲好，妻妾羞人身不耻。",
            "获禽一朝固可十，天下良工安肯诡。",
            "古人寥寥今不见，举世滔滔此皆是。",
            "蛾眉方遭众女嫉，足音忽动空谷喜。",
            "我欲浄洗后土泥，子为快挽天河水。"
        ],
        "title": "丁巳春言事西归和朱子云赐诗韵",
        "id": "fa04786e-4f15-4fbf-8a9f-4780d4e763c4"
    },
    {
        "author": "姚勉",
        "paragraphs": [
            "不知年换山无历，日短着书阴自惜。",
            "臞僊谁与伴清孤，竹里梅花破幽寂。",
            "月窗看影嗔晓夺，雪径寻花惊夜失。",
            "绝怜一点清淡意，不作羣芳妖艳质。",
            "梦寒翠羽真恐涴，香远细腰何敢即。",
            "广平亦作软媚语，可笑铁心轻变易。",
            "梅州参彻梅花髓，句中有味供紬绎。",
            "冰瓯涤笔想更奇，试为此花重请益。"
        ],
        "title": "和杨监簿咏梅",
        "id": "1bc591d8-c54a-4854-bb19-6d000b31a355"
    },
    {
        "author": "姚勉",
        "paragraphs": [
            "煌煌南方老人星，天边飞来地上行。",
            "秀眉方瞳琐骨耸，升降步履如风轻。",
            "生平见说勇为义，十指团栾一和气。",
            "祇今福寿天所报，眼底曾孙家四世。",
            "瑞祥融作合干松，岂惟义聚蒙天封。",
            "义人合得松样寿，孙枝蓊勃环老龙。",
            "先生教人忠与孝，家法可为民则效。",
            "道中有福理自然，必收诗书仁义效。",
            "子孙森列皆有文，次公长公为弟昆。",
            "曾孙早娶见玄孙，蒲轮迎召登金门。"
        ],
        "title": "送孙龙谷",
        "id": "b85a86c5-7f28-4f5f-a8a2-2f237358f9ac"
    },
    {
        "author": "姚勉",
        "paragraphs": [
            "梁间呢呢燕将雏，林中栌栌反哺乌。",
            "君前舍羹颍谷子，橐中寘箪翳桑夫。",
            "五年得金方还养，有妇有妇愁秋胡。",
            "士生志大虽江湖，不堪回首飞云孤。",
            "伏雌扊扅且未论，占鹊日日旦及晡。",
            "箧中莱衣幸可着，腰下何必印若苏。",
            "因君归去长嗟吁，君有母遗我独无。",
            "为亲负米今已矣，落日恸哭悲丘墟。",
            "愿君升堂奉甘腴，毋使专美徐仲车。"
        ],
        "title": "送李幼章",
        "id": "f899a0ce-1f72-4977-9327-19e758c4d039"
    },
    {
        "author": "姚勉",
        "paragraphs": [
            "西风破帽吹不斜，东篱绕行空嗅花。",
            "隔墙酒熟无邻家，草堂欠醉从谁赊。",
            "亦思峰头作重九，安得天风吹滟酒。",
            "别驾倘作城南期，贤似江州王太守。"
        ],
        "title": "九日简张倅",
        "id": "e9f2a8c9-f65c-4e93-9e6f-7fe646ef0ba7"
    },
    {
        "author": "姚勉",
        "paragraphs": [
            "春秋自有胡氏学，尽束诸家上高阁。",
            "当时小试锦江城，横翼秋风天一鹗。",
            "祇今冠带圜桥门，孤罴兀坐空狐羣。",
            "近来文气颇卑苶，要使四海宗雄文。",
            "余生志愿游璧水，竟隔蓬莱三万里。",
            "虽然末第偶成名，俗骨自怜凡可鄙。",
            "君今换骨向时中，六馆名流自不同。",
            "宰相状元三舍选，斋前碑字看填红。"
        ],
        "title": "送胡季㢸入太学",
        "id": "4cc99c40-2211-46d4-901c-52fe09821969"
    },
    {
        "author": "姚勉",
        "paragraphs": [
            "吾兄梅花冰雪臞，胸中万卷行石渠。",
            "同生丙子自兄行，才学推兄更有余。",
            "月中折桂仍先余，兄骑快马余蟾蜍。",
            "一行作尉表贰邑，春台春风宜吹嘘。",
            "阿瞒彩棒谨勿设，民命今皆辙中鱼。",
            "合得官职听自除，觅荐莫作迎逢谀。",
            "寒斋话别酌霜月，祝子但此霜月如。",
            "欲留不可空揽袪，兄出我处从今疎。",
            "兄出我处从今疎，有便但寄箴规书。"
        ],
        "title": "送漆文甫尉分宜",
        "id": "8ec758ec-286a-4bff-9e8c-e81e9fe8381f"
    },
    {
        "author": "姚勉",
        "paragraphs": [
            "天高日烈势欲然，秧已生节未入田。",
            "谁欤操琴尊师涓，使我赤地里至千。",
            "风雩且歌吾自乐，穷阎不可无炊烟。",
            "熏时解愠民望切，亟为我作南风弦。"
        ],
        "title": "送琴隠吴君",
        "id": "4f8be4e3-eb46-447c-b3ba-6dec43caad6f"
    },
    {
        "author": "姚勉",
        "paragraphs": [
            "建州衣钵传武功，山谷濠梁窥谢公。",
            "谭君之诗何自工，君家诗有冰清翁。",
            "野塘千顷涵秋风，资奁尽在奚囊中。",
            "苏僊今已骑虬龙，野塘钓艇君谁同。"
        ],
        "title": "题谭君诗集",
        "id": "b670dbc1-bdd7-4d43-bbce-29f8393c607a"
    },
    {
        "author": "姚勉",
        "paragraphs": [
            "洛之花图欧公诗，惊怪天巧呈新枝。",
            "自言当时记者数十种，姚魏後有潜溪绯。",
            "蜀之花图景仁句，香雪蕊金藏不露。",
            "径围三尺瑞云红，尚有二花添未具。",
            "此花非惟今所无，世间久亦无此图。",
            "东南花样自来小，如盘能几多如盂。",
            "晓来明眼花翁作，风韵宛然如蜀洛。",
            "写作花中第一花，羣类一时都脱落。",
            "想渠欹笔小盘礴，心去化工无一膜。",
            "天上司花巧不神，笔底春风光欲烁。",
            "笼寒不假青蒻庵，护日何须碧油幙。",
            "月坡堤，张家园，郭令公宅东街偏。",
            "锦衾绣帐相接连，一夜移入歌堂巅。",
            "吴台教战娃数百，汉宫列侍娥三千。",
            "鲛绡十丈思公谱，锦茵万态元舆赋。",
            "花自长春蜡不封，根无下土虫难蠹。",
            "花翁花翁子诚能，见渠此画万感增。",
            "此花昔惟载本草，流传至唐花始好。",
            "移来从武曌，爱重由环儿。",
            "名花与倾国，初着沉香词。",
            "从此帝城春，争逐赏花期。",
            "径尺夸千朶，万钱买一枝。",
            "三街九陌沸游赏，冠盖车马相追随。",
            "自入天朝花最盛，长寿不数唐崇敬。",
            "岂非洛阳天下中，和气又非长安同。",
            "故令百卉巧变幻，黄绯紫白深浅红。",
            "簪花下至采樵子，献花上至蓬莱宫。",
            "或言此花特妖媚，只解趋时争富贵。",
            "阿曌移来丑此妍，阿环贵重荣犹悴。",
            "四香阁上属谁家，朝恩宅里知何地。",
            "世人浪自相矜夸，看到子孙能几家。",
            "我言此罪不在花，自是时辈争荣华。",
            "洛人珍重姚黄不轻畀，一根不入权豪第。",
            "花知天朝真治世，万古天藏发奇秘。",
            "洛不爱宝蜀出珍，如凤如麟王者瑞。",
            "洛中富推程与邵，蜀之苏范辉相照。",
            "人品亦如花品高，斯人斯花古来少。",
            "後来蜀洛党小分，世间万变如轮云。",
            "洛阳名园占治乱，读书至此空三叹。",
            "洛宫禾黍今离离，蜀道峨眉更惨凄。",
            "花翁作此岂无意，要见祖宗全盛时。"
        ],
        "title": "赠彭花翁牡丹障",
        "id": "3782151d-986d-4855-a5ae-f3dfccfa4356"
    },
    {
        "author": "姚勉",
        "paragraphs": [
            "羲和鞭日就地行，祝融张伞烧空明。",
            "钱塘人家苦偪仄，行立坐卧皆如蒸。",
            "清宫水殿山峨雪，夜饮相携冰玉洁。",
            "温泉浴罢清风来，太液池边芰荷月。",
            "王公甲第连云霄，松泉竹石秋萧萧。",
            "龙皮浅沁寒坐客，骊珠直上清尘嚣。",
            "天上清凉不知暑，炎热人间徒自苦。",
            "亦有江南云水乡，胡不归欤钓烟雨。"
        ],
        "title": "京城苦热",
        "id": "daa71ba9-3b46-466b-92c4-1b7bc517b8c2"
    },
    {
        "author": "姚勉",
        "paragraphs": [
            "忆昔儿时衣百花，阿母扶我上戏车。",
            "两岁读书未离乳，书罢寻乳犹归家。",
            "年方十三失阿保，弱冠慈母僊去早。",
            "祇今堂上独灵椿，念及庭萱怨露草。",
            "夜来忽梦如儿年，阿保携抱慈母怜。",
            "人生安得常童颠，只作婴儿啼母前。"
        ],
        "title": "梦保母如儿时",
        "id": "27e5cfd7-da53-4217-a6f5-98b77bced5a6"
    },
    {
        "author": "姚勉",
        "paragraphs": [
            "玉衡杓建天之纲，枕参魁耀森寒芒。",
            "总提众星环侍傍，仰望熠熠开神光。",
            "有美俊容分天章，收入翰墨何淋浪。",
            "一笔三丈超寻常，字势直作蛟龙骧。",
            "锦装玉轴垂高堂，标灵发异呈嘉祥。",
            "即吐奇策先众芳，巍峨姓字压四方。",
            "魁下三台炳煌煌，上拱紫极天中央。",
            "作第一流谨勿忘，冠冕今古万世香。"
        ],
        "title": "题魁字轴",
        "id": "44e5de65-4536-4d73-8d69-9f72de2c25d3"
    },
    {
        "author": "姚勉",
        "paragraphs": [
            "晴丝暖絮浮春光，牡丹醉里微风香。",
            "绣帘不卷日低柳，百啭黄鶑啼断肠。",
            "玉儿步整金莲稳，回首光流花面粉。",
            "娇慵欲去未肯行，一迳落红愁踏损。"
        ],
        "title": "赞赵直阁所藏四美人画 春",
        "id": "3b471402-294a-4cbe-bcb2-c4dabc7111ab"
    },
    {
        "author": "姚勉",
        "paragraphs": [
            "瑶台梦断敲门竹，凤蹬温泉新出浴。",
            "侍儿扶起娇不禁，蝉翼红绡影红玉。",
            "晚蝉声里追新凉，藕腕轻拖龙巾长。",
            "留仙裙舞风力软，不知何处荷花香。"
        ],
        "title": "赞赵直阁所藏四美人画 夏",
        "id": "aef1979e-a2bd-406b-a182-3e72184985aa"
    },
    {
        "author": "姚勉",
        "paragraphs": [
            "林梢脱叶飞斜阳，寄书鴈着西风行。",
            "恩情怕学中断绝，画扇未忍高秋藏。",
            "小庭寂寞归鸦後，蹙损远山双峰斗。",
            "泪珠湿袖对黄花，人比黄花又更瘦。"
        ],
        "title": "赞赵直阁所藏四美人画 秋",
        "id": "f5d4fe75-8ad1-4495-9497-4bdf47e4038c"
    },
    {
        "author": "姚勉",
        "paragraphs": [
            "红炉暖阁烘如春，玉琴不抚生微尘。",
            "梅花嗅罢寂无语，千里潇湘思故人。",
            "燕钗和闷都敲折，愁搅柔肠千万结。",
            "沉吟望断信不来，同云暗酿江天雪。"
        ],
        "title": "赞赵直阁所藏四美人画 冬",
        "id": "d0b34ea8-0414-4689-9c2a-7ee041bcdb9c"
    },
    {
        "author": "姚勉",
        "paragraphs": [
            "温泉暖滑留余香，芙蓉出水红生光。",
            "宝钗义髻亸龙凤，力困未必忺霓裳。",
            "敛衣侧步无穷意，犹胜朝来海棠睡。",
            "谁知迎洗锦绷儿，已在华清赐浴时。"
        ],
        "title": "题杨妃出浴图",
        "id": "b2b8254f-63f8-457f-9f81-639ecfeb79e7"
    },
    {
        "author": "姚勉",
        "paragraphs": [
            "纻罗山头浣纱余，酥胸娇拥颦不舒。",
            "高轩直盖填寒闾，东家少妇羞弗如。",
            "越宫选进吴王侧，光照姑苏春夺色。",
            "鸱夷心痛痛更深，亦自颦眉但忧国。"
        ],
        "title": "题西施捧心图",
        "id": "92c3a85a-395b-4b0e-94e8-e131d9dda33b"
    },
    {
        "author": "姚勉",
        "paragraphs": [
            "穹碑一立承天寺，吟骨遂重宜州楼。",
            "当年羣蚁亦策勋，岂知须臾梦封侯。",
            "南柯一散风雨恶，未若栩栩为庄周。"
        ],
        "title": "赞张英玉所画山谷老蚁蝶图",
        "id": "3269dec1-223f-4abd-ad23-7388b84d8a97"
    },
    {
        "author": "姚勉",
        "paragraphs": [
            "一螳踉蹡上枯柳，一螳欲上鼓剑走。",
            "惊蝉侧翅着树枝，性命几成落渠手。",
            "物生远害当知几，不知犹可况已知。",
            "千枝何处无风露，莫曳残声急飞去。"
        ],
        "title": "赞张英玉蝉惊螳螂图",
        "id": "3ee0d7b2-f147-4cb9-9bb3-f71f2763c777"
    },
    {
        "author": "姚勉",
        "paragraphs": [
            "翠烟深樾江村雨，蜀魄催春劝归去。",
            "劝春春去劝未休，客子伤春惨心绪。",
            "只今蜀土锦城荒，蜀客望西悲故乡。",
            "故乡蜀客归不得，何况当时蜀帝王。"
        ],
        "title": "禽言十咏 不如归去",
        "id": "9d9a4c40-cef4-4417-bc10-d29e56991fb1"
    },
    {
        "author": "姚勉",
        "paragraphs": [
            "黄梅蒸雨已几时，路泥活活没马蹄。",
            "前山咫尺似千里，十步九跌行人疲。",
            "漫塍白水秧欲老，黄云渐黑麦欹倒。",
            "泥污后土何时干，天若怜农放晴好。"
        ],
        "title": "禽言十咏 泥活活",
        "id": "a68106a8-f841-407d-a3ad-eb7625cd9a5a"
    },
    {
        "author": "姚勉",
        "paragraphs": [
            "缲车欲动蚕春暮，水足秧青行白鹭。",
            "着新脱故山禽呼，也似催人阔耕布。",
            "着新脱故也自奇，阔耕阔布也自宜。",
            "冬苗夏绢星火急，欲着无新耕亦饥。"
        ],
        "title": "禽言十咏 着新脱故",
        "id": "babccf7b-9c2a-47dc-a1bc-376bef6e507d"
    },
    {
        "author": "姚勉",
        "paragraphs": [
            "郭公古时亡国余，姓名尚挂春秋书。",
            "问其故国何丘墟，知善不用恶不除。",
            "今人皆知笑亡郭，胸中亦自镜善恶。",
            "不知山高正呼君，身是郭公犹未觉。"
        ],
        "title": "禽言十咏 郭公",
        "id": "21fee26a-f98e-4bc1-a7fa-b14f133dc186"
    },
    {
        "author": "姚勉",
        "paragraphs": [
            "晨起凉润疑秋肃，格磔軥辀叫云木。",
            "似催农父急腰镰，村北村南麦皆熟。",
            "屋头场地初雨干，柳声拍拍儿童欢。",
            "田家未敢冀一饱，父老相呼先了官。"
        ],
        "title": "禽言十咏 麦熟也哥哥",
        "id": "5f488705-1722-40a4-bf2b-f7c076191bfb"
    },
    {
        "author": "姚勉",
        "paragraphs": [
            "流鶑前身织丝女，犹抛金梭学机杼。",
            "隔窗娇唤看蚕姑，娘子看蚕得几许。",
            "今年蚕悭熟处稀，采余桑叶青满枝。",
            "一年养蚕四番熟，安得长似开元时。"
        ],
        "title": "禽言十咏 看蚕娘子得几许",
        "id": "4eff13ac-75aa-47fc-95fb-2fca7e0fbd9b"
    },
    {
        "author": "姚勉",
        "paragraphs": [
            "趁晴割麦收云黄，熬炉新熟餠饵香。",
            "阿婆炙餠半焦赤，阿妇骂儿嗔不食。",
            "山禽戏语婆勿嗔，有餠可焦犹食新。",
            "西家割迟麦烂死，妇姑对泣空酸辛。"
        ],
        "title": "禽言十咏 婆餠焦",
        "id": "7cd3ebba-caa7-452f-b5a7-9819adb751ec"
    },
    {
        "author": "姚勉",
        "paragraphs": [
            "烟林望帝声思归，风枝齐后音凄悲。",
            "如何入水化为鸟，犹诉姑恶无停时。",
            "纯孝通神泉鲤跃，冤气感天霜为虐。",
            "蛴螬有味安得珍，妇自不贤姑不恶。"
        ],
        "title": "禽言十咏 姑恶",
        "id": "93bda133-9f5b-4d17-bb65-80f72753e502"
    },
    {
        "author": "姚勉",
        "paragraphs": [
            "晴烟如泼春光浓，万花笑日争嫣红。",
            "百金沽酒直取醉，有酒不醉孤东风。",
            "不如遂我丰年愿，秫米价如黄土贱。",
            "家家有酒不用沽，何用提葫苦相劝。"
        ],
        "title": "禽言十咏 提葫芦沽美酒",
        "id": "a5fdb233-d4be-4c6f-8d9e-8d8110655a01"
    },
    {
        "author": "姚勉",
        "paragraphs": [
            "百禽巧作百种音，一禽却学百种禽。",
            "晴风暖日意自乐，圆吭变换皆清吟。",
            "多能不如止一得，多言不如止一默。",
            "一朝闭口不敢声，莫有谗人在君侧。"
        ],
        "title": "禽言十咏 百舌",
        "id": "b2402af6-e0ab-46ff-834e-b208e32d4f39"
    },
    {
        "author": "姚勉",
        "paragraphs": [
            "家山已作一月疎，嘱鴈为取秋风书。",
            "鴈飞竟去已几日，乃尔寂寂知何如。",
            "晓霜鴈声又东去，急起出门呼鴈住。",
            "前时嘱尔为寄书，汝今将书落何处。",
            "鴈言丈夫志非常，桑弧蓬矢示四方。",
            "顾家安足就大事，底用屑屑悲故乡。",
            "吁嗟来汝空中鴈，黄耳犹能书往返。",
            "飞奴解递丞相笺，鷾鸸亦传商妇简。",
            "帛书自古倩汝传，诗人流咏知几年。",
            "汝今何事倦来往，应我不如苏武贤。",
            "鴈言君拟乃如此，信史不如无此史。",
            "当年常侍枉教欺，我亦安能书万里。",
            "湖田漠漠多菰蒲，就食聊寄江南居。",
            "书邮安得为人作，君欲觅书寻鲤鱼。"
        ],
        "title": "问鴈",
        "id": "11cc39ac-8e60-4abf-8b7b-6163c6bb694a"
    },
    {
        "author": "姚勉",
        "paragraphs": [
            "风吹微湍入松篁，云幢叶盖相低昂。",
            "山禽此时似得意，杂奏一曲娱新凉。",
            "流鶑颇嫌无宫商，飞来中间作笙簧。",
            "广寒一阕新霓裳，天遣鼓吹吟诗肠。",
            "取书细读与相和，金舂玉应声琅琅。",
            "曲终书罢各无语，林影满庭清昼长。"
        ],
        "title": "闻鶑",
        "id": "0e0df621-6aca-441a-8ea6-d6a34aef384c"
    },
    {
        "author": "姚勉",
        "paragraphs": [
            "檐间铁马何威狞，霜刀雪剑争鲜明。",
            "秋风一吹阵脚动，跳梁舂击声鏦铮。",
            "何时真提十万兵，金戈铁甲相磨鸣。",
            "缚俘斩馘墟龙庭，归来马後笳鼓声。"
        ],
        "title": "观风马",
        "id": "ca85a890-2d98-459b-8697-b4f209472656"
    },
    {
        "author": "姚勉",
        "paragraphs": [
            "鹊噪人所怜，乌啼人所唾。",
            "谓鹊能报喜，谓乌常送祸。",
            "乌啼鹊噪何心然，孰为此者皆其天。",
            "预言祸至使人避，比鹊以乌乌更贤。",
            "欲忠于人反嗔己，喜谀恶直常如此。",
            "君不见九龄去国林甫相，崇侯得君比干死。"
        ],
        "title": "乌鹊吟",
        "id": "20be8513-b0a5-4140-8a5e-278f24d2c198"
    },
    {
        "author": "姚勉",
        "paragraphs": [
            "钱唐家家重生女，自小无人识机杼。",
            "教成歌舞十二三，花燕身材柳鶑语。",
            "去年学得琵琶成，今年学得弹秦筝。",
            "豪家亟辇明珠斛，来换绿珠入金谷。",
            "启行小女肩舆来，亲情送别罗酒杯。",
            "拜辞父母登车去，欢喜出门不回顾。",
            "亲恩无复雉将雏，儿意亦忘鸦反哺。",
            "阿婆八十泣送门，自怜终身无阿孙。",
            "笑言阿婆不须泣，舟子乘潮渡江急。"
        ],
        "title": "钱唐吟",
        "id": "11e3ecec-aa53-4163-aae4-fcb59116c2c6"
    },
    {
        "author": "姚勉",
        "paragraphs": [
            "燕子楼中一搦春，十年红袖消香尘。",
            "尚书墓上白杨拱，晓灯犹伴孤眠人。",
            "楚楼佳丽清梅似，识得词中秦学士。",
            "玉盂一笑古藤阴，便学断肠河满子。",
            "燕楼寂寞楚楼空，郑家云英千古同。",
            "崔徽心事照秋月，玉京旧恨啼春风。",
            "人生交态分贵贱，况是死生情分变。",
            "域蔹未绿拜无人，千里素车那复见。",
            "知义如今到此流，冠猴襟马皆堪羞。"
        ],
        "title": "义娼吟",
        "id": "5dbe3c73-91f1-4d14-90e7-0d833218127e"
    },
    {
        "author": "姚勉",
        "paragraphs": [
            "春檐雪干初日长，帘花深压梅影香。",
            "美人帐中午睡起，钗横鬓亸慵添妆。",
            "文窗窈窕鲛绡绿，卧按古筝横漆玉。",
            "微揎翠袖露春葱，学弄梁州初遍曲。",
            "拂弦轻揠三两声，问渠学曲成未成。",
            "已成未成君莫问，听取軮轧伊嘤鸣。",
            "七弦一似焦琴样，立鴈参差相下上。",
            "左按天孙织锦丝，右斡仙人飞海杖。",
            "轻拔浅揠声短长，疾徐洪纤抑复扬。",
            "瓶笙吐韵出蚓窍，云车碾响升羊肠。",
            "双龙晓日吟秋水，孤鸾春风悲镜里。",
            "清猿嘹喨万松间，雏鶑惺松百花底。",
            "平生有耳喜此听，手不能作心自醒。",
            "除却高山与流水，琵琶箜篌俱迳庭。",
            "楼中弄玉吹箫侣，同学丹山凤凰语。",
            "凤凰凤凰来不来，萧史行云在何许。"
        ],
        "title": "听筝",
        "id": "4fd09591-1d14-4711-ac78-47bea9183743"
    },
    {
        "author": "姚勉",
        "paragraphs": [
            "三年刻楮多苦心，不龟手方只百金。",
            "近来自笑巧成拙，舍去二艺趋鸡林。",
            "文章小巧虫雕刻，大巧天机五云色。",
            "单传此印到人间，君亦当成近朱赤。",
            "松麓先生叹数穷，请君专志毋分功。",
            "悲丝正谓可白黑，斲雕庶得还淳风。",
            "方今天诏兴贤急，家家倒屣迎君入。",
            "试按春风官柳汁，更刊进士题名集。",
            "从此君应百不忧，十万腰缠鹤扬州。",
            "虽然文章亦徒耳，万言不直一杯水。",
            "闻君一艺尤更精，明珠为人买娉婷。",
            "血色罗裙掩雕字，囊金柜帛当充庭。"
        ],
        "title": "赠王生",
        "id": "b6533bf2-439d-43ec-a85f-933f82f6ab91"
    },
    {
        "author": "姚勉",
        "paragraphs": [
            "青山鬰兮白雪深，四无人声兮鹤鸣在阴。",
            "声闻于天兮而有遐心。",
            "吁嗟乎，有美一人兮无密尔林。"
        ],
        "title": "友山李道士抱琴来为予作三曲请诗各为之操 九皋",
        "id": "688480bb-d02c-43cb-9b86-13daa9afaf3b"
    },
    {
        "author": "姚勉",
        "paragraphs": [
            "衣裳治兮帝岩廊，五弦歌咏兮民物阜康。",
            "禹皋夔龙兮剑佩锵锵。",
            "吁嗟乎，安得君臣兮如此一堂。"
        ],
        "title": "友山李道士抱琴来为予作三曲请诗各为之操 君臣庆会",
        "id": "eb5a273f-e178-480d-b5c3-2aa4c9b5446a"
    },
    {
        "author": "姚勉",
        "paragraphs": [
            "若有人兮江之干，志在流水兮必观其澜。",
            "清风萧萧兮水声潺潺。",
            "吁嗟乎，世道江河兮谁底其间。"
        ],
        "title": "友山李道士抱琴来为予作三曲请诗各为之操 观澜",
        "id": "ceddf2d4-ecab-40aa-b12e-f80f95e02832"
    },
    {
        "author": "姚勉",
        "paragraphs": [
            "主人合作紫薇郎，引领羣仙觐玉皇。",
            "满袖风云生羽翮，排空牛斗避光芒。",
            "锦江家谶声名在，金榜巍科姓字香。",
            "典贡春官来岁事，芝香趣下瑞芝堂。"
        ],
        "title": "郡守劝驾乐语",
        "id": "df369e3b-57ac-49e9-89bc-63c489d2a2d6"
    },
    {
        "author": "姚勉",
        "paragraphs": [
            "珠帘绣幕蔼祥烟，合卺嘉盟缔百年。",
            "律底春回寒谷暖，堂间夜会德星贤。",
            "彩軿牛女欢云汉，华屋神仙艳洞天。",
            "玉润冰清更奇绝，明年联步璧池边。"
        ],
        "title": "新婚致语",
        "id": "8b515afa-c313-4a11-9c3d-952c79c09a43"
    },
    {
        "author": "姚勉",
        "paragraphs": [
            "洞房华褥绣芙蓉，惹得天香馥正浓。",
            "凤觜续弦新跨凤，龙头有婿又乘龙。",
            "人间二月春光好，魁下三台瑞彩重。",
            "酬劝不须辞烂醉，诏书已下紫泥封。"
        ],
        "title": "对厅乐语",
        "id": "a99aa93a-43b9-473b-92ff-1d704ad6de0c"
    },
    {
        "author": "姚勉",
        "paragraphs": [
            "马前喝道状元归，旧婿重新此事奇。",
            "驾鹤骖鸾来锦水，烹龙炰凤宴瑶池。",
            "满斟蕉叶融春色，共指蟠桃祝寿期。",
            "後会相逢定何日，玉郎承诏入京时。"
        ],
        "title": "女筵乐语",
        "id": "5deb8fd9-4f5d-48c5-ace2-c1eca7a73acb"
    },
    {
        "author": "姚勉",
        "paragraphs": [
            "月姊当年付桂香，君家上第绿衣郎。",
            "祇今盛事追龙首，又此佳占叶凤凰。",
            "暖律潜回燕谷冷，名花尽压洛城芳。",
            "从今不把朱陈说，百世姚邹话柄长。"
        ],
        "title": "礼席致语",
        "id": "cd454666-914b-4481-950c-58df31e3813d"
    },
    {
        "author": "姚勉",
        "paragraphs": [
            "瑶姬来自状元家，真是姚黄第一花。",
            "玳席艳开春富贵，鱼轩荣驻远光华。",
            "梅梢欲动朱檐雪，竹叶微潮玉脸霞。",
            "正好留连长夜饮，未须催整七香车。"
        ],
        "title": "女筵乐语",
        "id": "896e37d5-35e9-46dd-bec1-caa27910c19f"
    },
    {
        "author": "姚勉",
        "paragraphs": [
            "几多文士踏槐黄，实出伦魁在瑞阳。",
            "千古河连留地谶，一声胪唱破天荒。",
            "金钗笑拥龙头客，宝篆浓熏燕寝香。",
            "方国荐贤蒙上赏，匪晨有诏下芝堂。"
        ],
        "title": "郡守宴状元乐语",
        "id": "bb01fa7c-24b8-4344-a16c-e73db0689719"
    },
    {
        "author": "姚勉",
        "paragraphs": [
            "平生共饮西江水，今日相逢南浦云。",
            "玉洁日光湖上宰，与君有旧是斯文。"
        ],
        "tags": [
            "长江"
        ],
        "title": "送曾苍山",
        "id": "e58cb444-7691-4bd8-92ce-bd5f56996bc0"
    },
    {
        "author": "姚勉",
        "paragraphs": [
            "天风吹上鬰孤台，太守登高领客来。",
            "地近九霄星斗大，秋涵八景水云开。",
            "吟成一径黄花笑，召节欢传紫诏催。",
            "琴鹤自随千古事，兴来且与尽余杯。"
        ],
        "title": "鬰孤台九日",
        "id": "9af33e26-e8f7-45b6-9aa5-56670f2fa66d"
    },
    {
        "author": "姚勉",
        "paragraphs": [
            "蜀道艰难又几年，锦城断础带凄烟。",
            "从今井络亏全势，只恨坤舆失巨贤。",
            "山有蛾眉空积雪，国无峻柱可擎天。",
            "英魂楚楚能知否，应在青城作浪仙。"
        ],
        "title": "挽杨玉溪",
        "id": "b9db9c1d-5f2d-490d-bf4f-e9d330261705"
    },
    {
        "author": "姚勉",
        "paragraphs": [
            "明明月影带河流，雁在天边鹤在洲。",
            "四壁蛩催幽梦觉，满囊萤助读书油。",
            "金茎露点三更冷，银汉星移万里秋。",
            "醉倚不堪回首处，双清风月尽淹留。"
        ],
        "title": "秋夜",
        "id": "fa3d14ac-667d-452b-ad9c-b9a70fd9d68c"
    },
    {
        "author": "姚勉",
        "paragraphs": [
            "蚕丝义理苦追寻，方寸那容外物侵。",
            "伯乐未逢无识价，子期不遇少知音。",
            "泉源有本渊渊静，学海无涯步步深。",
            "仰望泰山高北斗，何时许我一登临。"
        ],
        "tags": [
            "泰山"
        ],
        "title": "示同学",
        "id": "75154dc1-43de-4f21-b236-037d1d722d2e"
    },
    {
        "author": "姚勉",
        "paragraphs": [
            "阿大中郎喜事宜，黄金不惜买蛾眉。",
            "春风带醉欺桃叶，暮雨凝丝滞柳枝。",
            "香阁鸾偕双雁奠，妆台凤引两皇来。",
            "从兹准协熊罴梦，多办库钱为洗儿。"
        ],
        "title": "戏叔纳宠",
        "id": "ab534366-17c3-4554-a04c-0151ed326350"
    },
    {
        "author": "姚勉",
        "paragraphs": [
            "曲江矶头山崒嵂，此景江南夸第一。",
            "渔舟晚弄烟波闲，市楼春映晴岚出。",
            "拥舆长吟入画图，席地草饮成真率。",
            "更叩山房僧榻眠，卧听松风待明月。"
        ],
        "title": "游曲江分韵得月字",
        "id": "e213318c-ffaf-4cff-8fdb-1ae9c12fcd6e"
    },
    {
        "author": "黄德明",
        "paragraphs": [
            "晚烟晴带湿，春雾暖生香。"
        ],
        "title": "句",
        "id": "79564430-6f81-4546-88ce-8bb72795cb63"
    },
    {
        "author": "许月卿",
        "paragraphs": [
            "月代太阳，太阳代月。",
            "君逸臣劳，职分无越。",
            "穆穆皇皇，明明在烈。",
            "光于四方，罔不秉哲。",
            "火明水清，坎离斯设。",
            "日月有明，容光靡阙。",
            "无非教也，教亦不屑。",
            "金取其清，分明之精。",
            "东有启明，西有长庚。",
            "金清月白，助天日明。",
            "日明相续，万物咸覩。",
            "匪今斯今，不瞽万古。"
        ],
        "title": "月代",
        "id": "ce75c49d-6a9b-42a0-8374-587331c5ad86"
    },
    {
        "author": "许月卿",
        "paragraphs": [
            "谷如三月间，屋向万山安。",
            "春谷与山屋，别有天地宽。",
            "枯淡风月皎，富贵鶑花遶。",
            "大山表牡丹，此意殊未晓。"
        ],
        "title": "次韵春谷",
        "id": "b51aa210-1e49-4eac-8df7-0ceffa0feb01"
    },
    {
        "author": "许月卿",
        "paragraphs": [
            "箕山惟一瓢，襄邑亦四壁。",
            "古今一许氏，传家以清白。",
            "茶山与东莱，三诗映圭璧。",
            "後来二三贤，题品互紬绎。",
            "南轩推学授，晦翁要事实。",
            "亦有小东莱，经济亦何切。",
            "极意深源流，敷殖久大业。",
            "临川有二许，我来秋萧瑟。",
            "抚卷三叹起，寒花香的皪。"
        ],
        "title": "箕山",
        "id": "59f95ec2-1849-4215-8cac-722504c40651"
    },
    {
        "author": "许月卿",
        "paragraphs": [
            "人劝公入相，我劝公早归。",
            "今以副枢入，好以元枢回。",
            "易为六经宗，学易贵知时。",
            "时止则时行，时义大矣哉。",
            "故尝论今日，两语见称奇。",
            "但且为执政，宰相未可为。",
            "若为伴食相，何如酒一杯。",
            "曾以语裕翁，裕翁为一咍。",
            "英雄见略同，明公试思之。",
            "文正为清献，何曾美鼎梅。",
            "史册香万古，日月名长在。",
            "时止时则行，宰相须时来。",
            "时来然後相，当传忠定衣。",
            "官职难名节，愿公玉无疵。",
            "壮节题初节，愿公玉无灰。",
            "耐久老柱石，身佩国安危。",
            "五福一曰寿，寿国身之枢。",
            "请君看老子，寡欲身寿眉。",
            "心清万里明，可杜幸时窥。",
            "寡欲善养心，轩鉴照魅魑。",
            "岁晚成二老，种蠡相埙箎。",
            "坐令四太平，太宗生光辉。"
        ],
        "title": "送碧梧入府",
        "id": "11733193-cecb-4795-80d7-11bdbf826d0c"
    },
    {
        "author": "许月卿",
        "paragraphs": [
            "好物不虽多，自悟方悟他。",
            "心迷法华转，心悟转法华。",
            "愿得无言经，尽度恒河沙。",
            "尽度一切已，依然无一物。",
            "籁鸣天河斜，清风共明月。"
        ],
        "title": "赠胡菊轩",
        "id": "f21478f5-12eb-48b9-8528-f24ab18cbed2"
    },
    {
        "author": "许月卿",
        "paragraphs": [
            "仙君重瞳衮衣明，红云一朶当殿楹。",
            "千官拜舞环佩鸣，中有一人摄齐升。",
            "琅琅敷诵百辟惊，首云有臣许月卿。",
            "合在帝所式群英，煌煌召节来帝廷。",
            "肤使奕奕华弓旌，我时荷边食芡菱。",
            "坐茅心涣俨不听，从天飞下苍葱珩。",
            "申传帝命通叮咛，亲授秘诀餐长生。",
            "提耳言言帝旨令，梦回题诗香枕屏。"
        ],
        "title": "除月二十三日夜梦",
        "id": "1e250238-59d8-47bb-8032-661f3aa60d73"
    },
    {
        "author": "许月卿",
        "paragraphs": [
            "相心然後相人形，试相何时可太平。",
            "集思广益真宰相，开诚布公肝胆倾。",
            "先相君子与小人，小人枉了君子赢。",
            "见吾善者笑局局，眼明黄山峰六六。",
            "何哉逆整干天诛，衰汉生灵已鱼肉。",
            "安得重见无极翁，光风霁月黄山谷。"
        ],
        "title": "次韵陈肇芳竿赠李相士",
        "id": "46ddbf60-f4a0-4f72-9bd2-2dffda6d1e2b"
    },
    {
        "author": "许月卿",
        "paragraphs": [
            "一年景让秋光奇，山水秋来皆有姿。",
            "君于何处相人物，谁为盗跖谁伯夷。",
            "伯夷海滨待时清，秋空无云正清时。",
            "相人不若相时好，相时而动谈笑麾。",
            "笑杀冯道五季时，兴亡不喜而不悲。",
            "相师试相冯道相，视国传舍如弈棋。"
        ],
        "title": "次韵谢君直赠李相士",
        "id": "bca5af7e-60b1-44e1-a378-21e52d92f23d"
    },
    {
        "author": "许月卿",
        "paragraphs": [
            "几千万里碧琉璃，中有一圆光照之。",
            "更无一物可与对，部勒星宿光陆离。",
            "忆昔看月大江头，天地中间风吹衣。",
            "凡客无缘相宾主，独携杯酒独吟诗。",
            "祇今千门万户闭，良夜京华无人知，似我快活更有谁。",
            "故山今宵月更奇，明日懒人真个归。"
        ],
        "title": "京城看月",
        "id": "f9f532ec-d663-45d4-8f0f-60fb75c68d9e"
    },
    {
        "author": "许月卿",
        "paragraphs": [
            "故人归作山中相，老我聊乘雪夜舟。",
            "细君颇讶不入市，山中访友将何求。",
            "扉屦资粮夺之去，毁车截镫挽予留。",
            "一笑谓汝贤细君，无求我乃肯出游。",
            "宰相良解轩轾予，定难屈膝低我头。",
            "同云一色天欲雪，夜深云散月明楼。"
        ],
        "title": "故人",
        "id": "a8bd1153-deaa-4c61-8af2-fe4dcc1fae1c"
    },
    {
        "author": "许月卿",
        "paragraphs": [
            "偶为西湖万山出，三省兴中歌四勿。",
            "中庸公子惠新诗，句里韩筋犹柳骨。",
            "文章感慨须和平，能泣鬼神风雨惊。",
            "和声似鸣国家盛，送东野序序文鸣。",
            "西野文鸣东野法，积中和顺英华发。",
            "我诗不作郊岛寒，曾诛莓苔随意踏。",
            "谁道杨花本无才，天展湖山图画开。",
            "何须更问逋之觅，夜深明月半窗梅。"
        ],
        "tags": [
            "西湖"
        ],
        "title": "次韵胡温升玉甫西野",
        "id": "81f7d0d4-c1df-4a45-82ad-8e2a48cc99b6"
    },
    {
        "author": "许月卿",
        "paragraphs": [
            "临川老儒王半山，文章未肯班传间。",
            "亦有临淄晏元献，乐府一奏开天颜。",
            "我来此州嗟何晚，前哲风流挽不还。",
            "泉石黯淡山气瘦，芙蓉飘零秋意阑。",
            "有客携诗来过我，议论磊落文波澜。",
            "诗盟岂止寻宗派，理学犹规拜将坛。",
            "风雷凛凛三寸舌，招槌贤拂佐天悭。",
            "古来言行要相副，愿言大德不踰闲。",
            "秋月皎皎鹤蹲蹲，春风泄泄禽关关。",
            "江岷山兮溪嶓冢，天根蹑兮月窟攀。"
        ],
        "title": "次韵",
        "id": "b4d14e02-efa3-409e-9148-f761ee2145fd"
    },
    {
        "author": "许月卿",
        "paragraphs": [
            "开元天宝号太平，快活三郎偏纵情。",
            "帝闲天骥云雷駃，回首绝怜妃子醉。",
            "海棠酣春睡未足，扶上马时颓山玉。",
            "二珰两边扶蹋𩍐，群姬争扶不用命。",
            "万花丛，玉山花，花朝王，醉牡丹。",
            "共立马前黄幡绰，献笑颜容似嘲嚯。",
            "三郎勒马频回头，两手按膝双凝眸。",
            "夹立两旁御弓箭，带御器械如行殿。",
            "二珰相语俨相向，贵妃未至龙颜望。",
            "龙颜不怡吾曹忧，昵昵私语双燕秋。",
            "御前两骥立仗俟，御龙整暇聊缓辔。",
            "卷中何止数十人，十人眼只在一身。",
            "朕能坠马替妃子，不忍花飞惊玉体。",
            "三郎但念妃子醉，岂知身醉误国事。",
            "傥知敬是常惺惺，提主人翁教醉醒。",
            "丑丑妇斟薄薄酒，丑妇添翁多少寿。",
            "无盐为后能强齐，夙夜警戒鸡鸣诗。",
            "花钿安得纷委地，马嵬安得有坠时。"
        ],
        "title": "题明皇贵妃上马图",
        "id": "1a655c5f-96d4-470d-a3b7-3dfe6c9dc9f5"
    },
    {
        "author": "许月卿",
        "paragraphs": [
            "涉世如溪谷，只宜在浅处。",
            "一生如一日，未暮早归去。",
            "君不见伟哉男子韩淮阴，往往正坐涉世深。",
            "功成身退岂不好，当时何事归不早。",
            "人生少年须立事，生我不应负天地。",
            "了却君王事便休，去时莫待雨淋头。",
            "如今版图半烟雾，眼看流离无限子。",
            "取将旧物还君王，襁褓赤子寝之床。",
            "青天白日正亭午，归去弹琴鹤对舞。",
            "静与贤传不□□，春风吹袂浴沂天。"
        ],
        "title": "涉世",
        "id": "3406ad7e-b59f-4855-931f-a86506050cb8"
    },
    {
        "author": "许月卿",
        "paragraphs": [
            "山近绿映日，山远青带烟。",
            "平生有山癖，梦亦山水边。",
            "山好水益媚，山老水连天。",
            "我家非洛中，亦非独乐园。",
            "只在山屋上，下亦有流泉。",
            "俯仰颇乐之，妙处无昔贤。",
            "今日来别墅，水满山四环。",
            "呜呼何处无山水，有酒且饮明月在前山。"
        ],
        "title": "山近",
        "id": "81b6d979-8164-40d1-bcc2-4b1e884ecf19"
    },
    {
        "author": "许月卿",
        "paragraphs": [
            "新安别无奇，只有千万山。",
            "千山万山中，其奇乃出焉。",
            "下者为砚石，与世生云烟。",
            "高者无系累，飘然出神仙。",
            "忽生朱晦庵，追千万世前。",
            "示千万世後，如日月当天。",
            "呜呼新安生若人，不知再生若人是何年。"
        ],
        "title": "新安",
        "id": "41957839-29a7-4cc5-b9d7-f0da1fe45c63"
    },
    {
        "author": "许月卿",
        "paragraphs": [
            "诗到黄初上，高标不肯唐。",
            "分封在香国，筮仕得黄裳。",
            "锦昼累金印，瑶英案玉皇。",
            "黄香天下士，谁得并清芳。"
        ],
        "title": "木犀",
        "id": "0864af55-660c-4425-a86f-cc3c52119a2d"
    },
    {
        "author": "许月卿",
        "paragraphs": [
            "晓幄明初日，晨钟递北风。",
            "人生行乐着，天道好还同。",
            "我友诗三昧，吾衰酒一中。",
            "万间君雅志，突兀倚晴空。"
        ],
        "title": "晓幄",
        "id": "67c7ff92-43e8-41de-9d0e-0087ae856f59"
    },
    {
        "author": "许月卿",
        "paragraphs": [
            "云边人种麦，天际我归舟。",
            "月色轻寒夜，笛声何处楼。",
            "久晴人渴雨，倦仕我思休。",
            "高士传闲看，东篱花正幽。"
        ],
        "title": "云边",
        "id": "1a1a1fb2-120b-4f50-ac70-715e4dba9107"
    },
    {
        "author": "许月卿",
        "paragraphs": [
            "明月天双鉴，清湖地万弓。",
            "人行杨柳外，身在画图中。",
            "天阔双眸快，楼高万象融。",
            "故山应更好，杨柳映芙蓉。"
        ],
        "title": "明月",
        "id": "0e42b1bb-34f8-4ec2-9449-e1a9281bd4a0"
    },
    {
        "author": "许月卿",
        "paragraphs": [
            "月色真图画，风声古瑟琴。",
            "月风天地职，风月圣贤心。",
            "竹砌水如璧，梧冈朋盍簪。",
            "不须联句得，天籁竹梧吟。"
        ],
        "title": "甥馆  其一",
        "id": "89864002-491a-4573-852b-1cab870dbe1a"
    },
    {
        "author": "许月卿",
        "paragraphs": [
            "冬至思吾侄，樊川示阿宜。",
            "驱羊官易取，观象易难知。",
            "不远复三字，大音声一诗。",
            "屏山宗邵子，晦木不忘归。"
        ],
        "title": "甥馆  其二",
        "id": "308f184d-2442-4868-a9b1-8c7a495ea999"
    },
    {
        "author": "许月卿",
        "paragraphs": [
            "醉乡真广大，静夜绝嚣尘。",
            "月色明如昼，天涯总是春。",
            "鸟飞林不夜，蝶梦路无人。",
            "天地中间我，孤高谁与邻。"
        ],
        "title": "甥馆  其三",
        "id": "3a5630aa-28ef-4ff5-865b-4f13a34c8a36"
    },
    {
        "author": "许月卿",
        "paragraphs": [
            "国士今为鬼，有棺空断肠。",
            "绿衣长至节，丹旐短松冈。",
            "父乃哭其子，天乎歼此良。",
            "伤情皋某复，挽些谩巫阳。"
        ],
        "title": "甥馆  其四",
        "id": "c71a111d-9912-45c2-8688-65445d927325"
    },
    {
        "author": "许月卿",
        "paragraphs": [
            "国士报国士，後人哀後人。",
            "万物邪胜正，一理屈终伸。",
            "秦暴二世灭，周仁八百春。",
            "紫云楼上语，亿载宋深仁。"
        ],
        "title": "甥馆  其五",
        "id": "c1b50fc8-9c31-4ed0-8997-f3a191a748a2"
    },
    {
        "author": "许月卿",
        "paragraphs": [
            "洒泪陈情表，何心贡泽宫。",
            "波平看跃鲤，浪急不成龙。",
            "花诰荣孀母，蓝袍付画工。",
            "无人俦孝友，烟树惨新封。"
        ],
        "title": "吊程贡元",
        "id": "f4b7a93e-6374-4da6-9d62-780a4534860a"
    },
    {
        "author": "许月卿",
        "paragraphs": [
            "仁者竟不寿，世事空悠悠。",
            "霜满人洪墓，月寒尊美楼。",
            "慈乌千载恨，荐鹗一生休。",
            "画史成何事，青山烱照眸。"
        ],
        "title": "代仍六弟吊程贡元  其一",
        "id": "81a68446-5c86-42aa-9439-5a2c9e06e613"
    },
    {
        "author": "许月卿",
        "paragraphs": [
            "嚚讼渐成俗，如君今岂多。",
            "仲尼仁者静，下惠圣之和。",
            "夜月数声笛，春风一再歌。",
            "纷纷当泚颡，视此石嵯峨。"
        ],
        "title": "代仍六弟吊程贡元  其二",
        "id": "6a8e3d3c-4c0c-4e5d-a8f2-b867c05581b5"
    },
    {
        "author": "许月卿",
        "paragraphs": [
            "松下草不殖，豪家多不仁。",
            "惟君淡于水，与物静为春。",
            "多为流涕者，应无切齿人。",
            "墓前有梧槚，那复见荆榛。"
        ],
        "title": "代仍六弟吊程贡元  其三",
        "id": "a6667412-4850-41fc-baf2-ec3abf3e3fff"
    },
    {
        "author": "许月卿",
        "paragraphs": [
            "霜气凛闺妹，严风老更癯。",
            "诗书谓有子，门户可无夫。",
            "鶵凤横秋鹗，孤鸾啼夜乌。",
            "长松有风雨，枯草但平芜。"
        ],
        "title": "挽番阳戴如曾贡士母金氏",
        "id": "6f00f2d5-e77a-433f-bd30-3272349ad507"
    },
    {
        "author": "许月卿",
        "paragraphs": [
            "好善芝兰馨，恶恶鲍鱼腥。",
            "一心宰天地，万世流风霆。",
            "六经如元气，异端如氛埃。",
            "会往洙泗滨，传取心印回。"
        ],
        "title": "次韵汪敬子",
        "id": "f958940f-6f8e-43b1-803a-1809d7b8dd4f"
    },
    {
        "author": "许月卿",
        "paragraphs": [
            "昔日杜小侄，中年马少游。",
            "不知身外事，祇觉鬓边秋。",
            "有子三株柳，同公荒草邱。",
            "梅溪一夜雪，片片逐寒流。"
        ],
        "title": "挽汪士洪",
        "id": "7737ec10-b657-46e5-a2f1-5328346817a0"
    },
    {
        "author": "许月卿",
        "paragraphs": [
            "当日朱绯梦，荒烟化鹤城。",
            "斜阳边草色，深树里禽声。",
            "欲雨路微湿，出云山半青。",
            "神游应故里，只欠爱翁亭。"
        ],
        "title": "同滕推游朱绯堂二首  其一",
        "id": "295a7213-ec0b-4963-b43f-2a4e4c59c23a"
    },
    {
        "author": "许月卿",
        "paragraphs": [
            "此翁有山癖，曾此梦魂惊。",
            "慷慨思逾淡，郊行酒易醒。",
            "石苔和梦湿，归棹载诗轻。",
            "回首暮云碧，两贤沙碛行。"
        ],
        "title": "同滕推游朱绯堂二首  其二",
        "id": "b0f0975c-abc6-4acc-b414-34ee54b6b957"
    },
    {
        "author": "许月卿",
        "paragraphs": [
            "人间三十二，名字几千春。",
            "慷慨汉游侠，孝慈周吉人。",
            "视物犹视己，顾亲宁顾身。",
            "山中当出相，嗣子世其仁。"
        ],
        "title": "挽外舅二首  其一",
        "id": "6d90a364-78c6-40ac-a700-981762134780"
    },
    {
        "author": "许月卿",
        "paragraphs": [
            "月卿方髻时，公欲东床之。",
            "我姑已黄土，公鬓正青丝。",
            "忽忽成今古，茫茫问孰谁。",
            "但能抱茂子，洒泪读新碑。"
        ],
        "title": "挽外舅二首  其二",
        "id": "d593f856-ebfe-4cef-9a58-5f7a1dd77901"
    },
    {
        "author": "许月卿",
        "paragraphs": [
            "一饮地黄酒，冤哉入九泉。",
            "云孤无葬地，雪霁有苍天。",
            "今岁难张咏，他年高董宣。",
            "视吾匣中剑，光射斗牛边。"
        ],
        "title": "有感",
        "id": "78b4477b-aa2e-469f-a80d-412958ec2258"
    },
    {
        "author": "许月卿",
        "paragraphs": [
            "黛障地眉展，绿波天画开。",
            "鸳鸯长不散，翡翠去还来。",
            "坛杏颓垣里，陇梅荒草堆。",
            "山川浑似旧，不管曲声哀。"
        ],
        "title": "住黛障",
        "id": "a0fe04bd-1909-43fd-ac8b-ed6d0f4c9438"
    },
    {
        "author": "许月卿",
        "paragraphs": [
            "我来烟水远，渔艇夜鸣榔。",
            "万仞巫山耸，一宵秋梦长。",
            "金翘何婀娜，玉佩遽叮当。",
            "月冷天鸡晓，空余枕屏香。"
        ],
        "title": "梦中作",
        "id": "4249fc0a-3e73-48e3-a736-66163d8c92b9"
    },
    {
        "author": "许月卿",
        "paragraphs": [
            "老大天谙练，殷勤月往还。",
            "岩峦有奇操，泉石亦清淡。",
            "隔浦飞秋叶，开窗看夕山。",
            "天心端正月，潭水夜深参。"
        ],
        "title": "闲赋",
        "id": "b41820af-edc3-4b04-bd03-c96310d04fa4"
    },
    {
        "author": "许月卿",
        "paragraphs": [
            "野人方蠖屈，天子正龙飞。",
            "东阁翘林騪，北山□□移。",
            "鵩来贾生去，熊兆太公归。",
            "地主殷勤别，云霄万里期。"
        ],
        "title": "野人",
        "id": "b8c94a4e-3daf-46ef-aab0-a77bc1956a5a"
    },
    {
        "author": "许月卿",
        "paragraphs": [
            "何曾离日用，千古到如今。",
            "菊蕊霜全节，梅花月印心。",
            "韩公蕲竹咏，苏子楚山音。",
            "谷口微吾子，风流何处寻。"
        ],
        "title": "次韵郑将士",
        "id": "f2d72f16-2ba3-4cf1-be3d-a48fb0f9a8b4"
    },
    {
        "author": "许月卿",
        "paragraphs": [
            "霜日步行迟，云山履历长。",
            "芦花相逊揖，松树自宫商。",
            "竹动鸣珂里，桃成衣锦乡。",
            "水边篱落好，一夜玉为堂。"
        ],
        "title": "霜日",
        "id": "c6e742c7-e0bc-4ad5-9cda-367a4005e301"
    },
    {
        "author": "许月卿",
        "paragraphs": [
            "洲渚但明月，人烟如晓星。",
            "春泥纔故里，秋水又浮萍。",
            "衣破披蓑冷，厨空煮草腥。",
            "抱儿含笑语，衣里麦青青。"
        ],
        "title": "得安道中",
        "id": "407c0f8b-1695-47ca-830e-3413bad0e260"
    },
    {
        "author": "许月卿",
        "paragraphs": [
            "鹭点青松白，鶑穿绿柳黄。",
            "儿时工对偶，老去更文章。",
            "诛意平生学，爰咨去路忙。",
            "酒边招隠操，我更忆山堂。"
        ],
        "title": "挽胡制机康侯",
        "id": "5b192a3b-6f66-4965-997e-fed365f0b5ab"
    },
    {
        "author": "许月卿",
        "paragraphs": [
            "渤海潢池盗，龚卿奉诏忧。",
            "东轩继芳躅，西府踵清流。",
            "同榜黄扉匹，中峰皂盖俦。",
            "中斋同一笑，山屋好中秋。"
        ],
        "title": "寄郭衢州",
        "id": "8bcfa155-9b7e-4a28-b605-0091c7820a61"
    },
    {
        "author": "许月卿",
        "paragraphs": [
            "细数东京士，无如许郭优。",
            "山林异朝市，姓字欠书邮。",
            "久已巢由隠，难成李郭舟。",
            "三衢春有脚，山屋好中秋。"
        ],
        "title": "重寄郭衢州",
        "id": "f4335bd1-b150-4fcc-9e4e-aecfbc2565c9"
    },
    {
        "author": "许月卿",
        "paragraphs": [
            "山屋好中秋，中斋炯在眸。",
            "中流谁砥柱，野水却孤舟。",
            "上意甘盘甚，来迟季子留。",
            "愿毋淹独乐，留相九重休。"
        ],
        "title": "寄留梦炎",
        "id": "c94eef91-a74c-4556-8c01-244ec3dfa5ff"
    },
    {
        "author": "许月卿",
        "paragraphs": [
            "安得肉生羽，从公出外游。",
            "同年多契阔，新句孰赓酬。",
            "天玉梅花雪，人寒野水舟。",
            "中斋难醉白，山屋好中秋。"
        ],
        "title": "重寄留梦炎",
        "id": "0b5a026c-27d8-401c-971a-6a31154595c5"
    },
    {
        "author": "许月卿",
        "paragraphs": [
            "夜永月清甚，雨余风快哉。",
            "月将槐影出，风遣桂香来。",
            "风至地自扫，月来云亦开。",
            "三千翰林手，光霁莹灵台。"
        ],
        "title": "夜永",
        "id": "a119f8cf-052c-447c-ad82-a9d2ffa89206"
    },
    {
        "author": "许月卿",
        "paragraphs": [
            "客来商略诗，夜市正惊时。",
            "云破天青眼，烟收月白眉。",
            "芙蓉天富贵，松竹月清奇。",
            "我醉欲眠去，携琴明日迟。"
        ],
        "title": "客来",
        "id": "8b193166-9e58-48a7-85f5-8fc272fdcf10"
    },
    {
        "author": "许月卿",
        "paragraphs": [
            "咸淳风乐好，淳厚似咸平。",
            "人意逢春乐，天心遇社晴。",
            "征僮催远信，舞袖促新声。",
            "今岁梅能耐，咸平诗可盟。"
        ],
        "title": "咸淳",
        "id": "331bc3d2-f80a-427d-b6a2-718a82d56274"
    },
    {
        "author": "许月卿",
        "paragraphs": [
            "殷勤来访别，去作子长游。",
            "雪霁月清甚，天寒鴈过不。",
            "沙堤今相府，花苑古苏州。",
            "归路梅花好，还来问白鸥。"
        ],
        "title": "送张平湖山游",
        "id": "a5c6dfa9-4724-4770-9860-6e9fd7d94802"
    },
    {
        "author": "许月卿",
        "paragraphs": [
            "日日常三绝，时时酒一杯。",
            "西铭炉上雪，太极地中雷。",
            "屏破青山出，池成绿水来。",
            "饭余三两步，一树木犀开。"
        ],
        "title": "次胡伯凯韵",
        "id": "5a780f24-4320-412b-86d7-a0b4a7ae83cc"
    },
    {
        "author": "许月卿",
        "paragraphs": [
            "青梅如豆子，更可缓临清。",
            "倚杖闲花落，凭栏芳草生。",
            "逢人须说项，生子又添丁。",
            "千叶桃难实，山茶耐久盟。"
        ],
        "title": "题项横父临清亭时方生孙",
        "id": "dfa227f2-4f35-47e0-a96a-6a9f5f71546b"
    },
    {
        "author": "许月卿",
        "paragraphs": [
            "捧砚姬空翠，随琴鹤晓烟。",
            "夕阳更山外，流水自楼前。",
            "芳草垂杨地，和风丽日天。",
            "戏游看处处，明媚自年年。"
        ],
        "title": "捧砚姬空翠二首  其一",
        "id": "c6bf9c0b-a395-45fa-80c5-7926a923b8fe"
    },
    {
        "author": "许月卿",
        "paragraphs": [
            "看山车放慢，遇水马争先。",
            "须信一年景，无如三月天。",
            "露花如此好，烟柳十分员。",
            "客醉不须去，竹床相对眠。"
        ],
        "title": "捧砚姬空翠二首  其二",
        "id": "0c2c9a19-cf4b-4be6-a1cd-82e01b07174f"
    },
    {
        "author": "许月卿",
        "paragraphs": [
            "献岁欢声沸，清晨寒气侵。",
            "四时春是首，三日雨为霖。",
            "绿展垂杨眼，青呈芳草心。",
            "日晴仍夜雨，击壤费讴吟。"
        ],
        "title": "献岁",
        "id": "43add65e-4c3e-46f5-bd46-8ad8790ca15e"
    },
    {
        "author": "许月卿",
        "paragraphs": [
            "梅叟真佳客，冰壶贤主人。",
            "移樽随月饮，顾典到更深。",
            "蜡炬精神耐，梅花气象新。",
            "明朝山屋去，隠者讵能寻。"
        ],
        "title": "梅叟",
        "id": "d2f9195d-91c2-4b9b-ab95-496b48cfccde"
    },
    {
        "author": "许月卿",
        "paragraphs": [
            "奉礼徒员外，京师枉治中。",
            "二郎槐不做，四老橘成空。",
            "三凤壁岩子，双龙宝剑雄。",
            "万人真莫赎，愁绝老坡翁。"
        ],
        "title": "挽妹婿汪汻四首  其一",
        "id": "2b2092bb-ca50-4e36-a2ac-1e37ff4a9d64"
    },
    {
        "author": "许月卿",
        "paragraphs": [
            "郎罢当年语，深闺婉娩三。",
            "有齐之季女，必得有奇男。",
            "满目呱呱泣，伤心切切弹。",
            "离鸾惊别鹄，何日泪痕干。"
        ],
        "title": "挽妹婿汪汻四首  其二",
        "id": "9fceaadf-6d66-446f-b2d9-9406b12f87db"
    },
    {
        "author": "许月卿",
        "paragraphs": [
            "一疾那知死，三朝竟不醒。",
            "遗羹真惨怆，分肉尚精明。",
            "玉树衣难彩，壁岩毡枉青。",
            "英魂千古在，稚子读书声。"
        ],
        "title": "挽妹婿汪汻四首  其三",
        "id": "8cffafbd-2896-49d0-9d6c-761a8c88f5c5"
    },
    {
        "author": "许月卿",
        "paragraphs": [
            "亡恙壁岩日，媒云妇有依。",
            "世科君六世，时事彼一时。",
            "寂寞吾州隔，诸孤我妹慈。",
            "九京逢桂老，东坦愧羲之。"
        ],
        "title": "挽妹婿汪汻四首  其四",
        "id": "ad6478ef-1bbc-4d97-9982-cd0bdc0b8d64"
    },
    {
        "author": "许月卿",
        "paragraphs": [
            "灯火掩柴门，疎芜烟水昏。",
            "鸡啼孤月晓，犬吠隔山村。",
            "桃叶翻新曲，梅花返旧魂。",
            "凄其何处笛，一笑卧空樽。"
        ],
        "title": "灯火",
        "id": "35ba5b59-e4d1-4039-a483-641e442fe7a8"
    },
    {
        "author": "许月卿",
        "paragraphs": [
            "明月亦清哉，清风绝点埃。",
            "村童催睡去，野叟问禅来。",
            "乐事赏心夜，清风明月梅。",
            "夜深羣籁静，猿鹤莫相猜。"
        ],
        "title": "月色",
        "id": "77952a2e-1c75-42e6-b8a1-e33af8960114"
    },
    {
        "author": "许月卿",
        "paragraphs": [
            "帝学须君入，天游输我豪。",
            "君方注老子，我自读离骚。",
            "湖上春风好，山中夜月高。",
            "山高君寄内，湖海我陶陶。"
        ],
        "title": "帝学",
        "id": "e449f82e-993f-406a-b2ee-ee006e28c540"
    },
    {
        "author": "许月卿",
        "paragraphs": [
            "几日愁无雨，梦回闻雨声。",
            "恰逢端午至，不觉和诗成。",
            "惨淡疑天泪，滂沱吊屈生。",
            "邦人云此日，阴感助阴兵。"
        ],
        "title": "次韵蜀人李施州芾端午  其一",
        "id": "e89cb3da-76d1-4241-a5de-3c2ad3960a77"
    },
    {
        "author": "许月卿",
        "paragraphs": [
            "对时思故国，客里厌南音。",
            "同谷凄凉恶，三闾感慨心。",
            "赐衣聊杜句，要艾孰骚吟。",
            "莫说成都景，岷峨秋满襟。"
        ],
        "title": "次韵蜀人李施州芾端午  其二",
        "id": "c9a5e05a-98fa-413c-af2f-634247f120c6"
    },
    {
        "author": "许月卿",
        "paragraphs": [
            "分月年将满，朝天早戒严。",
            "芝函新紫诏，棘寺旧青毡。",
            "梅雨商岩谶，槐花宰路占。",
            "应留待漏院，挥翰属名贤。"
        ],
        "title": "送抚倅林评事归班",
        "id": "2ac10cba-554c-4e8d-a8ec-2bd22c60a2f6"
    },
    {
        "author": "许月卿",
        "paragraphs": [
            "天贶逢佳节，地灵钟异人。",
            "今朝书上考，同日是生辰。",
            "部使星留次，临川月半轮。",
            "明年当此日，五马列朝绅。"
        ],
        "title": "天贶",
        "id": "1aace6ab-fff4-47f4-aa53-c00699d68a51"
    },
    {
        "author": "许月卿",
        "paragraphs": [
            "饭了庵中坐，高情等寂喧。",
            "井泉春户口，篆火午香烟。",
            "句好堪呈佛，心空不问禅。",
            "一声天外鴈，秋意满徽弦。"
        ],
        "title": "饭了",
        "id": "4bfeaa8b-23af-4ebb-9019-1b70f18a0090"
    },
    {
        "author": "许月卿",
        "paragraphs": [
            "创始昌陵汉，中兴高庙尧。",
            "登遐皆十月，扬烈擅三朝。",
            "再造煌煌业，参侔浩浩霄。",
            "中兴兼创始，二帝侑逍遥。"
        ],
        "title": "大行皇帝挽词五首  其一",
        "id": "27cc6c61-8ba3-4d76-852e-4c58f6e6c618"
    },
    {
        "author": "许月卿",
        "paragraphs": [
            "享国昭陵似，龙飞四十春。",
            "哀荣皆甲子，创守又庚申。",
            "刑措成康治，风移尧舜仁。",
            "瑶编再仁祖，万叶道如新。"
        ],
        "title": "大行皇帝挽词五首  其二",
        "id": "6e738959-3248-4d8a-9269-4afb70c0dbda"
    },
    {
        "author": "许月卿",
        "paragraphs": [
            "紫阳儒者侣，恨不与同时。",
            "指示四书要，躬亲百世师。",
            "钦崇道兢业，怀保诰宽慈。",
            "玉殿凄凉处，瑶题尚启敷。"
        ],
        "title": "大行皇帝挽词五首  其三",
        "id": "f70daa68-1e1f-4064-8d85-982dc6cd2e65"
    },
    {
        "author": "许月卿",
        "paragraphs": [
            "从谏如尧禹，闻言若舜文。",
            "五臣跻□□，三诰斥□君。",
            "圣度天同广，忠谋日有闻。",
            "甲辰亲策处，赣论玉颜欣。"
        ],
        "title": "大行皇帝挽词五首  其四",
        "id": "c31b6e92-cb26-4bbc-b71b-782edf175d15"
    },
    {
        "author": "许月卿",
        "paragraphs": [
            "此日营陵处，当年毓圣乡。",
            "幅员哀踽踽，羽卫道煌煌。",
            "有彗忧天坠，重轮丽日光。",
            "讴歌吾君子，千载圣情伤。"
        ],
        "title": "大行皇帝挽词五首  其五",
        "id": "23106749-0f93-4a07-bd28-731d24615d46"
    },
    {
        "author": "许月卿",
        "paragraphs": [
            "有客闯东篱，星翁身姓支。",
            "快霖为道号，直术不支篱。",
            "试与谈灾福，断然无诡随。",
            "小溪天下士，持此往参之。"
        ],
        "title": "赠快霖",
        "id": "5e895c21-eccf-4d96-b439-47db5dfd106d"
    },
    {
        "author": "许月卿",
        "paragraphs": [
            "神静何须卜，心闲即是仙。",
            "芋煨牛粪火，瓢滴马鬃泉。",
            "绿染春风柳，红匀晓露莲。",
            "明朝晴景好，一棹尽平川。"
        ],
        "title": "神静",
        "id": "5194d944-2da2-4a92-b3ea-671d3a017743"
    },
    {
        "author": "许月卿",
        "paragraphs": [
            "上国春多雨，西江莲自香。",
            "恐人疑少室，惟我薄淮阳。",
            "南北东西命，君臣父子常。",
            "到官理词讼，月色更风光。"
        ],
        "title": "寄陈宰",
        "id": "3f3173a0-fd17-41c5-ae97-943c33637ec7"
    },
    {
        "author": "许月卿",
        "paragraphs": [
            "科举有衣钵，临行问细君。",
            "梅花入征梦，杨叶砺功勋。",
            "俨对丹墀日，捷排阊阖云。",
            "政须及边事，毋惜齿牙论。"
        ],
        "title": "次韵李制干赠行",
        "id": "4b6804d3-d547-4d0f-8b25-b2c8d183508f"
    },
    {
        "author": "许月卿",
        "paragraphs": [
            "山川长不老，人意欲如何。",
            "霜後蒹葭健，秋来洲渚多。",
            "河汾周旧典，洙泗鲁余波。",
            "凄怆从陈蔡，令人涕滂沱。"
        ],
        "title": "山川",
        "id": "667235e9-f2eb-4413-bbe4-3cbb27440de8"
    },
    {
        "author": "许月卿",
        "paragraphs": [
            "天道尊高父道同，地亲如母祀先农。",
            "社翁不肯饮残水，野老犹能存古风。",
            "箫鼓村田聊击壤，鸡豚社酒好治聋。",
            "满庭芳曲还堪唱，一笑东坡鬓已翁。"
        ],
        "title": "天道",
        "id": "cd0659af-a6be-4b11-a9d5-2bf0e45363cf"
    },
    {
        "author": "许月卿",
        "paragraphs": [
            "桂犀明辨不雷同，长忆先师品藻公。",
            "风到如开香积国，月明疑在广寒宫。",
            "含香结佩风宜月，累印怀香月称风。",
            "酒里典刑幸犹在，先师酝藉孔林丛。"
        ],
        "title": "木犀",
        "id": "e1537e9e-fe47-4cce-a82a-f97e917dbf10"
    },
    {
        "author": "许月卿",
        "paragraphs": [
            "恋阙重阳不入都，菊英虽好不干渠。",
            "樽前丞相方行酒，花外尧夫恰小车。",
            "羯末封胡延客醉，雷陈张范预期酤。",
            "他年三径羊裘隠，君子应能范蠡图。"
        ],
        "title": "次韵晋三侄招予及同年饮",
        "id": "40a86f6c-ca00-48b6-b277-30a2c892f74e"
    },
    {
        "author": "许月卿",
        "paragraphs": [
            "权舆于我屋渠渠，久敬如君世莫如。",
            "明月清风诗满案，好天良夜酒连车。",
            "樽前远韵轻盈菊，醉後分题烂慢书。",
            "凡此坐中人十九，钩枢玉带客金鱼。"
        ],
        "title": "次韵云岩",
        "id": "5195a82b-b67b-4d4f-b3d2-5dafdcde07f2"
    },
    {
        "author": "许月卿",
        "paragraphs": [
            "南堂有客䅤秋旻，面面轩窗纳晓云。",
            "云入书檠无俗气，月来吟几有清芬。",
            "岂无绿竹诗淇澳，亦有苍苔书篆文。",
            "阁上桂枝宜努力，难兄难弟总由人。"
        ],
        "title": "南堂",
        "id": "2967bf7c-77dd-4a3c-95b9-2e2f28058bf8"
    },
    {
        "author": "许月卿",
        "paragraphs": [
            "使华馆伴日宣劳，风雨连床夜作逃。",
            "爱惜太痴如拱璧，弃遗胜读若秋毫。",
            "双清幽沼芳泉活，一碧长空皓月高。",
            "坐看睡魔三舍辟，金炉兽炭古离骚。"
        ],
        "title": "使华",
        "id": "90c00cbe-7ca9-40b8-9f2b-3efb15313037"
    },
    {
        "author": "许月卿",
        "paragraphs": [
            "陈陈史传勘玄幽，一笑谁能问慎由。",
            "往往东南旗运盛，亭亭西北盖云浮。",
            "琼楼玉宇无身翼，弱水蓬莱有艾舟。",
            "圣主攘夷修政事，可能吊伐至枋头。"
        ],
        "title": "允杰侄以诗来卒章和予生孙次韵一百首今存四  其一",
        "id": "b1234e35-79b6-405f-abbd-87c97b8a162a"
    },
    {
        "author": "许月卿",
        "paragraphs": [
            "玉川破屋抱遗经，生子添丁意命名。",
            "门暗碧云忧国志，窗明红日爱君情。",
            "柳绿学徒勤左塾，花红主妇馔前荣。",
            "他年谁注征君传，好把吟篇着眼评。"
        ],
        "title": "允杰侄以诗来卒章和予生孙次韵一百首今存四  其二",
        "id": "b5f0f949-ab1a-4ea1-8eb3-2fe48f8e42ba"
    },
    {
        "author": "许月卿",
        "paragraphs": [
            "山已幽幽墅更幽，幽居别墅尽居由。",
            "数间屋想今岑寂，万斛船忻正拍浮。",
            "采药幽居怜闭户，围棋别墅梦归舟。",
            "明朝菊径归来处，二阮黄花插满头。"
        ],
        "title": "允杰侄以诗来卒章和予生孙次韵一百首今存四  其三",
        "id": "ff091eff-ee80-4e62-aa3f-d7fba58886d6"
    },
    {
        "author": "许月卿",
        "paragraphs": [
            "孙枝遥喜道韦经，老手摩头咳唾名。",
            "豚犬吾儿夷□侄，虎龙孙祖退之情。",
            "洗儿汤餠吾方拙，教子盐梅汝更荣。",
            "许氏一门忠孝盛，夔皋熊虎□延评。"
        ],
        "title": "允杰侄以诗来卒章和予生孙次韵一百首今存四  其四",
        "id": "ee7702f9-bfc6-4cfa-be5e-22d61deb8db7"
    },
    {
        "author": "许月卿",
        "paragraphs": [
            "龙溪毓秀自平阳，千载诗葩分外香。",
            "锦里笃生天下士，玉堂曾看甲科郎。",
            "龙溪季子代无乏，鹗荐明年定破荒。",
            "桂树黄堂秋色里，何妨演习鹿鸣章。"
        ],
        "title": "用韵简如晦",
        "id": "46014bd0-281e-49ae-9037-f8f100ac34de"
    },
    {
        "author": "许月卿",
        "paragraphs": [
            "菊花开处即重阳，月桂中秋夜夜香。",
            "紫绶象环如鲁叟，纶巾羽扇亦周郎。",
            "不忧鸿鴈稻粱少，但恐鹤猿松菊荒。",
            "宰相山中书几考，清风明月老平章。"
        ],
        "title": "用韵自述",
        "id": "0f251d4b-07f2-4838-89d9-47cce9627ff7"
    },
    {
        "author": "许月卿",
        "paragraphs": [
            "八角亭中天似水，七言城里夜未央。",
            "主人解榻贤材馆，门客避堂上下床。",
            "籁寂寂时星历历，泉涓涓处山苍苍。",
            "主人门客皆觞咏，羽扇纶巾独篆香。"
        ],
        "title": "八角",
        "id": "7f0b2003-abab-46dd-bf2f-c3d0e87e97b7"
    },
    {
        "author": "许月卿",
        "paragraphs": [
            "望外云头日高挂，竹间亭子雪犹存。",
            "衔芦鴈起潇湘暮，卖炭人行烟火村。",
            "绮疎月照窗如昼，宝鼎香销帐似云。",
            "欲转冰壶浑未暇，党家习气彼膻荤。"
        ],
        "title": "归涂",
        "id": "42ebd34d-6875-4abd-a02c-928cc387f379"
    },
    {
        "author": "许月卿",
        "paragraphs": [
            "我家张许同生岁，果者尧时值圣明。",
            "丙子与君无贵者，甲辰惟我亦同庚。",
            "闲云万岭林泉兴，明月一溪邱壑情。",
            "同岁同心有如此，相期岁晚李歌行。"
        ],
        "title": "次韵程愿二首  其一",
        "id": "8aeb1513-5dec-4b66-81f8-316221007210"
    },
    {
        "author": "许月卿",
        "paragraphs": [
            "二李歌行醉里歌，君溪两棹我烟蓑。",
            "凤凰台上我山墅，虹马轩高君月坡。",
            "晓径焰间追李杜，夜窗灰里拨阴何。",
            "长哦岁晚成二老，诗社往来君肯么。"
        ],
        "title": "次韵程愿二首  其二",
        "id": "8b949a47-f232-46cc-9fee-e3bd9143a159"
    },
    {
        "author": "许月卿",
        "paragraphs": [
            "柳塘醉我无边酒，得陇痴生望蜀心。",
            "亦有白衣双白玉，不孤黄菊万黄金。",
            "宝婺古来金绣水，银蟾後夜玉青岑。",
            "韦斋井畔通宵月，应照空樽印渴襟。"
        ],
        "title": "寄顾次岳五首  其一",
        "id": "801f9aa3-45eb-4974-ab3a-b989d9769cc2"
    },
    {
        "author": "许月卿",
        "paragraphs": [
            "韦斋井畔通宵月，流出文公阙里心。",
            "半夜起来湖莹玉，明朝应有柳摇金。",
            "万壑正看天地肃，一楼坐断水云岑。",
            "镜湖楼扁知无恙，二十年前醉解襟。"
        ],
        "title": "寄顾次岳五首  其二",
        "id": "69e46e4c-05bd-438f-b1d7-5e360e49aa3a"
    },
    {
        "author": "许月卿",
        "paragraphs": [
            "镜湖扁字无今古，无古无今只此心。",
            "云入枕边堂署玉，月穷天外日镕金。",
            "楼台髣髴水墨画，烟雾空蒙岩壑岑。",
            "须信尚书最难读，人间无许大胸襟。"
        ],
        "title": "寄顾次岳五首  其三",
        "id": "ea8df731-a186-4e9f-85eb-0d37e7a867a4"
    },
    {
        "author": "许月卿",
        "paragraphs": [
            "运千可际休明运，心一堪传贤圣心。",
            "不一此心非自玉，半千之运或如金。",
            "道源天出三清境，远目明双寸碧岑。",
            "胸次须令天样阔，五湖为带三江襟。"
        ],
        "title": "寄顾次岳五首  其四",
        "id": "9ff2fa8b-b619-4d69-96d2-3c1bdcb08b81"
    },
    {
        "author": "许月卿",
        "paragraphs": [
            "半夜开窗凭阑坐，无心云起镜湖心。",
            "铺茵烟草漫天幄，璞玉楼台浑色金。",
            "访古寂寥秋漠漠，怀人感慨碧岑岑。",
            "未知何日韦斋井，明月清风烦暑襟。"
        ],
        "title": "寄顾次岳五首  其五",
        "id": "2592e310-d721-4a50-a041-d9fd7072cfe1"
    },
    {
        "author": "许月卿",
        "paragraphs": [
            "宗主人才郭子仪，门多将相蔚相辉。",
            "托根小草秋榆宦，食叶长廊春棘闱。",
            "报国自怜心事壮，忧时不觉梦魂飞。",
            "平生此志非温饱，勋业从公问指归。"
        ],
        "title": "鹿鸣用赵资相韵",
        "id": "c2b5b9cb-265b-4cb0-ab70-11c3b7344c6b"
    },
    {
        "author": "许月卿",
        "paragraphs": [
            "希圣平生诗酒豪，居然闭户学孤高。",
            "不知昨夜秋风柳，得似当时春日桃。",
            "别去半年犹旦暮，胸中百痒欠爬搔。",
            "虎溪破戒君须解，已办清诗与浊醪。"
        ],
        "title": "入邑问炊中云招王希圣起龙三首  其一",
        "id": "a39abbda-c4ac-4b47-84b1-d175e14196b3"
    },
    {
        "author": "许月卿",
        "paragraphs": [
            "移文招子气添豪，毕竟牢关计未高。",
            "留得商霖活秋稼，未应禹浪怨春桃。",
            "半窗明月诗谁和，一剑空灯手自搔。",
            "来此共君思昨梦，秋风江上几投醪。"
        ],
        "title": "入邑问炊中云招王希圣起龙三首  其二",
        "id": "fbada1ab-9dea-4ed6-86ac-08e40bb0bfbb"
    },
    {
        "author": "许月卿",
        "paragraphs": [
            "箪瓢不改乃真豪，之子胸中志自高。",
            "本自无官彭泽柳，不知何世武陵桃。",
            "窗前草色勤钻仰，堂上萱丛敬抑搔。",
            "好向中庸看未发，养成和气盎春醪。"
        ],
        "title": "入邑问炊中云招王希圣起龙三首  其三",
        "id": "a7777edd-6de3-40db-890a-bcad773e80c0"
    },
    {
        "author": "许月卿",
        "paragraphs": [
            "策马沙头值此翁，恐成鸿燕啬相逢。",
            "归鞭亟指远峰碧，握手频看笑脸红。",
            "淡月一帘清坐处，高风千载慨歌中。",
            "渊源自昔崇师友，吴下应怜旧阿蒙。"
        ],
        "title": "遇黄先生",
        "id": "fff9b97b-08ff-4bfd-9dab-22b9687dc0d9"
    },
    {
        "author": "许月卿",
        "paragraphs": [
            "手托东南半壁天，向天捧诏下搜贤。",
            "尘沙骑鹤征鸿倦，衢道乘鸾病骥先。",
            "玉陛九重将玉立，珠帘十里看珠联。",
            "状元宰相平生事，雅意中原愿执鞭。"
        ],
        "title": "和赵资相",
        "id": "dd451af6-3b09-4802-b597-85e8325430c4"
    },
    {
        "author": "许月卿",
        "paragraphs": [
            "锡山舟泊似荒村，微服南禅古迹存。",
            "壁上姓名今已远，碑阴人物了能言。",
            "薄游草草山侵袖，远思悠悠风满轩。",
            "携手出门烟树密，数僧离立语黄昏。"
        ],
        "title": "追赋暮游",
        "id": "c35b1d05-9ba7-4f2b-974e-1196836a68f3"
    },
    {
        "author": "许月卿",
        "paragraphs": [
            "舟自摇摇钓濑滨，睦州司户得诗人。",
            "对床夜雨如苏子，满座春风似伯淳。",
            "文武略窥瑶殿射，婺衢争耀锦乡春。",
            "金华叶相垂青史，青出于蓝局局新。"
        ],
        "title": "次韵叶司户",
        "id": "97202817-00f8-48c1-b658-980c6debac36"
    },
    {
        "author": "许月卿",
        "paragraphs": [
            "夜宿槎溪碧草幽，草窗招隠劝巢由。",
            "朝来忽得新诗好，客里俄惊喜气浮。",
            "秋老空山唳清鹤，天寒野水卧孤舟。",
            "细吟天下黄香句，晓雾轻烟古渡头。"
        ],
        "title": "次韵黄玉如大章携先集来访二首  其一",
        "id": "adff86d7-a4ff-406c-a6fc-9eb1014c60b9"
    },
    {
        "author": "许月卿",
        "paragraphs": [
            "桥梓风流满腹经，桂花香里识魁名。",
            "翻成宵梦古今事，何况人间父子情。",
            "先集一编诗橐富，家传万卷子金荣。",
            "挂名叙跋流芳远，晓起吟窗仔细评。"
        ],
        "title": "次韵黄玉如大章携先集来访二首  其二",
        "id": "69499720-9cfb-43a4-b6eb-0524feaca637"
    },
    {
        "author": "许月卿",
        "paragraphs": [
            "免耕遗藁九京幽，宿诺吾方负仲由。",
            "宿诺斜阳悲宿草，沉思一旦落沉浮。",
            "池生春草虚堂梦，枫落吴江何处舟。",
            "有子九京如不死，一轮明月墓山头。"
        ],
        "title": "再和题黄免耕吟藁  其一",
        "id": "a7794223-f8fc-4b89-8f8c-2c299ba7259a"
    },
    {
        "author": "许月卿",
        "paragraphs": [
            "优游一辟难赞经，仲舒师友尽时名。",
            "已登乡国一经荐，未究天人三策情。",
            "文定浚源虽莹彻，牧堂奕叶必敷荣。",
            "紫阳风水深留意，磨石佳城後世评。"
        ],
        "title": "再和题黄免耕吟藁  其二",
        "id": "0b71182c-d171-41e5-9479-71a37ad7f2ca"
    },
    {
        "author": "许月卿",
        "paragraphs": [
            "少从诸父与君游，到眼铭章泪莫收。",
            "水阔骑鲸霜叶落，波寒跃鲤雪苹秋。",
            "当时折桂浮云梦，今日丛萱暮霭愁。",
            "惆怅人洪暗烟月，淡凝碑字湿松楸。"
        ],
        "title": "代仍六弟吊程贡元",
        "id": "f41f2db4-0954-4e5c-b22d-179a0b5248f5"
    },
    {
        "author": "许月卿",
        "paragraphs": [
            "楼中图史澹炉墨，中有成都较艺文。",
            "手泽存焉生旧感，心传妙处长新闻。",
            "世科事业无如子，经学源流可致君。",
            "祇恐校雠天禄阁，猿啼楼外满溪云。"
        ],
        "title": "寄题岩经楼",
        "id": "ea1affc8-54e5-4cae-9091-6e63c9d2869b"
    },
    {
        "author": "许月卿",
        "paragraphs": [
            "展墓归来春水浮，桥头望月正如钩。",
            "桥成未用问谁住，意远应同逐水流。",
            "天外鴈凫何足许，人间鹿豕可仝游。",
            "须知□□□□□，莫说存耕知有秋。"
        ],
        "title": "次韵仲成叔贺双桂桥",
        "id": "6b9b1ac6-0fa0-475e-a1ee-a733df6c3cd5"
    },
    {
        "author": "许月卿",
        "paragraphs": [
            "满城风雨近重阳，一舸烟波入醉乡。",
            "心事已同鸥鸟白，眼界空有云山苍。",
            "酒安能管兴亡事，菊亦颇复时世妆。",
            "何似长歌明月里，月明天阔地更长。"
        ],
        "title": "满城风雨近重阳",
        "id": "1c9eca0c-ad67-41f2-b0dc-58b8b4916921"
    },
    {
        "author": "许月卿",
        "paragraphs": [
            "菊翁去後菊园荒，寿不如花尽自香。",
            "进学解成谁贝锦，题舆字湿已黄粱。",
            "众流出壑三秋暮，明月照松千仞冈。",
            "冷落僧炉数间屋，但留名节付贤郎。"
        ],
        "title": "挽座主吴倅",
        "id": "8c7f3f98-d0c5-46ea-887b-c413e91abb46"
    },
    {
        "author": "许月卿",
        "paragraphs": [
            "为学平生不究源，未妨绝顶上慈恩。",
            "塔高俯视群山小，江阔能容巨浪喧。",
            "人每中登难脚力，谁于高处领天根。",
            "须信平生为基址，基址牢时德业尊。"
        ],
        "title": "登慈恩绝顶有感",
        "id": "118e7426-8bad-4a46-a888-8d7d8ae01a1b"
    },
    {
        "author": "许月卿",
        "paragraphs": [
            "凛凛如公一寸丹，荒城夜月彻清寒。",
            "向时尚已死诸葛，今日难贪老阿瞒。",
            "素志平生兆马革，黎民一郡博弹冠。",
            "只鸡斗酒群群谶，吾力犹能灭贺兰。"
        ],
        "title": "挽陈节使",
        "id": "829e5bc3-4fa8-4c5f-a442-ccd4dd37ab33"
    },
    {
        "author": "许月卿",
        "paragraphs": [
            "少年谓子气横秋，壮已边城汗漫游。",
            "筮仕弗如归亦好，读书未了死方休。",
            "半生懒意琴三叠，千古诗情土一邱。",
            "月落锡林烟露冷，松风无籁自飕飕。"
        ],
        "title": "挽李左藏",
        "id": "18fc6e60-e2cb-4bf8-a1ce-e5935f95415b"
    },
    {
        "author": "许月卿",
        "paragraphs": [
            "偏得人间谤与名，盖棺方定伯夷清。",
            "五经笥满风云壮，百尺楼高星斗横。",
            "明月照庭香不断，狂飙吹雪意如生。",
            "河汾回首成今古，礼乐犹将致太平。"
        ],
        "title": "挽清湘令董介轩",
        "id": "0af7c9fd-51ed-48e9-ac4d-53c2e5c2ab1a"
    },
    {
        "author": "许月卿",
        "paragraphs": [
            "松冈新植泷丰碑，千古哀荣谁似之。",
            "训子断机霜雪冷，退朝犹绩月星垂。",
            "绿衣西府梅花落，素幄北堂萱草萎。",
            "何惜沙堤明日路，潘舆无复再来时。"
        ],
        "title": "挽马枢密母段氏",
        "id": "e4a4e664-cf69-4e91-8d2a-ff984ead44ab"
    },
    {
        "author": "许月卿",
        "paragraphs": [
            "杏坛黄叶满霜林，何幸朱塘兀古枌。",
            "试上月台因问月，知涵云谷几多云。",
            "梦游当日成何事，嗜学于今喜旧闻。",
            "我意昨游春水满，重来秋意见涯垠。"
        ],
        "title": "次韵朱塘三首  其一",
        "id": "f14a010a-9d44-49ed-8e3f-0debdec64deb"
    },
    {
        "author": "许月卿",
        "paragraphs": [
            "游子从来悲故乡，归来襟袖芷兰芳。",
            "梦魂飞去云涛远，杖策闲行秋水光。",
            "可是梦中曾到此，安知身後却余香。",
            "紫阳弟子有贤子，卜筑新亭真肯堂。"
        ],
        "title": "次韵朱塘三首  其二",
        "id": "ace22924-c08b-498e-8ee2-f336b70c88f9"
    },
    {
        "author": "许月卿",
        "paragraphs": [
            "谩着新亭俯碧漪，高低草树任差池。",
            "须知亭扁须时彦，不是溪斋不勇为。",
            "水静山深悉天趣，风光月霁足吾师。",
            "未妨赋诵铭颜乐，正学于戏无已时。"
        ],
        "title": "次韵朱塘三首  其三",
        "id": "35f6e0e9-f766-49e0-a0e3-446877ab16dc"
    },
    {
        "author": "许月卿",
        "paragraphs": [
            "到处逢人说大苏，一门兄弟古今无。",
            "吹埙林五黟山马，鼓瑟陈双婺水鳬。",
            "定分有殊自鹏鷃，闲情无限尽龙猪。",
            "归来坐倚蓬窗下，少挹春风过里闾。"
        ],
        "title": "与陈宰",
        "id": "6352ad74-e035-414c-9fe3-bdf7297de9de"
    },
    {
        "author": "许月卿",
        "paragraphs": [
            "百城奔走候车尘，庾节光华婺水滨。",
            "人望朔斋春有脚，家传元佑水无心。",
            "天低日近霜华晓，地僻腊残梅蕊春。",
            "愿得刘家再忠肃，前为伊鼎後商霖。"
        ],
        "title": "迎谒刘朔斋□提举行部",
        "id": "c6204dbf-780c-4616-94c9-7bc471e3b07b"
    },
    {
        "author": "许月卿",
        "paragraphs": [
            "参军一梦到词场，难弟想应瞻圣皇。",
            "此去捷音来鼎鼎，向来诸老去堂堂。",
            "马头雪絮天街玉，人迹板桥茅店霜。",
            "君去世科传伯氏，钓舟留我住严光。"
        ],
        "title": "赠黄藻二章  其一",
        "id": "a9e8c485-d72f-4909-87b5-e0cc1ae2cbc0"
    },
    {
        "author": "许月卿",
        "paragraphs": [
            "星邑唐诗韵一天，参军生死别经年。",
            "君来佳句宾朋诵，我愿世科昆弟传。",
            "别语明晨绕朝策，秋风来岁祖生鞭。",
            "难兄难弟夸京邑，莫负当年梦惠连。"
        ],
        "title": "赠黄藻二章  其二",
        "id": "26dce3b3-f262-4a13-b60d-c087b60701f0"
    },
    {
        "author": "许月卿",
        "paragraphs": [
            "我朝诗道愧唐人，魏晋风流更勿论。",
            "庄子于今逢惠子，孔门自昔契程门。",
            "君宜鶑出云霄路，我亦猿吟烟水村。",
            "趁取山人来离谷，梅花湖上返诗魂。"
        ],
        "title": "赠程惠子",
        "id": "4c52eb07-9a2f-409e-8c1f-efd936d12f8c"
    },
    {
        "author": "许月卿",
        "paragraphs": [
            "束书归去飨梅花，底事霏英故故斜。",
            "约住忙中千里鹤，羡渠如意两归鸦。",
            "家中见雪念为客，客里观梅不似家。",
            "园树暂时相斗白，明朝休向我侬夸。"
        ],
        "title": "辞贾徽州二首  其一",
        "id": "bc43ebe1-a83b-4894-8d6c-d2ca236b599d"
    },
    {
        "author": "许月卿",
        "paragraphs": [
            "岫云休怪此行徐，出处家风本俗如。",
            "当任宣尼无俟驾，肯辞孟子范驰驱。",
            "如金岁月人奔竞，似玉行藏我卷舒。",
            "极目冥鸿挥绿绮，忘情鱼鸟尽江湖。"
        ],
        "title": "辞贾徽州二首  其二",
        "id": "e8e65049-dfdc-45e2-9ba8-f23a98bb8909"
    },
    {
        "author": "许月卿",
        "paragraphs": [
            "三月春如少年时，了知造化最儿嬉。",
            "智行无事柳飞絮，道法自然花满枝。",
            "锦绣园林天富贵，神仙院落月清奇。",
            "老天长似春三月，游嬉人间不皱眉。"
        ],
        "title": "三月",
        "id": "218e9d94-6493-4a1d-83da-781145933d93"
    },
    {
        "author": "许月卿",
        "paragraphs": [
            "归去来词书印历，高风千载汝南评。",
            "松间风影有地籁，林下炎天无水声。",
            "行客诗魂同石瘦，主人心事共泉清。",
            "明朝遮日长安去，君亦曹装趣上京。"
        ],
        "title": "题赵尉洞源泉",
        "id": "d4aaddea-43c0-47f4-a6ee-eb46d5b99b8c"
    },
    {
        "author": "许月卿",
        "paragraphs": [
            "满地干戈正扰攘，君家犹自捣龙香。",
            "轻清披就烟云质，坚劲磨来金玉相。",
            "倚马喜资挥露布，飞鸾端藉发天章。",
            "山屋莫道浑无用，留写樵歌入锦囊。"
        ],
        "title": "赠墨士程云翁",
        "id": "c77befe7-98ac-4724-bb7e-137643004326"
    },
    {
        "author": "许月卿",
        "paragraphs": [
            "数行竹树鸣春雨，一簇人家带晓烟。",
            "省事山丹自篱落，亲人海燕并庭檐。",
            "楼高思远天无极，酒罢歌阑月正圆。",
            "新茗一瓯香一篆，与君清坐看风帘。"
        ],
        "title": "春日闲赋",
        "id": "e287baa5-abfe-40f2-96f1-2eccdaab771d"
    },
    {
        "author": "许月卿",
        "paragraphs": [
            "端公碑石蔓萝扪，叹息双杉拔本根。",
            "将略传家自忠显，侍儿枭首亦平原。",
            "乘风飞去干坤窄，踏月归来烟水昏。",
            "往事不堪重回首，青灯黄卷照芳樽。"
        ],
        "title": "题汪端翁庙",
        "id": "b0456d3f-2f8a-4f03-966e-10cc35c1a8a9"
    },
    {
        "author": "许月卿",
        "paragraphs": [
            "庐山移到龙溪东，两壁生云无数峰。",
            "梦与文渊三峡水，共参金露九秋风。",
            "万山恍对凝尘榻，五老仝携入室筇。",
            "更问濂溪风共月，又移窗下到脑中。"
        ],
        "tags": [
            "庐山"
        ],
        "title": "寄题张宗玉窗下庐山",
        "id": "7f7481c5-9a07-48e0-995b-b36bbdd72a4b"
    },
    {
        "author": "许月卿",
        "paragraphs": [
            "花红竹绿两相当，绿竹红花在道傍。",
            "竹引花风心浪动，花含竹露面芬芳。",
            "须知竹恋花蝴蝶，喜见花贪竹凤凰。",
            "彼此莫嫌花共竹，他年花老竹苍苍。"
        ],
        "title": "赋新花竹",
        "id": "1a3207bf-f005-4cbc-ae89-39599ce5fda1"
    },
    {
        "author": "许月卿",
        "paragraphs": [
            "若欲相寻向竹边，开窗着屐更谁先。",
            "定有一轮穿密密，可无数点洗涓涓。",
            "茂林从昔于侬好，太极遥怜似我圆。",
            "钓竿莫惜分新绿，更割半窗潇洒天。"
        ],
        "title": "赠王竹窗",
        "id": "4138790b-5647-4874-9b74-d973236296ab"
    },
    {
        "author": "许月卿",
        "paragraphs": [
            "高情古意满溪楼，静拍栏干尽两眸。",
            "月不露圭天有道，风能□谷水无愁。",
            "从吾所好万青壑，舍我其谁双白鸥。",
            "别样主人情重处，不将红妓涴中秋。"
        ],
        "title": "中秋谢施婺源爰",
        "id": "e97f6ac5-5f44-433a-bbab-f1792206d69f"
    },
    {
        "author": "许月卿",
        "paragraphs": [
            "劣相谁知此老天，瑶池专遣雪当筵。",
            "开花敬上夫人寿，列树无非西子妍。",
            "松学妙龄施粉点，鹤迷归路认莲船。",
            "水晶世界琼梅阁，肯道人间不是仙。"
        ],
        "title": "和子思弟韵寿母",
        "id": "09102b4d-e49f-41f1-a488-a4e32522ebb3"
    },
    {
        "author": "许月卿",
        "paragraphs": [
            "先子北山书剑留，山川还自旧相缪。",
            "与君去岁衔杯处，遣我长歌陟岵游。",
            "瘦鹤风轻霜桧舞，归鸦烟重晚林投。",
            "中斋孟氏仙官府，同号同庚成佛不。"
        ],
        "title": "次韵黄玉如求记",
        "id": "9b01a13e-2aae-444f-a4a5-5b2093112be0"
    },
    {
        "author": "许月卿",
        "paragraphs": [
            "川原红紫一时新，暮雨朝云更可人。",
            "灿若中兴红药相，嫣然何虑海棠嗔。",
            "天将好景烦吟笔，我自清时作幸民。",
            "书册埋头无了日，不如抛却去寻春。"
        ],
        "title": "川原",
        "id": "e592213e-fa10-4260-b982-0c498452a57b"
    }
]