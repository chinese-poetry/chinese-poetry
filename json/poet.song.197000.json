[
    {
        "author": "释永颐",
        "paragraphs": [
            "水边三月芳菲晚，杨柳楼船拥万家。",
            "浩浩歌钟迷白日，不知烟寺落桐花。"
        ],
        "title": "湖上春晚",
        "id": "ca4c12d0-bc73-4433-abd4-acb4813dc836"
    },
    {
        "author": "释永颐",
        "paragraphs": [
            "闻说西潘桑柘少，旧来多种紫樱桃。",
            "龙山春晚聊舒望，雪白梨花一丈高。"
        ],
        "title": "龙山野望",
        "id": "dc0d719f-5b20-41c8-ae5a-84f0037bdf80"
    },
    {
        "author": "释永颐",
        "paragraphs": [
            "老来好古尚关心，寺里荒题几度寻。",
            "山鹊报晴窥画阁，水鸡嫌雨上高林。",
            "麦残余冷收春候，楝落轻风滞晚阴。",
            "无限幽怀难具写，一凭阑罢一闲吟。"
        ],
        "title": "云巖寺",
        "id": "a087421c-b781-4fe5-a997-d122abee6b2f"
    },
    {
        "author": "释永颐",
        "paragraphs": [
            "水落小山浮，山人上下游。",
            "月崖烟桂晚，风浦石兰秋。",
            "食芰渔溪宿，烹葵野馆留。",
            "肩吾相对坐，清话不知休。"
        ],
        "title": "秋日与知言学士",
        "id": "98cc5bb3-b68d-4e49-b93d-0fb5c0d41670"
    },
    {
        "author": "释永颐",
        "paragraphs": [
            "烟冷云深燕不归，径多松叶少花枝。",
            "春风过尽无行客，白昼山獐饮石池。"
        ],
        "title": "后谷春晚",
        "id": "b1401512-60fd-4af8-b836-bf0e10203794"
    },
    {
        "author": "释永颐",
        "paragraphs": [
            "梅发春江棹绿波，越乡才离认吴歌。",
            "寻花戴帽谁家去，载酒移船与客过。",
            "废馆夕阳寒柳动，古宫芳草白云多。",
            "山行每是清晨出，归路牛羊下远坡。"
        ],
        "title": "姚震父自剡来喜晴郊行",
        "id": "0f81d02b-336b-4a06-957d-4c083ed6feae"
    },
    {
        "author": "释永颐",
        "paragraphs": [
            "老来霅上经过少，不复虚堂拜皎然。",
            "窥庙野童惊古像，拊碑山客慕先贤。",
            "雨多乱水穿城过，日上苍山绕郡连。",
            "隔港木兰摇客棹，浦荷香散碧云天。"
        ],
        "title": "游霅城寄辉明远",
        "id": "b912736d-ee24-439f-b608-ba185aaac636"
    },
    {
        "author": "释永颐",
        "paragraphs": [
            "春来日日风兼雨，开户晴轩长翠萝。",
            "山鹊弄花飞不远，隔檐冲散落梅多。"
        ],
        "title": "题壁",
        "id": "c743bbea-c699-460a-9b40-c07ff3298c37"
    },
    {
        "author": "释永颐",
        "paragraphs": [
            "殿阴古杉高百尺，苍弁虬髯森淀漆。",
            "林深化蝶粉光冷，威凤飘飖感仙实。",
            "旁有聋僧唤不闻，嗫嗫枯吟如有失。",
            "或时兀坐何堆豗，或时手把古书帙。",
            "帙中明星不复记，案上吟篇已亡律。",
            "居山六月不知暑，地凉艳草生幽苾。",
            "茶灶泥崩古藓黏，石盆仰地莲花出。",
            "山童昼睡靠其旁，袴如盘络不掩膝。",
            "僧今老矣无别怀，时梦响潭清汩汩。",
            "终当卜室居其偏，坐看蜿蜒舞清溢。"
        ],
        "title": "杉下聋僧",
        "id": "a30a60b8-c8ca-4711-9bd2-a38dc8f9ece9"
    },
    {
        "author": "释永颐",
        "paragraphs": [
            "王君僧服而胡须，赠我手写千隶书。",
            "秦汉古法沦俗笔，钟王秘刻藏绮疏。",
            "君游市俗谁问此，我好奇古贫无余。",
            "闲来古寺看画壁，醉去野店烹寒鱼。",
            "击竹有时谈九命，无钱踏雪走千墟。",
            "问君岁晚君何如，家有老婢归田庐。"
        ],
        "title": "赠术者王髯",
        "id": "93c0d619-d597-46ac-adc7-5d50b49e2e01"
    },
    {
        "author": "释永颐",
        "paragraphs": [
            "中兴天子议攻车，叹息诸公屈壮图。",
            "行殿不开尘锁合，至今风雨暗金铺。"
        ],
        "title": "寄行宫监门王以通  其一",
        "id": "09b86f06-6f3a-4109-b324-99817bbe0970"
    },
    {
        "author": "释永颐",
        "paragraphs": [
            "玉钩帘外前朝柳，鬭鸭阑边小艳葩。",
            "莫道君王不曾问，好收银钥护宫花。"
        ],
        "title": "寄行宫监门王以通  其二",
        "id": "0d8b541c-6b89-4f86-99d1-1c6eb460c2e9"
    },
    {
        "author": "释永颐",
        "paragraphs": [
            "芳草没荒基，终年掩画扉。",
            "酒台干旧滴，香殿入斜晖。",
            "神树枝枝曲，山魈个个归。",
            "春来歌鼓动，野老荐春薇。"
        ],
        "title": "山行与伯弜同赋野庙",
        "id": "38f0667c-1874-4f41-a7de-688d244e7252"
    },
    {
        "author": "释永颐",
        "paragraphs": [
            "萧散嵇康辈，难教缚宦情。",
            "识高浑脱略，意广惜沈婴。",
            "老面烟霞古，醉衣苔藓生。",
            "西峯难独往，茶灶对谁烹。"
        ],
        "title": "悼周晋仙  其一",
        "id": "6c2a8dcd-a981-4379-bef2-2364633c3110"
    },
    {
        "author": "释永颐",
        "paragraphs": [
            "诗救元和失，先生学最精。",
            "律严方苦硬，才大始纵横。",
            "贞曜何须谥，魏闲相继生。",
            "他年诗集著，风雅被家声。"
        ],
        "title": "悼周晋仙  其二",
        "id": "044be681-d4bc-45f4-bc67-48e4b511e265"
    },
    {
        "author": "释永颐",
        "paragraphs": [
            "日落秋蝉噪柳津，为伤风露咽声频。",
            "送晴送雨江亭外，偏感舟行晚泊人。"
        ],
        "title": "秋蝉",
        "id": "1363721c-52e0-498a-ba27-ee51dc504063"
    },
    {
        "author": "释永颐",
        "paragraphs": [
            "干元山头洪水发，溪有长蛟潜伺察。",
            "两岸居人莫等闲，年深物怪终腾拔。",
            "往岁邻封遭水变，只道溪流净如练。",
            "倏忽人烟数里间，夜半平沈皆不见。",
            "东南地坼干坤浮，几番赤子葬洪流。",
            "神龟去后不复返，休看浪打石人头。"
        ],
        "title": "干元山洪水",
        "id": "da7eb143-ed02-4d40-8367-0354c627c54d"
    },
    {
        "author": "释永颐",
        "paragraphs": [
            "万国方尊禹，防风殒殿趋。",
            "应怜舞干戚，独不碍唐虞。",
            "祭豆侵田鼠，灵幡触井乌。",
            "椒浆春奠罢，箫鼓舞村巫。"
        ],
        "title": "防风王庙",
        "id": "bd22af14-1a1b-4590-8928-cc28fec86aa6"
    },
    {
        "author": "释永颐",
        "paragraphs": [
            "夜馆寒相对，篝灯语不眠。",
            "夕烟生水郭，风柳泊沙船。",
            "暖弃山中宅，春耕葑上田。",
            "西峯晴霭碧，归去挹飞泉。"
        ],
        "title": "郜溪别周伯弜",
        "id": "6a3b9edf-c9fc-47ee-aadd-7f4c6a01bdf2"
    },
    {
        "author": "释永颐",
        "paragraphs": [
            "荷叶倾香露，山池见早秋。",
            "石凉幽蟹过，枝脆雨蝉休。",
            "废堰凭虚涨，荒泉入乱流。",
            "水花红漠漠，相对渚云浮。"
        ],
        "title": "山池早秋",
        "id": "d1f3cd34-0b01-454c-b445-b3ea86d1d449"
    },
    {
        "author": "释永颐",
        "paragraphs": [
            "出山便与山花别，清露丛边不得留。",
            "去伴水禽船上宿，石溪斜月下沧洲。"
        ],
        "title": "晓离山隠",
        "id": "0bbca8b8-858c-425c-8c63-60998904e07b"
    },
    {
        "author": "释永颐",
        "paragraphs": [
            "翠滴千竿溼砌苔，曲廊花木小丛开。",
            "吴僧爱觅闲吟处，偷向花边竹里来。"
        ],
        "title": "天竺秋日  其一",
        "id": "2bddd1ac-7b8a-48a5-8c8b-1fd3005bf4b8"
    },
    {
        "author": "释永颐",
        "paragraphs": [
            "行绕方池日又斜，青云小注溼秋霞。",
            "阑干几度浑敲遍，为引游鱼出浪花。"
        ],
        "title": "天竺秋日  其二",
        "id": "49e4f0c6-f3b9-46ab-8f76-6d6b731fa107"
    },
    {
        "author": "释永颐",
        "paragraphs": [
            "王谢清游带越僧，共携山老坐吴亭。",
            "身闲不记为官日，落落吟诗读道经。"
        ],
        "title": "震父与僧偕至",
        "id": "4134430a-190c-4f77-bf56-7a3334da607d"
    },
    {
        "author": "释永颐",
        "paragraphs": [
            "炼泥合瓦本无功，火煖常留宿炭红。",
            "有客适从云外至，小瓶添水作松风。"
        ],
        "title": "茶炉",
        "id": "1459719a-6f6e-499a-b7e0-3ba392a45c3a"
    },
    {
        "author": "释永颐",
        "paragraphs": [
            "芦管含愁苦怨春，况兼风雨送行频。",
            "数株零落寒云畔，难拣香枝寄远人。"
        ],
        "title": "惜梅赠别",
        "id": "2cbb643e-44cd-48b1-b005-90585ac4c26b"
    },
    {
        "author": "释永颐",
        "paragraphs": [
            "江湖春水欲生时，开尽梅花雁北飞。",
            "风雨满庭人不寐，小窗灯火夜深微。"
        ],
        "title": "雨窗",
        "id": "48cc0d96-4550-4614-af11-22a4748f2778"
    },
    {
        "author": "释永颐",
        "paragraphs": [
            "山色吴门少，行人爱此游。",
            "天高云阁晚，石裂剑池秋。",
            "虎去空陵变，僧栖古塔幽。",
            "上方曾眺远，落日驻扁舟。"
        ],
        "title": "虎丘",
        "id": "89c442a9-8be8-447e-af95-991dc01badab"
    },
    {
        "author": "释永颐",
        "paragraphs": [
            "寺忆清溪遶，舟移曲岸分。",
            "塔昏飞雨怪，殿黑隠雷文。",
            "锡挂秋房冷，香浮夕帐熏。",
            "藓庭闲望过，碧鹤下晴云。"
        ],
        "title": "送通上人归仙潭寺",
        "id": "c2a79dd7-4a25-4467-bebf-66e2a83eb47c"
    },
    {
        "author": "释永颐",
        "paragraphs": [
            "风定片初微，移时鹊噪稀。",
            "曲塘添柳重，彤阁映花飞。",
            "鹤怪云黏石，僧疑月照扉。",
            "闭门高卧者，终岁复何依。"
        ],
        "title": "雪中  其一",
        "id": "019f66ad-9fb9-4f54-8741-41cff8a4af35"
    },
    {
        "author": "释永颐",
        "paragraphs": [
            "谷寺掩高扉，松亭雪侧垂。",
            "石幢围隠兽，野殿没寒鸱。",
            "路转空林积，风惊老树危。",
            "草堂香火静，山鹿到荒墀。"
        ],
        "title": "雪中  其二",
        "id": "2714b4fc-85e0-4b31-aab1-9fb099c4a244"
    },
    {
        "author": "释永颐",
        "paragraphs": [
            "落落云中雁，亭亭阶下草。",
            "草心将变红，雁声来已早。",
            "霜风日夜催，对此忘吾老。",
            "玲珑叶数层，次第颜色好。",
            "燕脂染尽时，倚栏如醉倒。",
            "年年秋雁来，每被吟情恼。"
        ],
        "title": "感雁来红",
        "id": "1e535f78-f15b-4402-af4e-14a116cef4f6"
    },
    {
        "author": "释永颐",
        "paragraphs": [
            "雪蓬生剡溪，家近放鹤岑。",
            "晋士有遗风，爱寻支遁林。",
            "得善忘形服，率然披素襟。",
            "功名亦偶尔，王戴非无心。",
            "今人异古昔，贱义而怀琛。",
            "萧条石门咏，浩荡东山吟。",
            "如何昌黎翁，醉乡讥湎沈。",
            "玉带与金鱼，刘毕非所钦。"
        ],
        "title": "寄姚赣州",
        "id": "041dc0c2-5205-4d94-a54e-e81be473f200"
    },
    {
        "author": "释永颐",
        "paragraphs": [
            "林暑渐消歇，爽气浮高松。",
            "风蝉有遗响，露花结秋红。",
            "微月出东岭，碧云散遐穹。",
            "暮馆正虚寂，泉声杂鸣蛩。"
        ],
        "title": "秋馆",
        "id": "866155f9-b671-4118-9cba-fc5c91035ffa"
    },
    {
        "author": "释永颐",
        "paragraphs": [
            "送别春湖动客心，荇花无浪飐寒金。",
            "晴山望极连江郡，沙鸟风樯度远林。"
        ],
        "title": "送别",
        "id": "a2dd6785-8ea6-420f-bdb7-9e7bb115d079"
    },
    {
        "author": "释永颐",
        "paragraphs": [
            "子规啼在乱山中，废寺春深暮阁重。",
            "门外永安潭上水，朝昏惟送一楼钟。"
        ],
        "title": "宿永安潭上",
        "id": "40b15361-6a49-4ca1-b7e9-b276ee7e1792"
    },
    {
        "author": "释永颐",
        "paragraphs": [
            "洛浦香销珮解时，荆台归去峡云迟。",
            "绿罗湘带无心叠，玉坠头花一半垂。"
        ],
        "title": "水仙花",
        "id": "ede0213e-06ee-4090-8448-c822801ffc5e"
    },
    {
        "author": "释永颐",
        "paragraphs": [
            "月冷云深天上寺，桂花千树遶楼台。",
            "归时若对闲人说，莫道身从月里来。"
        ],
        "title": "送天竺僧还乡",
        "id": "199bb65c-f58b-4d81-a9e1-594841bd7758"
    },
    {
        "author": "释永颐",
        "paragraphs": [
            "渺渺笙歌散石筵，霓旌吹断网蛛悬。",
            "经年不锁青鸾殿，野鹤飞来玉几前。"
        ],
        "title": "废宫",
        "id": "19d1c24b-0faf-4301-9205-804f61cf2873"
    },
    {
        "author": "释永颐",
        "paragraphs": [
            "休文垅上阴云起，雨涨定安桥下水。",
            "渔人莫倚满溪流，见说长蛟剑为齿。"
        ],
        "title": "溪上",
        "id": "6747e350-29c2-4c7c-b783-ede38d01a6a8"
    },
    {
        "author": "释永颐",
        "paragraphs": [
            "春动晴山照野扉，早梅开后失归期。",
            "夕阳无柰山邮路，过尽行人雪满枝。"
        ],
        "title": "看梅杂兴  其一",
        "id": "2ad06a23-43ec-424a-8b12-ca6f55957feb"
    },
    {
        "author": "释永颐",
        "paragraphs": [
            "挂头方帽与乌纱，兄自看梅弟煮茶。",
            "闲问水边行乐去，向阳浑有几株花。"
        ],
        "title": "看梅杂兴  其二",
        "id": "048eda60-a87a-4253-8312-29afb5b24355"
    },
    {
        "author": "释永颐",
        "paragraphs": [
            "青松古院一株梅，寒殿无人花自开。",
            "日暮老僧清梵罢，夜深偷照月华来。"
        ],
        "title": "看梅杂兴  其三",
        "id": "43382d65-be58-4c96-9c68-33337c9cdd6e"
    },
    {
        "author": "释永颐",
        "paragraphs": [
            "野火回飚掩旧株，新丛满眼临征途。",
            "绿攒深棘欲自蔽，千朵万朵争敷腴。",
            "新晴远客过林坂，烟涨吴船春泊晚。",
            "冶艳空摇荡子情，繁香暗逐吴姬远。",
            "吴姬漂泊行人愁，年年此花开不休。",
            "半压坏墙荒馆外，乱生春蕻野池头。",
            "人间买花贵纨绮，一世争知异朝市。",
            "曲槛朱栏转首空，野棠无主自成丛。"
        ],
        "title": "野棠花",
        "id": "e38be309-3065-4842-9445-b8f02543fd61"
    },
    {
        "author": "释永颐",
        "paragraphs": [
            "筼筜深谷近青霄，春尽思君梦自劳。",
            "歌鸟不来香室掩，绶花空结紫藤高。",
            "荒池瓦砾迷芳草，晓案烟云拥墨袍。",
            "山近响潭多胜好，论诗无处觅刘曹。"
        ],
        "title": "春暮怀伯弜",
        "id": "1d7050fc-5bfc-41e4-a1e6-b315edb69b6a"
    },
    {
        "author": "释永颐",
        "paragraphs": [
            "吴城水冷秋风高，迎霜枫叶飘城壕。",
            "吴侬射利如射虏，高帆大艑横江涛。",
            "黄昏不顾风水恶，篙儿怒击何轻豪。",
            "苎渎人家惯迎接，憧憧来往无停艘。",
            "水上悬灯招夜泊，沙头认客相呼号。",
            "人生富贵多不足，亦有稗贩当勤劳。",
            "万斛高装谋重利，斗升未给浮轻舠。",
            "吾生最爱鲁仲连，封侯不受海上逃。",
            "轻世肆志甘贫贱，谁能富贵诎辱遭。",
            "夜歌新诗喜达旦，起看征雁飞云臯。"
        ],
        "title": "苎渎夜泊",
        "id": "b75b2a9a-3910-4293-b3d1-e21cea7e7b15"
    },
    {
        "author": "释永颐",
        "paragraphs": [
            "紫芝昔赋天台日，桐柏宫诗老更成。",
            "梦断玉楼春帐晓，蝶迷花院夕魂轻。",
            "钱郎旧体终难并，姚贾新裁近有声。",
            "有子无家须吊问，故交谁不为伤情。"
        ],
        "title": "悼赵宰紫芝甫",
        "id": "d4a152ee-d878-4a5d-a33b-34973aa31374"
    },
    {
        "author": "释永颐",
        "paragraphs": [
            "方池曲沼动林花，竹院僧闲日又斜。",
            "西崦果园方晚熟，一双乌臼打乌鸦。"
        ],
        "title": "果熟",
        "id": "4a009145-a0db-4457-9edd-765f571b2a1c"
    },
    {
        "author": "释永颐",
        "paragraphs": [
            "藻间相失复相寻，水面争浮力未禁。",
            "隔岸木兰船欲去，浪花摇动一时沈。"
        ],
        "title": "观小鱼",
        "id": "dbc71d77-b908-48fb-ab30-5c52b6b6c994"
    },
    {
        "author": "释永颐",
        "paragraphs": [
            "落叶寒潭上，秋风钓艇闲。",
            "片云移晚渡，孤浪兀晴山。",
            "败栅寒芜拥，高枫夕照还。",
            "一鸥飞起处，烟霭暮溪湾。"
        ],
        "title": "潭上",
        "id": "3c591e86-f932-4663-8a0c-41cfe70bfa44"
    },
    {
        "author": "释永颐",
        "paragraphs": [
            "茅堂犹未卜，幽兴日迟回。",
            "带雨听昏笛，和灯看落梅。",
            "春风三月近，客鬓二毛催。",
            "忆得初来日，山寒暝叶堆。"
        ],
        "title": "龙岫南窗书怀",
        "id": "a6f0b33c-a7ee-45f9-ad06-0f8e603a1eb8"
    },
    {
        "author": "释永颐",
        "paragraphs": [
            "矫时无峻节，立行亏众美。",
            "远岳惮孤征，徘徊就乡里。",
            "人情好愉悦，我老齐贤鄙。",
            "娓娓听乡言，时时容侧耳。",
            "前脩不可见，法社渐凋毁。",
            "名山半征徭，祖塔乱獐麂。",
            "林筑无清资，泽居循旧址。",
            "凿牖纳晴曦，莳竹临幽泚。",
            "时将了岁寒，闭户春风里。"
        ],
        "title": "葺唐栖旧庐",
        "id": "09aaf539-67e5-4537-befe-3eeb45099124"
    },
    {
        "author": "释永颐",
        "paragraphs": [
            "数峯相对夕阴遮，新占书堂旧竹斜。",
            "地冷石阶秋菊小，一丛开得两三花。"
        ],
        "title": "裴六书堂",
        "id": "0c3d7eea-d09b-4baa-ae6c-1a3393681d5f"
    },
    {
        "author": "释永颐",
        "paragraphs": [
            "渺渺春湖夕霭浮，落花飞燕打兰舟。",
            "游人半入烟城去，月照笙歌上水楼。"
        ],
        "tags": [
            "西湖"
        ],
        "title": "西湖日暮",
        "id": "1432c487-658b-43e7-80b3-4be396682fcf"
    },
    {
        "author": "释永颐",
        "paragraphs": [
            "昨夜溪上归，云下扣松扉。",
            "老褐启重钥，瘦厖循我衣。",
            "院静雨声大，气寒灯晕微。",
            "叨叨听林鸟，春歇诉无依。"
        ],
        "title": "夜归",
        "id": "335ed71e-4b87-4153-9d47-2ead63f6d3b0"
    },
    {
        "author": "释永颐",
        "paragraphs": [
            "拒霜花落碧潭秋，懒向山巅水际游。",
            "自看夕阳乌臼树，白云红叶乱溪流。"
        ],
        "title": "秋晚",
        "id": "e6079b9e-2a65-4ad2-a2a8-5777de639f56"
    },
    {
        "author": "释永颐",
        "paragraphs": [
            "秋鍼感线溪，云衲几回披。",
            "陇月当窗夜，钟山入句时。",
            "梦依红树宿，寒渡碧江迟。",
            "吴楚繁幽胜，相逢苦未期。"
        ],
        "title": "送僧之金陵",
        "id": "379d3069-82b5-4be1-b9a2-350ad1ae67ce"
    },
    {
        "author": "释永颐",
        "paragraphs": [
            "吾道贵日损，纪纲付有力。",
            "誓舍耕凿资，生以给信食。",
            "岁晏民物耗，霜枯鹰隼击。",
            "寂士无丰姿，空田罄尘积。",
            "小臧别我去，晚瓢先挂壁。",
            "饥寒并一身，舍下无遗迹。",
            "穷达不异趣，死生共短息。",
            "硕友谅难舍，他山终易适。"
        ],
        "title": "将别旧山寄伯弜",
        "id": "ec1ae5c4-3862-472e-a408-3c982c6f3183"
    },
    {
        "author": "释永颐",
        "paragraphs": [
            "山后山前行遍了，倚阑不是动秋吟。",
            "从头自较山中石，烟雨苔痕几片深。"
        ],
        "title": "鹫峰  其一",
        "id": "06521190-06ec-45e2-bc7b-2d49c7f49b1e"
    },
    {
        "author": "释永颐",
        "paragraphs": [
            "苔峯只就阶基列，卧榻云窗烟翠凉。",
            "老去山中贪胜赏，只应迢递负三湘。"
        ],
        "title": "鹫峰  其二",
        "id": "8ae81fbf-83c5-4366-bd0c-0e805dd03fcd"
    },
    {
        "author": "释永颐",
        "paragraphs": [
            "涧谷饶春雨，烹茶近石池。",
            "竹鸡鸣野壍，山雉出荒篱。",
            "草长藏初笋，花空只旧枝。",
            "旅怀吟不尽，刻竹记幽期。"
        ],
        "title": "次韵伯弜值雨见留",
        "id": "bfa31fd9-3d9b-4330-af0d-ca1c7e97a9d9"
    },
    {
        "author": "释永颐",
        "paragraphs": [
            "道会三旬满，乡山九夏初。",
            "蝶移金鼓梦，龙护宝莲书。",
            "日落沙洲迥，苹香水殿虚。",
            "闭门溪上寺，好好自安居。"
        ],
        "title": "送僧归霅寺坐夏",
        "id": "1f742a03-5659-40d9-a5be-b003911d4b7e"
    },
    {
        "author": "释永颐",
        "paragraphs": [
            "地灵泉上寺，松壑定深清。",
            "独听子规叫，况逢山月明。",
            "树藏春洞黑，石拥夜泉鸣。",
            "日出喧车马，终非隠者情。"
        ],
        "title": "月夜游冷泉亭",
        "id": "984add8e-d5af-402b-9e6d-1bfea7d4b89d"
    },
    {
        "author": "释永颐",
        "paragraphs": [
            "闻君萧散在田庐，想见琴书足自娱。",
            "欲挈瓶盂就茅屋，桃源图上有僧无。"
        ],
        "title": "寄友",
        "id": "37e00671-0617-4ae8-909c-642a8f9d4897"
    },
    {
        "author": "释永颐",
        "paragraphs": [
            "蘼芜香散楚江头，湘竹丛边泪不收。",
            "莫把朱丝写离恨，夜深帘外鬼神愁。"
        ],
        "title": "听琴",
        "id": "79aa5375-3222-4e2f-914a-ed3134506eb4"
    },
    {
        "author": "释永颐",
        "paragraphs": [
            "落日重云下，哀哀闻子规。",
            "荆玉化为土，湘泪摧空枝。",
            "彼禽复何怨，岁岁号春时。",
            "春风自无情，众芳日夜衰。",
            "冉冉无终极，哀乐徒尔为。",
            "睇彼川上流，浩荡无前期。"
        ],
        "title": "咏怀",
        "id": "1c0e1ec3-da7b-4bfa-92e7-eb9a59180027"
    },
    {
        "author": "释永颐",
        "paragraphs": [
            "野外苔矶好，孤舟未可抛。",
            "碧溪沿谷口，晴柳护塘坳。",
            "波静鱼吹沫，林深鹊隠巢。",
            "轻云障暖日，闲思渺春郊。"
        ],
        "title": "春日泛舟",
        "id": "2d431f11-06e7-4ffc-9e68-4ecee9c922e2"
    },
    {
        "author": "释永颐",
        "paragraphs": [
            "兀坐转流光，见尔庭心草。",
            "亭亭花未开，靡靡叶先老。",
            "潜荄几化萤，芳蕤暂妍好。",
            "悁虑果徒劳，吾言非计早。"
        ],
        "title": "庭心草",
        "id": "1cbc0eb0-3fde-4013-873d-892a5020f720"
    },
    {
        "author": "释永颐",
        "paragraphs": [
            "古来歌舞者，乐极总幽沈。",
            "山鬼昼无影，春禽歌好音。",
            "梨园虚宝閟，玉树慢荒淫。",
            "一曲烟萝外，伤哉悲乐心。"
        ],
        "title": "山乐官",
        "id": "d7ed1fd2-9819-436d-8f09-a0a2c40d6b75"
    },
    {
        "author": "释永颐",
        "paragraphs": [
            "梅花树下春风静，苔荒荠老围春井。",
            "山翁汲泉来点茶，触残花下玲珑影。"
        ],
        "title": "过青芝村观晚梅",
        "id": "17a02562-ff24-4eaf-83a0-9f0c45c3c89d"
    },
    {
        "author": "释永颐",
        "paragraphs": [
            "溪行逢雪后，明月照孤身。",
            "夜榜闻烟艇，春耕见穑人。",
            "早梅容易落，征路往来频。",
            "应感随阳雁，年年度柳津。"
        ],
        "title": "送别韶溪权上人",
        "id": "02473ee5-8512-4941-adb1-77cd7ccbd47d"
    },
    {
        "author": "释永颐",
        "paragraphs": [
            "鬰罗天上挹星躔，拾羽编衣汎碧莲。",
            "长笛乱吹明月夜，秋风濯足太湖边。"
        ],
        "tags": [
            "太湖"
        ],
        "title": "松陵答友人",
        "id": "ccd4d237-0ef0-4b8f-8dbd-7ce1859d24bb"
    },
    {
        "author": "释永颐",
        "paragraphs": [
            "遥忆荒阶碧藓生，木兰露重滴归情。",
            "秋山松桂皆森爽，夜馆星河几晦明。",
            "溪色乍凉双鹭下，雨声才绝一蝉鸣。",
            "经房旧掩青枫老，此夜无人月影清。"
        ],
        "title": "忆旧隠付柔上人",
        "id": "2b96e178-838c-4032-b8c3-4f3c2c8a5530"
    },
    {
        "author": "释永颐",
        "paragraphs": [
            "空生久不来，端居常掩室。",
            "缅怀旧林社，泉壑翳清密。",
            "古凤閟灵音，野竹无花实。",
            "动植皆营营，忘言消永日。"
        ],
        "title": "寄凤山满上人",
        "id": "e72539b0-fc98-480d-ade2-48f7db65c0d1"
    },
    {
        "author": "释永颐",
        "paragraphs": [
            "芳草萋迷征骑归，且依张负入书帷。",
            "家园懒记闲花草，蔬豆重甘旧藿葵。",
            "崔颢能吟有陈迹，祢衡作赋想当时。",
            "才能往往为身累，好读渊明饮酒诗。"
        ],
        "title": "周令自江夏归郜溪",
        "id": "671f50f1-2d12-4368-8f55-6f151d70becf"
    },
    {
        "author": "释永颐",
        "paragraphs": [
            "松鸣山欲浮，昨夜春风过。",
            "晓户启晴光，早鶑啼一个。"
        ],
        "title": "春至  其一",
        "id": "31aed18f-51e1-42bf-9055-6015b1cb32e4"
    },
    {
        "author": "释永颐",
        "paragraphs": [
            "朝吟还自酬，暮吟还自酢。",
            "年光整整来，山房人亦乐。"
        ],
        "title": "春至  其二",
        "id": "8de5ec8a-5afd-42a3-9999-f3fc869eabcf"
    },
    {
        "author": "释永颐",
        "paragraphs": [
            "四叶及王游，共家原坂岭。",
            "岁摘建溪春，争先取晴景。",
            "大窠有壮液，所发必奇颖。",
            "一朝团焙成，价与黄金逞。",
            "吕侯得乡人，分赠我已幸。",
            "其赠几何多，六色十五餠。",
            "每餠包青蒻，红签缠素檾。",
            "屑之云雪轻，啜已神魄惺。",
            "会待佳客来，侑谈当昼永。"
        ],
        "title": "吕晋叔著作遗新茶",
        "id": "7b7e4450-3e8b-44fe-9e57-f209adc6308b"
    },
    {
        "author": "释永颐",
        "paragraphs": [
            "春色都将付海棠，羣仙会处锦屏张。",
            "约斋妙出春风手，子美无情为发扬。"
        ],
        "title": "游张园观海棠戏作",
        "id": "1baa99dc-b5cf-4c1c-b1d6-45b08dd2c0a8"
    },
    {
        "author": "释永颐",
        "paragraphs": [
            "蜀妃夜谒紫虚皇，玉凤差参促晓妆。",
            "讌罢瑶台魂未醒，臙脂脸上白云香。"
        ],
        "title": "雪中海棠",
        "id": "0c5d49fe-c9ba-45b9-bee5-3354c092830f"
    },
    {
        "author": "释永颐",
        "paragraphs": [
            "跣足曾穿古洞，衲衣挂在长松。",
            "一别烟霄十载，夜来梦入西峯。"
        ],
        "title": "夏夜怀洞霄  其一",
        "id": "ef0518a7-14df-4c3a-b0c3-96b337f99768"
    },
    {
        "author": "释永颐",
        "paragraphs": [
            "凉夜宛游清境，归时尚爱攀松。",
            "回首云烟满目，尽遮九锁寒峯。"
        ],
        "title": "夏夜怀洞霄  其二",
        "id": "41f46e94-3338-49ac-83eb-81675ec8745b"
    },
    {
        "author": "赵葵",
        "paragraphs": [
            "城荒叶落风飕飕，淮水茫茫古渡头。",
            "回首不堪行乐地，黄花点点是离愁。"
        ],
        "title": "荒城",
        "id": "e549439c-0ba4-4d3c-86c5-635769609e5b"
    },
    {
        "author": "赵葵",
        "paragraphs": [
            "檀板且教停，花娇不耐惊。",
            "日融鶑语滑，风软蝶身轻。",
            "缕篆销春昼，游丝弄晚晴。",
            "谁家杨柳院，笑语杂棋声。"
        ],
        "title": "春  其一",
        "id": "fd951f75-63d9-442c-a5eb-d4fc50b05abd"
    },
    {
        "author": "赵葵",
        "paragraphs": [
            "绿竹移阴抹画墙，倚栏红药殿春光。",
            "风开帘幙催香篆，坐听鶑声春昼长。"
        ],
        "title": "春  其二",
        "id": "dbc96c7a-82ae-49cc-811d-1e44b8cbc54e"
    },
    {
        "author": "赵葵",
        "paragraphs": [
            "点点残红缬燕泥，画堂春暖日初迟。",
            "绿杨影里鶑声碎，正是南窗梦觉时。"
        ],
        "title": "春  其三",
        "id": "274593c5-91b7-4da5-97ed-96972c74293d"
    },
    {
        "author": "赵葵",
        "paragraphs": [
            "载酒寻春二月天，子规啼破绿杨烟。",
            "日斜醉倚秋千柱，石上桃花红欲然。"
        ],
        "title": "春游",
        "id": "7253da2d-858f-4661-95fe-eb0782375679"
    },
    {
        "author": "赵葵",
        "paragraphs": [
            "院宇沈沈雨四垂，博山香断未多时。",
            "驱除春事风姨怨，贴水新荷又满池。"
        ],
        "title": "初夏  其一",
        "id": "791206ad-3111-46b2-9d7f-83e3a34d6426"
    },
    {
        "author": "赵葵",
        "paragraphs": [
            "梅子留酸溅齿牙，芭蕉分绿映窗纱。",
            "日高睡起无情思，闲看儿童捉柳花。"
        ],
        "tags": [
            "儿童",
            "夏天"
        ],
        "title": "初夏  其二",
        "id": "7c0a9f40-5e09-4118-8d79-358c8ba728fb"
    },
    {
        "author": "赵葵",
        "paragraphs": [
            "樱笋方夭麦报秋，梅黄雨过水平畴。",
            "春归欲带春风韵，枝上一声黄栗留。"
        ],
        "title": "初夏  其三",
        "id": "f18b31fc-25e9-4124-a3cf-c9e1e6fba36e"
    },
    {
        "author": "赵葵",
        "paragraphs": [
            "翡翠帘开舞袖轻，寒星万点下蓬瀛。",
            "清尊对月酌不已，也向蓬窗坐到明。"
        ],
        "title": "上元",
        "id": "8912fbe4-8988-42ac-bf34-9d73ea0ad9a4"
    },
    {
        "author": "赵葵",
        "paragraphs": [
            "春草平芜烟雨迷，秋千寂寞旧园池。",
            "江南也是东风恶，花骨经寒瘦不支。"
        ],
        "title": "春寒",
        "id": "9a42a900-8d87-4a8c-bb78-b97ebc631be2"
    },
    {
        "author": "赵葵",
        "paragraphs": [
            "酒力欺寒浅，心清睡较迟。",
            "梅花擎雪影，和月度疏篱。"
        ],
        "title": "雪夜",
        "id": "fce7fe0a-bbce-414c-981d-2c6fcf5a290a"
    },
    {
        "author": "赵葵",
        "paragraphs": [
            "人乐清明三月天，也随人赏万花园。",
            "偷闲把酒簪花去，不似儿童笑语喧。"
        ],
        "title": "赏花  其一",
        "id": "e9f4659c-e77d-4da4-a42b-fa755cb09115"
    },
    {
        "author": "赵葵",
        "paragraphs": [
            "昨日新园去看花，路边郎女阿谁家。",
            "香车宝马相追逐，笑语归来日未斜。"
        ],
        "title": "赏花  其二",
        "id": "73ffe6ee-b2ee-4133-801e-67dae3d19ba1"
    },
    {
        "author": "赵葵",
        "paragraphs": [
            "他乡桃李为谁栽，逗晓轻红带露开。",
            "一夜风姨妬颜色，落花无数点苍苔。"
        ],
        "title": "落花",
        "id": "ac70e53c-d81c-4a87-ab98-2e03a5c6ab01"
    },
    {
        "author": "赵葵",
        "paragraphs": [
            "匼匝新园一径通，荷经霜尽野塘空。",
            "桃花错认东风暖，却与芙蓉鬭小红。"
        ],
        "title": "十月见桃",
        "id": "2b7de5ba-444a-4f0b-ae21-92bc63ea2f06"
    },
    {
        "author": "赵葵",
        "paragraphs": [
            "落拓山园载酒来，江梅含雪倚春台。",
            "黄花无藉秋光老，犹自离披带雨开。"
        ],
        "title": "十月见菊",
        "id": "721598ef-ec20-47be-b33b-b6c9e594ea01"
    },
    {
        "author": "赵葵",
        "paragraphs": [
            "玉龙昨夜起天涯，晓看团花一尺围。",
            "莫放妆台帘卷上，怕惊钗畔宝鸾飞。"
        ],
        "title": "雪",
        "id": "fbea147c-d25b-4589-b147-57cd633d79cc"
    },
    {
        "author": "赵葵",
        "paragraphs": [
            "白鸟冲烟去，山僧渡水来。",
            "竹篱茅舍外，忽见野梅开。"
        ],
        "title": "郊野",
        "id": "d01448a5-52fc-467d-9590-82a8faae8890"
    },
    {
        "author": "赵葵",
        "paragraphs": [
            "霜清月冷雁声秋，今古江流不尽愁。",
            "风卷芦花漫雪里，夜深鼓櫂落汀洲。"
        ],
        "title": "江行",
        "id": "ce82b965-e580-4fbb-bbff-87258c43d79e"
    },
    {
        "author": "赵葵",
        "paragraphs": [
            "雨过平芜带落晖，芦花飘泊点征衣。",
            "舟人忽报东风急，万斛龙骧喷雪飞。"
        ],
        "title": "舟  其一",
        "id": "bd8256a3-a647-4f5d-b089-b493388f19bb"
    },
    {
        "author": "赵葵",
        "paragraphs": [
            "橹声伊轧下滩来，惊起沙鸥去又回。",
            "小艇暂停曲江浒，推篷和雪看寒梅。"
        ],
        "title": "舟  其二",
        "id": "f4b1ab1c-f723-4b77-91d8-56b85393d9fd"
    },
    {
        "author": "赵葵",
        "paragraphs": [
            "鼓櫂过前湾，推篷破旅颜。",
            "山回流水转，烟逐晓云闲。"
        ],
        "title": "舟  其三",
        "id": "769f8de9-b87c-46c3-b886-add197b607fd"
    },
    {
        "author": "赵葵",
        "paragraphs": [
            "等闲携酒上南楼，楼占东州古渡头。",
            "翼瓦拂天翔碧凤，危栏隠雾锁苍虬。",
            "湖山环据三吴会，江汉雄吞四蜀流。",
            "醉里浩歌天地阔，橹声摇月上汀洲。"
        ],
        "title": "楼",
        "id": "cc79fe32-3694-4903-b3de-7a28e24d32f1"
    },
    {
        "author": "赵葵",
        "paragraphs": [
            "古木萧森映绿苔，嵯峨楼阁倚天开。",
            "山僧不问朝天客，自注冰泉浸野梅。"
        ],
        "title": "寺  其一",
        "id": "c0d58cbd-6832-42be-a27b-9d7b04a6b97e"
    },
    {
        "author": "赵葵",
        "paragraphs": [
            "溪绕青山山绕溪，溪山胜处只僧知。",
            "云闲古木禅关静，不到禅关又几时。"
        ],
        "title": "寺  其二",
        "id": "0098c23b-9db4-46c8-9882-ec283b1331f7"
    },
    {
        "author": "赵葵",
        "paragraphs": [
            "须知造物元无物，刚被花光强造端。",
            "认得色空都是幻，南枝非暖北枝寒。"
        ],
        "title": "墨梅",
        "id": "d1311534-fcb6-411d-9538-e976d868798e"
    },
    {
        "author": "赵葵",
        "paragraphs": [
            "一犁春雨足生涯，黍稷桑麻已满畧。",
            "只愿今年风景好，村村社酒乐农家。"
        ],
        "title": "丰年",
        "id": "ca793585-2d26-4ba8-9f1b-54edb8b2c385"
    },
    {
        "author": "赵葵",
        "paragraphs": [
            "夜深梅印横窗月，纸帐魂清梦亦香。",
            "莫谓道人无一事，也随疏影伴寒光。"
        ],
        "title": "梅花",
        "id": "64a1fcdb-49ea-4a2e-bfdc-63117d1a1585"
    },
    {
        "author": "赵葵",
        "paragraphs": [
            "芍药殿春春几许，帘幙风轻飞絮舞。",
            "昨宵酒醉玉楼春，一声画角吹残雨。"
        ],
        "title": "芍药",
        "id": "a2a64a72-4bdb-45ef-9990-fff643d526e4"
    },
    {
        "author": "赵葵",
        "paragraphs": [
            "依依杨柳已藏鸦，风度鶑声到碧纱。",
            "洗尽春光连夜雨，海棠赢得两三花。"
        ],
        "title": "海棠",
        "id": "d3b67194-5f34-456e-b7df-3bcf6dd469e2"
    },
    {
        "author": "赵葵",
        "paragraphs": [
            "谁家有女腰如束，双眸剪水肌凝玉。",
            "褪红香汗湿鲛绡，低压娇花鬓云绿。",
            "春光潋滟春昼长，春风扑面春花香。",
            "一声环珮鸣丁当，自临鸾镜匀新粧。"
        ],
        "title": "桃木",
        "id": "41829d9b-8ce0-4181-9a85-4a0b1935d88d"
    },
    {
        "author": "赵葵",
        "paragraphs": [
            "黄花照眼又经秋，山自青青江自流。",
            "多谢龙头鳌禁客，年年把酒到江楼。"
        ],
        "title": "菊花",
        "id": "c59ac8aa-ffc5-4384-b9ae-dc8d1e8004e0"
    },
    {
        "author": "赵葵",
        "paragraphs": [
            "三月名园草色青，梦回犹听卖花声。",
            "春光不管人憔悴，飞絮纷纷弄晚晴。"
        ],
        "title": "柳花",
        "id": "af70dac0-acaf-4081-91e9-53df29fcb41d"
    },
    {
        "author": "赵葵",
        "paragraphs": [
            "一抹轻烟隔小桥，新篁摇翠两三梢。",
            "惜春不觉归来晚，花压重门带月敲。"
        ],
        "title": "竹  其一",
        "id": "4b18e11c-8d18-4a63-948a-0fb3340982cc"
    },
    {
        "author": "赵葵",
        "paragraphs": [
            "风竹萧萧梧叶黄，相思寸寸断人肠。",
            "一声塞管来何处，鴈带秋声入故乡。"
        ],
        "title": "竹  其二",
        "id": "40ab7626-c946-4868-b0f0-d9e0cf206d3f"
    },
    {
        "author": "赵葵",
        "paragraphs": [
            "丽谯岧峣壮城关，万里关河归目睫。",
            "雨余渔钓玉奁开，烟生芙蓉翠屏列。",
            "吴头楚尾二十秋，满耳絃歌声未绝。",
            "不才滥缀鸳鹭行，夜梦时还许归谒。",
            "萧晨振策来翠微，母怜吾儿倍怡悦。",
            "昔偕汝父居是邦，旧事辛苦为儿话。",
            "星星鹤发簪霞冠，笑者朱衣拥金节。",
            "一门和气皆君恩，恩与天同酬未得。",
            "生平区区忠孝心，岁晚愿为松与柏。",
            "可怜清赏属登临，风景不殊人事别。",
            "徘徊徙倚十二阑，啸声吹上梅梢月。"
        ],
        "title": "秋浦楼",
        "id": "8947f65f-720c-4d75-8b8f-71c73f707556"
    },
    {
        "author": "赵葵",
        "paragraphs": [
            "古木森森映碧苔，嵯峨楼阁倚天开。",
            "山僧不问朝天客，自注冰泉浸野梅。"
        ],
        "title": "惠山寺",
        "id": "265c6061-2081-4e38-86f4-2481ca22ec47"
    },
    {
        "author": "赵葵",
        "paragraphs": [
            "白首辞廊庙，投闲濑水隈。",
            "因观贞女传，深仰谪仙才。",
            "击漂名犹在，沉渊事可哀。",
            "清魂招不得，偷俗挽教回。",
            "直笔遗青史，□矶锁绿苔。",
            "凭将一杯酒，浇向浪花堆。"
        ],
        "title": "贞义女咏",
        "id": "0aba1da0-b753-419e-ab2b-7f89830f629a"
    },
    {
        "author": "赵葵",
        "paragraphs": [
            "祝融万仞拔地起，欲见不见青霄里。",
            "山翁爱山不肯去，为山醉卧松根底。",
            "家童寻著不敢惊，沉吟恐怕山翁嗔。",
            "梦回抖擞下山去，一径萝月松风清。"
        ],
        "title": "祝融峰",
        "id": "64a647c9-743e-4251-a2af-1bb389eef160"
    },
    {
        "author": "赵葵",
        "paragraphs": [
            "万里黄云冻不飞，碛烟烽火夜深微。",
            "胡儿移帐寒笳绝，云路时闻探马归。"
        ],
        "title": "荒城  其一",
        "id": "07d5004e-8dcf-4b50-94b2-03f73e644b6c"
    },
    {
        "author": "赵葵",
        "paragraphs": [
            "乌桓城下雨初晴，紫菊金莲漫地生。",
            "最爱多情白翎雀，一双飞近马边鸣。"
        ],
        "title": "荒城  其二",
        "id": "38221f8a-3778-4d2f-ae2c-a347002bf6c5"
    },
    {
        "author": "赵葵",
        "paragraphs": [
            "鸿传霜信入边州，目障烟尘昏戍楼。",
            "多少征夫南北恨，玉关人老玉关秋。"
        ],
        "title": "塞曲",
        "id": "37afb89d-2202-4f0e-a3c6-9e4d21be929d"
    },
    {
        "author": "赵葵",
        "paragraphs": [
            "人生南北与东西，几度云山几度溪。",
            "我亦欲归归未得，子规从此不须啼。"
        ],
        "title": "过小浆市",
        "id": "132ab072-3a83-49a6-a228-85344fe44a90"
    },
    {
        "author": "赵葵",
        "paragraphs": [
            "紫金千仞鬰崔嵬，四面惊涛卷雪堆。",
            "屹立中流天柱壮，高标双阙海门开。",
            "江流今古几分合，日月东西自往来。",
            "一览象山皆㟝嵝，不知身世是蓬莱。"
        ],
        "title": "题金山",
        "id": "0dd4bae9-6fba-461e-85a9-f1ab7eb64659"
    },
    {
        "author": "赵葵",
        "paragraphs": [
            "水亭四面朱阑绕，簇簇游鱼戏萍藻。",
            "六龙畏热不敢行，海波煎彻蓬莱岛。",
            "身眠七尺白虾须，头枕一枚红玛瑙。",
            "公子犹嫌扇力微，行人多在红尘道。"
        ],
        "title": "避暑水亭作",
        "id": "7b527433-f5a7-4b88-96ef-cf582eeda801"
    },
    {
        "author": "赵葵",
        "paragraphs": [
            "万里江山万里天，疏钟半夜落渔船。",
            "老来羨杀禅关客，一枕江声抱月眠。"
        ],
        "title": "赠石牛上人",
        "id": "a1112559-7f38-49f1-a83a-8de85debaa38"
    },
    {
        "author": "赵葵",
        "paragraphs": [
            "不问春归自放花。"
        ],
        "title": "句  其一",
        "id": "b2c3902d-4418-44a3-845e-ab42d6c2029f"
    },
    {
        "author": "赵葵",
        "paragraphs": [
            "多谢君恩好归去，夜来小泊小孤山。"
        ],
        "title": "句  其二",
        "id": "e190c126-94f6-4db0-b354-683da5a063da"
    },
    {
        "author": "陈元晋",
        "paragraphs": [
            "轩轩黄冠师，胄出水曹后。",
            "流风尚诗癖，圣处坐参透。",
            "褰裳红尘外，心赏山水秀。",
            "浑融入芒端，字字遗氛垢。",
            "云雾巧裁缝，冰雪工刻镂。",
            "编成着山巖，光怪射牛斗。"
        ],
        "title": "别玉笥何炼师  其一",
        "id": "180816f4-9c52-4033-aabe-b604e7be03e0"
    },
    {
        "author": "陈元晋",
        "paragraphs": [
            "诚斋已古人，文字上无古。",
            "云龙渺相从，传家有文武。",
            "异闻蕲一面，渴予心独苦。",
            "龙门快先登，羨子赏音遇。",
            "廖师抱长材，弥明吐奇语。",
            "牵联千载名，政以韩子序。",
            "君从萧滩来，我向赣水去。",
            "饥驱我漫出，可耐尘土污。",
            "云山固招君，底事闯城府。",
            "秋凄君且归，我行方出户。",
            "稻粱亦何味，茯苓自堪煮。",
            "何时扣白云，借我一坐具。"
        ],
        "title": "别玉笥何炼师  其二",
        "id": "18804fc3-4670-47ad-b929-65d08b351dfe"
    },
    {
        "author": "陈元晋",
        "paragraphs": [
            "吾敬林隠君，终老梅花乡。",
            "孤山足佳处，不愿白玉堂。",
            "古来贫贱交，富贵渠相忘。",
            "岁寒谁古心，摇摇桃李场。"
        ],
        "title": "梅",
        "id": "7cf2fa91-07bb-4da9-81b7-559fff9e3bb6"
    },
    {
        "author": "陈元晋",
        "paragraphs": [
            "吾敬王子猷，傲俗独爱竹。",
            "行止必与俱，情义均骨肉。",
            "云龙求友心，上下亦相逐。",
            "彼哉绝彜伦，乃戒桑下宿。"
        ],
        "title": "竹",
        "id": "275ebbcd-9a2a-4b5f-8358-cb8534de4348"
    },
    {
        "author": "陈元晋",
        "paragraphs": [
            "晴峰膏秋容，远骑驻春脚。",
            "长风载之游，清月此旅酌。",
            "眼高天围小，语暖云气薄。",
            "神仙邂逅亲，导客以笙鹤。"
        ],
        "title": "游罗浮宝积寺  其一",
        "id": "424b7cb3-c456-4087-ba09-b1c69f6116e8"
    },
    {
        "author": "陈元晋",
        "paragraphs": [
            "半生梦罗浮，世事缚两脚。",
            "仙泉有谁何，生客那得酌。",
            "君诗挹其腴，水味从此薄。",
            "清游天所裁，望极南飞鹤。"
        ],
        "title": "游罗浮宝积寺  其二",
        "id": "b906fa4d-9a0e-4875-a49e-c76c0780ce98"
    },
    {
        "author": "陈元晋",
        "paragraphs": [
            "寒声战梧楸，风色岁行暮。",
            "谁念天涯人，貂裘敝尘土。",
            "一饱亦易营，局促良自苦。",
            "安得八骏蹄，驾言观玄圃。"
        ],
        "title": "有感",
        "id": "72414e94-e934-4f9d-a2f8-5722753de631"
    },
    {
        "author": "陈元晋",
        "paragraphs": [
            "南来佳山水，清淑如三吾。",
            "何必二水间，独有八境图。",
            "秀水饥可餐，清沦渴可𣂏。",
            "颉颃飞霞佩，簸弄明月珠。",
            "心闲鸥许知，日远鸿与徂。",
            "蓬窗苦局促，畧取山川娱。",
            "是间有意趣，逢人辄周诹。",
            "一舍两丛林，半点尘埃无。",
            "顿渐非二门，凡圣同一区。",
            "见佛心即了，迷者直非夫。",
            "冥心休外观，来此同僧趺。"
        ],
        "title": "和留粹中将游南华之什",
        "id": "631585ea-cafd-43a1-a32b-6181cb58306c"
    },
    {
        "author": "陈元晋",
        "paragraphs": [
            "更生青藜杖，长吉古锦囊。",
            "岂无芝兰馨，终少蒹葭霜。",
            "精深师友渐，磨琢金玉相。",
            "凛此宗姓杰，高掩汉与唐。"
        ],
        "title": "寿嬾庵赵先生十首  其一",
        "id": "bc8084d0-0f33-4935-bd06-9b0a30461069"
    },
    {
        "author": "陈元晋",
        "paragraphs": [
            "曩时吴畏斋，槃槃极宏毅。",
            "今时叶水心，表表负经济。",
            "公游二老间，圣处心独契。",
            "人物方眇然，甚矣夫子似。"
        ],
        "title": "寿嬾庵赵先生十首  其二",
        "id": "fa57f781-b7b6-4579-9c4a-4bb14cd7aa46"
    },
    {
        "author": "陈元晋",
        "paragraphs": [
            "皎皎畴昔心，睠焉本根计。",
            "一鸣惊万喑，独醒阅众醉。",
            "勇指非种锄，有胆竟成事。",
            "彼哉称国师，千载有余媿。"
        ],
        "title": "寿嬾庵赵先生十首  其三",
        "id": "efe87b72-933a-4234-824e-ae05f1b88334"
    },
    {
        "author": "陈元晋",
        "paragraphs": [
            "医国药万金，补衮线五色。",
            "谁令落江湖，刺史六百石。",
            "众万沟壑濒，援手公一力。",
            "平生富青州，关心岂官职。"
        ],
        "title": "寿嬾庵赵先生十首  其四",
        "id": "8d4c99b1-081c-4f57-bcb2-8eaa9c766746"
    },
    {
        "author": "陈元晋",
        "paragraphs": [
            "嘉师固秉彝，祥刑尽生德。",
            "惠文恣弹治，此意谁复识。",
            "雨露既天覆，刀剑亦俗革。",
            "活人不言功，所愿长我国。"
        ],
        "title": "寿嬾庵赵先生十首  其五",
        "id": "4238dfbe-9dcd-489f-9c4b-548d1ead1f6a"
    },
    {
        "author": "陈元晋",
        "paragraphs": [
            "王气鬰东南，兵尘莽关洛。",
            "事会岂有极，祇恐元气弱。",
            "折冲樽俎余，欠着一谔谔。",
            "如公胡不归，儒用鲁何削。"
        ],
        "title": "寿嬾庵赵先生十首  其六",
        "id": "81e0d76f-4ef3-4cfc-aa09-efd4fb805cb4"
    },
    {
        "author": "陈元晋",
        "paragraphs": [
            "垂弧正大夏，明炳肖火德。",
            "仙源毓英灵，帝赍扶社稷。",
            "恩波溢西江，酿作寿觞碧。",
            "一饮千斯年，福与宋无极。"
        ],
        "title": "寿嬾庵赵先生十首  其七",
        "id": "054cdb91-5bbd-4e9e-aaae-6c04313040a3"
    },
    {
        "author": "陈元晋",
        "paragraphs": [
            "书生栖大厦，燕贺媿无从。",
            "嵩高乏嘉颂，何以祝我公。",
            "一节贯岁寒，愿似南山松。",
            "下有千岁苓，尝许气味同。"
        ],
        "title": "寿嬾庵赵先生十首  其八",
        "id": "53fa4a68-22af-4bef-8a08-94a098f5f151"
    },
    {
        "author": "陈元晋",
        "paragraphs": [
            "开济平生学，忠精一寸心。",
            "时危添白发，意远寄清吟。",
            "河洛风埃满，江湖岁月深。",
            "眼明天柱壮，𤃩渌对渠斟。"
        ],
        "title": "寿嬾庵赵先生十首  其九",
        "id": "f1b7a252-3ccc-439b-a6b1-d8e3dc3dc973"
    },
    {
        "author": "陈元晋",
        "paragraphs": [
            "楚望环宗岳，湘源远派浯。",
            "山川钟气异，宇宙要贤扶。",
            "晚遍朱轩辙，春饶绿野腴。",
            "遥知初度日，歌舞沸重湖。"
        ],
        "title": "寿嬾庵赵先生十首  其一○",
        "id": "1176ae7b-1105-411b-ba97-aeacb50edfdf"
    },
    {
        "author": "陈元晋",
        "paragraphs": [
            "南来大艑凌空浮，卸帆试畧罗浮秋。",
            "胸中无机神仙喜，笔底光怪山灵愁。",
            "山泉夜作糟床滴，风松闪冉青旗色。",
            "招我三啜玻璃觥，峯头飞上八千尺。",
            "星微月壮海茫茫，蓬莱仙袂遥相望。",
            "铜龙夜吼风雾香，石桥跨空河汉长。",
            "千巖笙籁奏清曲，万树醴露如天浆。",
            "金鸦海底初刷翮，云拥扶桑一枝出。",
            "羣仙拍手叹绝奇，坐中相顾属谁笔。",
            "阿翁曾是夹日飞，公孙请赋五色日。"
        ],
        "title": "朱明洞天",
        "id": "ae369cd9-a02c-4c47-84ac-aa3e1431e513"
    },
    {
        "author": "陈元晋",
        "paragraphs": [
            "长年饭不足，背裂赤日中。",
            "忍饥不肯懒，辛苦求年丰。",
            "今秋幸一熟，天意亦惮穷。",
            "庶几债可了，或有余粟舂。",
            "团栾共妻子，糠粃一笑同。",
            "焚香答天赐，力作人何功。",
            "君不见前年三百青铜米一斗，又不见去年蕨根掘尽不充口。",
            "妻孥长恐不相守，敢拟如今苏息否。"
        ],
        "title": "田家谣",
        "id": "ef82253c-0e18-44c9-a811-9b200d53fac1"
    },
    {
        "author": "陈元晋",
        "paragraphs": [
            "蜀日曀曀风凄凄，有美人兮愁楚羁。",
            "白衣不来负佳节，士穷使我增歔欷。",
            "锦鞯屡踏秦关月，宝刀尚染健儿血。",
            "寻思往事玩浮云，目送孤鸿互明灭。",
            "醉乡广大无何有，无事唯当学犀首。",
            "不应来吊独醒魂，却嫌闲却持螯手。",
            "吾侪臭味草木同，但须多植寒花丛。",
            "遇花开时即重九，天岂教人樽屡空。"
        ],
        "title": "和冯眉州九日无酒韵",
        "id": "01a3ab9a-342f-49e7-b449-515288845e44"
    },
    {
        "author": "陈元晋",
        "paragraphs": [
            "君不见许旌阳，飞符走剑蛟龙降。",
            "一朝功行满仙籍，宝册金丹来帝旁。",
            "又不见孙思邈，玉函方出千金药。",
            "栖迟犹作地行仙，良以活人恩施博。",
            "要知天地德好生，鬼谋客邪胡由乘。",
            "有符有药解济世，此心即可通神明。",
            "桃椎耳孙乐虚静，符水能灵药能圣。",
            "呼雷麾电缚魑魅，二竖三彭俱听命。",
            "困者以醒病者苏，孳孳予岂为利图。",
            "梓人作室橐驼树，治民相国非殊涂。",
            "降魔要竖大法幢，起死要下黄昏汤。",
            "更频物色合谁属，请起江湖登庙堂。"
        ],
        "title": "赠符药朱道士",
        "id": "e3360f23-cf16-4e8a-a867-2f85d6ab6f99"
    },
    {
        "author": "陈元晋",
        "paragraphs": [
            "澹庵眼似坡仙高，眇视轩冕如秋毫。",
            "忠臣要作社稷计，那知平陆生风涛。",
            "当时盖亦轻余子，富贵转头真逝水。",
            "汗青不朽姓字香，百世闻风尚兴起。",
            "函关正要封泥丸，金陵王气开龙蟠。",
            "一书乞借尚方剑，搢绅环睨心为寒。",
            "要扶銮驾还都汴，鼎镬在前颜不变。",
            "低头办了著南冠，歛手笑还丞相板。",
            "飞鸢跕跕古锦山，气老益壮穷益坚。",
            "银河流空月照地，肺肝洞作冰玉看。",
            "缅怀坡仙亦大好，诗比离骚兴香草。",
            "持杯满满贺素娥，岭海百年逢二老。",
            "闻孙趾美德不贫，清文高节犹前人。",
            "何当佳话重拈出，只慙授简梁园客。"
        ],
        "title": "胡文昌和东坡子由彭城月诗并录澹庵新州以所和见示索和",
        "id": "58a4a668-58e7-4f79-bf4c-cb365b089c56"
    },
    {
        "author": "陈元晋",
        "paragraphs": [
            "春山懒妇忻昼眠，门前女伴邀采莲。",
            "含嚬行过寒烟浦，瞥上兰舟悄无语。",
            "寻花不见花深深，见花不折空愁心。",
            "停桡看花红更腻，却自低头照秋水。",
            "娟娟沙际月一痕，催归几棹菱歌喧。",
            "叶底忽逢花并蒂，折归月下乞郎看。"
        ],
        "title": "采莲",
        "id": "72a2a320-8de9-487e-8987-9a816acbe7b4"
    },
    {
        "author": "陈元晋",
        "paragraphs": [
            "纷纷市道交，翻覆云雨手。",
            "不如清风与明月，情分却于人耐久。",
            "夫君不受尘土污，湖上结茅谁与处。",
            "坐中只著风月我，有客敲门卿且去。",
            "凉生几席影沉杯，困眠醉舞相追陪。",
            "此时一笑真莫逆，中边洞彻无纤埃。",
            "须知个里非久计，时来携手青云里。",
            "蓬莱山顶广寒宫，放出清光满天地。"
        ],
        "title": "杨南仲寓湖",
        "id": "5f7b0804-08b0-4cee-8ab0-b85c39f97ff5"
    },
    {
        "author": "陈元晋",
        "paragraphs": [
            "东南之镇曰会稽，扶舆清淑拱帝畿。",
            "千巖万壑气盘礴，更有寿桧天与齐。",
            "托根后土阅千古，黛色苍皮天一柱。",
            "钟为人杰堪栋国，恰似嵩高降申甫。",
            "君侯胸中百万兵，年未四十俄专城。",
            "精神满腹秋水莹，谈笑两颊春风生。",
            "崎岖赣右三百里，蛟鳄垂涎波浪起。",
            "溯流张胆作风帆，信如王尊乃勇耳。",
            "脱畧边幅柔凶顽，解除苛娆绥创残。",
            "唤回和气豁氛祲，事有至难谈笑间。",
            "人口如碑沸传诵，帝曰吾徒得君重。",
            "天风吹下紫泥封，趣入班行作仪凤。",
            "大夫何以假守为，真除属厌民所期。",
            "虎头岌嶪要弹压，凝香森戟聊娱嬉。",
            "璇杓插子日南至，黄钟飞灰雷出地。",
            "崆峒春早梅已香，酿入黄堂寿觞里。",
            "醉来含笑看吴钩，龙光夜半干斗牛。",
            "关河北望令人老，忠臣心与天为谋。",
            "潢池正尔兵不弄，又说边尘时澒洞。",
            "筹边筦钥宁无人，知待人豪为国用。",
            "貂蝉冠高剑拄颐，丹青正与绿鬓宜。",
            "碧油幢下白羽扇，貔虎百万惟指麾。",
            "雍容传檄定三辅，颈缚单于归衅鼓。",
            "手扶銮驾还东都，宫殿千门总如故。",
            "摩挲与问金城柳，颇尝见有此举否。",
            "策勋饮至未央宫，腰下悬金印如斗。",
            "万年觞捧月氐头，虎拜稽首扬王休。",
            "功高福与宋无极，紫枢黄阁三千秋。"
        ],
        "title": "上姚赣州镛寿",
        "id": "1ed9fefb-2f3c-4195-b904-63bcda7e4a57"
    },
    {
        "author": "陈元晋",
        "paragraphs": [
            "水心吾师今昌黎，如椽巨笔光虹蜺。",
            "先公潜德粲碑版，却恨不识嵇中散。",
            "九苞五彩丹穴雏，不巢阿阁翔海隅。",
            "南来只影方自笑，天假之逢挹光耀。",
            "一寒顿坐春风温，贱子亦许扳龙门。",
            "子期九原不可叫，筝琶纷纷不同调。",
            "明公派自南轩来，祇今砥柱狂澜回。",
            "一麾两节岭南北，尽是周程旧敭历。",
            "书生彊附善类心，莫道冶跃非祥金。",
            "偶然短簿令公喜，上下云龙固其志。",
            "山谷昔见苏长公，自比小草依长松。",
            "牵联名字香闻素，未必今人不如古。"
        ],
        "title": "上刘计使",
        "id": "445d9cbe-0e19-426e-8483-e0eaa5342e3a"
    },
    {
        "author": "陈元晋",
        "paragraphs": [
            "鄮山东翼帝王州，使君来自白鹭洲。",
            "下车三月课最优，赋办不扰讼不留。",
            "哦诗卧阁政令修，和声上畅天畀休。",
            "六丁下执旱魃囚，蛮琛航远归怀柔。",
            "向来疮痏稍稍瘳，雨应六月如膏流。",
            "有禾双穗来西畴，观者喜气同春浮。",
            "老父再拜千骑头，此帝所赉非人求。",
            "三边未靖哀虔刘，向来根本虑甚周。",
            "安得卖剑都买牛，丰年一饱百不忧。",
            "转头西风催歛揫，鼠雀亦觉欢啾啾。",
            "更令北望烟燧收，铁衣更戍休葵丘。",
            "富民有诏封千秋，我生谁叹命不犹。",
            "黄鸡白酒相献酬，老翁市井儿嬉游。",
            "擎香仰祝十二旒，垂拱万年百禄遒。",
            "伟哉姬旦忠国谋，艰难民事陈嘉猷。",
            "仙人飞空白玉辀，霓旌来下风飕飕。",
            "手持五穟遗君侯，瑞图合命椽笔修。",
            "晋之东序方天球，连理木颂那得俦。",
            "午窗香篆销金虬，和公诗罢茶七瓯。"
        ],
        "title": "和胡文昌嘉禾篇",
        "id": "821c51eb-6640-420a-ad72-6b2f54ba9928"
    },
    {
        "author": "陈元晋",
        "paragraphs": [
            "今代汉宗英，如公不数人。",
            "清标高岳柱，和气蔼湘春。",
            "宣室思才子，甘泉欠侍臣。",
            "平生刘子政，晚节更精神。"
        ],
        "title": "代饯转运判官赵帑辖  其一",
        "id": "6ba7573c-d5cf-42aa-9fa0-eaeb8deac0fa"
    },
    {
        "author": "陈元晋",
        "paragraphs": [
            "憔悴湘滨客，怀哉有此逢。",
            "二星欣照映，三月惬游从。",
            "公事如羹沸，归心似酒醲。",
            "从今殊出处，别语且从容。"
        ],
        "title": "代饯转运判官赵帑辖  其二",
        "id": "1bd66f1d-46ad-4a52-9e4d-567697866e0a"
    },
    {
        "author": "陈元晋",
        "paragraphs": [
            "铁窗诗价远，应是到鸡林。",
            "修月有妙手，伴云无出心。",
            "调高追郢曲，意古和虞琴。",
            "触境勿多语，希声是大音。"
        ],
        "title": "和蔡铁窗韵",
        "id": "2102c4bb-1547-4424-95ba-57bd4479a0d8"
    },
    {
        "author": "陈元晋",
        "paragraphs": [
            "帆落榕根暮，禅扉半尚开。",
            "逢僧如旧识，问我几时来。",
            "潭静鸥眠稳，云深猿叫哀。",
            "篝灯看碑石，今古半苍苔。"
        ],
        "title": "峡山",
        "id": "59dfacee-e763-4dcf-a02f-a0cbc204464d"
    },
    {
        "author": "陈元晋",
        "paragraphs": [
            "暝色低平野，霜风放霁天。",
            "买杯逢竹所，索句立梅前。",
            "山曲云归寺，溪寒水带烟。",
            "茅簷听残雪，愁绝拥衾眠。"
        ],
        "title": "严陵市",
        "id": "93e1639e-1d0e-4534-b686-dd4bca9bbf0f"
    },
    {
        "author": "陈元晋",
        "paragraphs": [
            "手疏宜归十，心知昨梦非。",
            "鸿冥空费弋，鸥舞早知机。",
            "风急推潮落，云闲剩雨归。",
            "攀辕多少泪，海岸湿斜晖。"
        ],
        "title": "帅节留先生两年粤服氓獠安之一日疏十宜归欲袖手板还丞相言者犹不之置上命以厘廷之禄解印东归门生临川陈元晋援后山送坡仙故事至惠之海丰而别作诗四章云  其一",
        "id": "f4e5129b-2785-4067-be40-f2e565551cff"
    },
    {
        "author": "陈元晋",
        "paragraphs": [
            "描画终无说，归来岂不荣。",
            "事难工拙较，我自去留轻。",
            "过眼风波恶，悬空日月明。",
            "人生只恁是，孤鹤九臯声。"
        ],
        "title": "帅节留先生两年粤服氓獠安之一日疏十宜归欲袖手板还丞相言者犹不之置上命以厘廷之禄解印东归门生临川陈元晋援后山送坡仙故事至惠之海丰而别作诗四章云  其二",
        "id": "ce5eec28-141d-4220-b094-6a9b3d5ac05a"
    },
    {
        "author": "陈元晋",
        "paragraphs": [
            "拙无谐俗韵，老眼独相奇。",
            "寒谷迟春到，东风尽日吹。",
            "身将三尺律，心不一毫欺。",
            "公与梅花外，南来谁我知。"
        ],
        "title": "帅节留先生两年粤服氓獠安之一日疏十宜归欲袖手板还丞相言者犹不之置上命以厘廷之禄解印东归门生临川陈元晋援后山送坡仙故事至惠之海丰而别作诗四章云  其三",
        "id": "6a0e7dfa-0791-4003-8313-af13fd587e4b"
    },
    {
        "author": "陈元晋",
        "paragraphs": [
            "木种十年计，苓培千岁根。",
            "三生疑宿植，九殒志酬恩。",
            "远送竟须别，百怀难具论。",
            "任安穷自分，义不辱公门。"
        ],
        "title": "帅节留先生两年粤服氓獠安之一日疏十宜归欲袖手板还丞相言者犹不之置上命以厘廷之禄解印东归门生临川陈元晋援后山送坡仙故事至惠之海丰而别作诗四章云  其四",
        "id": "623860f0-443f-4382-a3be-7ebb046a5364"
    },
    {
        "author": "陈元晋",
        "paragraphs": [
            "丙年同佐牧，相与最情亲。",
            "乘月登楼夜，随风步屧春。",
            "报来升转速，归去召除新。",
            "一剑旧肝胆，持将问大钧。"
        ],
        "title": "饯余倅鼎叟官满东归",
        "id": "259063db-e367-48c6-a835-2a86f473d02a"
    },
    {
        "author": "陈元晋",
        "paragraphs": [
            "鼓钟灯火后，袖手过栏干。",
            "素月空中寂，踈星竹里看。",
            "溪毛行步湿，潭影古心寒。",
            "此意我方适，亭亭夜未残。"
        ],
        "title": "晚步",
        "id": "ab665832-6e8c-4237-9c44-3e597767f69e"
    },
    {
        "author": "陈元晋",
        "paragraphs": [
            "严陵耕钓处，清淑故依然。",
            "楼馆危临水，人烟近倚天。",
            "客行桑下路，晨垦岭头田。",
            "迟我风帆便，津头更觅钱。"
        ],
        "title": "过桐庐县",
        "id": "2d760423-05e5-4c4b-8209-1a13cb2ab581"
    },
    {
        "author": "陈元晋",
        "paragraphs": [
            "帘卷虚堂晓，儿童笑语譁。",
            "恍疑开月窟，浑是散天花。",
            "竹里闻清响，江边看玉槎。",
            "访梅乘好兴，著屐过邻家。"
        ],
        "title": "雪作",
        "id": "06076720-9bab-4ac6-96df-daa31d2e1f1b"
    },
    {
        "author": "陈元晋",
        "paragraphs": [
            "风流耆旧传，悃愊静无华。",
            "来重青油幙，归乘皂盖车。",
            "离筵倾柏叶，客路看梅花。",
            "闻有南来信，门前迓骑譁。"
        ],
        "title": "送邓帅参文举得南雄守归",
        "id": "4a83c22d-8bc6-476d-98ef-fbf214c24164"
    },
    {
        "author": "陈元晋",
        "paragraphs": [
            "忽雨干坤变，将秋气候宽。",
            "林亭欣濯濯，柳岸渺漫漫。",
            "一饭饱无那，连村枕可安。",
            "举觞属明月，急雨放云端。"
        ],
        "title": "雨后  其一",
        "id": "7ef60282-9cd1-4271-a5a9-2f51c4199818"
    },
    {
        "author": "陈元晋",
        "paragraphs": [
            "一雨郊原足，神功不作难。",
            "向知天道迩，今幸物情安。",
            "童稚沾衣走，人家傍户看。",
            "翻令五六月，春意转江干。"
        ],
        "title": "雨后  其二",
        "id": "c30b4641-7eca-4396-ab60-3abe3fae7b4c"
    },
    {
        "author": "陈元晋",
        "paragraphs": [
            "六月乃有此，丰年定可书。",
            "真成天雨粟，到处水成渠。",
            "䆉䅉香连亩，污邪载满车。",
            "所忻同一饱，未用叹无鱼。"
        ],
        "title": "喜雨",
        "id": "13e8d16f-432a-44cf-a4b6-75a729239ed4"
    },
    {
        "author": "陈元晋",
        "paragraphs": [
            "方客戎幢右，俄旌墓道傍。",
            "堂虚空老桂，星冷落魁芒。",
            "留世程文样，传家奏稿香。",
            "乡评偕李谢，虽死有幽光。"
        ],
        "title": "挽饶武博二首  其一",
        "id": "051764ef-7cb5-425d-a3e5-2a97498af6d2"
    },
    {
        "author": "陈元晋",
        "paragraphs": [
            "内集侪甥舅，同登齿弟兄。",
            "忘年情好密，开口肺肝倾。",
            "恍尔同醒醉，伤哉隔死生。",
            "朔风吹老泪，哀些不成声。"
        ],
        "title": "挽饶武博二首  其二",
        "id": "9b9bfca6-0e3b-40ab-ac8f-ecee85e4f6f0"
    },
    {
        "author": "陈元晋",
        "paragraphs": [
            "国事须才急，如公亦古人。",
            "江淮老麾节，俎豆哭军民。",
            "图忆筹边旧，官传结绶新。",
            "朔风吹老泪，泉路湿寒燐。"
        ],
        "title": "代挽寺丞吴公",
        "id": "84bc5648-72db-43d2-8aea-41ffda32c218"
    },
    {
        "author": "陈元晋",
        "paragraphs": [
            "谈天多巧中，名在士夫间。",
            "行遍西江路，来游南岳山。",
            "病侵心绪懒，穷惯面皮顽。",
            "莫说功名事，禄书从卷还。"
        ],
        "tags": [
            "衡山"
        ],
        "title": "赠欧阳承务",
        "id": "3be7b79e-e3be-4454-9139-120b017533c4"
    },
    {
        "author": "陈元晋",
        "paragraphs": [
            "九京嗟已矣，今吏孰如君。",
            "律己严三尺，活人宽一分。",
            "清名寒蜀雪，嘉诵蔼南云。",
            "杉柏风凄切，黄陂原上坟。"
        ],
        "title": "挽德庆涂守二首  其一",
        "id": "be56530c-3dfe-405f-bdd8-41a9df54c2d3"
    },
    {
        "author": "陈元晋",
        "paragraphs": [
            "乡枌生也晚，岭外偶同寅。",
            "齿我子姪行，情如兄弟亲。",
            "不嫌同幕辩，要作一州春。",
            "满涧多题字，回头更怆神。"
        ],
        "title": "挽德庆涂守二首  其二",
        "id": "bb230aea-09f6-40e8-bd59-e3b42f4acc6c"
    },
    {
        "author": "陈元晋",
        "paragraphs": [
            "大海漫天驾叶舟，来登中阁问仙游。",
            "泉声急泻三更雨，云气深藏六月秋。",
            "雾湿中天龙出洞，日腾沧海蜃收楼。",
            "禅床静数愔愔息，身在清都最上头。"
        ],
        "title": "题罗浮山中阁",
        "id": "e86f37a5-96de-418e-a385-f2ef059fd630"
    },
    {
        "author": "陈元晋",
        "paragraphs": [
            "人间寒信到阶蛩，天外清商入井桐。",
            "孤馆无人同夜月，长年作客又秋风。",
            "想君局促重帘底，似我栖迟逆旅中。",
            "何事人生苦拘束，得闲来此一樽同。"
        ],
        "title": "七月初十夜对月呈留粹中",
        "id": "01b70653-ed07-4d00-9a2b-d34716946769"
    },
    {
        "author": "陈元晋",
        "paragraphs": [
            "南州胜观越王台，天与诗人醉眼开。",
            "云漠漠边蕃路远，水茫茫处海潮回。",
            "人家一半藏烟树，往事千重问石苔。",
            "料得清秋尤好在，一樽重约月明来。"
        ],
        "title": "越王台",
        "id": "e8b5009f-aaa2-44e2-a7d5-573e71bd420e"
    },
    {
        "author": "陈元晋",
        "paragraphs": [
            "袖中光焰吐青蛇，献策军门鬓未华。",
            "岂是轻身探虎穴，要将赤手拔鲸牙。",
            "向来笔研浑无力，此去功名正未涯。",
            "小试柳营新号令，六花排阵寂无譁。"
        ],
        "title": "庆涂权尉三首  其一",
        "id": "1594abe9-a50a-4a4a-835a-05efe43e8b30"
    },
    {
        "author": "陈元晋",
        "paragraphs": [
            "岁月遒于赴壑蛇，功名政要及年华。",
            "平淮犹自须裴度，钓渭那能老子牙。",
            "舞袖巧悬嫌地褊，酒杯相属记天涯。",
            "期君酣战秋风里，鼓率衔枚阵不譁。"
        ],
        "title": "庆涂权尉三首  其二",
        "id": "30f2b1d1-8035-49df-b4a1-ddf72262ab24"
    },
    {
        "author": "陈元晋",
        "paragraphs": [
            "朝忧猛虎夕长蛇，吊战场文忆李华。",
            "自笑病来宽带眼，那能老去植幢牙。",
            "如君政合登东阁，顾我惟堪老北涯。",
            "宾主秋风南浦路，旗铃好听捷音譁。"
        ],
        "title": "庆涂权尉三首  其三",
        "id": "8df0e435-f3a7-4f44-b303-91616ac89a95"
    },
    {
        "author": "陈元晋",
        "paragraphs": [
            "路入烟萝杳霭中，良宵一笑美人同。",
            "壶觞尽揽平湖月，絃管时飘别岸风。",
            "三宿未忘缘境胜，一灯相对坐诗穷。",
            "姓名要共青山久，看取当年玉局翁。"
        ],
        "title": "王推官载酒来会于逍遥堂",
        "id": "b9cb5180-415b-4dd1-9bdd-5bece67ae565"
    },
    {
        "author": "陈元晋",
        "paragraphs": [
            "精祈三日竟成霖，一瓣心香格帝歆。",
            "苖若遂枯无此水，粟将暴贵涌于金。",
            "时方多垒农为急，公在三湘泽已深。",
            "自媿侏儒叨一饱，愿推德意答天心。"
        ],
        "title": "喜雨上项帅",
        "id": "cc99c750-3cf6-4277-afb3-267b801c6166"
    },
    {
        "author": "陈元晋",
        "paragraphs": [
            "僧夏分来一榻凉，爱莲更擅水云乡。",
            "露融初日敷朝采，雨卷凉飚送晚香。",
            "天女羣参青叶髻，水仙争护紫荷囊。",
            "一丝不挂根尘净，莫怪先生久覆觞。"
        ],
        "title": "李徽猷病后许赏莲而未酬小诗发一笑",
        "id": "6eeb3b2c-a717-4836-b08f-398a664ee784"
    },
    {
        "author": "陈元晋",
        "paragraphs": [
            "吊古谁翻楚些歌，百年陈迹怆怀多。",
            "春风草绿松根寺，夜雨灯寒窣堵波。",
            "老鹤旧曾陪杖履，闲鸥今尚护烟莎。",
            "凭君莫忆当时事，惆怅人间春梦婆。"
        ],
        "title": "和留少微丰湖怀坡仙韵",
        "id": "b071995c-43ee-4060-8b81-38d57a584db2"
    },
    {
        "author": "陈元晋",
        "paragraphs": [
            "古来传说驱蝗法，近岁惊闻田有蝗。",
            "无耐吏饕甘地恶，何辜民病重天殃。",
            "秋风要满扶犁望，夏日宁辞走檄忙。",
            "高廪更令无雀鼠，使星尸祝几炉香。"
        ],
        "title": "仓檄出惠阳督诸邑捕蝗",
        "id": "697dc26e-12f6-44a4-a48f-bb4437dd0e94"
    },
    {
        "author": "陈元晋",
        "paragraphs": [
            "蔡家亭子锦江涯，长约春风作岁华。",
            "拼却百年浑是醉，莫教一日不开花。",
            "称觞随获慈颜悦，问字时容客语譁。",
            "我若有园如个样，肯将双鬓抗风沙。"
        ],
        "title": "题新昌蔡尉比春园四时载酒亭",
        "id": "54966ead-2930-4a41-8189-8d20d664cff8"
    },
    {
        "author": "陈元晋",
        "paragraphs": [
            "松篁一径夹长蛇，云锦重重肃九华。",
            "长夏飞泉倾石眼，半空悬磴啄簷牙。",
            "要知酒兴并诗料，不在山巅即水涯。",
            "记取松间休喝道，山灵应怕俗声譁。"
        ],
        "title": "纪游再用前韵",
        "id": "64f253b9-dcf8-4484-9425-54b0ac2ddfb9"
    },
    {
        "author": "陈元晋",
        "paragraphs": [
            "暑涂明发正愁予，伫立风簷气不苏。",
            "拟戴星行方叱驭，谁驱雨至忽随车。",
            "岂怜行道暍欲死，直恐良苗涸且枯。",
            "早觉南来盐米贱，趁墟归去总欢呼。"
        ],
        "title": "过南安道中  其一",
        "id": "a7bac4b8-52f9-48c6-97d4-f1ae572949f2"
    },
    {
        "author": "陈元晋",
        "paragraphs": [
            "火乘金伏势方骄，天地围炉万物焦。",
            "那信炎蒸天六月，却闻优渥雨三朝。",
            "顿添秋思生庭树，颇觉春痕涨市桥。",
            "分我清风陪独夜，又愁明月渺难招。"
        ],
        "title": "过南安道中  其二",
        "id": "bdbd0516-fc70-4941-92af-5498fd0c1af1"
    },
    {
        "author": "陈元晋",
        "paragraphs": [
            "头衔清甚管仙都，吏责全无出有车。",
            "老去心情酬应懒，闲来亲友往还踈。",
            "每嗤人作囚山赋，莫劝侬通光范书。",
            "只把穷愁博强健，世间得失本乘除。"
        ],
        "title": "得主管仙都之命",
        "id": "bc32cc53-2866-4cac-ab58-193f832c1ce2"
    },
    {
        "author": "陈元晋",
        "paragraphs": [
            "筑场千步柳营东，樽俎精神坐折冲。",
            "星弹流空惊过鸟，霜蹄追电捷游龙。",
            "身轻鞍马人如画，胆落猩鼯穴已空。",
            "归去翠眉环玉帐，钗儿多乞锦缠红。"
        ],
        "title": "击毬口号戏陈统制",
        "id": "e049fb11-32c9-4b9e-aa86-ef68596bd390"
    },
    {
        "author": "陈元晋",
        "paragraphs": [
            "延年一印付闻孙，文采风流今尚存。",
            "生长见闻诚叟里，交游唱和澹庵门。",
            "苦思那有酸寒气，妙斲浑无斧凿痕。",
            "问子何为暗投璧，令吾端欲竖降旛。"
        ],
        "title": "题颜秀才夔诗编",
        "id": "97293336-7af6-4292-9d6f-08d8d06fdedd"
    },
    {
        "author": "陈元晋",
        "paragraphs": [
            "同时制锦七宗英，更有珠联五舜臣。",
            "瞩望诸贤皆邑最，和衷一语见情真。",
            "方时艰棘难为政，随事斟量可及民。",
            "缓急之中权阖辟，政须不失本心仁。"
        ],
        "title": "和项帅交帅印招十二邑令韵",
        "id": "43929fd0-8798-4f60-83b6-a6b1c52f54d6"
    },
    {
        "author": "陈元晋",
        "paragraphs": [
            "讵有陈平解久贫，共看眉案久如宾。",
            "从夫荣荷西清橐，承祖恪共南涧苹。",
            "玉树庭前双使节，金花天上九恩纶。",
            "绣衣彩服今非昔，忍见堂萱雪后春。"
        ],
        "title": "信国鲁夫人挽诗二首  其一",
        "id": "42ddfab4-4fcd-40ab-afcf-a594f2b31397"
    },
    {
        "author": "陈元晋",
        "paragraphs": [
            "曾是王珪坐上人，孰知孟母德无邻。",
            "长怀就养板舆日，一笑能回花县春。",
            "诗感棘风知痛苦，歌翻薤露亦酸辛。",
            "送车千两瑶塘路，奔走无从愧负薪。"
        ],
        "title": "信国鲁夫人挽诗二首  其二",
        "id": "9e3943a6-6828-403d-a141-5e2359c247ee"
    },
    {
        "author": "陈元晋",
        "paragraphs": [
            "佩璐骑麟返帝旁，屐痕所在尚芬芳。",
            "泉行地脉家家井，月到天心处处光。",
            "模范百年垂藻泮，蒸尝千古奉桐乡。",
            "教忠况有无穷泽，衮衮湘流一派长。"
        ],
        "title": "判府大帅督参宝谟户部先生持漕节来长沙继升帅守追惟平庵先生分教是邦越四十有九年而多士尊仰说服如一日廼市地立祠以慰士心祠成门下士陈某拜手稽首而诗之曰",
        "id": "a95158af-0cad-4960-ba5d-05fad886a58b"
    },
    {
        "author": "陈元晋",
        "paragraphs": [
            "山家境界无畦畛，住处随人意所便。",
            "涧汲巖栖忘世累，石耕畧种尽天年。",
            "时惊虎触柴扉月，长听鶑啼绿树烟。",
            "不信却无人种杏，知从何处觅神仙。"
        ],
        "title": "罗浮山多有道人倚嵚巖为室仅可容膝引泉贯其间以供烹濯凿山种豆人不满二亩可了岁计油然自得也为予言夜深月明时有虎触户山前后多黄鹂终日睍睆可爱与留粹中各赋诗",
        "id": "fa3bdf4c-f625-4624-9bc3-3c2cc02f2e86"
    },
    {
        "author": "陈元晋",
        "paragraphs": [
            "三年四过子陵台，老我风霜两鬓催。",
            "望见云山心已愧，梦登钓石眼为开。",
            "干坤清气长如许，钟鼎元勋安在哉。",
            "近百年来几帆过，登临多是觅官来。"
        ],
        "title": "甲申乙酉丙戌四过钓台有感",
        "id": "df12ed7a-09a9-419f-8662-e3addeebb1df"
    },
    {
        "author": "陈元晋",
        "paragraphs": [
            "中秋清绝冠秋天，间气生贤得月先。",
            "一念来从金粟洞，三生曾伴赤松仙。",
            "绣衣踏遍江湖上，线履催归雨露边。",
            "且别崆峒朝帝去，它年来拍广成肩。"
        ],
        "title": "上留提刑寿  其一",
        "id": "4128ee36-98ca-43b7-a2b1-c665bdb95fd2"
    },
    {
        "author": "陈元晋",
        "paragraphs": [
            "展开南极老人图，是处青烟鹊尾炉。",
            "秋露九原沦厚泽，春风一道泳康衢。",
            "万金药散疲羸活，三尺刑清怨叹苏。",
            "只此阴功谁比大，中书有考可酬无。"
        ],
        "title": "上留提刑寿  其二",
        "id": "db4f24d0-0055-4fbf-8089-71dbfc97d2a8"
    },
    {
        "author": "陈元晋",
        "paragraphs": [
            "学舞腰支束素纤，回旋似怯晓风严。",
            "飘窗淅沥暗投璧，洒研纷披冻着盐。",
            "应有饮羔围暖帐，谁怜饥雀啅寒簷。",
            "凭栏独耸诗肩瘦，对立西山玉几尖。"
        ],
        "title": "和邓帅参追和东坡雪韵  其一",
        "id": "8c735449-ad5f-4723-98b1-bb8f16a555c1"
    },
    {
        "author": "陈元晋",
        "paragraphs": [
            "破寒有喜报晨鸦，忽送诗筒雪赋车。",
            "占岁便同天雨粟，宽忧解遣笔生花。",
            "琼枝夸丽羞陈苑，玉树争妍比谢家。",
            "腊白才呈春已动，扶桑霁影晓相叉。"
        ],
        "title": "和邓帅参追和东坡雪韵  其二",
        "id": "66de412e-e615-4043-ae10-6fce820a2014"
    },
    {
        "author": "陈元晋",
        "paragraphs": [
            "垤鹳无声口舌干，谁驱雷雨遍千山。",
            "顿苏赤地千里旱，特出黄堂一念间。",
            "泽物功深无德色，丰年愿遂有欢颜。",
            "为霖祇恐思贤佐，千骑东随凤诏还。"
        ],
        "title": "和陈守喜雨诗  其一",
        "id": "663f2e8b-bd50-4dd0-b943-889d652254b7"
    },
    {
        "author": "陈元晋",
        "paragraphs": [
            "谁念东南膏血干，文移督迫积如山。",
            "平时素号镬汤底，不雨岂逃沟壑间。",
            "民病向来犹在耳，天威此去不违颜。",
            "从容宣室如前席，乞与枯荄生意还。"
        ],
        "title": "和陈守喜雨诗  其二",
        "id": "b5898906-90ea-458f-b09e-8b3162e96c90"
    },
    {
        "author": "陈元晋",
        "paragraphs": [
            "郡邑同寅祷旱干，风霆来会雨千山。",
            "真成雨粟从天下，只在为云翻手间。",
            "神不素餐无愧色，农期一饱足欢颜。",
            "丰年酒熟鸡豚社，二老从今请往还。"
        ],
        "title": "再和涂宣义喜雨",
        "id": "21a1f555-b39d-4c33-939f-0c3b87223c8d"
    },
    {
        "author": "陈元晋",
        "paragraphs": [
            "忠清家法见闻中，蜀产凋零又到公。",
            "抗伪一门诚节谊，明伦数语最精忠。",
            "郎潜勇退声名重，使传贤劳惠利丰。",
            "时事方艰人物眇，可堪收泪洒悲风。"
        ],
        "title": "挽刘金部",
        "id": "ca4730dd-f35e-47c5-8b43-5598d013bbc7"
    },
    {
        "author": "陈元晋",
        "paragraphs": [
            "十二书言天下事，气如蕡直语加遒。",
            "谁当心耻四郊垒，子独眉攒万国愁。",
            "刺手拔鲸何倜傥，剧谈扪虱自风流。",
            "悠然且作新丰醉，定有人能说马周。"
        ],
        "title": "赠刘贤良",
        "id": "94c85c8c-d974-41cf-9aef-2446239e7f67"
    },
    {
        "author": "陈元晋",
        "paragraphs": [
            "莫管声名草木知，人生待足是何时。",
            "兴才尽处须回棹，涂到迷时漫泣岐。",
            "老我昨非今似是，笑渠小黠大还痴。",
            "山林晚觉中多味，不怪商颜只茹芝。"
        ],
        "title": "安抚徽猷郎中被召欲东赋诗见志乃以得归闲退为喜门人小子知先生之心也辄和严韵用畅高风  其一",
        "id": "38628bfa-1c6d-4839-8001-030273436596"
    },
    {
        "author": "陈元晋",
        "paragraphs": [
            "聱叟挥车倦且归，钓游旧处足娱嬉。",
            "客怀自分三宜去，世事那无一可为。",
            "昼日高眠甘茗乳，秋风清饮饱莼丝。",
            "何当为背奚奴锦，收拾潭州归后诗。"
        ],
        "title": "安抚徽猷郎中被召欲东赋诗见志乃以得归闲退为喜门人小子知先生之心也辄和严韵用畅高风  其二",
        "id": "d569bc5b-8cbe-4fb0-95e2-376bfb70b1ae"
    },
    {
        "author": "陈元晋",
        "paragraphs": [
            "冰壶清对玉衡秋，台府同时尽胜流。",
            "南国恩波如海阔，西江和气接天浮。",
            "山川真借两贤重，翰墨仍为八境留。",
            "见说九重思魏笏，书帷更欲学君畴。"
        ],
        "title": "和柴大监留郎中游鬰孤及喜雨之什  其一",
        "id": "66075be8-85c4-420e-b0d3-4fe02adea1de"
    },
    {
        "author": "陈元晋",
        "paragraphs": [
            "农亩皇皇望有秋，肩赪背裂汗衣流。",
            "疲甿不得一饭饱，我辈应惭多食浮。",
            "乌尾督逋无迫遽，鼠牙有讼怕淹留。",
            "两君一念回天速，天雨看看粟满畴。"
        ],
        "title": "和柴大监留郎中游鬰孤及喜雨之什  其二",
        "id": "c7edaec8-049d-445a-bc2f-1e115988610c"
    },
    {
        "author": "陈元晋",
        "paragraphs": [
            "十五年前会五羊，都门再别九年强。",
            "君荣韶石州麾出，我窘文江县债偿。",
            "人世能消几离别，征涂何用许奔忙。",
            "梅前菊后风光好，且为侬留共一觞。"
        ],
        "title": "韶石使君年丈扁舟过我于松桂林敬哦小诗留为一日款就寄石洲主人以发千里外一笑也  其一",
        "id": "690bfa7f-c842-4f8c-9a80-a5217b9cc217"
    },
    {
        "author": "陈元晋",
        "paragraphs": [
            "黄雀长行万里余，烦渠就寄数行书。",
            "常怀李白诗无敌，莫怪韦郎迹也踈。",
            "玉节荣光何恨速，石洲风物正关渠。",
            "同年相逐云龙处，应念吾侬乃一猪。"
        ],
        "title": "韶石使君年丈扁舟过我于松桂林敬哦小诗留为一日款就寄石洲主人以发千里外一笑也  其二",
        "id": "5222937f-9c6e-4ad0-8ba7-df3d75ba1d7f"
    },
    {
        "author": "陈元晋",
        "paragraphs": [
            "金旛胜里唤春归，却后新正八日期。",
            "红紫莫嫌春较晚，开迟应是落还迟。"
        ],
        "title": "春日",
        "id": "7a3c993b-b1a7-45f0-be74-ee6bb34d3254"
    },
    {
        "author": "陈元晋",
        "paragraphs": [
            "作屋延梅更凿池，是花最与水相宜。",
            "横斜清浅黄昏月，画出孤山两句诗。"
        ],
        "title": "题曾审言所寓僧舍梅屋  其一",
        "id": "a5362397-d9c7-4d93-92d4-9dff90c64683"
    },
    {
        "author": "陈元晋",
        "paragraphs": [
            "倾盖知心两玉人，竹君邂逅更情亲。",
            "能同此味花君子，来共团栾一笑春。"
        ],
        "title": "题曾审言所寓僧舍梅屋  其二",
        "id": "6a7a63c4-3670-4165-9379-391b2ab0f5fc"
    },
    {
        "author": "陈元晋",
        "paragraphs": [
            "月转庭除夜未央，坐看梧影上东墙。",
            "金风玉露方清绝，只欠探枝桂子香。"
        ],
        "title": "独夜  其一",
        "id": "8f90d2b0-4b21-4a43-ad4c-5a08c613f82f"
    },
    {
        "author": "陈元晋",
        "paragraphs": [
            "雨作寒声落枕边，搅人愁绪不成眠。",
            "非关独夜难排遣，为怕秋风在眼前。"
        ],
        "title": "独夜  其二",
        "id": "161aa0b4-e5c1-4090-bf32-43ea6be91a65"
    },
    {
        "author": "陈元晋",
        "paragraphs": [
            "唔咿一室特蘧庐，要读人间未见书。",
            "快著先鞭问前路，西昆玉府富珍储。"
        ],
        "title": "题西斋",
        "id": "044fb307-65fe-491d-a239-98361e7c5082"
    },
    {
        "author": "陈元晋",
        "paragraphs": [
            "文陛无阶寄履声，骖鸾有路学仙灵。",
            "长安宫殿今何处，祇有梅峯万古青。"
        ],
        "title": "梅仙峰",
        "id": "43ebfe37-546b-43a8-923f-04254f020bc8"
    },
    {
        "author": "陈元晋",
        "paragraphs": [
            "滴成诗句巧相粘，料得堂深冻未忺。",
            "剪水染云天上手，何因得见玉纤纤。"
        ],
        "title": "谢童帅干送滴酥",
        "id": "6756b8b5-ebc2-4ace-85ba-f9a01511a1b8"
    },
    {
        "author": "陈元晋",
        "paragraphs": [
            "梅花迎路客平安，此是江南尽处山。",
            "霜月正高花下饮，酒阑长啸过梅关。"
        ],
        "title": "入庾岭",
        "id": "4de3f8d3-6966-4081-a209-004dcceba453"
    },
    {
        "author": "陈元晋",
        "paragraphs": [
            "一觉翛然已五更，窗横梅影月偏明。",
            "年时记得嬉游罢，犹为梅花梦不成。"
        ],
        "title": "宁都上元有作  其一",
        "id": "edf30f46-232b-4d80-9bad-df7de813171a"
    },
    {
        "author": "陈元晋",
        "paragraphs": [
            "卖薪买酒旧家时，人乐升平岂自知。",
            "节物如今不堪说，丘墟满眼更啼饥。"
        ],
        "title": "宁都上元有作  其二",
        "id": "05d97738-fdde-4dab-92a4-c0b2d281b364"
    },
    {
        "author": "陈元晋",
        "paragraphs": [
            "刃剑尤为花木灾，园林不贷一株梅。",
            "呼童徧县无寻处，安得成丛插烛来。"
        ],
        "title": "宁都上元有作  其三",
        "id": "4ae8d908-462b-48d2-bfc1-8dea9000501b"
    },
    {
        "author": "陈元晋",
        "paragraphs": [
            "庭草茸茸书带碧，槛榴粲粲舞裙红。",
            "静观物化机无息，又转薰琴一信风。"
        ],
        "title": "即事",
        "id": "462af5f4-43bf-4507-bb1f-3e389d8f7f9c"
    },
    {
        "author": "陈元晋",
        "paragraphs": [
            "高田拍拍水连塍，早稻将齐晚稻深。",
            "闭粜人家争发贷，丰年也有债相寻。"
        ],
        "title": "田间",
        "id": "d2398ae6-6c2e-4aa8-9636-2dc3f39d016f"
    },
    {
        "author": "陈元晋",
        "paragraphs": [
            "超然圣处过张颠，整整斜斜落照边。",
            "好写人间不平事，叫开阊阖为笺天。"
        ],
        "title": "鴈字",
        "id": "68ca3bbc-efcf-44d2-b5b3-e8d239d59264"
    },
    {
        "author": "陈元晋",
        "paragraphs": [
            "贺监归欤百不求，问天只觅鉴湖秋。",
            "夫君賸有闲田地，凿破天悭得自由。"
        ],
        "title": "题陈氏镜湖  其一",
        "id": "82afb1ac-4026-4767-bc9d-baafd648a14e"
    },
    {
        "author": "陈元晋",
        "paragraphs": [
            "水上观心即是禅，此心如镜察天渊。",
            "一尘不著风波静，俯水何惭镜里天。"
        ],
        "title": "题陈氏镜湖  其二",
        "id": "5d654123-90ca-466a-aa00-b51ef568271e"
    },
    {
        "author": "陈元晋",
        "paragraphs": [
            "句法清严旧有声，亲传诗学自趋庭。",
            "添丁只解供耘耔，不似卢仝独抱经。"
        ],
        "title": "过南雄调木倅  其一",
        "id": "a71ed3f8-0608-4927-bab2-0d6c1335dfe7"
    },
    {
        "author": "陈元晋",
        "paragraphs": [
            "道远胡为至此哉，班行见说正须才。",
            "多应诗兴清无奈，特为观梅故一来。"
        ],
        "title": "过南雄调木倅  其二",
        "id": "5c810011-f147-4ac3-89e0-deeb83232bff"
    },
    {
        "author": "陈元晋",
        "paragraphs": [
            "天涯万里同为客，先自悲秋更送君。",
            "归路明朝好萧索，一声鴈断几重云。"
        ],
        "title": "别留少微兼呈玉堂先生  其一",
        "id": "78726e30-f14f-49ec-a169-92dbebcb4685"
    },
    {
        "author": "陈元晋",
        "paragraphs": [
            "客中未醉难为别，别后无书但寄诗。",
            "俗物眼前谁可意，思君无奈鬓成丝。"
        ],
        "title": "别留少微兼呈玉堂先生  其二",
        "id": "c270c307-0713-42d3-80fe-494438bbfa04"
    },
    {
        "author": "陈元晋",
        "paragraphs": [
            "四海弟兄能有几，平生臭味许谁同。",
            "遥知夜雨连床际，应说南中有客穷。"
        ],
        "title": "别留少微兼呈玉堂先生  其三",
        "id": "3819cdef-973f-4504-adea-a5abdc6af4d9"
    },
    {
        "author": "陈元晋",
        "paragraphs": [
            "云麓先生坐山癖，脚头尚欠到罗浮。",
            "藏山欲作千载计，试问书成可寄不。"
        ],
        "title": "别留少微兼呈玉堂先生  其四",
        "id": "06b03a2a-c506-4b21-9d2a-a0f99bf3083d"
    },
    {
        "author": "陈元晋",
        "paragraphs": [
            "君家伯仲尽英妙，笔势夭矫人中龙。",
            "池中我亦自云雨，四方上下长相从。"
        ],
        "title": "别留少微兼呈玉堂先生  其五",
        "id": "8a23304c-49d3-4e9f-958a-258eaab2313c"
    },
    {
        "author": "张即之",
        "paragraphs": [
            "心期万未一能偿，海角连宵梦帝乡。",
            "白发易生时序短，青云难致道途长。",
            "有方却病还吞药，无事消闲只点香。",
            "谁道官居寥落甚，许多风月满诗囊。"
        ],
        "title": "自遣用鲁山老僧韵",
        "id": "9d3287b6-6dea-4684-bfea-4ea5dfc0f86b"
    },
    {
        "author": "张即之",
        "paragraphs": [
            "簿书应接一身兼，减却新诗上笔尖。",
            "媿我世无分寸补，为农忧有岁时占。",
            "客因年近思家切，人到心闲饮水甜。",
            "昨夜一番乡屋梦，寒梅香处短筇拈。"
        ],
        "title": "腊八日早漫成",
        "id": "de23c409-3183-42b5-b9de-c3fb50dbef58"
    },
    {
        "author": "张即之",
        "paragraphs": [
            "华严阁上夜谈经，虎啸风生月正横。",
            "茶笋家常原有分，簪缨世路本无情。",
            "住闲石屋堪容膝，遇个诗翁便记名。"
        ],
        "title": "怀保叔寺镛公",
        "id": "182ffaec-20c6-40bc-90c6-495a86500088"
    },
    {
        "author": "张即之",
        "paragraphs": [
            "十载几番闲往返，镛公为我添眼青。"
        ],
        "title": "句",
        "id": "b45b0b0d-5603-400c-85cc-a45a0fc1c7e3"
    },
    {
        "author": "赵葵姬",
        "paragraphs": [
            "柝声默报早朝回，满院春风绣户开。",
            "怪得无人理丝竹，绿阴深处摘青梅。"
        ],
        "title": "诗一首",
        "id": "caa12a5d-92f6-431f-b3e7-36546dd3e4eb"
    },
    {
        "author": "郭庭芝",
        "paragraphs": [
            "剑戟翩翩铁骑攒，前军飞渡润州湾。",
            "烽连淮陆胡尘远，月照金山汉垒寒。",
            "虎旅亦知平□易，龙庭不数靖边难。",
            "来威显允歌方叔，愿附诗人唱凯还。"
        ],
        "title": "送赵南仲出视江淮",
        "id": "d9092110-a014-4590-9731-68219a51ba58"
    },
    {
        "author": "郭庭芝",
        "paragraphs": [
            "何来仙女散天花，剩得余香伴佛牙。",
            "留取高枝青汉上，秋风吹送到君家。"
        ],
        "title": "佛牙寺看桂因赠许秀才",
        "id": "e62925b7-f447-4477-9e2b-92bd33ecbad0"
    },
    {
        "author": "郭庭芝",
        "paragraphs": [
            "仙翁去不还，石井烟雾白。",
            "谁能蹑其踪，勾漏良吾宅。"
        ],
        "title": "自然仙井  其一",
        "id": "c802c0ff-45e1-44b8-9a5b-832aea3661fc"
    },
    {
        "author": "郭庭芝",
        "paragraphs": [
            "井空寒不流，汲取不知夏。",
            "披襟醉瑶华，白榆历历下。"
        ],
        "title": "自然仙井  其二",
        "id": "a29fbd51-0e92-468b-aa9a-cce7d74912ac"
    },
    {
        "author": "许伯诩",
        "paragraphs": [
            "奉陪南极老，来慕北山名。",
            "凿石浓书墨，流觞款叙情。",
            "问谁挹仙袂，笑我缚尘缨。",
            "知是龙门客，终难卧孔明。"
        ],
        "title": "访景山",
        "id": "424a306f-9455-4f56-ad26-c06044f200ee"
    },
    {
        "author": "陈师服",
        "paragraphs": [
            "仙溪七十里，半世始闻名。",
            "一日见山面，千年怀友情。",
            "古匏浮晋醁，清水照尘缨。",
            "霜月亭亭白，连床话到明。"
        ],
        "title": "和许伯翊访景山",
        "id": "fc65cfef-168a-4a81-a5b0-2919ae844af8"
    },
    {
        "author": "陆垕",
        "paragraphs": [
            "泉声飞出闸，委折绿阴间。",
            "此地原无暑，多时不入山。",
            "草欹疑石坠，水定见鱼还。",
            "难得同龟鹤，游吟半日闲。"
        ],
        "title": "冷泉亭看放水",
        "id": "b8380ee0-499a-462f-88ca-c8ef31d43923"
    },
    {
        "author": "朱天锡",
        "paragraphs": [
            "百里欢声歌扇底，万家和气酒杯中。"
        ],
        "title": "句",
        "id": "6e30bab3-32e7-4d73-b0c6-297e512d85a3"
    },
    {
        "author": "林访",
        "paragraphs": [
            "灵武储皇识事端，解将权术济艰难。",
            "当时若徇区区节，宗社何由获再安。"
        ],
        "title": "浯溪  其一",
        "id": "d43b0c08-a041-41ee-9993-2445ed8f78b5"
    },
    {
        "author": "林访",
        "paragraphs": [
            "文士相轻自古然，堪嗟嘲咏费雕镌。",
            "元颜文笔非余子，未可毛疵议昔贤。"
        ],
        "title": "浯溪  其二",
        "id": "bcc7a859-01c2-4373-9498-efcad12f52f4"
    },
    {
        "author": "方元吉",
        "paragraphs": [
            "一穗香烟到日斜，静听蜂报二时衙。",
            "老僧不解伤春意，多采梨花作供花。"
        ],
        "title": "无题",
        "id": "d8646d59-25fb-4d5e-aee4-03c82c00e39a"
    },
    {
        "author": "崔起之",
        "paragraphs": [
            "名山绕旌川，未易千百计。",
            "栖真耸其西，二幕相扞蔽。",
            "柳山与龙山，连亘殆无际。",
            "大鼇从东出，石鼓凿奇瑞。",
            "华容接鸡形，蔓衍若难制。",
            "维南有梓山，盘屹万里势。",
            "有殿曰甘露，崒嵂插天地。",
            "玉壶枕其北，凫山复相比。",
            "碜岭介凤凰，大洞阐天祕。",
            "无奈分布广，一蹴不可至。",
            "姚君天韵奇，气概高一世。",
            "胸中饱丘壑，作亭非壮丽。",
            "独能极遐观，领略万山翠。",
            "苍玉无遁形，秀色归一视。",
            "却笑昔人非，所见殊无异。",
            "东亭乱清晖，仅得翠微意。",
            "东山罗红裙，未免声色累。",
            "唯君别幽趣，徜徉乐清致。",
            "青山不改旧，领客时一醉。"
        ],
        "title": "题姚司户万翠亭",
        "id": "f57a2553-f62a-4419-bd9b-625c252ac67a"
    },
    {
        "author": "黄麟",
        "paragraphs": [
            "上至登高眼界宽，蜜陀僧舍富琅玕。",
            "天雄峻塔凌穹漠，泽泻巍阶铁护栏。",
            "虎脑已回仙枕梦，鸡头甯愧国香兰。",
            "登临岂止黄花日，川练常随夜月寒。"
        ],
        "title": "游登高山",
        "id": "0b464527-497d-47ca-9ae2-4457eabda570"
    },
    {
        "author": "林致诚",
        "paragraphs": [
            "一自端明去外台，脩途松盖属谁栽。",
            "仁心既许推仁政，玉笋清班趁早排。"
        ],
        "title": "和骆萝宪分水岭诗  其一",
        "id": "a4b31878-2d68-4b83-8984-0335c6d2fc23"
    },
    {
        "author": "林致诚",
        "paragraphs": [
            "莫言种木事平平，多少行人上玉京。",
            "岂惮炎途依密荫，云天大芘尽蒙成。"
        ],
        "title": "和骆萝宪分水岭诗  其二",
        "id": "bb2eb105-fcc0-43f1-9e7f-e7c69fc39699"
    },
    {
        "author": "林致诚",
        "paragraphs": [
            "照人风骨清如玉，振祖家声远若雷。",
            "想对旅窗贪读易，不知门外使车来。"
        ],
        "title": "和骆萝宪分水岭诗  其三",
        "id": "179ac52a-a466-4aa1-b14b-080635d0d848"
    },
    {
        "author": "林致诚",
        "paragraphs": [
            "忆昔先翁此地经，曾挥诗笔扫青冥。",
            "我来徧索前修句，雷电何年敕六丁。"
        ],
        "title": "书至鹅湖访先祖简肃诗扁岁久不复存矣月老重饰一板令余书楬芝兰室因题二十八字",
        "id": "22e85b2d-a5f1-472a-b3ff-1963a18d5516"
    },
    {
        "author": "骆罗宪",
        "paragraphs": [
            "山路相随步步高，忘怀携手上嵯峨。",
            "掀髯长啸青云去，回首跻攀有许劳。"
        ],
        "title": "与廖检法同行口占分水岭诗  其一",
        "id": "ebe2139a-baba-4f24-a6ca-088c7a835d21"
    },
    {
        "author": "骆罗宪",
        "paragraphs": [
            "世上平生懒所更，有怀真欲倣渊明。",
            "无端唤作铅山尉，刚替渠人负弩行。"
        ],
        "title": "与廖检法同行口占分水岭诗  其二",
        "id": "1ae1c865-77bb-4068-a263-75f54598e971"
    },
    {
        "author": "骆罗宪",
        "paragraphs": [
            "山从顶上分闽越，四面群峰簇仗齐。",
            "自是心同天广大，不妨眼趁地高低。"
        ],
        "title": "与廖检法同行口占分水岭诗  其三",
        "id": "be56fa60-8e26-418b-afac-57ec6d18abb3"
    },
    {
        "author": "骆罗宪",
        "paragraphs": [
            "尽道今年雨意稠，踏歌芒时偏东畴。",
            "微官祇有年丰愿，一饱高眠万事休。"
        ],
        "title": "与廖检法同行口占分水岭诗  其四",
        "id": "1f22aec0-91a1-41e2-906c-0ce4e7018484"
    },
    {
        "author": "骆罗宪",
        "paragraphs": [
            "勉强驱驰力不堪，笋车肱曲睡方酣。",
            "思归梦逐来时路，无奈杜鹃声两三。"
        ],
        "title": "与廖检法同行口占分水岭诗  其五",
        "id": "e49b1029-3976-4f2b-87a3-39df54670edb"
    },
    {
        "author": "骆罗宪",
        "paragraphs": [
            "数声猿叫闽山月，千里思家欠羽翰。",
            "疑怪五更衾枕冷，霜壶凛凛逼人寒。"
        ],
        "title": "与廖检法同行口占分水岭诗  其六",
        "id": "a75ae47b-0fdf-4ab0-93a4-da65d7dae691"
    },
    {
        "author": "骆罗宪",
        "paragraphs": [
            "天开万象真图画，日照千林古锦机。",
            "立马溪边看不足，夷犹直待月生辉。"
        ],
        "title": "与廖检法同行口占分水岭诗  其七",
        "id": "14641f33-a58e-4933-8d44-2d75d950f353"
    },
    {
        "author": "骆罗宪",
        "paragraphs": [
            "楼前山色古今景，楼外溪声日夜雷。",
            "静坐焚香读周易，丁宁莫放俗人来。"
        ],
        "title": "与廖检法同行口占分水岭诗  其八",
        "id": "1574fbb7-9b11-46d6-a61e-74ba060af9e4"
    },
    {
        "author": "骆罗宪",
        "paragraphs": [
            "端明遗爱在南台，百万乔松手自栽。",
            "欲唤清风满江左，峥嵘头角且安排。"
        ],
        "title": "与廖检法同行口占分水岭诗  其九",
        "id": "b99717ae-559d-4df8-b975-ec7a357acdca"
    },
    {
        "author": "骆罗宪",
        "paragraphs": [
            "驿路新安掌面平，扬尘从此去朝京。",
            "清风只欠苍松立，留待他时我种成。"
        ],
        "title": "与廖检法同行口占分水岭诗  其一○",
        "id": "ebf45433-1980-446d-8805-f439535f2db3"
    },
    {
        "author": "吕之鹏",
        "paragraphs": [
            "缝掖无由挂铁衣，剑花生涩马空肥。",
            "灯前草就平南策，一夜江神涕泣归。"
        ],
        "title": "憾金南伐",
        "id": "455dea0e-02af-4c22-a7f6-9f00b828ad79"
    },
    {
        "author": "史弥宁",
        "paragraphs": [
            "青山见我喜可掬，我喜青山重盍簪。",
            "石鼎车声煎玉乳，竹鑪云缕试花沉。",
            "三杯暖热渊明酒，一曲凄清叔夜琴。",
            "莫怪相看能冷淡，交游如此却情深。"
        ],
        "title": "青山",
        "id": "f5b35b14-a3b3-4d92-9226-be2fbba86908"
    },
    {
        "author": "史弥宁",
        "paragraphs": [
            "山院清吟雪作堆，锦囊开口等诗来。",
            "尚嫌句里欠平淡，忍冷巡簷看老梅。"
        ],
        "title": "觅句",
        "id": "e39ce29e-ca41-4b4d-a917-cad4f76430e3"
    },
    {
        "author": "史弥宁",
        "paragraphs": [
            "片石玲珑水抱根，巧栽松竹间兰荪。",
            "怕人触弄鱼儿活，疎织筠笼护瓦盆。"
        ],
        "title": "客舍瓦池",
        "id": "4fc1d9c3-cafe-43d3-878f-107c8f8801fa"
    },
    {
        "author": "史弥宁",
        "paragraphs": [
            "满地干戈老厌逢，酒杯诗卷托孤忠。",
            "自从风雅离骚后，数到而今无此翁。"
        ],
        "title": "读杜诗",
        "id": "2e93627a-8dbb-476e-9be1-361cdc194da9"
    },
    {
        "author": "史弥宁",
        "paragraphs": [
            "及瓜賸喜发南州，纳纳春光销客忧。",
            "细麦风前蓝袖举，新秧水面绿鍼浮。",
            "行程又过山深处，归梦还寻天尽头。",
            "收拾怀乡旧诗藁，探先封寄与沙鸥。"
        ],
        "title": "东还",
        "id": "cc49c292-ab3e-4224-ac10-c7d73c4c2f22"
    },
    {
        "author": "史弥宁",
        "paragraphs": [
            "点检园禽谁口多，错嫌百舌逞喽囉。",
            "春归怪见难留驻，撺掇元来却是他。"
        ],
        "title": "啼鹃",
        "id": "6ff2c350-93b0-4068-beb1-5a0362ae16bd"
    },
    {
        "author": "史弥宁",
        "paragraphs": [
            "障山可奈白云何，露出峰尖能几多。",
            "宛似羣僊粉墙外，髻环历历见青螺。"
        ],
        "title": "晓望云气平凝前山遮尽仅余翠峰数点因赋",
        "id": "5d5205a7-2e42-4514-9e4d-d06b5531f567"
    },
    {
        "author": "史弥宁",
        "paragraphs": [
            "又作中年别，西征难强留。",
            "挂帆冲雪浪，怀牒董糟丘。",
            "严濑未为远，陟云良易收。",
            "功名吾拭目，老气尚横秋。"
        ],
        "title": "送伍启之赴严陵比较务",
        "id": "700b4a7c-46a8-4d13-b8ca-990924dd9c1b"
    },
    {
        "author": "史弥宁",
        "paragraphs": [
            "緜蕝南湖屋数椽，鸥边一壑许侬专。",
            "小轩东面云生树，曲槛前头水接天。",
            "饷客清风无尽藏，可人明月不论钱。",
            "爱闲闻取身顽健，逸老祠旁理钓船。"
        ],
        "title": "南湖静寄",
        "id": "d9311fec-3864-41b3-8f76-6423112e5249"
    },
    {
        "author": "史弥宁",
        "paragraphs": [
            "拓窗一粲俯晴川，尽放薰风到酒边。",
            "小待夜深清月上，藕花影里榜渔船。"
        ],
        "title": "夏日小酌",
        "id": "1343a343-9e35-47fa-ac3c-64bb46114daa"
    },
    {
        "author": "史弥宁",
        "paragraphs": [
            "酷甚骄阳似杜周，火云焰焰雨悠悠。",
            "平畴龟兆何曾润，蒸得田夫汗转流。"
        ],
        "title": "火云",
        "id": "022623c5-6395-45e4-a2dd-cf07986ae2ad"
    },
    {
        "author": "史弥宁",
        "paragraphs": [
            "好在灵均几叶孙，栖迟何事尚衡门。",
            "骚章愤世今谁嗣，忠槩传家君独存。",
            "夜雨短檠能搰搰，春风逸翮定轩轩。",
            "有书难倩南征鴈，巫水黔山劳梦魂。"
        ],
        "title": "寄屈英发",
        "id": "306a4c39-270c-4182-93cb-13e9e2c31b5d"
    },
    {
        "author": "史弥宁",
        "paragraphs": [
            "扁舟去稳似乘槎，瞥眼轻鸥掠浪花。",
            "绝爱陶公山尽处，淡烟斜日几渔家。"
        ],
        "title": "东湖汎舟",
        "id": "ad22c06f-b4fb-4384-8ebf-a2f86084eacd"
    },
    {
        "author": "史弥宁",
        "paragraphs": [
            "薄劣东风性叵常，欺人老去顿炎凉。",
            "夜来解尽池塘冻，不到诗髯点检霜。"
        ],
        "title": "诗髯",
        "id": "30b862b6-3add-4d5a-a8ea-314e3de88d0e"
    },
    {
        "author": "史弥宁",
        "paragraphs": [
            "景物自相投，茅簷俯碧流。",
            "镜中双鹭下，画里几山秋。",
            "日落谁横笛，江寒独倚楼。",
            "有人过裴迪，问是辋川不。"
        ],
        "title": "张氏溪馆",
        "id": "ca43bf01-b966-42eb-b566-a31f24784122"
    },
    {
        "author": "史弥宁",
        "paragraphs": [
            "角声和月透窗纱，惊起啼晴半树鸦。",
            "搅乱先生眠不得，一庭春露湿梨花。"
        ],
        "title": "春宵",
        "id": "a7a80e6f-49c5-496d-b1e6-8ecaa8b34e3b"
    },
    {
        "author": "史弥宁",
        "paragraphs": [
            "诗编旅吾前，火齐间木难。",
            "读书二十载，勗哉师阿瞒。",
            "相期籋正始，可但黄初间。",
            "想当醉吟时，意觉潇湘宽。",
            "吾庐切东溟，迟子同遐观。"
        ],
        "title": "酬黄云夫用所寄诗卷中韵",
        "id": "539c5cb8-a53c-4449-9323-58f42513cc92"
    },
    {
        "author": "史弥宁",
        "paragraphs": [
            "黔国相逢地，苍灯共夜篝。",
            "云龙念东野，柏马叹之罘。",
            "邮传一分手，河山再见秋。",
            "交情如缱绻，不在寄书稠。"
        ],
        "title": "寄云夫",
        "id": "2ac6e3a5-2a8e-4391-948f-224aadb6c8ff"
    },
    {
        "author": "史弥宁",
        "paragraphs": [
            "淋漓醉墨洒屏间，逃暑祇园闯一斑。",
            "小阮诗怀饱丘壑，可无只句饷江山。"
        ],
        "title": "维则庵追凉题月湖屏间诗后",
        "id": "15656bcc-4cb5-4c71-a7be-f5ba096eb4a4"
    },
    {
        "author": "史弥宁",
        "paragraphs": [
            "一世邬文伯，三生钟子期。",
            "风流到尊俎，酬倡迭壎箎。",
            "去棹趋兰养，来鞯趁菊时。",
            "南湖清镜里，明日欠君诗。"
        ],
        "title": "送邬文伯",
        "id": "e66dbb72-51ff-4d62-a568-757868dcdf22"
    },
    {
        "author": "史弥宁",
        "paragraphs": [
            "风烟酬酢费吟牋，剩句残章尚满前。",
            "际晚奚囊收未尽，一时寄在白鸥边。"
        ],
        "title": "江亭晚思二首  其一",
        "id": "70c1bdd0-0b9d-47cb-8cc0-1321f44b4e2f"
    },
    {
        "author": "史弥宁",
        "paragraphs": [
            "有底江鸥不耐烦，月明连夜送诗还。",
            "沙头接得重搜句，推与侬忙渠倒闲。"
        ],
        "title": "江亭晚思二首  其二",
        "id": "66cb3d4a-e1a8-4093-aaa0-b9bd20c32435"
    },
    {
        "author": "史弥宁",
        "paragraphs": [
            "客窗不作侯鲭梦，随分鱼虾荐一杯。",
            "食指怪生连夜动，敲门郭索送诗来。"
        ],
        "title": "郑中卿惠蝤蛑",
        "id": "fa7a322f-9907-4383-8862-f81a418bb6bd"
    },
    {
        "author": "史弥宁",
        "paragraphs": [
            "玉立秋塘一振衣，竦肩莫是为寻诗。",
            "近来绝少元和样，岛瘦郊寒渠得之。"
        ],
        "title": "野塘秋鹭",
        "id": "08e0d29d-5acf-4576-b712-978871ed6856"
    },
    {
        "author": "史弥宁",
        "paragraphs": [
            "芳苞暗解紫罗囊，香杀东风一味狂。",
            "试问花神缘底笑，笑他鶑蝶为春忙。"
        ],
        "title": "紫笑",
        "id": "0c582ab6-08be-475d-bc64-c3b7b103bd67"
    },
    {
        "author": "史弥宁",
        "paragraphs": [
            "嘉定有八禩，三月哉生明。",
            "史子脱吏鞅，超然若登瀛。",
            "酾酒渡清江，风帆引归程。",
            "僮奴忽报我，重客来相迎。",
            "推篷惊且喜，火急问姓名。",
            "云是远近山，江湖旧有声。",
            "各欲贽韵语，藉手论交情。",
            "倒屣延见之，驩甚如平生。",
            "近山属思久，竚立诗未成。",
            "意者事工致，一字百炼精。",
            "远山得句易，奔走随东征。",
            "颇似夸隽捷，搀先求献呈。",
            "顾予虽不敏，尝试与子评。",
            "自古文章士，大率多相轻。",
            "二君富丘壑，气象俱峥嵘。",
            "万世所宗仰，尹任夷之清。",
            "譬彼兰与菊，春媚或秋荣。",
            "底用角迟速，区区尚争衡。",
            "端盍如奏雅，迭和韶钧鸣。",
            "愿言酬嘉惠，托身与齐盟。",
            "扁舟劈箭飞，怀抱何由倾。",
            "感子意勤拳，写作江上行。"
        ],
        "title": "过临江",
        "id": "a6cf239f-ec95-4075-b927-f0a92109a846"
    },
    {
        "author": "史弥宁",
        "paragraphs": [
            "春岸移舟雪半消，长年忍冷转塘坳。",
            "数声鸦轧催归艣，属玉惊飞上柳梢。"
        ],
        "title": "归航",
        "id": "5dad3f5a-5e92-4a7f-a7b2-bb70679e83c7"
    },
    {
        "author": "史弥宁",
        "paragraphs": [
            "翠屏珠幌水沉烟，日日春风醉筦絃。",
            "得似南湖老渔隠，短蓑铜斗白鸥前。"
        ],
        "title": "即事",
        "id": "f107fe2a-fce5-4b41-a5f7-cbdaa15cd488"
    },
    {
        "author": "史弥宁",
        "paragraphs": [
            "卸帆沽酒荻花村，水色天光净不分。",
            "霜月凄凉何许笛，一声吹裂洞庭云。"
        ],
        "tags": [
            "洞庭湖"
        ],
        "title": "闻笛",
        "id": "c1d6046d-8807-481f-8635-b5e13b179cd3"
    },
    {
        "author": "史弥宁",
        "paragraphs": [
            "金衣花里亸春寒，桃杏墙头正耐看。",
            "苦被东风爱装景，借些红雪打阑干。"
        ],
        "title": "红雪",
        "id": "ec511d18-e2e2-4fe7-a03e-06ada9f398c6"
    },
    {
        "author": "史弥宁",
        "paragraphs": [
            "西风吹上木兰船，人讶今时李郭仙。",
            "一抹烟光粘远树，十分山翠滴晴川。",
            "夕阳半在寒鸦外，秋色全归过鴈边。",
            "纵有清诗费摹写，楮生为我唤龙眠。"
        ],
        "title": "舟中",
        "id": "e2694a10-2668-4e39-9ac8-f74890da9abf"
    },
    {
        "author": "史弥宁",
        "paragraphs": [
            "饮月漱吟齿，心事何轮囷。",
            "醉舞影凌乱，子其谪僊人。"
        ],
        "title": "翟簿示似中秋高作命意着语殆与商素争清读至人与月忘年之句不觉击节借五言为韵赋诗答谢  其一",
        "id": "b7dc0c6a-a878-477e-b3dd-f16335211b94"
    },
    {
        "author": "史弥宁",
        "paragraphs": [
            "老蟾挂青冥，寒影堕秋渚。",
            "流声到楚泽，千古相溶与。"
        ],
        "title": "翟簿示似中秋高作命意着语殆与商素争清读至人与月忘年之句不觉击节借五言为韵赋诗答谢  其二",
        "id": "e92d75f9-db99-4976-becc-ffc060572457"
    },
    {
        "author": "史弥宁",
        "paragraphs": [
            "露气粟我肤，弃捐掌中月。",
            "高眼没云鸿，澄辉眇穷发。"
        ],
        "title": "翟簿示似中秋高作命意着语殆与商素争清读至人与月忘年之句不觉击节借五言为韵赋诗答谢  其三",
        "id": "87b8526f-c63d-4ad7-aa18-dca63a48afec"
    },
    {
        "author": "史弥宁",
        "paragraphs": [
            "天风来广寒，吹下云锦裳。",
            "虽无金错刀，缇革余敢忘。"
        ],
        "title": "翟簿示似中秋高作命意着语殆与商素争清读至人与月忘年之句不觉击节借五言为韵赋诗答谢  其四",
        "id": "0e3ae03a-4821-42b6-aea3-9d068f9b40c2"
    },
    {
        "author": "史弥宁",
        "paragraphs": [
            "歌子秋风叠，诵子明月篇。",
            "信有习凿齿，胜读书十年。"
        ],
        "title": "翟簿示似中秋高作命意着语殆与商素争清读至人与月忘年之句不觉击节借五言为韵赋诗答谢  其五",
        "id": "de19c363-d521-4e94-befb-2ec322bbf917"
    },
    {
        "author": "史弥宁",
        "paragraphs": [
            "去城不隔五七里，云窦谁镵能怪奇。",
            "石屋尽头天罅坼，林柯缺处日光垂。",
            "山禽上下有余乐，僊鼠往来无倦时。",
            "惜许千巖旧游所，摩挲藓壁欠渠诗。"
        ],
        "tags": [
            "西湖"
        ],
        "title": "按图志去城而南有巖曰金紫昔萧千巖擅一世诗声干道间尝寓家郡之西湖意其必有题咏镵之崖壁一日访之则了无所睹方重为此巖太息而别乘示似佳篇勉之著语以纪其胜赋五十六字",
        "id": "a7ae53e3-30e6-4137-be29-7031274a4fd1"
    },
    {
        "author": "史弥宁",
        "paragraphs": [
            "湘山诗眼两争高，醉墨淋浪湿斗杓。",
            "说似元龙彻栏楯，恐妨纵武上曾霄。"
        ],
        "title": "题清湘管善甫青云楼",
        "id": "f5bcba0a-9fdd-4fed-85ac-39759e9d8088"
    },
    {
        "author": "史弥宁",
        "paragraphs": [
            "鸭鸭新晴出翠蒲，春江水暖互相呼。",
            "避人深入苍烟去，莫是乔僊双履无。"
        ],
        "title": "晴江观鸭",
        "id": "bcd920d7-cc01-45f4-acba-19b7c81bf652"
    },
    {
        "author": "史弥宁",
        "paragraphs": [
            "瞢腾午困懒吟哦，鼎沸枪旗不厌多。",
            "战退睡魔三十里，安知门外有诗魔。"
        ],
        "title": "啜茗",
        "id": "149ffd48-e89c-4916-9d4e-c6386dac0a44"
    },
    {
        "author": "史弥宁",
        "paragraphs": [
            "叶叶低垂翠带长，花清干瘦吐微香。",
            "西风劣相添寒色，簇立蜻蜓冻欲僵。"
        ],
        "title": "秋兰三绝  其一",
        "id": "1b33f5e1-cb7f-48a6-9b4c-58102e106ef7"
    },
    {
        "author": "史弥宁",
        "paragraphs": [
            "杜若江蓠汝弟兄，楚骚经里总知名。",
            "虽然臭味略相似，毕竟还他骨格清。"
        ],
        "title": "秋兰三绝  其二",
        "id": "f89751b8-3c34-4771-b129-f9de8c189d9f"
    },
    {
        "author": "史弥宁",
        "paragraphs": [
            "砌蜡成花浅带黄，紫茎绿叶媚秋光。",
            "不吟尚自清羸甚，怪得诗腰肖沈郎。"
        ],
        "title": "秋兰三绝  其三",
        "id": "20b7f6ea-03fa-40b4-8809-e2eab5ae2e87"
    },
    {
        "author": "史弥宁",
        "paragraphs": [
            "过雨秋簷不住声，敲盆滴砌带诗清。",
            "料渠要学侬搜句，旋叠平平仄仄平。"
        ],
        "title": "簷滴",
        "id": "46d9bd7a-4980-4312-8584-3097912d1ed0"
    },
    {
        "author": "史弥宁",
        "paragraphs": [
            "诗酒江南剑外身，眼惊幻墨逼天真。",
            "是谁不道君无对，世上元来更有人。"
        ],
        "title": "陆放翁画像",
        "id": "b16bcffc-9e1d-4fb1-9595-76e809962c1b"
    },
    {
        "author": "史弥宁",
        "paragraphs": [
            "筹量节物细评诗，诗要天然莫强为。",
            "蛩韵酸寒东野句，鶑吟富贵小山词。"
        ],
        "title": "评诗",
        "id": "44af40bc-af37-4fe1-a7fa-d3116da01be2"
    },
    {
        "author": "史弥宁",
        "paragraphs": [
            "秋堂风露夜沉沉，頼有寒螀伴苦吟。",
            "诗句未苍人自老，十年山水负知音。"
        ],
        "title": "怀白石",
        "id": "19341b55-189a-42c2-9b2a-44e878ecaf87"
    },
    {
        "author": "史弥宁",
        "paragraphs": [
            "湘水衡云画轴开，天将此本勘诗才。",
            "我无健句可题品，包寄江西曾撙斋。"
        ],
        "title": "双清楼赋水云分韵得斋字",
        "id": "bebf6293-95c4-48d6-b02e-2c3a3676e64f"
    },
    {
        "author": "史弥宁",
        "paragraphs": [
            "崖壁开张半幅悭，权名人见若为颜。",
            "那知别有真丘壑，不在区区纸上山。"
        ],
        "title": "题刘君鼎臣盘谷图",
        "id": "c02a0122-18b2-40fe-bdee-8c9d8b94b8f9"
    },
    {
        "author": "史弥宁",
        "paragraphs": [
            "全家索米又边头，冷落南湖一镜秋。",
            "了却眼前儿女债，买蓑烟际伴闲鸥。"
        ],
        "title": "怀归",
        "id": "8a376323-3f8f-4964-89ca-09e6252408eb"
    },
    {
        "author": "史弥宁",
        "paragraphs": [
            "不才只合老林丘，也玷班行也典州。",
            "惭愧一家都饱暖，君恩海样若为酬。"
        ],
        "title": "荷恩堂",
        "id": "2489afbb-cb38-447c-af19-b9d855bb3f11"
    },
    {
        "author": "史弥宁",
        "paragraphs": [
            "风林辊雪冷惊鸦，来吊孤山处士家。",
            "只有寒泉欠秋菊，一杯聊复荐梅花。"
        ],
        "title": "吊和靖",
        "id": "d936bee7-28e6-42f0-a6a3-1d10a75ad208"
    },
    {
        "author": "史弥宁",
        "paragraphs": [
            "癖好秋光劝不回，挥金一䴮买诗材。",
            "寒花也自矜前辈，曾与柴桑保社来。"
        ],
        "title": "菊",
        "id": "b1b83a2c-c137-4d94-a821-f4d44baf0650"
    },
    {
        "author": "史弥宁",
        "paragraphs": [
            "不入湘累俎豆闲，也分半席缀诗坛。",
            "杜陵老眼明于镜，醉撚西风子细看。"
        ],
        "title": "萸",
        "id": "d639adaa-c5e3-49ae-8499-ff9ec3d88354"
    },
    {
        "author": "史弥宁",
        "paragraphs": [
            "管鲍交情已矣夫，君看门上翟公书。",
            "茅簷不鄙频来往，叔末衣冠得似渠。"
        ],
        "title": "燕",
        "id": "7867a785-1099-4f43-941a-f3b7f2e03e31"
    },
    {
        "author": "史弥宁",
        "paragraphs": [
            "慈尊宴坐众香国，环列毗耶彼上人。",
            "老子也揩凡肉眼，来瞻清净法王身。"
        ],
        "title": "寺中观梅",
        "id": "41b2197c-b36f-4562-84a2-ef0b17080b43"
    },
    {
        "author": "史弥宁",
        "paragraphs": [
            "天公收画底论钱，借与山人换样看。",
            "云巘浮春晴嶂暖，烟崖积雪晓屏寒。",
            "平林淡抹精神妩，小景横陈气象宽。",
            "定自米家船上买，不然那得许多般。"
        ],
        "title": "云山诗境",
        "id": "4ef50dd0-4af5-46d5-8dbd-bb1b32667e03"
    },
    {
        "author": "史弥宁",
        "paragraphs": [
            "着诗催得雨垂垂，连累林鸠逐妇归。",
            "为汝赋晴休怨望，自今已后免分飞。"
        ],
        "title": "鸠",
        "id": "48431151-305b-47e7-8acc-8b21758e3a91"
    },
    {
        "author": "史弥宁",
        "paragraphs": [
            "声作饥鸢吟未休，蛩螀鬭合赋清秋。",
            "被他聒得浑无句，独力难胜众楚咻。"
        ],
        "title": "蛩螀",
        "id": "5e175b4a-dfca-4271-bba3-520fece6fee2"
    },
    {
        "author": "史弥宁",
        "paragraphs": [
            "诗名千古杜陵翁，身不胜穷道不穷。",
            "编简湛酣君有味，江山弹压我无功。",
            "穉凉庭院梧桐雨，晚照陂塘蓼荻风。",
            "如此秋光欠料理，故人缘底尚东蒙。"
        ],
        "title": "和黄云夫武攸见寄韵",
        "id": "7dd87605-ee8a-47a5-a624-e6e0098996bf"
    },
    {
        "author": "史弥宁",
        "paragraphs": [
            "擐甲边城教即戎，三军锦绣晓光中。",
            "影摇澬水旌旗动，声震文山鼓角雄。",
            "马惯挥戈翻塞雪，鴈惊鸣镝响天风。",
            "十行忍负君王意，同向燕然勒隽功。"
        ],
        "title": "大阅",
        "id": "43cc49f5-8b4e-41ff-a8c6-7a23bcdfb3ad"
    },
    {
        "author": "史弥宁",
        "paragraphs": [
            "唤起神龙泽楚乡，午天转首失炎光。",
            "怪生未到秋深处，早有萧萧叶响廊。"
        ],
        "title": "次韵黄倅喜雨",
        "id": "15196461-09a0-49df-8695-b35c5da50d74"
    },
    {
        "author": "史弥宁",
        "paragraphs": [
            "晨光泫露华，秋声乱风叶。",
            "翛然步中庭，诗瘦单衣怯。",
            "尘销玉宇浄，西爽浮双睫。",
            "围绕簿书丛，颇觉汗欲浃。",
            "吏散仍心清，窗泛鑪香浥。",
            "生平耆幽讨，此意若为惬。",
            "沧浪楚名郡，江澄山嵬嶪。",
            "流派潇湘分，气脉衡庐接。",
            "四序春无边，万象光有晔。",
            "阁束范宽手，天开画屏折。",
            "怡融田野间，夫耕而妇馌。",
            "林鸡鸣喈喈，沙禽堕跕跕。",
            "千里趋农桑，渠肯事游侠。",
            "不晚刈黄云，腰镰忙劫劫。",
            "年丰多暇时，陈迹旋搜猎。",
            "六亭仅一存，感慨思足蹑。",
            "访古亟临眺，乐此忘疲薾。",
            "腾身一柱峰，頫首百雉堞。",
            "怀哉千巖翁，骚坛未易躐。",
            "昼览五言城，中宵劳梦蝶。",
            "词锋摧泰华，畴敢撄其铗。",
            "有来二妙吟，骊珠粲盈笈。",
            "格律守萧规，欲和可容辄。",
            "荒园竚更新，成趣期日涉。",
            "旧贯仍追还，轮奂顿增烨。",
            "绣谷酒一尊，杏冈琴三叠。",
            "苍雪清肺肝，寒碧漱牙颊。",
            "凌虚及遐观，崇成頼谋叶。",
            "废兴端有数，鲜裳换须捷。",
            "公余约遨嬉，倘不负随牒。"
        ],
        "title": "六亭为邵阳登览之胜识其名于千巖之诗稔矣廼今仅存其一方欲次第寻访以仍旧贯不谓簿领得我心之所同然舂容大篇率先作倡而令君和章亦复继至闵免赓酢用肩吾人相与祈成之意",
        "id": "6558a606-decf-4b16-89d6-10704429fc13"
    },
    {
        "author": "史弥宁",
        "paragraphs": [
            "朝市踆踆走利名，道人许样不关情。",
            "西窗梦破梅花晓，敲月数声钟磬清。"
        ],
        "title": "僧窗",
        "id": "47839cc1-45bb-4e21-8c67-affc84c5b6bf"
    },
    {
        "author": "史弥宁",
        "paragraphs": [
            "云惨胡天倦客程，西风失喜到江城。",
            "自传属国书来后，猎猎声名动汉京。"
        ],
        "title": "赋鴈",
        "id": "72703203-61bf-47ed-9b25-3cea59de5b1e"
    },
    {
        "author": "史弥宁",
        "paragraphs": [
            "鹓甃霜明欺晓色，一笑巡簷梅摘索。",
            "犯寒小队出郊坰，攀折南枝饯行客。",
            "此客端的梅样清，秋水为神月为魄。",
            "瑶葩粲日耿林园，玉树凌空挺标格。",
            "悬知僊种出闽峤，分得幽姿来楚泽。",
            "蘼芜蘅芷逊孤芳，万绿千红俱避席。",
            "共惟别驾东合郎，战退膏粱凛冰檗。",
            "流传好语到前村，是谁不道君清白。",
            "手调金鼎升庙廊，稳继大门名烜赫。",
            "朅来得此岁寒友，气味深长殊莫逆。",
            "相期嚼蕊吐瑰词，更拟浮香醉琼液。",
            "天飚吹起朝玉皇，香案前头颜咫尺。",
            "回班烂熳赏西湖，不妨频著孤山屐。",
            "明朝风月半凄凉，老我沧浪尚萍迹。",
            "满城稚耋重相思，江路攀辕累千百。",
            "归骢蹋雪度关山，有句先春寄来驿。"
        ],
        "tags": [
            "西湖"
        ],
        "title": "通守黄子说解印造朝之日江梅辄花天其或者以相行色耶取风人托物之义赋诗饯别致缱绻意",
        "id": "4f556545-689b-49c2-949c-c9ae4616ac5c"
    },
    {
        "author": "史弥宁",
        "paragraphs": [
            "□□□□□□□，□句挥毫手不停。",
            "□鴈旁观偷笔法，仓忙书破楚天青。"
        ],
        "title": "登鴈峰",
        "id": "959cc325-24aa-4e13-83e4-8c8a21b2fb1f"
    },
    {
        "author": "史弥宁",
        "paragraphs": [
            "冻吟肩耸学刘叉，痴坐山房井底蛙。",
            "财过溪桥风景别，淡烟和月罩梅花。"
        ],
        "title": "溪桥",
        "id": "cd35a22e-5f9c-4ed8-a671-b2485a88399f"
    },
    {
        "author": "史弥宁",
        "paragraphs": [
            "一湖春渌万山围，著我兰舟自在飞。",
            "老子行藏有神助，顺风出去顺风归。"
        ],
        "title": "绝湖",
        "id": "8931273d-3500-41be-b0f3-8ddfb58020ec"
    },
    {
        "author": "史弥宁",
        "paragraphs": [
            "一蕊青镫手自挑，霜风木叶下亭臯。",
            "篆香销尽寒灰塌，细嚼梅花味楚骚。"
        ],
        "title": "读楚骚",
        "id": "11341514-5345-4a76-9121-4bf6cea5c391"
    },
    {
        "author": "史弥宁",
        "paragraphs": [
            "东园水亭良佳哉，红白藕花前后开。",
            "千机织就云锦段，万玉琢成风露杯。",
            "南隣女儿学淡抹，强嫌傅粉无艳色。",
            "北隣女儿学淡妆，刚道施朱涴天质。",
            "红儿雪儿俱绝奇，安用底苦相嘲嗤。",
            "道人明眼付一笑，绿尊唤客花前嬉。"
        ],
        "title": "郡圃红白莲竞放斐然短歌呈似席间诸丈",
        "id": "9a280a75-8435-437f-8a2c-1f3805207a0f"
    },
    {
        "author": "史弥宁",
        "paragraphs": [
            "买他磐石作比隣，谁道风烟不属君。",
            "占断好山犹可在，无端吞并一江云。"
        ],
        "title": "题湘西廖次高水南真趣",
        "id": "948565ec-8c25-493b-9a89-6e3b75346ca8"
    },
    {
        "author": "史弥宁",
        "paragraphs": [
            "邵陵壁立三奇峰，温泉云山接长龙。",
            "西北谽谺几崖谷，烟霏深琐文僊屋。",
            "黄冠祷雨蹑瑶坛，锵然环珮松风寒。",
            "阿香驱雷天地转，灵虬激水潇湘翻。",
            "将迎鹤驭谁来往，恻恻勤民贤令长。",
            "已欣一稔宽百忧，更读君诗毛骨爽。"
        ],
        "title": "王令君惠示用少陵韵奉和",
        "id": "450bbae4-fc67-453e-a4e4-dd54c3ba6b37"
    },
    {
        "author": "史弥宁",
        "paragraphs": [
            "溪园歌筦日纷纷，锦绣香中扶醉人。",
            "斗酒不嫌呼李白，倩渠品藻一林春。"
        ],
        "title": "题临川晏子直百花林",
        "id": "afebd73e-f337-4ae3-bbf3-cd13a7cbd27b"
    },
    {
        "author": "史弥宁",
        "paragraphs": [
            "鸥鹭逢人问归信，三年作客负沧洲。",
            "诗袍醉帽黄埃底，羞见扶风马少游。"
        ],
        "title": "寄慥斋弟",
        "id": "29b76e31-6e7d-4ca9-9103-6b8d2c07033f"
    },
    {
        "author": "史弥宁",
        "paragraphs": [
            "东门祖帐何骈阗，绣衣使者发汝川。",
            "星轺未远竹坡侧，风采已驰梅岭边。",
            "潢池带刀吾赤子，威信凭渠半幅纸。",
            "寸兵尺铁曾不烦，坐令悔悟安田里。",
            "化顽一日归吾仁，此特细事胡足云。",
            "频年惨惨楚氛恶，旱潦呼天天莫闻。",
            "民须粒食缾无粟，非公谁捄沟壑辱。",
            "倾囷倒廪不遐遗，十一州人均谷腹。",
            "安得天下使者心公心，尽变愁叹为讴吟。",
            "君不见乡来使蜀韩忠献，起危饥民七百万。",
            "又不见傅公拥节京西时，狱讼不苛传经典。",
            "公今阴德能穹崇，活人手段如两翁。",
            "于嗟活人手段如两翁，名位它日将无同。"
        ],
        "title": "绣衣行送赵道中寺丞",
        "id": "06e17fb7-cc57-4efc-9290-fe8d86b95e13"
    },
    {
        "author": "史弥宁",
        "paragraphs": [
            "诗禅在在谈风月，未抵江西龙象窟。",
            "尔来结习莲社丛，谁欤超出行辈中。",
            "我知桂隠传衣处，玄机参透涪仙句。",
            "萧萧吟鬓天风吹，有酒唤客斟酌之。",
            "渠伊放浪真达者，诗成醉卧清阴下。",
            "只恐香名吹上天，不容花底长陶然。"
        ],
        "title": "赋桂隠用王从周韵",
        "id": "9c1d3ef9-ef1e-41b5-9170-00de8564409e"
    },
    {
        "author": "史弥宁",
        "paragraphs": [
            "几年枉挂右丞图，未办家山瓜芋区。",
            "骑马红尘归计晚，逢人嗫嗫话江湖。"
        ],
        "title": "次韵陈慈明五绝句  其一",
        "id": "589fecbb-d385-41b2-bc73-2d46c28b18c6"
    },
    {
        "author": "史弥宁",
        "paragraphs": [
            "小春梅玉点烟村，花信从今第一番。",
            "缘底吟窗印疎影，梢梢偃月破黄昏。"
        ],
        "title": "次韵陈慈明五绝句  其二",
        "id": "80bf91cc-a7d6-4227-9de1-5a6f5e6e3b3e"
    },
    {
        "author": "史弥宁",
        "paragraphs": [
            "南湖经雨绿弥漫，偏照诗人两眼寒。",
            "一笑鸥边时独速，吟魂飞不到愁端。"
        ],
        "title": "次韵陈慈明五绝句  其三",
        "id": "1bd2e3fe-c56f-4017-a4d2-54cb725fbce4"
    },
    {
        "author": "史弥宁",
        "paragraphs": [
            "买得湖阴数顷秋，斩新窗户俯清流。",
            "了无俗子溷人意，况有清尊浇客愁。"
        ],
        "title": "次韵陈慈明五绝句  其四",
        "id": "2d211474-bf49-43cc-94dc-21d20cd44ac2"
    },
    {
        "author": "史弥宁",
        "paragraphs": [
            "羨子寻诗盟未寒，鼎来健句压还还。",
            "不妨小缓丹霄步，雨笠烟蓑伴我闲。"
        ],
        "title": "次韵陈慈明五绝句  其五",
        "id": "9bad0c9d-b1c3-4555-9a9e-6c49eedbd0df"
    },
    {
        "author": "史弥宁",
        "paragraphs": [
            "疲甿吾所矜，可忍浚膏血。",
            "每事既厥心，其敢惮烦屑。",
            "旱魃偶挻灾，慨念肠欲热。",
            "牋天走羣望，精神重澡雪。",
            "一雨斗清凉，炎歊随荡灭。",
            "多稼复如云，指日看秀结。",
            "感通翻覆手，田里洗愁绝。",
            "祷禜荷同寅，肝胆无楚越。"
        ],
        "title": "次韵王令君祷雨用杜草堂韵",
        "id": "59fcfafa-bd70-4b98-9c6d-2315d875dc45"
    },
    {
        "author": "史弥宁",
        "paragraphs": [
            "粲玉梢头出小亭，忍寒索笑太清生。",
            "楚山活脱青屏样，影得疎花分外明。"
        ],
        "title": "邵阳郡圃梅坡",
        "id": "f4d4b195-7c56-46b6-aaab-84fcc46a64eb"
    },
    {
        "author": "史弥宁",
        "paragraphs": [
            "鴈声切切楚乡来，似唤秋光入酒杯。",
            "好景欠人同历览，归程为我小迟回。",
            "一天风月诗囊富，千里江山画轴开。",
            "祇恐黄华簪未了，日边丹检已相催。"
        ],
        "title": "和黄倅怀归",
        "id": "ef3410dc-4d5c-409e-b42b-829c94d66cf3"
    },
    {
        "author": "史弥宁",
        "paragraphs": [
            "鲜碧缘坡古径深，夜窗风雨作龙吟。",
            "自从八叶传芳后，数到孙枝玉满林。"
        ],
        "title": "题萧氏竹坡",
        "id": "aa7d520f-de72-403a-ae34-76738d17ff04"
    },
    {
        "author": "史弥宁",
        "paragraphs": [
            "诗老毫端别有春，巖前草木也精神。",
            "锦囊留得灵犀在，辟尽人间俗子尘。"
        ],
        "title": "读千巖续藁",
        "id": "65cc105e-3b84-42c3-93eb-fd81e7e9977d"
    },
    {
        "author": "史弥宁",
        "paragraphs": [
            "楚俗秋来也劝耕，西风招我出郊坰。",
            "此行不负寻诗眼，队队云山拥画屏。"
        ],
        "title": "丁丑岁中秋日劭农于城南得五绝句  其一",
        "id": "aa24bd5f-004c-42e3-95e5-ae63150bd496"
    },
    {
        "author": "史弥宁",
        "paragraphs": [
            "说似田家好著忙，賸培宿麦接青黄。",
            "定知不落薰风后，万垄晴催煮餠香。"
        ],
        "title": "丁丑岁中秋日劭农于城南得五绝句  其二",
        "id": "0c7a3cb0-307f-4226-8acd-e2e3ce383cb4"
    },
    {
        "author": "史弥宁",
        "paragraphs": [
            "人事当先莫靠天，蚤修陂堰贮清泉。",
            "来年未必晴明久，万一晴明溉得田。"
        ],
        "title": "丁丑岁中秋日劭农于城南得五绝句  其三",
        "id": "48f222bc-0c3b-417d-9eba-e5470e157c48"
    },
    {
        "author": "史弥宁",
        "paragraphs": [
            "家家童穉笑迎门，接得翁归酒半醺。",
            "邻舍相呼来屋里，听翁解说劝农文。"
        ],
        "title": "丁丑岁中秋日劭农于城南得五绝句  其四",
        "id": "18cd0370-c005-4871-9b51-5c1decb4df07"
    },
    {
        "author": "史弥宁",
        "paragraphs": [
            "箯舆幸自到山南，尚有清杯可共衔。",
            "何似更行三二里，大家相伴看云巖。"
        ],
        "title": "丁丑岁中秋日劭农于城南得五绝句  其五",
        "id": "91cfcbe4-83f0-4c9a-950b-3911516f41c4"
    },
    {
        "author": "史弥宁",
        "paragraphs": [
            "赪乌喷晓金溶溶，入簷涨帽梅花风。",
            "寒香唤我度篱落，蹋破藓碧巡芳丛。",
            "弥襟清兴不可柰，瓮云渴想佳人同。",
            "长须急走喘且汗，曰有重客过匆匆。",
            "撑犂颇亦眷岑绝，跫音满尉逃虚空。",
            "出门一粲辄倾盖，巖电烂烂惊王戎。",
            "长牋衔袖照屋壁，明珠大贝来龙宫。",
            "建安昔者富奇士，迄今代有文章公。",
            "儿童惯见此客否，气象盍求古人中。",
            "翻思槐市出处异，一官何幸俱湘东。",
            "夜阑秉烛浮大白，款接软语春怡融。",
            "公车荐墨行蜚动，腾身稳去陪鸳鸿。",
            "得时要不负所学，鼎鼎事业摩苍穹。",
            "平生琢句肯浪与，持此饯别今文通。"
        ],
        "title": "送武冈法曹江叔文",
        "id": "497dbe91-ef47-4771-9189-dcc2e4afa65f"
    },
    {
        "author": "史弥宁",
        "paragraphs": [
            "居官役役簿书间，及到家山困往还。",
            "若欲静吟无俗累，算来却是客中闲。"
        ],
        "title": "静吟",
        "id": "a3c2f48a-5e9c-46e7-8bf5-ec2f272db88f"
    },
    {
        "author": "史弥宁",
        "paragraphs": [
            "密傍轩窗开小池，巧安窠石俯清漪。",
            "道人不爱闲花草，祇种缾蕉和水栀。"
        ],
        "title": "小轩窠石",
        "id": "32343404-3210-42ca-a445-77371d66f5cd"
    },
    {
        "author": "史弥宁",
        "paragraphs": [
            "清标别是一家春，风帽飘飘翠染匀。",
            "贪向波间弄明月，谪僊居士□前身。"
        ],
        "title": "和邵阳张茂才青莲花韵  其一",
        "id": "f8db5cfe-6e58-469f-8326-86164303d4c3"
    },
    {
        "author": "史弥宁",
        "paragraphs": [
            "昨夜羣僊宴十洲，再三招我伴清游。",
            "酒酣忽跨长鲸去，碧玉杯盘散不收。"
        ],
        "title": "和邵阳张茂才青莲花韵  其二",
        "id": "531dc780-47d2-40bc-9117-07b8ff4d0c51"
    },
    {
        "author": "史弥宁",
        "paragraphs": [
            "一卷麻衣易洗心，絃琴山水是知音。",
            "有时槃礴晴窗下，随手云烟喷晓林。"
        ],
        "title": "赠苏道士",
        "id": "1712ceb5-169d-4b42-a13c-9dce61e58fb0"
    },
    {
        "author": "史弥宁",
        "paragraphs": [
            "舂鉏似厌觅诗材，飞向溪心唤不回。",
            "頼有渔翁相尉荐，雨中撑得一篇来。"
        ],
        "title": "雨中觅句",
        "id": "5354365e-efb5-4098-bea5-7db9ff12e59a"
    },
    {
        "author": "史弥宁",
        "paragraphs": [
            "此老胸襟玉雪清，逃禅画里著茅亭。",
            "个般雅淡须吾辈，俗子何曾有半星。"
        ],
        "title": "过梅坞",
        "id": "47673593-2225-4517-aacc-22b666a81df3"
    },
    {
        "author": "史弥宁",
        "paragraphs": [
            "粲晓轻舠掠水飞，趁闲来款长官祠。",
            "云峦著色四时画，石濑有声千古诗。",
            "华黍几沾膏泽润，甘棠长起后人思。",
            "渠伊不尽为霖意，除却梅龙谁得知。"
        ],
        "title": "题它山善政侯庙",
        "id": "610d48d1-2278-4240-a66e-528230bc7bf8"
    },
    {
        "author": "史弥宁",
        "paragraphs": [
            "保社荒寒欠主盟，此君却解以诗鸣。",
            "风窗满耳吟秋句，比似侬诗渠更清。"
        ],
        "title": "竹所夜思",
        "id": "7f12744b-0e14-48a8-b7bb-73ea87657a67"
    },
    {
        "author": "史弥宁",
        "paragraphs": [
            "旱魃重为妖，点雨如点血。",
            "一念神所矜，蜚廉变骚屑。",
            "灵螭卷天河，千里洗袢热。",
            "二妙喜欲颠，饮豪赓白雪。",
            "云烟落溪藤，传玩几漫灭。",
            "韩孟不可作，吟社谁与结。",
            "頼有飞凫僊，鸾栖等超绝。",
            "娱我清庙音，熏蕤听疏越。"
        ],
        "title": "再次王宰翟簿喜雨联句韵",
        "id": "ce5f6415-d68e-454a-bc6d-3c522052a544"
    },
    {
        "author": "史弥宁",
        "paragraphs": [
            "峭峰顶上著危亭，四面山开云锦屏。",
            "秾淡浅深多变态，天公浪费几丹青。"
        ],
        "title": "妙峰亭晚望",
        "id": "1f52bc90-de86-4b32-8ad2-f95a6296d20f"
    },
    {
        "author": "史弥宁",
        "paragraphs": [
            "菩提坊里著诗豪，佳木繁阴暑易逃。",
            "不用移文勒回驾，个中境界尽清高。"
        ],
        "title": "次韵黄贰车三绝句  其一",
        "id": "4f57c453-eb71-4a91-82f7-0917812c9812"
    },
    {
        "author": "史弥宁",
        "paragraphs": [
            "我本无心山上山，随风聊复过沧湾。",
            "等闲偿了为霖愿，却歛神功紫翠间。"
        ],
        "title": "次韵黄贰车三绝句  其二",
        "id": "9bd4c2c1-410b-4a63-87b2-003b7fd51a5a"
    },
    {
        "author": "史弥宁",
        "paragraphs": [
            "了却文书可是痴，幅巾行散任风吹。",
            "挥毫飒飒诗惊雨，洒面萧萧雨送诗。"
        ],
        "title": "次韵黄贰车三绝句  其三",
        "id": "02ec6b9e-623b-4af6-8342-978e33376e5a"
    },
    {
        "author": "史弥宁",
        "paragraphs": [
            "茶芗从臾访栖真，闯户蔫红绝可人。",
            "不逐羣芳更代谢，一生享用四时春。"
        ],
        "title": "赋栖真观月季",
        "id": "1f946b75-1648-471d-97c1-839542d659d3"
    },
    {
        "author": "史弥宁",
        "paragraphs": [
            "我不能如叔子登岘首，名配此山垂不朽。",
            "又不能如少陵登吹台，酒酣怀古胸崔嵬。",
            "但见穹崖翠阜清绝处，爱此出奇不尽之诗材。",
            "邵阳城中景何好，峻屏四面森围绕。",
            "西南诸峰尤蔚然，地接衡庐青未了。",
            "天将图画开湘堧，云木罗立呈鲜妍。",
            "上有蝉联百雉之粉堞，下有鳞差万瓦之晴烟。",
            "人指山形似龙跃，绣谷峥嵘露头角。",
            "遐观捧出颔底珠，背负凌虚势腾踔。",
            "一爪突起扶杏冈，一爪盘踞苍雪傍。",
            "翘尾蜿蜒卷寒碧，便拟为霖苏八荒。",
            "老我跻攀兴不浅，醉吟拍拍诗瓢满。",
            "祇言此乐与人同，谁子看山能具眼。"
        ],
        "title": "六亭",
        "id": "497e391b-5fef-4ca9-a7eb-a7cfcd61668a"
    },
    {
        "author": "史弥宁",
        "paragraphs": [
            "诗家活法类禅机，悟处工夫谁得知。",
            "寻著这些关{捩犬=友}子，国风雅颂不难追。"
        ],
        "title": "诗禅",
        "id": "f8f18fae-c588-4adc-a41d-4c461d4b5385"
    },
    {
        "author": "史弥宁",
        "paragraphs": [
            "流水孤村三两家，夕阳牛背载寒鸦。",
            "扶筇笑入梅花去，个样吟天嘉不嘉。"
        ],
        "title": "吟天",
        "id": "c316b0d5-0c6e-4ca2-99e4-3bb2273fa747"
    },
    {
        "author": "史弥宁",
        "paragraphs": [
            "瘦藤十载别康庐，五老山中安稳无。",
            "霜后诗禅来访我，为言面目带清臞。"
        ],
        "title": "东林云上人见过",
        "id": "149a3887-02aa-4f28-b7b0-a9785e372996"
    },
    {
        "author": "史弥宁",
        "paragraphs": [
            "干了巖犀奔拒霜，又催茱菊趁重阳。",
            "白苹红蓼仓黄染，冷笑西风有底忙。"
        ],
        "title": "西风",
        "id": "66f9834c-6f87-4658-af32-561c1771745b"
    },
    {
        "author": "史弥宁",
        "paragraphs": [
            "一段长长寂寞秋，著鞭芙菊尚包羞。",
            "搀先饱绽黄金粟，不落西风第二筹。"
        ],
        "title": "木犀  其一",
        "id": "14baf3e1-9b28-41cd-9400-82c02834976b"
    },
    {
        "author": "史弥宁",
        "paragraphs": [
            "寿藤伴我倚秋风，老去无诗意转慵。",
            "只是看花非觅句，清香错认恼冲龙。"
        ],
        "title": "木犀  其二",
        "id": "799b9a02-6bec-4953-a0d4-6c541bf48be3"
    },
    {
        "author": "史弥宁",
        "paragraphs": [
            "江山梅竹好精神，渔父畦丁也逼真。",
            "终是有些堪恨处，画中更欠著诗人。"
        ],
        "title": "观画",
        "id": "58626e63-4e2b-48bd-b1bb-8c71477ce391"
    },
    {
        "author": "史弥宁",
        "paragraphs": [
            "孤屿清江落木天，十分诗思满归船。",
            "巖犀稛载香浮鼻，一味书窗恼夜眠。"
        ],
        "title": "次邬文伯城南夜归韵",
        "id": "71ee86c3-4b57-4a47-91ee-fd2e7ff301bd"
    },
    {
        "author": "史弥宁",
        "paragraphs": [
            "幸无风雨窘重阳，且唤龙丘倒菊觞。",
            "糜样交情愁隔阔，酒般归兴笑奔忙。",
            "郎君足下云霄近，阿母堂前日月长。",
            "若见南闽旧同社，为言诗鬓已苍浪。"
        ],
        "title": "送陈法曹文卿兼柬松窗",
        "id": "79efaa3c-1bab-4428-a261-8a0b6fde00b9"
    },
    {
        "author": "史弥宁",
        "paragraphs": [
            "农忻膏泽了春耕，客免深泥阻去程。",
            "日里放晴终夜雨，天公两下做人情。"
        ],
        "title": "偶述",
        "id": "550184c7-bee3-411d-b32e-d8cda57dcdd4"
    },
    {
        "author": "史弥宁",
        "paragraphs": [
            "七十臞僊鬓未秋，肯来为我说真休。",
            "归欤恐负青山约，跨鹤吹笙挽不留。"
        ],
        "title": "送苏道士",
        "id": "2f74744e-f477-48e4-b5f1-ebaceac82968"
    },
    {
        "author": "史弥宁",
        "paragraphs": [
            "倚阁南湖一钓舟，西风将梦到乡州。",
            "蛙蝇名利苦多事，薄有田园归去休。"
        ],
        "title": "怀归",
        "id": "2bed46c5-ac7c-466c-8f56-18f8bfd50e77"
    },
    {
        "author": "史弥宁",
        "paragraphs": [
            "曾把梅诗细品题，逋僊去后可容追。",
            "君看疎影暗香句，二百年来无此诗。"
        ],
        "title": "访孤山",
        "id": "216e5792-e179-4346-9b8e-68b55b2a5c4a"
    },
    {
        "author": "史弥宁",
        "paragraphs": [
            "十分冬暖学春华，嫋嫋垂杨映日斜。",
            "一色淡黄霜染就，看来祇欠带栖鸦。"
        ],
        "title": "霜柳",
        "id": "03a61b9f-125f-49e2-a2c7-890f1bdc6e39"
    },
    {
        "author": "史弥宁",
        "paragraphs": [
            "东风劫劫趁芳辰，调柳唆梅著处新。",
            "翠筦声中千里月，银花影里万家春。",
            "楼台拼饮夜不夜，罗绮飘香人看人。",
            "抖擞吟怀歌乐岁，江山分外长精神。"
        ],
        "title": "灯夕",
        "id": "4c7eb53b-b730-468a-9f3c-f2c4744e0ad7"
    },
    {
        "author": "史弥宁",
        "paragraphs": [
            "老境寻诗一字无，锦囊枵腹怨奚奴。",
            "多君俎豆庚桑子，不省今吾非故吾。"
        ],
        "title": "老境",
        "id": "7e755b40-633c-445d-b052-cacfa828ba48"
    },
    {
        "author": "史弥宁",
        "paragraphs": [
            "我本人间有发僧，只堪林下续传灯。",
            "君恩强遣司民社，千里江山笑不能。"
        ],
        "title": "再入湖南境",
        "id": "142482b4-adf4-446b-bae2-1aaaed9f2b4b"
    },
    {
        "author": "史弥宁",
        "paragraphs": [
            "趁凉延客早，待月放船迟。",
            "河朔一尊酒，湘干六月时。",
            "鶑喉翻白纻，兔颖扫乌丝。",
            "羨杀王明府，长城五字诗。"
        ],
        "title": "暑夕汎月次王令君韵  其一",
        "id": "b9d00387-128e-4dee-98cf-eeb6a2b50b21"
    },
    {
        "author": "史弥宁",
        "paragraphs": [
            "吟社有如此，终当让一头。",
            "功名吾已晚，富贵子何愁。",
            "努力看书最，偷闲且拍浮。",
            "清游未可负，只尺荻花秋。"
        ],
        "title": "暑夕汎月次王令君韵  其二",
        "id": "dc237701-ebd7-4e20-88e1-2aa4d03711dc"
    },
    {
        "author": "史弥宁",
        "paragraphs": [
            "合向青林岸幅巾，却来閙里著吟身。",
            "竹君门外私相语，两日无诗羞杀人。"
        ],
        "title": "无诗",
        "id": "5ead1b7e-969e-45bf-ae87-df3cfc41825b"
    },
    {
        "author": "史弥宁",
        "paragraphs": [
            "竹根碧涧落寒声，竹外双溪抵镜明。",
            "满袖天风吟不彻，坡头直有许多清。"
        ],
        "title": "周晦叔所宅之左一坡隠然而高有竹万个架小轩于翠雾苍雪间日弹琴读书其下轩外鸣泉清驶若与弦诵之声相答爱其境胜为赋一绝",
        "id": "de9fe0c2-fb18-47d2-a3d3-937f97c76a1e"
    },
    {
        "author": "史弥宁",
        "paragraphs": [
            "天净风平水不痕，浮骖带雪系篱根。",
            "欺寒酒兴峥嵘甚，又访梅花过别村。"
        ],
        "title": "浮骖",
        "id": "23c546ac-e54d-4484-a594-71c0fe01faa2"
    },
    {
        "author": "史弥宁",
        "paragraphs": [
            "叟也胸中天地宽，云烟衮衮出毫端。",
            "如何万里经行处，不费晴窗半日看。"
        ],
        "title": "书苏道士江行图后  其一",
        "id": "4b30e553-64ce-4f7e-b695-c5397befc405"
    },
    {
        "author": "史弥宁",
        "paragraphs": [
            "诗酒漂零自在身，吴樯楚柂往来频。",
            "拂开数匹临川纸，一一江山是故人。"
        ],
        "title": "书苏道士江行图后  其二",
        "id": "b97f3ad0-9664-44c9-9e2e-db4049875e65"
    },
    {
        "author": "史弥宁",
        "paragraphs": [
            "飘然云鹤老江湖，匠出烟波绝世无。",
            "一见昏眸为渠豁，半生空挂辋川图。"
        ],
        "title": "书苏道士江行图后  其三",
        "id": "f6b3f3b8-a254-4ecb-b26c-c0d57a80a37c"
    },
    {
        "author": "史弥宁",
        "paragraphs": [
            "生平巖岫饱跻攀，忽得云峦挂壁间。",
            "不怕老来无脚力，闭门端坐看庐山。"
        ],
        "tags": [
            "庐山"
        ],
        "title": "有惠庐山图者",
        "id": "7f49a994-306e-4dfd-bcba-c3f2e6687748"
    },
    {
        "author": "史弥宁",
        "paragraphs": [
            "长松翠竹拱晴波，不饮其如月色何。",
            "珍重阿连能好事，高轩携酒夜深过。"
        ],
        "title": "香涧老衲示似玉林首倡极道竹溪宴月之乐玉林勉以属和  其一",
        "id": "c86dff2c-8988-4ffc-802f-d8d1ee005f0e"
    },
    {
        "author": "史弥宁",
        "paragraphs": [
            "孤令青莲欠所亲，月边和影是三人。",
            "何如洗醆溪光里，弟劝兄酬汎玉轮。"
        ],
        "title": "香涧老衲示似玉林首倡极道竹溪宴月之乐玉林勉以属和  其二",
        "id": "e95c8f60-e02e-4846-bb2a-3bebb74cd65c"
    },
    {
        "author": "史弥宁",
        "paragraphs": [
            "解道碧云句，三生汤惠休。",
            "试春辍鹰爪，斸雨饷猫头。",
            "梦境可容到，馋涎那复流。",
            "舌端吾荐取，倘不负珍投。"
        ],
        "title": "琮上人以诗惠茶笋",
        "id": "da0ae008-c274-4d63-8284-7b444b88aa99"
    },
    {
        "author": "史弥宁",
        "paragraphs": [
            "财到南村六月时，累累红紫玉低垂。",
            "筠笼送似露犹湿，更费支郎七字诗。"
        ],
        "title": "又次韵杨梅三绝句  其一",
        "id": "b9a5ecd7-5a42-47aa-9bc9-8f18c429b527"
    },
    {
        "author": "史弥宁",
        "paragraphs": [
            "桃李漫山等俗流，诸杨汝是荔支俦。",
            "当时若贡长生殿，又得真妃笑点头。"
        ],
        "title": "又次韵杨梅三绝句  其二",
        "id": "10535389-67be-401d-8cd8-57bda8a13f7a"
    },
    {
        "author": "史弥宁",
        "paragraphs": [
            "酿蜜搓成绛雪团，莫嫌风味欠儒酸。",
            "此诗此果君知么，一样骊珠粲玉盘。"
        ],
        "title": "又次韵杨梅三绝句  其三",
        "id": "8b7985cd-5513-424d-906e-43bbf47e4253"
    },
    {
        "author": "史弥宁",
        "paragraphs": [
            "太史骚坛峙豫章，诗豪角立壮颜行。",
            "遗风凛凛清人骨，飞露娟娟洒我裳。",
            "五字顾惭非应物，一灯今幸属仇香。",
            "玉堂蚤晚须椽笔，快写平生锦绣肠。"
        ],
        "title": "和翟主簿",
        "id": "7201e538-f9ca-47b6-84e9-555c23dda37f"
    },
    {
        "author": "史弥宁",
        "paragraphs": [
            "梅怨霜欺春未知，商量着蕊尚迟疑。",
            "戏将诗句催花看，催得花开转费诗。"
        ],
        "title": "催花",
        "id": "2b577a7c-79ec-447b-b107-f568bd6b8567"
    },
    {
        "author": "史弥宁",
        "paragraphs": [
            "巖壑蟠胸秦太虚，辋川一见病全苏。",
            "可愁地僻无医药，绕屋营丘山水图。"
        ],
        "title": "看李成画",
        "id": "1db2ab35-7936-45b3-b516-56ce506ade80"
    },
    {
        "author": "史弥宁",
        "paragraphs": [
            "不见巖犀整一秋，厌厌对我诉清愁。",
            "公筵余沥何曾见，两度开花只暗投。"
        ],
        "title": "木犀重开",
        "id": "8e05c01f-022d-4a4d-bf51-aa5e5b869adc"
    },
    {
        "author": "史弥宁",
        "paragraphs": [
            "子陵滩下放船开，老我经行知几回。",
            "别岸舂鉏殊解事，冲烟冉冉送诗来。"
        ],
        "title": "晓发严濑舟中和戴叔振韵",
        "id": "cced23de-1c83-4e2a-8095-69b37ac40bad"
    },
    {
        "author": "史弥宁",
        "paragraphs": [
            "山前露立几时休，老大垂髫羞不羞。",
            "与汝云冠别梳洗，免教人唤作丫头。"
        ],
        "title": "丫头巖",
        "id": "fed7edf4-970d-4b00-80e8-afb4b1d61cbb"
    },
    {
        "author": "史弥宁",
        "paragraphs": [
            "月殿双鬟整镜台，俄然拂下玉梳来。",
            "失惊怕触姮娥怒，走奔人间不敢回。"
        ],
        "title": "题两巖",
        "id": "464d2eb9-ff3b-47e7-95a5-87f8e1b690e7"
    },
    {
        "author": "史弥宁",
        "paragraphs": [
            "翠分浓淡山开画，红晕浅深花弄妆。",
            "诗料自来寻老子，句成浑不费思量。"
        ],
        "title": "新喻道上",
        "id": "74dd58a4-7eae-4dcd-a200-8b2dfa27345b"
    },
    {
        "author": "史弥宁",
        "paragraphs": [
            "洋洋雅颂几遗篇，删后求诗类一偏。",
            "直下谢陶能出手，就中李杜亦差肩。",
            "多君句好堪呈佛，老我时来未得僊。",
            "两地河山费蘧栩，吟窗何日勘尘编。"
        ],
        "title": "和潘帐干二首  其一",
        "id": "8f944bbc-432a-4f9f-ac19-ac61fead3432"
    },
    {
        "author": "史弥宁",
        "paragraphs": [
            "铁研磨穿志未伸，也叨朝蹟也临民。",
            "九关犹记钧天梦，一舸重寻湘水春。",
            "自笑装怀多倥偬，从知满腹欠精神。",
            "调高郢曲终难和，羞杀歈歌籋后尘。"
        ],
        "title": "和潘帐干二首  其二",
        "id": "3691ec6a-013f-46d9-a887-a1df13f2b884"
    },
    {
        "author": "史弥宁",
        "paragraphs": [
            "金粟如来翠葆中，天香飘堕梵王宫。",
            "西风一帚无留迹，印证浮生色是空。"
        ],
        "title": "次韵观音寺访木犀已过",
        "id": "4bee3510-ead0-407e-8707-7ee95b33ec49"
    },
    {
        "author": "史弥宁",
        "paragraphs": [
            "情知天也眷诗人，借与林园别样春。",
            "竹影因风多态度，梅花得月更精神。"
        ],
        "title": "林园",
        "id": "5daa3937-4348-4567-a583-953149617304"
    },
    {
        "author": "史弥宁",
        "paragraphs": [
            "丝丝古柳网罗鸦，拍拍平田鼓吹鼃。",
            "不是青烟出林杪，得知山崦有人家。"
        ],
        "title": "炊烟",
        "id": "4d1ac05a-fa6d-4f68-b68e-13d8c41a1cf6"
    },
    {
        "author": "史弥宁",
        "paragraphs": [
            "驿路逢梅香满襟，携家又过鹭鸶林。",
            "含风野水琉璃软，沐雨春山翡翠深。"
        ],
        "title": "鹭鸶林",
        "id": "0c8371e7-3120-46c8-aacf-1edfe5a12fbe"
    },
    {
        "author": "史弥宁",
        "paragraphs": [
            "山云送我丹青幅，花气撩人兰麝香。",
            "诗债幸然逢入务，被渠催索又奔忙。"
        ],
        "title": "闲居",
        "id": "540cbe3d-aaa4-4118-a2d9-9aea74c2711b"
    },
    {
        "author": "史弥宁",
        "paragraphs": [
            "一毛不拔管城子，冷眼相看石丈人。",
            "急性陈玄楮居士，未分皂白也生嗔。"
        ],
        "title": "懒不作诗觉文房四友俱有愠色谩赋",
        "id": "50aa4cb7-b667-49f3-b080-fb2211c4f596"
    },
    {
        "author": "史弥宁",
        "paragraphs": [
            "羊肠归路若为程，财过槠洲掌样平。",
            "客舍笼烟炊早顿，田家带月喝春耕。",
            "青林绿水画千尺，白鹭乌鸢棋一枰。",
            "坐倦笋舆呼穉子，野花迳里说诗行。"
        ],
        "title": "过槠洲行散",
        "id": "15a803fe-65f4-47b8-a87e-05bbb78e02cb"
    },
    {
        "author": "史弥宁",
        "paragraphs": [
            "有客谭医惊四座，指下玄微应识破。",
            "药市栖迟三十年，安知不是伯休那。"
        ],
        "title": "赠临汝曾医士",
        "id": "3488719b-8900-44e2-88b4-b791a646abe6"
    },
    {
        "author": "史弥宁",
        "paragraphs": [
            "孤山数幅古名画，著在暗香疎影边。",
            "不是逋僊有梅癖，梅花清韵似逋僊。"
        ],
        "title": "孤山",
        "id": "0e627cd3-1e4a-406c-a341-3d956e545278"
    },
    {
        "author": "史弥宁",
        "paragraphs": [
            "残红委地水平池，杨柳阴阴鶑乱飞。",
            "山色满楼新雨后，一帘风絮卷春归。"
        ],
        "title": "春莫同社会饮张园小楼分韵得飞字",
        "id": "13afec94-5a79-4d94-8d80-a782eb74b033"
    },
    {
        "author": "史弥宁",
        "paragraphs": [
            "欲知天意属英奇，端为斯文待发挥。",
            "挺挺魏謩祖风烈，堂堂伏湛国光辉。",
            "久参机政儒臣贵，未到公台物论违。",
            "丹旐东风马鞍袅，送车谁不泪襟衣。"
        ],
        "title": "参政宣献楼公挽歌辞  其一",
        "id": "cc3f8c4c-3e92-4c3c-97cf-a38182b81294"
    },
    {
        "author": "史弥宁",
        "paragraphs": [
            "子公书问走舆台，公独山林挽不回。",
            "人道旬瑜须径去，谁知李泌却重来。",
            "传芳谢砌芝兰粲，在处膺门桃李开。",
            "无媿可攻心事好，底教生死不荣哀。"
        ],
        "title": "参政宣献楼公挽歌辞  其二",
        "id": "86802668-a7cb-46fa-b421-2b28a6ce306e"
    },
    {
        "author": "史弥宁",
        "paragraphs": [
            "无边膏馥丐儒林，可但天台掷地金。",
            "文不琱镌翻婉切，诗如平淡实高深。",
            "春风和气生毫末，秋月华星烂古今。",
            "所发由来关所养，丹青难状晋公心。"
        ],
        "title": "参政宣献楼公挽歌辞  其三",
        "id": "1b80185b-90b4-4d4c-984d-15076fd28228"
    },
    {
        "author": "史弥宁",
        "paragraphs": [
            "耆英续续閟重泉，好在灵光独岿然。",
            "入侍已成鸿鹄羽，退休俄值白鸡年。",
            "伤心藏笈书无恙，盥手开缄墨尚鲜。",
            "刮目相期良不薄，可无斗酒奠桥玄。"
        ],
        "title": "参政宣献楼公挽歌辞  其四",
        "id": "1204b7a4-8c3f-40be-b384-44962603888d"
    },
    {
        "author": "史弥宁",
        "paragraphs": [
            "倒影晴溪蘸碧峰，庵居活计尽从容。",
            "懒能著眼看时事，相约梅花住过冬。"
        ],
        "title": "庵居",
        "id": "dc2349b3-193c-48c2-8390-c28260538445"
    },
    {
        "author": "史弥宁",
        "paragraphs": [
            "伊谁闯我小窗关，偷却西楼一面山。",
            "谇语白云猜是汝，秋风出意急追还。"
        ],
        "title": "伊谁",
        "id": "d9811b30-1b03-4d2e-9976-6df9c03cabf7"
    },
    {
        "author": "史弥宁",
        "paragraphs": [
            "巡簷诗袖涨寒香，日炙南枝泫晓霜。",
            "净洗宫妆转明洁，恰如汤餠试何郎。"
        ],
        "title": "和叔振晓上梅坡小亭",
        "id": "fdd6c88f-1744-4b1b-90a3-d79f852cbe28"
    },
    {
        "author": "史弥宁",
        "paragraphs": [
            "雪天领客倚清狂，战退玄冥酒百缸。",
            "柳絮辊风粘冻壁，梨花撒雨响寒窗。",
            "琼田隠隠迷翘鹭，玉砌狺狺走吠尨。",
            "一稔明年宽万虑，更催三白瑞澬江。"
        ],
        "title": "六亭宴雪",
        "id": "40e3972c-96db-4a06-83fe-1b82884a1298"
    },
    {
        "author": "史弥宁",
        "paragraphs": [
            "过眼光阴发样多，几年客路叹奔波。",
            "已抛南楚云千嶂，旋买东湖雨一蓑。",
            "好景賸将诗料理，闲愁全靠酒消磨。",
            "如今世事都看破，冷笑侯王梦螘窠。"
        ],
        "title": "喜闲",
        "id": "00f1e482-9068-4552-9ced-d4cc7f3910ff"
    },
    {
        "author": "史弥宁",
        "paragraphs": [
            "高卧羲皇万虑空，吟怀剥落杳无踪。",
            "恨渠纸帐关诗梦，勾引梅花搅一冬。"
        ],
        "title": "纸帐",
        "id": "3be0703e-a9af-491a-b955-90a3c43280fd"
    },
    {
        "author": "史弥宁",
        "paragraphs": [
            "十里樵风自一村，草庵挨拶小林园。",
            "霜严古木正当路，玉立晴峰新表门。",
            "诗境销磨闲日月，醉乡整顿别干坤。",
            "浮名浮利非吾愿，时把黄庭漱六根。"
        ],
        "title": "十里",
        "id": "65fbab18-9d7c-429f-9129-ecbfa30416af"
    },
    {
        "author": "史弥宁",
        "paragraphs": [
            "为报风流元献家，丁宁百卉驻春华。",
            "侬归载酒溪园去，一首诗吟一种花。"
        ],
        "title": "再赋晏子直百花林",
        "id": "ac8cc0eb-9687-4d20-b1bf-76e3f8ae4cc7"
    },
    {
        "author": "史弥宁",
        "paragraphs": [
            "谁障溪流贴岸边，若为挽得上高田。",
            "机筩卷起倾横枧，竖笕盛来水接连。"
        ],
        "title": "溪流",
        "id": "b9167518-2949-4794-b39e-10c804116b4a"
    },
    {
        "author": "史弥宁",
        "paragraphs": [
            "莫讶灵均苦费词，骚章炳炳日星垂。",
            "身虽楚泽有遗恨，名与湘流无尽期。",
            "一笑底关渔父事，此心惟有洛阳知。",
            "是非付与羣鸥判，不上先生吊古诗。"
        ],
        "title": "吊湘累",
        "id": "4c6006fd-1b48-4f85-85a1-e0ad354fb48f"
    },
    {
        "author": "史弥宁",
        "paragraphs": [
            "一烬银镫两架书，十年伴我夜窗虚。",
            "不因见性明心后，定自人呼作蠹鱼。"
        ],
        "title": "夜窗书事",
        "id": "1e4decb6-1ea2-4296-b834-8703bb417900"
    },
    {
        "author": "史弥宁",
        "paragraphs": [
            "莫管东风归路长，但将绮句答春光。",
            "候门儿女应相讶，满袖离骚草木香。"
        ],
        "title": "送邬文伯归侍临川  其一",
        "id": "fe1de789-3fc3-445b-a9e6-8123d9ced609"
    },
    {
        "author": "史弥宁",
        "paragraphs": [
            "易学寥寥一线然，谁人口里说先天。",
            "近来惟有朴斋老，白首焚芗尚草玄。"
        ],
        "title": "送邬文伯归侍临川  其二",
        "id": "9b374f7d-6a47-4eb4-877b-4b178baacf14"
    },
    {
        "author": "史弥宁",
        "paragraphs": [
            "楼上诗声缭屋梁，楼前寒叶舞秋光。",
            "明霞点破莫江碧，断鴈叫羣惊夕阳。"
        ],
        "title": "楚望",
        "id": "e028dd44-c19e-4e0f-bc96-45280cdff29d"
    },
    {
        "author": "史弥宁",
        "paragraphs": [
            "杜宇声中历翠微，涧泉决决泻幽奇。",
            "与君笑入白云去，柱杖前头尽是诗。"
        ],
        "title": "邵阳界上同友人山行",
        "id": "d25103f6-3fb8-478c-8f33-81712b97ee15"
    },
    {
        "author": "史弥宁",
        "paragraphs": [
            "鸡声催起度江乡，病酒无憀客路长。",
            "掩上轿窗无只句，著何面目见春光。"
        ],
        "title": "醴陵道上饮别故人被酒困坐竹舆因赋",
        "id": "08427a05-811b-4f3b-be55-3736fc16f2b6"
    },
    {
        "author": "刘梦符",
        "paragraphs": [
            "突兀灵巖古，纡回石磴升。",
            "地幽忘日烈，壁峭喜云蒸。",
            "峰顶池如月，山根水欲冰。",
            "摩挲可镌处，大字纪中兴。"
        ],
        "title": "夏日游九龙巖",
        "id": "27c05b78-a1c1-465d-810a-2e0deeae43c8"
    },
    {
        "author": "赵虞臣",
        "paragraphs": [
            "兰著秋花分外奇，月巖清坐听枰棋。",
            "笑谭相与同心处，更近新凉八月时。"
        ],
        "title": "游月巖书二绝以纪其清  其一",
        "id": "27e66417-686c-459c-93ad-417b91bcbff2"
    },
    {
        "author": "赵虞臣",
        "paragraphs": [
            "兹游闲适实清奇，恍对柯山一局棋。",
            "兴尽相呼下山去，归途犹趁日西时。"
        ],
        "title": "游月巖书二绝以纪其清  其二",
        "id": "eac970ad-2ce8-482f-980e-3b299c90a48c"
    },
    {
        "author": "范师孟",
        "paragraphs": [
            "根盘巨石四时青，陌上香泥岂敢侵。",
            "不但咏夸奇异迹，也须珍重岁寒心。"
        ],
        "title": "题北高峰石松",
        "id": "7b3469bd-ffcf-4a55-9330-49c66e456880"
    },
    {
        "author": "文师敬",
        "paragraphs": [
            "我家龙多西，出门山在目。",
            "杖履三十里，兄弟穿云宿。",
            "山上有顷田，巖洞多重复。",
            "石囤如内空，可容万亿斛。",
            "奇古一仙台，清绝三梵屋。",
            "千岁大夫松，万竿君子竹。",
            "四时风飕飕，多寒而少燠。",
            "天低星日近，举首心自肃。",
            "不敢高声呼，恐帝谓予黩。",
            "转盼四方宽，万山皆俯伏。",
            "幽人来避世，松柏可充腹。",
            "何劳苦煎炮，自有云蒸熟。",
            "朝易暮楞严，随意伴幽独。",
            "天下真乐在，安用名利逐。",
            "我亦知此乐，倚门望良速。",
            "入山未要深，且归问寝餗。",
            "男儿天下志，未忍同草木。",
            "他时素志遂，人进我则缩。",
            "来此寄余生，分此山林福。",
            "吾心与道俱，出处应可卜。"
        ],
        "title": "龙多山",
        "id": "ee6d20a7-d1de-40ff-bef5-9044c9ec8f84"
    },
    {
        "author": "张珪",
        "paragraphs": [
            "仙人修炼地，玉井著神功。",
            "日月双轮见，阴阳两窍通。",
            "可堪清澈底，那更施无穷。",
            "尚冀丹砂力，当浇尘念空。"
        ],
        "title": "玉蝶泉",
        "id": "f2067076-4eb4-4ce2-838a-0eade5cb543b"
    },
    {
        "author": "吴弘钰",
        "paragraphs": [
            "横石架广门，天风自来去。",
            "夜半闻洞箫，知是神游处。"
        ],
        "title": "石门峰",
        "id": "345b4278-3c05-4a3f-85a5-3cca05626505"
    },
    {
        "author": "笃世南",
        "paragraphs": [
            "风涛汹涌千堆雪，拍岸翻空倒银阙。",
            "雁声惊起一江秋，万里无云挂明月。"
        ],
        "title": "题赵千里夜潮图卷",
        "id": "71cfae9c-bda9-421b-86e0-c87cf56efdf3"
    },
    {
        "author": "林斗南",
        "paragraphs": [
            "路迥萦纡行木杪，脚力穷时山更好。",
            "苦吟转觉嘉句悭，远望方知众山小。",
            "登临自昔知几人，留题石暗苍苔新。",
            "吁嗟开辟岁时久，名字湮没多无闻。",
            "细观天地无穷极，百岁浮生真一息。",
            "少和灵运纵垂名，俯仰之间亦陈迹。",
            "何如大人能达观，古今等视犹晨昏。",
            "朝菌灵芝皆死尔，彼有修短何足言。",
            "往来盘薄何为者，祇为幽怀未渠舍。",
            "凭阑一览万境空，辙迹何须遍天下。"
        ],
        "title": "白石山",
        "id": "726918ee-ec9e-4853-80cf-ee4eaae247c8"
    },
    {
        "author": "詹琰夫",
        "paragraphs": [
            "小结茅庵倚薜萝，主人心事定如何。",
            "春风枕上邯郸梦，夜雨灯前云水歌。",
            "岁月不堪频把玩，山林偏称小婆娑。",
            "年来欲问长生诀，止止庵中养太和。"
        ],
        "title": "止止庵即事",
        "id": "42bc7540-e079-44a4-976b-cb248f264a97"
    },
    {
        "author": "嘉定太学生",
        "paragraphs": [
            "和靖东坡白乐天，几年秋菊荐寒泉。",
            "如今往事都休问，且为官司趁酒钱。"
        ],
        "title": "题三贤堂",
        "id": "186b62d1-c0bf-46b9-8e87-205e046529a5"
    },
    {
        "author": "嘉定太学生",
        "paragraphs": [
            "天眷频年惜挂冠，谁令今日远长安。",
            "举幡莫遂诸生愿，祖帐应多行路难。",
            "去草岂知因害稼，弹乌何事却惊鸾。",
            "韩非老子还同传，凭仗时人品藻看。"
        ],
        "title": "送袁侍郎",
        "id": "350193e5-3d66-42ba-8f98-058fc76d3863"
    },
    {
        "author": "湖州士子",
        "paragraphs": [
            "可怜戴工部，独树不成林。"
        ],
        "title": "句",
        "id": "f6959120-5810-4fa7-b655-0baaf8c517af"
    },
    {
        "author": "章劼",
        "paragraphs": [
            "惊涛汹涌江势恶，一山屹立真瓌奇。",
            "正如匹马勇赴敌，万夫辟易莫敢支。",
            "氤氲山腋云气聚，焜燿庙貌神灵栖。",
            "风帆浪舶香火盛，旱魃雨厉牛羊刲。",
            "三元水府各雄据，此实上元开府处。",
            "阴兵擐甲扬灵旗，绍兴勤王宽北顾。",
            "涂金大扁于湖书，八法森森鬼神护。",
            "通犀宝带酾龙珠，罗献渠渠严掌故。",
            "我曹一拜王之庭，坎坎击鼓牲酒陈。",
            "萧骚古木云四合，路左怪石蹲麒麟。",
            "人心倾止形势壮，区区马迹何庸神。",
            "秋风愿借一帆便，笠潭正好羹鲈莼。"
        ],
        "title": "咏马当山宁江庙",
        "id": "b28a4e28-d8cc-454d-90ef-e228018f046e"
    },
    {
        "author": "苗氏女",
        "paragraphs": [
            "桃花飞尽马塍春，此日辞家泪满巾。",
            "岂是比邻无嫁处，千山万水逐行人。"
        ],
        "title": "别母",
        "id": "6001d146-ea3e-4462-8034-ca84f759acf5"
    },
    {
        "author": "江西举老",
        "paragraphs": [
            "此翁文彩自权奇，抹过盐车十万蹄。",
            "笔下何多春草句，胸中定有辟尘犀。",
            "戴公山下竹三径，米老庵前云一溪。",
            "莲幕退思湖上客，一编为我赋新诗。"
        ],
        "title": "送刘正甫赴南徐幕府",
        "id": "45606036-32ee-4042-a84f-0d4188623aa7"
    },
    {
        "author": "刘汝进",
        "paragraphs": [
            "纵步龙山颠，放舟龙荡口。",
            "羣然雁鹜行，杂之牛马走。",
            "我拙不能诗，我病不能酒。",
            "试问赏花人，还有菊花否。"
        ],
        "title": "与客九日游龙山以尘世难逢开口笑分韵得口字",
        "id": "603babc2-9890-4384-82e1-5e3b8898e90d"
    },
    {
        "author": "郑子思",
        "paragraphs": [
            "飞凤屹立万仞壁，下有深渊不可测。",
            "问讯深渊有何物，骄然桀?护巢穴。",
            "寻常任意自出没，砥柱中流喷涛雪。",
            "舟人偶有毫厘失，挫手婴鳞即粉骨。",
            "每到王正上七日，昂头掉尾见金脊。",
            "霁严收怒了无迹，共与邦人供踏蹟。",
            "滩头鸡卜人得吉，鼓吹秋千总春色。",
            "但见五采文焕发，尽是前贤醉鸦墨。",
            "今来古往几风月，要之勿用果何益。",
            "莫邪尚不终磨灭，筇杖一跃肯跼蹐。",
            "我龙会见乘霹雳，起作甘霖沛天泽。"
        ],
        "title": "三贤祠",
        "id": "b0cdcfe1-8681-478b-80a7-1e18a0c51033"
    },
    {
        "author": "陈鉴之",
        "paragraphs": [
            "诸贤适江海，梧竹孤凤吟。",
            "愿言正王度，祈招嗣清音。",
            "亦为胶西董，反慰及物心。",
            "未可赋柏舟，天眷宗社深。"
        ],
        "title": "送郑严州四首  其一",
        "id": "a01b26c0-efee-4c2a-a1de-26f1134086b2"
    },
    {
        "author": "陈鉴之",
        "paragraphs": [
            "父老迎使君，舟楫桐江波。",
            "那知使君心，一片烟雨蓑。",
            "杖藜对客星，清风双嵯峨。",
            "沙鸥公故人，应为小婆娑。"
        ],
        "title": "送郑严州四首  其二",
        "id": "a0131a7c-0342-4044-9f1f-de4ac231ec1f"
    },
    {
        "author": "陈鉴之",
        "paragraphs": [
            "严山少平田，严俗稀惰民。",
            "书生坐黄堂，肯诧硎刃新。",
            "定以清净化，坐啸物自春。",
            "绿野人荷锄，使君聊岸巾。"
        ],
        "title": "送郑严州四首  其三",
        "id": "565c3805-b119-43fe-a20b-257e6654fc98"
    },
    {
        "author": "陈鉴之",
        "paragraphs": [
            "善端谁独无，所化有兰鲍。",
            "时容拜床下，孺子似可教。",
            "山川顿修阻，心折东去棹。",
            "徘徊堤柳春，帆腹风欲饱。"
        ],
        "title": "送郑严州四首  其四",
        "id": "58281969-9d05-4b7a-b68c-9b81fb085000"
    },
    {
        "author": "陈鉴之",
        "paragraphs": [
            "踏遍苕溪石，梅花又满林。",
            "山川春入望，宇宙月知心。",
            "一纪别乡井，八年无雁音。",
            "危巢老松顶，日暮有归禽。"
        ],
        "title": "遣兴",
        "id": "dfab142b-55ca-4d3e-a1a3-409313ab8c8e"
    },
    {
        "author": "陈鉴之",
        "paragraphs": [
            "荒塍间流水，蠹叶风飕飗。",
            "前山与幽人，亭亭共清秋。",
            "远近日明晦，隠见云去留。",
            "木末一叟归，犬鸣茅舍幽。",
            "忆昔典午东，剑佩森名流。",
            "胜地慰远怀，兹焉久绸缪。",
            "渔矶与樵迳，今有斯人不。",
            "池石老苔发，空余螺蚌游。",
            "世有古今异，郢歌聊自酬。",
            "醉眼时摩挲，此山即前修。"
        ],
        "title": "会稽秋日观山",
        "id": "6993f828-110f-4bf6-97d5-bf05c1c81a99"
    },
    {
        "author": "陈鉴之",
        "paragraphs": [
            "垂虹四年别，淼淼来梦境。",
            "今晨整芒屦，柳风吹鬓影。",
            "春光彻重渊，蛟困绿波静。",
            "远帆有无处，小立为徐领。",
            "浩歌翁自得，白发乱垂颈。",
            "一室世谁如，三万六千顷。",
            "平生卜邻意，此际味差永。",
            "翁肯平分欤，吾其办渔艇。"
        ],
        "title": "过吴江",
        "id": "7a9df4b2-ab11-4ae6-b9d5-3f01e843c0b6"
    },
    {
        "author": "陈鉴之",
        "paragraphs": [
            "危栏散湮鬰，已暮亦登临。",
            "鼓角孤城月，山川万古心。",
            "鹳栖松雾重，鸥卧渚烟深。",
            "客子终何托，婆娑且醉吟。"
        ],
        "title": "暮登蓬莱阁",
        "id": "5c98757c-2a73-4665-8e29-34e63aba738f"
    },
    {
        "author": "陈鉴之",
        "paragraphs": [
            "瘦尽芙蓉菊又残，客游怀抱更登山。",
            "秋光老矣归何处，只在愁人双鬓间。"
        ],
        "title": "秋晚",
        "id": "b4a59c40-6cb4-41fc-b930-b425055260f1"
    },
    {
        "author": "陈鉴之",
        "paragraphs": [
            "穷途逢伟观，小阁江万里。",
            "薄暮岸幅巾，寒烟四山起。",
            "天河注平淮，斗柄卧芦苇。",
            "欲返还少留，灯青客船尾。"
        ],
        "title": "晚登京口倅厅富览二首  其一",
        "id": "ac4dd30a-bacd-4e4e-8aee-9c1d67fda1d7"
    },
    {
        "author": "陈鉴之",
        "paragraphs": [
            "孙刘昔虎视，铁骑如风雷。",
            "白水列苍嶂，今焉侑予杯。",
            "功名诧一时，空云暂崔嵬。",
            "衲子真英雄，一龛老巖隈。"
        ],
        "title": "晚登京口倅厅富览二首  其二",
        "id": "2001d131-8a9f-4574-92ad-f76f0e84033d"
    },
    {
        "author": "陈鉴之",
        "paragraphs": [
            "雌雄乌一色，烈焰玉石分。",
            "子桑十日雨，英概君摩云。",
            "麈尾失羁思，襟裾兰茝芬。",
            "是岂如蟨驉，书圃同锄芸。"
        ],
        "title": "古诗四首奉寄陈宗之兼简敖臞翁  其一",
        "id": "c65f4541-3b75-41b9-8df5-1345cddee114"
    },
    {
        "author": "陈鉴之",
        "paragraphs": [
            "君隠万人海，啸咏足胜流。",
            "我堕寂寞滨，嵌巖一筇秋。",
            "蟠鬰向谁吐，天围芦荻洲。",
            "劈箭客帆去，何日回吾舟。"
        ],
        "title": "古诗四首奉寄陈宗之兼简敖臞翁  其二",
        "id": "29666a8d-790d-47d6-a028-52e786556a23"
    },
    {
        "author": "陈鉴之",
        "paragraphs": [
            "甘旨娱母颜，雍雍春满室。",
            "咿哑索梨枣，诸儿争绕膝。",
            "波明再茁桐，露涤清吟笔。",
            "人生如此足，富贵刀头蜜。"
        ],
        "title": "古诗四首奉寄陈宗之兼简敖臞翁  其三",
        "id": "bfdd1653-93cf-484b-af5b-0d2f0e59a893"
    },
    {
        "author": "陈鉴之",
        "paragraphs": [
            "亭亭会山阁，四面秋澄鲜。",
            "槃礴一代英，披衣俯飞鸢。",
            "迩来几星聚，清樽压云烟。",
            "九转得奇诀，分惠毋独仙。"
        ],
        "title": "古诗四首奉寄陈宗之兼简敖臞翁  其四",
        "id": "b412fac6-5e01-480f-a006-c29f684e2295"
    },
    {
        "author": "陈鉴之",
        "paragraphs": [
            "过雨长堤葱翠湿，小桥人静支筇立。",
            "一缕竿头颤霜鲫，风动青蒲见蓑笠。"
        ],
        "tags": [
            "西湖"
        ],
        "title": "西湖晚望",
        "id": "4ce1e66a-69e2-41ef-8b29-64ccd081eed5"
    },
    {
        "author": "陈鉴之",
        "paragraphs": [
            "良辰仍我辈，斗酒大江边。",
            "小阁纳万里，一帆来九天。",
            "世尘黄鹄外，诗兴白鸥前。",
            "地胜吾衰矣，长怀李谪仙。"
        ],
        "title": "京口江阁和友人韵",
        "id": "3b1ce7e0-4fc0-40ce-abd6-0a150a90910f"
    },
    {
        "author": "陈鉴之",
        "paragraphs": [
            "兰如君子蕙如士，此评吾得之涪翁。",
            "有余不足姑勿论，毕竟清幽气类同。"
        ],
        "title": "题郑承事所作蕙兰三首  其一",
        "id": "b9b5cfa9-4cc7-4096-b98e-b7ad4970a63b"
    },
    {
        "author": "陈鉴之",
        "paragraphs": [
            "托迹不辞巖谷深，异于萧艾亦何心。",
            "清风披拂自多事，斜日淡云香满林。"
        ],
        "title": "题郑承事所作蕙兰三首  其二",
        "id": "7a65f78f-24bb-4c59-a9da-bc75ccc3fc9e"
    },
    {
        "author": "陈鉴之",
        "paragraphs": [
            "郑君欲与兰写真，心神暗与兰俱春。",
            "诗家三昧正如此，境融意会今何人。"
        ],
        "title": "题郑承事所作蕙兰三首  其三",
        "id": "56479b33-75d4-4307-8021-98d1cdcc25c5"
    },
    {
        "author": "陈鉴之",
        "paragraphs": [
            "暑气湖山薄，晚风巾袂凉。",
            "蝉鸣便柳荫，鹭立领荷香。",
            "大舸鼓声远，小轩茶味长。",
            "独游元更好，细细踏斜阳。"
        ],
        "title": "晚凉湖边放步",
        "id": "86483099-6f62-4962-b667-f4d9a670d131"
    },
    {
        "author": "陈鉴之",
        "paragraphs": [
            "淋雨何人记子桑，朱门车马涨尘黄。",
            "百年友谊须英概，画虎何妨效季良。"
        ],
        "title": "有感",
        "id": "c5283cab-a274-48d3-a474-80b1d68b20d4"
    },
    {
        "author": "陈鉴之",
        "paragraphs": [
            "万卉千葩春事足，一巖桂自壮秋光。",
            "清泠风露月侵午，天上人间相对香。"
        ],
        "title": "月下见桂花欣然会心赋二十八字",
        "id": "4fcf077f-b70a-49bc-8f28-08281e288d19"
    },
    {
        "author": "陈鉴之",
        "paragraphs": [
            "刘郎唤我出，胜处意所便。",
            "清寒柳桃风，浓淡杉桧烟。",
            "僧庐自生香，步绕古佛前。",
            "依光偶不扃，坐数禽联翩。",
            "平林度清磬，遥隄簇归船。",
            "湖山露真态，鸥点溶溶天。",
            "形容几吟笔，刚道妆抹妍。",
            "莫作西子看，正如姑射仙。",
            "相知喜值予，微笑生清涟。"
        ],
        "tags": [
            "西湖"
        ],
        "title": "同刘叔泰放步湖边入灵芝寺坐依光良久叔泰诵坡仙好把西湖比西子之句予因赋古风一首",
        "id": "22c1b6d3-ccd8-4f22-a15a-885971ce1bd1"
    },
    {
        "author": "陈鉴之",
        "paragraphs": [
            "驴蹇飚寒猎帽裙，吟肩山耸酒微醺。",
            "弯弯竹迳霏霏雪，小小溪桥淡淡云。",
            "忽邂逅时真得侣，向空濛处细飘芬。",
            "回天力量知谁似，笑挽春来首策勋。"
        ],
        "title": "探梅",
        "id": "a96fadaa-099b-4434-b709-dfab19bbfba7"
    },
    {
        "author": "陈鉴之",
        "paragraphs": [
            "问讯金焦亡恙否，双鼇依旧据寒流。",
            "塔边浪战嵌巖石，木末云扶缥缈楼。",
            "枫叶蓼花新醉雨，山容客鬓两添秋。",
            "海天一镜舟如豆，忘却尘缁季子裘。"
        ],
        "title": "再到京口",
        "id": "441c6ca9-bbf6-45bd-84b5-c8ef0a6dd481"
    },
    {
        "author": "陈鉴之",
        "paragraphs": [
            "圆蒲促坐话情真，蜡炬能花似有神。",
            "毕竟蜂须膏馥在，酒边依旧十分春。"
        ],
        "title": "与客夜饮蜡烛有花客请赋之",
        "id": "378d024d-10dc-4eec-b94d-047c17a001cf"
    },
    {
        "author": "陈鉴之",
        "paragraphs": [
            "吟鞭遥指鹿门归，水色山光件件诗。",
            "缩项鳊鱼元自好，当年应悔识王维。"
        ],
        "title": "蒋实斋出示孟浩然画像因赋二绝  其一",
        "id": "070cc797-e3d1-414a-805d-ffa499fc186a"
    },
    {
        "author": "陈鉴之",
        "paragraphs": [
            "诵诗纵不忤龙颜，荣贵无过是好官。",
            "未必一僮随瘦马，千年传作画图看。"
        ],
        "title": "蒋实斋出示孟浩然画像因赋二绝  其二",
        "id": "a5c6472a-ad64-4e60-8cf1-148ad82eba3e"
    },
    {
        "author": "陈鉴之",
        "paragraphs": [
            "正好鑪亭语夜分，朔风征帽浙江濆。",
            "天低雁带参差树，山远舟横黯淡云。",
            "龟解不妨时换酒，鲸呿元自妙为文。",
            "千巖万壑心如水，二尺檠边剩著勋。"
        ],
        "title": "送方粹仲适会稽",
        "id": "a4ae58fa-e5f4-45d8-bff9-f74620641a18"
    },
    {
        "author": "陈鉴之",
        "paragraphs": [
            "倦踏软尘陌，琳宫取次行。",
            "红桃窥潋滟，翠柳立虚明。",
            "眼底得诗料，耳根犹市声。",
            "黄冠邀啜茗，犹有旧交情。"
        ],
        "title": "到三圣庙坐池亭久之记以四十字",
        "id": "2c5bd2fe-e40b-4fe3-b004-6288842923c2"
    },
    {
        "author": "陈鉴之",
        "paragraphs": [
            "六桥秋新宜醉吟，举杯共听巖鹤音。",
            "危亭三面立老竹，宝晋数帖清人心。",
            "凉蝉不敢喧夕曛，洞箫声绕山腰云。",
            "摇摇归艇水纹裂，山紫天青河汉白。",
            "想君独立对空阔，一鹭毛寒藕花月。"
        ],
        "title": "同潘孔时饮总宜园孔时出宝晋数帖呼道人吹箫次日有诗予用韵答之",
        "id": "10f20cd5-92d7-4a0b-b751-852e9917e4a1"
    },
    {
        "author": "陈鉴之",
        "paragraphs": [
            "危阑纳纳万里天，此景不作西子妍。",
            "荒蹊斗折乔木末，小亭棋布层崖巅。",
            "阳侯作意娱我醉，潮头百尺来樽前。",
            "游蜂低回殢花露，一鸟急去拖林烟。",
            "年来祇可作橘隠，四人聊学商山仙。"
        ],
        "title": "包家山和潘孔时",
        "id": "58cae740-b9b4-44af-9b25-6b0188c3f485"
    },
    {
        "author": "陈鉴之",
        "paragraphs": [
            "生世可无友，吾友得仁叔。",
            "行己严尺度，色夷气清穆。",
            "蝇头观世态，麈尾露心曲。",
            "大江渺愁人，风欲饱帆腹。",
            "重阳两日是，不共一杯菊。",
            "吾侪迹浮萍，同是客京毂。",
            "作讨俱出此，正尔未免俗。",
            "倘有廪可指，一笑如鲁肃。",
            "寒窗共短檠，何用戒征轴。",
            "所以穷杜陵，恨欠突兀屋。",
            "波寒净沙石，露重老林木。",
            "莫言衣带水，后会殊未卜。",
            "越山君旧游，我亦曾寄目。",
            "迩来平安否，细与问修竹。"
        ],
        "title": "送陈仁叔之越",
        "id": "12ede63b-18ec-49a9-a8c4-d4b57a0666a3"
    },
    {
        "author": "陈鉴之",
        "paragraphs": [
            "乃翁爱书书满楼，万轴插架堪汗牛。",
            "乃翁爱梅梅绕楼，千年老干如苍虬。",
            "梅护群书俗尘绝，书对梅梢滋味别。",
            "有时掩卷静倚阑，檐角一枝擎淡月。",
            "雁行编简相从久，笔砚收功竟无负。",
            "儿孙登楼凛生敬，谓此梅花乃先友。",
            "一新丹雘焕枅栱，黄卷依然对姬孔。",
            "汲泉不是灌梅花，培养君家读书种。",
            "袍香青紫云路同，盛事何翅继乃翁。",
            "后来应有跨灶者，百花头上文正公。",
            "吾知乃翁好梅意，不独区区为名第。",
            "霜飚天地惨无色，谁得东皇第一义。",
            "惟梅气禀独超卓，首送春风入书幄。",
            "对之心地悟理学，此是天民尹先觉。"
        ],
        "title": "寄题长溪杨耻斋梅楼楼乃其先世读书之所",
        "id": "411285ea-9c6a-4ec3-83d5-832c4ab637e4"
    },
    {
        "author": "陈鉴之",
        "paragraphs": [
            "容易老春工，扶藜趁好风。",
            "蛙跳蒲细细，燕没絮濛濛。",
            "沽酒亦可醉，有怀谁与同。",
            "长松古须鬣，无语对繁红。"
        ],
        "title": "春晚野步",
        "id": "6ded97bb-c698-4d29-999b-6d3e9a84119c"
    },
    {
        "author": "陈鉴之",
        "paragraphs": [
            "良苗正要雨肥绿，火伞张空驱日毂。",
            "枝头忽作少女风，转眼排檐万银竹。",
            "为新安民殊可怜，插空乱巘无多田。",
            "雨才终日水半壁，方晴又望霓横天。",
            "是邦若要宜稼穑，好似婴儿调乳食。",
            "祇今田甫渴甘澍，贤侯忧民见颜色。",
            "鼓声坎坎神来临，不歆牲酒歆侯心。",
            "睡龙苏醒听约束，拏攫云雾层崖阴。",
            "涧泉将涸兮乱流，嘉颖欲槁兮光浮。",
            "田翁戴笠儿跨牛，欣欣相对歌贤侯。",
            "争言一雨神所赐，非侯何以蒙神休。",
            "天惠贤侯福吾土，长是五日一风兮十日一雨。"
        ],
        "title": "客新安赋喜雨歌呈守斋倪史君",
        "id": "f005fa9c-62db-4f85-ada2-9a4c81bb174e"
    },
    {
        "author": "陈鉴之",
        "paragraphs": [
            "天然石屋两三僧，趺坐寒云几上生。",
            "想见瓦鑪烟断处，一函经对万松清。"
        ],
        "title": "守斋和张倅古巖诗予用韵赋三绝呈守斋  其一",
        "id": "7c1005bf-61a8-4a1b-ad64-3f7b46fbe208"
    },
    {
        "author": "陈鉴之",
        "paragraphs": [
            "贰车林下喜逢僧，眼底千峰逸兴生。",
            "五马未游心已到，吟牋零乱岫云清。"
        ],
        "title": "守斋和张倅古巖诗予用韵赋三绝呈守斋  其二",
        "id": "08c1d219-3b08-484e-960f-3f0ed2062325"
    },
    {
        "author": "陈鉴之",
        "paragraphs": [
            "澹泊贤侯似衲僧，功深心地枣梨生。",
            "画堂歌舞聊娱客，客退依然禅榻清。"
        ],
        "title": "守斋和张倅古巖诗予用韵赋三绝呈守斋  其三",
        "id": "da4aea51-8cbf-4644-9c1d-7e83de8a966a"
    },
    {
        "author": "陈鉴之",
        "paragraphs": [
            "冯轼邦君侈画熊，却来问政翠崖翁。",
            "祇应兄念玄真子，不是堂无齐盖公。",
            "千载棣华垂盛事，两丛慈竹亦清风。",
            "跨鸾时过宣平老，明月箫声在半空。"
        ],
        "title": "题问政山",
        "id": "e040e24b-8907-4186-b650-d12be4f7332a"
    },
    {
        "author": "陈鉴之",
        "paragraphs": [
            "小队名山访古归，雪云不解听招麾。",
            "琼瑶千嶂插空阔，珠璧一诗争崛奇。",
            "兴逸聊兹游赤石，民安何待化潢池。",
            "妓围如画心如水，鬒发从渠映玉碑。"
        ],
        "title": "守斋示予游问政山和陈广文诗予用韵呈守斋",
        "id": "faee8342-9d9f-45f9-84b2-821d2995fc2e"
    },
    {
        "author": "陈鉴之",
        "paragraphs": [
            "鹊影翻高树，萤光出浅莎。",
            "墙低天宇阔，楼小月明多。",
            "清吹徐徐至，微云缓缓过。",
            "欲谈无与共，默坐养天和。"
        ],
        "title": "夏夜",
        "id": "037bc8c3-595d-4ba2-b0eb-246a15132d36"
    },
    {
        "author": "陈鉴之",
        "paragraphs": [
            "今人宗晚唐，琢句亦清好。",
            "碧海掣长鲸，君慕杜陵老。"
        ],
        "title": "题陈景说诗稿后  其一",
        "id": "9a6791d1-560c-44da-bfa5-34b98d968ec1"
    },
    {
        "author": "陈鉴之",
        "paragraphs": [
            "月明孤屿云，一鹤唳清夜。",
            "和之以君诗，竹牖寒灯下。"
        ],
        "title": "题陈景说诗稿后  其二",
        "id": "a3624297-94a1-429e-bdb7-01c6b7d8269d"
    },
    {
        "author": "陈鉴之",
        "paragraphs": [
            "倚马挥万言，跨馿哦一字。",
            "迟速不须论，纫云看奇思。"
        ],
        "title": "题陈景说诗稿后  其三",
        "id": "faabad0d-18da-4183-b2df-b4fb7fea2caa"
    },
    {
        "author": "陈鉴之",
        "paragraphs": [
            "抽身龙尾外，一壑本来心。",
            "书卷竹阴润，笔牀花气侵。",
            "耿光增魏笏，雅趣寓陶琴。",
            "隠几时搜句，忘言兀似瘖。"
        ],
        "title": "和守斋户部家居书怀",
        "id": "c1af698f-236e-4594-a11b-8cbdc2f242fb"
    },
    {
        "author": "陈鉴之",
        "paragraphs": [
            "沿阶草软翠流长，境静蒲荷觉更香。",
            "清坐小亭丛竹近，暂停团扇受风凉。"
        ],
        "title": "同倪善之纳凉寿芳",
        "id": "c1e6c9b7-f305-4e1a-bb15-80a845e554f1"
    },
    {
        "author": "陈鉴之",
        "paragraphs": [
            "风流阵退却围棋，心醉妖妍落子迟。",
            "还记兵行南诏否，输赢应不到双眉。"
        ],
        "title": "和友人题唐明皇杨太真对弈图",
        "id": "384db8b8-b34c-4f2f-823c-422a8a1c1fd2"
    },
    {
        "author": "陈鉴之",
        "paragraphs": [
            "吹帽海风鸦背起，冯夷知我酒微醺。",
            "楼台气压金焦浪，钟鼓声飞淮浙云。",
            "戈甲虎争余块石，榛芜鼪啸几斜曛。",
            "山僧不管兴亡事，清坐闲披贝叶文。"
        ],
        "title": "京口甘露寺登眺",
        "id": "f9782476-9549-4dc9-b6b3-293e5692969e"
    },
    {
        "author": "陈鉴之",
        "paragraphs": [
            "天垂大溪碧，近树齐远山。",
            "水气涵野色，缥缈亭数间。",
            "维昔文节公，孤标凛群奸。",
            "飘然两屐齿，云巖遍跻攀。",
            "此地足佳致，差不远市阛。",
            "寿峰顾而喜，筑屋娱亲颜。",
            "吴兴富台榭，往往携歌鬟。",
            "公独抱书来，小舟破潺湲。",
            "花澹水纹丽，鸟啼人意闲。",
            "读易发妙蕴，不惟评马班。",
            "著述五百卷，星芒照人寰。",
            "天街几绣鞍，蹀躞趋豹关。",
            "河来砥柱立，一老菰蒲湾。",
            "守斋领客游，秋风韵枯菅。",
            "我诵壁间文，徙倚藓石斑。",
            "德人不可见，月白渔舟还。"
        ],
        "title": "陪守斋至玉湖书院作",
        "id": "0e2a9a22-cde7-4ccd-9dc3-d9cedb0cf825"
    },
    {
        "author": "陈鉴之",
        "paragraphs": [
            "渭滨一叟发垂素，西伯与之无雅故。",
            "幡然为舍钓鱼竿，八极风云生指顾。",
            "先生少与文叔游，眼看日角兴炎刘。",
            "胡为掉头不肯住，垂纶依旧披羊裘。",
            "周文虚己师贤哲，光武规模欠宏阔。",
            "三公清坐台阁尊，先生回首桐江月。",
            "桐江月色无古今，白波苍嶂幽人心。"
        ],
        "title": "题严子陵钓台",
        "id": "ce50f67c-6c4c-4624-9b59-c87fef9566c1"
    },
    {
        "author": "陈鉴之",
        "paragraphs": [
            "田父龙钟雪色髯，送儿来学尚腰镰。",
            "先生莫厌村醪薄，醴酒虽醲有楚钳。"
        ],
        "title": "题村学图",
        "id": "6eb77a2e-0aca-42a8-83a2-f0ce3977fb00"
    },
    {
        "author": "陈鉴之",
        "paragraphs": [
            "履和惠端砚，玉质马肝色。",
            "我有大砚卧蚕纹，元是新安龙尾石。",
            "持以答佳贶，聊尔见此心。",
            "极知不是双南金，未足报君绿绮琴。",
            "我得履和砚，清润如履和。",
            "天然粹德非琢磨，秋江印月平不波。",
            "君得刚甫砚，朴钝若刚甫。",
            "不能轻捷随人后，默默寒窗守愚鲁。",
            "端砚入手喜有余，展开古帖聊学书。",
            "大砚知君不负渠，墨池飞出北溟鱼。"
        ],
        "title": "毕履和惠端砚余以大歙砚报之佐以一诗",
        "id": "85c2331e-2dc6-42dd-b1f3-8a1de77ed6e1"
    },
    {
        "author": "曾由基",
        "paragraphs": [
            "野梅清靖节，水仙韵坡公。",
            "山谷秀而野，厥有山矾风。",
            "陶苏黄三君，时异风味同。",
            "后人思典刑，写入画图中。"
        ],
        "title": "题画梅水仙山矾三友图",
        "id": "fc31cd75-1e45-4fa4-819c-dae09827c29b"
    },
    {
        "author": "曾由基",
        "paragraphs": [
            "小蛮初按曲，趁拍入凉州。",
            "宫羽偶失次，回眸顾部头。",
            "部头色微嗔，面赭含娇羞。",
            "低鬟语同伴，周郎曾顾不。"
        ],
        "title": "赠贵官家小姬",
        "id": "fa76e6e2-f336-4fe9-90a6-e8834d645ca3"
    },
    {
        "author": "曾由基",
        "paragraphs": [
            "人人羨登仙，去作上界游。",
            "谁知世蒙恩，公其晦叔流。",
            "众芳正回春，一叶偶似秋。",
            "灵修岂数化，宿莽休槛洲。",
            "却怜贪荣人，前后几蜃楼。",
            "策今陈洛阳，疏肯谀沧州。",
            "阊阖浮云开，台阁清风留。",
            "所期共推庆历车，可复偏重元祐舟。"
        ],
        "title": "用坡仙鬰孤台韵送郑绣使还朝",
        "id": "1d953ef2-ca9b-4bf7-9425-6cfdabbe078a"
    },
    {
        "author": "曾由基",
        "paragraphs": [
            "道山羣玉聚，前辈说干淳。",
            "近代岂乏士，清时頼有君。",
            "谁传艾轩派，喜得嫡孙亲。",
            "所欠非荣进，名流万古芬。"
        ],
        "title": "贺林正字",
        "id": "f4ff4234-8b6c-4e4f-bb5a-070ca82f2e23"
    },
    {
        "author": "曾由基",
        "paragraphs": [
            "丞相非嗔客，名流每举樽。",
            "鱼烹惟沼在，鹤化有轩存。",
            "惜欠尧夫子，幸生夷简孙。",
            "平泉落谁手，文献说平园。"
        ],
        "title": "游益公平园怀宜春周宰颂诗",
        "id": "03012583-23b9-4d31-86a1-6acd042c4b58"
    },
    {
        "author": "曾由基",
        "paragraphs": [
            "病起无情绪，池边日几回。",
            "虫声低覆草，螺壳细生苔。",
            "暑退芦将变，秋残蓼续开。",
            "久消环绕迹，全若未尝来。"
        ],
        "title": "病起幽园检校",
        "id": "67a977cc-41bb-4b04-96a1-ea026485768b"
    },
    {
        "author": "曾由基",
        "paragraphs": [
            "五岭宜人地，君今捧檄行。",
            "但拼穷彻骨，不到黯无声。",
            "婉画从违里，编氓休戚情。",
            "祖筵谁执爵，三祝石先生。"
        ],
        "title": "送广西郑经干并简经略",
        "id": "bf4139fc-96a7-4ecb-a57d-8ea0fc5355f7"
    },
    {
        "author": "曾由基",
        "paragraphs": [
            "残经闲竹几，瀹茗供花瓷。",
            "法窟寂无语，禅容晚带饥。",
            "虫萦道子画，蛩响外孙碑。",
            "风定闻疎磬，玄关却自知。"
        ],
        "title": "古寺",
        "id": "6b285d2d-7e26-4958-810f-faaec7458bfa"
    },
    {
        "author": "曾由基",
        "paragraphs": [
            "紫麒麟楦岂身荣，腹有诗书气便清。",
            "野酌雅宜招胜士，贵游大半是宗英。",
            "主翁旧有登堂约，古树今知夹道迎。",
            "賸欲索梅同一笑，却随画角弄初更。"
        ],
        "title": "赵岁寒昆季三人拉李学谕余同游南湖次岁寒韵",
        "id": "440dd521-fa85-40ce-96d8-b2ac342c206b"
    },
    {
        "author": "曾由基",
        "paragraphs": [
            "宦辙驰驱尘满襟，解鞍呼酒小登临。",
            "天垂碧处秋江浄，山弄紫时西日沉。",
            "韩记合还渠老手，王诗似不要新吟。",
            "撑天拄地吾儒事，过耳飞禽空好音。"
        ],
        "title": "宦辙",
        "id": "6b1f9ae3-e5de-4362-a786-8d59b32d105a"
    },
    {
        "author": "曾由基",
        "paragraphs": [
            "自怜骨相太邅迍，为米折腰依旧贫。",
            "古史多看多警省，新诗愈改愈精神。",
            "与游造物真知己，怕说天朝多故人。",
            "兰菊有时忙不得，世间桃李几番新。"
        ],
        "title": "与中朝故人",
        "id": "2254f4a6-70fe-4a4d-aee7-d0712783c1b2"
    },
    {
        "author": "曾由基",
        "paragraphs": [
            "初日融霜泮水清，鹄袍翔集宿中庭。",
            "先生有道如阳月，太白占祥聚德星。",
            "安定重来阐湖学，横渠端坐讲西铭。",
            "自怜一唯无传久，避席何时觌典刑。"
        ],
        "title": "胡讲书赴张国录讲席之招良月也",
        "id": "ba7858f7-dac1-491c-ba87-04c3b4fbb2f5"
    },
    {
        "author": "曾由基",
        "paragraphs": [
            "衮衮诸公塞要津，独当椽笔演丝纶。",
            "久陪清禁聊均佚，谁道明河不可亲。",
            "畿郡喜迎贤太守，帝旁却欠直词臣。",
            "逸才毕竟九天忆，应谓禁中须此人。"
        ],
        "title": "送玉堂守永嘉",
        "id": "a1f0af00-e0ad-4e40-9d20-e22d66437a5c"
    },
    {
        "author": "曾由基",
        "paragraphs": [
            "兔狡应多穴，狐妖解首丘。",
            "一巢鸠样拙，何计老菟裘。"
        ],
        "title": "余秋责余不归责之诚是也余非敢忘乡井而答以诗",
        "id": "8c8c63d5-63ac-466c-a8c5-33fe1c5d7284"
    },
    {
        "author": "曾由基",
        "paragraphs": [
            "四望黯同云，平湖堕银汉。",
            "一叶柳边来，应是寒澌泮。"
        ],
        "tags": [
            "西湖"
        ],
        "title": "西湖冰合忽见小舟",
        "id": "94b4d67e-5e88-46db-b5af-e927bc5f65ce"
    },
    {
        "author": "曾由基",
        "paragraphs": [
            "孤芳不被雪霜欺，占得南枝最崛奇。",
            "气骨不凡风韵少，吕医初见退之诗。"
        ],
        "title": "嘲蜡梅",
        "id": "7418b5d1-bd63-415d-8d21-dba4d871bbe8"
    },
    {
        "author": "曾由基",
        "paragraphs": [
            "五云缥缈护簷牙，不是寻常富贵家。",
            "树树风蝉凉意足，衣巾时复堕槐花。"
        ],
        "title": "聚景园追凉",
        "id": "683c7898-01b4-40c8-bfd8-e3b6065c33eb"
    },
    {
        "author": "曾由基",
        "paragraphs": [
            "唐治百年生退之，行藏端的系兴衰。",
            "三书何用干时宰，天使斯人欲有知。"
        ],
        "title": "题昌黎传后",
        "id": "18652308-80c4-4ff8-bb80-8de353d9f865"
    },
    {
        "author": "曾由基",
        "paragraphs": [
            "性灵底物堪陶冶，郢曲弥高和弥寡。",
            "锦囊勿使六丁偷，会有昌黎赏东野。"
        ],
        "title": "题潘庭坚乐府后奉简陈佥书",
        "id": "5749fdde-679e-496a-b9c8-db7dabc88fe1"
    },
    {
        "author": "曾由基",
        "paragraphs": [
            "风号谷应树声喧，阴雨潇潇南北村。",
            "倦翼投林舟宿港，满怀秋思立黄昏。"
        ],
        "title": "晚思",
        "id": "4a5a13a3-10be-40ff-b45f-bb790fa51fcd"
    },
    {
        "author": "曾由基",
        "paragraphs": [
            "幽泉落窦碎琼声，疑是朝天环珮鸣。",
            "遶寺杉松皆雨露，不应秋叶似恩轻。"
        ],
        "title": "题陈陟屺寺",
        "id": "1e6023a5-e971-4339-ab98-a103d028729c"
    },
    {
        "author": "曾由基",
        "paragraphs": [
            "天香不数魏姚家，玉砌雕栏护绛纱。",
            "闻说弓旌遍巖穴，怜才应是胜怜花。"
        ],
        "title": "题御爱牡丹",
        "id": "41e064d9-d737-430f-9c2e-6db2570e42c2"
    },
    {
        "author": "曾由基",
        "paragraphs": [
            "闲窗放入四山青，古篆无烟气自清。",
            "风不鸣条花著露，一湖春月万蛙声。"
        ],
        "tags": [
            "西湖"
        ],
        "title": "西湖夜景",
        "id": "bd543d7a-432c-4a91-a3c1-5be21999a46e"
    },
    {
        "author": "曾由基",
        "paragraphs": [
            "才退愁无友，时艰悔有家。",
            "乡心慙杜宇，世事付杨花。"
        ],
        "title": "偶作  其一",
        "id": "9211042a-a8bc-4a31-991c-55be2b66499e"
    },
    {
        "author": "曾由基",
        "paragraphs": [
            "故山荏苒失归期，颜尚如丹鬓已丝。",
            "忆昔师门传拙赋，迄今客路懒工诗。",
            "不伤迟暮无豪举，却喜聪明减旧时。",
            "便把蜗庐题退隠，何时买得草堂基。"
        ],
        "title": "偶作  其二",
        "id": "e1b86ae8-f81a-458e-b885-2a24665e454d"
    },
    {
        "author": "曾由基",
        "paragraphs": [
            "遣愁时复赋篇章，此是书生习未忘。",
            "小吏岂堪人看觑，酒边生怕带诗狂。"
        ],
        "title": "偶作  其三",
        "id": "dcfb4fd6-0ffa-451d-922b-6f76f64b23b3"
    },
    {
        "author": "曾由基",
        "paragraphs": [
            "少陵久矣跨鲸游，近说西江沸不休。",
            "双井发源注南海，百川分港失东流。",
            "君怀正印高悬眼，我抉玄关笑点头。",
            "半世工夫缘底事，旁人却作等闲求。"
        ],
        "title": "与陈刚父论诗",
        "id": "4a5ef79b-fe5d-4908-ba77-5f671fe4136e"
    },
    {
        "author": "曾由基",
        "paragraphs": [
            "寄傲西峰未肯东，论文旧约几时同。",
            "不知杰句真何用，便有虚名岂疗穷。",
            "珍重远书征近作，疎芜故我欠新功。",
            "每慙时辈多豪逸，点笔成章杯酒中。"
        ],
        "title": "答诗友征近诗",
        "id": "e3e93d03-0b28-4c9e-b408-6bbce719ba3a"
    },
    {
        "author": "曾由基",
        "paragraphs": [
            "今古销沉几项斯，由来作者不祈知。",
            "看渠一片怜才意，合把黄金铸敬之。"
        ],
        "title": "题杨敬之赠项斯诗后",
        "id": "9ec7a775-ad02-4000-9a8d-80dfa4fea519"
    },
    {
        "author": "曾由基",
        "paragraphs": [
            "处处芙蕖处处堂，闲行何地不清香。",
            "归舟又趁晚凉急，十里湖光蘸夕阳。"
        ],
        "tags": [
            "西湖"
        ],
        "title": "西湖夜景",
        "id": "b81ba718-b15f-4ffb-9953-e96abed4cb91"
    },
    {
        "author": "曾由基",
        "paragraphs": [
            "宦躯真沐漆，放怀北巖去。",
            "行行如蔍境，渐入幽绝处。",
            "湿翠欲霑衣，晴云乱生屦。",
            "滩声时抑扬，岚气互吞吐。",
            "松寒韵笙竽，碣石状钟虡。",
            "朱实嫋碧藤，白羽明翠坞。",
            "提壶忌人醒，市醑邀我沽。",
            "野果枝头寻，水乐空中度。",
            "饮少辄颓玉，山灵劳拱护。",
            "起来一凭栏，件件是佳句。",
            "此景几百年，却待予全付。",
            "吟成石点头，喜极石应语。",
            "何处一鸣鹤，而作赏音和。",
            "仰峯人所仰，隔江不受呼。",
            "正如山中人，九诏不一顾。",
            "传闻唐卫公，挟册曾此寓。",
            "臯夔读何书，瑰誉响千古。",
            "一生拗介甫，政坐读书误。",
            "公乎傥可作，同草遂初赋。"
        ],
        "title": "游宜春北巖",
        "id": "6ee1aa8e-dd62-41a8-bbd8-0a04322615d5"
    },
    {
        "author": "曾由基",
        "paragraphs": [
            "月韵梅梢漏未央，缓寻梦境小相羊。",
            "万家灯火天无夜，十里绮罗风自香。",
            "胜友何如罗粉黛，清谈端可厌笙簧。",
            "吴侬休作筑城舞，胡越年来共一疆。"
        ],
        "title": "元夕同友街游",
        "id": "0a44cb43-e44f-4b49-bb0f-80d2520163eb"
    },
    {
        "author": "曾由基",
        "paragraphs": [
            "解酲贡浪语，欲困且长谣。",
            "古篆生春霭，新汤响夜潮。",
            "喜寻搜句伴，怕有看灯招。",
            "背却笙歌閙，鸣琴慰寂寥。"
        ],
        "title": "元夕酒倦",
        "id": "1766e09f-e5ef-49b8-a6bb-028fbd3b7732"
    },
    {
        "author": "曾由基",
        "paragraphs": [
            "雪柳梢头閙玉梅，万家灯火月楼台。",
            "校仇幸不开天上，省得扶藜太乙来。"
        ],
        "title": "中书程先生委校勘春秋分纪大参李雁湖文集因元夕戏成一绝",
        "id": "e9a722c9-e6eb-4c23-864f-b0a80c6346e6"
    },
    {
        "author": "黄大受",
        "paragraphs": [
            "凛寒陵熙春，谁为御其侮。",
            "酸风吹积雪，浓云洒飞雨。",
            "农夫荷耒耜，俶载耕斥卤。",
            "为其有身累，宁免自辛苦。",
            "妻儿送中饭，冻凌强欲吐。",
            "晚归极困倦，倒睡带泥土。",
            "朝来天光开，红紫新媚妩。",
            "南园踏青人，日暮犹歌舞。"
        ],
        "title": "春日田家三首  其一",
        "id": "ec8f801d-09b7-4207-a336-f759c834bf23"
    },
    {
        "author": "黄大受",
        "paragraphs": [
            "二月祭社时，相呼过前林。",
            "磨刀向猪羊，穴地安釜鬵。",
            "老幼相后先，再拜整衣襟。",
            "酾酒卜筊杯，庶知神灵歆。",
            "得吉共称好，足慰今年心。",
            "祭余就广坐，不间富与贫。",
            "所会虽里闾，亦有连亲姻。",
            "持殽相遗献，聊以通殷勤。",
            "共说天气佳，晴暖宜蚕春。",
            "且愿雨水匀，秋熟还相亲。",
            "酒酣归路暄，桑柘影在身。",
            "倾欹半人扶，大笑亦大嗔。",
            "勿谓浊世中，而无羲皇民。"
        ],
        "title": "春日田家三首  其二",
        "id": "7374c584-7778-44d9-83d7-232af3cfb291"
    },
    {
        "author": "黄大受",
        "paragraphs": [
            "清明百草春，家家上丘墓。",
            "南邻去年冬，祸痛及翁妪。",
            "酒殽罗新阡，蹙頞见追慕。",
            "旧时细君坟，望见泪已注。",
            "纸钱风飘飘，世用此文具。",
            "其间无纸者，已无子孙故。",
            "有纸与无纸，百步五十步。"
        ],
        "title": "春日田家三首  其三",
        "id": "9b4a3f5b-4c43-4dc6-ac0f-ca6aed6d54b4"
    },
    {
        "author": "黄大受",
        "paragraphs": [
            "高唐作梦时，宋玉乃得见。",
            "那知赋说梦，梦外云雨怨。",
            "此赋苟不作，应无列女传。"
        ],
        "title": "偶成  其一",
        "id": "36264f67-77b0-43be-b32b-d6b4a76414aa"
    },
    {
        "author": "黄大受",
        "paragraphs": [
            "蕨薇生山巅，长不踰蓬蒿。",
            "松柏生涧底，岁久还干霄。",
            "禀质自不同，托身奚必高。"
        ],
        "title": "偶成  其二",
        "id": "8de88610-aa2a-4d86-9d48-2f1abbc21e54"
    },
    {
        "author": "黄大受",
        "paragraphs": [
            "绿草何自来，蔓延满中庭。",
            "前朝方芟夷，兹视忽已盈。",
            "竹间幽兰花，数四移乃成。"
        ],
        "title": "偶成  其三",
        "id": "ed6e5891-ba7c-4886-8497-8f3c560d4611"
    },
    {
        "author": "黄大受",
        "paragraphs": [
            "白云茫茫歌紫芝，人间无路瞻尨眉。",
            "太子介使招忽往，高祖问省心先知。",
            "翁身商山名八极，此时不出汉事危。",
            "敢惜双足惜汉鼎，非私刘氏私黔黎。",
            "欠呵千年橘中棋，华阴堕馿者为谁。"
        ],
        "title": "读四皓传",
        "id": "38c67de6-5dcd-48b6-a81c-5555134693bc"
    },
    {
        "author": "黄大受",
        "paragraphs": [
            "朔风狂惊岷峨流，帝敕云螭藩四州。",
            "颔珠千载化老寋，一变为回鐍川键。",
            "蚕丛簸弄几为翻，欲卷全蜀沦腥膻。",
            "瞿塘下连沧海脉，愁积溟涨牵鳌极。",
            "臣冰呼天天不闻，快斥金翅清江氛。",
            "连环不解万古铁，阳侯依旧千江月。",
            "紫庭登奏尤其元，西州之功不补愆。",
            "清源血食天地久，其于冰兮亦何有。"
        ],
        "title": "老寋行",
        "id": "315a7d96-7360-489a-944a-5f5222619b8d"
    },
    {
        "author": "黄大受",
        "paragraphs": [
            "不接安书动隔年，二千里外极悬悬。",
            "老亲强健知勤馔，诸子痴顽恐费鞭。",
            "幸有田园堪卒岁，使知诗礼可无钱。",
            "客中亦有风流罪，长伴梅花对月眠。"
        ],
        "title": "昭潭寄内人",
        "id": "ca26a19e-40a0-4b01-8d43-9f36a7acbed7"
    },
    {
        "author": "黄大受",
        "paragraphs": [
            "一汀红糁蓼花天，滴滴清寒晓露圆。",
            "回首洞庭山半点，伤心桂岭路三千。",
            "诗魂夜寄青林月，渔唱声回绿树烟。",
            "却笑陶朱不如我，我无西子与同船。"
        ],
        "tags": [
            "洞庭湖"
        ],
        "title": "由洞庭入五田",
        "id": "a0be1fa9-dd6f-4872-b1cc-fa221f7653b8"
    },
    {
        "author": "黄大受",
        "paragraphs": [
            "一榻翛然著醉侬，沉沉清夜大槐宫。",
            "梦回作恶酒气重，枕上不眠归兴浓。",
            "点滴落阶添闷雨，清哀遶壁诉寒虫。",
            "计行良未成端绪，何处高楼撞晓钟。"
        ],
        "title": "油口夜饮醉卧一室及觉三鼓矣秋夜新冷雨湿虫鸣展转不能成寐于是浩然有归志",
        "id": "bbc5b5c5-1045-4f4d-9302-6ede241b1b92"
    },
    {
        "author": "黄大受",
        "paragraphs": [
            "霜风吹冻玉池冰，留滞周南尚未行。",
            "病久故园千里梦，夜寒孤舍一枝灯。",
            "愁缘南贾归舟影，心断黄芦落雁声。",
            "老剑已闲头已白，祇堪吟咏课归程。"
        ],
        "title": "沙头秋晚",
        "id": "beb8814e-38fd-49b7-8761-62e4600f2a78"
    },
    {
        "author": "黄大受",
        "paragraphs": [
            "虚心怀月明，劲节挺玉立。",
            "岂是外春风，春风无处入。"
        ],
        "title": "竹",
        "id": "3494f780-479c-4435-964f-dad93047e650"
    },
    {
        "author": "黄大受",
        "paragraphs": [
            "云低风转冷，黯黯起秋阴。",
            "薄暮细雨过，小窗寒气侵。",
            "关山千里梦，骨肉十年心。",
            "病意兼归意，攒眉写万金。"
        ],
        "title": "宿岳阳张漕书堂",
        "id": "689661e6-80b6-42ac-bf8b-95fec9d5b55f"
    },
    {
        "author": "黄大受",
        "paragraphs": [
            "一泓落古寺，三赤开方池。",
            "怀山决渎后，烁石流金时。",
            "君看此廉泉，不增亦不亏。",
            "炯炯玉色透，灿灿金沙辉。",
            "朅来临古亭，石铫行相随。",
            "呼童试春芽，活火烹新奇。",
            "一咽利喉吻，再啜心神怡。",
            "泠然清风来，玉液通华池。",
            "忆我心地初，与水同一几。",
            "心泉本无事，何必希夷齐。",
            "曰泉已强名，况复有是非。",
            "一笑付自然，贪廉吾不知。"
        ],
        "title": "廉泉",
        "id": "00afe1a8-3fe9-43b4-9290-2b5cee05b8e5"
    },
    {
        "author": "黄大受",
        "paragraphs": [
            "雪瀑从天下，余流亦建瓴。",
            "双崖秋气逼，九地殷雷声。",
            "虎穴山川险，蛟涎草木腥。",
            "负鹾由此径，异日不堪行。"
        ],
        "title": "宁化白水磜甲子春",
        "id": "49976344-6329-4586-8beb-ddba8e5370a9"
    },
    {
        "author": "黄大受",
        "paragraphs": [
            "扇小葛衣轻，风清草路平。",
            "水声逢石怒，烟素近山明。",
            "唤犊牛回顾，惊人犬倒行。",
            "耨夫方到屋，月已屋头生。"
        ],
        "title": "晚步",
        "id": "5ed447df-5be4-4a18-a1c4-6c123f4deca8"
    },
    {
        "author": "黄大受",
        "paragraphs": [
            "鼓声响答缶声喧，歌笑声多日易昏。",
            "尚有乐农遗意在，要知此地近中原。"
        ],
        "title": "荆州人种秧击缶于田间以乐农者呜呼其犹有先王之世之遗意欤",
        "id": "d09d9155-8f32-4ff2-b567-2f411bc058f8"
    },
    {
        "author": "黄大受",
        "paragraphs": [
            "散尽黄金与客休，田园不为子孙谋。",
            "白头更自嫌多累，尚有潇湘万卷楼。"
        ],
        "title": "呈鲁斋提刑伯",
        "id": "d7c8f0e1-8aee-4660-a766-861fae6f66e6"
    },
    {
        "author": "黄大受",
        "paragraphs": [
            "雪山西来接海白，天之所以限南北。",
            "谁人胸里著舆图，挥斥荆吴入绡墨。",
            "浓浓淡淡两岸山，烟波弥茫江面宽。",
            "水空漠漠鸟飞绝，渐看渐远天漫漫。",
            "客舟溯流先后去，风帆饱腹如飞舞。",
            "有时小艇绝波来，不知何处横江渡。",
            "钟山隠隠开金陵，雨花台前留玉京。",
            "汀洲劣处小孤出，垂杨绿引浔阳城。",
            "蕲黄紫翠照卷雪，武昌楼台半明灭。",
            "周郎赤壁杳难凭，洞庭寒烟濛孤月。",
            "西江耿耿沙籀清，三十六湾斜照明。",
            "黄陵庙深楚山阔，九疑成削黏天青。",
            "我来展轴惊快覩，恍然对面水仙府。",
            "片时行尽江南天，吊古何劳出门去。",
            "南巡真人忘却归，轩辕龙去眇难追。",
            "咸池曲绝谁奏乐，风雨啼痕满竹枝。",
            "六朝虎士工设险，蹴踏沧波当挥剑。",
            "血流不惜惜江流，肯放飞埃过天堑。",
            "滥觞曾闻荡雍丘，楫声若为空悠悠。",
            "江声至今恨不尽，枉白万古英雄头。",
            "两阶干羽享波后，八公草木今健否。",
            "长安正在碧云边，斜日西风重回首。"
        ],
        "tags": [
            "洞庭湖"
        ],
        "title": "江行万里图",
        "id": "69030e48-c0ea-4056-85b7-df740b4ac1a8"
    },
    {
        "author": "黄大受",
        "paragraphs": [
            "投晚钟公渡放船，急流送我转千山。",
            "羣犀戏浴江含石，饥雁悲鸣橹下滩。",
            "吟骨欲投鱼腹葬，梦魂那许蝶身闲。",
            "可怜八尺奇男子，不作当年跛足看。"
        ],
        "title": "梅川呈同舟游仲发时中流失舟故云",
        "id": "f6c50a18-93ab-4d1f-a26c-9036e01ffe72"
    },
    {
        "author": "黄大受",
        "paragraphs": [
            "考亭高弟说乌洲，小子何妨作远游。",
            "问学再三勤讲贯，立身第一在操脩。",
            "机心仅可文章用，邪说毋从释老求。",
            "更做程文须典实，年来华藻近轻浮。"
        ],
        "title": "遣载入闽从李守约",
        "id": "531be045-b4c0-4b11-8bf3-b134b9ed9189"
    },
    {
        "author": "黄大受",
        "paragraphs": [
            "路转欹桥曲，阴阴石磴低。",
            "紫藤藟碧树，红叶绣清溪。",
            "草露明侵径，秋香暗刺衣。",
            "前滩水声好，欲趁钓鱼矶。"
        ],
        "title": "即事",
        "id": "1e33d25d-84bb-4d1e-b539-d017d3d4c238"
    },
    {
        "author": "黄大受",
        "paragraphs": [
            "灏气逼星河，佳期匝眼过。",
            "草间闻织急，天上想寒多。",
            "烛里颦挑锦，边头冷枕戈。",
            "终宵弄机杼，柰此月明何。"
        ],
        "title": "织女虫",
        "id": "321344a2-8b70-4432-a458-973047d613b1"
    },
    {
        "author": "黄大受",
        "paragraphs": [
            "星光欲没晓光连，霞晕红浮一角天。",
            "干尽小园花上露，日痕恰恰到窗前。"
        ],
        "title": "早作",
        "id": "59c6b4bf-3dde-489a-818d-425db8d03938"
    },
    {
        "author": "黄大受",
        "paragraphs": [
            "近日多骚客，吾衰不可追。",
            "松间哦鲁颂，花下看唐诗。",
            "好鸟山深语，寒蝉日暮悲。",
            "此声良叶律，新句总堪疑。"
        ],
        "title": "归来",
        "id": "c67e403c-33d4-4645-9895-ee71d9482701"
    },
    {
        "author": "黄大受",
        "paragraphs": [
            "市人屋井底，栋与江堤平。",
            "大江压堤来，浩浩势欲倾。",
            "古堤腾长蛇，独与江争衡。",
            "积流增巨涨，飘突万马惊。",
            "油河与之合，盘涡沸淜腾。",
            "折旋声汹涌，吞汲翻长鲸。",
            "微茫隔岸村，百尺崩沙赪。",
            "中流有行舟，来往如飞蝇。",
            "巨风推银山，性命鸿毛轻。",
            "设险护东南，天巧如揭绳。",
            "用武莫若荆，豪雄所交争。",
            "玄德欲兴刘，于焉深经营。",
            "坐据此要湍，进退窥敌情。",
            "时事一阨塞，拂衣开西扃。",
            "至今闻西偏，城治余丘陵。",
            "汤汤横乎前，何畏百万兵。",
            "善卫保其吭，坐待其师崩。",
            "更能用吾长，谈笑收其赢。",
            "何者非神机，用之须人英。",
            "机略失所用，山川无常形。",
            "休兵不敢论，凄咽含余情。"
        ],
        "title": "公安",
        "id": "711afbbc-b284-4ea4-a79a-cc8098fc82b2"
    },
    {
        "author": "黄大受",
        "paragraphs": [
            "去年中秋月，照我入桂城。",
            "今年中秋月，送我到江陵。",
            "桂林二千八百里，城边买船发春水。",
            "潇湘六月寒如冰，洞庭湖中秋气生。",
            "峡江西来雪波急，片帆带雨烟中湿。",
            "胡雁不来芦苇秋，风林淅沥生人愁。",
            "反思前年风露好，月入金罇醉将倒。",
            "如今飘落千万山，烟波弥漫几时还。",
            "露香堂中千百瓮，玉瓶取醉风吹梦。",
            "今宵弦管閙繁华，灯火沙头一万家。",
            "争似诗翁弄江月，微吟还自汲江花。"
        ],
        "tags": [
            "洞庭湖"
        ],
        "title": "中秋舟次沙津",
        "id": "871511a2-89c0-43e0-99f9-5822ee4f4201"
    },
    {
        "author": "黄大受",
        "paragraphs": [
            "台高日欲暝，晚眺眼增明。",
            "叠嶂罗云树，双流抱粉城。",
            "低浮烟万栋，清送月三更。",
            "尚约秋吟夜，江声带雨听。"
        ],
        "title": "鬰孤",
        "id": "963d97ad-9cee-46bb-af02-a9d62c6e94f8"
    },
    {
        "author": "黄大受",
        "paragraphs": [
            "煮药炉边过一春，瘦骸唯与病相亲。",
            "雨多药裹易生晕，润透巾纱懒拂尘。",
            "枕上最宜思过眚，静中倒得养精神。",
            "不辞小现维摩诘，只恐今无问病人。"
        ],
        "title": "病起",
        "id": "ad3c6aa2-28bc-490c-90b1-7ad5b96456c5"
    },
    {
        "author": "黄大受",
        "paragraphs": [
            "日车不照出郊车，门外天阴云尚麤。",
            "青州未有居士供，白衣知是谁家奴。",
            "江山有恨横饥眼，茱菊无情对卧壶。",
            "赢得闲关吟苦句，定无人敢唤催租。"
        ],
        "title": "枝江九日简周宰",
        "id": "5e460421-93ea-4d15-8286-e2b12b8d4496"
    },
    {
        "author": "黄大受",
        "paragraphs": [
            "翛翛一古观，我到夜何其。",
            "仙磬吟风殿，幽人汲露池。",
            "星沉萤聚水，月倒兔悬篱。",
            "四起钟声乱，凌风欲化肌。"
        ],
        "title": "公安寓馆夜立观前用载韵",
        "id": "bbe2e0db-744d-45b7-9f06-93db37c79243"
    },
    {
        "author": "黄大受",
        "paragraphs": [
            "青灯敞虚堂，微风动衣襟。",
            "兀坐耽尘编，起观星河沉。",
            "古人岂可见，所希见其心。",
            "终然发永叹，不寐鸣床琴。"
        ],
        "title": "秋夜读书",
        "id": "3dc30037-d1ba-4a1f-a879-21fefa30a794"
    },
    {
        "author": "黄大受",
        "paragraphs": [
            "自见梅开后，相看不暂离。",
            "只因愁落去，不忍看繁时。",
            "佳实羹堪味，遗音角可期。",
            "牡丹专富贵，春尽却空枝。"
        ],
        "title": "梅",
        "id": "4b484dd6-d44d-464b-ab11-555c9626f41d"
    },
    {
        "author": "阳枋",
        "paragraphs": [
            "浮舟湓浦春，民谣举欣欣。",
            "问民宁底乐，州有贤使君。",
            "帝胄擢清班，江国烦慇懃。",
            "仪型金玉相，肝肠锦绣纹。",
            "周南蔼忠厚，大雅卓不羣。",
            "固本屹磐石，理兵无丝棼。",
            "城坚万里长，气壮三边军。",
            "短吟亟搜枯，弄斧当郢斤。",
            "聊此窥一斑，所见谐所闻。",
            "愿公慨神州，边腹久中分。",
            "五岳判地气，三光离天文。",
            "倒竭五湖波，一洗九陵氛。",
            "钟彝勒伟晔，汗史照芳芬。",
            "此烈丈夫耳，循常奚足云。"
        ],
        "title": "谒九江赵守",
        "id": "bf32c14d-6515-4c9d-8dbc-49cee5f9a147"
    },
    {
        "author": "阳枋",
        "paragraphs": [
            "双穴流清泉，古来名有自。",
            "至今存一息，呼吸窍万类。",
            "山以泉为津，石以穴为鼻。",
            "无形本诸天，有质著乎地。"
        ],
        "title": "沥鼻峡",
        "id": "4727713f-e5cd-4bfd-a277-dc5683fcec15"
    },
    {
        "author": "阳枋",
        "paragraphs": [
            "嵯峨擅北高，幽静还西竺。",
            "虎蹲石根奇，龙蟠藤蔓曲。",
            "面横白水湖，背列浓岚谷。",
            "鸟碎山逾空，起予诗不俗。"
        ],
        "title": "游下竺飞来峰和存子姪韵",
        "id": "e5aec66f-b43f-457e-a44a-899778ae5107"
    },
    {
        "author": "阳枋",
        "paragraphs": [
            "阻风桑落洲，悠然见庐山。",
            "白雪满莲峰，皓矗九霄间。",
            "新晴破积阴，天宇豁开颜。",
            "玩图仰斯人，怀古涕潸潸。",
            "准拟进扁舟，蹑屐登螺鬟。",
            "饱谙风月归，庶几无虚还。"
        ],
        "tags": [
            "庐山"
        ],
        "title": "过九江望见庐山立雪一峰和全父弟韵",
        "id": "4bb6f700-de4e-497d-b4c7-805766778196"
    },
    {
        "author": "阳枋",
        "paragraphs": [
            "东出峡如筒，北行溪似线。",
            "晨发怯春寒，午炊喜破晛。",
            "滩高石嵚𡼭，浪急珠玑溅。",
            "平生忧患心，对此倍兢战。",
            "棹夫捷如风，舞篙接飞纤。",
            "昔观武陵图，今见武陵面。",
            "巖丛放斧斤，挂壁发葱蒨。",
            "半天矗乱峰，横烟锁寒练。",
            "猿鸟生意深，诗笔写豪健。",
            "先生巖壑姿，对此聊自厌。",
            "险极复推奇，一览嗟未遍。",
            "老眼仰贪看，花生浑欲焰。",
            "人唤不回头，决眦强自勉。",
            "造化藏秘奇，人生能几见。",
            "夙昔困尘埃，比来得清玩。",
            "异境延高吟，胜览惬幽念。",
            "直疑紫雾深，秘隠丰城剑。",
            "便欲于此中，遯世真无闷。",
            "朝餐色䰐鬖鬖，暮游光潋滟。",
            "还恐利名牵，回首成健羨。"
        ],
        "title": "和赵景贤使君入昌溪即事",
        "id": "27299d48-13bd-4c77-9809-0417e0c51ec4"
    },
    {
        "author": "阳枋",
        "paragraphs": [
            "羣芳发天机，妍媸太纷竞。",
            "秋菊繁有徒，色以黄为正。",
            "渊明具卓识，主一无多柄。",
            "日锄三径荒，取友霜松劲。",
            "后人悦纷华，逐物情其性。",
            "不见黄居中，方隅靡从令。",
            "绿衣尊间色，心忧切吟咏。",
            "陶菊抱幽姿，汉广绝游泳。",
            "红紫杂赋形，变化理难竟。",
            "妖娆妬端庄，超乘夸捷迳。",
            "黄花秋露中，心与晚色净。",
            "品类富脂铅，盛服粧亦靓。",
            "佛头诧奇装，桃花卑异姓。",
            "殿荷呼是兄，先梅可称孟。",
            "就中甘作君，今古有同敬。",
            "伊其标上药，隠居重题评。",
            "汲泉撷芬英，神功治未病。",
            "味真乏佳色，苦坐芳筵屏。",
            "轻身引华年，蓍龟堪鉴镜。",
            "独立傲秋霜，高风谁景行。",
            "嘉哉夷齐贤，不仕西周盛。",
            "解约紫茱君，梗桧延福庆。",
            "登高睨八荒，期活苍生命。",
            "君家瓮头春，胚腪归酒圣。"
        ],
        "title": "峡州程彦彪签判赋桃花菊读之良有佳致嗣韵敬呈觉其东涂西抹也",
        "id": "c7ebcfed-5881-44d6-9810-dfbc3db2bcec"
    },
    {
        "author": "阳枋",
        "paragraphs": [
            "耕稼问黔巑，禾黍悭培塿。",
            "秀实仅有之，嘉祥藐乌睹。",
            "府主金华仙，农事躬缅缕。",
            "暖律笑吹邹，长府肯为鲁。",
            "节用寓封殖，宽征从字抚。",
            "去年民病获，公把漏天补。",
            "今年趁春耕，公有月额雨。",
            "至和委来牟，两岐分艺圃。",
            "双秀可奇观，三颖骇珍吐。",
            "一如荀氏龙，头角森踽踽。",
            "一如贾氏虎，伟彪称最怒。",
            "友于好弟兄，长岐支伛偻。",
            "芒颖乍峥嵘，襁褓辞妪姆。",
            "苗脉共根株，万物本乎祖。",
            "见说西家牛，二犊同一乳。",
            "琐碎众难并，异闻杳前古。",
            "归功二千石，为言物有主。",
            "忆昔辛丑间，红尘飞白羽。",
            "陆海沈炊烟，原田没榛楛。",
            "殿角深顾忧，宅西命山甫。",
            "太平登九年，鱼凫蔼生聚。",
            "长啸孤云端，汉中我疆宇。",
            "片心天地通，助顺知已许。",
            "畜繁田不芜，麦瑞富高庾。",
            "万灶饱貔貅，余勇洵可贾。",
            "坐缚长桥蛟，行却九关虎。",
            "挈还天子地，醉言执童羖。",
            "衮衣逐归禾，上瑞此焉取。",
            "癯儒嘉闻言，中夜长起舞。",
            "欲补嘉禾篇，俚咏惊瓦甒。"
        ],
        "title": "绍庆府教厅瑞麦",
        "id": "3cb22c68-151e-46c9-97de-54bb4ab2581d"
    },
    {
        "author": "阳枋",
        "paragraphs": [
            "干月生真贤，老子其犹龙。",
            "主静以观动，万籁鸣秋虫。",
            "片心闲渊明，结社同远公。",
            "俯仰身世浮，妍华收晴虹。",
            "堂迥妙香凝，超然天地通。",
            "至怀三釜外，真味一瓯中。",
            "震长可代父，物生辰与同。",
            "正东权发育，造化谁能穷。",
            "艮居东北隅，生意来重重。",
            "高枝翔凤凰，𡄸喈鸣梧风。",
            "尝闻干一气，禀付人稀逢。",
            "公全六画阳，何始复何终。",
            "杞菊不足蔬，芝苓非所供。",
            "刚健自无息，天人知共宗。",
            "世无飞升客，浪说吕仙翁。",
            "世无武陵源，异境空蟠胸。",
            "惟公秉干德，七十元舂容。",
            "举家秀而贤，无非干所钟。",
            "生生之谓易，笑言支长筇。",
            "举杯问苍天，天高杳无从。",
            "我欲携羲篇，相随鹤山峰。"
        ],
        "title": "寿李夔州乃翁",
        "id": "4318ee6f-bfd8-479c-8396-4376fdb48e8c"
    },
    {
        "author": "阳枋",
        "paragraphs": [
            "昆岳有佳人，婀娜苍松姿。",
            "金石结根柯，绿叶琼瑶枝。",
            "抱阳炉峰春，毓英巴水滋。",
            "丝苓濯繁霜，清樾摇坤陲。",
            "亭亭拔烟萝，渠厦谁当支。",
            "工师胡弗来，岁寒心自知。"
        ],
        "title": "昆岳有佳人四章寿黄循斋  其一",
        "id": "a61be466-e9a6-4b28-8a49-d2b44face1c8"
    },
    {
        "author": "阳枋",
        "paragraphs": [
            "昆岳有佳人，猗猗凌霜竹。",
            "丛篠列委翳，萧森散清郁。",
            "常虚君子心，而耸高人目。",
            "嫋嫋鸾凤栖，浓浓露华沐。",
            "玉兔投西隅，金乌出晹谷。",
            "瑟僴不可谖，聊尔为君祝。"
        ],
        "title": "昆岳有佳人四章寿黄循斋  其二",
        "id": "155841aa-4daf-4887-ab18-1fca641ec0f2"
    },
    {
        "author": "阳枋",
        "paragraphs": [
            "昆岳有佳人，神龟支其床。",
            "问龟生何年，太素含混茫。",
            "问龟何所餐，沆瀣凝秋阳。",
            "问龟何所知，一理周八荒。",
            "佳人拊龟笑，我心非汝量。",
            "大化难浅测，缩首宜深藏。"
        ],
        "title": "昆岳有佳人四章寿黄循斋  其三",
        "id": "0ae5a68f-7315-4755-84d6-9c73a28149c8"
    },
    {
        "author": "阳枋",
        "paragraphs": [
            "昆岳有佳人，挺挺云中鹤。",
            "帝乡回鹜心，人寰寓其托。",
            "仰云引圆吭，九皋穷碧落。",
            "瀛湘沧海身，稻粱寄情薄。",
            "昨梦世未醒，清唳不容寞。",
            "鸣阴子必和，天理亦昭灼。"
        ],
        "title": "昆岳有佳人四章寿黄循斋  其四",
        "id": "83bed716-5618-4cf4-888d-08d94f31c00c"
    },
    {
        "author": "阳枋",
        "paragraphs": [
            "举家出三峡，去乡二千里。",
            "卜筑罄囊资，苟全留白水。",
            "诛茅炊赤稻，稊稗日嵌齿。",
            "芥根充鼎实，屡空啜清泚。",
            "残编发空箱，矮窗聊复尔。",
            "昼诵夜无灯，早寝接晏起。",
            "江国多雪霜，木火谢司毁。",
            "冻沍袭重茅，刮肌复侵髓。",
            "瓶储斗升粒，食聚三百指。",
            "子行其谓何，艰难急生理。",
            "轻财性则然，苦节此时矣。",
            "荆江萃交朋，酬答宁容已。",
            "长语废百事，频游迷短晷。",
            "接䍦防倒著，拍手儿童耻。",
            "食息在顾养，交抨系金柅。",
            "有怀赵乙囊，勿错孟尝履。",
            "泉竭云自中，风惊吹戍垒。",
            "廪粟不可縻，市门亦难倚。",
            "我老惊太衰，孙稚要提耳。",
            "来岁属庚申，上旬逢丙子。",
            "人事顾天时，沟壑虞近止。",
            "梅腊早还家，浊醪同酌兕。"
        ],
        "title": "开庆元年二儿自白水之江陵闲作数语送行且劝归也",
        "id": "71c43b7b-6aea-4a02-8e53-26bda181b60c"
    },
    {
        "author": "阳枋",
        "paragraphs": [
            "舟行缓东去，波蹙疑西流。",
            "尘扬频闭目，草偃付囘眸。",
            "翩翩溯岸鹭，缓缓沿波鸥。",
            "聚沱留积滓，逆浪集浮沤。",
            "门窥雨斜入，窗望山相留。",
            "棹苦掌痕肿，烟囘眦泪浮。",
            "客舟上急急，我楫去悠悠。",
            "一程分两日，半月仅三州。",
            "仆嗔粮易竭，客怨利难谋。",
            "柁斜横水面，人宿避沙头。",
            "啸想武陵虎，化催西海虬。",
            "欲寄风伯语，聊以吾诗投。",
            "何如还借顺，咫尺登瀛洲。"
        ],
        "title": "与存子姪王南运上风联句",
        "id": "602ca38a-5de0-4ee9-9046-1527b5980427"
    },
    {
        "author": "阳枋",
        "paragraphs": [
            "春桑催蚕日迟迟，春蚕食叶开文闱。",
            "桃源虽好不可住，高人梦绕故山薇。",
            "金鸡啁哳唤出日，轻舟短棹风吹衣。",
            "莫问虹梁春燕入，莫吟西堂春草萋。",
            "水光山色二千里，助君笔底龙蛇飞。",
            "丹成九转天上去，五云胶轕黄金扉。",
            "回首故乡烟霭暮，城郭如故人民非。",
            "年来世事转头改，不见华表丁令威。",
            "送君南浦祝此语，伫立江干背夕晖。"
        ],
        "title": "送谢方伯赴试",
        "id": "c989b133-3597-4228-88e2-5b9143e71ea6"
    },
    {
        "author": "阳枋",
        "paragraphs": [
            "南华眇弥夸灵椿，八千为秋八千春。",
            "要是循名须责实，人生三万六千日。",
            "世间修短皆自然，造化到底难为言。",
            "一十二万九千岁，更加五百干之兑。",
            "安乐老仙穷象数，三哥笑言讥浅露。",
            "只如三百六十五，天运从来周一度。",
            "太羹玄酒常浑浑，何人于中罗八珍。",
            "八珍向里有真味，未可以天而废人。",
            "神数自一而至十，万物生成由此出。",
            "坤兑无首干无终，阴阳为用常虚一。",
            "颜子闻一以知十，清明气禀不苟畀。",
            "六德六行惟俱全，只向纲常穷所止。",
            "人能陋巷乐箪瓢，践行即是奇男子。",
            "看尽古今为圣贤，底事有经还有权。",
            "纷纭杂扰语不尽，匠斤扁斲惟心传。",
            "道至无言而止矣，此外如何别有旨。",
            "万灵昭灼会寸心，须使爱之若桐梓。",
            "朅来城市辞山林，萧萧两鬓雪山侵。",
            "感甚秋高华晚节，搜枯聊作寒蛩吟。"
        ],
        "title": "回陆主簿贺生日诗",
        "id": "8640f6a9-7cf6-4747-841b-982006c01455"
    },
    {
        "author": "阳枋",
        "paragraphs": [
            "猗猗竹绕邓家湾，亭亭屋背摩围山。",
            "当轩水花日喷薄，覆户云叶时斓斑。",
            "中有高士金闺客，元从洞府生人间。",
            "捧觞天爵役人爵，戯彩前班罗后班。",
            "不妨花县春风晚，且对萱堂白日闲。",
            "剩将千卷课儿习，博取一笑开慈颜。",
            "和气向晚薄葱蒨，书声半夜随潺湲。",
            "只恐天上妬人暇，催公拔宅离尘寰。",
            "玉堂将母奉珍鼎，锵听羣仙鸣佩环。",
            "丹砂九转戒独善，刀圭分遣扶艰关。",
            "功成麟阁归来早，笋舆随步羞桃荐菊纫兰蕳。"
        ],
        "title": "寿邓子西知县",
        "id": "9f1ccfa3-225d-41ca-9f32-7a3162d62b85"
    },
    {
        "author": "阳枋",
        "paragraphs": [
            "楚天空阔雁南飞，整整秋来春又归。",
            "肠断孤鸿鸣失依，重云片影俦侣稀。",
            "野老吟情托兴微，樊笼休羨稻粱肥。",
            "岷峨回首寸心违，华亭清唳昔人非。",
            "湖北湖南秋水多，洲渚星稀无网罗，平沙雪落声相和。",
            "俛仰尘世应无他，君于此处意如何。"
        ],
        "title": "用昌黎赋鸣雁韵劝蹇从叔出峡与乃兄相依",
        "id": "9010c4b5-44ff-4709-ad2f-748b31ba69f6"
    },
    {
        "author": "阳枋",
        "paragraphs": [
            "举头日日云如血，遍走羣祠腰漫折。",
            "恻隠存君一念间，造物于人岂终绝。",
            "天眼豁随公道开，宵人于此何有哉。",
            "烦歊陡逐苛条去，甘泽端从德意来。",
            "公心与天同一宇，那是经生分别处。",
            "佳句催成头上云，仁言散作空中雨。",
            "开轩对雨卜香秔，铃阁无风还自凉。",
            "新诗写出天人际，赓歌细与问苍苍。"
        ],
        "title": "和赵使君喜雨",
        "id": "68a875c8-24d1-4032-bb69-df38714be992"
    },
    {
        "author": "阳枋",
        "paragraphs": [
            "江上平隄隄上路，只轮来往舟沿溯。",
            "林疎风叶坠轻黄，征雁声中秋暗度。",
            "来踏东风归岁暮，佳山好水无重数。",
            "揩摩老眼待冬深，更看霜林排雪树。",
            "岸木稠边屋作邻，港鱼多处鸥成聚。",
            "竿蓑拟欲个中留，却恨冬风催我去。"
        ],
        "title": "黄池舟中和全父弟韵",
        "id": "3b837129-be4a-4898-bd01-985c30730f30"
    },
    {
        "author": "阳枋",
        "paragraphs": [
            "家在岷峨峰六六，文章李杜追芳躅。",
            "有诗吟破雪飞花，无酒斟来体生粟。",
            "观光上国肩共摩，舟下长江尾相触。",
            "行行得意买湖天，携手风凉曾点浴。"
        ],
        "tags": [
            "长江"
        ],
        "title": "和存子姪上风叹",
        "id": "8c00c656-1340-4445-b81d-5061047aa2b8"
    },
    {
        "author": "阳枋",
        "paragraphs": [
            "依山茅屋两三间，与世相遗尽日闲。",
            "背拥蓝屏半天碧，面对参差横架山。",
            "径草蒙头云覆屋，泉甘土肥似盘谷。",
            "剑峰林密杳无边，绵峡潭深幽莫烛。",
            "有鲜可食美可茹，康乐和平长自饫。",
            "有时拂石弄泉声，有时策杖登山去。",
            "山中日沈山月出，巖暝林晦总佳适。",
            "平石如台倚山隈，准拟结茅闲读易。",
            "尚论古人得我心，商傅周姜汉子陵。",
            "好共栽桃艳长春，却恐渔父来相寻。"
        ],
        "title": "云山避地",
        "id": "f77a8b2f-7ca1-46a6-b571-0f5ca4ae00c0"
    },
    {
        "author": "阳枋",
        "paragraphs": [
            "黄钟宫动夏秋分，夜来一雨如倾盆。",
            "炎云洗尽金天浑，老人星见程家门。",
            "老人降生叙南村，昔日闻名今共论。",
            "耆英侍坐聆嘉言，八窗玲珑笑语温。",
            "千载一朝逢漆园，夹拶小涧开窗轩。",
            "云鸡月犬闻朝昏，衰情晚态常相存。",
            "翠竹紫凤高腾骞，梧枝袅娜栖雏鹓。",
            "琴弹碧玉箜篌蕃，炉养白砂贤弟昆。",
            "胎仙三叠舞翩翻，玉液九转朝昆仑。",
            "沆瀣为饮霞为餐，菊酒酌客香盈樽。",
            "欲随枕石漱潺湲，只恐鼎养归天阍。",
            "九老图中姓字尊，月倦指点诗轻扪。",
            "莫学刘阮穷溪源，尽教亲见眼前七世森仍孙。"
        ],
        "title": "寿程彦彪签判乃翁",
        "id": "e40fd417-94ba-45cf-b599-f695d593cc78"
    },
    {
        "author": "阳枋",
        "paragraphs": [
            "锦章卷遗书八分，独茧抽绪浮金盆。",
            "太羹玄酒淳风浑，秋草得暖生华门。",
            "隔溪来往如幽村，百年时叙从君论。",
            "直谊高情无绮言，寒陬冷宇回春温。",
            "郑公耆英思陶园，顾我芒屐羞高轩。",
            "感君昭昭排昏昏，心期好语饶温存。",
            "惠然长风来孤骞，九苞后乘彤庭鹓。",
            "肯令穉榻依陈蕃，相对怡愉谐弟昆。",
            "跋红坐久金炉翻，天鸡不觉鸣昆仑。",
            "清萧满腹烟霞餐，归来捧枵哦空樽。",
            "新题壮笔流飞湲，欲持此诗排帝阍。",
            "祈我友君同寿尊，座间谈笑舌莫扪。",
            "伊洛派脉探其源，与世无穷振振绳绳之子孙。"
        ],
        "title": "回程宣义贺生日诗",
        "id": "63d1ab15-f193-4932-a853-b62e6cd55825"
    },
    {
        "author": "阳枋",
        "paragraphs": [
            "云门大卷声铿锵，不比寒谷号蛩螀。",
            "长笑归来书满床，著眼不用垂簪裳。",
            "夤缘仕版亦逢场，一鼎热处元清凉。",
            "年来道心包干刚，鉴净水止无迎将。",
            "付物大公齐混茫，玲珑窗牖开八荒。",
            "霁月海东悬秋霜，照破蒙昧横津梁。",
            "不才赋资如点狂，柱倚宝瑟心陶唐。",
            "冰轮玉井情徜徉，祥云丽日希余光。",
            "布帛菽粟味尤长，寻绎此乐徒激昂。",
            "颀然美人天西方，许我立雪来其旁。",
            "欲坐春风吸余芳，听说夜话摅中膓。",
            "又闻催归侍玉皇，挈提北斗斟天浆。",
            "净洗世表尘昏黄，席此广宇归康庄。",
            "起舞掉头帆飞扬，誓鸣急桨随乌樯，参同希传魏伯阳。"
        ],
        "title": "送文大监赴召",
        "id": "baf09ed0-b0eb-4629-95a5-0b6833e61bae"
    },
    {
        "author": "阳枋",
        "paragraphs": [
            "云山至宝非和璧，光耀烛天难毖密。",
            "一朝天子阐坤珍，此宝肯为蜀人出。",
            "宝生蜀东六十年，蜀势关吴妙陈述。",
            "蜀为头目吴腹心，头目清明腹心佚。",
            "蜀为藩篱吴奥堂，藩篱坚固奥堂实。",
            "蜀若颠危忧在吴，夔峡岂能遏迸溢。",
            "自从蜀口弃三关，托里金城更崷崒。",
            "戎马冲奔二十年，此城处处皆屹立。",
            "虔刘俘掠技已穷，羣聚宝峰频出入。",
            "抵碍坚城不得战，转攻云诏谋虚袭。",
            "欲践辰沅闯广南，后顾有蜀还恧尼。",
            "留屯汉中缀祕师，计俟万全无一失。",
            "我向嘉渝增重屯，大理垂军须缩绖。",
            "夷陵近闻列守戍，似谓蜀险为难必。",
            "或言东晋不用蜀，是时南北只守一。",
            "如今敌人斡腹来，不思保蜀更何术。",
            "莫虞海道要先防，云涛涌沸蛟鼋栗。",
            "臣宝一战振天威，至今敌胆犹惕怵。",
            "莫忧淮堧近建康，万柁舟师人素习。",
            "踏车横江臣世忠，北人言之魂凛凓。",
            "荆南虽云瞰大江，曹瞒百万几禽执。",
            "赵公堰匮孟公湖，有如弱水蓬莱岌。",
            "当今重势在蜀川，蜀事艰难今转急。",
            "井络丘墟烟火空，荆棘漫弥虎窟室。",
            "频年旱暵民流亡，褚无完裳瓶无粒。",
            "兵将愿战民效死，彼此交病财不给。",
            "就中活着犹可为，民心戴宋元一日。",
            "益兵降财劳蜀民，旒冕周咨宜委悉。",
            "射干狼毒漫战吻，芝术参苓难愈疾。",
            "恳切深惟保蜀方，蜀苟措安国宁谧。"
        ],
        "title": "送云山文先生吏部赴召",
        "id": "8780d7d8-0c3b-4ef0-baca-7f54ce7f77d4"
    },
    {
        "author": "阳枋",
        "paragraphs": [
            "江肥石没浪壮激，水瘦石露滩无声。",
            "丛深鹿来平都重，林槁鹿去平都轻。",
            "消息盛衰有如此，是理见处须分明。",
            "孟叟晚年尽心作，孔圣垂老春秋成。",
            "当知血气命于志，不同万物殊枯荣。",
            "好向先生问心极，万里浮舟入帝城。"
        ],
        "title": "和存子姪长吟酆都韵",
        "id": "cfab253c-f5aa-407c-aaab-e9e8b8aedea7"
    },
    {
        "author": "阳枋",
        "paragraphs": [
            "惨舒异气无异机，交朋论心不论迹。",
            "诗书一酌饮芝兰，风雨连宵听萧瑟。",
            "旋调诗律破愁城，闲弄局棋消短日。",
            "酒来思逸吟转高，笑罢江横颜自怿。",
            "坐久那知风袂寒，眠酣未问霜衾湿。",
            "四时翻转无停机，一理浑融何所适。",
            "佳山好水看已多，江乡谁作莼鲈忆。",
            "天人之际妙复微，莫事空言须践实。"
        ],
        "title": "长风峡避风和全父弟韵",
        "id": "910e46e9-1e66-4418-8ce2-305ea1f35cab"
    },
    {
        "author": "阳枋",
        "paragraphs": [
            "家家住坐长安道，日问长安何草草。",
            "春到骊山渭水深，拂石临流苦不早。",
            "万户千门镇日开，无边风月随人好。",
            "满城花柳断鶑肠，芳菲易歇天难老。"
        ],
        "title": "读易书怀",
        "id": "24caaf14-6e7c-4eed-9cd4-8b9de915fb99"
    },
    {
        "author": "阳枋",
        "paragraphs": [
            "冰丝宝瑟无胶柱，事省庭空引泉注。",
            "为爱心随水色清，从教竹傍山腰去。",
            "循除㶁㶁听潺湲，华襟湛彻生灵根。",
            "纵使波深池自满，尚嫌鲤跃圆荷翻。",
            "破除崖岸非落泊，虚室融融自出白。",
            "通塞默知个里心，媸妍各付水中色。",
            "自来道体如泉流，昼夜不舍无春秋。",
            "希音解入幽人听，世间俗耳徒箜篌。",
            "沈沈夜永寒声出，宫商寡和鸣琮璧。",
            "山高月冷天地空，寸地希夷无畛域。",
            "架竹主人还记年，山下出泉常不干。",
            "凡物有本自无息，对泉玩理高怀宽。",
            "先生仁念泉初达，苍生镇尔铜乌渴。",
            "太空一滴著人清，生意汪洋湖海阔。",
            "野人不作名利贪，饮水曲肱心自甘。",
            "时乞一瓯空煮茗，快读羲经井九三。"
        ],
        "title": "赋赵守接竹引巖泉",
        "id": "d90051e3-171c-4c4f-a6ac-434ca5ef888b"
    },
    {
        "author": "阳枋",
        "paragraphs": [
            "少年看花日千遭，黄金买笑侠气豪。",
            "醆斟西凉绿蒲萄，燕歌赵舞纷绮罗。",
            "插花上马玉颜酡，鞭马如风花底过。",
            "九天阊阖手可摩，扬眉不怕金吾诃。",
            "杜鹃一声啼山阿，门掩绿苔愁秦娥。",
            "春树红颜能几何，万里封侯成蹉跎。",
            "河南布衣正婆娑，却笑因风想玉珂。",
            "未肯巖前扪翠萝，商丘不唱采芝歌。",
            "独深于易如邹轲，紫阳真人声相和。",
            "莲荡归来扬其波，我傍梅花读遗书，不知纷纷坐久落花多。"
        ],
        "title": "少年看花行寄示谊儒姪",
        "id": "f36b3951-f7a9-4b2f-b7f6-1c599782dd63"
    },
    {
        "author": "阳枋",
        "paragraphs": [
            "偻指寅年已半强，烦歊能几还凄凉。",
            "风叶有声宵鸣廊，试拥衾䌷眠藤床。",
            "晓钲铮铮楼点长，清梦了了哦诗章。",
            "藜羹藿啜蔬园芳，黄花晚节凌秋霜。",
            "起挑木火然心香，晴云收雨烟黄江。"
        ],
        "title": "丙寅八月旦晨兴尚早坐而假寐梦与客诵诗云藜羹藿啜蔬园芳黄花晚节凌秋霜因增成十韵寄壬儿",
        "id": "c4d650dc-b2c0-4c6f-8f19-917c120a1f68"
    },
    {
        "author": "阳枋",
        "paragraphs": [
            "雪片冬深玩易编，正公和气理尤浑。",
            "八分写就龙蛇走，巖藤涧树常蜒蜿。",
            "莲荡飘裾紫阳学，归来拂拭莓苔痕。",
            "巖前世事几兴废，道无今古终长存。",
            "新来五马栽桃李，生平伊洛期穷源。",
            "下车一笑抚江阁，片心飞度苍崖根。",
            "生香动荡满幽谷，秋丛濯雨抽兰荪。",
            "露华滴晴舞夜鹤，云叶卷霁吟朝猿。",
            "衰翁白首野人服，不爱市井怜山村。",
            "太守招来说好语，翠萝有路犹堪扪。",
            "听终不敢谢疲苶，瘦筇强拄巖檐门。",
            "遗书欲傍梅花读，祇恐使人昭昭己昏昏。"
        ],
        "title": "谢涪陵刘君举使君见委北巖堂长诗",
        "id": "556f707e-b2d7-4a27-b579-c80022078370"
    },
    {
        "author": "阳枋",
        "paragraphs": [
            "蚕丛今岁看灯宵，可人只有峡中州。",
            "白帝纶巾隠敌国，胜势蜀尾连吴头。",
            "竹枝歌舞喧城市，春声泛鸥臈浮蚁。",
            "府主山村耕稼心，挈客衔杯聊尔尔。",
            "咿哑蛮唱杂𪔳冬，老者前导幼者从。",
            "不贪嬉惰乐游冶，只记时序还桑农。",
            "村村蓑笠儿童队，桑上鸡声花底吠。",
            "春归野烧雪初融，日上高峰寒早退。",
            "生意著人人莫知，但见绿草生清凄。",
            "雪戍坐敛荆江北，月华静照峨眉西。",
            "此意洪濛不可道，张皇恐被春风恼。",
            "酒浇象滪石无言，春不生荣冬不槁。",
            "穿花燕曲弄繁絃，来寻故垒画堂前。",
            "呢喃似与游人语，今宵行乐宁徒然。",
            "得贤千里只须一，大公方寸无他术。",
            "厚地不填无底谷，万流岂涨沧溟溢。",
            "我谈此语费形容，有似樵声个个同。",
            "野蚕作茧自缠缚，拈弄轻丝大巧中。",
            "君不见隣女效颦人爱少，万目睽睽分丑好。"
        ],
        "title": "和夔州李约斋灯宵",
        "id": "c1c0ac56-1f46-4302-ad66-06a267e06fb7"
    },
    {
        "author": "阳枋",
        "paragraphs": [
            "风雨飘摇三月三，绮罗罢游客停骖。",
            "满城春树烟䰐鬖，朱户绿窗愁不堪。",
            "香芹刺泥燕争衔，杜鹃欲啼情正含。",
            "舞雩儿童笑鸰䳺，尧舜气象此中涵。",
            "鼓瑟高人手可探，淡音非雅亦非南。",
            "太守风期神与参，我解此意谁为谈，但觉满怀春酣酣。",
            "花柳蒙迷不可贪，芳菲易歇随浮岚。",
            "闲闭阁门何所耽，惟见千山万山秀色郁如蓝。"
        ],
        "title": "宝祐三年上巳风雨连日成短歌寄谊儒姪",
        "id": "a3e8e816-c22a-4939-89ee-46e09c83894a"
    },
    {
        "author": "阳枋",
        "paragraphs": [
            "丙申蚩尤临蜀口，三十年余遭践蹂。",
            "当时五十四郡全，兵与民财堪著手。",
            "锋旗戊午肆长驱，江北江南分战守。",
            "彫瘵仅存六七州，鸿鴈飞鸣狐夜吼。",
            "先生受任势凌兢，仓扁视证亦惊走。",
            "无面馎饦难支撑，将勇兵强民力阜。",
            "前贤用蜀当优游，先生端力排纷纠。",
            "农炊岂暇劝加餐，春风未始一杯酒。",
            "公心只有天地知，虽处艰关安且久。",
            "事不辞难功不矜，节度枢垣亦廉取。",
            "天下都统捧霞觞，先生一人更谁有。"
        ],
        "title": "寿制置夏节使",
        "id": "eb445544-74b9-4bd0-8ca8-bbdff3083942"
    },
    {
        "author": "阳枋",
        "paragraphs": [
            "黄梅雨阵歇窗纱，庚梦醒来槐月斜。",
            "拜后拜前懽陆续，老君谪仙同一家。",
            "蝉冠醉倒金貂客，异香飘随青犊车。",
            "旋呼五马博一笑，酒酣逸气凌苍霞。",
            "培椿植桂弄梧碧，生香不断树交花。",
            "清净何须餐沆瀣，抱素肯养琼田鸦。",
            "伯阳参同窃造化，高风海客空乘槎。",
            "武陵溪深自流水，天台云渺维胡麻。",
            "神游八极亦汗漫，大鹏希有争雄夸。",
            "藤床经卷得真谛，五鼎三釜轻豪奢。",
            "静桃宿火熏百和，闲引山泉烹粟芽。",
            "自行自坐脚力轻，瘦筇掷弃龙槎枒。",
            "从来参苓不到口，双瞳镜碧颜春华。",
            "我向关头伴尹喜，共乞刀圭期修遐。",
            "阿谁疑年问甲子，纯干一气健而无息孰测其津涯。"
        ],
        "title": "寿李使君宣义父子同日",
        "id": "ce38beaa-199e-49cc-860b-23296ecb439c"
    },
    {
        "author": "阳枋",
        "paragraphs": [
            "异境破清愁，狂吟日点头。",
            "前峰方极目，远岭又迎眸。",
            "石乱屡支舫，滩高常负舟。",
            "心亨行有尚，习坎自安流。"
        ],
        "title": "和王季行制干昌溪即事  其一",
        "id": "cc4e93a2-ba8d-4ea3-82d2-733459fad52a"
    },
    {
        "author": "阳枋",
        "paragraphs": [
            "盐米溪中艇，桑麻云外村。",
            "巖重稀鸟道，石劲少篙痕。",
            "赤甲此微峡，温泉兹小轩。",
            "绝怜鸡唱罢，近午日方暾。"
        ],
        "title": "和王季行制干昌溪即事  其二",
        "id": "0f04ae17-a142-4271-954d-ded661dcec9d"
    },
    {
        "author": "阳枋",
        "paragraphs": [
            "迤衍鱼盐地，清明花柳天。",
            "江平拖雾縠，山远带霜铅。",
            "景好辄作画，心闲连得篇。",
            "汎舟随暮霭，明月冷浮川。"
        ],
        "title": "过下沱",
        "id": "acd77cfe-3fcc-460e-b3c9-c525a89b04d3"
    },
    {
        "author": "阳枋",
        "paragraphs": [
            "壁绝昼昏明，猿高髣髴音。",
            "不关天宇窄，自是峡流深。",
            "既晓迟朝日，未西还夕阴。",
            "扁舟平涉险，凭取有孚心。"
        ],
        "title": "瞿唐峡",
        "id": "3a78dcd8-91c3-44f3-a039-d722577bdae9"
    },
    {
        "author": "阳枋",
        "paragraphs": [
            "造化仁民意，潇潇夜雨声。",
            "焦原欣得润，枯黍喜更生。",
            "染出林阴密，濯余天气清。",
            "秋河从此挽，尽洗北来兵。"
        ],
        "title": "和全父弟立秋喜雨",
        "id": "45af1057-584d-401b-a0d2-7565d63bec07"
    },
    {
        "author": "阳枋",
        "paragraphs": [
            "情契居连屋，炊斋霤合烟。",
            "放怀行共出，得语坐相传。",
            "竹户云深入，芦窗月半穿。",
            "桃源今得趣，堪赋拟前贤。"
        ],
        "title": "茅屋",
        "id": "b42c7902-b8f9-48bd-8ab7-47a85efb7d4d"
    },
    {
        "author": "阳枋",
        "paragraphs": [
            "要路倦登临，渊明径好寻。",
            "卷收名利帜，揭示圣贤心。",
            "月使千家满，霜从两鬓侵。",
            "逃空三峡客，属耳听蛩音。"
        ],
        "title": "和黄循斋送景正辅户曹之夔三首  其一",
        "id": "9ac133f5-ae4a-4081-9969-8f078bf56cff"
    },
    {
        "author": "阳枋",
        "paragraphs": [
            "自脱樊笼役，潜心克己私。",
            "是求从此日，非莫问前时。",
            "郡改山元在，江流石不移。",
            "人心日澜倒，先觉仰扶持。"
        ],
        "title": "和黄循斋送景正辅户曹之夔三首  其二",
        "id": "2a81bfa9-22fe-4931-93a0-d690033dbedc"
    },
    {
        "author": "阳枋",
        "paragraphs": [
            "浅见论成败，先几烛是非。",
            "端倪还眇眇，勋绩自巍巍。",
            "学僻门常掩，诗枯毫懒挥。",
            "何时住巖下，质问此心微。"
        ],
        "title": "和黄循斋送景正辅户曹之夔三首  其三",
        "id": "e8d0f576-1f8c-48cc-a807-76c1648bfad1"
    },
    {
        "author": "阳枋",
        "paragraphs": [
            "桂賸炉峰月，香飘字水春。",
            "姓名天下客，抱负洛中人。",
            "膴仕方三纪，徂年未六旬。",
            "循斋余售用，何必叹穷民。"
        ],
        "title": "挽黄循斋  其一",
        "id": "f29dde6f-85cf-4658-8817-67375a9eb8c8"
    },
    {
        "author": "阳枋",
        "paragraphs": [
            "忆昔论文友，如今舐鼎仙。",
            "周经谈正印，易学话真传。",
            "一乐堂中语，三生石上缘。",
            "莲峰望昆岳，惆怅白云连。"
        ],
        "title": "挽黄循斋  其二",
        "id": "8741fcfd-c9bc-422d-b571-6927210de999"
    },
    {
        "author": "阳枋",
        "paragraphs": [
            "公生百载下，学契五峰心。",
            "崇鼎屹重器，洪钟希太音。",
            "词源擅翻海，句律善舂金。",
            "材古谁人识，清歌和惨吟。"
        ],
        "title": "挽故人  其一",
        "id": "de1c7527-626b-4007-9e21-2771bb1ea709"
    },
    {
        "author": "阳枋",
        "paragraphs": [
            "卓世轻财易，悬知种德难。",
            "有贫皆粟帛，无骼不衾棺。",
            "红树悲春早，孤松忍岁寒。",
            "轻飔生宰木，多少鼻成酸。"
        ],
        "title": "挽故人  其二",
        "id": "65cea7a5-7eac-4845-aeed-333c0174242c"
    },
    {
        "author": "阳枋",
        "paragraphs": [
            "壮节从丁卯，奇功岁转新。",
            "有征皆鼓勇，无战不鏖尘。",
            "棠国香凝月，榆关梦熟春。",
            "吁嗟河北地，今日尚终臣。"
        ],
        "title": "挽郑广安",
        "id": "ee0c5604-ce9f-4825-8601-c5aa84cb72fe"
    },
    {
        "author": "阳枋",
        "paragraphs": [
            "仁者寿宜得，王臣忠可嘉。",
            "功名虽有约，云月自为家。",
            "义粟饥中粜，慈梁雨后斜。",
            "百年回首处，溪冷欲梅花。"
        ],
        "title": "挽武龙蹇巡检  其一",
        "id": "74b68d73-1e55-46e5-9f0b-169b86d65714"
    },
    {
        "author": "阳枋",
        "paragraphs": [
            "叩户忆曾识，升堂期再寻。",
            "仙游诚绝往，俗虑苦盈襟。",
            "菡萏晚犹好，荼䕷霜不侵。",
            "思君望阡陇，远树白云深。"
        ],
        "title": "挽武龙蹇巡检  其二",
        "id": "92a2cadf-57b7-4a82-a181-5d1b7568b812"
    },
    {
        "author": "阳枋",
        "paragraphs": [
            "黉堂深惜昔，六典共寻源。",
            "合遂齐飞鹗，嘉逾竞化鹍。",
            "红颜君早去，白发我空存。",
            "方寸千年事，悽然谁与论。"
        ],
        "title": "挽伏德华主簿  其一",
        "id": "b67acc43-302f-428a-a605-3335a3ce4daf"
    },
    {
        "author": "阳枋",
        "paragraphs": [
            "豁达千人杰，巍峨七尺躯。",
            "天边期阔武，意外失华途。",
            "堕泪一人足，伤心二女孤。",
            "西溪桥畔冢，多少为嗟呼。"
        ],
        "title": "挽伏德华主簿  其二",
        "id": "a65e6c2b-12ad-4b58-b77b-6ff09333288e"
    },
    {
        "author": "阳枋",
        "paragraphs": [
            "洞口天容黯，灵宫暂洁斋。",
            "中宵轻霡霂，向晚卷云霾。",
            "巖削苍璆璧，峰攒碧玉钗。",
            "水花纷迸峡，石乳溜垂崖。",
            "喷浪迟归舫，穿涛急去𥱼。",
            "布飞千丈直，屏立半空排。",
            "木任巖藤束，花从涧草埋。",
            "高猿枝袅袅，幽鸟韵喈喈。",
            "亭午烟光冷，深春风色飁。",
            "便疑尘世隔，直与洞仙偕。",
            "意得诗偏好，情闲乐可涯。",
            "寄言轩冕客，名利莫装怀。"
        ],
        "title": "和前人韵赋昌溪洞口",
        "id": "897e78b6-a83f-4a83-988c-5a7237f42069"
    },
    {
        "author": "阳枋",
        "paragraphs": [
            "满株擐甲诧椶榈，叶展蒲葵冬不枯。",
            "鬼发擘开纤玉掌，蚌胎剖破细琼珠。",
            "熟煨炉火香于笋，白饤盘银美似酥。",
            "珍膳莫充禅客供，恐猜鱼子放江湖。"
        ],
        "title": "椶花",
        "id": "624c41ad-4ac2-490a-9f88-c40cb018ff20"
    },
    {
        "author": "阳枋",
        "paragraphs": [
            "满耳声称蓦浣沙，萍根云叶际天涯。",
            "襟扃喷扑芝兰气，韵味清修诗礼家。",
            "賸把香编消岁月，点无浮叶靓春华。",
            "西归人问簪朋得，将作东南第一夸。"
        ],
        "title": "别宇文丈",
        "id": "b83f0a47-2823-4d36-85df-da9a549983fa"
    },
    {
        "author": "阳枋",
        "paragraphs": [
            "不因春酒驻红颜，都是心清事弗关。",
            "草为囹空随意绿，花缘客少笑人闲。",
            "幽情倚棹暂随水，爽气拄颐常看山。",
            "共指武陵槃涧地，桃花深处屋三间。"
        ],
        "title": "寿韩司理",
        "id": "88075693-cc3c-48d7-9104-d541671e95fd"
    },
    {
        "author": "阳枋",
        "paragraphs": [
            "神光高射斗牛墟，知是龙泉瑞气舒。",
            "彩映北堂霜后桧，辉连东馆月中书。",
            "江流丽水描来似，峡束棠溪画得如。",
            "为报鲸鲵休陆走，剑芒元是发硎初。"
        ],
        "title": "寿绍庆金守",
        "id": "54f05b73-6d84-476f-9e8e-bb8031f5c06d"
    },
    {
        "author": "阳枋",
        "paragraphs": [
            "吴门扞蔽重夔渝，两地藩篱属钓鱼。",
            "自昔无城当蜀屏，从今有柱壮坤舆。",
            "军心铁石高深里，敌胆灰尘筑凿余。",
            "看偃天戈闲夜月，朗声读破磨崖书。"
        ],
        "title": "庚子叨第贽合州甘守  其一",
        "id": "d5cb1f2f-3d14-441a-8135-7fe4921eb966"
    },
    {
        "author": "阳枋",
        "paragraphs": [
            "欲陈礼乐字三千，起趁东风万里船。",
            "戎马不禁文未丧，石鱼间出瑞开先。",
            "人知制梃摧坚甲，政比黄钟缓急絃。",
            "愿借风云乘快便，一声雷爆九重天。"
        ],
        "title": "庚子叨第贽合州甘守  其二",
        "id": "2643a7bc-00e4-46ac-b3ce-5c2399f826dd"
    },
    {
        "author": "阳枋",
        "paragraphs": [
            "骑鲸汁漫谪仙臞，一世龙门只汉儒。",
            "天下文章从古有，人间勋业即今无。",
            "鹤山往事心存蜀，象滪新功力蔽吴。",
            "留取道宗辽外策，共为炎宋巩皇图。"
        ],
        "title": "贺李万州守夔  其一",
        "id": "4d1d0b26-f73e-4f1e-9082-b808c6f35538"
    },
    {
        "author": "阳枋",
        "paragraphs": [
            "渊渊圣道浩津涯，万里寻师暮景斜。",
            "滥吹丛中情懒散，弹冠镜里发爬髿。",
            "苍龟已卜林间屋，青犊还逢关上车。",
            "未得乞符求换骨，借闲读易傍梅花。"
        ],
        "title": "贺李万州守夔  其二",
        "id": "8f09ea91-55b0-4874-be3f-2bdab70d1c5a"
    },
    {
        "author": "阳枋",
        "paragraphs": [
            "黄钟大吕播年华，簪盍城南捧九霞。",
            "共说贤寮心似镜，何妨幕府事如麻。",
            "纷纷吏坌空迷目，蹇蹇王臣岂计家。",
            "共约岁寒松竹友，好携周易傍梅花。"
        ],
        "title": "寿蹇从叔制干",
        "id": "308e5355-150d-49a9-bb9f-65294d31fe80"
    },
    {
        "author": "阳枋",
        "paragraphs": [
            "明知少府是神仙，金水何须挂彩鞭。",
            "喜喜欢欢游两幕，平平稳稳过三年。",
            "红莲照水香仍旧，绯枣团秋味正圆。",
            "兰玉已堪华晚节，更寻小圃菊花天。"
        ],
        "title": "寿蹇用叔姻翁总干",
        "id": "481aa609-1b1c-4a42-bd6d-4af042bf2392"
    },
    {
        "author": "阳枋",
        "paragraphs": [
            "熟读周官知几冬，染人袍就彩丝缝。",
            "生当永日三三夏，数应西岷六六峰。",
            "囚放尽言公活汝，民期无复鼠穿墉。",
            "笼中上药芝苓富，却笑频看镜里容。"
        ],
        "title": "寿狄知录",
        "id": "cba47d2f-7910-4461-85b9-dae0dcd3aef7"
    },
    {
        "author": "阳枋",
        "paragraphs": [
            "十乘由夔入钓鱼，饮江无马鴈安居。",
            "瞿唐催要金城壁，即墨争迎铁裹车。",
            "八阵旌旗蛇势整，九关风月虎符虚。",
            "白盐万丈齐天石，揭日奇功大字书。"
        ],
        "title": "贺田都统再帅夔  其一",
        "id": "150b57bc-9107-4906-ac6c-90dae446b20b"
    },
    {
        "author": "阳枋",
        "paragraphs": [
            "桃李三生黄口儿，春回桑梓放埙吹。",
            "燕依旧主今还再，兔守空株懒未移。",
            "暂对少陵堂下瀼，远怀靖节菊边篱。",
            "好风借与一帆饱，归趁江空水落时。"
        ],
        "title": "贺田都统再帅夔  其二",
        "id": "f2d3efc6-09fe-4386-a278-629109761702"
    },
    {
        "author": "阳枋",
        "paragraphs": [
            "阃歌整暇化清夷，笑把宗师正印提。",
            "绣腑文章开賸馥，锦江桃李烂成蹊。",
            "旌摇蜀水春浮峡，柝静蛮天月满溪。",
            "衣衮归欤近宸极，殊勋嘉叹殿头西。"
        ],
        "title": "谒夔门桂帅  其一",
        "id": "d7a44ea3-d29a-4ca5-aa64-75d762fc4333"
    },
    {
        "author": "阳枋",
        "paragraphs": [
            "志欲商伊学欲颜，寻师梦遶五湖间。",
            "不违誓至仁三月，亲炙宁辞雪万山。",
            "流海浪浮蜗战角，排云应许豹窥斑。",
            "还丹知换尘凡骨，趁得先生未出关。"
        ],
        "title": "谒夔门桂帅  其二",
        "id": "5164463d-3ae3-49d4-b0d2-fc88a376edd1"
    },
    {
        "author": "阳枋",
        "paragraphs": [
            "八牖玲珑义理天，复斋心印妙亲传。",
            "化炉点处金非铁，吏坌清余否亦贤。",
            "吠息蒹芦湖外月，炊生榆柳灶中烟。",
            "水浮鄂渚连牛渚，公子行行天上僊。"
        ],
        "title": "贽鄂帅张仁简  其一",
        "id": "f7f55a46-9945-415b-ac39-f7ce5ebdf810"
    },
    {
        "author": "阳枋",
        "paragraphs": [
            "不为名缰浪出山，朱门桃李恐阑珊。",
            "师寻湖海胸怀阔，道满干坤耳目宽。",
            "水驿已终三楚尾，天阍犹向五云端。",
            "登楼便欲骑黄鹤，乞与书生换骨丹。"
        ],
        "title": "贽鄂帅张仁简  其二",
        "id": "f04281ad-b889-4c4c-a595-d2385b26c361"
    },
    {
        "author": "阳枋",
        "paragraphs": [
            "见说三关息虎貔，风高白帝卷旌旗。",
            "擎天砥柱瞿唐险，保蜀规模阵石奇。",
            "誓出祁山禽仲达，肯屯汉口学姜维。",
            "枕戈心事闻鸡起，未必闲眠听竹枝。"
        ],
        "title": "赴大宁司理贽俞帅  其一",
        "id": "06d45a10-ee10-4031-8a2d-22d85f263d52"
    },
    {
        "author": "阳枋",
        "paragraphs": [
            "入手青衫愧壮颜，悠悠底事白云闲。",
            "有心文字几千卷，适意茅茨三两间。",
            "可奈红尘飞白羽，不容黄叟卧青山。",
            "欲从宁水成仙骨，趁得先生未出关。"
        ],
        "title": "赴大宁司理贽俞帅  其二",
        "id": "a676aed4-ccfb-4b3f-809e-be0290686793"
    },
    {
        "author": "阳枋",
        "paragraphs": [
            "燕寝凝香事自无，祝厘何用饮酴酥。",
            "袴歌雪外暖传曲，社酒人间春满壶。",
            "客到竞夸逢子晋，我来甚喜见夷吾。",
            "摩围山下闲摩诘，他日添归九老图。"
        ],
        "title": "寿绍庆王守谨礼",
        "id": "b3b61430-9d6b-4c53-87f8-1d1ec49f842a"
    },
    {
        "author": "阳枋",
        "paragraphs": [
            "昨夜天香两袖中，转头人日又桑蓬。",
            "云龙风虎千年遇，圣主贤臣此际同。",
            "翠竹西来方嫩绿，夭桃栽后未繁红。",
            "人间正喜洪钧转，莫问天台有路通。"
        ],
        "title": "寿刘节判",
        "id": "f5399855-56cb-4831-b01a-f40419aa4f0d"
    },
    {
        "author": "阳枋",
        "paragraphs": [
            "见得州如斗大轻，闲将五马系榕阴。",
            "两江波上千家月，万卷堂中一片心。",
            "尚笑龚黄为计浅，更寻伊洛问钩深。",
            "莫悭仙李盘根实，可与轻红种作林。"
        ],
        "title": "寿涪州李汉辅使君",
        "id": "d1f6aa01-fe24-4bdd-98ef-de619cd6a208"
    },
    {
        "author": "阳枋",
        "paragraphs": [
            "边隅守岁莫思家，有酒盈樽即颂花。",
            "爱尔和鸣同野鹤，起予返哺学林鸦。",
            "生香不断炉烟袅，绛蜡长明跋晕斜。",
            "时序推迁休问当，何思何虑乐无涯。"
        ],
        "title": "乙丑除夕衍少陵韵成七言寄示任儿于珍南",
        "id": "42086d16-ca0b-4586-acbf-90beafdac122"
    },
    {
        "author": "阳枋",
        "paragraphs": [
            "采薪背夏见书云，世我相遗思转清。",
            "识个凝阴消又长，喜些真火熄还生。",
            "百年好梦黄粱短，一片闲心白鹤轻。",
            "独拥寒衾长不寐，听吹梅角动江城。"
        ],
        "title": "丙辰病起示儿",
        "id": "529dca88-0d32-4dd7-b601-e9be0a544977"
    },
    {
        "author": "阳枋",
        "paragraphs": [
            "万里扁舟归自东，干戈满地路难通。",
            "弟兄一榻聊相对，叔姪双头未许同。",
            "峡入三游千丈险，水连西蜀百忧空。",
            "家山桃李期堪数，共约花间酌晚风。"
        ],
        "title": "舟过三游洞知遂脱兵火矣喜赋",
        "id": "ad0c4ae4-6364-4598-920a-96d66f269f0c"
    },
    {
        "author": "阳枋",
        "paragraphs": [
            "昨日兰桡逐顺流，今朝湖口泊归舟。",
            "千山日暖雪花散，万里风高云叶收。",
            "江影曲通西蜀远，湖光横与北溟浮。",
            "岳阳奇眺嗟犹欠，付与他年稳上楼。"
        ],
        "tags": [
            "洞庭湖",
            "岳阳楼"
        ],
        "title": "泊舟洞庭云薄天空湖光可爱恨未登岳阳楼耳",
        "id": "c397e160-589e-4716-b5fa-9461b3cb051b"
    },
    {
        "author": "阳枋",
        "paragraphs": [
            "碧梧清梦绕红萱，袖橘归来人倚门。",
            "七日喜称王母寿，经旬还捧谪仙尊。",
            "松知得算霜中树，梅报和羹雪外村。",
            "拄杖金鱼消息好，慇懃拜舞劝加飧。"
        ],
        "title": "寿邓子西提干与乃堂相距八日",
        "id": "05543a3b-3fc8-4909-adab-5afd2edef6f5"
    },
    {
        "author": "阳枋",
        "paragraphs": [
            "五峰高处五云新，黄石先生非避秦。",
            "圯上未容书出袖，巖前元自易无尘。",
            "烟霞窟冷苦留客，云雾窗虚亦可人。",
            "好为苍生彻蒸暑，天边散与一襟春。"
        ],
        "title": "遣季子寿黄循斋二首  其一",
        "id": "4ea3368a-36c3-43db-8284-4f2709566f03"
    },
    {
        "author": "阳枋",
        "paragraphs": [
            "自得遗书学子房，拟来辟谷并山阳。",
            "仙乡不秘眼前道，俗相惭无肘后方。",
            "经叶再传新雨露，桃花重发旧门墙。",
            "呼儿莫怕蓬莱远，勤爇南丰不尽香。"
        ],
        "title": "遣季子寿黄循斋二首  其二",
        "id": "817b7e7c-3144-4d4e-8183-ebc2b47d7c83"
    },
    {
        "author": "阳枋",
        "paragraphs": [
            "人人属目快星凰，倚棹溪头起漫郎。",
            "强仕惯闻纡郡绂，缀班希有擅文场。",
            "賸栽棠荫两江绿，重著蓝袍再世光。",
            "人物西清自华选，未应琴鹤久松岗。"
        ],
        "title": "谒同年许使君德开  其一",
        "id": "09f233de-9b5e-4ad2-b293-4f21d89d6f81"
    },
    {
        "author": "阳枋",
        "paragraphs": [
            "欲造诗坛夺锦标，几回蹑足愧还休。",
            "君提妙律都先手，我漫家吟浪出头。",
            "济世自怜无绝力，叩阍刚道有嘉猷。",
            "先生若动出关兴，便尔挑包逐去舟。"
        ],
        "title": "谒同年许使君德开  其二",
        "id": "e4c8720e-9652-4d22-8e61-1e9f66386e26"
    },
    {
        "author": "阳枋",
        "paragraphs": [
            "圣贤随遇即成都，仰止宗师谒故居。",
            "面揖光风江渚远，心涵霁月海天舒。",
            "图由自得前无画，道未尝亡今有书。",
            "共立斜阳归去晚，当年与点意何如。"
        ],
        "title": "谒九江周元公祠嗣性善度先生韵",
        "id": "8bc212f8-69d3-4d89-80fb-643a8bb80d9c"
    },
    {
        "author": "阳枋",
        "paragraphs": [
            "高堂忆昨燕春风，双老怡愉桂棹东。",
            "蓝袖归时饶榜绿，橘香怀处少萱红。",
            "悲缠忍见舟藏壑，德感还知月在空。",
            "有子天教优好善，五花不日贲泉宫。"
        ],
        "title": "挽乐应乃堂",
        "id": "6a991dbb-de30-4c84-8172-922a9fb59e7d"
    },
    {
        "author": "阳枋",
        "paragraphs": [
            "昔游曾到万山峰，赵氏楼台紫翠中。",
            "六艺近夸三世学，四贤争显一家风。",
            "不堪顾影怜孤鴈，恰喜摩天有阿鸿。",
            "好是生香元不断，灵椿虽老桂成丛。"
        ],
        "title": "挽南平赵化卿",
        "id": "d0035dea-43d0-4609-9830-98b2e567eebe"
    },
    {
        "author": "阳枋",
        "paragraphs": [
            "羨君底事过时人，一点闲愁不到心。",
            "笑语屡陪桃李酒，诗书曾对竹松林。",
            "已惊别鹤江天远，何事骑鲸岁月侵。",
            "五桂联芳知有日，去寻萧侣碧云深。"
        ],
        "title": "挽何深甫",
        "id": "d8787920-d299-4d42-8989-0944986a1c9f"
    },
    {
        "author": "阳枋",
        "paragraphs": [
            "万翠亭边山鬰葱，书声散出五云重。",
            "红萱色改宦情薄，绿酒杯深客话浓。",
            "鴈起秋空从整整，鸥闲野水自溶溶。",
            "谁人为作坡仙传，弟似颍滨文似邕。"
        ],
        "title": "挽赵飞卿",
        "id": "de22cd62-8a92-4935-90d4-524080281c45"
    },
    {
        "author": "阳枋",
        "paragraphs": [
            "闻说书台百世张，燕山来数窦家郎。",
            "含容寸念侔焚券，正直生平等发藏。",
            "丹桂香浮森驷马，碧梧翠织引双凰。",
            "松萝岁晚陪真喜，染得卿云烂有光。"
        ],
        "title": "寿张方叔表弟",
        "id": "e63a2f28-7f01-4a7d-b140-1096d8007ca4"
    },
    {
        "author": "阳枋",
        "paragraphs": [
            "蝼蚁何能格上穹，况于三伏蕴隆中。",
            "瓣香载走神龙庙，法象俱来大梵宫。",
            "出岫金身能普济，临池玉醮可幽通。",
            "尚凭使者疎寃狱，歌舞丰年与众同。"
        ],
        "title": "和杨提刑喜雨  其一",
        "id": "146e4fc4-4c48-43d9-b03b-f0e8c9c04a70"
    },
    {
        "author": "阳枋",
        "paragraphs": [
            "诏许归耕荷圣王，又扶衰病过南方。",
            "幸亲博洽前无辈，每叹平反后必昌。",
            "请雨頼公诚独至，回天愧我德多凉。",
            "作诗志喜亲衔袖，玩把浑如七宝装。"
        ],
        "title": "和杨提刑喜雨  其二",
        "id": "b66fa6ee-d932-4d29-a361-06bb099152e2"
    },
    {
        "author": "阳枋",
        "paragraphs": [
            "瞻仰虽勤隔壤穹，此诚何自达天中。",
            "幸凭今日皇华使，不假当年帝释宫。",
            "人道苏天真广大，岁逢商旱得流通。",
            "欲知八郡生灵喜，七月兴歌我稼同。"
        ],
        "title": "和苏提举喜雨  其一",
        "id": "82452fca-d82a-4857-bae8-2742aaa60667"
    },
    {
        "author": "阳枋",
        "paragraphs": [
            "皇上焦劳冠百王，精求肤使惠南方。",
            "驱驰靡惮周原隰，敛散尤高汉寿昌。",
            "属邑近方忧水涝，单车不复待秋凉。",
            "公余更有惊人句，为解尘怀倥偬装。"
        ],
        "title": "和苏提举喜雨  其二",
        "id": "7e7c47e2-181e-4410-a8b1-be409da75fe2"
    },
    {
        "author": "阳枋",
        "paragraphs": [
            "灾祥何必问圆穹，自是承流得失中。",
            "旱魃凭谁投远裔，灵科聊复启仙宫。",
            "天怜南国人民困，雨走西郊畎浍通。",
            "多谢宗英相慰劳，也应休戚略相同。"
        ],
        "title": "和知宗喜雨  其一",
        "id": "a2fa7f7f-0b3c-471c-abc7-a1da772bc981"
    },
    {
        "author": "阳枋",
        "paragraphs": [
            "赫赫炎官未退藏，祈禳已尽别无方。",
            "忽施润泽环千里，再使荣华及百昌。",
            "未问民天无欠阙，且欣心地得清凉。",
            "一杯预作秋成庆，草草盘飧不用装。"
        ],
        "title": "和知宗喜雨  其二",
        "id": "d7baf882-c559-43d8-8a53-40ac6111e577"
    },
    {
        "author": "阳枋",
        "paragraphs": [
            "旱魃为灾百念关，瓢中一滴奈天悭。",
            "讲求碧玉仙科秘，叱起苍龙洞府间。",
            "神赐甘霖三日往，人欣和气一朝还。",
            "凭公大手为民贺，五色牋中蜀锦斑。"
        ],
        "title": "再和知宗喜雨",
        "id": "96e50897-7e9a-47d0-976d-a59ea9cb3750"
    },
    {
        "author": "阳枋",
        "paragraphs": [
            "蕴隆尤更觉天穹，谁道滂沱正伏中。",
            "风卷海潮雷助势，夜占星毕月移宫。",
            "黄云轇轕村村喜，碧玉淙琤处处通。",
            "前日勤民均此念，尊前一笑大家同。"
        ],
        "title": "三和知宗喜雨  其一",
        "id": "bbd68461-3ddc-4e7e-9458-e5a709309f6b"
    },
    {
        "author": "阳枋",
        "paragraphs": [
            "江海人推百谷王，可无膏泽惠炎方。",
            "五龙行水苏将槁，万顷秧田喜寖昌。",
            "不用饮冰祛内热，急须沽酒做新凉。",
            "却愁好雨催诗句，愧乏良材取次装。"
        ],
        "title": "三和知宗喜雨  其二",
        "id": "d16e15c3-1610-41e6-8ca3-84ceb935d8a1"
    },
    {
        "author": "阳枋",
        "paragraphs": [
            "愁叹何繇达灏穹，秋成恐堕渺茫中。",
            "五龙偃蹇藏深庙，六佛慈悲会一宫。",
            "帝勅名山诸洞闭，醮开太乙独函通。",
            "应怜赤子车中鲋，为激西江遍处同。"
        ],
        "title": "和陈提举喜雨  其一",
        "id": "089a5ec5-df75-4849-9b39-2e69a708b078"
    },
    {
        "author": "阳枋",
        "paragraphs": [
            "周家重谷业陈王，天亦哀民救此方。",
            "一雨如倾过众望，三登可卜见时昌。",
            "固知福地长无歉，尤喜炎天预借凉。",
            "耆老首为乡曲贺，唾成珠玉巧于装。"
        ],
        "title": "和陈提举喜雨  其二",
        "id": "f125db16-71be-4718-b514-a3c6d11e334d"
    },
    {
        "author": "阳枋",
        "paragraphs": [
            "了无和气格清穹，天意难回执热中。",
            "骤雨起从南海庙，雄风到自楚王宫。",
            "却愁水府丹瓢注，解使银河赤岸通。",
            "急趁好晴催刈谷，坻京相庆万家同。"
        ],
        "title": "再和陈提举喜雨  其一",
        "id": "c49b6d4a-b2d7-4cf8-a8ce-dc7113df59e5"
    },
    {
        "author": "阳枋",
        "paragraphs": [
            "十万农租要纳王，望霓虽切雨何方。",
            "桑林敬体皇心祷，云汉终歌国祚昌。",
            "坐使里闾消叹息，幻成境界得清凉。",
            "欲知千里人情共，盈袖新诗已可装。"
        ],
        "title": "再和陈提举喜雨  其二",
        "id": "2c6317f3-e311-4019-af9e-1fb452c75674"
    },
    {
        "author": "阳枋",
        "paragraphs": [
            "天隅把袖立春风，井络民情许上通。",
            "煖到夜郎安静里，寒消白帝抚摩中。",
            "摘山岂必溪芽尽，市骏何须冀种空。",
            "月渚扁舟书好读，琅琅声与大江东。"
        ],
        "title": "贽袁茶使",
        "id": "c9d24425-5856-4622-8649-c3204a094e3f"
    },
    {
        "author": "阳枋",
        "paragraphs": [
            "连天白水渺无涯，短涉湖湾五里赊。",
            "个样船腰穿浪急，片来帆腹饱风斜。",
            "日随飞鹭几程水，心逐浮鸥何处家。",
            "日落荒溪无系缆，荻丛深处傍渔槎。"
        ],
        "tags": [
            "太湖"
        ],
        "title": "买舟过太湖口入小港",
        "id": "82c4c7a0-a109-4899-b19e-e9b51e95850c"
    },
    {
        "author": "阳枋",
        "paragraphs": [
            "姑苏平野入黄池，烟树重重绿涨迷。",
            "肆列门前喧坌俗，稻临屋背尽幽栖。",
            "路长车马南还北，水远帆樯东复西。",
            "小寺江心闲系缆，周回看尽柳盈堤。"
        ],
        "title": "咏黄池诗",
        "id": "85b13ca2-4c9d-49e7-8924-12796ee546b1"
    },
    {
        "author": "阳枋",
        "paragraphs": [
            "秋深客棹倚吴头，喜见江乡素月浮。",
            "水墨画成洲渚远，神仙宅尽水云幽。",
            "心闲最与趣相会，句拙常怜景莫收。",
            "多少楼台罗绮席，未知真是赏中秋。"
        ],
        "title": "中秋黄池舟中独酌五首  其一",
        "id": "b32178b2-2d8d-4c05-8010-b8be4eeba4fb"
    },
    {
        "author": "阳枋",
        "paragraphs": [
            "画桥杨柳系船儿，蟾魄飞来光满溪。",
            "有水连云疑地阔，无山碍月觉天低。",
            "鱼堪寄信应时见，鴈欲横霜犹未齐。",
            "白酒堪沽鸡中割，呼樽独酌画桥西。"
        ],
        "title": "中秋黄池舟中独酌五首  其二",
        "id": "a5df6177-13e1-43c9-a899-f8dc3b9920bd"
    },
    {
        "author": "阳枋",
        "paragraphs": [
            "赏月东西两地遥，一轮千里共今宵。",
            "心中至乐成真得，分外闲愁不复摇。",
            "江寺饶吾观白水，郡亭喜弟看洪潮。",
            "世间欢赏由人尔，天地何曾有寂寥。"
        ],
        "title": "中秋黄池舟中独酌五首  其三",
        "id": "f1a472f2-40d9-4229-a648-8ea387bebde9"
    },
    {
        "author": "阳枋",
        "paragraphs": [
            "居家赏月天常雨，远客逢秋月倍明。",
            "世事美时难两得，化工好处少双成。",
            "诗如遇兴须重赋，酒若逢辰且再倾。",
            "不是衰迟废拘检，良心随寓自忘情。"
        ],
        "title": "中秋黄池舟中独酌五首  其四",
        "id": "c5d752c1-3c4b-4fe7-8ae0-dd1919392e8b"
    },
    {
        "author": "阳枋",
        "paragraphs": [
            "一年十二月华圆，何事今宵到处看。",
            "春夏暖时无底白，雪霜凝处不胜寒。",
            "酒肠缓放金罇倒，诗兴何妨玉漏残。",
            "莫学时人贪酩酊，清光未澈已阑单。"
        ],
        "title": "中秋黄池舟中独酌五首  其五",
        "id": "e4e75e12-6130-48f6-aa26-309927f65c75"
    },
    {
        "author": "阳枋",
        "paragraphs": [
            "将道花黄醉彭泽，又还茱紫酌平湖。",
            "诗因得意时时赋，酒为无宾浅浅沽。",
            "蓝色已残千岸柳，霜花催满万汀芦。",
            "闲行闲坐云和水，不识天工怪我无。"
        ],
        "title": "久留黄池待弟姪不至九日独酌",
        "id": "e5cef843-b94b-458e-b1c3-48a9bcb16416"
    },
    {
        "author": "阳枋",
        "paragraphs": [
            "去年精祷雨随至，今日熏香雨便来。",
            "人事只从无伪见，天心端可至诚回。",
            "溜匙即此知翻雪，枵腹何由更隠雷。",
            "若使边臣充此意，凶残到处岂难摧。"
        ],
        "title": "喜雨贺黄叔厚判县",
        "id": "1a397294-086a-4c9f-b33a-61aab576517a"
    },
    {
        "author": "阳枋",
        "paragraphs": [
            "中兴赋用倚江淮，兼裕良筹仰隽才。",
            "民社有歌耕足雨，伍符无腹隠枵雷。",
            "塞边粟积汉而上，地上钱流唐以来。",
            "相业理财余事耳，安能鬰鬰此居哉。"
        ],
        "title": "贽何总领",
        "id": "69e748ea-2b79-447f-bf24-3643a9c8f6ec"
    },
    {
        "author": "阳枋",
        "paragraphs": [
            "好风吹雪点征衣，认得东君巧转机。",
            "北渚燕鸿从背立，前滩㶉鶒喜双飞。",
            "梅中有味不妨隠，莲本无心何待依。",
            "到处江山生意满，呼尊判倒是和非。"
        ],
        "title": "别黔中赵尉",
        "id": "cf65e725-3421-4a33-969e-d18ac114bd76"
    },
    {
        "author": "阳枋",
        "paragraphs": [
            "桃源洞口送春归，欲换渔蓑傍钓矶。",
            "火着高林鸦又散，弦鸣中泽鴈还飞。",
            "萧萧空雨晨光润，耿耿笼灯夜色微。",
            "休对痴人呆说梦，野花啼鸟恁天机。"
        ],
        "title": "寄桃源尉赵谦之",
        "id": "21014d28-133b-4e5b-a0e3-ed8a176f149f"
    },
    {
        "author": "阳枋",
        "paragraphs": [
            "千重滩浅身曾过，万顷湖深也去来。",
            "平地雪中萧店宿，掀天浪里片帆开。",
            "干戈鼎沸舟还失，炎暑甑蒸师正灾。",
            "小艇随人偷入峡，笑开菱匣亦顽哉。"
        ],
        "title": "江干览镜",
        "id": "d54043db-d7bc-4664-94d6-5a78c0c65960"
    },
    {
        "author": "阳枋",
        "paragraphs": [
            "争似瑶仙捧玉觞，一堂四世聚簪裳。",
            "闲中尊俎江山久，静里襟怀日月长。",
            "蓂紫烂连庭桂紫，橘香浓引诰花香。",
            "陵溪种得桃无限，乞与渔郎半核尝。"
        ],
        "title": "寿邓提干母  其一",
        "id": "3b6a2ac3-61c1-47d2-bce4-93a079939cb1"
    },
    {
        "author": "阳枋",
        "paragraphs": [
            "尝桃不祇似东方，三度浓熏竹院香。",
            "眼底儿孙青琐客，镜中颜色碧琳房。",
            "山屏绣出方壶稳，峡线拖余翠水长。",
            "醉问羣仙休拍手，谁人翻得九霞觞。"
        ],
        "title": "寿邓提干母  其二",
        "id": "18cfd9d0-92aa-44a0-af99-eeda14f16dd6"
    },
    {
        "author": "阳枋",
        "paragraphs": [
            "先生早矣袖薰弦，趁取南风入皛然。",
            "燕稳不妨辞阃幕，鱼枯应喜活民编。",
            "万家吟赏知微月，千里依栖刺史天。",
            "河汉定应思黼黻，大宗宁许久藩宣。"
        ],
        "title": "贽赵广安",
        "id": "fcea1df1-9a8a-4822-a99f-121503bf25c1"
    },
    {
        "author": "阳枋",
        "paragraphs": [
            "剩雨顽云乍解围，清光此夜拟依稀。",
            "天工不许厌厌饮，月姊终悭皎皎辉。",
            "离合随缘都是乐，阴晴任理两忘机。",
            "谢君好语无貂续，题拙慙随赵璧归。"
        ],
        "title": "中秋微月和彭水赵文卿韵",
        "id": "1a786e63-dc71-43f9-a035-dba1760d374d"
    },
    {
        "author": "阳枋",
        "paragraphs": [
            "胸中陈法久堂堂，卯岁边戎真漫狂。",
            "伫看胜齐归一鼓，未饶破魏说三当。",
            "弓刀早落风云会，衮绣行依日月光。",
            "已撰磨崖碑万字，为君题破碧苔苍。"
        ],
        "title": "曹都统诗",
        "id": "66d7a324-8592-4770-9151-80198a6dc4f2"
    },
    {
        "author": "阳枋",
        "paragraphs": [
            "书剑追随徧蜀西，归来窗月听朝鸡。",
            "相期岁晚林中约，忍见佳城石上题。",
            "锦里人稀烟冉冉，横川路迥草萋萋。",
            "黔南愧我催瓜戍，泪落巴山望欲迷。"
        ],
        "title": "挽心友李应之判县  其一",
        "id": "03a94c4e-9445-47df-bf65-50781b2b910f"
    },
    {
        "author": "阳枋",
        "paragraphs": [
            "妙岁麟经得兴微，名成四十壮心违。",
            "半生于德归门驷，一节夷清在首薇。",
            "古礼事亲轮月晓，新诗易箦片云飞。",
            "九京他日如堪作，见说非公谁与归。"
        ],
        "title": "挽心友李应之判县  其二",
        "id": "26b612c8-0cc1-4bcf-bfc9-358e7722d202"
    },
    {
        "author": "阳枋",
        "paragraphs": [
            "随轩好雨决渠深，生意挽回天地心。",
            "不是一麾贤出守，何缘三日往为霖。",
            "勤农袯襫田头影，幽鸟间关花底吟。",
            "紫陌桑麻连菽粟，从教鼓腹曳裾衿。"
        ],
        "title": "和郭广文喜雨",
        "id": "10a23ec4-4d0f-48a4-bf55-31f9e0046ed7"
    },
    {
        "author": "阳枋",
        "paragraphs": [
            "殿西歌彻采薇声，记室烦君为一行。",
            "窦幕有班燕刻重，裴寮得愈蔡功成。",
            "文书昼静旌旗卷，筹画宵闲鼓角清。",
            "今日元戎前长史，步趋脚迹好门生。"
        ],
        "title": "见欧制干  其一",
        "id": "d804192f-361d-43bd-a3cd-f8e3948b72b9"
    },
    {
        "author": "阳枋",
        "paragraphs": [
            "寻师万里走东南，性学精微闻两三。",
            "风月归来深体认，箪瓢自乐细沈涵。",
            "巖前静索龟图秘，蜀口惊呼蚁战酣。",
            "欲觅底寮整残断，峡天分借一屏岚。"
        ],
        "title": "见欧制干  其二",
        "id": "2747a0e4-003a-4cae-beca-8623b416c950"
    },
    {
        "author": "阳枋",
        "paragraphs": [
            "升堂曾得话从容，骨相清癯七十翁。",
            "唧唧爱人皆语妙，迟迟留客屡杯空。",
            "眼分青白斯文外，手作推敲雅咏中。",
            "我忝金兰三世契，颇堪溪浒忆清风。"
        ],
        "title": "挽垓山陈宣义",
        "id": "7d36aa4f-7db4-487c-8149-a2d86e4c876d"
    },
    {
        "author": "阳枋",
        "paragraphs": [
            "万雷豗击一江声，本是风从水上行。",
            "断港不妨寻住计，修涂未信阻归程。",
            "闲中已会性天静，忙里依然心地平。",
            "险阻怪崖行半百，扁舟肯学夜多惊。"
        ],
        "title": "池口下小港遇大风  其一",
        "id": "af927ed3-1807-4a96-8846-655e18ef0570"
    },
    {
        "author": "阳枋",
        "paragraphs": [
            "诗翁下语写心声，说破云涛阻客行。",
            "得意快吟三两句，放怀休数八千程。",
            "时因极冻方回暖，水若无风还自平。",
            "一点阳和消息好，江边柳眼又眠惊。"
        ],
        "title": "池口下小港遇大风  其二",
        "id": "9a611ea7-6541-484c-bbcb-391e439ad4d7"
    },
    {
        "author": "阳枋",
        "paragraphs": [
            "水本无声风作声，何心坎止与流行。",
            "掀天不碍翻洪浪，到海须知有去程。",
            "可以东西形暂激，不容轩轾性元平。",
            "悬知读易如程子，舟压银涛胆不惊。"
        ],
        "title": "池口下小港遇大风  其三",
        "id": "4063f3fe-3aa3-49b4-9c00-5049e081519d"
    },
    {
        "author": "阳枋",
        "paragraphs": [
            "鸥闲伴侣子夔边，锡类宗盟计百年。",
            "准拟归来寻旧约，不堪相送苾新阡。",
            "芝兰笑语龙山事，桃李樽罍象滪天。",
            "钟作数行临老泪，为君滴向碧溪渊。"
        ],
        "title": "挽李致政",
        "id": "576990ef-4d1b-4954-bd92-aba10ed4c801"
    },
    {
        "author": "阳枋",
        "paragraphs": [
            "蕉溪烟水似罗浮，君著轩亭瞰碧流。",
            "东馆听鸡书伴月，南边休马铎沈秋。",
            "怜人得饱仓捐粟，送客登山岸倚舟。",
            "种玉前村春意早，梅花带雪满枝头。"
        ],
        "title": "绍庆罗巡检",
        "id": "b2686c12-87d1-4785-be8c-4e4b53cc8e45"
    },
    {
        "author": "阳枋",
        "paragraphs": [
            "英雄才略暂临夔，泛绿依红诧小儿。",
            "肯向稠人识毛遂，甘从走督得神师。",
            "鱼城人喜景星出，象滪猿惊仙仗移。",
            "七十老翁怕趋走，峡江亭上倍临歧。"
        ],
        "title": "送田使君都统离夔赴合州",
        "id": "85a8f865-f948-4014-b99e-4a96f9a29670"
    },
    {
        "author": "阳枋",
        "paragraphs": [
            "三时不害试鸠工，筑凿轮舆职自攻。",
            "利器祇因盘错见，淳风须信古今同。",
            "野桃川谷逢人好，春草池塘待雪融。",
            "洞口果教花似旧，支筇未肯作衰翁。"
        ],
        "title": "和桃源宰赵存礼韵",
        "id": "af88133d-ef78-4820-96e3-47c61ac22dd9"
    },
    {
        "author": "阳枋",
        "paragraphs": [
            "只缘心地乐宽平，便把青衫付外心。",
            "健羨春鶑娇出谷，自惭宿鸟倦投林。",
            "光阴有限嗟空度，义理无穷要极深。",
            "七十老翁闻好语，一回吟咏一回斟。"
        ],
        "title": "回奉节宰阳季明",
        "id": "8f4a6a2d-0f26-4f4e-9e9b-d87d852578d7"
    },
    {
        "author": "阳枋",
        "paragraphs": [
            "老病踰年卧晋江，耽诗性癖未能降。",
            "园林牢落梅经眼，岁月峥嵘酒满缸。",
            "堂上焚香敬勋德，楼头回首念家乡。",
            "黄柑未拜萧嵩赐，乡味分珍漫一双。"
        ],
        "title": "腊月二十八日与知宗提举分岁郡中啜茶于北楼赏梅于忠献堂知宗即席有诗次韵并简提舶",
        "id": "8d6cbc64-6143-467a-a251-cf525fc16509"
    },
    {
        "author": "阳枋",
        "paragraphs": [
            "贪看子舍筑溪滨，屈指除宵又及辰。",
            "七八再逢新甲子，十三重记旧庚申。",
            "一杯春酒红衰脸，四世斑衣悦老身。",
            "爆竹声听桃洞晓，举家疑是避秦人。"
        ],
        "title": "癸亥守岁聪儿桃源黄溪村居  其一",
        "id": "ba2507ed-b3c7-424e-9a98-abc0c5b7379f"
    },
    {
        "author": "阳枋",
        "paragraphs": [
            "今年爆竹楚江滨，别岁迎春仅隔辰。",
            "小筑地偏聊尔尔，幽居心远自申申。",
            "儿从豹变当斯世，我得鸥闲着此身。",
            "学易假年天若许，横书长作傍梅人。"
        ],
        "title": "癸亥守岁聪儿桃源黄溪村居  其二",
        "id": "61e995c8-3138-42d9-952f-d13d5005a133"
    },
    {
        "author": "阳枋",
        "paragraphs": [
            "岁宜乡里守，杯共弟兄衔。",
            "明日人相问，行年五十三。"
        ],
        "title": "癸未守岁",
        "id": "f72a4514-6862-4386-9d1b-109fd6cc13c1"
    },
    {
        "author": "阳枋",
        "paragraphs": [
            "观国丹心切，横舟绿水迟。",
            "东君如有意，风返晓江吹。"
        ],
        "title": "逆风返顺和东翔姪韵",
        "id": "3ab32471-e286-44a9-94d2-1c0f773c56f0"
    },
    {
        "author": "阳枋",
        "paragraphs": [
            "上到北高峰，京城一方册。",
            "天边极双眸，云阔海门白。"
        ],
        "title": "北高峰",
        "id": "ebce422d-6533-450f-9f0b-b6a4e84ee466"
    },
    {
        "author": "阳枋",
        "paragraphs": [
            "鄱阳湖口县，山合锁人烟。",
            "石壁排屏翠，临江障百川。"
        ],
        "title": "湖口和全父弟韵",
        "id": "29f06bfd-910e-45ec-910e-fd3a6a999b1c"
    },
    {
        "author": "阳枋",
        "paragraphs": [
            "秤锤盘巨石，藏重亦藏轻。",
            "待出持衡手，一匡天下平。"
        ],
        "title": "秤锤峡",
        "id": "c36524df-33e9-40b4-9038-77055e00cf52"
    },
    {
        "author": "阳枋",
        "paragraphs": [
            "入秋烽火无虚日，问谷寻巖陪隠逸。",
            "水冷山深梅已花，忙中不觉年华易。"
        ],
        "title": "避地云山全父弟诗寄梅花  其一",
        "id": "2e9ba995-5b19-4901-ba92-93749571ae9b"
    },
    {
        "author": "阳枋",
        "paragraphs": [
            "地僻人稀花自妍，世衰学丧道终传。",
            "天机妙处人难解，一局闲棋学洞仙。"
        ],
        "title": "避地云山全父弟诗寄梅花  其二",
        "id": "e89ea1cb-f4e3-4736-9825-8f67a619cd76"
    },
    {
        "author": "阳枋",
        "paragraphs": [
            "看花巖下兴偏长，不减西湖水月光。",
            "镇坐绝无尘一点，寿阳深笑靓宫粧。"
        ],
        "tags": [
            "西湖"
        ],
        "title": "避地云山全父弟诗寄梅花  其三",
        "id": "ed917337-e651-4fd4-b9f6-44a41aa8517e"
    },
    {
        "author": "阳枋",
        "paragraphs": [
            "骨中香彻骨中清，着雨问花不作声。",
            "一气本同形色异，人花清杰两忘情。"
        ],
        "title": "避地云山全父弟诗寄梅花  其四",
        "id": "7823b973-d3bd-4f28-b1b1-c336f31f76e1"
    },
    {
        "author": "阳枋",
        "paragraphs": [
            "久荒诗律废陶钧，妙句佳君语意新。",
            "便欲支筇到巖底，不须折赠陇头春。"
        ],
        "title": "避地云山全父弟诗寄梅花  其五",
        "id": "495dcd61-c042-4683-88d9-db65dd8a07a7"
    },
    {
        "author": "阳枋",
        "paragraphs": [
            "槎枒怪石乱撑空，岸脚无沙到石筒。",
            "春水溶溶迟日丽，扁舟荡桨稳朝东。"
        ],
        "title": "石筒峡",
        "id": "21c3b58e-9042-465b-bd5e-250693b86cbf"
    },
    {
        "author": "阳枋",
        "paragraphs": [
            "曾闻滟滪屹瞿唐，雪浪摧山势独当。",
            "我至韶融方二月，水平石出映斜阳。"
        ],
        "title": "瞿唐峡  其一",
        "id": "92e06cfd-60d9-412c-b1fb-7f79edea0372"
    },
    {
        "author": "阳枋",
        "paragraphs": [
            "万丈危屏水墨图，江流带窄映云衢。",
            "莫怪波平澜不倒，回狂滟滪一峰孤。"
        ],
        "title": "瞿唐峡  其二",
        "id": "d4d4d6ae-6190-4236-801d-706bdaddaf5a"
    },
    {
        "author": "阳枋",
        "paragraphs": [
            "巨石如牛溯绿漪，象名为物本无知。",
            "休言神禹忘疏凿，付与冯夷日箠笞。"
        ],
        "title": "井口镇石牛诗",
        "id": "339d2e6a-f3f6-4611-8ef6-589c31bc8052"
    },
    {
        "author": "阳枋",
        "paragraphs": [
            "钱塘江上撑空塔，塔外遥山翠作堆。",
            "酒罢凭栏呼落日，水云深处子陵台。"
        ],
        "tags": [
            "钱塘江"
        ],
        "title": "登六和塔",
        "id": "4f7d036d-3607-4987-8936-ceda26bcb95d"
    },
    {
        "author": "阳枋",
        "paragraphs": [
            "云来云去不干山，花落花开春又还。",
            "世事总归明眼里，皇王帝伯恁催班。"
        ],
        "title": "杨居士送眼药",
        "id": "66bbbae0-2383-446e-a516-7674811cc5a5"
    },
    {
        "author": "阳枋",
        "paragraphs": [
            "入水大虫出火龙，一生看守赞神工。",
            "知行例作等闲话，三尺儿童八十翁。"
        ],
        "title": "赠蔺道士",
        "id": "ddbca4db-f766-497f-938b-4cf2f1bb791a"
    },
    {
        "author": "阳枋",
        "paragraphs": [
            "胯下当年甚可羞，身藏宝剑岂无谋。",
            "暂时俯首依人去，赢取堂堂万户侯。"
        ],
        "title": "艘人误同行钱文作诗解之  其一",
        "id": "a5ac46e2-3905-41ea-8947-15978364fd47"
    },
    {
        "author": "阳枋",
        "paragraphs": [
            "自反仁而自反忠，芳莲开向火光中。",
            "同君九万抟扶去，薄尽浮云出太空。"
        ],
        "title": "艘人误同行钱文作诗解之  其二",
        "id": "f717d41c-30cf-42b4-a314-7e765b47df21"
    },
    {
        "author": "阳枋",
        "paragraphs": [
            "牡丹枝上先春蕊，翠杏坛边未雨虹。",
            "知有文章光万丈，钟成佳气满黔中。"
        ],
        "title": "文昌醮灯牌",
        "id": "3064f96e-dda9-4f97-9110-adac6f2b92f8"
    },
    {
        "author": "阳枋",
        "paragraphs": [
            "水云留住觉无计，杞菊催归知有涯。",
            "百丈黄昏牵月色，长洲湾处宿丁家。"
        ],
        "title": "丁家洲",
        "id": "68836c9b-6132-4f93-b0c6-7fb6560a7ac7"
    },
    {
        "author": "阳枋",
        "paragraphs": [
            "今年春晚天气寒，桃李村村犹未吐。",
            "豗击雷声送五更，江皋一阵催花雨。"
        ],
        "title": "惊雷骤雨",
        "id": "a38e071e-d747-4ad3-bc89-e6a4b7d35b9d"
    },
    {
        "author": "阳枋",
        "paragraphs": [
            "山头云麦杂烧畬，桃李层层山半家。",
            "讴轧蛮歌声满峡，春生龙节烂光华。"
        ],
        "title": "谒赵漕  其一",
        "id": "5c860987-42aa-4d49-92c8-56321af85fae"
    },
    {
        "author": "阳枋",
        "paragraphs": [
            "槎星烂照玉堂明，楼雪晴融白帝城。",
            "鸥狎不知菱荡转，漫随瀼水泛春声。"
        ],
        "title": "谒赵漕  其二",
        "id": "b22bbd35-32f5-4cf9-b1dc-9ecb55d7363d"
    },
    {
        "author": "阳枋",
        "paragraphs": [
            "文公桃李笋班中，问学心旌日夜东。",
            "时序催人烟水远，临流愿借一帆风。"
        ],
        "title": "谒赵漕  其三",
        "id": "1884aaf3-b8a9-4c51-a060-1bda2b72dd91"
    },
    {
        "author": "阳枋",
        "paragraphs": [
            "社风吹雨楚江晴，舟叶轻飞过洞庭。",
            "万里湖天天外水，君山一点望中青。"
        ],
        "tags": [
            "洞庭湖"
        ],
        "title": "社日过洞庭",
        "id": "824d1530-cd97-4ce4-a154-f600bf62c16b"
    },
    {
        "author": "阳枋",
        "paragraphs": [
            "掌似平芜远际空，湾湾曲曲水相通。",
            "芦汀蓼渚新秋里，一段浓蓝一段红。"
        ],
        "title": "固城湖  其一",
        "id": "4c7a8c7d-5382-4dda-b628-0db2612089b9"
    },
    {
        "author": "阳枋",
        "paragraphs": [
            "有户尽开杨影底，无轩不在水光中。",
            "浓蓝染就秋空碧，只欠斜飞几点鸿。"
        ],
        "title": "固城湖  其二",
        "id": "b9a8d3d2-f30a-4f8d-aa6e-dd3b5953b51f"
    },
    {
        "author": "阳枋",
        "paragraphs": [
            "溪平岸阔柳侵沙，泼泼游鳞弄月华。",
            "柔橹数声深夜悄，渔人相唤隔芦葭。"
        ],
        "title": "固城湖  其三",
        "id": "f379dc09-7c22-42da-828e-0c8ae66d3856"
    },
    {
        "author": "阳枋",
        "paragraphs": [
            "雨前雨后山俱好，江瘦江肥水尽佳。",
            "一见论心无久近，休言眼底各天涯。"
        ],
        "title": "涪州北巖书院别王东卿归乐邑",
        "id": "97dc71b6-e956-4a3d-9139-0849a9d7a33a"
    },
    {
        "author": "阳枋",
        "paragraphs": [
            "会得个中无两重，笑棚傀儡虚拈弄。",
            "水云佳处看回来，少听痴人多说梦。"
        ],
        "title": "别王叔俨",
        "id": "7f310ee0-622f-4d40-93d1-b46a37bea79b"
    },
    {
        "author": "阳枋",
        "paragraphs": [
            "君意已驰涪水下，我心犹望字川归。",
            "只差一唤逍遥地，顿失几年离别机。"
        ],
        "title": "庚寅予自莲荡溯流全甫弟顺流赴性善之招舟行不相值有感",
        "id": "34b5314c-719b-469d-b190-e6e05b4e921a"
    },
    {
        "author": "阳枋",
        "paragraphs": [
            "横隄疎柳啸寒风，吹起黄云一色同。",
            "鹦鹉洲边家十万，晓来都在水晶宫。"
        ],
        "title": "鄂渚大雪",
        "id": "62c3057b-c500-4dda-9afa-3dfcc58997b0"
    },
    {
        "author": "阳枋",
        "paragraphs": [
            "看来川泳与云飞，道著两间无隠微。",
            "须信眼前都是易，若求高远又还非。"
        ],
        "title": "用赵教授韵谢程签判春雪  其一",
        "id": "74eec311-4ee2-49a5-848b-6d2bac632a6f"
    },
    {
        "author": "阳枋",
        "paragraphs": [
            "肖形可惜被形驱，浪说懽娱未足娱。",
            "心大如天无不有，何人剖蚌出明珠。"
        ],
        "title": "用赵教授韵谢程签判春雪  其二",
        "id": "b649676e-20b4-4530-8e4f-4105441f5deb"
    },
    {
        "author": "阳枋",
        "paragraphs": [
            "花飞六出瑞方春，不待翦裁开恁真。",
            "稚子未谙天意好，漫山笑道玉成尘。"
        ],
        "title": "和存子姪赋雪",
        "id": "4b824183-132b-416e-9528-7e7ef7487702"
    },
    {
        "author": "阳枋",
        "paragraphs": [
            "心闲无绪息纷纷，看尽山头护雪云。",
            "何事被他风月恼，诗坛随分较功勋。"
        ],
        "title": "和郑季南喜雪  其一",
        "id": "2b69e45a-1802-49b5-a0fe-66fa27edf613"
    },
    {
        "author": "阳枋",
        "paragraphs": [
            "玉树琼林万壑奇，从他乌鹊踏交枝。",
            "邵瓶无酒辜心赏，更看敲门一首诗。"
        ],
        "title": "和郑季南喜雪  其二",
        "id": "76c8065e-6328-479d-b2e9-252b04cd3974"
    },
    {
        "author": "阳枋",
        "paragraphs": [
            "避地身穷道不穷，溪山好处句尤工。",
            "水僊会得人心意，粧点茅茨画轴中。"
        ],
        "title": "和郑季南喜雪  其三",
        "id": "c436e307-4297-47c3-812e-3eb845a2ee10"
    },
    {
        "author": "阳枋",
        "paragraphs": [
            "青女轻抛万宝粧，梨花庭院冷无香。",
            "欲题好语觑天巧，搅尽枯儒几曲肠。"
        ],
        "title": "和郑季南喜雪  其四",
        "id": "1cd6744a-d097-43b3-b19d-fd4a631b6891"
    },
    {
        "author": "阳枋",
        "paragraphs": [
            "天机流转一回头，览镜何须空自羞。",
            "雪尽草生春意好，人心不解漫闲愁。"
        ],
        "title": "和郑季南喜雪  其五",
        "id": "c7ae576e-421e-484d-89b2-19ae29c43e23"
    },
    {
        "author": "阳枋",
        "paragraphs": [
            "木火盈炉破夜阑，茅庵烘暖觉身安。",
            "骄儿鼾寝僮眠却，些子天真不奈欢。"
        ],
        "title": "和郑季南喜雪  其六",
        "id": "1844cbc1-53cd-43bd-b24c-5f6bd45ecab4"
    },
    {
        "author": "阳枋",
        "paragraphs": [
            "寒透重衾可折胶，雨声瑟瑟风飕飕。",
            "安排雪句吟春晓，果见青山尽白头。"
        ],
        "title": "晓起四山积雪",
        "id": "61a3e961-98ac-4945-b788-8d787758d06d"
    },
    {
        "author": "阳枋",
        "paragraphs": [
            "常山蛇势少能明，治法还从阵法寻。",
            "先正后奇严自胜，堂堂真是武侯心。"
        ],
        "title": "和王南运八阵碛",
        "id": "36393bf7-fdb8-49eb-a482-855a9dc330ab"
    },
    {
        "author": "阳枋",
        "paragraphs": [
            "南墙曾记极幽寻，午簟凉铺琐碎金。",
            "小筑江干无限暑，西窗乞与半簷阴。"
        ],
        "title": "问赵存礼分竹",
        "id": "007f2e59-db9a-47c9-a8e1-53dd20db46fd"
    },
    {
        "author": "阳枋",
        "paragraphs": [
            "几千里地香秔绿，百亿条溪高柳青。",
            "簇簇人烟富鸡犬，太平原野喜初经。"
        ],
        "title": "咏江南景物  其一",
        "id": "e2cf4e8d-0c9a-46a5-9f10-709fd945cb5e"
    },
    {
        "author": "阳枋",
        "paragraphs": [
            "有水青阴浓覆地，无山绿稼远连天。",
            "垂杨影里风帆乱，知有回溪曲护田。"
        ],
        "title": "咏江南景物  其二",
        "id": "1f9c9e3f-5cce-41b8-b0e8-776b7cbaaaac"
    },
    {
        "author": "阳枋",
        "paragraphs": [
            "幽深岛屿乱参差，溪水迢遥横复斜。",
            "鹅鸭驯人不怕棹，闲随小艇过芦花。"
        ],
        "title": "咏江南景物  其三",
        "id": "8e4ad2ef-a73a-4729-858d-1486649bc36b"
    },
    {
        "author": "阳枋",
        "paragraphs": [
            "滩边奇石象鸡冠，上下舟人侧目看。",
            "但使此心存坦易，涉川履险亦非难。"
        ],
        "title": "鸡冠滩",
        "id": "202dc68c-8238-4ee1-b700-b4f18ebb6500"
    },
    {
        "author": "阳枋",
        "paragraphs": [
            "得鱼怅望白云远，怜我盘鲜久乏烹。",
            "恰喜新橙具双美，金虀催趁玉丝羹。"
        ],
        "title": "谢惠小鲜",
        "id": "c9faccef-8a2e-4a5b-8c26-89e0568946a2"
    },
    {
        "author": "阳枋",
        "paragraphs": [
            "八九雨点青春老，三两鶑声绿荫深。",
            "眼界无尘归路稳，丹青难画此中心。"
        ],
        "title": "辛卯三月金沙道中",
        "id": "dd495fc6-5ad4-4fad-8888-4707c1a9aef4"
    },
    {
        "author": "阳枋",
        "paragraphs": [
            "此行为爱荡中莲，万里清风驾客船。",
            "两壁青山看不尽，举头天际有飞鸢。"
        ],
        "title": "同存子姪造莲荡舟中作",
        "id": "c0241eed-08b6-4210-9230-202b2b4c01ec"
    },
    {
        "author": "阳枋",
        "paragraphs": [
            "行行晚到碛江天，闲把干坤仔细论。",
            "流水不知何处去，渔樵一饱两忘言。"
        ],
        "title": "舟过碛江同存子姪论易",
        "id": "8294d2c6-bba5-400d-a848-0f3554b6add2"
    },
    {
        "author": "阳枋",
        "paragraphs": [
            "心地虚时来则受，德新要似汤盘又。",
            "浊醪妙理少人知，所以伯禹恶旨酒。"
        ],
        "title": "和陈希舜浊醪二首又次为谋深远之作一首  其一",
        "id": "36808e60-9166-4948-8efc-bd73710aa7d3"
    },
    {
        "author": "阳枋",
        "paragraphs": [
            "几年龙技学勤劳，准拟丰餐嗜炙肴。",
            "庖刃如新惊岁晚，亦无蛙鳝荐松醪。"
        ],
        "title": "和陈希舜浊醪二首又次为谋深远之作一首  其二",
        "id": "ce7d1fa5-7ff8-4551-88cc-aecd47afb127"
    },
    {
        "author": "阳枋",
        "paragraphs": [
            "人心显著道心微，体认深时始得知。",
            "若不沈潜格至理，虽多言语亦奚为。"
        ],
        "title": "和陈希舜浊醪二首又次为谋深远之作一首  其三",
        "id": "04af2192-a5dc-4a22-aa7b-229ebd4bd47c"
    },
    {
        "author": "阳枋",
        "paragraphs": [
            "古木撑空万丈青，铺排峡险与江深。",
            "浓岚欲滴春烟暝，画出骚人一片心。"
        ],
        "title": "古木",
        "id": "f0f0d8bb-bd52-4484-92e9-8a4a7674c74b"
    },
    {
        "author": "阳枋",
        "paragraphs": [
            "走遍天涯地角来，流沙弱水接蓬莱。",
            "风轮空坐观浮世，明镜亭亭不用台。"
        ],
        "title": "云游",
        "id": "6a6eeae8-c273-41d0-83e0-1b7befad8fec"
    },
    {
        "author": "阳枋",
        "paragraphs": [
            "舟子偏惊拍岸风，不论蜀艇与南𦨰。",
            "片帆催落梅根渚，天际池山出九峰。"
        ],
        "title": "和全父弟九华峰",
        "id": "0e2ba4f8-9cff-48c8-874d-ab4855591f41"
    },
    {
        "author": "阳枋",
        "paragraphs": [
            "春风小立爱莲时，仓卒狂吟壁上题。",
            "岁晚归来无一事，好拼旬浃玩湓溪。"
        ],
        "tags": [
            "庐山"
        ],
        "title": "桑落洲望见庐山立雪一峰和全父弟韵  其一",
        "id": "ba9a3286-c9cc-4563-ac25-49b9645f36dc"
    },
    {
        "author": "阳枋",
        "paragraphs": [
            "新晴破雨浪犹激，暂卸蒲帆泊短湾。",
            "桑落洲前凝睇远，尖天白雪是庐山。"
        ],
        "tags": [
            "庐山"
        ],
        "title": "桑落洲望见庐山立雪一峰和全父弟韵  其二",
        "id": "e7890266-c109-4a11-af53-ee646ab0c896"
    },
    {
        "author": "阳枋",
        "paragraphs": [
            "巫峰十二最高头，岚色烟光翠欲流。",
            "举首半空不可到，依稀绛阙与琼楼。"
        ],
        "title": "和全父弟巫山峰韵",
        "id": "61a7bca5-cad7-4da1-97b1-d28bdf57040c"
    },
    {
        "author": "阳枋",
        "paragraphs": [
            "欲话秋宵度两三，被人闲与担来担。",
            "鸠工夜夜思筹北，命仆时时费指南。"
        ],
        "title": "为清溪邓茂林督工筑室",
        "id": "35d6337f-d424-4f1f-a6b8-94363d777e0d"
    },
    {
        "author": "阳枋",
        "paragraphs": [
            "优优至道贵居宽，休把浮名着意看。",
            "身在九宵牢着步，些儿下了上应难。"
        ],
        "title": "收弟姪书自中都",
        "id": "c470065b-b29e-42ca-ad3d-1257a6bc0852"
    },
    {
        "author": "阳枋",
        "paragraphs": [
            "心酬万事好深惟，来不须迎去莫随。",
            "天理面前还仔细，梦醒休似梦酣时。"
        ],
        "title": "徐毅斋为东翔姪改字为存子",
        "id": "61957983-0c0b-4208-b1fb-a9d34ae4d0df"
    },
    {
        "author": "阳枋",
        "paragraphs": [
            "真灵间气巧蟠融，天下应无似此峰。",
            "笑杀襄王凡俗骨，妄生狂梦想仙踪。"
        ],
        "title": "巫山十二峰  其一",
        "id": "d622bb84-188f-4554-b6bf-ab5b3d03d0b2"
    },
    {
        "author": "阳枋",
        "paragraphs": [
            "心与巫山异境融，危岑天际骇奇峰。",
            "苍茫草木晴云外，有似乘鸾跨鹤踪。"
        ],
        "title": "巫山十二峰  其二",
        "id": "316e1e46-f78f-4c07-87b9-774b3383f000"
    },
    {
        "author": "阳枋",
        "paragraphs": [
            "义理无穷岁月飞，有言难尽易精微。",
            "梅花带雪春将半，龙战爻中辩是非。"
        ],
        "title": "和峡州赵教授春后雪中惠酒  其一",
        "id": "53d3fa13-63ce-4c84-b426-a87d7fb03152"
    },
    {
        "author": "阳枋",
        "paragraphs": [
            "多君不许利名驱，官冷瓢空日自娱。",
            "犹有小槽春夜滴，呼僮踏雪遣红珠。"
        ],
        "title": "和峡州赵教授春后雪中惠酒  其二",
        "id": "27970ce5-0942-4165-83fd-4a2e0576ab19"
    },
    {
        "author": "阳枋",
        "paragraphs": [
            "双桨浮波日夜催，胥涛不到子陵台。",
            "为怜摘菊空盈把，故遣鸱夷送酒来。"
        ],
        "title": "诸公招饮不赴诗谢送酒  其一",
        "id": "204747bf-6239-4604-93a7-5a440b2bef8c"
    },
    {
        "author": "阳枋",
        "paragraphs": [
            "薨薨飞蠓哦空檐，跃马官尘日上船。",
            "故步明知浑失却，剡溪兴尽不须前。"
        ],
        "title": "诸公招饮不赴诗谢送酒  其二",
        "id": "f32efeea-08af-4fe9-b6c3-bafbb96c577c"
    },
    {
        "author": "阳枋",
        "paragraphs": [
            "端午人间拟醉眠，旅情茅店独萧然。",
            "起寻诗句记佳节，万里无云月满天。"
        ],
        "title": "端午自乐温往垫江道中作",
        "id": "5e951ee6-5bb3-4b39-8228-e9c2e2129fc7"
    },
    {
        "author": "阳枋",
        "paragraphs": [
            "莫学寒蛩窗下吟，嗤嗤不作两般声。",
            "大千世界都闻了，管甚痴龙睡不惊。"
        ],
        "title": "端平甲午踏槐前记梦中作",
        "id": "f073dace-ae2b-41d0-8f1e-feb847c1a10f"
    },
    {
        "author": "阳枋",
        "paragraphs": [
            "眼前皆易未尝东，祇恐援弓逐过鸿。",
            "认得羲皇心上画，箪瓢何必问颜空。"
        ],
        "title": "和全母弟题㬊重三丈居",
        "id": "70e8f40b-de5e-4992-b0a6-73478ff2255a"
    },
    {
        "author": "阳枋",
        "paragraphs": [
            "众绿争齐敷夏荫，老红犹自驻春粧。",
            "闲红浪绿俱休问，争似巖松一色苍。"
        ],
        "title": "包家园",
        "id": "fa32b8c9-ebaa-4def-b29d-8c19dac762a7"
    },
    {
        "author": "阳枋",
        "paragraphs": [
            "地阔天宽人一般，琴心会得语言难。",
            "高山流水知音少，月白风清时自弹。"
        ],
        "title": "咏丝桐",
        "id": "8ab649a1-8207-4d58-ac7f-b2237cd15ba3"
    },
    {
        "author": "阳枋",
        "paragraphs": [
            "天香吹落五云来，满眼浮花只浪开。",
            "国色不关朝得酒，粧台漫饮紫金杯。"
        ],
        "title": "下沱张西叔牡丹号奇品以诗寄花因用韵谢  其一",
        "id": "08415c72-efcb-4975-88f1-75553ac57fa4"
    },
    {
        "author": "阳枋",
        "paragraphs": [
            "主人骨相花难比，折赠双花副丽辞。",
            "为报此花香第一，何须铅粉巧粧褫。"
        ],
        "title": "下沱张西叔牡丹号奇品以诗寄花因用韵谢  其二",
        "id": "0157ba86-4cb0-4d53-86eb-5056d6fc316d"
    },
    {
        "author": "阳枋",
        "paragraphs": [
            "五载弹冠尚觉忙。"
        ],
        "title": "句  其一",
        "id": "9e421992-2639-4f9e-ae0a-8f67c7d7dae9"
    },
    {
        "author": "阳枋",
        "paragraphs": [
            "文章不数向歆辈，姓字须教班马香。"
        ],
        "title": "句  其二",
        "id": "d80c8ded-dbb1-4ae3-b909-168d3d017e2f"
    },
    {
        "author": "阳枋",
        "paragraphs": [
            "岂但流王泽，应须沃朕心。"
        ],
        "title": "句  其三",
        "id": "ba67e1ea-c6f3-4a51-ad49-4b4d6afcc1d3"
    },
    {
        "author": "阳枋",
        "paragraphs": [
            "霹雳一声风卷去，谁家水馆夕阳天。"
        ],
        "title": "句  其四",
        "id": "d3045b41-9cc8-42a0-babe-0b2c8404fede"
    },
    {
        "author": "阳枋",
        "paragraphs": [
            "饱谙风月归，庶几无虚还。"
        ],
        "title": "句  其五",
        "id": "d0b34a12-cd31-45f9-b38f-488323384618"
    },
    {
        "author": "阳枋",
        "paragraphs": [
            "可奈红尘飞白羽，不容黄叟卧青山。"
        ],
        "title": "句  其六",
        "id": "bf5241e9-9ff0-4068-a2e8-13397c68e558"
    },
    {
        "author": "阳枋",
        "paragraphs": [
            "白云无心闲渡水，清风何意自开花。"
        ],
        "title": "句  其七",
        "id": "86633aa4-8c65-4fe6-89a8-f61844dec4cb"
    },
    {
        "author": "王济之",
        "paragraphs": [
            "阳子穷居在颜巷，有田一廛宅一区。",
            "师门立雪得心传，归来兀兀哦古书。"
        ],
        "title": "赠阳子",
        "id": "58d18727-3095-4d19-91f2-b86f6b6a665c"
    },
    {
        "author": "刘克庄",
        "paragraphs": [
            "先生精数学，卜穴未应疎。",
            "因捋虎须死，还寻鱼腹居。",
            "如何师鬼谷，却去友灵胥。",
            "此理凭谁诘，人方宝葬书。"
        ],
        "title": "郭璞墓",
        "id": "53319cb5-47a3-4bb9-b7dd-f02f07f99d64"
    },
    {
        "author": "刘克庄",
        "paragraphs": [
            "荒凉瓜步市，尚有佛狸祠。",
            "俚俗传来久，行人信复疑。",
            "乱鸦争祭处，万马饮江时。",
            "意气今安在，城笳暮更悲。"
        ],
        "title": "魏太武庙",
        "id": "a46e106b-f9a5-4800-ae6e-9d439ef08066"
    },
    {
        "author": "刘克庄",
        "paragraphs": [
            "今晓安坟意，梅仙旧廨傍。",
            "醢成龙不至，罗设凤高翔。",
            "党锢人俱烬，先生骨尚香。",
            "小诗拈未出，何以侑椒浆。"
        ],
        "title": "徐孺子墓",
        "id": "69ff0a93-b79f-49ba-b476-ff36d026eff9"
    },
    {
        "author": "刘克庄",
        "paragraphs": [
            "试说东都事，添人白发多。",
            "寝园残石马，废殿泣铜驼。",
            "胡运占难久，边情听易讹。",
            "凄凉旧京女，粧髻尚宣和。"
        ],
        "title": "北来人二首  其一",
        "id": "4605e130-f5a3-477d-b142-bc6821c31acb"
    },
    {
        "author": "刘克庄",
        "paragraphs": [
            "十口同离北，今成独鴈飞。",
            "饥鉏荒寺菜，贫著陷蕃衣。",
            "甲第歌钟沸，沙场探骑稀。",
            "老身闽地死，不见翠銮归。"
        ],
        "title": "北来人二首  其二",
        "id": "95fc2027-9eec-4669-b033-2a3baf9f96b9"
    },
    {
        "author": "刘克庄",
        "paragraphs": [
            "骨法枯闲甚，惟堪作隠君。",
            "山行忘路脉，野坐认天文。",
            "字瘦偏题石，诗寒半说云。",
            "近来仍喜聩，闲事不曾闻。"
        ],
        "title": "北山作",
        "id": "0f6b8360-7750-4d10-b967-a8a40a820d46"
    },
    {
        "author": "刘克庄",
        "paragraphs": [
            "店妪明灯送，前村认未真。",
            "山头云似雪，陌上树如人。",
            "渐觉高星少，才分远烧新。",
            "何烦看堠子，来往暗知津。"
        ],
        "title": "早行",
        "id": "e7c57d93-dcda-46d4-8ac7-c0fdbe4fa526"
    },
    {
        "author": "刘克庄",
        "paragraphs": [
            "出县半程遥，松间认粉标。",
            "峯排神女峡，寺创德宗朝。",
            "鹳老巢高木，僧寒晒堕樵。",
            "早知人世淡，来住退居寮。"
        ],
        "title": "黄檗山",
        "id": "732e94ec-9eb5-417b-9e4d-318a907bc8f4"
    },
    {
        "author": "刘克庄",
        "paragraphs": [
            "绝顶谒龙公，森寒石作宫。",
            "路盘青壁上，瀑泻白云中。",
            "僧说闻雷出，人疑与海通。",
            "几时阴晦夜，来此看拏空。"
        ],
        "title": "第三龙湫",
        "id": "4497ea2b-6bc5-4a59-98ac-f70f5284c828"
    },
    {
        "author": "刘克庄",
        "paragraphs": [
            "漂泊何须远，离乡即旅人。",
            "吹薪尝海品，书刺谒田邻。",
            "家寄寒衣少，山来晓梦频。",
            "小儿仍病疟，诗句竟无神。"
        ],
        "title": "客中作",
        "id": "e6c47d18-8aa8-423c-92ef-164a8cabb221"
    },
    {
        "author": "刘克庄",
        "paragraphs": [
            "小寺无蹊迳，行时认藓痕。",
            "犬寒鸣似豹，僧老瘦于猿。",
            "涧水来旋磨，山童出闭门。",
            "城中梅未见，已有数株繁。"
        ],
        "title": "小寺",
        "id": "c53510cc-3ae5-4668-82f2-6400c8de18e5"
    },
    {
        "author": "刘克庄",
        "paragraphs": [
            "花事匆匆了，人家割麦初。",
            "雨多田有鹳，潮小市无鱼。",
            "秃笔回僧简，褒衣看古书。",
            "经年稀见客，磬折转生疎。"
        ],
        "title": "晚春",
        "id": "c138351e-ebec-4abc-86df-0167879f73e5"
    },
    {
        "author": "刘克庄",
        "paragraphs": [
            "瘴云深处死，太息柰君何。",
            "诗友俱来吊，埋铭久未磨。",
            "箕裘无子继，书画落人多。",
            "旧宅今移主，斜阳掩涕过。"
        ],
        "title": "哭叶孝锡教授",
        "id": "c3081039-4c89-439c-ad66-2a51da4c2290"
    },
    {
        "author": "刘克庄",
        "paragraphs": [
            "夜深扪绝顶，童子旋开扉。",
            "问客来何暮，云僧去未归。",
            "山空闻瀑泻，林黑见萤飞。",
            "此境惟予爱，他人到想稀。"
        ],
        "title": "夜过瑞香庵作",
        "id": "9e56d0a9-e08e-432c-a28e-5a6a53545b20"
    },
    {
        "author": "刘克庄",
        "paragraphs": [
            "长官三载内，屡被督邮嗔。",
            "镇静笞刑少，公清县库贫。",
            "减租霑野老，扫榻待诗人。",
            "祇恐凫飞后，民间事事新。"
        ],
        "title": "送薛明府",
        "id": "f9b590ba-1a64-4760-ad94-733eed65d486"
    },
    {
        "author": "刘克庄",
        "paragraphs": [
            "到此思家切，寒衣半泪痕。",
            "烧余山顶秃，潮至海波浑。",
            "仆怕昏无店，人言近有村。",
            "吾生输野老，笑语掩柴门。"
        ],
        "title": "蒜岭",
        "id": "1a621dae-1659-4b83-8280-acdbfd9cabd8"
    },
    {
        "author": "刘克庄",
        "paragraphs": [
            "住山仍黑瘦，瓶锡极萧然。",
            "顶发千茎雪，跏趺一缕烟。",
            "禅堪拈出众，诗亦长于前。",
            "烧尽西窗烛，相看各不眠。"
        ],
        "title": "示观老",
        "id": "72a4ce0f-90ad-4523-94aa-83547ec4d687"
    },
    {
        "author": "刘克庄",
        "paragraphs": [
            "一路荒凉极，无端过此频。",
            "官于盐起税，俗事蛊为神。",
            "暝色初逢驿，溪声只隔林。",
            "留题空满壁，不见有诗人。"
        ],
        "title": "武涉道中",
        "id": "ebe81be1-c083-4f64-aa18-3a6c96809465"
    },
    {
        "author": "刘克庄",
        "paragraphs": [
            "才入僊霞路，重裘尚不支。",
            "居人收桕实，客子办梅诗。",
            "地湿然萁坐，霜寒隔被知。",
            "向来真错计，不买草堂基。"
        ],
        "title": "浦城道中",
        "id": "ba28124c-ba3e-433b-8c41-53393ece7ebc"
    },
    {
        "author": "刘克庄",
        "paragraphs": [
            "相传有儒者，唐季隠兹峯。",
            "电已收遗藁，云方锁暮钟。",
            "木碑无世次，石洞断人踪。",
            "此士何曾死，林深不可逢。"
        ],
        "title": "幽居寺",
        "id": "83c9baad-d319-41b8-bebb-52e89bb35399"
    },
    {
        "author": "刘克庄",
        "paragraphs": [
            "来人云虎出，留此到昏钟。",
            "寺小于诸刹，山高似众峯。",
            "未寒先得雪，已夏尚如冬。",
            "老子曾游浙，微微有辨锋。"
        ],
        "title": "大目寺",
        "id": "e58ea09b-d2af-4b15-8355-eb5bd44d8b4f"
    },
    {
        "author": "刘克庄",
        "paragraphs": [
            "老赴容州辟，移书劝不回。",
            "客迎萧寺哭，丧附海舟来。",
            "瘴雨铭旌暗，空山梵磬哀。",
            "未知坟上柏，此去几时栽。"
        ],
        "title": "哭容倅舅氏二首  其一",
        "id": "8e5c7568-9a9e-40fd-80d4-0cc2cf7080e7"
    },
    {
        "author": "刘克庄",
        "paragraphs": [
            "尚记陪言笑，如今叫不譍。",
            "儿分身后俸，僧上殡前灯。",
            "宅有遗基在，田无一亩增。",
            "问天何至此，在日以廉称。"
        ],
        "title": "哭容倅舅氏二首  其二",
        "id": "2f3ba525-debc-4086-aed5-8c9d20b8857a"
    },
    {
        "author": "刘克庄",
        "paragraphs": [
            "露坐空山里，英灵唤不回。",
            "久无祠祭至，曾作帝王来。",
            "坏壁虫伤画，残炉鼠印灰。",
            "今人浑忘却，江左是谁开。"
        ],
        "title": "吴大帝庙",
        "id": "d1e726d4-a03e-4430-be6e-864ff4bf821c"
    },
    {
        "author": "刘克庄",
        "paragraphs": [
            "细认苔间字，方知铸塔时。",
            "不因兵废坏，似有物扶持。",
            "古殿人开少，深窗日上迟。",
            "僧言明受事，相对各攒眉。"
        ],
        "title": "铁塔寺",
        "id": "4d5896ca-d81f-4d9b-b4d3-9de375549739"
    },
    {
        "author": "刘克庄",
        "paragraphs": [
            "聪老才堪将，髠缁意未平。",
            "僧中能结客，禅外又谈兵。",
            "喜听诗家话，多知虏地情。",
            "何当长须发，遣戍国西营。"
        ],
        "title": "聪老",
        "id": "f4c0fc38-8c4d-43ed-9805-39e19407bb7e"
    },
    {
        "author": "刘克庄",
        "paragraphs": [
            "医自金坛至，犹言疾可为。",
            "濒危人未信，闻死世皆疑。",
            "友共收残藁，妻能读殓仪。",
            "借来书册子，掩泪付孤儿。"
        ],
        "title": "哭薛子舒二首  其一",
        "id": "db3afd4b-e5b0-42a1-9877-6e1d7719d60f"
    },
    {
        "author": "刘克庄",
        "paragraphs": [
            "忍死教磨墨，留书诀父兄。",
            "读来堪下泪，寄去怕伤情。",
            "墓要师为志，诗于世有名。",
            "夜阑秋枕上，犹梦共山行。"
        ],
        "title": "哭薛子舒二首  其二",
        "id": "413e569e-9d7f-430a-9cf9-1681c0793f0c"
    },
    {
        "author": "刘克庄",
        "paragraphs": [
            "川郭颠狂甚，平生挟术游。",
            "老犹携侍女，贫不谄公侯。",
            "用药多投病，酬钱或掉头。",
            "金陵官酒贵，应典旧貂裘。"
        ],
        "title": "赠川郭",
        "id": "f07a047a-a064-44ee-9735-cd55cdf5d2ea"
    },
    {
        "author": "刘克庄",
        "paragraphs": [
            "除了布裘外，都无物自随。",
            "跣能行大雪，饥但咽华池。",
            "说相言多验，嫌钱事更奇。",
            "一般难晓处，装背贵人诗。"
        ],
        "title": "赠钱道人",
        "id": "9330f9c4-694d-42d0-98dd-3642a50f8f96"
    },
    {
        "author": "刘克庄",
        "paragraphs": [
            "台上柏萧萧，空堂闭寂寥。",
            "芳魂三尺土，往事几回潮。",
            "堕翠寻难见，埋红恨未销。",
            "犹胜江令在，白首入隋朝。"
        ],
        "title": "张丽华墓",
        "id": "58c9589e-60e8-48c4-9c20-9af7f3339573"
    },
    {
        "author": "刘克庄",
        "paragraphs": [
            "冲寒何处去，新戍尚来年。",
            "客劝休辞幙，君言已买船。",
            "霜清江有蟹，叶脱木无蝉。",
            "若过东林寺，携家往问禅。"
        ],
        "title": "送邹景仁",
        "id": "ed796432-de1b-4680-9698-be6f41b0357f"
    },
    {
        "author": "刘克庄",
        "paragraphs": [
            "二将同时死，路人闻亦哀。",
            "力穷鏖转急，围厚突难开。",
            "战骨寻应在，残兵间有回。",
            "伤心邮递里，隔日捷书来。"
        ],
        "title": "二将",
        "id": "556c21f7-bef2-41af-8117-d48ed9f4b72d"
    },
    {
        "author": "刘克庄",
        "paragraphs": [
            "几载皖山耕，忽提孤剑行。",
            "战场中有骨，尺籍上无名。",
            "马自寻归路，身空试贼营。",
            "却疑兵解去，曾说炼丹成。"
        ],
        "title": "陈虚一",
        "id": "7a5ece41-b762-4a44-811d-e660ef59e4a9"
    },
    {
        "author": "刘克庄",
        "paragraphs": [
            "几多精甲没黄沙，野哭遥怜战士家。",
            "瓜渡月明空粉堞，芜城烟断只昏鸦。",
            "似闻汉使攽王醢，尚喜胡儿剖帝羓。",
            "怊怅两淮蚕织地，春风不复长桑芽。"
        ],
        "title": "扬州作",
        "id": "79fa465b-952e-4aba-824e-6d78880840d8"
    },
    {
        "author": "刘克庄",
        "paragraphs": [
            "只是从前瘦病身，官卑活计大清贫。",
            "买来晋帖多成赝，吟得唐诗转逼真。",
            "生拟弃家寻剑客，死当移冢近骚人。",
            "秋风烂熳吹双鬓，目送停云欲怆神。"
        ],
        "title": "南浦亭寄所思",
        "id": "1b4a9aca-10bd-458b-985e-9b8064c5f922"
    },
    {
        "author": "刘克庄",
        "paragraphs": [
            "岭头无复一人来，渔店收灯户不开。",
            "松气满山凉似雨，海声中夜近如雷。",
            "拟披醉发横箫去，只寄乡书与剑回。",
            "他日有人传肘后，尚堪收拾作诗材。"
        ],
        "title": "蒜岭夜行",
        "id": "aff6d973-63c5-4f29-93cc-d278e7fa19fd"
    },
    {
        "author": "刘克庄",
        "paragraphs": [
            "旧说闽人苦节稀，先生独抱岁寒姿。",
            "老年绛帐聊开讲，当日乌台要勘诗。",
            "东合不游缘有气，草堂未架为无赀。",
            "轻烟小雪孤山路，折賸梅花寄一枝。"
        ],
        "title": "别敖器之",
        "id": "24287445-0154-4d56-9f71-3ac6acdf7cd8"
    },
    {
        "author": "刘克庄",
        "paragraphs": [
            "白首除郎已晚哉，民间桑柘手亲栽。",
            "盖棺只著深衣去，行李空担语录回。",
            "主祭遗孤犹未冠，著书残藁漫成堆。",
            "可怜薄命飘蓬客，虚事江西莫府来。"
        ],
        "title": "哭杨吏部通老",
        "id": "2e17c425-a099-4d0e-b1ed-2d1da1c32078"
    },
    {
        "author": "刘克庄",
        "paragraphs": [
            "肘后奇书懒更开，只今年鬓已相催。",
            "但闻方士腾空去，不见童男入海回。",
            "无药能留炎帝在，有人曾哭老聃来。",
            "醉乡一路差堪向，终拟刘伶冢畔埋。"
        ],
        "title": "老叹",
        "id": "0f3dfc49-27c3-4aa8-8faf-a2f042dc4534"
    },
    {
        "author": "刘克庄",
        "paragraphs": [
            "读易参禅事事奇，高情已恨挂冠迟。",
            "清于楚客滋兰日，贫似唐人乞米时。",
            "家为买琴添旧债，厨因养鹤减晨炊。",
            "君看江表英雄传，何似孤山一卷诗。"
        ],
        "title": "答友生",
        "id": "0f5d9349-1b02-4e5d-9e2b-5cfed891daf9"
    },
    {
        "author": "刘克庄",
        "paragraphs": [
            "南渡先贤迹已稀，萧然华表立山陂。",
            "可曾长吏修祠宇，便恐樵人落树枝。",
            "几度过坟偏下马，向来出蜀只携龟。",
            "自怜日暮天寒客，不到林间读隧碑。"
        ],
        "title": "赵清献墓",
        "id": "a6c39f2e-f1b9-4aef-b5c9-03a835a12e44"
    },
    {
        "author": "刘克庄",
        "paragraphs": [
            "客子家山亦此峯，可堪投宿听疎钟。",
            "旋沽村酒开霜柿，欲访禅扉隔暮松。",
            "乡信写成无便寄，寒衣著绽倩人缝。",
            "远来只为营瓜圃，不是贪渠万户封。"
        ],
        "title": "乌石山",
        "id": "5d4fd6d7-03bd-406c-812e-b58707331acf"
    },
    {
        "author": "刘克庄",
        "paragraphs": [
            "忆昔都城值岁除，高楼张烛戏呼卢。",
            "久依净社参尊宿，难向新丰认酒徒。",
            "天子未知工草赋，邻人或倩写桃符。",
            "夜寒别有穷生活，点勘离骚拥地炉。"
        ],
        "title": "除夕",
        "id": "326e9645-72ed-4271-930f-96fcceaaa7e6"
    },
    {
        "author": "刘克庄",
        "paragraphs": [
            "近日频闻有峻除，人传君相重师儒。",
            "细旃坐稳方轮讲，羣玉峯高未要扶。",
            "别后曾过东合否，新来亦乞鉴湖无。",
            "几时供帐都门外，真写先生作画图。"
        ],
        "title": "呈袁祕监",
        "id": "8801c1e9-19a9-41d0-a76b-618f131a73bc"
    },
    {
        "author": "刘克庄",
        "paragraphs": [
            "春泥滑滑雨丝丝，一路阴寒少霁时。",
            "水入陂渠喧似瀑，云从山崦上如炊。",
            "燎衣去傍田家火，炙烛来看野店诗。",
            "落尽梅花心事恶，独搔蓬鬓遶残枝。"
        ],
        "title": "渔梁",
        "id": "35a5ba21-9301-422c-9a00-8f01d282038c"
    },
    {
        "author": "刘克庄",
        "paragraphs": [
            "生来拙性嗜清幽，因过山家为小留。",
            "顶笠儿归行树杪，提瓶妇去汲溪头。",
            "参天老竹当门碧，尽日寒泉遶舍流。",
            "我料草堂犹未架，规模已被野人偷。"
        ],
        "title": "小梓人家",
        "id": "c2b4e089-622e-450a-8ece-a27b9eca5d8b"
    },
    {
        "author": "刘克庄",
        "paragraphs": [
            "头白高僧行脚嬾，一枝筇竹久生苔。",
            "不逢太乙然藜照，时借山翁荷蓧廻。",
            "夜挂多寻萧寺壁，晓拈恐化葛陂雷。",
            "还师此物禅须进，曾入诗人手内来。"
        ],
        "title": "送拄杖还僧",
        "id": "e199d60d-d273-4cf4-8d1a-fefb039fb633"
    },
    {
        "author": "刘克庄",
        "paragraphs": [
            "七里深林集暮鸦，插空金碧被林遮。",
            "华堂何止容千衲，菜地犹堪置万家。",
            "虎去有灵知伏弩，僧来叙旧约分茶。",
            "世人要识峯头冷，六月重绵坐结跏。"
        ],
        "title": "雪峰寺",
        "id": "06997777-32b1-49e0-9605-b555629a13fc"
    },
    {
        "author": "刘克庄",
        "paragraphs": [
            "借榻丛祠日已曛，瓣香频此谒灵君。",
            "傥来梦事休重卜，向去诗材进几分。",
            "明主不消人谏猎，故山空使客移文。",
            "寄书报与荆妻说，十袭荷衣莫要焚。"
        ],
        "title": "盖竹庙",
        "id": "8b744843-bca8-4d5e-8dd7-45b4e89d47ee"
    },
    {
        "author": "刘克庄",
        "paragraphs": [
            "先朝筑此要防边，不遣胡儿见战船。",
            "遮断难传河朔檄，修来大费水衡钱。",
            "书生空抱闻鸡志，故老能言饮马年。",
            "慙愧戍兵身手健，箔楼各占一间眠。"
        ],
        "title": "瓜洲城",
        "id": "da6e44e5-2d2c-44a1-af2a-f98c1cf12df9"
    },
    {
        "author": "刘克庄",
        "paragraphs": [
            "官舍萧条苇盖簷，拾薪独有一长髯。",
            "同来社友因饥瘦，远作参军得俸廉。",
            "国士交情穷乃见，古人诗律晚方严。",
            "中年各要身强健，别后寒衣切记添。"
        ],
        "title": "送仲白",
        "id": "be421ed4-0b7d-45bb-9285-15fa10c1387e"
    },
    {
        "author": "刘克庄",
        "paragraphs": [
            "经月疎行台上路，秣陵城郭忽秋风。",
            "马嘶卫霍空营里，萤起齐梁废苑中。",
            "野寺旧曾开玉帐，翠华久不幸离宫。",
            "小儒记得隆兴事，闲对山僧说魏公。"
        ],
        "title": "凤凰台晚眺",
        "id": "0075daf7-839a-4630-a9f2-e9d51e2611b4"
    },
    {
        "author": "刘克庄",
        "paragraphs": [
            "观中曾访老黄冠，尔尚为童立醮坛。",
            "新染氅衣披得称，旧泥丹灶出来寒。",
            "诗非易作须勤读，琴亦难精莫废弹。",
            "忆上洪崖题瀑布，因游试为拂尘看。"
        ],
        "title": "赠玉隆刘道士",
        "id": "2eaa15f7-d018-4d93-8c4f-184c68b833ee"
    },
    {
        "author": "刘克庄",
        "paragraphs": [
            "元帝新祠西郭外，野人吊古独来游。",
            "阴阴画壁开冠剑，寂寂丝窠上璪旒。",
            "势比龙盘犹在眼，事随鸿去不回头。",
            "叶碑廊下无人看，欲去摩挲又少留。"
        ],
        "title": "晋元帝庙",
        "id": "691abd42-0696-47d6-ac78-12704033c4a3"
    },
    {
        "author": "刘克庄",
        "paragraphs": [
            "塔庙当年甲一方，千层金碧万缁郎。",
            "开山佛已成胡鬼，住院僧犹说李王。",
            "遗像有尘龛坏壁，断碑无首立斜阳。",
            "惟应驻马坡头月，曾见金舆夜纳凉。"
        ],
        "title": "清凉寺",
        "id": "895352df-a8c4-46fb-9a8a-20dc5cdb6ccf"
    },
    {
        "author": "刘克庄",
        "paragraphs": [
            "断镞遗鎗不可求，西风古意满原头。",
            "孙刘数子如春梦，王谢千年有旧游。",
            "高塔不知何代作，暮笳似说昔人愁。",
            "神州只在阑干北，度度来时怕上楼。"
        ],
        "title": "冶城",
        "id": "d397e7e4-f598-4a48-b782-012b38384337"
    },
    {
        "author": "刘克庄",
        "paragraphs": [
            "昔日讲师何处在，高台犹以雨华名。",
            "有时宝向泥寻得，一片山无草敢生。",
            "落日磬残邻寺闭，晴天牛上废陵耕。",
            "登临不用深怀古，君看钟山几个争。"
        ],
        "title": "雨华台",
        "id": "8ee028f3-0ba5-4d43-ad22-a12eef75408f"
    },
    {
        "author": "刘克庄",
        "paragraphs": [
            "此是晋人游集处，当时风景与今同。",
            "不干铁鏁楼船力，似是蒲葵麈柄功。",
            "几簇旌旗秋色里，百年陵阙泪痕中。",
            "兴亡毕竟缘何事，专罪清谈恐未公。"
        ],
        "title": "新亭",
        "id": "4b585e04-ec10-4775-89f4-bc01f4639f7a"
    },
    {
        "author": "刘克庄",
        "paragraphs": [
            "天与精忠不与时，堂堂心在路人悲。",
            "龙颜帝子方推毂，猨臂将军忽死绥。",
            "洒泣我来瞻画像，断头公耻立降旗。",
            "海州故老凋零尽，重见王师定几时。"
        ],
        "title": "魏胜庙",
        "id": "10c99f25-8100-422b-bdd9-1cd8fb7a6d1a"
    },
    {
        "author": "刘克庄",
        "paragraphs": [
            "忆昔胡儿入控弦，官军迎战北山边。",
            "笳箫有主安新葬，蓑笠无人垦废田。",
            "兵散荒营吹戍笛，僧从败屋起茶烟。",
            "遥怜钟阜诸峯好，闲锁行宫九十年。"
        ],
        "title": "真州北山",
        "id": "26f630c1-cbc6-4d33-b763-6de46054b88a"
    },
    {
        "author": "刘克庄",
        "paragraphs": [
            "恰则炎炎未百年，今看枯柳著疎蝉。",
            "庄田置后频移主，书画残来亦卖钱。",
            "春日有花开废圃，岁时无酒滴荒阡。",
            "朱门从古多如此，想见魂归也怆然。"
        ],
        "title": "故宅",
        "id": "430515a1-12a7-4388-b708-4ebe733e34d2"
    },
    {
        "author": "刘克庄",
        "paragraphs": [
            "去岁与君同聘召，何曾杯酒暂相离。",
            "兵谋元帅多亲访，心事同官尽得知。",
            "三釜忽怀归去檄，一枰未了著残棋。",
            "此生聚散须牢记，记上扬州战舰时。"
        ],
        "title": "送余子寿",
        "id": "a2eb84dc-09f2-4db8-91b8-b78abd106f0b"
    },
    {
        "author": "刘克庄",
        "paragraphs": [
            "一领青衫似败荷，奈君母老秩卑何。",
            "三年幕府无人荐，常日柴门有客过。",
            "身畔担轻藏俸少，江头船重载书多。",
            "故人若问军中事，为说防秋夜枕戈。"
        ],
        "title": "送周监门",
        "id": "45715d57-df5a-4fe9-80a9-e91a4a1a3ff9"
    },
    {
        "author": "刘克庄",
        "paragraphs": [
            "朱公徒弟丘公壻，标致虽高气宇和。",
            "心向奏篇尤暴白，发因时事欲苍皤。",
            "讣传淮甸边情惜，路出萧山巷祭多。",
            "最长郎君师友盛，我知墓碣有人磨。"
        ],
        "title": "挽黄巖赵郎中二首  其一",
        "id": "040f4a64-835a-4cb7-962c-73a2069a54fe"
    },
    {
        "author": "刘克庄",
        "paragraphs": [
            "青衫昔作督邮时，赏鉴除公更有谁。",
            "勘狱不嫌人守法，撰文常对众称奇。",
            "筑台虚辱生前意，穿冢难酬地下知。",
            "欲写哀思传挽者，身今戎服不能诗。"
        ],
        "title": "挽黄巖赵郎中二首  其二",
        "id": "f028dd4e-f5ab-4fe5-af21-f2a15bc456d9"
    },
    {
        "author": "刘克庄",
        "paragraphs": [
            "世上久无遗逸礼，此翁白首不弹冠。",
            "一生官职监南岳，四海诗盟主玉山。",
            "经岁著书人少见，有时入郭俗争看。",
            "何因樵服供薪水，得附高名野史间。"
        ],
        "tags": [
            "衡山"
        ],
        "title": "寄赵昌父",
        "id": "314293f5-621d-4a66-9663-30b867b4a8c6"
    },
    {
        "author": "刘克庄",
        "paragraphs": [
            "昨仕京华豪未减，脱鞾不问贵游嗔。",
            "诗家争欲推盟主，丞相差教作散人。",
            "闭户自为千载计，入山又忍十年贫。",
            "几思投劾从公去，背笈肩琴涧水滨。"
        ],
        "title": "寄韩仲止",
        "id": "d7e9df98-a7f5-4add-91b5-0a179d89fdf1"
    },
    {
        "author": "刘克庄",
        "paragraphs": [
            "诗人安得有春衫，今岁和戎百万缣。",
            "从此西湖休插柳，剩栽桑树养吴蚕。"
        ],
        "tags": [
            "西湖"
        ],
        "title": "戊辰书事",
        "id": "d37eaf07-51b9-4caf-8087-875c28000c95"
    },
    {
        "author": "刘克庄",
        "paragraphs": [
            "书幌泠泠子夜风，杜鹃啼月小墙东。",
            "江南词客惜春老，清晓披衣拾堕红。"
        ],
        "title": "晚春",
        "id": "9331843d-fa3d-4ee7-86ae-9f142ed1da69"
    },
    {
        "author": "刘克庄",
        "paragraphs": [
            "绿染庭芜一尺深，老师阅世几驹阴。",
            "自言不看传灯了，只读楞严见佛心。"
        ],
        "title": "临溪寺二首  其一",
        "id": "88da56db-4660-4db6-814a-21e827c12bf8"
    },
    {
        "author": "刘克庄",
        "paragraphs": [
            "一径松花飐紫苔，东风落尽佛前梅。",
            "道人深掩禅关坐，莫听鶑声出定来。"
        ],
        "title": "临溪寺二首  其二",
        "id": "84055cd5-35cd-4cea-83f3-2c4a85c3e24b"
    },
    {
        "author": "刘克庄",
        "paragraphs": [
            "自汲新泉养牡丹，银壶满贮怕春残。",
            "画簷一饷东风恶，为掩窗绡护晚寒。"
        ],
        "title": "即事",
        "id": "d3318246-649b-41bb-b2a8-f26a197a717e"
    },
    {
        "author": "刘克庄",
        "paragraphs": [
            "孺子祠堂插酒旗，游人那解荐江蓠。",
            "白鸥欲下还惊起，曾见陈蕃解榻时。"
        ],
        "title": "孺子祠",
        "id": "51766e60-d718-4a2a-9376-d0b2bfe2ab5b"
    },
    {
        "author": "刘克庄",
        "paragraphs": [
            "了却文书上马迟，白苹洲畔有心期。",
            "斜阳忽到传觞处，落尽梨花啼子规。"
        ],
        "title": "碧波亭",
        "id": "515b003d-10fd-4cad-88f8-b9a875f1e901"
    },
    {
        "author": "刘克庄",
        "paragraphs": [
            "沟水泠泠草树香，独穿支径入垂杨。",
            "荠花满地无人见，唯有山蜂度短墙。"
        ],
        "title": "豫章沟二首  其一",
        "id": "b4d43324-2efb-4b10-8f8f-ab1fb89df8a6"
    },
    {
        "author": "刘克庄",
        "paragraphs": [
            "野店萧萧掩竹门，岸沙犹记履綦痕。",
            "东风枉是吹花急，绿尽平芜却断魂。"
        ],
        "title": "豫章沟二首  其二",
        "id": "0fc5035d-bc18-4ad3-a433-4d7326e9d878"
    },
    {
        "author": "刘克庄",
        "paragraphs": [
            "柏子熏衣眉晕销，女垣榆影冷萧萧。",
            "屏山一枕游方梦，横锡飘然过石桥。"
        ],
        "title": "题寺壁二首  其一",
        "id": "3d13b1f8-97e0-4cba-b2f4-715c7eebccdd"
    },
    {
        "author": "刘克庄",
        "paragraphs": [
            "素练宽裁白社衣，普陀烟里现幽姿。",
            "日长读彻楞伽了，闲折柑花供祖师。"
        ],
        "title": "题寺壁二首  其二",
        "id": "12dbce0a-79b3-4b82-9a6c-4cc9deffd59b"
    },
    {
        "author": "刘克庄",
        "paragraphs": [
            "绝顶遥知有隠君，餐芝种术鹿为羣。",
            "多应午灶茶烟起，山下看来是白云。"
        ],
        "title": "西山",
        "id": "7c40acaf-c9c3-4b84-b4d0-ffcb164eee19"
    },
    {
        "author": "刘克庄",
        "paragraphs": [
            "出海新蟾玉半钩，风翻荷荡起栖鸥。",
            "女郎定有穿针约，偷看明河记立秋。"
        ],
        "title": "宫词四首  其一",
        "id": "e046a7e5-ae8e-4921-bb51-76c7e28d7e30"
    },
    {
        "author": "刘克庄",
        "paragraphs": [
            "凉殿吹笙露满天，木犀花发月初圆。",
            "君王少御珊瑚枕，多就宫人玉臂眠。"
        ],
        "title": "宫词四首  其二",
        "id": "4eb5ffae-0818-4ab1-8dc1-9f5c9facef2a"
    },
    {
        "author": "刘克庄",
        "paragraphs": [
            "一夜秋风入碧梧，蝉声永巷月华孤。",
            "几回梦里羊车过，又是银牀转辘轳。"
        ],
        "title": "宫词四首  其三",
        "id": "0212a0d6-5def-413e-9b26-60ef8cfd04a1"
    },
    {
        "author": "刘克庄",
        "paragraphs": [
            "先帝宫人总道粧，遥瞻陵柏泪成行。",
            "旧恩恰似蔷薇水，滴在罗衣到死香。"
        ],
        "title": "宫词四首  其四",
        "id": "421f7774-b73c-40d1-9193-b35fa1e58281"
    },
    {
        "author": "刘克庄",
        "paragraphs": [
            "黄叶萧萧忽满街，独骑瘦马豫章台。",
            "莫将宋玉心中事，吹向潘郎鬓畔来。"
        ],
        "title": "秋风",
        "id": "305077b9-4b05-4b14-a0f3-bb439045788f"
    },
    {
        "author": "刘克庄",
        "paragraphs": [
            "禅几曾陪白氎巾，柑花似雪鬭芳新。",
            "而今柑子圆如弹，不见浇花供佛人。"
        ],
        "title": "跋小寺旧题",
        "id": "dcb48831-65d9-4ff2-9f6f-2ef588d9ceec"
    },
    {
        "author": "刘克庄",
        "paragraphs": [
            "灵照覊魂章水西，冷风残雪古招提。",
            "老怀已作空花看，更把楞严晓病妻。"
        ],
        "title": "忆殇女",
        "id": "98139d1f-41f9-40af-94d1-b7ecb4c86805"
    },
    {
        "author": "刘克庄",
        "paragraphs": [
            "一抹斜阳上缭垣，芫花满地柏阴繁。",
            "城中客子闻钟去，独立空山听断猿。"
        ],
        "title": "报恩寺",
        "id": "bce96b33-0605-46b1-b76e-cbc371bcbb2d"
    },
    {
        "author": "刘克庄",
        "paragraphs": [
            "夹岸盲风扫楝花，高城已近被云遮。",
            "遮时留取城西塔，篷底归人要认家。"
        ],
        "title": "归至武阳渡作",
        "id": "365aee98-7ffa-4b08-97e3-e94ebf3478d8"
    },
    {
        "author": "刘克庄",
        "paragraphs": [
            "低篷小雨梦残时，忽忆同寻楚老祠。",
            "夜过丰城占斗气，想公别后有新诗。"
        ],
        "title": "舟中寄景建",
        "id": "6a12a029-0666-45ba-8e8c-646ffc4c88bb"
    },
    {
        "author": "刘克庄",
        "paragraphs": [
            "斸地栽林自起坟，一灯精舍疏玄文。",
            "诗成莫洒酒家壁，题徧青山题白云。"
        ],
        "title": "书山壁",
        "id": "137df028-a323-41bb-ab74-7dbea5e4bf36"
    },
    {
        "author": "刘克庄",
        "paragraphs": [
            "曾向丛林寄幅巾，十年尘涴卧云身。",
            "侍琴童子长于竹，去礼山僧作主人。"
        ],
        "title": "华严寺逢旧苍头",
        "id": "9f1fa0a9-b798-4a0d-a420-9c6197fc8f21"
    },
    {
        "author": "刘克庄",
        "paragraphs": [
            "稚子呼牛女拾薪，莱妻自鲙小溪鳞。",
            "安知曝背庭中老，不是渊明辈行人。"
        ],
        "title": "田舍",
        "id": "81e58ac8-e315-40af-a618-63b88bb0cc99"
    },
    {
        "author": "刘克庄",
        "paragraphs": [
            "石麟阙耳笋生苔，要读丰碑与客来。",
            "精舍荒凉僧已出，瓦墙一朵佛桑开。"
        ],
        "title": "古墓",
        "id": "357606b8-8acf-4980-bbfc-37c9372246c9"
    },
    {
        "author": "刘克庄",
        "paragraphs": [
            "勤读方书不为身，里中耆旧半成尘。",
            "几时作个荒山主，多种黄精售与人。"
        ],
        "title": "题本草",
        "id": "a79bd251-73cc-4985-bf8b-52b25cc81836"
    },
    {
        "author": "刘克庄",
        "paragraphs": [
            "幄殿荒凉屋欠扶，绍兴遗老故应无。",
            "旧来曾识高皇帝，尚有庭前柳一株。"
        ],
        "title": "下蜀驿",
        "id": "ad23f6e0-db46-4780-b6d1-d525e756dfde"
    },
    {
        "author": "刘克庄",
        "paragraphs": [
            "江边一雨洗秋容，北郭东郊野意浓。",
            "老大怕它人检点，隔溪隔柳看芙蓉。"
        ],
        "title": "出郭",
        "id": "8733a650-3a80-4b76-a6e9-8ee3df7da619"
    },
    {
        "author": "刘克庄",
        "paragraphs": [
            "病起登楼怯晓风，爱他残雪映前峯。",
            "傍人休问何郎瘦，不见梅花过一冬。"
        ],
        "title": "病起",
        "id": "1d654911-e9f8-4461-a801-7c573829e7d5"
    },
    {
        "author": "刘克庄",
        "paragraphs": [
            "拙貌慙君子细看，镜中我自觉神寒。",
            "直从杜甫编排起，几个吟人作大官。"
        ],
        "title": "再赠钱道人二首  其一",
        "id": "38ad1d1f-e4c6-450a-a7e8-b73a8f705838"
    },
    {
        "author": "刘克庄",
        "paragraphs": [
            "寻师入蜀未曾逢，要看罗浮晓日红。",
            "若见仙人知去处，却来相引到山中。"
        ],
        "title": "再赠钱道人二首  其二",
        "id": "cf8bea8c-c818-4f2a-aee6-6feb8d811341"
    },
    {
        "author": "刘克庄",
        "paragraphs": [
            "久问嫖姚乞退闲，今朝准敕放生还。",
            "人欺解罢青油幕，帝遣监临紫盖山。",
            "营卒展辞回玉帐，林僧讲贺到柴关。",
            "丈夫不办封侯事，犹要名标处士间。"
        ],
        "tags": [
            "衡山"
        ],
        "title": "蒙恩监南岳庙",
        "id": "ce88d8b3-b6db-42a2-8e58-b432433ffdcf"
    },
    {
        "author": "刘克庄",
        "paragraphs": [
            "儿时逃学频来此，一一重寻尽有踪。",
            "因漉戏鱼羣下水，缘敲响石鬭登峯。",
            "熟知旧事惟邻叟，催去韶华是暮钟。",
            "毕竟世间何物寿，寺前雷仆百年松。"
        ],
        "title": "乌石山",
        "id": "7c83bab8-0f2b-4753-9f25-6dcbc63e9b0c"
    },
    {
        "author": "刘克庄",
        "paragraphs": [
            "兵火间关鬓欲丝，归来聊卜草堂基。",
            "架留手泽书堪看，爨有躬耕米可炊。",
            "畏湿先开通水窦，贪明稍斫近簷枝。",
            "旋移梅树临窗下，准备花时要索诗。"
        ],
        "title": "葺居一首",
        "id": "4d0e8de3-83d3-4bfa-9b9b-f21c844a2ba3"
    },
    {
        "author": "刘克庄",
        "paragraphs": [
            "昔闻东郭先生者，处士宁非是远孙。",
            "空有新诗喧一邑，竟无明诏老孤村。",
            "雷琴酷爱应同殉，草字尤工惜不存。",
            "复说归从葱岭去，骚成何路可招魂。"
        ],
        "title": "挽郭处士",
        "id": "064b5fac-8b5a-496f-a098-d75700510ebb"
    },
    {
        "author": "刘克庄",
        "paragraphs": [
            "昨解兵符归故里，耳听边事几番新。",
            "偶逢戏下来犹识，欲说辽阳记不真。",
            "儿觅宝刀偏爱惜，奴吹芦管辄悲辛。",
            "夜寒忽作关山梦，万一君王起旧人。"
        ],
        "title": "老将一首",
        "id": "fcb6304b-81e6-4f73-808c-3b72980824b9"
    },
    {
        "author": "刘克庄",
        "paragraphs": [
            "脊疮蹄蹇瘦阑干，火印年深字已漫。",
            "野磵有冰朝洗怯，破坊无壁夜嘶寒。",
            "身同退卒支残料，眼见新驹鞁宝鞍。",
            "昔走塞垣如抹电，安知末路出门难。"
        ],
        "title": "老马一首",
        "id": "30d7ee29-5074-40a7-a16c-0bcdafb0dce5"
    },
    {
        "author": "刘克庄",
        "paragraphs": [
            "籍中歌舞昔驰声，憔悴犹存态与情。",
            "爱说旧官当日宠，偏呼狎客小时名。",
            "薄鬟易脱梳难就，半被常空睡不成。",
            "却羨邻姬门户热，隔楼张烛到天明。"
        ],
        "title": "老妓一首",
        "id": "08fb221b-ab55-425b-98ed-ab71fe61ef70"
    },
    {
        "author": "刘克庄",
        "paragraphs": [
            "生被才名谴，摧残到死休。",
            "家留遗藁在，棺问故人求。",
            "对月悲孤咏，逢山忆共游。",
            "昔年携手地，今送入松楸。"
        ],
        "title": "挽赵仲白二首  其一",
        "id": "7e8c0704-e4e9-461b-8a50-ce2e1a7e46f0"
    },
    {
        "author": "刘克庄",
        "paragraphs": [
            "昨吊寝门外，莱妻泣最悲。",
            "因言儿上学，复为墓求碑。",
            "零落烧丹诀，凄凉哭鹤诗。",
            "托孤朋友事，非谓九泉知。"
        ],
        "title": "挽赵仲白二首  其二",
        "id": "6e9c9400-9044-422e-9507-3b1e311d6da6"
    },
    {
        "author": "刘克庄",
        "paragraphs": [
            "向人说葬又谈空，郭璞瞿昙并入宗。",
            "背得山经如诵呪，顶将禅笠去寻龙。",
            "徧为檀越裁生圹，预定公侯出某峯。",
            "想亦自营归寂处，一丘卵塔种青松。"
        ],
        "title": "赠风水僧",
        "id": "84da1290-da34-43bb-8708-f433da458721"
    },
    {
        "author": "刘克庄",
        "paragraphs": [
            "九秩复何憾，生荣没更哀。",
            "闺门天下则，地位佛中来。",
            "贝叶从头看，庭槐一手栽。",
            "侍儿闻晓磬，犹恐坐禅回。"
        ],
        "title": "挽郑夫人二首  其一",
        "id": "4062afbf-9f0e-4caf-ac50-70e7cfd68878"
    },
    {
        "author": "刘克庄",
        "paragraphs": [
            "昔事征西幕，年年拜寿闱。",
            "那知丹旐至，曾劝板舆归。",
            "元帅抛金印，诸生返布衣。",
            "感恩惟有泪，来向路傍挥。"
        ],
        "title": "挽郑夫人二首  其二",
        "id": "6242bcd7-431d-42fd-84f1-1b18896139a9"
    },
    {
        "author": "刘克庄",
        "paragraphs": [
            "除夕阴寒怕卷帘，雨声断续下疎簷。",
            "壁穿自和干泥补，窗损教寻废纸粘。",
            "祇有青灯相守定，纵无白发亦生添。",
            "更残自算明年事，不就君平卦肆占。"
        ],
        "title": "除夕",
        "id": "4c5eb84d-8178-4238-82b6-51800424d3a8"
    },
    {
        "author": "刘克庄",
        "paragraphs": [
            "忆在军中为记室，谢公门馆事皆知。",
            "谦卑若妇初嫔日，俭素犹夫未贵时。",
            "病了死生惟点首，晚忧家国每颦眉。",
            "旧人独有任安在，揽涕西风献些词。"
        ],
        "title": "挽郑淑人",
        "id": "3bb44bd2-3b32-4086-8b49-462d5a293cd5"
    },
    {
        "author": "刘克庄",
        "paragraphs": [
            "宝惜吾儿如拱璧，那知变灭只须臾。",
            "畏啼尚宿通宵火，涂顖犹残隔日朱。",
            "坐客相宽云梦幻，故人来吊讶清癯。",
            "荒山岁晚无行迹，心折原头树影孤。"
        ],
        "title": "悼阿升",
        "id": "79b0e8f4-c577-458b-bf1e-e83f6b76174a"
    },
    {
        "author": "刘克庄",
        "paragraphs": [
            "谏书元不为求名，上有穹苍鉴至诚。",
            "索虏传观皆动色，岂知难悟汉公卿。"
        ],
        "title": "送真舍人帅江西八首  其一",
        "id": "ba451002-bb99-4483-8377-4a5511088fea"
    },
    {
        "author": "刘克庄",
        "paragraphs": [
            "闻道泉人截𩍐留，翰林从此去吾州。",
            "村中父老相持泣，但祝今侯似故侯。"
        ],
        "title": "送真舍人帅江西八首  其二",
        "id": "d1d92aa9-311a-4858-8d4c-68a7beba08d9"
    },
    {
        "author": "刘克庄",
        "paragraphs": [
            "舶客珠犀凑郡城，向来点涴几名卿。",
            "海神亦叹公清德，少见归舟个样轻。"
        ],
        "title": "送真舍人帅江西八首  其三",
        "id": "08514d53-3e80-40bb-b018-f157b0b3c9f2"
    },
    {
        "author": "刘克庄",
        "paragraphs": [
            "应对诙谐路亦开，汉家天子日招徕。",
            "当时惟有胶西相，不向平津合里来。"
        ],
        "title": "送真舍人帅江西八首  其四",
        "id": "298ef5d8-bee0-4aec-ab7b-8671e4cf4d7e"
    },
    {
        "author": "刘克庄",
        "paragraphs": [
            "淮汉沄沄战血腥，蜀山鬼哭不堪听。",
            "如何一线江西路，独现奎星并福星。"
        ],
        "title": "送真舍人帅江西八首  其五",
        "id": "d3839a30-fa82-4ef5-bcff-2916782d809d"
    },
    {
        "author": "刘克庄",
        "paragraphs": [
            "自昔安危等置棋，系人著数匪天为。",
            "何因国手来当局，要看开奁布子时。"
        ],
        "title": "送真舍人帅江西八首  其六",
        "id": "8c7ad349-538e-4ccd-94cc-867bc6e48eca"
    },
    {
        "author": "刘克庄",
        "paragraphs": [
            "少小闻人说复仇，至今禾黍徧宗周。",
            "自怜谢病离军去，始听王师下海州。"
        ],
        "title": "送真舍人帅江西八首  其七",
        "id": "863651f0-1cbc-42dd-860d-15589a6f0a7a"
    },
    {
        "author": "刘克庄",
        "paragraphs": [
            "身已为民与世疎，的无一步离村居。",
            "昨朝出郭迟公至，废了窗间数叶书。"
        ],
        "title": "送真舍人帅江西八首  其八",
        "id": "b8c011f7-edbf-4e0e-b6e8-838adc814507"
    },
    {
        "author": "刘克庄",
        "paragraphs": [
            "绝顶荒寒断客过，偶携之子共扪萝。",
            "纵观天外皆鲸浸，下视城中等螘窠。",
            "悼友孤怀方濩落，逢僧逆境暂销磨。",
            "夜归剩乞松明火，霜满前山滑处多。"
        ],
        "title": "与客送仲白葬回登石室",
        "id": "55aa0b82-7cd0-4e20-93e8-398f1f10c7e1"
    },
    {
        "author": "刘克庄",
        "paragraphs": [
            "恰归旧隠再逢春，村巷荒凉草没人。",
            "犬坏园中门作窦，盗规坟上树为薪。",
            "官如巫祝难羞贱，家似樵渔敢讳贫。",
            "闻说邻醅低价卖，病夫一滴未沾唇。"
        ],
        "title": "立春二首  其一",
        "id": "a08ad550-9cc7-4f28-8ca5-db54de3689cf"
    },
    {
        "author": "刘克庄",
        "paragraphs": [
            "今岁春盘始住家，也胜覊旅走天涯。",
            "圃晴菜拆经霜甲，林暖梅飞徧地花。",
            "闲有工夫忧世事，老无勋业惜年华。",
            "近来死尽吟诗者，得句聊从野叟夸。"
        ],
        "title": "立春二首  其二",
        "id": "715958ff-62f1-4258-9979-eb654f9fa6b7"
    },
    {
        "author": "刘克庄",
        "paragraphs": [
            "去春烽火照江边，曾草军书夕废眠。",
            "万里旌旗真属命，一丘耕钓且随缘。",
            "偶然谢客元非病，间亦寻僧不为禅。",
            "尚有惜花情味在，铜瓶终日玩芳妍。"
        ],
        "title": "去春",
        "id": "45c95dec-8796-4700-b01c-ca85be4a76c3"
    },
    {
        "author": "刘克庄",
        "paragraphs": [
            "千炬金栀映玉蕖，台城昨梦又年余。",
            "断无絃索鸣华屋，惟见炊烟起草庐。",
            "儿报瓶空因止酒，婢言油尽暂停书。",
            "蓬窗亦有精勤士，何必然藜向石渠。"
        ],
        "title": "灯夕",
        "id": "8cedda9f-924e-424d-b57e-e0ffec0b0021"
    },
    {
        "author": "刘克庄",
        "paragraphs": [
            "少日逢春一味痴，轻鞭小袖趁芳时。",
            "常过茶邸租船出，或在禅林借枕欹。",
            "名妓难呼多占定，好花易落况开迟。",
            "身今惟悴投空谷，悔不当年秉烛嬉。"
        ],
        "title": "戏孙季蕃",
        "id": "3ff9282d-f0b3-434a-8108-596241ea53a8"
    },
    {
        "author": "刘克庄",
        "paragraphs": [
            "匹马曾经小店炊，一株玉雪映疎篱。",
            "无言谁识含情处，有韵全看背面时。",
            "乍见心方惊绝艳，重来人已折繁枝。",
            "断烟残照山村路，消得刘郎一首诗。"
        ],
        "title": "匹马",
        "id": "7ffcb8e0-991c-42f5-8cd3-ee6afb47452c"
    },
    {
        "author": "刘克庄",
        "paragraphs": [
            "忆在山中识二僧，一亡一已拂衣行。",
            "壁间笠徙名蓝挂，寺外松过寿塔生。",
            "陇月定知今夕恨，涧泉犹咽旧时声。",
            "隔房侍者皆新剃，不似闲人却有情。"
        ],
        "title": "宿囊山怀洪岳二上人",
        "id": "21f51def-a628-47cd-a438-0ef72ecdb249"
    },
    {
        "author": "刘克庄",
        "paragraphs": [
            "闻有比丘隠绝巅，多年无迹下山前。",
            "僧称功行几如佛，樵说神通复近僊。",
            "食少仅炊盈握米，身寒不挂半铢绵。",
            "重巖风雨妨游陟，回眺苍烟一惘然。"
        ],
        "title": "访辟支巖绝顶二僧值雨",
        "id": "e2b723cf-1f08-4c68-8d65-5e2f7832056d"
    },
    {
        "author": "刘克庄",
        "paragraphs": [
            "贾傅遗踪在，君于此泛莲。",
            "不应卑湿地，犹著广寒仙。",
            "策好人争诵，名高士责全。",
            "衡山余所管，拟结草鞵缘。"
        ],
        "tags": [
            "衡山"
        ],
        "title": "送王实之赴长沙幕",
        "id": "e832db62-a66a-4f0b-95ff-f7feaa34325b"
    },
    {
        "author": "刘克庄",
        "paragraphs": [
            "江表依公稍自强，讣闻朝野共凄凉。",
            "纛移北府兵皆散，笳返西州宅已荒。",
            "旧戍交锋淮水赤，新坟埋剑越山苍。",
            "此身虚作田横客，血泪无因滴垅旁。"
        ],
        "title": "哭丰宅之吏部二首  其一",
        "id": "591d0978-2ad1-4ef3-b9bd-aac1e5633b0e"
    },
    {
        "author": "刘克庄",
        "paragraphs": [
            "康时才业未全伸，晚建油幢白发新。",
            "畚土为城尘满面，握拳犹战胆通身。",
            "一生偏任公家怨，四海皆知后事贫。",
            "多少贵交方厚禄，恤孤吊墓属何人。"
        ],
        "title": "哭丰宅之吏部二首  其二",
        "id": "12ec9305-f71b-4603-99f8-bc40262d420c"
    },
    {
        "author": "刘克庄",
        "paragraphs": [
            "身老深村负岁华，青苔迳里是贫家。",
            "晚风一阵无端急，不为山人惜柚花。"
        ],
        "title": "深村",
        "id": "13ca5796-be8c-42e4-9ddf-92235a4ecab5"
    },
    {
        "author": "刘克庄",
        "paragraphs": [
            "一门皆擢第，君独老儒冠。",
            "试卷年年纳，经书日日看。",
            "文为前辈赏，命合主司难。",
            "遥想泉台恨，铭旌未写官。"
        ],
        "title": "挽林进士",
        "id": "15a9329d-7863-409f-acfc-71051ff25aa5"
    },
    {
        "author": "刘克庄",
        "paragraphs": [
            "闻在江宁得小馿，价高人说是名驹。",
            "行时亦肯过桥否，饥后还能饮涧无。",
            "不称金鞍驮侍女，只宜席帽载贫儒。",
            "灞陵雨雪诗家事，乞与它年做画图。"
        ],
        "title": "柬人求馿子",
        "id": "18987fc1-3da9-415d-8db0-6e76a0230b88"
    },
    {
        "author": "刘克庄",
        "paragraphs": [
            "自辞莫府径归耕，同舍分携阙寄声。",
            "帐下飞书空有草，军中上级独无名。",
            "山深仆不闻时事，塞近君应得虏情。",
            "闻道汉东堪卧治，讯来依旧说招兵。"
        ],
        "title": "寄汉阳守王中甫",
        "id": "acfacc9b-85f3-48c7-a395-eec6ad3d932b"
    },
    {
        "author": "刘克庄",
        "paragraphs": [
            "十里稀逢寸地平，且无木影荫人行。",
            "凫飞难学王乔舄，鱼贯全如邓艾兵。",
            "樵子献花簪帽重，山灵供水入瓢清。",
            "扪萝莫怪匆匆下，恐赚林僧束炬迎。"
        ],
        "title": "与客登壶山绝顶",
        "id": "81ffa6df-5d58-4e45-8f23-4aa32845416f"
    },
    {
        "author": "刘克庄",
        "paragraphs": [
            "君到中峯力不加，却疑绝顶事皆夸。",
            "烟含晚市微分塔，日照邻州近隔沙。"
        ],
        "title": "戏答同游",
        "id": "9914d78c-7567-4d22-b953-5a2c841b4a42"
    },
    {
        "author": "刘克庄",
        "paragraphs": [
            "图经云此有神仙，曾见壶公跳入年。",
            "斫木人多山渐瘦，结庵僧去石谁眠。",
            "鸟归半岭衔斜日，樵返疎村起远烟。",
            "君若能抛尘里事，一龛共占野云边。"
        ],
        "title": "次方武成壶山韵",
        "id": "537e9271-852f-4523-8d16-aac034ac7901"
    },
    {
        "author": "刘克庄",
        "paragraphs": [
            "身畔无钗泽，何由葬礼奢。",
            "明时选人妇，先帝近臣家。",
            "白首持巾帨，青灯缉苎麻。",
            "寺西同窆处，风日怆寒笳。"
        ],
        "title": "挽林推官内方孺人",
        "id": "03fe877f-8b17-4e60-a232-fec041561960"
    },
    {
        "author": "刘克庄",
        "paragraphs": [
            "湖波烟雨绿如蓝，小𦩘闲携客二三。",
            "坠絮飐萍生细浪，惊鱼避鹭没深潭。",
            "入荷似觉傍无岸，穿石方知上有巖。",
            "却凭朱楼同望海，一规寒玉帖西南。"
        ],
        "title": "方湖泛舟得南字",
        "id": "69ea52ea-091f-4cfe-b8f8-a89d427239e3"
    },
    {
        "author": "刘克庄",
        "paragraphs": [
            "院名谁遣称空寂，入得门来寂又空。",
            "旧有田园官户占，别无衣钵老尼穷。",
            "砌倾苔色侵堂上，厨废炊烟起草中。",
            "或说古碑巢寇写，栖禽不下似伤弓。"
        ],
        "title": "空寂院",
        "id": "58e31c93-f4da-445b-b2dc-e1c8dd063fe5"
    },
    {
        "author": "刘克庄",
        "paragraphs": [
            "修持尽是女黄冠，自小辞家学住山。",
            "帘影静垂斜日里，磬声徐出落花间。",
            "祭星绿简亲书字，避客青衣密掩关。",
            "最爱粉墙堪试笔，苦无才思又空还。"
        ],
        "title": "紫泽观",
        "id": "5a16c8e0-69c6-491d-af0d-e39b94c17284"
    },
    {
        "author": "刘克庄",
        "paragraphs": [
            "两行松绕垣，数个竹当轩。",
            "山主出何处，道人知不言。",
            "只携诗草至，尚觉磬声烦。",
            "俗奉医僊谨，儒家亦舍旛。"
        ],
        "title": "灵宝道院",
        "id": "010eb867-62fa-425c-815c-6526d8f23f5d"
    },
    {
        "author": "刘克庄",
        "paragraphs": [
            "宅成天下借图看，始笑书生眼力悭。",
            "地占百弓多是水，楼无一面不当山。",
            "荷深似入苕溪路，石怪疑行鴈荡间。",
            "只恐中原方鼎沸，天心未遣主人闲。"
        ],
        "title": "方寺丞新第二首  其一",
        "id": "1b023a37-72ae-4d40-bc39-8551ae1f4cb3"
    },
    {
        "author": "刘克庄",
        "paragraphs": [
            "一生不蓄买田钱，华屋何心亦偶然。",
            "客至多逢僧在坐，钓归惟许鹤随船。",
            "按行花木皆僚友，主掌湖山即事权。",
            "京洛贵人金谷里，安知世上有林泉。"
        ],
        "title": "方寺丞新第二首  其二",
        "id": "043f8b01-10e4-45e8-bb88-6940b5bbfc76"
    },
    {
        "author": "刘克庄",
        "paragraphs": [
            "小斋自理画并琴，匣贮香薰怕蠹侵。",
            "出塞已忘传檄梦，入山犹有著书心。",
            "南船不至城无米，北货难通药阙参。",
            "却为贫居还往少，门前留得绿芜深。"
        ],
        "title": "小斋",
        "id": "9a22d36f-de7d-45f8-b9ac-3334421464be"
    },
    {
        "author": "刘克庄",
        "paragraphs": [
            "若非来寺里，无地避炎蒸。",
            "经雨房基润，依山井气冰。",
            "榻虚凉睡客，松湿滴归僧。",
            "对此专宜静，为诗亦不应。"
        ],
        "title": "东巖寺避暑",
        "id": "29abf78a-9720-435f-b8bd-148a88b94771"
    },
    {
        "author": "刘克庄",
        "paragraphs": [
            "船成莫厌野人过，久欲从公具钓蓑。",
            "积雨晴来湖面阔，残花落尽树阴多。",
            "新营小店皆依柳，旧有危亭尚隔荷。",
            "所恨前峯含暝色，不然和月宿烟波。"
        ],
        "title": "方寺丞𦩘子初成",
        "id": "04251128-ee70-4423-8dc3-c9268a0b36a5"
    },
    {
        "author": "刘克庄",
        "paragraphs": [
            "自检方书坐一床，教寻蒿白采蒲黄。",
            "画眉连日疎粧合，炼气通宵住道房。",
            "倦听瀑声令睡醒，闷拈诗卷遣心凉。",
            "犹胜华发从军客，归卧茅簷养战疮。"
        ],
        "title": "友人病疮",
        "id": "43b9f91c-5614-4524-9045-a60f0b4a7e9d"
    },
    {
        "author": "刘克庄",
        "paragraphs": [
            "南州四月气如蒸，却忆吴中始卖冰。",
            "绿浦游船常载妓，画廊浴鼓或随僧。",
            "梦过水榭闻凉笛，身在山房伴晓灯。",
            "怊怅乌丝栏上笔，蓬窗学写字如蝇。"
        ],
        "title": "乍暑一首",
        "id": "55cfb36a-baff-4615-a481-3e3f68a84b82"
    },
    {
        "author": "刘克庄",
        "paragraphs": [
            "卫生草草昧周防，小郡无医自处方。",
            "采下菊宜为枕睡，碾来芎可入茶尝。",
            "身因病转添萧飒，人到衰难再盛强。",
            "旧喜读书今亦懒，铜鑪慢炷一铢香。"
        ],
        "title": "卫生",
        "id": "2f76fa1c-cb33-46e1-80bf-f1abaa905828"
    },
    {
        "author": "刘克庄",
        "paragraphs": [
            "先儒绪业有师承，非谓闻风便服膺。",
            "康节易传于隠者，濂溪学得自高僧。",
            "众宗虚誉相贤圣，独守遗编当友朋。",
            "门掩荒村人扫迹，空钞小字对孤灯。"
        ],
        "title": "先儒",
        "id": "6dfc7dc1-53b4-4d6c-af52-d31ab9fac784"
    },
    {
        "author": "刘克庄",
        "paragraphs": [
            "舍俗依空事梵王，韶颜寂寂度年芳。",
            "门前草色迷行径，院里花阴接步廊。",
            "弓样展来靴尚窄，黛痕剃出顶应凉。",
            "当时若使窥鸾镜，一步何因出洞房。"
        ],
        "title": "同孙季蕃游浄居诸庵  其一",
        "id": "1856e583-b5f1-4d43-879c-a6342a85abf4"
    },
    {
        "author": "刘克庄",
        "paragraphs": [
            "满院静沉沉，微闻有梵音。",
            "不来陪客语，应恐坏禅心。",
            "母处归全少，师边悟已深。",
            "戒衣皆自衲，因讲始停针。"
        ],
        "title": "同孙季蕃游浄居诸庵  其二",
        "id": "5a43d580-656d-4866-a39b-e0284691e4e4"
    },
    {
        "author": "刘克庄",
        "paragraphs": [
            "长笛横吹露满空，柂行浑不辨西东。",
            "岸回初见遥峯出，浦尽新疏别港通。",
            "月照鹭身明石畔，风翻萤影没荷中。",
            "书生此乐关时命，叹息无因夜夜同。"
        ],
        "title": "孟夏汎方湖得同字",
        "id": "fe919ca1-6767-4639-bfde-1b202443b038"
    },
    {
        "author": "刘克庄",
        "paragraphs": [
            "帝赐先生一曲湖，画船领客汎菰蒲。",
            "覆茅亭子寻犹远，隔柳人家看似无。",
            "渴嗜瀑泉频遣汲，醉行钓岸屡嗔扶。",
            "假令不立功名死，史笔须编入酒徒。"
        ],
        "title": "又得湖字",
        "id": "59d2267a-1f89-40a3-b841-ce5f09b28af1"
    },
    {
        "author": "刘克庄",
        "paragraphs": [
            "病来清瘦欲通僊，深炷香篝扫地眠。",
            "野客劝寻廉药买，外人偷出近诗传。",
            "术庸难靠医求效，俗陋多依鬼乞怜。",
            "鸥鹭如欺行迹少，分明溪上占渔船。"
        ],
        "title": "问友人病",
        "id": "f6161287-107c-42b6-a044-9460a2088d86"
    },
    {
        "author": "刘克庄",
        "paragraphs": [
            "身已深藏畏俗知，客来邻曲善为辞。",
            "偶弹冠起成何事，径拂衣归自一奇。",
            "村饮妇常留烛待，山行童亦挟书随。",
            "明时性学尤通显，却悔从初业小诗。"
        ],
        "title": "偶赋",
        "id": "c5b06e70-850c-4d13-bbea-8fb4b03ad263"
    },
    {
        "author": "刘克庄",
        "paragraphs": [
            "万疋沙场似电奔，轰天笳吹簇辕门。",
            "而今出借东家马，烟雨孤行小麦村。"
        ],
        "title": "沧浪馆夜归二首  其一",
        "id": "76da304a-508f-48a4-a4f1-5992eebe77a7"
    },
    {
        "author": "刘克庄",
        "paragraphs": [
            "立马飞书万众看，雪花满砚指皆寒。",
            "自怜衰惫今如此，枕上裁诗字未安。"
        ],
        "title": "沧浪馆夜归二首  其二",
        "id": "bd55312a-b338-49ff-9e6f-1de9a1ddcc46"
    },
    {
        "author": "刘克庄",
        "paragraphs": [
            "相逢乍似生朋友，坐久方惊隔阔余。",
            "徧问诸郎皆冠带，自言别业可樵渔。",
            "住邻秦系曾居里，老读文公所著书。",
            "十七年间如电瞥，君须我鬓两萧疎。"
        ],
        "title": "赠翁定",
        "id": "f99ed83c-a3c1-4f62-8e89-d30e205398c7"
    },
    {
        "author": "刘克庄",
        "paragraphs": [
            "家在吴中处处移，的于何地结茅茨。",
            "囊空不肯投牋乞，程远多应税马骑。",
            "短剑易钱平近债，长瓶倾酒话余悲。",
            "衡山老祝凄凉甚，明日无人共讲诗。"
        ],
        "tags": [
            "衡山"
        ],
        "title": "送孙季蕃",
        "id": "1f2110f4-c230-4bbc-b910-0b8cfcd18690"
    },
    {
        "author": "刘克庄",
        "paragraphs": [
            "至尊殿上主文衡，谁料台中有异评。",
            "垂二十年犹入幙，后三四榜尽登瀛。",
            "白头亲痛终天诀，丹穴雏方隔岁生。",
            "策比诸儒无媿色，自缘命不到公卿。"
        ],
        "title": "哭毛易甫",
        "id": "5c1e0f80-352b-4866-9a26-a12e7bfef65e"
    },
    {
        "author": "刘克庄",
        "paragraphs": [
            "孙郎痛饮横长笛，玉雪胸襟铁石颜。",
            "解喷清霜飞座上，能呼凉月出云间。",
            "病创冻马嘶荒塞，失侣穷猿叫乱山。",
            "可惜调高无听者，紫髯白尽鬓毛斑。"
        ],
        "title": "月下听孙季蕃吹笛",
        "id": "153a4334-8f19-48e2-9c17-68cab2cf1a5a"
    },
    {
        "author": "刘克庄",
        "paragraphs": [
            "满怀干世策，自请戍边城。",
            "不得兵书力，翻成礼部名。",
            "妓方调锦瑟，客已吊丹旌。",
            "都下人来说，还因喜丧生。"
        ],
        "title": "哀陈璹",
        "id": "4341d90f-8921-4710-ab28-0a5d26df8ec7"
    },
    {
        "author": "刘克庄",
        "paragraphs": [
            "性僻爱诗如至宝，借君诗卷百回看。",
            "吟来体犯诸家少，改定人移一字难。",
            "束瀑为题犹夭矫，吞山入句尚苍寒。",
            "嗟余老钝资磨琢，安得同衾语夜阑。"
        ],
        "title": "题方武成诗草",
        "id": "e479bb4b-388a-4dfc-ab0b-34a460d222a9"
    },
    {
        "author": "刘克庄",
        "paragraphs": [
            "旧说土风淳，今闻未易驯。",
            "势侵官府弱，税去县衙贫。",
            "幞印辞州远，开轩与海邻。",
            "中朝峩豸者，多用满归人。"
        ],
        "title": "送刘连江之官",
        "id": "7b7c7033-1805-4a41-9ac1-858675fc3199"
    },
    {
        "author": "刘克庄",
        "paragraphs": [
            "不持寸铁霸斯文，畴昔曾将胆许君。",
            "撰出骚词奴宋玉，写成帖字婢羊欣。",
            "丧无归费人争赙，诗有高名虏亦闻。",
            "昨览埋铭增感怆，累累旧友去为坟。"
        ],
        "title": "挽柯东海",
        "id": "6d3060e7-7bfc-44d1-9dcb-f0391c2bd493"
    },
    {
        "author": "刘克庄",
        "paragraphs": [
            "骑馿送客一壶随，汗透中单热似炊。",
            "客又不来天落雨，路边茅舍坐移时。"
        ],
        "title": "送客",
        "id": "4bc0b801-d50b-4058-9a69-758d3e89cd0e"
    },
    {
        "author": "刘克庄",
        "paragraphs": [
            "昨现官身往，今迎影子回。",
            "总云凫入觐，谁料鵩为灾。",
            "巷静公人去，门荒吊客来。",
            "故园花满架，犹似去年开。"
        ],
        "title": "哭王宗可",
        "id": "f5dc8fca-993e-43f3-83c5-8a8e2c2322da"
    }
]
]