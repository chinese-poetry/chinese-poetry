[
    {
        "author": "释绍昙",
        "paragraphs": [
            "攀石扪萝入杳冥，凌虚潜觉胆魂惊。",
            "阴崖撷瀑瑶花碎，枯叶翻霜锦树荣。",
            "汲水僧归龙洞去，采薇人踏虎踪行。",
            "风流二老遗音在，度曲松涛万壑清。",
            "双磵奔流战玉龙，浮屠云锁翠千重。",
            "只将一疏传天下，大觉馿年识九峰。"
        ],
        "title": "游九峰",
        "id": "27447624-d484-45c7-94c3-b5222b286879"
    },
    {
        "author": "释绍昙",
        "paragraphs": [
            "白云迷谷雪铺阶，老倒清凉眼著沙。",
            "若问普通年远事，三千里外摘杨花。"
        ],
        "title": "清凉礼先师遗像",
        "id": "67794cb5-6da6-4080-8da0-92fd0ce3245d"
    },
    {
        "author": "释绍昙",
        "paragraphs": [
            "门照双池镜样明，东西廊喝寂无声。",
            "紫罗帐里机玄密，虽有珍珠撒未成。"
        ],
        "title": "兴化寺",
        "id": "3b5e6a9d-4668-4380-b87b-a82e3b363f0d"
    },
    {
        "author": "释绍昙",
        "paragraphs": [
            "老胡监本诳人天，开口无非吐黑烟。",
            "五热炙身甘自受，要翻元款待馿年。"
        ],
        "title": "焙经",
        "id": "4064ce57-634c-4b26-bd43-2325251c25f2"
    },
    {
        "author": "释绍昙",
        "paragraphs": [
            "误入蓬壶影里游，谕盟白鸟下沧洲。",
            "吞波岛屿鳌身黑，映日楼台蜃气浮。",
            "门逆潮开喧海市，网沿堤晒簇渔舟。",
            "晦明晴雨时时别，难把王维腕力收。"
        ],
        "title": "为惟翁题非画图",
        "id": "48951159-b475-4740-9f6d-ec35cb8e859b"
    },
    {
        "author": "释绍昙",
        "paragraphs": [
            "拨开空翠上危颠，路遶羊肠石齿尖。",
            "到顶方知天下小，攀高似取世人嫌。",
            "碧连蓬岛云千叠，冷照东溟镜一奁。",
            "归去松窗伴禅老，此山佳致话无厌。"
        ],
        "title": "登金峨峰顶",
        "id": "1594ddf1-1e2c-4a73-ad98-20924d7425be"
    },
    {
        "author": "释绍昙",
        "paragraphs": [
            "洞庭秋晚半青黄，须待霜林熟自香。",
            "不向悬崖亲撒手，认皮作火错承当。"
        ],
        "tags": [
            "洞庭湖"
        ],
        "title": "为圣俞颂橘巖",
        "id": "e840c39f-c49b-463c-a6ed-60b508edd82d"
    },
    {
        "author": "释绍昙",
        "paragraphs": [
            "丝管纷纷鼓乱挝，两山迎接赐衣来。",
            "白云恐污山翁耳，重锁柴门不放开。"
        ],
        "title": "闻竺寺迎号服因成口号  其一",
        "id": "c035bc85-efb1-47c7-904e-dd1d642b9b5c"
    },
    {
        "author": "释绍昙",
        "paragraphs": [
            "祖庭秋晚日增悲，见得芙蓉便展眉。",
            "不与狂花争琐细，淄川缘有拒霜枝。"
        ],
        "title": "闻竺寺迎号服因成口号  其二",
        "id": "af36e91b-c6c2-44b7-a1f0-db9b1b57d526"
    },
    {
        "author": "释绍昙",
        "paragraphs": [
            "野菜花飞胡蝶，古藤枝挂清猿。",
            "闲倚柴门看倦，枕肱高卧云根。"
        ],
        "title": "六言山居  其一",
        "id": "6c0d8d96-c697-4741-a4c8-d36449ce85a6"
    },
    {
        "author": "释绍昙",
        "paragraphs": [
            "积雪封无过路，乱云堆满空庭。",
            "我也谁能扫得，掩关且读残经。"
        ],
        "title": "六言山居  其二",
        "id": "3f8a2dbc-0404-4363-8d2a-5a09d53e32ec"
    },
    {
        "author": "释绍昙",
        "paragraphs": [
            "盘石新封翠藓，破龛重绕青萝。",
            "唤起惊回残梦，月筛林影婆娑。"
        ],
        "title": "六言山居  其三",
        "id": "016695a3-18aa-42fe-893c-d72d717b7388"
    },
    {
        "author": "释绍昙",
        "paragraphs": [
            "粉芋头煨软火，嬾黄菁煮沙瓶。",
            "饭后乌藤用事，小奚忙启巖扃。"
        ],
        "title": "六言山居  其四",
        "id": "026d7240-4ae4-4e94-966b-1fa864aed457"
    },
    {
        "author": "释绍昙",
        "paragraphs": [
            "石磵霜凝松粉，竹篱雪点梅肤。",
            "春到山家日远，愧贫管领全无。"
        ],
        "title": "六言山居  其五",
        "id": "ab2d84f4-2d91-45ea-a9a9-05b2508a3d1f"
    },
    {
        "author": "释绍昙",
        "paragraphs": [
            "晓迳旋除榛翳，午厨要款隣僧。",
            "童子扫云归晚，忍饥趁□娇藤。"
        ],
        "title": "六言山居  其六",
        "id": "5949a2c3-67a7-4af9-b350-d6d3ef98affe"
    },
    {
        "author": "释绍昙",
        "paragraphs": [
            "香雾晓垂帘幕，幽禽春弄笙簧。",
            "谁料贫无一物，迩来富敌君王。"
        ],
        "title": "六言山居  其七",
        "id": "3a1ebea3-8c7d-4562-a6e9-c777367e582d"
    },
    {
        "author": "释绍昙",
        "paragraphs": [
            "两耳炉焚柏子，一拳不养菖蒲。",
            "客至莫谈尘事，略寒温外跏趺。"
        ],
        "title": "六言山居  其八",
        "id": "194651aa-1ee3-469a-bec8-1600b3bfb6cb"
    },
    {
        "author": "释绍昙",
        "paragraphs": [
            "得失心无半点，圣凡机裂千差。",
            "终日山禽聚集，且无个去衔花。"
        ],
        "title": "六言山居  其九",
        "id": "dc70b308-8c45-436b-9de6-54fa99155091"
    },
    {
        "author": "释绍昙",
        "paragraphs": [
            "香醉人寻梅坞，马嘶声度云坳。",
            "急把柴门深掩，从教小外推敲。"
        ],
        "title": "六言山居  其一○",
        "id": "d83cf81a-204b-49de-be2d-737bdad442f4"
    },
    {
        "author": "释绍昙",
        "paragraphs": [
            "不忍萤窗赚一生，翻身义虎顶头行。",
            "金篦刮尽空花膜，喜得天台教眼明。"
        ],
        "title": "悼芳洲忏首  其一",
        "id": "1a561c10-8c5a-46fa-b27e-406b0cb4e0ba"
    },
    {
        "author": "释绍昙",
        "paragraphs": [
            "烟渚春融岸碧绡，采兰人竞唱离骚。",
            "曲终翻作无生调，听著愁魂似雪消。"
        ],
        "title": "悼芳洲忏首  其二",
        "id": "79801b13-e747-47d4-8e3e-c6d9c4c6b146"
    },
    {
        "author": "释绍昙",
        "paragraphs": [
            "三周讲得坠天花，法眼无瑕却有瑕。",
            "切莫朱泾访船子，一桡摵碎泼生涯。"
        ],
        "title": "送剡源讲师住华亭延庆",
        "id": "7dce8481-a115-4ce4-989c-b24ff975fbaf"
    },
    {
        "author": "释绍昙",
        "paragraphs": [
            "中金蚕毒好埋冤，家丑难将岁月论。",
            "冷地思量吃亏处，咬牙不觉把龈吞。"
        ],
        "title": "依愚谷韵悼无己  其一",
        "id": "5d833f0d-e491-43de-a2f3-d5cb6505da1b"
    },
    {
        "author": "释绍昙",
        "paragraphs": [
            "雪真珠布满阶庭，急把杨岐破屋撑。",
            "死伎穷时机路活，倒骑馿子弄蹄行。"
        ],
        "title": "依愚谷韵悼无己  其二",
        "id": "3dd7d1a1-fe19-431f-aa20-dbc035566cdf"
    },
    {
        "author": "释绍昙",
        "paragraphs": [
            "末后苏州作断□，手头活弄死蛇条。",
            "暗遭一口通身烂，累合城人哭几朝。"
        ],
        "title": "依愚谷韵悼无己  其三",
        "id": "0b7b54f0-90e8-40be-9465-3ccc00ad5b21"
    },
    {
        "author": "释绍昙",
        "paragraphs": [
            "五逆从前恨阿爷，几思吞并老尸骸。",
            "无端更被人撺掇，愤愤扶锹去活埋。"
        ],
        "title": "定侍者奔乃师丧诸公以偈乃求题其后",
        "id": "52cd4e5a-b0c7-4942-8da9-e9055bd6b82c"
    },
    {
        "author": "释绍昙",
        "paragraphs": [
            "故国烟尘惨甲兵，劳生终日望升平。",
            "军持带得龙渊水，归去何妨一洗清。"
        ],
        "title": "送径山圆兄乱后归乡",
        "id": "d94087b1-aeb9-4727-bb90-b9905367b2f7"
    },
    {
        "author": "释绍昙",
        "paragraphs": [
            "握手论盟二十年，瘦筇曾约上危巅。",
            "雪崖未遂同观瀑，玉沼何期促孕莲。",
            "桐叶成阴愁引月，菊花无酒冷含烟。",
            "细看新补东林传，十八贤中又一贤。"
        ],
        "title": "挽颜伯涯制斡",
        "id": "9c3c8285-bf86-4321-b5b8-3fc110225826"
    },
    {
        "author": "释绍昙",
        "paragraphs": [
            "早年教海已驰名，破衲青灯究一经。",
            "不借虚空开口说，肯教顽石点头听。",
            "宸奎锡命旌梅坞，丹桂飘香供柏庭。",
            "指日白云禅坐稳，献花无地著山灵。"
        ],
        "title": "送节操翁住阎寺",
        "id": "6e795283-0ed8-4454-a392-f5f648fa495c"
    },
    {
        "author": "释绍昙",
        "paragraphs": [
            "拙养自林泉，鏖战惊蛮触。",
            "心灰百念寒，虐焰肯停蓄。",
            "猗欤子云翁，惜我如龟玉。",
            "无复献楚庭，终期毁于椟。"
        ],
        "title": "南杨判镇以诗问安次韵",
        "id": "1c625180-b7d6-459f-a54f-8b27916b175c"
    },
    {
        "author": "释绍昙",
        "paragraphs": [
            "齿履登临乏款延，薰风报谒鬰蓝天。",
            "拂尘未下云簷榻，采宝新归海国船。",
            "乘兴□□迷柳下，搜吟□梦到梅边。",
            "何时握手东林社，重结三生未尽缘。"
        ],
        "title": "寄梅墟陈提干",
        "id": "17fb1a0b-2337-4a93-9bbc-7b28cb4b2678"
    },
    {
        "author": "释绍昙",
        "paragraphs": [
            "半生鱼佩解黄金，泉石郊坰得趣深。",
            "幽兴发时闲副墨，俗尘捐处静观心。",
            "圣贤炉冶镕声色，妙密工夫铿古今。",
            "遐想莲居驰梦远，未应轻易到瑶林。"
        ],
        "title": "怀樗寮",
        "id": "fd7f516b-e48b-44bc-b151-00d0b2c68274"
    },
    {
        "author": "释绍昙",
        "paragraphs": [
            "东晋风流继令名，家传真本换鹅经。",
            "廉勤自得官中趣，贫节亲书座右铭。",
            "民感庥仁忘赴壑，子明诗礼为趋庭。",
            "疾风谁料摧梁木，猿鹤悲鸣不忍听。"
        ],
        "title": "挽王知县",
        "id": "bbf3ba21-9c18-41b0-9340-d8a39bfa2ebe"
    },
    {
        "author": "释绍昙",
        "paragraphs": [
            "幼把儒冠飏壁根，朅来巾侍乳峰僧。",
            "吟诗清苦规寒子，舂碓辛勤慕老能。",
            "锦镜闲看花琐碎，瀑崖戏击玉棱层。",
            "惜分阴语宜鞭策，望汝来挑暗室灯。"
        ],
        "title": "听叫居亲求语",
        "id": "6eaa2a2e-d231-448d-aebd-3428db7432fd"
    },
    {
        "author": "释绍昙",
        "paragraphs": [
            "灯窗苦读觉身癯，暂握筇枝访野夫。",
            "爱竹劲思持玉节，看梅闲共数银须。",
            "西山月冷归招隠，南岳风清欲步趋。",
            "灵利莫教人指去，且教船子老江湖。"
        ],
        "tags": [
            "衡山"
        ],
        "title": "仁座主自西山来求语",
        "id": "09f58882-d035-486c-a07c-c5cb082fb92f"
    },
    {
        "author": "释绍昙",
        "paragraphs": [
            "雪边春信到衡茅，谁遣梅兄慰寂寥。",
            "秀气一枝抽嫩玉，寒英五叶剪生绡。",
            "月移疏影窗前挂，风递清香竹外飘。",
            "几许吟魂招不返，急催兰弟读离骚。"
        ],
        "title": "赋梅",
        "id": "c8275cb9-2572-4b3a-9c10-b3332d3c1010"
    },
    {
        "author": "释绍昙",
        "paragraphs": [
            "握藤枝，驮布袋。",
            "转脑回头，使些奉化。",
            "逢人谩说觅文钱，乞儿乞儿，败缺了也。"
        ],
        "title": "布袋赞",
        "id": "bfab17d5-b4c3-40cc-a6c6-aa9cde9bde20"
    },
    {
        "author": "释绍昙",
        "paragraphs": [
            "远离竺国见梁王，五鬼临身讨苦噇。",
            "面面相看言不识，秋风一苇急横江。"
        ],
        "title": "达磨赞",
        "id": "1fca0233-6a10-44b8-a917-ddc2ed17befe"
    },
    {
        "author": "释绍昙",
        "paragraphs": [
            "几对丹霞鬭活机，恶心肠有老爷知。",
            "笊篱舀得春风满，不直分文卖与谁。"
        ],
        "title": "灵照女赞",
        "id": "737517d5-1f4d-4539-9acc-421fd611b8c8"
    },
    {
        "author": "释绍昙",
        "paragraphs": [
            "短裳褰起露珠珍，云鬓慵梳惑乱人。",
            "弄得篮中鱼再活，禹门未必解翻身。"
        ],
        "title": "渔篮妇赞",
        "id": "108dcaeb-c09f-4459-8cc4-59fb791ae387"
    },
    {
        "author": "释绍昙",
        "paragraphs": [
            "薰风南来，凉生殿阁。",
            "诸佛出身，开口即错。",
            "错错，赢得衡梅十七年，馿前马后无归著。"
        ],
        "title": "大慧禅师赞",
        "id": "c17ddb92-7ed7-45ef-83fb-322738621418"
    },
    {
        "author": "释绍昙",
        "paragraphs": [
            "气宇兮春温，风标兮凛然。",
            "律虎出林兮，裂破开遮持犯。",
            "经龙搅海兮，探穷顿渐偏圆。",
            "句法清新兮，吟彻山庄梅竹。",
            "胸襟妙蕴兮，包罗丘壑风烟。",
            "友缙绅兮，非权门炙手。",
            "荷佛法兮，思重负赪肩。",
            "煨芋香兮，无心收涕。",
            "卧云深兮，岂意朝天。",
            "邈真容兮，明镜绘像。",
            "付箕裘兮，神珠藏渊。",
            "夫是之谓慈林克家之子，真鸾胶而续絃者也。"
        ],
        "title": "慈林讲师顶相",
        "id": "97833797-f48e-4ad2-b088-d7618a84c8a4"
    },
    {
        "author": "释绍昙",
        "paragraphs": [
            "殚千金产学屠龙，袖隠吹毛不露锋。",
            "洎见真龙元不识，郎忙航苇去无踪。"
        ],
        "title": "达磨赞",
        "id": "02503aba-70a0-4eb5-88f0-83426f717626"
    },
    {
        "author": "释绍昙",
        "paragraphs": [
            "楖栗横肩拖布袋，回头转脑小儿嬉。",
            "休言兜率宫中事，已被渠侬捉败伊。"
        ],
        "title": "布袋赞",
        "id": "e21ab7cc-f80c-41e2-af19-2fedb06c60e3"
    },
    {
        "author": "释绍昙",
        "paragraphs": [
            "内院不肯安店，长汀分甘落泊。",
            "拄杖不解拈提，布袋徒然倚托。",
            "肚中计较百般，要睡何曾睡著。",
            "睡得著，铁奉化人须软脚。"
        ],
        "title": "布袋赞",
        "id": "a90d4b66-72d2-46f2-a8a6-b4e7b6f80ec1"
    },
    {
        "author": "释绍昙",
        "paragraphs": [
            "门钩弗解开扃，苕箒不能扫地。",
            "解说杜撰文书，背后有人切齿。",
            "将谓寒山听信他，不知笑里暗藏刀。"
        ],
        "title": "天台三隠赞",
        "id": "d563dbc0-3534-4223-b28c-5027af84286b"
    },
    {
        "author": "释绍昙",
        "paragraphs": [
            "肚肠深，用白粘贼翳睛药，定沧海舶指南针。",
            "出智门莲花，换人鼻孔。",
            "握大慈苕箒，扫世烟尘。",
            "忘忌讳，绝疏亲。",
            "病在膏肓加蛊毒，直教石佛汗通身。"
        ],
        "title": "大慈环峰和尚赞",
        "id": "4b754e40-85d5-4993-9c84-15f02c309d8b"
    },
    {
        "author": "释绍昙",
        "paragraphs": [
            "百八摩尼杏叶光，圆通门户日开张。",
            "度生莫恃莲舟稳，恶浪狂风自著忙。"
        ],
        "title": "观音赞",
        "id": "2d2bfd90-1a46-4802-800d-92875adbdb6a"
    },
    {
        "author": "释绍昙",
        "paragraphs": [
            "加纱挂头何规矩，眼要看经不识字。",
            "差般差样掣风颠，硬作斑猫骑作虎。",
            "道是弥陀，有何本据。",
            "闾丘太守，似苏州子。"
        ],
        "title": "丰干赞",
        "id": "46eadff2-22af-4083-8797-0e091585ed88"
    },
    {
        "author": "释绍昙",
        "paragraphs": [
            "一苇横江，九年面壁。",
            "直指单传，人信不及。",
            "面对梁王言不识，泥团乱抛掷。"
        ],
        "title": "达磨赞",
        "id": "6fec1e35-c1ae-43a2-90c0-4dbdf9847b1a"
    },
    {
        "author": "释绍昙",
        "paragraphs": [
            "靠布袋坐，听巖瀑笑。",
            "手把轮珠，数个什么。",
            "内院抛离岁月深，忘却来时道。"
        ],
        "title": "布袋赞",
        "id": "82e422b4-bcb5-49a4-90df-afa48f0d74c6"
    },
    {
        "author": "释绍昙",
        "paragraphs": [
            "是甚经，欠翻译。",
            "用尽心，看不出。",
            "看得出，月挂松梢，烟笼藓石。"
        ],
        "title": "对月了残经赞",
        "id": "7e25e254-aff5-451a-8396-6a9bf3852ad6"
    },
    {
        "author": "释绍昙",
        "paragraphs": [
            "死铁针，无鼻窍。",
            "眼昏花，穿不过。",
            "穿得过，云拥禅衣，风生木杪。"
        ],
        "title": "朝阳穿破衲赞",
        "id": "87882166-8045-4374-81b6-a4e891d10c5f"
    },
    {
        "author": "释绍昙",
        "paragraphs": [
            "远泛鲸波入大唐，廓然无圣触梁王。",
            "九年冷坐精灵窟，怕见嵩山下雪霜。"
        ],
        "title": "达磨赞",
        "id": "be86d410-ba00-40ae-8029-08420ddb4679"
    },
    {
        "author": "释绍昙",
        "paragraphs": [
            "面孔得人憎，脑中秋月皎。",
            "做处没瘢痕，用时成要妙。",
            "见明极透出夜明帘，依圆照烂煨文武火。",
            "几处移场弄险机，电卷风旋人绝倒。",
            "夫是之谓石室道人，前身后身，一梦两觉。"
        ],
        "title": "石室和尚赞",
        "id": "c0c8b28c-836d-4239-98d9-e1d4620cdbf8"
    },
    {
        "author": "释绍昙",
        "paragraphs": [
            "被发袒肩，全身入草。",
            "是真文殊，何须恁么。",
            "手里底拈不出，觑不破。",
            "七佛之师，败缺不少。"
        ],
        "title": "草衣文殊赞",
        "id": "eda901f4-4367-476b-876c-392b5db37ada"
    },
    {
        "author": "释绍昙",
        "paragraphs": [
            "随类分身万百千，真圆通境落谁边。",
            "小儿戏剧无人会，万顷沧波一叶莲。"
        ],
        "title": "观音赞",
        "id": "9b32f115-dd3e-49ba-8e65-40b9358c27a8"
    },
    {
        "author": "释绍昙",
        "paragraphs": [
            "竺干窃得屠龙伎，袖隠神锋入南海。",
            "暨见真龙元不识，九年面壁好羞惭。"
        ],
        "title": "达磨赞",
        "id": "f249a315-b3a2-419c-93a2-f6ed1ed7fa40"
    },
    {
        "author": "释绍昙",
        "paragraphs": [
            "眉似箒粗，面如漆墨。",
            "人道慈悲，谁知恶毒。",
            "蒿篱关猛虎，宽处有威。",
            "笔管养苍龙，直中藏曲。",
            "喜臧仓沮，不遇鲁侯。",
            "忍伯夷饥，不食周粟。"
        ],
        "title": "小师写真请赞",
        "id": "7e698fb3-08fb-4bc0-be62-5cf2aa8de0d6"
    },
    {
        "author": "释绍昙",
        "paragraphs": [
            "驮布袋，握藤枝。",
            "一肚皮恶毒，好使你门知。",
            "转脑回头望阿谁，髯公知此意，冷笑贼风吹。"
        ],
        "title": "布袋赞",
        "id": "3b5637b6-4158-44d2-8eea-214a38049fe1"
    },
    {
        "author": "释绍昙",
        "paragraphs": [
            "谦德有光，慈心摄物。",
            "等冤亲不与较量，混尘俗初无间隔。",
            "熙熙然气融冰谷之春，汪汪乎胸吞云梦之泽。",
            "乐羲皇世，含饴弄孙。",
            "下陈蕃榻，倒屐迎客。",
            "眼睛头烨烨光明幢，脚跟下尘尘清泰国。",
            "卜隣陋巷，慕孔圣人获麟作传之风规。",
            "摵碎明珠，有郁山主骑馿过桥之标格。",
            "诚所谓入廛垂手，我自调心。",
            "继百世凛然，见古道之颜色。"
        ],
        "title": "赞延庆谦山主寿像",
        "id": "38820663-c400-4ade-b296-b2e9fa82ad16"
    },
    {
        "author": "释绍昙",
        "paragraphs": [
            "放下菜篮，深深歛袂。",
            "瞒得丹霞，难瞒自己。",
            "恶机关被老爷知，赤土涂牛奶赏伊。"
        ],
        "title": "丹霞见庞居士灵照歛手而立图赞",
        "id": "a6c8961c-8c62-48be-bc08-9f4376a67f0d"
    },
    {
        "author": "释绍昙",
        "paragraphs": [
            "万法本空，与谁为侣。",
            "道得十成，难为共语。",
            "饶伊一口吸西江，也是芭蕉深夜雨。"
        ],
        "title": "居士问马祖不与万法为侣图赞",
        "id": "4021c6ff-0569-498d-9259-bedab7bdcdc4"
    },
    {
        "author": "释绍昙",
        "paragraphs": [
            "夙世冤憎，聚头合脑。",
            "面面相看，说个甚么。",
            "低声切莫使人知，竹石无情须笑倒。"
        ],
        "title": "团栾说无上话图赞",
        "id": "1854da67-8c39-48d4-b9be-eeaeb5b94495"
    },
    {
        "author": "释绍昙",
        "paragraphs": [
            "这豆娘儿，短头折脚。",
            "弄鬼精魂，搀先一著。",
            "看日庞公监本呆，深深好与一坑埋。"
        ],
        "title": "居士看日灵照先化去图赞",
        "id": "dd10e8e9-83df-495a-a5f7-a47aa0609d83"
    },
    {
        "author": "释绍昙",
        "paragraphs": [
            "小姝先行，老爷踵去。",
            "无意奔丧，急寻死路。",
            "哭煞孤孀这老娘，镢头边事难分付。"
        ],
        "title": "庞婆报儿儿即倚锄立化图赞",
        "id": "d22382d8-2e9a-40fd-8607-1bc7f4632b0d"
    },
    {
        "author": "释绍昙",
        "paragraphs": [
            "天本藏云，瓶元贮水。",
            "不会看经，那堪指示。",
            "寄语唐朝李相公，只须著眼听松风。"
        ],
        "title": "李翱见药山图赞",
        "id": "d2207e21-36c7-4850-8199-a6be565907f5"
    },
    {
        "author": "释绍昙",
        "paragraphs": [
            "大小痴禅，对谈甚底。",
            "背后人听，不能夺耳。",
            "切莫求安古佛名，当头便触贤侯讳。"
        ],
        "title": "裴相国参黄蘗图赞",
        "id": "70a28bb5-d48e-4a10-a513-41132366daf3"
    },
    {
        "author": "释绍昙",
        "paragraphs": [
            "铛煮干坤，粟藏世界。",
            "纵得长生，终成败坏。",
            "不是黄龙盖覆伊，太阿补履岂如锥。"
        ],
        "title": "吕洞宾见黄龙图赞",
        "id": "fcf907cb-b4c2-4da4-8697-dea0de597737"
    },
    {
        "author": "释绍昙",
        "paragraphs": [
            "拄杖不能倚靠，稳跨布袋打坐。",
            "莫怪喷嚏不成，鼻孔元来无窍。"
        ],
        "title": "为昌州月上人赞布袋",
        "id": "8017b93c-1cff-4694-9e8a-3c23839986d0"
    },
    {
        "author": "释绍昙",
        "paragraphs": [
            "未透赵州关，看牛事转繁。",
            "死蛇弄不活，只好踏船翻。"
        ],
        "title": "严阳南泉泉大道船子赞",
        "id": "bf6dc41b-00ee-4489-bfb1-e920eb1b1735"
    },
    {
        "author": "释绍昙",
        "paragraphs": [
            "这畜从来恶迹多，角尖头也解狂歌。",
            "桥边白鹭擎拳听，急杀耕田臭老婆。"
        ],
        "title": "赵州问牛迹圆泽扣角政黄牛平田婆赞",
        "id": "67131de3-932f-46b7-813a-08a6567788ec"
    },
    {
        "author": "释绍昙",
        "paragraphs": [
            "古桧含烟，青山展画。",
            "题目分明，何须管带。",
            "待你炷得香来，鸣磬一下。",
            "蹉过了也。"
        ],
        "title": "代赞罗汉  其一",
        "id": "56867667-6997-473a-89bd-83db49e0f937"
    },
    {
        "author": "释绍昙",
        "paragraphs": [
            "靠葛藤桩，握龟毛拂。",
            "绝学无为，黑山鬼窟。",
            "直饶瞥转机轮，眼里闻香，耳中观色。",
            "我且问，瓶内底是何物。"
        ],
        "title": "代赞罗汉  其二",
        "id": "7d738ded-541e-403c-a802-606918ed7eb8"
    },
    {
        "author": "释绍昙",
        "paragraphs": [
            "除了捞波一窖无，逢人谩说走江湖。",
            "虾针取你性捞摝，不到得拏龙颔珠。"
        ],
        "title": "蚬子和尚赞",
        "id": "fdd92fd9-d24e-4ede-9e48-73f349cf54b4"
    },
    {
        "author": "释绍昙",
        "paragraphs": [
            "落魄茶陵少见闻，进竿头步与谁言。",
            "明珠打得馿腰折，不信阇梨个样村。"
        ],
        "title": "郁山主赞",
        "id": "4e2dd710-7239-4609-93e5-7e2352374a7d"
    },
    {
        "author": "释绍昙",
        "paragraphs": [
            "一生孤苦窃诗名，沉醉风烟两眼青。",
            "黄犊不曾知稼穑，引渠吟得瘦竛竮。"
        ],
        "title": "政黄牛赞",
        "id": "1fd63086-8cb5-4c63-bd09-ab3298501a00"
    },
    {
        "author": "释绍昙",
        "paragraphs": [
            "大悲院里趁村斋，卒死无人出地埋。",
            "捏怪凌空摇木铎，春风处处露尸骸。"
        ],
        "title": "普化赞",
        "id": "b614041b-75e2-45b2-991e-459b6830a59b"
    },
    {
        "author": "释绍昙",
        "paragraphs": [
            "爪牙虽弄未全真，驳绿斑厘著一身。",
            "彩好不曾哮吼得，听闻将谓吓村人。"
        ],
        "title": "端师子赞",
        "id": "b8d57787-cbf2-4857-9b76-58757996da29"
    },
    {
        "author": "释绍昙",
        "paragraphs": [
            "心迷几被法华转，狂发罗斋走帝宫。",
            "对圣十三呼不正，无端咄咄强书空。"
        ],
        "title": "言法华赞",
        "id": "55a7b6d7-183d-4499-ae69-0cf7daffff73"
    },
    {
        "author": "释绍昙",
        "paragraphs": [
            "赤身跳入毒龙潭，血战知他死几番。",
            "诤撰出来噇钵酒，郴州六月火云寒。"
        ],
        "title": "泉大道赞",
        "id": "865daebb-323c-499e-ad39-40fcc47d13df"
    },
    {
        "author": "释绍昙",
        "paragraphs": [
            "心含恶毒气炎炎，倒捉麤桡管甚天。",
            "打得夹山撺入水，趁无入见急翻船。"
        ],
        "title": "船子赞",
        "id": "a360350f-8453-4026-8c96-b19f104e3af4"
    },
    {
        "author": "释绍昙",
        "paragraphs": [
            "冷坐松阴指顾谁，说无义语放憨痴。",
            "多方引得闾丘笑，彩好斑斑睡不知。"
        ],
        "title": "丰干赞",
        "id": "275f0593-3c1d-4dfb-bcf2-a3680a6cdc60"
    },
    {
        "author": "释绍昙",
        "paragraphs": [
            "笑里藏刀语诈淳，握生苕箒鼓烟尘。",
            "谩将心污秋潭月，未必渠侬肯比伦。"
        ],
        "title": "寒拾赞",
        "id": "8e895fdb-8c03-4b50-8dfb-79146315c977"
    },
    {
        "author": "释绍昙",
        "paragraphs": [
            "半夜逾城，六年栖雪。",
            "饿得眼花，冻得骨折。",
            "死伎穷时走出山，儿孙开眼被渠瞒。"
        ],
        "title": "出山相赞",
        "id": "27d231ca-c021-480e-b835-63c5a177aa53"
    },
    {
        "author": "释绍昙",
        "paragraphs": [
            "这汉一生弄险，爱向风波里辊。",
            "肩个布袋截流，脚下不知深浅。",
            "劈箭机先，路通一线。"
        ],
        "title": "肩袋过水布袋赞",
        "id": "05e50053-30b0-4652-acb6-a082316d62c7"
    },
    {
        "author": "释绍昙",
        "paragraphs": [
            "笑不露唇，见不透脱。",
            "布袋靠得虽牢，髑髅枯眼再活。",
            "若要活奉化，肚肠尽情拈却。"
        ],
        "title": "靠布袋看髑髅不开口笑赞",
        "id": "69ebfcd2-9a36-4cb5-a2b2-9496e3c50a3f"
    },
    {
        "author": "释绍昙",
        "paragraphs": [
            "自与尘劳交辊，肚里千机万变。",
            "虽然靠布被头，疑你睡得未稳。"
        ],
        "title": "靠袋睡赞  其一",
        "id": "008ee79d-8fcd-449c-91ee-e81b61f9f8e1"
    },
    {
        "author": "释绍昙",
        "paragraphs": [
            "弄尽千般死伎，布袋全身靠倚。",
            "寻思总是虚花，不如打觉瞌睡。"
        ],
        "title": "靠袋睡赞  其二",
        "id": "b1d8734c-10ce-4055-93ea-bbb6f157faeb"
    },
    {
        "author": "释绍昙",
        "paragraphs": [
            "赤骨律穷，单靠布袋。",
            "子细思量，大有事在。",
            "平地要升兜率天，你这汉是颠是騃。"
        ],
        "title": "靠布袋常思惟赞",
        "id": "3841f5ec-fb03-4220-8d8d-e434bd44b201"
    },
    {
        "author": "释绍昙",
        "paragraphs": [
            "驮布袋，放痴憨。",
            "回头一笑，捏怪千般。",
            "走徧长汀人不识，诳言弥勒示人间。"
        ],
        "title": "布袋赞  其一",
        "id": "6aaac9b3-2271-4781-82f8-d7ff5abd8cdc"
    },
    {
        "author": "释绍昙",
        "paragraphs": [
            "驮布袋，笑訚訚。",
            "智无一两，肉重千斤，转脑回头等个人。",
            "率陀归路远，满面是埃尘。"
        ],
        "title": "布袋赞  其二",
        "id": "f2154363-f136-4d1f-80db-81e920dd387b"
    },
    {
        "author": "释绍昙",
        "paragraphs": [
            "杖挑布袋，冷笑訚訚。",
            "肚皮无窖，眼里无筋，走长汀等个人。",
            "败阙了也，贼精贼精。"
        ],
        "title": "布袋赞  其三",
        "id": "21106bcb-b317-4ed8-8fc3-3620101bc03e"
    },
    {
        "author": "释绍昙",
        "paragraphs": [
            "横挑布袋压乌藤，笑里藏刀极可憎。",
            "铁奉化人浑是铁，如何容得这般僧。"
        ],
        "title": "布袋赞  其四",
        "id": "c8408c6e-5500-449a-bf7b-5266e4b7bba4"
    },
    {
        "author": "释绍昙",
        "paragraphs": [
            "布袋肩驮冷笑时，肚肠恶毒是人知。",
            "重重败缺难遮掩，犹自回头望阿谁。"
        ],
        "title": "布袋赞  其五",
        "id": "f58f4d94-d57e-47de-844a-f30ee54f49b6"
    },
    {
        "author": "释绍昙",
        "paragraphs": [
            "破襴衫，闲抖擞。",
            "穴鼻针，穿不透。",
            "穿得透，日出扶桑，朝朝如旧。",
            "无丝线，拽不断。",
            "尽力提撕，日势稍晚，馿年成片段。"
        ],
        "title": "朝阳赞  其一",
        "id": "c3dc1e43-ae9d-4356-a232-4a08c86861fd"
    },
    {
        "author": "释绍昙",
        "paragraphs": [
            "拶得当阳线路通，大千捏聚一针锋。",
            "不堪提掇堪提掇，破绽全无始见功。"
        ],
        "title": "朝阳赞  其二",
        "id": "44076135-ad57-4536-a3ba-95efe54c0dda"
    },
    {
        "author": "释绍昙",
        "paragraphs": [
            "破故纸堆钻不透，可怜业识日茫茫。",
            "末梢一段无分晓，犹待虾蟆口放光。"
        ],
        "title": "待月赞  其一",
        "id": "e3723911-b230-4c59-a4ee-d932fb07b8f3"
    },
    {
        "author": "释绍昙",
        "paragraphs": [
            "末后句，如何举。",
            "眨得眼来，月圆当户。",
            "何曾知落处。"
        ],
        "title": "待月赞  其二",
        "id": "5bf5c18e-27cb-4a3d-8ac9-d04a14b19d05"
    },
    {
        "author": "释绍昙",
        "paragraphs": [
            "末后句，忒分晓。",
            "眼无筋，觑不破。",
            "觑得破，心月孤圆，千差一照。"
        ],
        "title": "待月赞  其三",
        "id": "33d358f1-a9f1-4db8-ae14-63f095ecc9b8"
    },
    {
        "author": "释绍昙",
        "paragraphs": [
            "可怜拾得，侧望徒劳。",
            "墨有消时恨不消。"
        ],
        "title": "拾得磨墨赞",
        "id": "8437542d-4bb1-4d69-b4e4-1e913d7fcdcf"
    },
    {
        "author": "释绍昙",
        "paragraphs": [
            "满地埃尘弗扫除，无端商校泼文书。",
            "灼然拄杖能行令，不到丰干放过渠。"
        ],
        "title": "天台三圣图赞",
        "id": "dab0568a-8e9b-4e40-81a8-8d9493ce68b7"
    },
    {
        "author": "释绍昙",
        "paragraphs": [
            "人无害虎心，虎无伤人意。",
            "彼此不关防，何妨打觉睡。"
        ],
        "title": "四睡赞",
        "id": "d1fe1fd4-158f-4618-b7a6-ef012b0bcc4f"
    },
    {
        "author": "释绍昙",
        "paragraphs": [
            "辛州飏下两肩樵，又被黄梅石坠腰。",
            "虽得栽松衣钵在，暗思追逐几魂销。"
        ],
        "title": "曹溪六祖大师赞",
        "id": "35f97cbc-15b2-4ec3-b038-25a0e8d743e4"
    },
    {
        "author": "释绍昙",
        "paragraphs": [
            "圣谛义中犹不识，透清波路想应难。",
            "九年鬼窟深藏拙，却被神光冷眼看。"
        ],
        "title": "达磨渡江赞",
        "id": "65102856-8a09-4763-99f6-c91937163327"
    },
    {
        "author": "释绍昙",
        "paragraphs": [
            "足下青莲花半敷，倚巖危坐手轮珠。",
            "普门真境难描邈，刚被人传入画图。"
        ],
        "title": "观音大士赞",
        "id": "2bbc5973-1998-4fb8-97ee-424188f578c7"
    },
    {
        "author": "释绍昙",
        "paragraphs": [
            "不归小白花巖住，越样梳粧诳世人。",
            "无底篮虽提得活，禹门未必解翻身。"
        ],
        "title": "鱼妇观音赞",
        "id": "76fe7e1a-9d5b-427b-88fb-460ddac1fdf3"
    },
    {
        "author": "释绍昙",
        "paragraphs": [
            "臭布囊，有甚底。",
            "才倚靠，便瞌睡。",
            "不知何日下生，屈数尚余一指。",
            "浣盆浣盆，我识得你。"
        ],
        "title": "布袋赞  其一",
        "id": "ed3b57a8-57a4-476e-89a7-9105a05f221e"
    },
    {
        "author": "释绍昙",
        "paragraphs": [
            "紧捉布袋头，片时放不下。",
            "用尽恶机关，难瞒铁奉化。",
            "重重败缺几曾知，犹自回头望阿谁。"
        ],
        "title": "布袋赞  其二",
        "id": "3721fa44-180c-477c-82dc-6e43e72afa17"
    },
    {
        "author": "释绍昙",
        "paragraphs": [
            "赤脚走红尘，道是真弥勒。",
            "买弄臭皮囊，大地无人识。",
            "无人识，急急回头，已迟八刻。"
        ],
        "title": "布袋赞  其三",
        "id": "12844b40-a3db-4006-9842-c748bc518dd4"
    },
    {
        "author": "释绍昙",
        "paragraphs": [
            "柳烟羃羃浪粼粼，脱体无依尚染尘。",
            "辊得通身是泥水，小儿戏剧诳谁人。"
        ],
        "title": "布袋浴江图赞  其一",
        "id": "661573d5-cfb8-40f0-a8cd-da51f0fccbcd"
    },
    {
        "author": "释绍昙",
        "paragraphs": [
            "无端平地鼓波澜，揭露娘生赤肉团。",
            "瞒得娇拟儿女子，溪头杨柳树难瞒。"
        ],
        "title": "布袋浴江图赞  其二",
        "id": "05bcfe8f-d830-414e-81d9-be241ffd9927"
    },
    {
        "author": "释绍昙",
        "paragraphs": [
            "小白山头花弄影，潮音洞口浪翻空。",
            "圆通门启无人入，闲把轮珠立晓风。"
        ],
        "title": "为周上人赞观音",
        "id": "23d4938d-714d-491a-8be8-8f93f4167300"
    },
    {
        "author": "释绍昙",
        "paragraphs": [
            "不假闻思修，巨辟圆通路。",
            "更拟问如何，数珠木槌子。"
        ],
        "title": "为缘知客求赞",
        "id": "f4576cab-ae6b-4c93-a2ba-439dcb48d6aa"
    },
    {
        "author": "释绍昙",
        "paragraphs": [
            "六年冻得瘦竛竮，走出山来眼未醒。",
            "白折金轮翻不转，谩言半夜见明星。"
        ],
        "title": "赞出山相",
        "id": "228a3fed-6225-4883-8d2c-51a7e06b8239"
    },
    {
        "author": "释绍昙",
        "paragraphs": [
            "华胄兮天随故家，清名兮应庵再来。",
            "穷教兮佛陇精华，逃禅兮苏州思呆。",
            "爱梅兮冰雪襟怀，结茅兮泉石亭台。",
            "搜吟兮西湖巧裁，好客兮东合大开。",
            "乐归隠兮百鸟衔花，尸浄土兮九莲夺胎。",
            "瞻遗像兮瑶林琼树之葩，挺孙枝兮雕梁画栋之材。",
            "作是赞兮无乃绘太虚之五采，点明镜之纷埃。"
        ],
        "tags": [
            "西湖"
        ],
        "title": "赞华长老真",
        "id": "9ddee409-2577-46a9-8e10-6216bd8c54a9"
    },
    {
        "author": "释绍昙",
        "paragraphs": [
            "貌古神清，气融性漫。",
            "用无准麻皮头，瞎临济正法眼。",
            "瘗焦山鹤，不假蓬尘。",
            "缚丰干虎，只消钱贯。",
            "八怪七乔，十马九乱。",
            "趁入羣牛队里行，一年一度教人看。"
        ],
        "title": "赞国清灵叟和尚真入北□祖师会",
        "id": "a52137fd-9443-4f34-a14f-c2c41edb88f3"
    },
    {
        "author": "释绍昙",
        "paragraphs": [
            "径山无法与人传，几度亲遭劈面拳。",
            "今日大唐回首去，鼻头元在口皮边。"
        ],
        "title": "送日本尔侍者",
        "id": "29920c4a-5e9b-4855-97b2-afa2c18471b3"
    },
    {
        "author": "释道㻬",
        "paragraphs": [
            "兴尽心空转海东，定应赤手展家风。",
            "报言日本真天子，且喜杨岐正脉通。"
        ],
        "title": "送圆尔上人归日本",
        "id": "203a4deb-3792-4db5-97b2-38ae13a13ce9"
    },
    {
        "author": "王希淮",
        "paragraphs": [
            "璧流天下士，取友戒荒嬉。",
            "家国关身重，乡园得梦迟。",
            "子行虽不恶，我老自堪疑。",
            "莫似辽东鹤，悠悠不可期。"
        ],
        "title": "送子应梅入太学",
        "id": "10d4459e-0423-4437-a6cd-c3f26cfa328f"
    },
    {
        "author": "吴浚",
        "paragraphs": [
            "越王歌舞地，南国古繁雄。",
            "水阔山光迥，天低海气通。",
            "千舠民蛋雨，一塔贾胡风。",
            "欲问兴亡事，松声自半空。"
        ],
        "title": "越王台",
        "id": "57b66ea1-57eb-46ec-9e8d-46a83c12a5f3"
    },
    {
        "author": "吴浚",
        "paragraphs": [
            "破梦金川月，回头玉树风。",
            "烟村涵暮紫，霜叶颤晴红。",
            "谋国诸侯在，忘年古道同。",
            "干坤云一片，吾意未终穷。"
        ],
        "title": "寄萧冰崖练橘里黄立轩",
        "id": "81b5c63a-ce40-4f74-a1e2-3871e9973362"
    },
    {
        "author": "吴浚",
        "paragraphs": [
            "颢气澄初晓，清江百丈秋。",
            "桨摇山势动，船带日光流。",
            "禽噪应知曙，鱼沉若避钩。",
            "闲身非复昔，征棹莫迟留。"
        ],
        "title": "早发",
        "id": "b37b6c5a-22f7-4c03-954d-c79248c61a65"
    },
    {
        "author": "吴浚",
        "paragraphs": [
            "一雨千红尽，春风奈老何。",
            "暝云含楚思，新涨动吴波。",
            "天地端倪出，朝廷俊杰多。",
            "马蹄江上路，吾意独蹉跎。"
        ],
        "title": "一雨",
        "id": "9747a8b1-4d0a-409d-9db6-7d461d208bc6"
    },
    {
        "author": "吴浚",
        "paragraphs": [
            "水瘦滩声健，天寒霜意新。",
            "犬牙舟过石，鱼贯路行人。",
            "到眼心应识，回头迹易陈。",
            "时平刀剑息，失喜问遗民。"
        ],
        "title": "重过瑞金江",
        "id": "d51f1916-f1b0-4790-82db-a91dcc34cb04"
    },
    {
        "author": "吴浚",
        "paragraphs": [
            "露白霜清晓气浮，菊花满意为谁秋。",
            "西风毕竟真廉吏，狼藉金钱散不收。"
        ],
        "title": "道中即事  其一",
        "id": "37a4db6e-4d4f-4786-9693-bb4d88d76601"
    },
    {
        "author": "吴浚",
        "paragraphs": [
            "林叶声干山影瘦，斩新霜气欲无秋。",
            "菊花犹护西风局，自在篱根梦蓐收。"
        ],
        "title": "道中即事  其二",
        "id": "dc48b272-6b78-423d-82af-bcf7c51286c0"
    },
    {
        "author": "吴浚",
        "paragraphs": [
            "断雁啸云天试霜，客中何事不凄凉。",
            "玉梅约住春风信，更让黄花半月香。"
        ],
        "title": "客中",
        "id": "f1c33086-a4b7-4d38-8351-96dd449b802a"
    },
    {
        "author": "吴浚",
        "paragraphs": [
            "溪水泠泠清见沙，镜中历历走鱼虾。",
            "树红霜后无多叶，梅入冬来第一花。"
        ],
        "title": "山行",
        "id": "406fc7bc-b7f6-43b4-95f0-61eebd0c7367"
    },
    {
        "author": "吴浚",
        "paragraphs": [
            "画堂帘箔碧笼葱，午梦模糊燕语中。",
            "微雨嫩晴天似醉，閙红吹上海棠风。"
        ],
        "title": "春日",
        "id": "8a126912-1322-45e4-b39a-3396459c0a46"
    },
    {
        "author": "吴浚",
        "paragraphs": [
            "是处箫声破碧云，翠梅依旧锁闲春。",
            "东风不负庭前柳，只负年年看柳人。"
        ],
        "title": "春词",
        "id": "3c37dcfa-697f-4d3b-a9ab-4a227205b50e"
    },
    {
        "author": "吴浚",
        "paragraphs": [
            "草间路六七里，溪上梅三四花。",
            "日落鸟声何处，山空犬吠谁家。"
        ],
        "title": "六言",
        "id": "d67e62a7-5231-4439-a7e6-afe08e969ce6"
    },
    {
        "author": "吴浚",
        "paragraphs": [
            "见莲知菂实，寻藕□丝长。",
            "六月天边路，何时结得霜。"
        ],
        "title": "采莲曲",
        "id": "b0a09dcb-d3fa-492a-8b6d-0e622ad36570"
    },
    {
        "author": "吴浚",
        "paragraphs": [
            "真人读何书，一叶凌浩溔。",
            "不见此舟轻，但觉天地小。"
        ],
        "title": "太乙真人画像",
        "id": "ca08d7d8-339b-4cd2-addc-efe83d07e1d7"
    },
    {
        "author": "吴浚",
        "paragraphs": [
            "安期耸身坐，挥斥游太极。",
            "若遇谪仙人，鲸背分半席。"
        ],
        "title": "安期生",
        "id": "ce55796b-1994-4ecb-952e-f98c1c812426"
    },
    {
        "author": "吴浚",
        "paragraphs": [
            "棘闱受得树凉多，耿耿孤灯奈夜何。",
            "后夜中秋可无月，雨工先为洗银河。",
            "中秋此去日无多，笑问青天雨若何。",
            "旧日仙槎应好在，西风吹送上天河。",
            "雨到中秋易得多，素娥争奈漏天何。",
            "青天四壁漫漫夜，星魁谁人见渡河。",
            "雨声酿得客愁多，欲赏清秋作计何。",
            "莫唱刘郎黄鹤句，西风举目异江河。",
            "三台高处五云多，如此好天良夜何。",
            "曾记长淮看月否，玉人何处唱西河。",
            "月下敲诗得句多，诗成句句敌阴何。",
            "夜凉不禁诗肠渴，欲作长鲸吸九河。",
            "风卷玄云已不多，倚栏试问夜如何。",
            "玉轮拟把长绳系，生怕孤蟾没入河。",
            "月魄分它日影多，有盈有阙却缘何。",
            "世人错认娑罗树，半是青山半是河。",
            "孤蟾老矣阅人多，玉斧如霜不敢何。",
            "何似长圆如此夜，放教全影看山河。",
            "白凤威迟舞态多，三郎此际意如何。",
            "霓裳一曲君休听，曾引胡尘暗两河。",
            "月中桂子种来多，知得天香定属何。",
            "袍色明年沾柳汁，好寻年少到三河。",
            "干坤清气在梅多，梅属能诗水部何。",
            "惜不移来月中种，却教疏影入秋河。",
            "东隅西极往来多，玉免如今奈老何。",
            "瑶鉴一奁尘不染，祗应夜夜浴明河。",
            "栏槛前山夜景多，一声长啸入亡何。",
            "露花点点明秋叶，坐到楼西斗插河。",
            "琼楼玉宇更寒多，天上不知今夕何。",
            "谁遣银潢倾作酒，一时浇我舌悬河。",
            "梯上秋旻路不多，刚风奈此浩然何。",
            "瑶光冷逼萧萧发，一叶莲舟稳泛河。",
            "桂香多处月明多，如此中秋有几何。",
            "堂上文奎炯如月，修廊灯火粲星河。",
            "夕佳朝爽入诗多，待不吟诗可奈何。",
            "过却中秋有公事，莫将风月付谈河。"
        ],
        "title": "中秋联句",
        "id": "9f0f8d42-1c6c-4f9a-a1b6-57c362197005"
    },
    {
        "author": "张德兴",
        "paragraphs": [
            "崒律千寻玉垒开，龙盘虎踞拥金台。",
            "云中双阙天颜近，塞山孤臣铁骑回。",
            "砂壁朝疑烽火动，松风夜杂鼓笳哀。",
            "愿将只手扶红日，扫尽狼烟御辇回。"
        ],
        "title": "朝天宫成纪怀",
        "id": "dcb00afe-4efb-4cc3-a5cd-7c58405f8485"
    },
    {
        "author": "侯畐",
        "paragraphs": [
            "一自城南别，无书直到今。",
            "凄凉春夜雨，点滴故人心。",
            "笋长林添竹，蚕成柘减阴。",
            "清溪吟历处，曾有梦相寻。"
        ],
        "title": "寄友伯杲",
        "id": "8aaca412-5a3f-4a3f-8f89-77e54b4845aa"
    },
    {
        "author": "侯畐",
        "paragraphs": [
            "行吟溪上园，幽思与诗便。",
            "藤附多年树，苔生废井泉。",
            "瘦梅锄月种，蔓菊就篱编。",
            "更有三间屋，重茅盖竹椽。"
        ],
        "title": "芷溪园",
        "id": "575b5e6a-1f7c-47b8-9a23-e2f3fe416e29"
    },
    {
        "author": "侯畐",
        "paragraphs": [
            "又是故山好，谁教轻别家。",
            "带来衣典尽，所拟事全差。",
            "诗债随时解，房金累月赊。",
            "客怀元自苦，不涉听吹笳。"
        ],
        "title": "长安",
        "id": "29113744-1895-41d7-aab0-4f1c6fe13545"
    },
    {
        "author": "侯畐",
        "paragraphs": [
            "水边曾看题碑石，知是诗人扁寺名。",
            "僧趁钓舟来赴供，鱼听堂鼓候抛生。",
            "无多空地锄松影，尽有寒湖载月明。",
            "只合闲身吟向此，细将心事共鸥评。"
        ],
        "title": "湖心寺呈箫峰陈明府",
        "id": "0166d566-f52a-4e33-a8eb-6ae5e67da5b6"
    },
    {
        "author": "侯畐",
        "paragraphs": [
            "暮雨生寒衣袂薄，楚乡客子正伤情。",
            "扁舟莫向芦边宿，夜半西风有雁声。"
        ],
        "title": "暮雨",
        "id": "c92f35af-626c-46da-8f27-a748a3d2b10f"
    },
    {
        "author": "侯畐",
        "paragraphs": [
            "嫩水浴凫芳草短，淡烟飞燕落花天。",
            "绿杨也识春来暖，一夜东风脱却绵。"
        ],
        "title": "柳花",
        "id": "c26715a1-d278-4592-8e25-450987a4a728"
    },
    {
        "author": "侯畐",
        "paragraphs": [
            "满地落花收不得，子规声里抱愁眠。",
            "贫家无日非寒食，未必今朝始禁烟。"
        ],
        "title": "寒食",
        "id": "55a51fd3-b87a-407f-bb69-00535f8d30b3"
    },
    {
        "author": "李时英",
        "paragraphs": [
            "撇开尘鞅作清游，路转溪回景物幽。",
            "楼阁插天藏九锁，林崖飞瀑看双流。",
            "声锵玉佩三更月，冷浸冰壶一段秋。",
            "从此濯缨趋□□，□□□□□□□。"
        ],
        "title": "游洞霄",
        "id": "7796db1f-5a34-4c72-a527-092a62bd9a5f"
    },
    {
        "author": "章孝参",
        "paragraphs": [
            "桥通流水绿溶溶，殿阁穹然镇象龙。",
            "半壁石桥通雪窦，一龛丽室占雷峯。",
            "挂巖屋似六和塔，入路门如九里松。",
            "遥想空庭明月夜，浮屠桂树影重重。"
        ],
        "title": "题弥勒院",
        "id": "e1ee05fb-9c8c-4abc-bbf8-3134f7b2f683"
    },
    {
        "author": "罗一鹗",
        "paragraphs": [
            "月旦争推重，邦人得范模。",
            "官资虽刺史，气味一寒儒。",
            "简淡根真性，清廉律薄夫。",
            "不知书卓行，曾入史编无。"
        ],
        "title": "挽知容州朝请陶公  其一",
        "id": "c00e5699-03be-49e5-9e81-30c694aacc85"
    },
    {
        "author": "罗一鹗",
        "paragraphs": [
            "世亦多真士，当于晚节看。",
            "急流能勇退，袖手但旁观。",
            "凡卉随春尽，孤标耐岁寒。",
            "始终全所守，此事古来难。"
        ],
        "title": "挽知容州朝请陶公  其二",
        "id": "7976de9f-3977-4095-bfef-d7e8d9d60da3"
    },
    {
        "author": "罗一鹗",
        "paragraphs": [
            "昔曾亲诲色，霜凛更春温。",
            "貌古心犹古，年尊德亦尊。",
            "顿惊生死隔，奈有典型存。",
            "愁绝飞丹旐，凭谁为返魂。"
        ],
        "title": "挽知容州朝请陶公  其三",
        "id": "db0cdc2e-3c20-4fbd-ad9b-5a35c6173541"
    },
    {
        "author": "谢章",
        "paragraphs": [
            "鶑花婉娩天，晴空落红雨。",
            "千里赋远游，山水无重数。",
            "武夷天下甲，清绝多奇趣。",
            "名峯三十六，一一拱天柱。",
            "隔岸分西东，回首时一顾。",
            "孤高自特立，不肯相朋附。",
            "溪流走其下，萦纡溢清泚。",
            "荒烟锁寒碧，晴岚滴空翠。",
            "曲曲深复深，行行止且止。",
            "时闻欵乃歌，恍入桃源路。",
            "山禽相应答，岭云自吞吐。",
            "此境非人寰，蔚为神仙所。",
            "我欲深穷□，白鸥没星渚。"
        ],
        "title": "天柱",
        "id": "1add542c-8326-441f-8b21-579e3c1f685d"
    },
    {
        "author": "蔡志学",
        "paragraphs": [
            "平生事可对人说，囊无一分关节钱。",
            "寄语江神明著眼，好分风力送归船。"
        ],
        "title": "题小如山庙",
        "id": "8203aa65-7078-4213-bdc6-b85306e31cb3"
    },
    {
        "author": "倪梦龙",
        "paragraphs": [
            "悬崖多蝙蝠，往往寿千年。",
            "自古人难到，如今尔得先。",
            "所餐崖上乳，不出瓮中天。",
            "自有攀援者，曾看抱朴篇。"
        ],
        "title": "蝙蝠洞",
        "id": "05cb04ac-c6dc-4621-a36a-fe86ab03807e"
    },
    {
        "author": "陈存",
        "paragraphs": [
            "先腊催开万玉林，人心悦处即天心。",
            "山河洞彻重瞳远，宫阙高寒一柱任。",
            "瑞应崆峒知有日，尘清洄曲在斯今。",
            "神功变化无留迹，便放阳春卷积阴。"
        ],
        "title": "和太师平章魏国贾公遗潜侍郎之作",
        "id": "b0b382be-1ce7-4951-802e-ba4f3b9380ce"
    },
    {
        "author": "陈存",
        "paragraphs": [
            "日惨天无色，城危岁迫除。",
            "孤忠元自许，一死不知余。",
            "束衽全遗体，呼儿受诀书。",
            "登陴才信宿，肠断正愁予。"
        ],
        "title": "挽赵良淳三首  其一",
        "id": "83346f03-76c8-4f77-a659-4c5ca1640ed8"
    },
    {
        "author": "陈存",
        "paragraphs": [
            "忠定扶神鼎，安邦不顾身。",
            "曾孙能致命，属籍岂无人。",
            "归骨番江上，招魂霅水滨。",
            "死生均此念，老病泣遗民。"
        ],
        "title": "挽赵良淳三首  其二",
        "id": "3e0174c4-ec5c-4ad5-a7e0-ffdbdb1a0328"
    },
    {
        "author": "陈存",
        "paragraphs": [
            "慷慨君酬国，奔逃我丧家。",
            "陆沈同一壑，渊涉眇无涯。",
            "祈死惟嫌晚，余生只自嗟。",
            "蒿莱连雉堞，落日噪栖鸦。"
        ],
        "title": "挽赵良淳三首  其三",
        "id": "e8294a3f-1a85-4be7-be05-c6bf9c2fe02a"
    },
    {
        "author": "陈存",
        "paragraphs": [
            "暂入新丰市，犹闻旧酒香。",
            "抱琴沽一醉，尽日卧垂杨。"
        ],
        "title": "丹阳作",
        "id": "8253c4ff-88f8-4f51-8cae-17f959e17f77"
    },
    {
        "author": "陈存",
        "paragraphs": [
            "云连京国深。"
        ],
        "title": "句",
        "id": "21b6eb88-a950-4995-9204-ad277f1782fe"
    },
    {
        "author": "江奎",
        "paragraphs": [
            "灵种传闻出越裳，何人提挈上蛮航。",
            "他年我若修花史，列作人间第一香。"
        ],
        "title": "茉莉花  其一",
        "id": "4da3891d-9cfa-4f2d-bea3-5d906691ad0f"
    },
    {
        "author": "江奎",
        "paragraphs": [
            "虽无艳态惊群目，幸有浓香压九秋。",
            "应是仙娥宴归去，醉来掉下玉搔头。"
        ],
        "title": "茉莉花  其二",
        "id": "f28209ae-c4d6-4505-a1e1-74bfd0ffaedc"
    },
    {
        "author": "叶隆礼",
        "paragraphs": [
            "傍家亭馆占湖东，寂寞为邻祗陆公。",
            "竹树一堤如有碍，干坤万象自无穷。",
            "棹歌远入秋波绿，塔影中分晚照红。",
            "尊酒待游烟雨景，画图著我笠蓑翁。"
        ],
        "title": "烟雨楼",
        "id": "ab0a702b-47b3-44c5-9691-4d019e0cad29"
    },
    {
        "author": "刘锡",
        "paragraphs": [
            "兴废由来只靠天，三郎往事亦堪怜。",
            "湘江直下浯溪上，翕霍于今五百年。"
        ],
        "title": "浯溪",
        "id": "0bb5beba-f009-41b4-95c8-1a5bd81ec8af"
    },
    {
        "author": "刘锡",
        "paragraphs": [
            "不比弋阳名浪传，叠空三日透山巅。",
            "巖分前后两弦缺，天到中央一月圆。",
            "屋拟蟾宫新学士，台存石磴旧游仙。",
            "玲珑望处人间近，影照奇峯千□连。"
        ],
        "title": "月巖",
        "id": "36e0d9ea-c146-466d-ba89-01b8623ff534"
    },
    {
        "author": "车柬",
        "paragraphs": [
            "才说升真意豁然，此行却喜结仙缘。",
            "步穿空翠云生脚，仰看飞流雪满肩。",
            "控鹤不来春寂寂，卧龙无底月娟娟。",
            "飘然便作乘风想，不待丹成到九天。"
        ],
        "title": "宿冲佑观",
        "id": "8d2cfbfe-21d6-4aee-ac8c-3a82a1e467fe"
    },
    {
        "author": "车柬",
        "paragraphs": [
            "世间万境一蘧庐，与道俱存是此书。",
            "千载归来人化鹤，满腔真乐我知鱼。",
            "要将德业参天运，莫把光阴掷岁余。",
            "静里功夫终透澈，一庭明月夜窗虚。"
        ],
        "title": "谒文公祠",
        "id": "700e0160-7db9-4b41-b18c-591f6ecd9c96"
    },
    {
        "author": "余季芳",
        "paragraphs": [
            "柳暗花明自一春，青山缭绕水如襟。",
            "偶然觅得桃源路，便欲分栖竹屋阴。",
            "清昼平原寻小隠，夕阳归路入闲吟。",
            "迟迟风袂烟堤上，遥望环溪鸭绿深。"
        ],
        "title": "平园",
        "id": "d299d063-32ff-4cf1-b22b-abb0661a6e74"
    },
    {
        "author": "钟季玉",
        "paragraphs": [
            "大老如游更老彭，迎来公宇共称觥。",
            "问年齐说生干道，有日重新见太平。",
            "八九十翁同胜会，一千余岁侈耆英。",
            "燕毛序齿关风化，观感油然孝敬生。"
        ],
        "title": "宴建昌耋老",
        "id": "dd0ea1cd-45aa-487d-88d3-dc88c051c5ed"
    },
    {
        "author": "程元岳",
        "paragraphs": [
            "浮邱千载尚相闻，解辔精蓝月未曛。",
            "一霎阴晴一霎雨，几重山水几重云。",
            "轻簧啭处闻求友，浓绿丛边对此君。",
            "更有山灵呈状巧，殢人花木亦欣欣。"
        ],
        "title": "和竹坞过曹柘岭",
        "id": "270fb797-035e-40ff-8fc4-5db33edd25fd"
    },
    {
        "author": "程元岳",
        "paragraphs": [
            "直上云严绝顶峯，始知尘世有仙踪。",
            "悬崖藓润经年雨，满地花飘昨夜风。",
            "日月往来苍翠杪，烟霞舒卷画图中。",
            "琼台礼罢笙箫歇，万壑松声自羽宫。"
        ],
        "title": "云巖",
        "id": "281bfcd7-7c5a-466f-8885-c089bea847fb"
    },
    {
        "author": "程元岳",
        "paragraphs": [
            "药臼空遗千载名，丹成人向九天行。",
            "我来欲觅刀圭剂，只听寒泉佩玉声。"
        ],
        "title": "观黄山仙人药臼",
        "id": "982a8f4f-c187-4739-a721-67d1a7bf8f8c"
    },
    {
        "author": "程元岳",
        "paragraphs": [
            "谩宿林间夜对牀，钟鱼衍度几星霜。",
            "月高花影频开画，风动松声自鼓簧。",
            "人事悬知春日好，禅心不作少年狂。",
            "重来为称裴公约，万绿阴中醅酒香。"
        ],
        "title": "游黄山次韵",
        "id": "c091abaa-7a51-4688-8589-33db74ba63b6"
    },
    {
        "author": "程元岳",
        "paragraphs": [
            "传闻棋不在中峯，曾有樵夫得一逢。",
            "自后世人无处觅，云溪花洞几重重。"
        ],
        "title": "仙棋石",
        "id": "9a48c48b-8613-4a64-a5af-1450f987f26c"
    },
    {
        "author": "罗太𡉷",
        "paragraphs": [
            "素丝不改衣冠旧，黄道从教日月新。"
        ],
        "title": "句",
        "id": "196b82eb-c10a-4a33-9e3b-1e9eeb0b3b50"
    },
    {
        "author": "纪应炎",
        "paragraphs": [
            "三年南海清心坐，一任东君冷眼看。"
        ],
        "title": "句",
        "id": "98192bd9-0f53-425a-867a-349033dafa9f"
    },
    {
        "author": "叶梦鼎",
        "paragraphs": [
            "黄堂燕衎盛衣冠，人道魁星照建安。",
            "多士权衡推月旦，一番桃李属春官。",
            "升歌鸣鹿陪樽俎，好与溟鹏插羽翰。",
            "发策致身须正学，功名久远要人看。"
        ],
        "title": "建府戊午鹿呜宴",
        "id": "3b93d8ca-1630-4dc9-b08f-bb50f4042a55"
    },
    {
        "author": "叶梦鼎",
        "paragraphs": [
            "汝城高处著危阑，人在苍寒缥缈间。",
            "下瞰无边春境界，西来第一处江山。",
            "酒拈重碧酣诗思，柳曳轻黄入笑颜。",
            "阁老可能专此胜，蛾眉花底又催班。"
        ],
        "title": "瀛洲亭",
        "id": "b75c4f0f-836c-4e39-aaac-026c5356186b"
    },
    {
        "author": "叶梦鼎",
        "paragraphs": [
            "鼓楼巖下鼓楼开，举世邯郸梦未回。",
            "安得老鼍教唤起，万人醒眼上山来。"
        ],
        "title": "武夷鼓楼巖",
        "id": "6655cd2e-2373-4f77-b226-156ede140b4b"
    },
    {
        "author": "叶梦鼎",
        "paragraphs": [
            "隔竹斜阳唤小舟，寥寥天柱访仙游。",
            "风声树杪疑笙鹤，云气峰头见翠虬。",
            "凡骨面巖那可蜕，尘容镜水只包羞。",
            "几时肝胆无羁靮，卧看中天素月流。"
        ],
        "title": "隔竹",
        "id": "481bf3cc-c67f-43ca-9fca-2bd0fb211297"
    },
    {
        "author": "叶梦鼎",
        "paragraphs": [
            "兴穷九折更悠然，棹转船头障去川。",
            "留取洞中无尽意，桃花水暖鳜鱼天。"
        ],
        "title": "武夷九曲",
        "id": "a14f96bc-88dc-4b77-9930-cf897ec44412"
    },
    {
        "author": "叶梦鼎",
        "paragraphs": [
            "黄墩巨海通昌国，花园大路连西域。",
            "九顷农歌乐丰年，赤山牧唱喧朝夕。",
            "罗溪流水出通潮，仕岆高山古贤迹。",
            "方寺钟声诵善音，桃源击鼓评民籍。"
        ],
        "title": "梅林八景总咏",
        "id": "7081a42a-0448-4bb9-bb02-4bb042aa1c81"
    },
    {
        "author": "叶梦鼎",
        "paragraphs": [
            "芦笋满洲银鲙美，琼花滴露玉醅醇。"
        ],
        "title": "句",
        "id": "134d0822-8e7e-4d5f-8626-ff493a03ad88"
    },
    {
        "author": "汪韶",
        "paragraphs": [
            "布谷不耕不穑，巧妇无褐无衣。",
            "提壶不可挹酒，络纬宁来贸丝。"
        ],
        "title": "演雅  其一",
        "id": "da2abf0c-279f-4461-bd70-a4b847e4aff0"
    },
    {
        "author": "汪韶",
        "paragraphs": [
            "蜾蠃尧舜父子，鸿雁鲁卫弟兄。",
            "鬭蚁滕薛争长，狎鸥晋郑寻盟。"
        ],
        "title": "演雅  其二",
        "id": "9301667a-c6b0-4602-9833-63294e79fc6d"
    },
    {
        "author": "汪韶",
        "paragraphs": [
            "南北几离合，江山一古今。",
            "秋风驼卧棘，春雨燕巢林。",
            "家国兴亡梦，英雄胜败心。",
            "九疑呼不起，愁绝暮云深。"
        ],
        "title": "读史",
        "id": "db73cdff-9c9e-4b4f-aa75-eb697cbb89f8"
    },
    {
        "author": "汪韶",
        "paragraphs": [
            "为忧玩色堕军实，故假陈兵去二姬。",
            "却恨此机深莫悟，后人不谏受西施。"
        ],
        "title": "孙武",
        "id": "136fb223-0a64-4976-b3ce-ee4a84bea98b"
    },
    {
        "author": "汪韶",
        "paragraphs": [
            "十八九常如意少，百千亿任化身多。"
        ],
        "title": "句",
        "id": "ab4305ab-c073-4956-8ad1-34aaef32aaec"
    },
    {
        "author": "李泽民",
        "paragraphs": [
            "四围图画簇鲜妍，为托湖天汇众川。",
            "蚁运笕泥千嶂满，虹牵堤势两山连。",
            "旌旗耀日鼓鼙壮，冠盖如云罗绮鲜。",
            "才谫冒然兴大役，幸而集事谢群贤。"
        ],
        "title": "东湖",
        "id": "1303562a-698c-415a-82d2-d96d211a5b0a"
    },
    {
        "author": "吕祖异",
        "paragraphs": [
            "匹马先来破晓云，千章乔本翠缤纷。",
            "山围道院窗窗见，泉出丹池处处分。",
            "酒好便能浇磈磊，饭香何必御羶荤。",
            "明朝又踏红尘去，多羨烟霞总属君。"
        ],
        "title": "呈孙元素",
        "id": "e5624142-e665-46fd-9439-b9d47e6e6236"
    },
    {
        "author": "吕祖异",
        "paragraphs": [
            "重来洞庭野，往事付行云。",
            "乐奏思黄帝，珠寒讶鄂君。",
            "朝廷用儒术，兵甲洗妖氛。",
            "好在胸中策，堂堂整六军。"
        ],
        "tags": [
            "洞庭湖"
        ],
        "title": "重游洞庭",
        "id": "b7a14f65-ccfc-446c-b272-7fd2ccaf0b25"
    },
    {
        "author": "俞君锡",
        "paragraphs": [
            "洗瓢鱼隠石，扫叶蚁移家。"
        ],
        "title": "句  其一",
        "id": "17c90496-6001-43db-9634-edeae33314f9"
    },
    {
        "author": "俞君锡",
        "paragraphs": [
            "野猿偷果去，村仆借书还。"
        ],
        "title": "句  其二",
        "id": "18eb807e-c75a-40ff-8461-7c267f39d745"
    },
    {
        "author": "俞君锡",
        "paragraphs": [
            "教仆扫枯叶，留僧煎早茶。"
        ],
        "title": "句  其三",
        "id": "459c65b3-793c-46d7-907d-b91159686815"
    },
    {
        "author": "俞君锡",
        "paragraphs": [
            "荒店难寻酒，长途半趁船。"
        ],
        "title": "句  其四",
        "id": "559f43ce-03ae-4384-a432-b7c49476f69c"
    },
    {
        "author": "俞君锡",
        "paragraphs": [
            "蛩声依坏砌，树影倒寒池。"
        ],
        "title": "句  其五",
        "id": "7f0654b4-0d68-4257-9255-48dc9eb3ca90"
    },
    {
        "author": "俞君锡",
        "paragraphs": [
            "半身长在旅，何日定还家。"
        ],
        "title": "句  其六",
        "id": "26741adb-9ae3-4c5f-85d0-77e6f81f7d66"
    },
    {
        "author": "龚准",
        "paragraphs": [
            "清晓叩玄关，忧时鬓已斑。",
            "何如闲道士，隔竹看君山。"
        ],
        "title": "题天庆观碧玉堂",
        "id": "003f756e-9f32-48bb-add1-0c6dea2e6424"
    },
    {
        "author": "赵与滂",
        "paragraphs": [
            "两岸共明月，阑干霄汉间。",
            "风波浙江水，砥柱海门山。",
            "昼夜潮消长，利名人往还。",
            "不如沙上鹭，玉立一身闲。"
        ],
        "title": "登浙江楼",
        "id": "eb6b06ae-412c-423f-91dc-db1231b7d0cf"
    },
    {
        "author": "赵与滂",
        "paragraphs": [
            "拆了千秋院宇空，无人杨柳自春风。",
            "蔷薇性野难拘束，却过邻家屋上红。"
        ],
        "title": "花院",
        "id": "da5dece9-e5ce-46ac-af7a-7a930ded4c01"
    },
    {
        "author": "赵与滂",
        "paragraphs": [
            "西风樵子谷，藤蔓络柴关。",
            "名在星河上，花开晓露间。",
            "秋空同碧色，晓日转红颜。",
            "若挂青松顶，翛然不可攀。"
        ],
        "title": "牵牛花",
        "id": "5e2e6098-9c18-463b-86e5-3b5c955d70c0"
    },
    {
        "author": "赵与滂",
        "paragraphs": [
            "隠君家翠微，茆屋竹为扉。",
            "红日自朝暮，青山绝是非。",
            "野花无蝶管，怪木有神依。",
            "益信林泉乐，年高白发希。"
        ],
        "title": "山居苦",
        "id": "b2498f7b-6326-4626-8d93-e906fe0c1405"
    },
    {
        "author": "赵与滂",
        "paragraphs": [
            "郊外草为堂，悠然世虑忘。",
            "竹衰花结实，蜂旺子分王。",
            "村路规模狭，溪流曲折长。",
            "晚山惜余景，未肯下斜阳。"
        ],
        "title": "村居",
        "id": "f4d3eb83-9ebd-4716-94a6-5146597bcea3"
    },
    {
        "author": "赵与滂",
        "paragraphs": [
            "古砖出唐井，豫识国师名。",
            "于此坐禅处，喝回流水声。",
            "如何神晏塔，移作李纲茔。",
            "见说山中石，不平空自鸣。"
        ],
        "title": "题晏国师喝水巖",
        "id": "78c66cfa-a31b-4d4f-97b2-30084e7499a1"
    },
    {
        "author": "赵与滂",
        "paragraphs": [
            "诗题蔗境不题名，墨蹟悬巖碧藓平。",
            "游宦来看心忽悟，前身应是赵先生。"
        ],
        "title": "题涌泉亭诗石",
        "id": "99ba8acb-1ae4-435f-9b33-ad3a255412f5"
    },
    {
        "author": "徐琦",
        "paragraphs": [
            "每说天兵出守疆，忽闻劲敌犯睢阳。",
            "火焚郡邑人民苦，血染江淮鬼物伤。",
            "忠报君恩名不朽，孝随亲死义难忘。",
            "皇天后土宜知鉴，白日英魂腾剑光。"
        ],
        "title": "濒死自悼",
        "id": "8b69f815-a9df-49d1-8b7c-e824b68aa962"
    },
    {
        "author": "曾宋珍",
        "paragraphs": [
            "溪水年年自浅深，山云日日半晴阴。",
            "溪山好处划开眼，看水看山悟此心。"
        ],
        "title": "云溪寺",
        "id": "3ff3ce61-f067-41b9-8b28-6934f6c1f6d0"
    },
    {
        "author": "南康士人",
        "paragraphs": [
            "秋崖秋壑两般秋，湖广江东事不侔。",
            "直到南康论体统，江西自隔两三州。"
        ],
        "title": "送方巨山",
        "id": "513bef48-dbcd-49d5-b9fc-4b0f6f7ab4f0"
    },
    {
        "author": "徐锡之",
        "paragraphs": [
            "重峦复岭锁松关，只欠泉声入座间。",
            "我若当年侍师侧，不教喝水过他山。"
        ],
        "title": "喝水巖",
        "id": "fd77a446-2822-45d7-a06c-a0e353755117"
    },
    {
        "author": "戴泰",
        "paragraphs": [
            "古今天下多奇石，甲品从来只数端。",
            "千丈割云潭影湿，一泓贮水月光寒。",
            "青瞳要辨生鸲眼，紫色须求死马肝。",
            "鼠璞易投荆璞价，请君试买砚笺看。"
        ],
        "title": "戏友不识砚",
        "id": "91ef6a8d-6ce5-4ca0-ad2e-0e8cf4492969"
    },
    {
        "author": "王子昭",
        "paragraphs": [
            "吴淞江上流来水，鸭绿粼粼漾清泚。",
            "东风无力蔼清光，一片縠纹吹不起。",
            "夜来雨涨三尺深，䴔䴖㶉鶒争浮沉。",
            "芹芽迸土抽白玉，柳线拂浪摇青金。",
            "锦袍先生乘一舸，此处恍然天上坐。",
            "闲听渔郎唱棹歌，遥指奇峰三四朵。",
            "堤旁有人新结庐，轩窗瞰水宜幽居。",
            "村童唤渡去沽酒，野叟就船来买鱼。",
            "风清月淡堪娱乐，笑掬沧浪缨可濯。",
            "何须寻访武陵溪，不必思吞云梦泽。",
            "下流香水正迟迟，草边得句何新奇。",
            "地灵人杰萃斯景，尚传灵运严维诗。",
            "桃花浪暖鱼游处，三十六鳞欲飞举。",
            "有龙若向此中蟠，早为苍生作霖雨。"
        ],
        "title": "咏练川",
        "id": "de8b09a8-37b3-4d79-97fd-a72e143912cd"
    },
    {
        "author": "林自然",
        "paragraphs": [
            "访古老洞天，撞见神仙饮三杯。",
            "复三杯，又三杯，不觉醺醺醉。",
            "回头看人间，身在青烟外。"
        ],
        "title": "歌",
        "id": "bab6be63-f003-46cd-ba7a-d31a9f3eb7d6"
    },
    {
        "author": "江心宇",
        "paragraphs": [
            "我友我友，鞠衣黄裳。",
            "一日不见，尔何所翔。",
            "尔何所藏，飞鸣高树去。",
            "毋也不忘，噫。",
            "高树如何，噫。",
            "绿阴正多，噫。"
        ],
        "title": "三禽言  其一",
        "id": "51aaaec9-b891-487d-b697-f527b789b8fa"
    },
    {
        "author": "江心宇",
        "paragraphs": [
            "燕燕尾不齐，撇裂侵泥滓，翻飞烟雨里。",
            "转眼朱门委榛杞，权门如市止复止，天际翻飞鹰敛翅。"
        ],
        "title": "三禽言  其二",
        "id": "561a0d63-79a0-45e6-8be8-ad559805ac86"
    },
    {
        "author": "江心宇",
        "paragraphs": [
            "布布谷，哺哺雏。",
            "雨苦苦，去去乎。",
            "吾苦苦，吾苦苦，吾宋峁谩。"
        ],
        "title": "三禽言  其三",
        "id": "9a506440-a895-4002-a59a-5d545bd0d90d"
    },
    {
        "author": "汤道亨",
        "paragraphs": [
            "八十一年饶舌，终日化缘不歇。",
            "重阳时节归家，一路清风明月。"
        ],
        "title": "诀别偈",
        "id": "5864aa82-7bf9-4a09-b3c0-d891ac5a656c"
    },
    {
        "author": "真山民",
        "paragraphs": [
            "松桂小菟裘，山扉幽更幽。",
            "蜂王衙早晚，燕子社春秋。",
            "鬓秃难遮老，心宽不贮愁。",
            "年来把锄手，无复揖公侯。"
        ],
        "title": "幽居杂兴",
        "id": "3eb9ce40-005f-4d43-abcd-fc68a67dc52b"
    },
    {
        "author": "真山民",
        "paragraphs": [
            "余冻雪初干，初晴日骤暄。",
            "人心新岁月，春意旧干坤。",
            "烟碧柳生色，烧青草返魂。",
            "东风无厚薄，随例到衡门。"
        ],
        "title": "新春",
        "id": "1be817ec-88e9-40e7-a296-81299bf8b8c9"
    },
    {
        "author": "真山民",
        "paragraphs": [
            "一阁纳万象，危阑俯渺茫。",
            "白沙难认月，黄叶易为霜。",
            "宿鸟投烟屿，归樵趁野航。",
            "孤吟谁是伴，渔笛起沧浪。"
        ],
        "title": "光霁阁晚望",
        "id": "6663ac57-0949-4c41-bf2a-3855e9a0b981"
    },
    {
        "author": "真山民",
        "paragraphs": [
            "为厌市喧杂，携诗来此吟。",
            "鸟声山路静，花影寺门深。",
            "楼阁庄严界，池塘清浄心。",
            "松风亦好事，送客出前林。"
        ],
        "title": "兴福寺",
        "id": "94ba2b0b-a8dd-44ca-8ab8-e89a8466defb"
    },
    {
        "author": "真山民",
        "paragraphs": [
            "行尽山头路，江空带夕晖。",
            "风蝉声不定，水鸟影同飞。",
            "萧散乌藤杖，轻鬖白苎衣。",
            "试呼垂钓者，分我半苔矶。"
        ],
        "title": "夏晚江行",
        "id": "4d5288ea-5461-4dc9-9362-5f0e995a8140"
    },
    {
        "author": "真山民",
        "paragraphs": [
            "竹扉苍藓墙，林下小丹房。",
            "风定香烟直，月斜帘影长。",
            "瀹茶泉味别，点易露痕香。",
            "安得栖尘外，求师却老方。"
        ],
        "title": "修真院访崔道士",
        "id": "e69e8ff9-300f-4e93-89a0-05b97d8e2d90"
    },
    {
        "author": "真山民",
        "paragraphs": [
            "春光泼眼明，占胜得新亭。",
            "棠醉风扶起，柳眠鶑唤醒。",
            "非无杯泛绿，安得鬓皆青。",
            "且事日为乐，歌声莫暂停。"
        ],
        "title": "春游和胡叔芳韵",
        "id": "5ce53203-3f99-47ef-b302-2ae8e49410b0"
    },
    {
        "author": "真山民",
        "paragraphs": [
            "怕碍清风入，丁宁莫下帘。",
            "地皆宜避暑，人自要趋炎。",
            "竹色水千顷，松声风四簷。",
            "此中有幽致，多取未伤廉。"
        ],
        "title": "山亭避暑",
        "id": "334a1335-65bb-4a19-a0ac-c8039bcbdbd3"
    },
    {
        "author": "真山民",
        "paragraphs": [
            "独坐本无况，凄凉更旅中。",
            "槛低簷碍月，窗破纸吟风。",
            "邻馆笛三弄，谯楼鼓二通。",
            "半觞聊自适，新荔擘轻红。"
        ],
        "title": "三山旅夜",
        "id": "83607b33-43ac-4526-b239-f682d0aaa5a3"
    },
    {
        "author": "真山民",
        "paragraphs": [
            "长夜更难晓，天寒吟思清。",
            "梦魂山馆枕，灯影雪窗檠。",
            "守拙踈生理，安贫识世情。",
            "凄风响簷竹，岂是不平声。"
        ],
        "title": "枕上偶成",
        "id": "3b8d83f2-970f-4e05-a3e4-8cdcfe61dd78"
    },
    {
        "author": "真山民",
        "paragraphs": [
            "日暮片帆落，渡头生暝烟。",
            "与鸥分渚泊，邀月共船眠。",
            "灯影渔舟外，湍声客枕边。",
            "离怀正无奈，况复听啼鹃。"
        ],
        "title": "泊白沙渡",
        "id": "166fbfe1-91ee-4136-bbcf-07241bc646a1"
    },
    {
        "author": "真山民",
        "paragraphs": [
            "蒲团一榻上，坐到夜将分。",
            "窗月灯昏见，巖泉雨歇闻。",
            "茶瓯胜饮酒，禅语当论文。",
            "只恐红尘迹，涴师松下云。"
        ],
        "title": "夜话无上人房",
        "id": "628b2026-9811-42d9-a828-baad32c5542c"
    },
    {
        "author": "真山民",
        "paragraphs": [
            "寒斋淡无味，孤坐思悠悠。",
            "时事三缄口，年光一转头。",
            "有书遮老眼，无药疗闲愁。",
            "假使丹心在，衰迟也合休。"
        ],
        "title": "独坐",
        "id": "fe1c7a63-6b82-4cd1-add4-4c9dc2f73372"
    },
    {
        "author": "真山民",
        "paragraphs": [
            "韶光今几许，我欲问流鶑。",
            "花影扫不去，草根锄又生。",
            "心空诸妄息，身老万缘轻。",
            "正是春风好，幽兰不肯争。"
        ],
        "title": "春日",
        "id": "02e8b047-2d3d-4266-8880-df49b383d0a8"
    },
    {
        "author": "真山民",
        "paragraphs": [
            "出门谁是伴，只约瘦藤行。",
            "一二里山径，两三声晓鶑。",
            "乱峰相出没，初日乍阴晴。",
            "僧舍在何许，隔林钟磬清。"
        ],
        "title": "晓行山间",
        "id": "ce24900b-b314-4386-9b2b-0972eaecf391"
    },
    {
        "author": "真山民",
        "paragraphs": [
            "好山多在眼，尘事少关心。",
            "风竹有声画，石泉无操琴。",
            "许猿分野果，留鹤守云林。",
            "不是闲边客，谁来此地吟。"
        ],
        "title": "山间次季芳韵",
        "id": "62d2e10f-af48-4410-8542-f81bad4fef66"
    },
    {
        "author": "真山民",
        "paragraphs": [
            "春光元自好，我却为春愁。",
            "但见柳青眼，不知人白头。",
            "一身浮似寄，百岁去如流。",
            "頼有芳樽在，花前日醉游。"
        ],
        "title": "春感",
        "id": "db13ea50-fe9e-4131-8296-97e8fa87c84b"
    },
    {
        "author": "真山民",
        "paragraphs": [
            "绿阴留我立，清晓小阑东。",
            "林外一鸠雨，柳边双燕风。",
            "吟怀愁渺渺，春事去匆匆。",
            "莫恨芳菲尽，葵榴花又红。"
        ],
        "title": "春晓园中",
        "id": "620fc2f9-2527-4f62-9e4b-74688ff4510c"
    },
    {
        "author": "真山民",
        "paragraphs": [
            "春暖溪西路，行吟又几回。",
            "水清明白鹭，花落失青苔。",
            "云过日吞吐，树摇风往来。",
            "渔歌听未了，欲去又徘徊。"
        ],
        "title": "溪行",
        "id": "1ee468f6-4a38-4175-8b64-9eed3504beab"
    },
    {
        "author": "真山民",
        "paragraphs": [
            "今日又除夕，君能为我来。",
            "烛光红照席，酒浪绿摇杯。",
            "腊带愁吟去，春随笑脸回。",
            "相看俱健在，莫管岁华催。"
        ],
        "title": "除夜约张梅境饮",
        "id": "1b4cc762-893c-46e5-86e1-d346679efd9e"
    },
    {
        "author": "真山民",
        "paragraphs": [
            "昨夜大江舟，今宵小驿楼。",
            "只身千里客，孤枕一灯秋。",
            "市酒难成醉，乡书莫寄愁。",
            "胸中无史记，浪作会稽游。"
        ],
        "title": "渡江之越宿萧山县",
        "id": "e39a6425-c39b-4430-945c-232c9ffcf903"
    },
    {
        "author": "真山民",
        "paragraphs": [
            "苦吟吟未了，只向两廊行。",
            "月去塔无影，风来铎有声。",
            "禅心随水净，佛眼共灯明。",
            "安得云边住，与僧分此情。"
        ],
        "title": "宿宝胜寺",
        "id": "1f168fa3-1dc2-48b7-bdfe-3bf25aacdcdd"
    },
    {
        "author": "真山民",
        "paragraphs": [
            "虚明两竹窗，济楚一书房。",
            "风动鸟移树，花香蝶过墙。",
            "身安知病少，昼静觉春长。",
            "未必全无事，终焉也胜忙。"
        ],
        "title": "闲居",
        "id": "ef0b273e-de73-4023-85e7-ab532dfe8eea"
    },
    {
        "author": "真山民",
        "paragraphs": [
            "触景多怀旧，凭栏易怆神。",
            "飞花游荡子，古木老成人。",
            "世换山如醉，田荒草自新。",
            "乡关渺何处，回首暗风尘。"
        ],
        "title": "兵后寓舍送春",
        "id": "fdf55d5d-ba89-4285-ba1d-6796b468f9c1"
    },
    {
        "author": "真山民",
        "paragraphs": [
            "携书来过此，便觉少尘埃。",
            "簷冷留云宿，窗明报月来。",
            "闲愁山隔断，幽梦鸟呼回。",
            "湖海元龙气，从渠俗子猜。"
        ],
        "title": "楼居",
        "id": "5247504a-f55c-4875-9d0a-88c0c960d27e"
    },
    {
        "author": "真山民",
        "paragraphs": [
            "一舸下中流，西风两岸秋。",
            "橹声摇客梦，帆影挂离愁。",
            "落日鱼虾市，长烟芦荻洲。",
            "篙人夜相语，明发又严州。"
        ],
        "title": "兰溪舟中",
        "id": "9d50bc4b-80e1-4309-8b1b-34db38c6c49d"
    },
    {
        "author": "真山民",
        "paragraphs": [
            "冉冉岁云暮，闲居安所之。",
            "途穷身是累，痛定语犹悲。",
            "衰鬓数茎雪，空囊一卷诗。",
            "儒衣例如此，惜也不逢时。"
        ],
        "title": "兵后刘秀宽见过",
        "id": "cb249f6a-33f9-47f0-a115-6db735bce61c"
    },
    {
        "author": "真山民",
        "paragraphs": [
            "清明今日是，原上一经过。",
            "新葬冢无数，未来人更多。",
            "此生曾悟否，不乐复如何。",
            "莫待浇坟土，樽前且醉歌。"
        ],
        "title": "清明",
        "id": "50b441bd-3453-480b-81bc-f20840c65741"
    },
    {
        "author": "真山民",
        "paragraphs": [
            "茅舍乱鸡声，疎林淡见星。",
            "霜轻留草绿，雾暗失山青。",
            "踪迹去来燕，交游聚散萍。",
            "浮生原是客，不必恨飘零。"
        ],
        "title": "临江晓行",
        "id": "993d07d5-ae14-47d4-a7a4-16da4d43b0ec"
    },
    {
        "author": "真山民",
        "paragraphs": [
            "烟波秋草外，活计一渔篷。",
            "淡月明寒苇，新霜醉晓枫。",
            "身虽殊出处，道岂有穷通。",
            "俯仰看人面，何如数过鸿。"
        ],
        "title": "寄郭月篷",
        "id": "800dcdf7-94b6-4c7f-b9ef-43bd6a177b53"
    },
    {
        "author": "真山民",
        "paragraphs": [
            "乱山如碧玉，处处见鹃花。",
            "水涨傍分港，舟行倒走沙。",
            "宿依沽酒市，饭过钓鱼家。",
            "喜脱风波险，推篷数暝鸦。"
        ],
        "title": "舟中峡口",
        "id": "fe516620-559c-460a-b997-56fb4db47eac"
    },
    {
        "author": "真山民",
        "paragraphs": [
            "想无书赴陇，林鹤莫惊猜。",
            "曳杖云同出，开帘山自来。",
            "池堪供洗砚，篱不碍观梅。",
            "静倚长松立，藤花点翠苔。"
        ],
        "title": "次韵章剑溪山居",
        "id": "545512c0-5b2e-4655-a1d6-b4464540fd7f"
    },
    {
        "author": "真山民",
        "paragraphs": [
            "虚窗暑亦凉，境静昼偏长。",
            "树色烟明灭，蝉声风抑扬。",
            "家贫书是业，身老睡为乡。",
            "赤日黄埃客，纷纷为底忙。"
        ],
        "title": "夏日",
        "id": "cfc5402c-e991-40ae-a103-c9e9391cb1b5"
    },
    {
        "author": "真山民",
        "paragraphs": [
            "徂岁已匆匆，何人似此翁。",
            "事虽随世异，道不与冬穷。",
            "身老心犹壮，髯斑脸自红。",
            "椒花一杯酒，明日又春风。"
        ],
        "title": "岁除寄王中斋",
        "id": "64a83c7e-8c58-4c55-a94f-3fa7f0e0fadd"
    },
    {
        "author": "真山民",
        "paragraphs": [
            "扶携方外友，来入白云关。",
            "八九峯如画，两三人倚栏。",
            "棋声敲竹外，帘影落花间。",
            "一曲瑶琴罢，翠阴生昼寒。"
        ],
        "title": "宋道士同游白云关",
        "id": "007b73c0-0fcf-4e68-a744-cfbd813f2fc0"
    },
    {
        "author": "真山民",
        "paragraphs": [
            "松萝一径阴，踏破白云深。",
            "约客分茶供，逢僧倚竹吟。",
            "鼠留香篆迹，禽和阁铃音。",
            "话久不知晚，新萤照出林。"
        ],
        "title": "妙因寺次施敬所韵",
        "id": "d3af2cf3-595d-411d-9838-bcdb4e20734f"
    },
    {
        "author": "真山民",
        "paragraphs": [
            "有恨青春老，无营白昼长。",
            "叶新林换绿，花落地生香。",
            "雨意一番足，人家百事忙。",
            "为儒竟成误，悔不早农桑。"
        ],
        "title": "晚春",
        "id": "c0565876-e2a2-4ad3-99fb-5ed2e39343ff"
    },
    {
        "author": "真山民",
        "paragraphs": [
            "雪冻飞禽少，林深落叶多。",
            "寒塘倒山影，空谷答樵歌。",
            "不有梅花在，其如诗思何。",
            "霜风吹落帽，应叹鬓丝皤。"
        ],
        "title": "冬雪",
        "id": "99babd9b-1396-4a52-9446-4b02dd47d8d3"
    },
    {
        "author": "真山民",
        "paragraphs": [
            "烟火人幽处，田园秋暮时。",
            "深村人到少，闰月稻黄迟。",
            "旋决渠分水，新编竹补篱。",
            "地炉煨芋栗，莫遣贵人知。"
        ],
        "title": "新凉",
        "id": "14723c67-9e78-419f-b8cd-1683d8e88af0"
    },
    {
        "author": "真山民",
        "paragraphs": [
            "楼高古城遶，无奈漏声催。",
            "幽梦风吹断，新吟月送来。",
            "江长渔唱远，云冷鴈声哀。",
            "明日重阳酒，黄花开未开。"
        ],
        "title": "江楼秋夕",
        "id": "71b37efd-622f-4f5f-974f-08acb8200d73"
    },
    {
        "author": "真山民",
        "paragraphs": [
            "白云随杖履，伴我到山房。",
            "暑薄疑天别，林深见路长。",
            "术芝皆道味，花竹亦诗香。",
            "更待荷花后，来分半榻凉。"
        ],
        "title": "初夏访刘道士",
        "id": "9c2db37a-a454-47cb-bc37-4f1da7690f54"
    },
    {
        "author": "真山民",
        "paragraphs": [
            "东风物物新，花外步清晨。",
            "蕉叶卷舒雨，鸠声问答春。",
            "园林三月景，诗酒百年身。",
            "试数交游侣，如今有几人。"
        ],
        "title": "春行",
        "id": "597bc8d3-267e-4402-9b54-fbba44b74c6c"
    },
    {
        "author": "真山民",
        "paragraphs": [
            "山僧留我宿，我亦似山僧。",
            "香茗半瓯雪，寒虀一筯冰。",
            "廊风响黄叶，壁雨暗青灯。",
            "参透诗三昧，何须契一乘。"
        ],
        "title": "孤标上人留宿",
        "id": "bf2e09de-a629-4ee7-a463-31cb0b335212"
    },
    {
        "author": "真山民",
        "paragraphs": [
            "暮色入江郊，霜风两鬓毛。",
            "笛声吹月落，诗兴挟秋高。",
            "谢绝南柯蚁，留连左手螯。",
            "孤灯竹窗底，危坐一歌骚。"
        ],
        "title": "秋晚",
        "id": "20455043-1f0d-412f-84a2-282680ebe2be"
    },
    {
        "author": "真山民",
        "paragraphs": [
            "俗子自不到，幽扉何必扃。",
            "苔衣和月卧，山雨杂泉听。",
            "有发徒斑白，无名入汗青。",
            "未应闲此事，尚可扫玄经。"
        ],
        "title": "李修伯山居  其一",
        "id": "5b96e629-19bf-48a7-a094-4396031b709d"
    },
    {
        "author": "真山民",
        "paragraphs": [
            "寒灯几拨尽，借问夜何其。",
            "旧梦青灯在，新愁白发知。",
            "昔为三遶鹊，今作五藏龟。",
            "多谢梅梢月，留人得睡迟。"
        ],
        "title": "李修伯山居  其二",
        "id": "355f6072-67e4-4c6c-ab41-43106635fad4"
    },
    {
        "author": "真山民",
        "paragraphs": [
            "穷途欲焉往，薄暮此相投。",
            "蟋蟀数声雨，芭蕉一寺秋。",
            "乡关来枕畔，时事上眉头。",
            "长叹为僧好，今逢更说愁。"
        ],
        "title": "道逢过军投宿山寺",
        "id": "227bd258-2252-4b29-8f98-8ada40abb0d8"
    },
    {
        "author": "真山民",
        "paragraphs": [
            "不敢尤人敢怨天，愁来觅酒醉来眠。",
            "五穷有鬼徧相虐，九转无丹别自全。",
            "游食惧违新下令，力耕苦乏旧存田。",
            "灵台坐受忧兵触，荏苒霜华剥鬓玄。"
        ],
        "title": "述怀",
        "id": "866b583d-efe4-46c2-ba0f-4f4d2a27bca2"
    },
    {
        "author": "真山民",
        "paragraphs": [
            "破晓簷花未放干，披衣和梦倚阑干。",
            "酿成苔晕地犹湿，老尽鶑声风正寒。",
            "无客醉敲金镫响，有人睡怯翠衾单。",
            "牡丹一夜成消瘦，下却珠帘不忍看。"
        ],
        "title": "春晓雨",
        "id": "e08efa80-a2f1-452d-a92c-f8204d1b42eb"
    },
    {
        "author": "真山民",
        "paragraphs": [
            "两袖春风一杖藜，等闲踏破柳桥西。",
            "云开远嶂碧千叠，雨过落花红半溪。",
            "青旆有情邀我醉，黄鶑无恨为谁啼。",
            "东城正在桃林外，多少游人逐马蹄。"
        ],
        "tags": [
            "西湖"
        ],
        "title": "西湖图",
        "id": "026f9a34-8605-43d5-813c-d0bd075e70e7"
    },
    {
        "author": "真山民",
        "paragraphs": [
            "样不趋时合便休，都将往事付东流。",
            "眼看浮世自今古，迹与孤云同去留。",
            "泉石定非骑马路，功名不上钓鱼舟。",
            "有时但得句无问，只与渔歌互唱酬。"
        ],
        "title": "隠怀",
        "id": "33af783f-5130-4d7b-b2ee-eab87aa4b3a4"
    },
    {
        "author": "真山民",
        "paragraphs": [
            "十载重游古凤栖，莲宫新遶绿杨堤。",
            "欲谈世事佛无语，不管客愁禽自啼。",
            "苔滑空廊妨散步，尘昏老壁失留题。",
            "僧家田地邻家种，菜甲春风绿满畦。"
        ],
        "title": "游凤栖寺",
        "id": "ae1532fb-3263-452e-92b1-1c6c04d19de0"
    },
    {
        "author": "真山民",
        "paragraphs": [
            "西风吹梦越中游，剪剪轻寒入短裘。",
            "雁字不将乡信写，蛩声空和旅吟愁。",
            "邮亭冷雨孤灯夜，渔市斜阳一笛秋。",
            "是处山川即吾土，仲宣何用怯登楼。"
        ],
        "title": "渔浦晚秋旅怀",
        "id": "8fa21cd2-2674-4981-b91e-40c2b1ac95a6"
    },
    {
        "author": "真山民",
        "paragraphs": [
            "天色微茫入暝钟，严陵滩上系孤篷。",
            "水禽与我共明月，芦叶同谁吟晚风。",
            "隔浦人家渔火外，满江愁思笛声中。",
            "云开休望飞鸿影，身即天涯一断鸿。"
        ],
        "title": "泊舟严滩",
        "id": "e546cbd6-5b4d-45e2-a197-f0e2f22618a6"
    },
    {
        "author": "真山民",
        "paragraphs": [
            "留得斯堂万古名，江山不敢闭英灵。",
            "池光曾染吟边墨，草色犹如梦里青。",
            "南浦诗香流未歇，东家魂冷唤难醒。",
            "当时园柳俱尘迹，惟有鸣禽尚可听。"
        ],
        "title": "题永嘉梦草堂",
        "id": "6680b57b-26fa-4cc6-8853-8306941727ea"
    },
    {
        "author": "真山民",
        "paragraphs": [
            "飞絮游丝客子心，连城那忍遽分襟。",
            "青灯应见诗情苦，浊酒不如交味深。",
            "一榻暖风栖竹屋，半阑淡月立花阴。",
            "离怀今夜先收拾，尽付明朝马上吟。"
        ],
        "title": "连城春夜留别张建溪",
        "id": "37ca0a0f-db4e-46a3-8687-7d96dd92ff33"
    },
    {
        "author": "真山民",
        "paragraphs": [
            "匹马平生汗漫游，如今寂寞老林楸。",
            "小窗半夜青灯雨，幽树一庭黄叶秋。",
            "懒看世情宁睡去，怕伤时事莫吟休。",
            "寒蛩可是知人意，未到莎根只说愁。"
        ],
        "title": "夜坐",
        "id": "cc13bb78-91a9-4883-bf4c-f81ae17f39c1"
    },
    {
        "author": "真山民",
        "paragraphs": [
            "短帽轻衫步履迟，微暄天气乍晴时。",
            "池融嫩碧消残冻，春剪新红缀旧枝。",
            "岚翠滴衣堪入画，禽声到耳足供诗。",
            "东风苦欲招人醉，频掉桥西卖酒旗。"
        ],
        "title": "春行",
        "id": "aab491f2-ac5b-47a2-88ff-c8464526540b"
    },
    {
        "author": "真山民",
        "paragraphs": [
            "林叶新经数夜霜，地炉独拥一山房。",
            "尘书邀我共高阁，浊酒劝人归醉乡。",
            "费省家贫还似富，身闲日短亦如长。",
            "梅花苦欲催吟兴，又破梢头半点香。"
        ],
        "title": "初冬",
        "id": "9d037e91-0864-414e-a214-169c31a26734"
    },
    {
        "author": "真山民",
        "paragraphs": [
            "颓阑斜照网蛛丝，陈迹凄凉万古悲。",
            "柘水尚鸣亡国怨，山松曾见受封时。",
            "碑因苔蚀无完字，城为田侵失旧基。",
            "当日东瓯知几战，如今赢得一荒祠。"
        ],
        "title": "东粤庙",
        "id": "04b0e61c-ee66-4783-8327-cdab142b6395"
    },
    {
        "author": "真山民",
        "paragraphs": [
            "颜不常朱鬓易斑，流光难驻两跳丸。",
            "一年又是等闲过，百岁只消如此看。",
            "把酒何曾长在手，种桃能得几凭栏。",
            "痴人醉梦不知醒，日夜双眉抵死攒。"
        ],
        "title": "岁暮",
        "id": "181bd953-0521-4185-9991-df0645c2ffdc"
    },
    {
        "author": "真山民",
        "paragraphs": [
            "纷纷裘马走红尘，頼得闲边可著身。",
            "商岭定无屠狗客，云台岂有钓鱼人。",
            "溪山萧散青芒履，风月夷犹乌角巾。",
            "万事如棋君看取，一番局面一番新。"
        ],
        "title": "闲居漫赋",
        "id": "5de55129-06be-4869-a223-bc3a2caaadbb"
    },
    {
        "author": "真山民",
        "paragraphs": [
            "寂寞烟林噪乱鸦，青鞋步入野僧家。",
            "云深不碍钟声出，日转还移塔影斜。",
            "廊下蜗黏沿砌藓，佛前蜂恋插瓶花。",
            "竹床纸帐清如水，一枕松风听煮茶。"
        ],
        "title": "三峰寺",
        "id": "aff5b557-ffcc-4c2f-a736-fbb4e3d856f7"
    },
    {
        "author": "真山民",
        "paragraphs": [
            "风煖旗亭煮酒香，醉醒始悟是他乡。",
            "驾言行迈路千里，岂不怀归天一方。",
            "春事渐消鶑语老，离愁偏胜柳丝长。",
            "无聊莫向城南宿，淡月梨花正断肠。"
        ],
        "title": "江头春日",
        "id": "5c70fd8d-0fb9-422d-9710-5ab3ff27318f"
    },
    {
        "author": "真山民",
        "paragraphs": [
            "抱瓮区区老汉阴，空斋拥鼻日长吟。",
            "青山隔截市朝面，白发消磨豪杰心。",
            "书既无成休学剑，贵无可买耻言金。",
            "情知不入鸳鸾侣，頼有鸥盟尚可寻。"
        ],
        "title": "次韵潘恕堂见寄",
        "id": "6d583e5c-9d7c-4d53-a967-47b0dfe917c6"
    },
    {
        "author": "真山民",
        "paragraphs": [
            "一叶薰风带暑回，雨添浓翠暗庭槐。",
            "不随春去鶑犹在，好竞时妆榴又开。",
            "剪尺旋栽新白苎，杯盘聊荐旧青梅。",
            "箧中敝扇投闲久，依旧团团入手来。"
        ],
        "title": "初夏",
        "id": "84b0aef0-a569-4db5-8046-46605d055fda"
    },
    {
        "author": "真山民",
        "paragraphs": [
            "一架琴书一笔床，杜门荏苒送年光。",
            "囊空尽可偿诗债，脚倦犹能入醉乡。",
            "既老菊花偏耐久，未开梅蘂已先香。",
            "眼边管领闲风景，不识人间更有忙。"
        ],
        "title": "闲吟初冬",
        "id": "b71f326e-f20f-4972-bd3f-d4074e2513e2"
    },
    {
        "author": "真山民",
        "paragraphs": [
            "节遇中和景渐暄，自摩倦眼望前村。",
            "雕锼花柳春无迹，沐浴山川雨有恩。",
            "忆昔踏青终日醉，如今垂白几人存。",
            "未应便作衰翁看，藉草犹堪倒一樽。"
        ],
        "title": "奉和颇动游兴呈云耕叔祖",
        "id": "b324ad68-69f5-4146-b403-c66360adc258"
    },
    {
        "author": "真山民",
        "paragraphs": [
            "银台绛蜡泪成堆，四面轩窗尽放开。",
            "花影忽生知月到，竹梢微响觉风来。",
            "豪挥彩笔诗千首，醉倚红妆酒百杯。",
            "游玩未阑归未得，高城漏箭几相催。"
        ],
        "title": "夜饮赵园次徐君实韵",
        "id": "704575aa-4bde-43e9-b1e2-5f1b39871cb2"
    },
    {
        "author": "真山民",
        "paragraphs": [
            "万甲蟠胸老气雄，将星光照海云东。",
            "声名宣尉裴中立，地步平章韩魏公。",
            "大纛高牙山水县，褒衣博带藻芹宫。",
            "书生端为斯文喜，俎豆先行军旅中。"
        ],
        "title": "平章命",
        "id": "5073cc7b-9b4d-414a-9853-8d57529839ac"
    },
    {
        "author": "真山民",
        "paragraphs": [
            "鹤护松扉久不开，蒲团端坐思悠哉。",
            "故交只向梦中见，闲事不经心上来。",
            "双屐蹑云春采药，一筇拄月夜观梅。",
            "东风似见山童懒，自与幽人扫径苔。"
        ],
        "title": "幽栖",
        "id": "f98fd7f3-7410-43db-beb4-51a4e2e8f985"
    },
    {
        "author": "真山民",
        "paragraphs": [
            "一扫权奸九十章，七州不惮历炎荒。",
            "黄粱富贵百年短，青史是非千载长。",
            "丞相虽存心已死，先生既葬骨犹香。",
            "向令铁汉常留在，天下何缘有靖康。"
        ],
        "title": "读刘元城言行录",
        "id": "3f1bdfa8-7fd5-47b8-a3de-32b7cbbfea55"
    },
    {
        "author": "真山民",
        "paragraphs": [
            "灭没晨曦弄淡晴，追随杖履竹间亭。",
            "花逢酒侣容先醉，柳见诗人眼剩青。",
            "三月光阴半流水，百年身世一浮萍。",
            "啼鹃只管催春去，不道衰翁已怕听。"
        ],
        "title": "次李林居春晓游园",
        "id": "46e71f3a-1652-4518-b662-e2374a13a114"
    },
    {
        "author": "真山民",
        "paragraphs": [
            "管领东风入杖藜，落梅香里已招提。",
            "苔痕一径白云湿，花影半窗红日低。",
            "欲见高僧聊尔耳，便乘余兴去来兮。",
            "葛藤有话无人共，付与隔林幽鸟啼。"
        ],
        "title": "圣果院访忠上人不值",
        "id": "195fb8ce-9e7e-468f-8b16-f3f363e66999"
    },
    {
        "author": "真山民",
        "paragraphs": [
            "林梢初日弄阴晴，露浥溪花笑欲迎。",
            "涧暗只闻泉滴沥，山青剩见鹭分明。",
            "远峰忽转还如遶，险迳徐行亦似平。",
            "莫谓诗成无与和，风篁也解作吟声。"
        ],
        "title": "山行",
        "id": "fd52c431-46d3-4710-814e-a52fd8d751a8"
    },
    {
        "author": "真山民",
        "paragraphs": [
            "自笑秋来似转蓬，偶然飞落过山中。",
            "一灯幽馆菊花雨，孤枕小楼梧叶风。",
            "涉世悠悠旋磨蚁，怀人杳杳寄书鸿。",
            "浮生何预光阴事，抵死相催作老翁。"
        ],
        "title": "秋夜次叶一山韵",
        "id": "faa18397-2425-4b63-bf25-52234b101a98"
    },
    {
        "author": "真山民",
        "paragraphs": [
            "愁锁巴云往事空，只将遗恨寄芳丛。",
            "归心千古终难白，啼血万山多是红。",
            "枝带翠烟深夜月，魂飞锦水旧东风。",
            "至今染出怀乡恨，长挂行人望眼中。"
        ],
        "title": "杜鹃花得红字",
        "id": "a5ce962d-0f63-4fa0-8f7b-368ce6ba59ed"
    },
    {
        "author": "真山民",
        "paragraphs": [
            "建括相望天一涯，快哉此地话襟期。",
            "芹边春煖几杯酒，门外月高千首诗。",
            "去去先生此休矣，栖栖游子暮何之。",
            "送行折了邮亭柳，归卧白云歌紫芝。"
        ],
        "title": "客中临归仍送游教谕",
        "id": "8d4474e2-eb03-4990-8bdf-19a333e65ee3"
    },
    {
        "author": "真山民",
        "paragraphs": [
            "年来心迹两悠悠，若比孤云尽自由。",
            "既不贪荣安有辱，纵饶无乐亦何忧。",
            "一丝风月严陵钓，千里关山季子裘。",
            "到底行藏定谁是，试将心事问沙鸥。"
        ],
        "title": "自适",
        "id": "ed2f1603-5271-4eb7-906d-876544afa481"
    },
    {
        "author": "真山民",
        "paragraphs": [
            "风战枯桐敲纸窗，拥裘无寐夜偏长。",
            "樵楼三鼓夜将午，云雁数声天正霜。",
            "寓世此身惊逆旅，宽怀何处不吾乡。",
            "江头风景日堪醉，酒美蟹肥橙橘香。"
        ],
        "title": "永嘉秋夕",
        "id": "91bd6298-278c-45fa-b531-32a37fea9488"
    },
    {
        "author": "真山民",
        "paragraphs": [
            "此是闲中安乐窝，从渠忙处为奔波。",
            "人心少似秋胡妇，世事多参春梦婆。",
            "但把功名齐蚁蛭，定无荣辱到渔蓑。",
            "醉乡境界偏宽阔，天地都归一浩歌。"
        ],
        "title": "醉题斋壁",
        "id": "00cb7de5-edd2-46a2-9c3c-8d1e3fa2ba34"
    },
    {
        "author": "真山民",
        "paragraphs": [
            "河梁邂逅话襟期，猎猎西风透裌衣。",
            "酒脸未随红叶醉，乡心先逐白云飞。",
            "客中送客难为别，山上安山胡不归。",
            "借使家书君可寄，此间无复问庭帏。"
        ],
        "title": "客中遇乡友季芳远归省亲",
        "id": "0dd84320-85ac-45ec-86db-e097bae911b6"
    },
    {
        "author": "真山民",
        "paragraphs": [
            "片云隔断嶂西峰，三两山花屋角红。",
            "几亩桑麻春社后，数家鸡犬夕阳中。",
            "拾薪涧底青裙妇，倚杖簷间白发翁。",
            "我亦愿来同隠者，种桃早晚趁东风。"
        ],
        "title": "山人家",
        "id": "94917bc6-8b6a-47be-9e2e-adcd49f4199e"
    },
    {
        "author": "真山民",
        "paragraphs": [
            "寄隠幽踪何处寻，春风十里薜萝深。",
            "青山不说是非事，黄鸟自赓长短吟。",
            "百折畏途休著脚，十分明月是知心。",
            "不应误放桃花出，惹得渔翁话古今。"
        ],
        "title": "刘伯山寄隠",
        "id": "d5d59804-ce84-4d11-a1d2-14a353ba9eb3"
    },
    {
        "author": "真山民",
        "paragraphs": [
            "路转峰回又一村，天寒大半掩柴门。",
            "云融山脊岚生翠，水嚼沙洲树出根。",
            "任拥重裘风亦冷，未投荒店月先昏。",
            "今宵只傍梅花宿，赢得清芬入梦魂。"
        ],
        "title": "朱溪涧",
        "id": "3567a6a3-68f5-460a-81e7-8b6a3fc76acd"
    },
    {
        "author": "真山民",
        "paragraphs": [
            "作室悬知要肯堂，而翁家学颇增光。",
            "一朝衿佩儒簪合，千古诗书屋壁香。",
            "鉴曲烟霞归羽馆，钟山风月落僧房。",
            "如何只揭精庐扁，解续斯文气燄长。"
        ],
        "title": "丹山书堂",
        "id": "6d81ae26-72b0-40ff-855f-7732d87b8ef2"
    },
    {
        "author": "真山民",
        "paragraphs": [
            "敢咎章缝解误人，甘于闲处著闲身。",
            "腹中书在温仍熟，梦里诗成记不真。",
            "引鹤徐行三迳晓，约梅同醉一壶春。",
            "今朝有喜谁知得，新换衔头号散民。"
        ],
        "title": "闲中",
        "id": "eb407dd5-f9a2-4b8d-832d-c5d7395d5746"
    },
    {
        "author": "真山民",
        "paragraphs": [
            "薜萝丛里鬰青青，别是幽栖一段清。",
            "水色山光皆画本，蝉声禽语亦吟情。",
            "人今不改衣冠古，道重方知富贵轻。",
            "为语俗交休见问，已从麋鹿订新盟。"
        ],
        "title": "送云泉入山",
        "id": "d18c91da-61a3-4833-a947-d6530b47315d"
    },
    {
        "author": "真山民",
        "paragraphs": [
            "布袜青鞋敝絮袍，松扉柴几小衡茅。",
            "云酣才酿臈三月，梅吐又横春一梢。",
            "炭为骤寒偏索价，酒因不饮懒论交。",
            "穷年兀兀从人笑，未用多方作解嘲。"
        ],
        "title": "冬暮小斋",
        "id": "da3e4d3e-4778-4405-a458-e5704331ec73"
    },
    {
        "author": "真山民",
        "paragraphs": [
            "禅房花木锁深幽，借与诗人信宿留。",
            "幡影分来半廊月，磬声敲破一林秋。",
            "僧偏好事能青眼，佛本无心亦白头。",
            "试问青松峯外鹤，闲边曾见几人游。"
        ],
        "title": "宿南峰寺",
        "id": "978ed4e3-7f34-43e5-99eb-0f747cb14127"
    },
    {
        "author": "真山民",
        "paragraphs": [
            "画角声中旧岁除，新年喜气满屠苏。",
            "阳和忽转冰霜后，元气更如天地初。",
            "晚色催诗归草梦，春光随笔上桃符。",
            "闭门贺客相过少，静对梅花自看书。"
        ],
        "title": "岁朝",
        "id": "c81335d6-3641-4e38-9140-936512824389"
    },
    {
        "author": "真山民",
        "paragraphs": [
            "风扫连阴作快晴，瘦筇伴我出山扃。",
            "路从初日红边过，人在野花香里行。",
            "古木殊无趋世态，幽禽懒作弄春声。",
            "棕鞋踏遍山南北，只与白云相送迎。"
        ],
        "title": "春晓山行",
        "id": "0b203276-29a1-411b-aa7e-6fc6571b33a0"
    },
    {
        "author": "真山民",
        "paragraphs": [
            "鼻祖名高三谏官，耳孙玉立又台端。",
            "气增浙左霜威动，面带终南山色寒。",
            "揽辔肯教狼卧地，归班便合豸峨冠。",
            "公余诗兴清于雪，细嚼梅花入肺肝。"
        ],
        "tags": [
            "终南山"
        ],
        "title": "王廉使",
        "id": "cda564ea-518f-4809-81a2-20680bd2e318"
    },
    {
        "author": "真山民",
        "paragraphs": [
            "不赋千钟赋一箪，天公有意养痴顽。",
            "书犹能看未曾老，诗亦莫吟方是闲。",
            "宽著庭除贪贮月，少栽竹树要观山。",
            "空阶两日无行迹，又上苔花几点斑。"
        ],
        "title": "幽兴",
        "id": "5b1fbcf8-0b67-47e6-8b51-1c931ff36d1a"
    },
    {
        "author": "真山民",
        "paragraphs": [
            "西都不知寿，安用独长年。",
            "纵有丹炉在，难吹汉火燃。"
        ],
        "title": "梅仙山",
        "id": "17915322-254e-4ffd-bc07-3e56b40a5705"
    },
    {
        "author": "真山民",
        "paragraphs": [
            "微踪一腐草，霜重不禁秋。",
            "想悟浮生短，常为秉烛游。"
        ],
        "title": "萤火",
        "id": "2cf8216f-b48d-4fd9-9758-abb91b3ed896"
    },
    {
        "author": "真山民",
        "paragraphs": [
            "酿成百花脾，聊尔了口腹。",
            "人知口中甘，谁料腹中毒。"
        ],
        "title": "蜜蜂",
        "id": "7fe9fc1a-3d03-43ea-b4c0-a2975ca0d81a"
    },
    {
        "author": "真山民",
        "paragraphs": [
            "皓首抱遗经，堪怜误一生。",
            "空共蠹虫饱，自作忍饥声。"
        ],
        "title": "观书自叹",
        "id": "03c81c54-1e8f-44f5-aa96-ff99959724a7"
    },
    {
        "author": "真山民",
        "paragraphs": [
            "入夜始维舟，黄芦古渡头。",
            "眠鸥知让客，飞过蓼花洲。"
        ],
        "title": "吉水夜泊",
        "id": "e177ad9f-825e-46ea-b475-585219991098"
    },
    {
        "author": "真山民",
        "paragraphs": [
            "草枯根不死，春到又敷荣。",
            "独有愁根在，非春亦自生。"
        ],
        "title": "草",
        "id": "2ec58a8f-4bee-4e25-a90e-fc2b487161b6"
    },
    {
        "author": "真山民",
        "paragraphs": [
            "花间报晓晴，巧弄百般声。",
            "未可嫌饶舌，犹胜鴈不鸣。"
        ],
        "title": "百舌",
        "id": "909e04d1-bdf7-40ad-bdf8-cdb07e2a025a"
    },
    {
        "author": "真山民",
        "paragraphs": [
            "人心有炎凉，我心无欢悲。",
            "箧中重自珍，会有薰风时。"
        ],
        "title": "秋扇",
        "id": "79151dda-3fde-492e-a1ab-a4fba97ef404"
    },
    {
        "author": "真山民",
        "paragraphs": [
            "白云满空山，山空人未归。",
            "拄杖莫敲门，恐惊白云飞。"
        ],
        "title": "访李延不值",
        "id": "af4cf608-86b9-4b97-af66-ceb5a8509e95"
    },
    {
        "author": "真山民",
        "paragraphs": [
            "世上痴儿女，争趋乞巧筵。",
            "妇鸠甘抱拙，不谄鹊桥仙。"
        ],
        "title": "七夕",
        "id": "e32d8d7a-b56b-4a66-a550-bfaf20a1a360"
    },
    {
        "author": "真山民",
        "paragraphs": [
            "三郎掩面马嵬坡，生死恩深可奈何。",
            "瘗土驿傍何足恨，潼关战处骨埋多。"
        ],
        "title": "杨妃",
        "id": "040cf906-5226-4855-991d-1eeee2ff21ca"
    },
    {
        "author": "真山民",
        "paragraphs": [
            "不将翠袖卷纱红，怪得陈玄夺化工。",
            "想是太真春睡足，梦魂正在黑甜中。"
        ],
        "title": "水墨海棠",
        "id": "1a7b1210-2f54-426e-8827-b69b42068229"
    },
    {
        "author": "真山民",
        "paragraphs": [
            "韶光收拾太匆匆，眼底浮花一扫空。",
            "留得数枝红药在，五更分付与东风。"
        ],
        "title": "三月晦日与邵石诸友闲游东园分得空字",
        "id": "b0aede4d-3a60-43b6-94e8-7e0e18e68d19"
    },
    {
        "author": "真山民",
        "paragraphs": [
            "锦袍朱带玉花骢，著意追欢紫陌东。",
            "只道春风属杨柳，不知杨柳有秋风。"
        ],
        "title": "年少春游",
        "id": "4c63480e-5cf2-4a03-adb7-14213dc9bfdd"
    },
    {
        "author": "真山民",
        "paragraphs": [
            "小桃枝上认年华，随分红开一两花。",
            "将谓春风只城市，也吹春色到山家。"
        ],
        "title": "山间早春",
        "id": "6fa96c21-7dc0-4f2c-a89b-43e940345684"
    },
    {
        "author": "真山民",
        "paragraphs": [
            "九十风光能有几，东风遽作远行人。",
            "樽前莫惜今朝醉，明日鶑声不是春。"
        ],
        "title": "三月晦日",
        "id": "bfb2bff7-feb2-4a30-9fcf-67560c06cb94"
    },
    {
        "author": "真山民",
        "paragraphs": [
            "未央前殿养亲时，想记当年俎上危。",
            "借问杯羹何等语，如今安用玉巵为。"
        ],
        "title": "高帝",
        "id": "00effab6-9224-492c-8400-8d9d05662f9e"
    },
    {
        "author": "真山民",
        "paragraphs": [
            "未暝先啼草际蛩，石桥暗度晚花风。",
            "归鸦不带残阳老，留得林梢一抹红。"
        ],
        "title": "晚步",
        "id": "4b539f08-5624-464c-ac27-3597bcf5610f"
    },
    {
        "author": "真山民",
        "paragraphs": [
            "愁锁眉尖未肯消，何心更待两蛾娇。",
            "一春螺黛浑无用，付与东风染柳条。"
        ],
        "title": "春闺词",
        "id": "3bb5f5bb-50c6-4b26-82da-6f9b08043114"
    },
    {
        "author": "真山民",
        "paragraphs": [
            "夜色秋光共一阑，饱收风露入脾肝。",
            "虚簷立尽梧桐影，络纬数声山月寒。"
        ],
        "title": "山间秋夜",
        "id": "4dd3bf91-80ef-4263-8b40-cd5e6ef977b7"
    },
    {
        "author": "真山民",
        "paragraphs": [
            "妆点春光到眼边，冻消残雪暖生烟。",
            "杏桃催换新颜色，惟有寒梅老一年。"
        ],
        "title": "新年",
        "id": "fd54ad90-4ffe-4e88-ba23-b2de46ab1f71"
    },
    {
        "author": "真山民",
        "paragraphs": [
            "懒把黄花插满头，正缘老大见花羞。",
            "年来颇恨儒冠误，好倩西风吹去休。"
        ],
        "title": "九日",
        "id": "43d33e10-4960-4102-af3b-ca13d9fc0d7a"
    },
    {
        "author": "真山民",
        "paragraphs": [
            "堪叹诗翁酒兴豪，醉余犹复一登高。",
            "西风抵死相摇撼，争奈儒冠裹得牢。"
        ],
        "title": "醉余再赋",
        "id": "82e5ace5-38b0-4de5-8db7-592f866a365a"
    },
    {
        "author": "真山民",
        "paragraphs": [
            "君不学少陵骑馿金华春，一生旅食长悲辛。",
            "又不学浪仙骑馿长安市，凄凉落叶秋风里。",
            "却学雪中骑馿孟浩然，冷湿银镫敲吟鞭。",
            "梅花溪上日来往，身迹懒散人中仙。",
            "有时清霜松下路，松风萧萧馿耳竖。",
            "据鞍傲兀四无人，牧子骑牛相尔汝。",
            "劝君但骑馿，行路稳，姑徐徐。",
            "九折畏途鞭快马，年来曾覆几人车。"
        ],
        "title": "陈云岫爱骑馿",
        "id": "61d0b31f-cfbf-4c85-8b22-c76e7f7286de"
    },
    {
        "author": "真山民",
        "paragraphs": [
            "俯仰干坤为一嗟，西风原上夕阳斜。",
            "石麟已换延陵冢，银汉今无博望槎。",
            "前古英雄俱寂寞，黄昏灯火自諠譁。",
            "不惟人事年年改，近日灵洲水没沙。"
        ],
        "title": "留槎阁寓感",
        "id": "c64b98c3-e8a7-4b0e-be43-83a9a27f0d9e"
    },
    {
        "author": "真山民",
        "paragraphs": [
            "十二阑干百尺台，登临洗尽眼中埃。",
            "沙痕长与水吞吐，桥影不妨船往来。",
            "两岸楼台随世换，四山图画自天开。",
            "槎边今古无穷思，都付西风酒一杯。"
        ],
        "title": "题济川桥",
        "id": "bc8c0513-beab-4fe7-ae5b-76fe381611ac"
    },
    {
        "author": "真山民",
        "paragraphs": [
            "银漏迢迢夜未晨，管絃声里绮罗春。",
            "饮阑方拥名娃醉，岂料稽山正卧薪。"
        ],
        "title": "吴王夜宴图",
        "id": "23c5c2ba-6693-40f7-91b7-8e6b650d52a3"
    },
    {
        "author": "真山民",
        "paragraphs": [
            "田里熈熈便是春，追游何必艳阳辰。",
            "打门吏少花村静，听雨高眠亦可人。"
        ],
        "title": "春游阻雨次韵",
        "id": "f9ec324d-947d-4bf5-965f-eb7ff2b19f7c"
    },
    {
        "author": "舒岳祥",
        "paragraphs": [
            "雨后月明，如醉而醒。",
            "不见其形，但见其影。",
            "我梦初回，非曙非暝。",
            "道人无言，起舞弄景。",
            "水鸟无声，一鹤自警。",
            "清风南来，露坠炯炯。",
            "我病不饮，酌此清泠。",
            "超然顿悟，九万俄顷。"
        ],
        "title": "雨后月明起坐戏成",
        "id": "37244da5-f211-48f6-8ce2-05231dc727e9"
    },
    {
        "author": "舒岳祥",
        "paragraphs": [
            "士如圭璋，自然廉隅。",
            "一日无耻，不可以居。",
            "上帝降衷，毁败是虞。",
            "迁史作传，爰首饿夫。"
        ],
        "title": "伯夷",
        "id": "b1c82f9d-1001-44f3-a695-bce4461026d7"
    },
    {
        "author": "舒岳祥",
        "paragraphs": [
            "为管则易，为鲍则难。",
            "相马失瘦，相士失寒。",
            "管贫鲍富，坦然相安。",
            "于利不疚，于义斯完。"
        ],
        "title": "管鲍",
        "id": "fbfc20fc-ebaa-4e23-83ef-f1818ef9343b"
    },
    {
        "author": "舒岳祥",
        "paragraphs": [
            "叔孙事秦，以谀蔽愚。",
            "至于归汉，荐进狡夫。",
            "灭我王道，甚于焚书。",
            "是以二儒，确乎其居。"
        ],
        "title": "鲁二儒",
        "id": "191e0730-5e1a-49d2-ba4a-9f9a747056cc"
    },
    {
        "author": "舒岳祥",
        "paragraphs": [
            "我怀同人，如暵望雨。",
            "天地崩裂，干戈间阻。",
            "陈编孤哦，槁梧自抚。",
            "思而不见，援桂延伫。"
        ],
        "title": "停云诗  其一",
        "id": "ea7303ff-3ff3-48bd-8b18-83836634c6d0"
    },
    {
        "author": "舒岳祥",
        "paragraphs": [
            "千山月白，露气濛濛。",
            "四顾戃慌，素霭成江。",
            "飞萝扫屋，悬泉挂窗。",
            "之子不至，世孰吾从。"
        ],
        "title": "停云诗  其二",
        "id": "f99b7b62-d6ea-45ff-9122-0725aeccf771"
    },
    {
        "author": "舒岳祥",
        "paragraphs": [
            "小园宛宛，水木鲜荣。",
            "子念及此，我宁忘情。",
            "曩岁中都，我归子征。",
            "以子出处，用观我生。"
        ],
        "title": "停云诗  其三",
        "id": "780c8d23-a491-41f6-a4da-4744c4afdfa8"
    },
    {
        "author": "舒岳祥",
        "paragraphs": [
            "俯仰换世，昨梦蚁柯。",
            "故交零落，屈指无多。",
            "孔时尹任，夷清惠和。",
            "各言尔志，夫也如何。"
        ],
        "title": "停云诗  其四",
        "id": "48ac74e6-2908-400f-a491-3399a3bd8fab"
    },
    {
        "author": "舒岳祥",
        "paragraphs": [
            "妾家有高楼，高高入青天。",
            "欲作万丈梯，倚空无攀援。",
            "良人在万里，一去几经年。",
            "长路与天接，举足蹑星躔。",
            "妾欲寻夫壻，解甲投戈鋋。",
            "携手上云霓，真到天河壖。",
            "牵牛与织女，不知妾相怜。",
            "姮娥惠神药，燕婉成天仙。"
        ],
        "title": "寓言  其一",
        "id": "f66803ea-50b0-41dd-a547-46a9db43a313"
    },
    {
        "author": "舒岳祥",
        "paragraphs": [
            "昔有贵公子，闻鹤九臯禽。",
            "其先本胎化，栖止必瑶林。",
            "遣使三往聘，致之千黄金。",
            "清唳复善舞，节奏合瑶琴。",
            "日给费鱼米，延之如玳簪。",
            "衔杯为主寿，千岁无遐心。",
            "有客为主谋，禽荒可倾国。",
            "此物非洁清，其志本贪冒。",
            "遗矢玉阶阴，吞腥金塘侧。",
            "当以禽养禽，毋令食人食。",
            "主人颔其言，从此成捐斥。",
            "萧条风雨晨，蹭蹬霜雪夕。",
            "鹤将辞主去，顾视亦悽恻。",
            "谓客君少留，行当蹈吾迹。",
            "客亦惨不乐，相看泪霑臆。"
        ],
        "title": "寓言  其二",
        "id": "52df5de7-8a9d-4b4d-8dd4-2d029e4b217b"
    },
    {
        "author": "舒岳祥",
        "paragraphs": [
            "虫有促织儿，忧人不忧己。",
            "华身有龙鸾，不出工女指。",
            "瓦砾为堂奥，青莎作衣被。",
            "一身可自了，剌剌不能已。",
            "白露夜庭空，凄其行去矣。",
            "金屋白玉床，贵人呼不起。"
        ],
        "title": "十虫吟  其一",
        "id": "bf701690-e8fb-4fed-8846-d9276daf4663"
    },
    {
        "author": "舒岳祥",
        "paragraphs": [
            "虫有织绢娘，轧轧鸣窗纸。",
            "山翁卧中闻，谓是机上婢。",
            "瓠花日萧疎，豆叶行披靡。",
            "青灯照夜阑，胡为苦如此。"
        ],
        "title": "十虫吟  其二",
        "id": "ae9c3ed7-2b01-4470-92ed-4e5880f5ccc7"
    },
    {
        "author": "舒岳祥",
        "paragraphs": [
            "虫有络纬婆，如缫复如纺。",
            "豆篱秋雨余，秉烛不须网。",
            "置之银丝笼，因而入罗幌。",
            "偏资儿女玩，终夜奏繁响。"
        ],
        "title": "十虫吟  其三",
        "id": "e5cda81a-bc77-44e1-b8c0-d9e203f6097d"
    },
    {
        "author": "舒岳祥",
        "paragraphs": [
            "虫有捣米叔，善跳如舂谷。",
            "偶与屋上尘，堕地岂好触。",
            "儿童仰置之，反弓奋腰腹。",
            "欲行复遭抑，屡作不能伏。",
            "非汝懒于舂，其力有不足。"
        ],
        "title": "十虫吟  其四",
        "id": "9b6da738-8f08-410b-9ad0-5bc294590783"
    },
    {
        "author": "舒岳祥",
        "paragraphs": [
            "虫有卖油公，什伍处阴湿。",
            "长脚如蟏蛸，胫细走不及。",
            "儿童反接之，邀其吐微汁。",
            "所挟虽不多，坐此遭攟拾。",
            "倾资仅有此，微生何以给。"
        ],
        "title": "十虫吟  其五",
        "id": "ab7f7f49-3d80-483e-b9d2-d84a468fb8cf"
    },
    {
        "author": "舒岳祥",
        "paragraphs": [
            "虫有避债夫，缉茧枝间缀。",
            "窃食柽松毛，负之以为盖。",
            "首鼠开两端，见人深拒闭。",
            "想汝作债初，已作逃匿计。",
            "小儿不汝赦，推寻见根柢。",
            "计穷挺身走，终日失其竁。"
        ],
        "title": "十虫吟  其六",
        "id": "9bdedf94-e6f6-4b40-876c-e3438d902b21"
    },
    {
        "author": "舒岳祥",
        "paragraphs": [
            "虫有转丸蜣，双角牛怒张。",
            "生子牛矢中，转圜技所长。",
            "两两如推车，千百满路旁。",
            "弹丸有不若，累累圆且光。",
            "污秽不自羞，敢比苏合香。",
            "惜哉尔之智，不善择其良。"
        ],
        "title": "十虫吟  其七",
        "id": "7a111390-8d77-48e7-9fec-edee21bbf346"
    },
    {
        "author": "舒岳祥",
        "paragraphs": [
            "虫有蛀地牛，曲吻利如钩。",
            "趯取尾作首，倒行腹为头。",
            "燥土作陷沙，露喙伺其幽。",
            "小虫误过之，一入出无由。",
            "小儿嫉其然，取彼众中酋。",
            "缚置它穴口，其类亦相仇。",
            "一引两得之，尽置清溪流。"
        ],
        "title": "十虫吟  其八",
        "id": "8060c4cb-e782-4f61-a0af-66415886cb95"
    },
    {
        "author": "舒岳祥",
        "paragraphs": [
            "虫有撺梭子，头腹俱锐长。",
            "绿衣而绛里，飞跃低踉蹡。",
            "名我固甚善，所愧无筐箱。",
            "维天有南箕，不可以簸扬。",
            "微虫人强名，此岂彼窃攘。",
            "秋田蚱蜢横，暗野如飞蝗。",
            "索索浅草中，不倚两股强。",
            "类中最善类，霜露死其常。"
        ],
        "title": "十虫吟  其九",
        "id": "ecbc3a16-878e-4af8-9b56-190d7f5fc597"
    },
    {
        "author": "舒岳祥",
        "paragraphs": [
            "虫有蠹书鱼，白腻铅粉如。",
            "岐尾细而长，所嗜惟食书。",
            "我老书久废，儿曹复相疎。",
            "经年不启椟，宜尔穴以居。",
            "蚀纸兼齧字，古篆成纡余。",
            "腹中有经传，顾我何空虚。"
        ],
        "title": "十虫吟  其一○",
        "id": "9c0997e4-42b4-4eb9-9b89-745d8ea87c6f"
    },
    {
        "author": "舒岳祥",
        "paragraphs": [
            "虫有搏蝇虎，似蟢无网罟。",
            "羣蝇争嘬时，潜身入其聚。",
            "蝇初玩其小，突然能攫取。",
            "生擒加面缚，不辨头翅股。",
            "蝇为人所憎，同欲畀兹虎。",
            "其奈彼实繁，日食能几许。"
        ],
        "title": "续十虫吟  其一",
        "id": "5194c319-1697-47b0-9621-6c73cb9e88ca"
    },
    {
        "author": "舒岳祥",
        "paragraphs": [
            "虫有白蚁虎，食蚁功有取。",
            "大厦初落成，白蚁郛其础。",
            "日繁实有徒，岁久仆梁梠。",
            "闻尔能食之，往求数十许。",
            "纵之穴窍中，种育成生聚。",
            "食蚁既无余，虎自缘庭户。",
            "亦复生几案，徃徃入筐筥。",
            "主人反厌憎，拥篲务屏去。",
            "客谓主勿然，前劳宜论叙。"
        ],
        "title": "续十虫吟  其二",
        "id": "e0617456-2343-4a55-8b63-06e9423b0fad"
    },
    {
        "author": "舒岳祥",
        "paragraphs": [
            "虫有齧桑羊，两钳如角怒。",
            "玄甲类蛣蜣，亦如龟背负。",
            "我有十亩桑，苦为渠所蠹。",
            "食必食其心，树死又飞去。",
            "不知从何来，钻凿不到处。",
            "上下开两窗，隠匿巧多路。",
            "嗟哉啄木鸟，刚吐柔不茹。"
        ],
        "title": "续十虫吟  其三",
        "id": "d105159a-fb50-4887-abbd-20f8bc420143"
    },
    {
        "author": "舒岳祥",
        "paragraphs": [
            "虫有齧菊羊，齧脑脑则死。",
            "人谓食且尽，细察理不尔。",
            "微躯细于蝇，玄甲而利嘴。",
            "顶上一粟红，鲜明大如虮。",
            "方当四五月，苗盛新怒起。",
            "上下截其茎，于中寄生子。",
            "脑瘁子乃成，分枝从此始。",
            "种菊须摘脑，不摘分披靡。",
            "理有损而益，未用分愠喜。"
        ],
        "title": "续十虫吟  其四",
        "id": "da4642b6-1140-43dd-b246-1148a8f2bce0"
    },
    {
        "author": "舒岳祥",
        "paragraphs": [
            "虫有土中狗，翼短身则长。",
            "行地如狗子，两臂健擘张。",
            "纵横成穴道，堀堁身蔽藏。",
            "握之人手中，排抉力甚强。",
            "夜飞能打人，有物凭为殃。",
            "收之入药录，虻蛭同其良。",
            "君看医师术，可谓宰相方。"
        ],
        "title": "续十虫吟  其五",
        "id": "0034d43e-cdf7-4625-b84e-25c393da32fa"
    },
    {
        "author": "舒岳祥",
        "paragraphs": [
            "虫有水走马，八脚成四蹄。",
            "映日如薸叶，点点水中开。",
            "得食时争嘬，忽然各东西。",
            "天牛非觳觫，水马非駃騠。",
            "形容贵其似，瓮舞为酰鸡。"
        ],
        "title": "续十虫吟  其六",
        "id": "701948cb-c145-4a16-a334-d0867d86f59a"
    },
    {
        "author": "舒岳祥",
        "paragraphs": [
            "虫有天水牛，两臂徒甚修。",
            "长尾龟其类，玄背鳖与俦。",
            "细评无甚似，大槩勿深求。",
            "终身混沮洳，亦与虾蛭游。",
            "或云能羽化，为蝉槐树头。",
            "清高乃如许，亦足掩前羞。"
        ],
        "title": "续十虫吟  其七",
        "id": "b7f04d3a-d317-4ecd-bfa7-e1c4270dc15e"
    },
    {
        "author": "舒岳祥",
        "paragraphs": [
            "虫有蝌蚪子，初化厕羣鱼。",
            "鱍鱍穿绿藻，洋洋泳深蒲。",
            "俄然生臂股，去尾登泥涂。",
            "回首谓羣鱼，幸来相就居。",
            "神鲤为鱼长，不肯受辱污。",
            "答云我龙种，岂与尔为徒。"
        ],
        "title": "续十虫吟  其八",
        "id": "b667940d-11cc-41d6-8ef1-9b376385ad33"
    },
    {
        "author": "舒岳祥",
        "paragraphs": [
            "虫有报雨蛙，竹树能攀援。",
            "青褐随所处，肤如凝脂鲜。",
            "长颈而方颔，顾盼升高颠。",
            "久晴初得雨，清声满林园。",
            "红蕉映白日，碧苇覆清泉。",
            "幽居乐清浄，饮露如风蝉。",
            "俯视虾蟆辈，迥然异凡仙。",
            "能鸣复善晦，所贵身名全。"
        ],
        "title": "续十虫吟  其九",
        "id": "1ff73e14-c730-4e0f-89a2-e984810da9dc"
    },
    {
        "author": "舒岳祥",
        "paragraphs": [
            "虫有摇橹郎，楚楚绿衣裳。",
            "怒目祇自躁，奋臂倚枝长。",
            "附桑寄螵蛸，亦入秘术方。",
            "折之插屋壁，经时子穰穰。",
            "竹篱疎复密，牵牛花低昂。",
            "迎风新意气，顾盼何昂藏。",
            "如逢大车辙，毅然亦敢当。",
            "不如捕鸣蝉，脆美不尔伤。"
        ],
        "title": "续十虫吟  其一○",
        "id": "308dc8b0-e705-41b8-b3fb-b396fae5638b"
    },
    {
        "author": "舒岳祥",
        "paragraphs": [
            "昨日立春节，今晨春鸟鸣。",
            "前峯宿苍霭，风声和且平。",
            "南翁病来久，起绕花枝行。",
            "花枝向人笑，婉娈感幽情。",
            "摩挲朂小男，何时看汝成。",
            "童稚引我前，老至不觉惊。",
            "艰难亦已极，须汝见休明。",
            "望望替官役，不顾日月征。"
        ],
        "title": "十二月二十七日病起行花下闻春禽有感",
        "id": "42107a59-b28b-4d5b-b3ad-1a6546c55a5c"
    },
    {
        "author": "舒岳祥",
        "paragraphs": [
            "寒暑一大疟，天地一病躯。",
            "古来几寒暑，元气朘削余。",
            "人物生其中，短小一侏儒。",
            "神农乏药草，黄帝无医书。",
            "坐令豺虎横，咬嚼为膏腴。",
            "顽疾久不治，脏腑生虫蛆。",
            "愿借大雷斧，磔此害物徒。",
            "八荒既清廓，万古无忧虞。"
        ],
        "title": "放言",
        "id": "77338a57-0a55-4313-9ace-d95355a51bab"
    },
    {
        "author": "舒岳祥",
        "paragraphs": [
            "子有婉微句，藏之平淡间。",
            "想子无愠色，熙熙好容颜。",
            "吉人罕暴戾，详缓心自闲。",
            "吾知子用意，欲挽陶韦还。",
            "欲以静息竞，欲以柔镌顽。",
            "坐使听者心，悠然和且安。",
            "子来索我语，我与子无言。",
            "评茶及品水，此事在舌端。",
            "还有分别否，归鸿没远天。"
        ],
        "title": "题王德渊水西藁",
        "id": "3fcbbccf-935a-484f-8185-67d1f638236a"
    },
    {
        "author": "舒岳祥",
        "paragraphs": [
            "稻花花中王，桑花花中后。",
            "余花皆嫔妃，以色媚左右。",
            "稻花吹早香，风露千万亩。",
            "上以奉玉食，粢盛及醴酒。",
            "下以饱苍生，亿兆餔其口。",
            "桑花虽无华，红葚映纤手。",
            "皇后首亲蚕，六宫承傅姆。",
            "天生众裸虫，无羽毛飞走。",
            "匪此皆冻死，性命安得有。",
            "予谓二花者，斯民之父母。",
            "昔予赋麦花，适当来牟候。",
            "未及歌二花，三花谁可后。",
            "请续时夏诗，以为风化首。"
        ],
        "title": "稻花桑花",
        "id": "775a9b74-c25c-4f46-9760-83df412e7780"
    },
    {
        "author": "舒岳祥",
        "paragraphs": [
            "白发美青阳，新年试新浴。",
            "小窗洁而明，板阁密以燠。",
            "帘垂风绝蹊，汤煖云升屋。",
            "探手酌温凉，微微浇背腹。",
            "上盆颒吾面，下盆濯吾足。",
            "初如马释鞿，渐觉蝉蜕壳。",
            "周浃更融怡，味如书熟读。",
            "澡身当去尘，洗心当脱俗。",
            "湛然清浄源，不遣生恶浊。",
            "振衣聊出门，篝烟度修竹。"
        ],
        "title": "春日新浴",
        "id": "ce16a8f3-7f82-4789-b97d-bd7101ff3ca3"
    },
    {
        "author": "舒岳祥",
        "paragraphs": [
            "迟月呼不出，海气红碧嘘。",
            "何人捧隋璧，上处青松疎。",
            "松间著不得，飞彻万里衢。",
            "散作千山雪，芦花摇江湖。",
            "冰轮虽渐侧，老桂斫不枯。",
            "清光已非昨，来日更可吁。",
            "徘徊情所结，有酒且歌呼。"
        ],
        "title": "七月十七日夜翫月",
        "id": "1bc1464c-d48c-4e69-8d71-0fd5ddcf1877"
    },
    {
        "author": "舒岳祥",
        "paragraphs": [
            "夏炎已云极，秋暑方自兹。",
            "借居面西日，午后如烹炊。",
            "主人爱敬客，架杉覆青枝。",
            "赫日辟三舍，鲜飚汎沦漪。",
            "高蝉亦好吟，振响流笙箎。",
            "夜静明月出，疎影复陆离。",
            "欹枕寝桃竹，露坐冠笋皮。",
            "凡此暑中事，施之无不宜。",
            "念我逃世难，过用恐祸随。",
            "昔时半山老，畏热架条枚。",
            "不知公相贵，清俭谅可思。",
            "我本无家客，禄尽寿有遗。",
            "得此已厚忝，衔感以成诗。"
        ],
        "title": "借居喜杉棚成",
        "id": "378d5750-60fc-4067-bab0-4e501761084b"
    },
    {
        "author": "舒岳祥",
        "paragraphs": [
            "疾病之所生，风寒燥湿毒。",
            "浸淫侵脏腑，脉络起丝粟。",
            "有药所不攻，鍼砭功始录。",
            "有如龙潜见，巖穴通隠伏。",
            "又如善用兵，洞窟皆驱逐。",
            "毛皮与腠理，一二数可烛。",
            "刺俞已及髓，投穴不中肉。",
            "春回九地底，冰崖芽众绿。",
            "范子故书生，于此见也独。",
            "十年从良师，神祕卷箧椟。",
            "我疑秦卢扁，垣墙能外瞩。",
            "又疑华佗子，披脏先剖腹。",
            "范生何大奇，方书可无读。",
            "我老目已昏，烦君为濯涤。",
            "更阅十年书，细字蝇头黑。",
            "与子作佳传，当与太史续。"
        ],
        "title": "赠医博士范心斋",
        "id": "b30539ee-a713-45c3-a63b-febbec412b26"
    },
    {
        "author": "舒岳祥",
        "paragraphs": [
            "性不耐喧聒，况遭疥痒牵。",
            "此物有朋党，一搔千窍连。",
            "幽阴及肘股，烂漫罗胁肩。",
            "城狐及社鼠，不如汝穴坚。",
            "蚁蝨犹外患，尔独腠理穿。",
            "百药既不醒，取说聊自完。",
            "闲邪自检束，敛容如见贤。",
            "彼亦畏天理，亦有负其顽。",
            "既不废谈笑，亦不妨食眠。",
            "万事贵隠忍，此方老子传。"
        ],
        "title": "幽疥",
        "id": "c3b92446-7c4d-49fb-8e1e-9abcbbf34d64"
    },
    {
        "author": "舒岳祥",
        "paragraphs": [
            "新交胜旧交，生别犹死别。",
            "饥魂散欲飞，愁肠鬰以结。",
            "去住诚两难，主客新握别。",
            "家山杳何许，千丈高嶻嶭。",
            "试登黄甘望，百里见积雪。",
            "我甔无储粟，我箧无重褐。",
            "妻孥幸团栾，忘此饥与渴。",
            "倚君为大厦，顾我颜色悦。",
            "无家未易归，无产难久歇。",
            "乡校著我名，免在编氓列。",
            "麦田望有秋，桑叶行可掇。",
            "贳赀延余年，空囊谁负窃。",
            "不敢久累君，去去春二月。",
            "为我谢王戴，徽音无断绝。"
        ],
        "title": "将别棠谿遗仲素季厚昆仲",
        "id": "0ae5a3cf-8387-4f17-8267-00754056581c"
    },
    {
        "author": "舒岳祥",
        "paragraphs": [
            "青苹先知秋，调遣入窗几。",
            "荷花如六郎，一笑忽堕水。",
            "美人坐生愁，揽衣中夜起。",
            "繁华难久持，零落自兹始。",
            "所思在远道，千里复万里。",
            "何处无芙蕖，秋江总相似。",
            "折取莲蓬看，蜜房缀蜂子。",
            "青茧初脱衣，瑶轸中含髓。",
            "食莲须食心，心中苦如此。"
        ],
        "title": "食莲有感戏为古兴新体",
        "id": "6f4f759c-90ce-4bc8-99e6-c5458184ba96"
    },
    {
        "author": "舒岳祥",
        "paragraphs": [
            "昔有尸乡翁，养鸡盖阡陌。",
            "累财千余万，积微利自博。",
            "子美居瀼西，此物尚百翮。",
            "作诗戒宗文，墙东树笼栅。",
            "我今山居中，生理苦迫窄。",
            "衰年资食治，时有不速客。",
            "海鱼不常储，溪蟹碎难擘。",
            "颇欲效两翁，字鸡供口食。",
            "买得双伏雌，领以一赤帻。",
            "户外听约束，安能污案席。",
            "剖坼五十卵，引哺渐开拆。",
            "从兹日生生，向秋益繁息。",
            "麦云行刈黄，可得二十石。",
            "已知餠臛具，不假天边翼。",
            "窃笑茅季伟，割烹惟一只。",
            "奉亲不及宾，资生拙无策。"
        ],
        "title": "寇攘之余谷五斗才易一鸡衰老多病资血味以为养求之弗可得畜二母鸡自春抱育至夏百翼不减子美生理喜而有作",
        "id": "0977ffc2-5167-4bf6-8b5e-93deb0e36bbd"
    },
    {
        "author": "舒岳祥",
        "paragraphs": [
            "耿耿不可忍，相思在东北。",
            "花月以为姿，风露以为食。",
            "取我虞氏琴，一弹三叹息。",
            "泠然不可寻，变为湘江瑟。",
            "湘江深复深，哀哀泪千尺。"
        ],
        "title": "古思二首  其一",
        "id": "5cc55098-5722-4a10-a3cc-280c9a1b8cbc"
    },
    {
        "author": "舒岳祥",
        "paragraphs": [
            "饥饿未必死，甘腴能杀人。",
            "憔悴未必殒，逸乐能丧身。",
            "所以巖谷槁，以俭全其真。",
            "秉耒自耕野，腰斧躬采薪。",
            "亦复诵书史，自负亨经纶。",
            "兵寇幸无恙，委蛇保天民。"
        ],
        "title": "古思二首  其二",
        "id": "5328cc3f-1d41-43b9-a244-9816bd3c5d24"
    },
    {
        "author": "舒岳祥",
        "paragraphs": [
            "灼灼日及华，朝荣夕已坠。",
            "牵牛泫碧露，见晛歘憔悴。",
            "拒霜舒晓红，惟愁夕阴至。",
            "蜻蛚庇其根，亦复多愁思。",
            "容色岂不佳，浮脆何足贵。",
            "念此令人嗟，百年何流驶。",
            "所以靖节翁，把菊有深意。"
        ],
        "title": "瞩物",
        "id": "931069d1-923c-4397-96db-131b50a65200"
    },
    {
        "author": "舒岳祥",
        "paragraphs": [
            "麦倒桑折枝，山外花门过。",
            "牛亡主不归，妇去蚕未卧。",
            "在者哭空村，吞声谁敢大。",
            "盲晖隠空崖，惊尘飞暗堁。",
            "川逝痛陵迁，春深悲国破。",
            "可惜此良宵，月轮升紫磨。"
        ],
        "title": "过字韵诗辱诸友联和方营度枯鄙以酬厚意偶报北兵自瓯闽回驱男女牛羊万计入蛟湖深畯出独山屯尚义由童公岭以北三日夜不休闻之惊心遂成阁笔是月十四夜对月感涕遂即前韵以纪时事奉呈诸友",
        "id": "fd6af998-eb54-48bf-a8f6-3bcd82aaaaf9"
    },
    {
        "author": "舒岳祥",
        "paragraphs": [
            "八月十六夜，清凉明月天。",
            "新酒虽未熟，陈酒喜未干。",
            "早稻有余饭，轻衫未为寒。",
            "傍人见我醉，胸中故朗然。",
            "有诗不自作，但咏古人篇。",
            "唤取故山甫，醉即对牀眠。"
        ],
        "title": "十六夜月色佳甚对酒效乐天体招酒伴赏月",
        "id": "a2e7f6de-37ae-493f-830f-517d66f5e46f"
    },
    {
        "author": "舒岳祥",
        "paragraphs": [
            "笋冠枕清泠，胡床坐空阔。",
            "鲜飚飞早霜，活水漾明月。",
            "神游十丈莲，仰卧恣天阅。",
            "挽取河东流，黑我头上雪。",
            "泥丸吐神光，陟降在金阙。",
            "湛然大圆镜，一悟万想灭。"
        ],
        "title": "九月十四日夜枕不寐起视明月清寒著人泠然有欲仙之意",
        "id": "29fa3931-8212-4c29-9dc7-dc46d77d847d"
    },
    {
        "author": "舒岳祥",
        "paragraphs": [
            "孤舂出苫盖，远火翳层矶。",
            "云月光涎涎，露叶浄辉辉。",
            "此时正寂默，沙禽鸣且飞。"
        ],
        "title": "十一日夜云月点缀山气如海羁雌暗嗥倏忽东西因诵王摩诘云夜登华子冈辋水沦涟与月上下寒山远火明灭林外深巷寒犬吠声如豹村墟夜舂复与疏钟相间往往摩诘诗多描模此境界余更掇拾遗余耳",
        "id": "d78d4b07-7f93-4b31-9f9f-8604a413c199"
    },
    {
        "author": "舒岳祥",
        "paragraphs": [
            "重露洗丛菊，长宇流哀鸿。",
            "瞽月入九地，哑木号太空。",
            "老翁中夜起，清坐寻丝桐。",
            "两片干死木，和合藏深衷。",
            "七絃说妙义，十指扬春风。",
            "自古知音者，舜文周孔公。",
            "四圣洗忧患，琴与易道通。",
            "舜处嚚傲厄，文居君臣穷。",
            "二叔流谗言，陈蔡靡所容。",
            "物外有变逆，圣道当正中。",
            "感此悟琴旨，了然古人胸。",
            "置琴且勿弹，待我读易终。"
        ],
        "title": "琴旨",
        "id": "e6290042-91ac-4ac7-bff5-ca1edbc3cc17"
    },
    {
        "author": "舒岳祥",
        "paragraphs": [
            "霜降水泉涸，风紧草木枯。",
            "柴扃常自闭，淡泊守园庐。",
            "晨有客来访，裹饭如桑舆。",
            "世事不欲论，幽怀咏唐虞。",
            "蚩尤作五兵，轩辕力诛除。",
            "战伐从此始，祸患引八区。",
            "兹事伤我心，何由返古初。",
            "我辈惜榆景，来往莫相疎。"
        ],
        "title": "送达善归玉塘",
        "id": "0c5cdec2-bae2-4cf8-b472-08fa7dcae7ce"
    },
    {
        "author": "舒岳祥",
        "paragraphs": [
            "客从南方来，遗我薰风琴。",
            "薰风未易致，且奏易水吟。",
            "高浪忽起立，四顾变愁阴。",
            "征马立踟躇，旁人泪沾襟。",
            "壮士不畏死，怒发竖森森。",
            "长揖辞四坐，秦关无阻深。",
            "燕客视秦王，已若罝中禽。",
            "一朝事不成，易水有悲音。",
            "请君且勿弹，此曲伤人心。"
        ],
        "title": "古意",
        "id": "2513bed2-81f4-482b-8b31-a1761163c9e1"
    },
    {
        "author": "舒岳祥",
        "paragraphs": [
            "厉厉岁于迈，栗栗风向遒。",
            "老骥倦长坡，卧樵如罢牛。",
            "时时一长吁，惭与蝼蚁俦。",
            "高鸿志万里，矰缴非所忧。",
            "胡为苦哀鸣，失类中道休。",
            "壮士今则已，偃仰搔白头。",
            "读书有分限，眼暗志未酬。",
            "转蓬从风起，直上晴空游。",
            "流星下至地，化石空山幽。",
            "升沉亦何常，念此涕泪流。"
        ],
        "title": "十二月初六日龟藏夜坐有感",
        "id": "b4aa5ffd-4b89-4a84-b228-bef4d08b37e8"
    },
    {
        "author": "舒岳祥",
        "paragraphs": [
            "去年十月吉，四山戎马交。",
            "携家走万壑，惟恐草莽凋。",
            "今日复此日，回睇龙舒高。",
            "青黄杂远树，丹碧暧微霄。",
            "黄华一斗酒，慰此两足劳。",
            "念兹一釜内，触之成烂焦。",
            "我穷天所怜，杯水解鬰陶。",
            "冥心听回斡，聊以永今朝。"
        ],
        "title": "子瞻在惠州以十月初吉作重九和渊明己酉九月九日韵余去年以此日奔避万山今日则有间矣有野人馈菊两丛对之叹息因继韵陶苏之后",
        "id": "de2e07e5-fdfe-4b38-964b-4f90bd2056bd"
    },
    {
        "author": "舒岳祥",
        "paragraphs": [
            "良月今日尽，始见小春天。",
            "明日为子正，阳复于此焉。",
            "墙阴委宿莽，已觉青娟娟。",
            "坏壁出冻蝇，亦解飞翾翾。",
            "向来可憎物，今者更堪怜。",
            "梅梢太瘦生，此意正渺绵。",
            "窥园频挟策，粒吐红豆鲜。",
            "正须待一雪，我岂资暄妍。"
        ],
        "title": "十月三十日晴暖而梅意殊冷也",
        "id": "e588f7c2-9614-4262-8635-dc8452750a89"
    },
    {
        "author": "舒岳祥",
        "paragraphs": [
            "维时十月闰，收获已登场。",
            "朋旧喜我至，殷勤置壶觞。",
            "问我何方来，忧墨见清扬。",
            "答言辱君问，欲报不成章。",
            "忆昔盗起初，坚冰由履霜。",
            "妖民纵愚妄，敢凌太阳光。",
            "贱子久客鄞，移家入新昌。",
            "完璞保贞吉，训猷谋善臧。",
            "嵚岖远荆棘，瘏痡辟锋铓。",
            "五男不挟册，四妇废条桑。",
            "长孙病风挛，二孙鹤未昂。",
            "三孙始周晬，疡垢浴兰汤。",
            "曾孙客中产，敢拟门户当。",
            "复有四女孙，包裹针线装。",
            "步涉青店谿，伏莽突长枪。",
            "性命幸完免，翁媪扶笋将。",
            "回首烟焰涨，搜山发窖藏。",
            "家林付瓦砾，书籍罹咎殃。",
            "赍粮中道绝，万事慨以慷。",
            "坟茔失洒扫，祖祢废蒸尝。",
            "瀼西非吾里，浣花无草堂。",
            "猛兽难与羣，我亦思还乡。",
            "又闻来屠剡，玉石恐俱伤。",
            "冒暑去雪村，故里隔一冈。",
            "棠溪吾故茇，父老不相忘。",
            "昔行梅未落，今憇梅再芳。",
            "皇皇一年余，儿孙幸成行。",
            "破屋涉寒暑，旧隠渺相望。",
            "越公之贤孙，访我欲具航。",
            "老我日已短，公孙意何长。",
            "悲歌寄赠什，歌罢复徊徨。"
        ],
        "title": "次韵袁伯长寄赠之作",
        "id": "b71b2760-8e80-446f-a91a-54052af8958e"
    },
    {
        "author": "舒岳祥",
        "paragraphs": [
            "杉棚已绝笔，复得云锦书。",
            "况当既望后，一镜悬空虚。",
            "恍然玉堂上，乘鹤来须臾。",
            "君健胜我健，我臞甚君臞。",
            "人事有离合，尺牍莫相疎。",
            "老骥不忘骋，老耕不忘畬。",
            "笔砚易干涩，时时要喣濡。",
            "井汲去泥鲋，清冽用有余。",
            "自君之往矣，我怀久不舒。",
            "久闻畬斋君，插架富名都。",
            "欲往䴔䴖市，读书借其居。",
            "我曾见其文，鼎脔出帅初。",
            "何年澂斋老，道我问其途。"
        ],
        "title": "次达善送赵君理韵因寄畬斋陈贵白",
        "id": "79ab7902-6b96-4374-9b3c-d858e7cc7000"
    },
    {
        "author": "舒岳祥",
        "paragraphs": [
            "薄田岁罕收，柴门客多好。",
            "车辙自成趣，蒿莱不须扫。",
            "邻家知客到，亦复馈梨枣。",
            "酒尽当复沽，言论自颠倒。",
            "万事皆可谈，慎忽谈世道。"
        ],
        "title": "客好",
        "id": "33581c96-d249-4994-9e55-35e8ca2559c9"
    },
    {
        "author": "舒岳祥",
        "paragraphs": [
            "蛩泣草根露，鹤鸣松顶风。",
            "标格既有异，音韵那能同。",
            "我家水石村，圆月出中峯。",
            "樵子时往还，野客多仙踪。",
            "杳杳林表磬，冥冥巖下钟。",
            "雾重时作雨，衣翠湿重重。",
            "孔窍明似藕，肌骨通玲珑。",
            "巖花时嗅馥，掩冉纷青红。",
            "万叶互戛击，琴瑟间笙镛。",
            "我当大闷时，一啸来清风。",
            "凤鸣相应和，龙吟谐律筒。",
            "窍竹去其节，清响合商宫。",
            "累黍以为律，旋变为无穷。",
            "仙人授刀尺，度数合纤洪。",
            "此诀留巖石，千古苍苔封。"
        ],
        "title": "巖间宴坐",
        "id": "3ed0ed66-68f0-4b77-9b42-6ff7b981016b"
    },
    {
        "author": "舒岳祥",
        "paragraphs": [
            "麦风生晓寒，梅潦蕴炎溽。",
            "三日不出门，新笋已成竹。",
            "独酌固自佳，对妇亦不俗。",
            "黄鱼出海门，餍饫及僮仆。",
            "因思去年时，煎牟作糜粥。",
            "饥饿走荒山，羣奴深两目。",
            "今春幸完生，一饱万事足。",
            "薄蚕微有收，条桑柔更绿。",
            "百里无鸡豚，虽老不食肉。",
            "本是在家僧，杀生岂吾欲。",
            "颇恨在棠谿，刍豢事屠戮。",
            "归来卖笋翁，烧煮拟果腹。",
            "无奈军马嚣，十百遭缚束。",
            "此君何不幸，乃值汝辈辱。",
            "今辰斑衣郎，扣门求采录。",
            "开奁粲纤指，解苞剥寒玉。",
            "释缚李左车，拭面何平叔。",
            "有此席上珍，举筯诚不恶。",
            "风味近瑶柱，标格荐醽醁。",
            "似怜老翁馋，洗我尘一斛。",
            "蜕脱成癯仙，凌空驾黄鹄。",
            "吐吭出新诗，落纸欹醉墨。",
            "王刘戴三君，秦楚齐敌国。",
            "乐县森笋簴，箭锋值正鹄。",
            "安得长相从，大嚼筼筜谷。",
            "二袁竹主人，森森散林麓。",
            "我来不问主，竟造藏书屋。",
            "主人不我苛，终岁取书读。",
            "陈郎后来秀，长瘦带巖壑。",
            "挟册从我游，牛腰许成轴。"
        ],
        "title": "村庄麦饭虀笋有怀达善正仲帅初因寄袁仲素季厚陈用之",
        "id": "a1042154-0b02-4cb4-bd5d-46ea19522b12"
    },
    {
        "author": "舒岳祥",
        "paragraphs": [
            "秋虫不用喙，动羽哀更清。",
            "夜长不肯默，我眠渠自鸣。",
            "我则异于是，鼻息为雷声。",
            "止作不以力，大音自天成。",
            "鼻吼耳不知，此乐尤难名。"
        ],
        "title": "雨余草树间羽虫乱鸣山斋晚酌朋辈已散听之不减孔稚圭两部鼓吹也既醉而卧卧而觉家人尚明灯事绩说向来鼻鼾雷鸣两山皆撼也戏作示之",
        "id": "fb156b98-4751-4c7c-acdf-346d3c3a9bd1"
    },
    {
        "author": "舒岳祥",
        "paragraphs": [
            "美人弄纨扇，常恨无秋风。",
            "待得秋风至，弃置在箧中。",
            "弃置不自惜，物理有终穷。",
            "反恐美人宠，随手亦成空。",
            "十五邯郸女，玉指弄丝桐。",
            "秀慧解歌舞，艳彩敌芙蓉。",
            "一朝登上国，飞声凌后宫。",
            "此日邢夫人，正自难为容。",
            "纨扇手所题，主惠余其终。"
        ],
        "title": "七月二日戏为纨扇新体",
        "id": "6cc28847-27a0-44ea-9198-4502ac4b292b"
    },
    {
        "author": "舒岳祥",
        "paragraphs": [
            "十月初吉日，四野闻惊呼。",
            "停杯出门看，日食将无余。",
            "有如黑漆盘，来掩白玉盂。",
            "自午而及申，磨荡未还初。",
            "父老涕泗语，便恐天眼枯。",
            "前年六月吉，昼日如煤涂。",
            "众星争光怪，淡月悬天衢。",
            "已谓毕生世，不复覩赤乌。",
            "须臾还旧观，田野顿昭苏。",
            "今胡久沦厄，翳昧不可祛。",
            "前时缙绅谓，占度不属吴。",
            "分野受其咎，天道安可诬。",
            "以日诿敌国，不君良可吁。",
            "兹辰为谁食，无路摅臣愚。",
            "太阳万万古，少待收桑榆。"
        ],
        "title": "日食",
        "id": "47ce643c-b0fd-4f13-b10b-33923814c3f2"
    },
    {
        "author": "舒岳祥",
        "paragraphs": [
            "渊明不可及，适意惟所之。",
            "无食不免乞，折腰乃竟辞。",
            "主人必义士，知心如子期。",
            "厚馈既赒急，复酌我以巵。",
            "谈谐有真味，斯人定能诗。",
            "柳惠未失正，鲁男岂可非。",
            "学陶何必乞，书此以自贻。"
        ],
        "title": "丙子兵祸自有宇宙宁海所未见也予家二百指甔石将罄避地入剡贷粟而食解衣偿之不敢以渊明之主人望于人也因读渊明乞食诗和韵书怀呈达善亦见达善烧痕藁中有陶公乞食颜公乞米二帖跋尾也",
        "id": "08f31576-4d9c-4ed7-b677-fe377f7abf2c"
    },
    {
        "author": "舒岳祥",
        "paragraphs": [
            "昔有好名者，举国让子之。",
            "若或非其人，箪食见色辞。",
            "草木固同臭，磁铁非有期。",
            "主人解谈谐，寓言蒙庄巵。",
            "陶公岂真乞，善谑淇澳诗。",
            "仲尼不假盖，将护子夏非。",
            "贤哉此宾主，不乞彼自贻。"
        ],
        "title": "次韵酬达善",
        "id": "97458f76-3e68-470c-894f-e0458dec14f3"
    },
    {
        "author": "舒岳祥",
        "paragraphs": [
            "刺刺重剌剌，唧唧复唧唧。",
            "只解促鬓丝，岂能催妇织。",
            "织亦何用催，有丝愿成匹。",
            "今夏蚕薄收，巧手闲刀尺。",
            "昨下急急符，三日立税籍。",
            "箧中无余丝，红女泪双滴。",
            "汝更催不休，使我不得息。",
            "汝因贪与嗔，形化生股翼。",
            "不特登我门，又入牀下壁。",
            "号我夜不眠，墐户无计塞。",
            "何时清霜来，堀堁同一寂。"
        ],
        "title": "促纤叹",
        "id": "545ff872-8e15-4db0-8bc5-8cae9171885e"
    },
    {
        "author": "舒岳祥",
        "paragraphs": [
            "十月五日风，俗占端可验。",
            "常年谁能记，两岁入程椠。",
            "去年当此月，初三月未艳。",
            "暮下陈村庄，夜投象原店。",
            "道边人未眠，山曲灯微闪。",
            "时经兵火余，惊问暗窥觇。",
            "往扣瓜葛门，炊糜聊属厌。",
            "仲叔为猪肝，不辞口腹玷。",
            "回思万马惊，心掉舌为舚。",
            "恐恐如有追，昧爽踏霜霰。",
            "横山过西田，恶风吹欲阽。",
            "萧萧三两家，逋流已先占。",
            "怜我是官人，枯薪许分㮇。",
            "时艰无沽户，粗粝得充歉。",
            "我行仆忙追，赵坑石排剑。",
            "荒蹊陟崇冈，奔湍啮深堑。",
            "有坞当中心，纸乡家自赡。",
            "主人褐宽博，黄泥补茨苫。",
            "邀我劝我留，铺床展伸欠。",
            "少妇亦解事，炉中添燄燄。",
            "我意自多危，岌岌急风缆。",
            "蓐食入雪楼，山深路犹闇。",
            "冰柱照层崖，霜花滑断磡。",
            "山家喜客来，开门容弛担。",
            "翁媪互行酌，畦菜许分盐。",
            "此日气颇舒，愁新懽得暂。",
            "文叔因饥寒，豆粥怀一啗。",
            "劳薪与炼炭，至此成鍼砭。",
            "颇怪少陵妻，粉黛未忘艳。",
            "今辰复此日，山庵私酒酽。",
            "扫林三日风，纸帘垂襜襜。",
            "患难几人全，生存吾已忝。",
            "十月五日风，艰难须在念。"
        ],
        "title": "十月五日风",
        "id": "ef331071-c7f3-4797-939e-52d906b03858"
    },
    {
        "author": "舒岳祥",
        "paragraphs": [
            "春雨濛濛来，花时昏昏过。",
            "山深多悲风，闭户祇欲卧。",
            "此村无杜鹃，不知桑叶大。",
            "滩声自不恶，頼此洗尘堁。",
            "晓闻晴鸠呼，云阴似将破。",
            "故园何时归，麦饭出舂磨。"
        ],
        "title": "阴雨几月余三月初一日闻鸠鸣有作",
        "id": "2773f8e0-7d4d-4894-8a55-13666316aa29"
    },
    {
        "author": "舒岳祥",
        "paragraphs": [
            "雨久成淫昏，新晴如改过。",
            "渐向东皋耕，还思北窗卧。",
            "昏眼喜天晴，观书惊字大。",
            "流泉无淈泥，轻风不扬堁。",
            "归途未须忙，差谷聊避破。",
            "小园迟能来，早茶看落磨。"
        ],
        "title": "闻鸠有作喜为晴兆也是日开霁又喜其占之有验再赋之以贻达善季辨天色难保惟快作诗为应耳",
        "id": "ab452dc9-b8be-4f6f-b30c-83add4433de9"
    },
    {
        "author": "舒岳祥",
        "paragraphs": [
            "昔人十月菊，已恨光景衰。",
            "今兹十月菊，瘦蘂未觉迟。",
            "两年无官历，弦望占盈亏。",
            "人言闰在子，节候固应违。",
            "此物秉坚正，未怕风霜欺。",
            "宁同此身槁，不与清香离。",
            "香性自流传，更过梅花枝。"
        ],
        "title": "十月初五日重赋菊",
        "id": "74d0ec71-86af-4295-9fba-d7e861e9581f"
    },
    {
        "author": "舒岳祥",
        "paragraphs": [
            "我昔登巾山，曾题翠微阁。",
            "清诗照江月，月落诗不落。",
            "踏露沐长松，辽东一只鹤。",
            "千载还归来，塔杪栖寥廓。",
            "过我沧海东，复作羽衣客。",
            "问客何处来，乃是巾山郭。",
            "旧题雷卷去，恐我有新作。",
            "赠之锦绣段，归哦耿林壑。"
        ],
        "title": "赠冯法师",
        "id": "6921b131-96f1-47e0-822d-c52ef6a20126"
    },
    {
        "author": "舒岳祥",
        "paragraphs": [
            "雨余山气凉，高林发清樾。",
            "黄鹂百啭罢，初蝉始幽咽。",
            "独茧曳长缲，既续还又绝。",
            "衰年感时节，坐久心寸折。",
            "梦归伊川上，树深泉乱发。",
            "倚杖听多时，残阳满双阙。"
        ],
        "title": "初蝉",
        "id": "dca99dfb-2973-4ac1-b361-81d31e5a88b5"
    },
    {
        "author": "舒岳祥",
        "paragraphs": [
            "流水写清音，青山发令姿。",
            "左右惟所取，囊箧恒相随。",
            "君游且有日，欲访燕赵奇。",
            "此行犹在眼，已作久别思。",
            "君如生马驹，腾踏不可羁。",
            "王良施辔勒，往献白玉墀。",
            "胸中二三策，和扁为国医。",
            "南士方世用，砭鍼贵适宜。",
            "腰间黄金印，季子何必归。",
            "丈夫轻四海，吾老不可期。",
            "何以为君赠，梅花千里枝。",
            "何以为我报，千首纪行诗。"
        ],
        "title": "送陈用之远游",
        "id": "a27e633a-ccfc-4f1a-9e16-3747efa478e6"
    },
    {
        "author": "舒岳祥",
        "paragraphs": [
            "山云如练静，水云如鹤飞。",
            "细观聚散间，动静皆天机。",
            "是物本无心，出处不可期。",
            "我亦尝出岫，不雨竟空归。",
            "师今恐云去，密密关窗扉。",
            "收卷成坐卧，补缀为衲衣。",
            "此中有深意，宴坐添炉霏。"
        ],
        "title": "失题",
        "id": "fac155c0-911b-4498-9084-87b295e020f3"
    },
    {
        "author": "舒岳祥",
        "paragraphs": [
            "贫莫客千里，富莫不出门。",
            "迫隘多陵辱，飘飖困风尘。",
            "所以丈夫志，奋翼凌清氛。",
            "一举蹴四海，载举登昆仑。",
            "玉皇顾我笑，众嫭粲以繁。",
            "引酒酌北斗，银河为飞翻。",
            "天姿固如是，龌龊何足云。",
            "鄙哉贫贱者，矫首望余芬。",
            "鹏鷃各有分，榆枋保终年。"
        ],
        "title": "交阮嗣宗一首",
        "id": "fb306853-0cdb-4ba1-aa67-6991806011d4"
    },
    {
        "author": "舒岳祥",
        "paragraphs": [
            "平田展明湖，密林含宿雾。",
            "整冠对明月，天眼实汝顾。",
            "那敢醉謼号，袒跣纵箕踞。",
            "清心听鸣蛙，胜与俗子语。",
            "青秧插已齐，决决沟底度。",
            "忧乐在晴雨，将非为私故。",
            "斯言乃知音，旁人自不喻。",
            "余兹适无事，泯然离好恶。",
            "坐久天西倾，汝鸣余睡去。"
        ],
        "title": "初九日夜月下闻蛙此物得水悦乐故鸣心事与农人相关也",
        "id": "92afdd77-c76a-45fe-8120-a011ea1cf4f8"
    },
    {
        "author": "舒岳祥",
        "paragraphs": [
            "罢农亦易足，麦黄秧已绿。",
            "早蝉发高林，晚鶑隔修竹。",
            "壶觞休倦劬，草阁一开浴。",
            "翛然非吾故，佳眠恣清熟。"
        ],
        "title": "五月初四日浴阁成",
        "id": "973e103b-77a9-4c4e-b08d-438de7bf1454"
    },
    {
        "author": "舒岳祥",
        "paragraphs": [
            "远峰没空苍，近树森立壁。",
            "丛篁鬰长汀，茅茨露半脊。",
            "归舟何处家，中流弄长笛。",
            "或恐画师身，留此黯淡迹。"
        ],
        "title": "题萧照画卷",
        "id": "2080e2c2-f379-4320-b331-6a95f2cf445e"
    },
    {
        "author": "舒岳祥",
        "paragraphs": [
            "我昔向湘潭，故人贻我别。",
            "珍于锦鲸赠，未数绨袍脱。",
            "温如阳春曦，白似腊天雪。",
            "香收禅榻云，光映书斋月。",
            "政尔独眠佳，毋使恶卧裂。",
            "阴寒不内侵，和气无外泄。",
            "自从离乱来，袍褞罄攘夺。",
            "惟此寄僧房，与书俱不灭。",
            "我本生蠹鱼，自爱纸中穴。",
            "宛如蚕作茧，蛾吐眉眼出。",
            "夜来初肃霜，子美衾如铁。",
            "忽忆此青毡，覆我俭且洁。",
            "中有布衾铭，此铭无冷热。"
        ],
        "title": "往时予有湖湘之游同年黄东发提举以清江楮衾赠别藏之四年矣山房夜寒覆之甚佳乱后不知东发避地何处作此拟寄",
        "id": "04beeeed-bf2f-46a2-9657-f0302872bb34"
    },
    {
        "author": "舒岳祥",
        "paragraphs": [
            "碧桃有佳实，方春开白花。",
            "花悦悦花者，实惠能诗家。",
            "咏花不咏实，未解写叹嗟。",
            "水苍充朝佩，天碧泻露华。",
            "空青珍莫采，帝珠浄无瑕。",
            "水波远涵竹，霄影浮副瓜。",
            "春山浄梳掠，秋烟澹笼遮。",
            "卵色未有别，胆形图更加。",
            "清酸笑金橘，寒脆压银茄。",
            "瑶池漱灵液，萼绿蒙翠纱。",
            "一食润燥吻，再食思无邪。",
            "三食换仙骨，四食凌飞霞。",
            "回首谢玉塘，吾诗不妄夸。"
        ],
        "title": "谢达善见惠碧桃古体",
        "id": "72843e58-a3f2-4842-af46-832043b34ff4"
    },
    {
        "author": "舒岳祥",
        "paragraphs": [
            "柴门万物静，秋色栖四山。",
            "风篁自洒扫，云鸟相往还。",
            "而有玄寂士，泠然鸣辔环。",
            "此客不喜饮，举瓢酌潺湲。",
            "来既无所期，去亦不可攀。",
            "抱月入绿萝，枕石秋菲间。"
        ],
        "title": "周梅所还谭山",
        "id": "0ec30678-2ddf-48f2-ae9a-ed799860fd68"
    },
    {
        "author": "舒岳祥",
        "paragraphs": [
            "苍山面长溪，势若饮奔马。",
            "层台跨其脊，万古绝萧洒。",
            "登临惟兹时，朋从未云寡。",
            "迢迢历榛莽，靡靡眺原野。",
            "白云与翠霞，夐在履舄下。",
            "穷秋向摇落，霜菊摘盈把。",
            "赏心孰与同，幽抱欣已写。",
            "邈矣千载期，名山俟来者。"
        ],
        "title": "石台纪游",
        "id": "5e1a3ab9-c62b-4363-8b15-58b32689c49b"
    },
    {
        "author": "舒岳祥",
        "paragraphs": [
            "梅花树下梅花石，花作玉痕石铁色。",
            "黄筌粉本花光枝，风吹数片尤奇特。",
            "何年处士横斜句，影落寒溪印苔碛。",
            "又疑飞自罗浮来，花僊谪堕投苍璧。",
            "或是天星下陨时，打著梅梢灭不得。",
            "若非曾支织女机，机上花纹相照射。",
            "定是荆和泣玉时，泪入璞间余点滴。",
            "不然越女昔浣纱，指痕印粉难揩拭。",
            "荒唐诡幻不可穷，我自稽经探根极。",
            "傅巖人去实和羹，花落空巖余此迹。",
            "花开花落几春风，弃捐墙角真堪惜。",
            "携向簷前洗濯看，相对无言三太息。"
        ],
        "title": "梅花石吟",
        "id": "e702b642-97eb-4aef-8276-afcca0e2b55c"
    },
    {
        "author": "舒岳祥",
        "paragraphs": [
            "蜜蜂数日不出衙，将谓冻蛰无生涯。",
            "今朝起看后园树，总将蜜蜡衔为花。",
            "香作蜜香色蜡色，花瓣分明是蜂翼。",
            "不是案头干死萤，不是营营蝇止棘。",
            "朝阳熠熠泛崇光，黄露溶溶蜜满房。",
            "柔梢不入婵娟鬓，道韵偏宜冷淡装。",
            "与梅同时唤作梅，风味甚似枝葩非。",
            "若将形色定品格，何得江珧比荔枝。"
        ],
        "title": "蜡梅咏",
        "id": "351f2851-37e4-495e-ba70-b36c16ec5154"
    },
    {
        "author": "舒岳祥",
        "paragraphs": [
            "阆风老人五十九，白头饥冻荒山走。",
            "偶然脱命得生还，闾里相看惊老丑。",
            "今朝初度最可怜，五子三孙在眼前。",
            "老妻欲作无面餠，问讯鸡孃渠未肯。",
            "海水潮小未登鱼，霜后黄柑亦自疎。",
            "穷人作事天不与，只有红梅相媚妩。",
            "为渠一笑买村酤，老夫自歌稚子舞。",
            "明年六十更可歌，大乱不死奈我何。"
        ],
        "title": "自寿",
        "id": "d2b2e968-34f7-44b2-9ccd-b557234ac086"
    },
    {
        "author": "舒岳祥",
        "paragraphs": [
            "今年剩有冬一月，今冬先得半月春。",
            "留春借冬皆乐事，但苦世上无闲人。",
            "平臯梅花如雪浪，夜色晨光迷滉漾。",
            "就中红香清且妍，风流故在海棠上。",
            "昨夜月明天不寒，梦中走马来花前。",
            "旧时都下千金买，翻弃草莽不值钱。",
            "性情贵远初厌近，久不见之端可怜。",
            "今朝起拣白髭须，未能免俗为花娱。",
            "小车駊騀溪石滑，一竿挂酒悬长鱼。",
            "无人对饮花为伴，小奴亦解吹长管。",
            "花应怜我老而狂，起舞踏影月凌乱。",
            "老人更醉三十年，不为酒僊即花僊。"
        ],
        "title": "十二月十七日归故园酌红梅花下",
        "id": "df6f60b7-e861-4028-97a2-3c49b5aae705"
    },
    {
        "author": "舒岳祥",
        "paragraphs": [
            "牡丹一名木芍药，拒霜也号木芙蓉。",
            "好花名尽多重叠，不取枝同取貌同。",
            "悲鸿一声天雨血，落霞万顷江饮虹。",
            "水花已尽岸花出，千朵万朵能白红。",
            "曾共鸳鸯登绣缛，也随㶉鶒上屏风。",
            "金钗欲插嫌花重，玉手高攀与面重。",
            "弄色合欢无限思，九心千叶为谁容。",
            "朝看花开红偏淡，暮见花敛红转浓。",
            "朝开夕敛如趋市，明日风光移别蘤。",
            "平生爱花入骨髓，白头出没与花似。",
            "老我逢花六十秋，花开花落水悠悠。",
            "未吃太平一杯酒，岁岁花开伴白头。"
        ],
        "title": "平皋木芙蓉千株烂然云锦醉行其中如游芙蓉城也作歌纪之",
        "id": "5dd0bf50-bd45-48ac-b113-55350311caed"
    },
    {
        "author": "舒岳祥",
        "paragraphs": [
            "寒木萧萧，寒汀渺渺。",
            "船尾插竿童子闲，船头推篷天欲晓，鴈鴈斜飞起衰草。",
            "颇记江湖独宿时，一梦十年看未了。"
        ],
        "title": "老融墨戏词",
        "id": "e2d0f3a4-9094-466b-8b4c-7f62bca31df8"
    },
    {
        "author": "舒岳祥",
        "paragraphs": [
            "作诗意得在句先，下笔直写意所到。",
            "世间惟俗最难医，剖石得玉加精巧。",
            "初如面壁无所睹，一点圆明通万窍。",
            "杨生杨生听我言，老语谆谆毋乃耄。",
            "生平十九未可量，淘洗晶荧方入妙。",
            "一再三见志愈坚，嘉子至意为倾倒。"
        ],
        "title": "赠杨佳孙",
        "id": "aef1c9a3-8278-4fd5-bafe-888c398fce5f"
    },
    {
        "author": "舒岳祥",
        "paragraphs": [
            "秋晓秋鶑鸣绿树，我自徘徊不能去。",
            "年年鸣值晚春时，晓窗共听人何处。",
            "鶑鶑少驻听我吟，我吟未成泪双注。",
            "来年啼上茧头山，为说老人题此句。"
        ],
        "title": "七月十一日晓闻鶑有感",
        "id": "ebe03922-9d0d-4132-9195-6c03792327ef"
    },
    {
        "author": "舒岳祥",
        "paragraphs": [
            "海飓既过天泬寥，瓦檠弄焰静自摇。",
            "特山吟稿适在案，读罢不知山月高。",
            "早从唐体入圆妥，更向派家事掀簸。",
            "尽囊六卷要我删，子自得之何必我。",
            "燕骑纷纷尘暗天，少陵诗史在眼前，我才衰退空茫然。",
            "君能于此更著力，唐体派家俱可捐。"
        ],
        "title": "题潘少白诗",
        "id": "91caf108-6ec1-4b25-b253-777fe20f8d49"
    },
    {
        "author": "舒岳祥",
        "paragraphs": [
            "东风常带三分冷，春日自有一种香。",
            "百花合和不可拣，中人如酒令人狂。",
            "马塍卖花只贪早，野翁自爱开迟好。",
            "看花不可见花心，烂熳开时春已老。",
            "梢头茧栗幻柈杅，有许包藏费天巧。",
            "自携尊酒醉花阴，偃仰鹿皮听语少。"
        ],
        "title": "牡丹",
        "id": "c3ed940d-2d71-4882-b06a-66fe29a1e269"
    },
    {
        "author": "舒岳祥",
        "paragraphs": [
            "邵子花开二十四，吟诗惊动洛诸公。",
            "我家两株三十枝，欢喜亦与邵子同。",
            "作诗七绝恼正仲，过旬不见回邮筒。",
            "正仲材高气浩博，鄙我琐细无豪雄。",
            "文叔今见小敌怯，八骏岂肯盘蚁封。",
            "再三思索得其意，笑我不知时节异。",
            "洛阳城中天地中，春色花光好天气。",
            "此时高韵一两篇，流出胸中真乐事。",
            "我生初见钱塘春，歌舞西湖早已颦。",
            "如今不见湖山面，鸟歌似哭花为尘。",
            "作诗告人谁为听，当哀而乐非天真。",
            "我谢正仲此意厚，请不吟诗但饮酒。"
        ],
        "tags": [
            "西湖"
        ],
        "title": "近作对江牡丹吟七章呈正仲正仲于拙吟无不亟和者独此七章未和携而归茭湖半月矣递筒未至歌以趣之",
        "id": "c78939a4-0b46-4e09-930f-cbe6f7bae983"
    },
    {
        "author": "舒岳祥",
        "paragraphs": [
            "好翁和了碧桃咏，并欲尽赋园中花。",
            "思迟才退句未吐，高篇已捷老柏涂。",
            "此花蔓生枝自劲，天水碧染雪藕纱。",
            "振鹭蝉联苍玉佩，不比掘阅纷衣麻。",
            "山阿幽人贞且吉，城隅静女澹以华。",
            "偶然种之近苍柏，君比兔丝疑未嘉。",
            "兔丝无根空托附，结子滥充方药家。",
            "小儿欲以凌霄拟，一种麤俗堪叹嗟。",
            "碧莲比拟最清切，好向天苑凌青霞。"
        ],
        "title": "次韵和正仲碧莲花",
        "id": "9a7a3db5-6b9f-4c9b-aca5-d09662331678"
    },
    {
        "author": "舒岳祥",
        "paragraphs": [
            "五月二十分龙雨，今日霏微如下土。",
            "前日何日何霖霪，正是分龙乃如许。",
            "有余不足相乘除，天道人事元非疎。",
            "何龙分得此乡雨，问龙先日何处居。",
            "我昔游三江五湖，江湖处处皆龙潴。",
            "我老归农卧海曲，与龙为隣无猜虞。",
            "一盂饱饭龙所与，一片闲云龙所嘘。",
            "百年地主属老夫，龙来龙去识我无。",
            "神龙饮食与人异，布席欲荐寒泉蔬。",
            "我知雨从龙身落，有时雨过堕虾鱼。",
            "昔年海上亲眼见，龙出沧溟腾碧虚。",
            "蜿蜒百丈露爪尾，黑水精灵光彻躯。",
            "龙兮只在人头上，人不语龙谁语乎。",
            "我有一寸愚，愿龙听区区。",
            "一村南北异时雨，天公用意何偏枯。",
            "愿龙溥泽均八极，东海苍生诚可吁。"
        ],
        "title": "分龙吟",
        "id": "7ec6394f-ce0e-42f6-8358-951dc5699085"
    },
    {
        "author": "舒岳祥",
        "paragraphs": [
            "相见岭头相见少，北风吹却南翁倒。",
            "短日荒荒白草枯，颠狂乱叶如飞鸟。",
            "前峯低处紫海出，知是吾归里中道。",
            "父兄问讯今何如，只是相公言语好。"
        ],
        "title": "归至相见岭喜见紫海",
        "id": "74911ef8-688d-4aff-9910-9b352c2ae0e5"
    },
    {
        "author": "舒岳祥",
        "paragraphs": [
            "白云际天隅，峯峯争秀出。",
            "浩浩水石滩，归鸟时灭没。",
            "我欲茅三间，巢此重叠峰。",
            "我欲舟一叶，钓此苍茫中。",
            "君从何处得此石，千巖万壑在方尺。",
            "李成范宽格深秀，关仝荆浩骨峭特。",
            "殆非一人之所能，欲穷其源不可得。",
            "君言此物出零陵，远近来去皆天成。",
            "是中能著元次山，刻诗勒颂留孱颜。",
            "后来柳子曾作守，铭记摹写无遗闲。",
            "二子去后精魄在，文章散落水石间。",
            "鬼神往往窃余巧，戏弄笔墨留斑斑。",
            "赠我以作书砚屏，林风石月秋泠泠，萧斋静对如有聆。",
            "元子柳子突出也大奇，今日之事我为之。"
        ],
        "title": "潘少白前岁惠予零陵石一片方不及尺而文理巧秀有山水烟云之状予以作砚屏始成因赋长吟以遗之",
        "id": "506aecff-0f33-4d18-85ea-7ac407a109e9"
    },
    {
        "author": "舒岳祥",
        "paragraphs": [
            "污田稻子输官粮，高田豆角初上场。",
            "枫林沉沉谁打鼓，农家报本兼祈禳。",
            "打鼓打鼓急打鼓，大巫邀神小巫舞。",
            "绛衫绣帔朱冠裳，手持铃剑道神语。",
            "前年军过鸡栅空，今年一母生十雄。",
            "甽东种秫获颇厚，大甑炊糍瓮成酒。",
            "家机白布阔且长，翁媪制作新衣裳。",
            "再拜奠神重酌酒，男耕女桑十倍强。",
            "大妇小妇别有祝，生养好男房计足。",
            "巫公巫公告尔神，产谷不如多产银。",
            "馿载马驮车碌碌，免斫柘条行箠扑。"
        ],
        "title": "乐神曲",
        "id": "d1741e20-fa69-4468-b706-e76bccbb07b6"
    },
    {
        "author": "舒岳祥",
        "paragraphs": [
            "麦熟即快活，汝不食麦空饶舌。",
            "前时斗粟银百星，老农无银色菜青。",
            "此鸟年年啄草子，今年草根救人死。",
            "鸟无所食饥奈何，见人食麦喜且歌。",
            "催人锻磨尤慇懃，前身恐是老农身。",
            "大麦炊糍先祭祖，小麦作餠赛田神。",
            "姊捉麦，姊捉麦，姊娣相随筐有获。",
            "田间滞穟纵复横，伛偻东阡与西陌。",
            "婆餠焦，断消息。",
            "而今麦熟婆当还，莫忧餠焦儿不食。",
            "脱布袴，村村雨满田无路。",
            "平生不惯著新衣，两腿泥深逐牛步。",
            "脱破袍，与郎裁衫两髀高。",
            "田头赫日晒额焦，脱衣挂树踏桔槔。",
            "画眉叫，画眉叫，抹截梳装趁炊早。",
            "夫妇如宾有古风，乌头白颊宜相好。",
            "上堂问讯白头翁，蚤晚寒温候不同。",
            "善事阿姑姑不恶，麤茶淡饭是家风。",
            "提葫芦，沽美酒，布帘书字隣家有。",
            "沽来行馌望田头，先酌甆瓯奉姑舅。",
            "不学前村百舌儿，说非说是摇花柳。",
            "不学桑间鸠妇相勃磎，天阴逐去晴归来。",
            "大妇偷，我弗偷，辨说曲直令侬羞。",
            "浅铺薄遍煮苋汁，二升麦餠鹘突流。",
            "爷饭饭，奉亲约己渠非讪。",
            "谁倚阑干十二红，鲜鲜翠碧乱芳丛。",
            "烛烧花蜡夜嫌短，词斲锦囊尊不空。",
            "此事有分求不得，不知归去从耕农。"
        ],
        "title": "退之谓以鸟鸣春往往鸟以夏鸣耳古人麦黄韵鹂庚之句乃真知时山斋静听嘲哳羣萃有麦熟之鸣戏集鸟名而赋之",
        "id": "e8f75a08-53ba-4ac9-9b33-eb8003557949"
    },
    {
        "author": "舒岳祥",
        "paragraphs": [
            "天台红酒须银杯，清光妙色相发挥。",
            "甆髹玉石岂不雅，君第酌之应自知。",
            "我有银杯何所宜，恕斋惠我前朝得。",
            "今朝把酒竟茫然，梅花万里人南北。"
        ],
        "title": "梅下洗盏酌台红感旧",
        "id": "e86834e4-3126-46be-9f45-c67d92c23b4c"
    },
    {
        "author": "舒岳祥",
        "paragraphs": [
            "庭前梅花八九树，长为春风导先路。",
            "他山消息未曾真，特与诗人映门户。",
            "无情有性悟色空，将影和香作言语。",
            "吴酥入酒鬭轻明，是雪是花并月咀。",
            "折来烛下看横斜，素屏淡墨无声句。"
        ],
        "title": "赋山庵梅花",
        "id": "7a83b850-cd69-45eb-b9b0-0d3487729868"
    },
    {
        "author": "舒岳祥",
        "paragraphs": [
            "去年蝶轩馈羊酒，主人怜我空无有。",
            "座上六客皆解吟，一翁不吟开笑口。",
            "今年病叟蚤还山，烹鸡炰鳖翁对媪。",
            "五男四妇六稚孙，更有曾孙依乳姆。",
            "往来两载总遭荒，瓦瓶聊以挹酒浆。",
            "山蔬满盘白雪白，野橘堆饤黄金黄。",
            "荒村得此已自足，羣奴饥啄撑空肠。",
            "忽闻棠谿有书至，袁诗陈赋两辉煌。",
            "一松正可枯蘗比，五雏真与羣鸡争。",
            "举家病疟涉三月，一日计减一斗粮。",
            "留储到此作素供，问君何为特杀生。",
            "脏神见梦羊踏菜，便呼茗椀来祓禳。",
            "君当戒屠我辟谷，轻身与蝶同飞扬。"
        ],
        "title": "生日仲素惠羊酒作此奉谢",
        "id": "da6387bd-3d66-475f-9680-03238ed292b6"
    },
    {
        "author": "舒岳祥",
        "paragraphs": [
            "田公布衣五尺长，田姥角冠八寸强。",
            "平生布施不造殃，教养儿孙耕与桑。",
            "田公姥，生为农家夫与妇。",
            "寿考百年作田祖，岁岁田头管风雨。",
            "春三秋九享鸡豚，环珓神灵如对语。",
            "田公姥，听侬歌，看侬舞。",
            "使我仓有秔，使我庾有稌，使我囷有黍。",
            "使我富牛羊，千斯牸兮百斯牯。",
            "田公姥，侬肴芬芬兮侬酒湑湑，官税既输兮公役不烦。",
            "男不为人驱，女不为伧妇，读书识字应门户。"
        ],
        "title": "田公姥词",
        "id": "64f487e2-53c3-42bf-9c5c-338cae3d3c09"
    },
    {
        "author": "舒岳祥",
        "paragraphs": [
            "山樵夏斩樗栎枝，受尽日炙兼风吹。",
            "天寒岁晚见功用，春透肝鬲连腰肢。",
            "一室暖香胜桦烛，破衲纫缝针线续。",
            "牀头瓮子新篘成，翁媪分虀小筵席。",
            "山家此乐无厌时，何须玉笋扶金巵。",
            "我亦平生知此味，今年此味奇更奇。",
            "山中低厂编错薪，不知山外飞氛尘。",
            "一尘一窝榾柮老稚均，此时痛快出苦辛。"
        ],
        "title": "次韵和李寔父焰火行",
        "id": "dc5dbeb7-0b68-4665-8b86-a6af45edc7ed"
    },
    {
        "author": "舒岳祥",
        "paragraphs": [
            "咸阳一火烧天红，重瞳将军帝业空。",
            "欲据彭城作盟主，汉王随手定关中。",
            "垓下楚歌闻太晚，帐前惊起途已穷。",
            "当时楚士尽汉归，只有虞兮心不离。",
            "悲歌泣下计何短，项王去后知属谁。",
            "世传姬死横中道，怨魄悲魂化青草。",
            "年年摇曳舞春风，枝似柳条花似蓼。",
            "罗衣犹自作吴粧，也似美人颜色好。",
            "有人传曲入丝桐，宛转吴音泣帐中。",
            "试将此曲花前奏，花能起舞腰肢弓。",
            "但疑此事史无书，项王溃去姬何如。",
            "只应歌罢王自走，不为虞兮一回首。",
            "死耶禽耶两不知，流传想像寄花枝。",
            "人生变化那可料，蜀王曾化为子规。",
            "楚王剽悍骨肉叛，项伯私汉无亲臣。",
            "范增怒去黥布反，生死相随一妇人。",
            "吕雉前曾入楚军，项羽还之亦有恩。",
            "虞死不怜王土葬，帝王岂为儿女仁。",
            "道人能识此花名，老人为造花枝曲。",
            "我歌此曲花当舞，更使今人泪相续。"
        ],
        "title": "虞美人草",
        "id": "538e6cb0-dca7-4d12-9fd5-4765f1ccad7d"
    },
    {
        "author": "舒岳祥",
        "paragraphs": [
            "山茶一株红胜烛，旋落旋开相陆续。",
            "朱霞散射晓霏晴，熠熠林光映幽谷。",
            "雪中见此朱砂杯，道人无情还悦目。",
            "端正浓粧不逞妖，处女頩然在幽独。",
            "有时脱蒂响苍苔，不作他花飞片逐。",
            "剑南樵叟设色时，就掌调丹贵匀熟。",
            "花容肉色两相宜，肌理细腻端不俗。",
            "画犹如此况天生，谓花无韵评未足。",
            "白茶虽白太清癯，何惜深红著深绿。"
        ],
        "title": "庵中有红山茶一株自腊月开至二月半为蕊尚无数也盖十霜十雪矣",
        "id": "87ad4a48-1f62-4e56-8aa8-218f1abf2895"
    },
    {
        "author": "舒岳祥",
        "paragraphs": [
            "筇竹杖，筇竹杖，敬斋惠我侔璆荡。",
            "万里岷江下峡船，大竹一筒中贮两。",
            "四明直在海东头，我得一条长在掌。",
            "蛟龙已蜕脊骨全，色如黄玉中心坚。",
            "节围五寸茎似笔，重如铁石声铿然。",
            "杖兮杖兮吾与尔，曾入千巖万壑里。",
            "虎豹远遁兮魑魅不逢，走及狙公兮追及鹿子。",
            "忽不见兮谁从，宁入水兮为龙。",
            "或以挝马兮其毁，不逢日暮兮山空，篁竹鬼啸兮雾雨其濛。"
        ],
        "title": "忆筇竹杖词",
        "id": "f2bdeb9e-c0d4-41f8-b9bb-dad3e699bcf3"
    },
    {
        "author": "舒岳祥",
        "paragraphs": [
            "岁来沙上草头迎，岁去梅边雪中送。",
            "岁去年来不自由，我亦送迎何所用。",
            "人情厌旧只欢新，不道新来老却人。",
            "喜为儿孙添一岁，可怜光景转成尘。",
            "送君此去信悠哉，不知明日肯重来。",
            "宇宙无穷迷道路，追随不见上层台。",
            "萧萧便恐逐风散，茫茫尚想随潮回。",
            "岁去怱怱不复顾，我犹留此君何处。",
            "非缘故岁去无情，自是新年促君去。",
            "送故迎新一百年，不迎不送无新故。"
        ],
        "title": "饯岁行",
        "id": "cd0ddd76-17e1-407b-863c-11e6a053ca0d"
    },
    {
        "author": "舒岳祥",
        "paragraphs": [
            "一年辛苦岁终成，夜杵相闻晓甑香。",
            "缸面浮蛆初滃滃，小槽压作春簷鸣。",
            "东隣麦磨连日响，餠料已具蒌牙长。",
            "磨刀霍霍割红鲜，银鬣翻光趁湖上。",
            "岁阑无事且招邀，隣曲披榛共来往。",
            "为言今岁胜去年，来岁应须更胜前。",
            "去年除夜各走险，荒村千里无人烟。",
            "今年山舍一炉火，妻子甥孙相对坐。",
            "巷翁里媪在眼前，共酌瓦盆行果蓏。",
            "只怜旧岁去无还，惜此须臾未去间。",
            "多情一宿尚难别，况是相同一岁阑。",
            "固知无计得留驻，只怕眠中不知去。",
            "添灯续火甚慇懃，起写桃符觅诗句。"
        ],
        "title": "守岁行",
        "id": "bc82de16-53f1-4627-aab9-804d15694850"
    },
    {
        "author": "舒岳祥",
        "paragraphs": [
            "修竹柴门向山路，晴日满溪春欲莫。",
            "浣纱少妇不知寒，两脚如霜下滩去，少年闲倚青梅树。"
        ],
        "title": "浣纱妇",
        "id": "a0d6a4e7-8886-4f0d-ab08-a13f5e9b4932"
    },
    {
        "author": "舒岳祥",
        "paragraphs": [
            "蓬窗漏晚风，蓑衣盖秋雨。",
            "蒲白早潮来，小儿事扶橹。",
            "三尺鲤鱼飞上天，渔翁醉卧不能举。"
        ],
        "title": "一蓑",
        "id": "7f8160ef-4812-422d-bbe1-37e44cefc7a1"
    },
    {
        "author": "舒岳祥",
        "paragraphs": [
            "久雨新霁如发蒙，嫩月出海来屋东。",
            "开轩静听百虫语，清光入沼翻帘栊。",
            "白日劳劳生万事，不如淡月含冥濛。",
            "收心展体且高枕，合眼不管东方红。",
            "我缘居贫得清省，晏起一粥黄昏钟。",
            "更深一顿白汤餠，坐送落月沉西峰。",
            "眼昏灯下不看字，与书相忘如不逢。",
            "渐收少年辟谷效，养取眼力成方瞳。",
            "自行此法颇简易，有能修之神气充。",
            "临役多忧刘正仲，少忍一月毋怱怱。"
        ],
        "title": "六月十四夜久雨新霁见月极佳坐观万堂中收拾尘霓湛然不作久不见此趣因书之以寄正仲",
        "id": "7aae1eed-64d0-4bfc-b280-8fcffa396ead"
    },
    {
        "author": "舒岳祥",
        "paragraphs": [
            "人言乍见易得好，以我观君久更佳。",
            "古来善友晏平仲，顾沮孔子胡为哉。",
            "不如寒拾两相遇，抚掌吃吃笑口开。",
            "虽然是中有机事，笑人恶念自堕邪。",
            "不如见恶亦弗笑，恻然悯悟自叹嗟。",
            "醉翁四十早自号，君年五十衔始题。",
            "好翁地位君须到，除拜甚称何歉怀。",
            "他衔叙爵此叙齿，称位不以官高低。",
            "他年同入隠逸传，何须羊马卧青苔。"
        ],
        "title": "正仲次韵谢证明亦翁之作此意佳甚不次韵为报",
        "id": "0d5a8fd3-6986-47d5-9bd1-02907f7f2df9"
    },
    {
        "author": "舒岳祥",
        "paragraphs": [
            "轻财好事余文叔，磊落襟期端不俗。",
            "外方避地客来多，我亦从君借书屋。",
            "屋前曲径绕沦漪，池上高楼新结束。",
            "一条碧涧贯虹飞，几片青霞排闼宿。",
            "四时自换景自留，是中云月无春秋。",
            "家家见山长在眼，处处有山堪起楼。",
            "不如此楼能著我，磨墨题诗楼上头。",
            "主人之贤乐复乐，青山曾见此客不。"
        ],
        "title": "题余文叔山间四时之楼",
        "id": "2b716edb-15e1-4e2b-9b00-584da65f4883"
    },
    {
        "author": "舒岳祥",
        "paragraphs": [
            "杨白花，懊恼随风渡江水。",
            "将心莫托少年郎，少年一去轻万里。",
            "杨条插地便生根，花性飘扬似梦尘。",
            "恨不筑城高万丈，花飞莫放出重门。",
            "珠帘绣柱香云护，祇有黄鶑知去路。"
        ],
        "title": "杨白花",
        "id": "64017bc0-a7c7-4611-9e8a-74a6fda14d02"
    },
    {
        "author": "舒岳祥",
        "paragraphs": [
            "人骑马，我骑牛。",
            "骑马行大道，青丝为辔金络头。",
            "胡衣北笠见者走，扬鞭指顾矜朋俦。",
            "骑牛入山谷，不覊不勒无拘束。",
            "我只骑牛犊自随，母子相呼烟草绿。",
            "骑马不若骑牛安，牛自肥刍马伤谷。",
            "我见骑马郎，白金入手遭鞭朴。",
            "何如骑牛儿，树下高眠无宠辱。"
        ],
        "title": "骑牛歌题厉归真骑牛图",
        "id": "e9ec802a-dccf-498b-adb4-faebc9d6be09"
    },
    {
        "author": "舒岳祥",
        "paragraphs": [
            "山中一种乌盐树，剥皮为角开春路。",
            "牧童把去上牛吹，烟草茫茫没远陂。",
            "一声两声兮桑青柘绿，三声四声兮麦绽秧肥。",
            "山花如火遮眉目，吹此田家太平曲。",
            "三年不听此曲声，卷却地皮人痛哭。"
        ],
        "title": "乌盐角行",
        "id": "0a67d885-5437-4d30-ae6f-c5dcca949084"
    },
    {
        "author": "舒岳祥",
        "paragraphs": [
            "碧桃本是僊人花，僊人花里饭胡麻。",
            "初来此树向谁得，翠眉婵娟萼绿华。",
            "世间俗桃千百数，溪谷往往蒸成霞。",
            "纷纷见此欲羞死，乱红吹落污窗纱。",
            "陈宫露唾天水碧，粉黛欲学争咨嗟。",
            "岂知僊妃作狡狯，挼花染汁便尔嘉。",
            "瑶池蟠桃即此种，花飞不肯污泥沙。",
            "实成唯许方朔吃，时时还戏王母家。"
        ],
        "title": "碧桃",
        "id": "a05d45aa-5cbd-4719-8504-e448d25f7d7c"
    },
    {
        "author": "舒岳祥",
        "paragraphs": [
            "山甫作古松，意造无定本。",
            "枝枝藏太阴，笔笔涵混沌。",
            "气吞千尺崖，犹作飞瀑滚。",
            "肺肝生洞壑，槎枒出隠嶙。",
            "奋臂盘礴余，墨渍笔不吮。",
            "若人盖天机，岂为寻丈窘。",
            "胸中有磥砢，欲出不可忍。",
            "恐是城南树，写形难自隠。",
            "呜呼夹山自有真松图，朝夕左右陈座隅。",
            "伐薪架屋听笙竽，好翁之计诚非疎。"
        ],
        "title": "山甫画松",
        "id": "2935ce79-fb1b-4d0a-835d-1671ec47df2d"
    },
    {
        "author": "舒岳祥",
        "paragraphs": [
            "十月二十有二日，霜凇成花泥淈淈。",
            "黑旗一点飞过村，居民缩头那敢出。",
            "又闻鄞骑入连山，搜捕乡兵火庐室。",
            "台明隔岭易张皇，纷纷徙家藏谷实。",
            "须臾又报兵首擒，向来安民今未毕。",
            "老夫开户望前山，且炙南簷半窗日。"
        ],
        "title": "晓霜成花日色凄淡炙背南簷记所闻见",
        "id": "7920745f-c741-4967-a4b8-722324a871b9"
    },
    {
        "author": "舒岳祥",
        "paragraphs": [
            "出童公，入童公，一岭二水分西东。",
            "前山万竹入新路，新路苍海通方蓬。",
            "入黄甘，出黄甘，一山二水分北南。",
            "北南百谷会江海，镇亭下注南山潭。",
            "问君何事经二岭，辟寇辟兵探绝境。",
            "青山两路双阙开，桑柘人烟在深井。",
            "迢迢横过澄溪头，水风激激流人影。",
            "篮舆落日黄泥坂，短策东风日将晚。",
            "深竹人家少隣并，麦苗翠被铺平田。",
            "忍饥犹自念民饥，餠饵风来一饱宽。",
            "况今圣算穷幽遐，检括丁口究阡陌。",
            "或说更戍起南氓，或议关防驱北客。",
            "中原陇土少人耕，何惜就宽因去窄。",
            "自古先王订版图，兵农合一如常式。",
            "呜呼先王为民定军例，后王为军定民籍。",
            "呜呼老儒临风三叹息，为国何如惜民力。"
        ],
        "title": "出入二岭行",
        "id": "a7666862-f66c-4005-bd51-340f491ecb12"
    },
    {
        "author": "舒岳祥",
        "paragraphs": [
            "去年腊雪已四白，五白六白农夫愁。",
            "麦苗冻熟锄不得，菜心僵死何时抽。",
            "常年梅花已烂漫，今者干没如拘囚。",
            "枯枝尚黏红豆绿，细蘂初作苍蝇头。",
            "纷纷黄雀狡于鼠，穷阎有粟争呼取。",
            "老鸢自作攫肉谋，空屋狐貍夜相聚。",
            "呜呼狐貍有屋尔得居，室中居人今在无。",
            "或言白骨如白雪，雪亦有仁遮白骨。"
        ],
        "title": "春雪",
        "id": "62fb537e-4a11-4731-9d5f-e72a8502f7c0"
    },
    {
        "author": "舒岳祥",
        "paragraphs": [
            "缟衣黄里绿云跗，僊家结束来天隅。",
            "承平故态今尚尔，流落空山成叹吁。",
            "莫对此花被渠恼，惜花情重人先老。",
            "多少当时似玉人，埋没沙场随塞草。",
            "杳杳宫车去不回，上林雁过无书到。",
            "内园今更不堪看，蝶废蜂休日易昏。",
            "玉砌无人寒兔入，觚棱栖草野鸱蹲。",
            "黍离麦秀今如此，岂为梅花故断魂。"
        ],
        "title": "绿萼香梅十树咸淳间自内前买归乱后尚存对之感叹",
        "id": "1ee55b8e-8ffd-440e-9154-a27722298af1"
    },
    {
        "author": "舒岳祥",
        "paragraphs": [
            "弟以冬菊为兄寿，临风多情为三嗅。",
            "煌煌金椀覆金柈，葱管玲珑明艳透。",
            "重阳曾见金佛头，顶似旋螺踊泡沤。",
            "别有一种金荔子，心中簇簇高堆起。",
            "此时众菊争纷敷，二品于中亦自殊。",
            "况此千林骨立后，何从得此金覆盂。",
            "从来菊号霜下杰，今当唤作雪中英。",
            "雪中松柏不若汝刚贞，孔云后凋特晚耳，冬岭落毛钗乱横。",
            "水仙山矾何足道，此花便是梅花兄。"
        ],
        "title": "诜十二弟以冬菊盆为余寿此花品金色而中心作葱管突起正如金荔子乃作雪中英一首谢之",
        "id": "47dc71ae-ec7d-4540-b635-bfc7a1bfb007"
    },
    {
        "author": "舒岳祥",
        "paragraphs": [
            "神龙不知身变化，犹认潜鳞为故我。",
            "先生曾出雨八纮，浪静波恬归海卧。",
            "先生两处领桂台，梦寐一生游学舍。",
            "阿宜移扁就山窗，铁画银钩金钮鏁。",
            "绿阴闭户不知春，长日观书谁觉夏。",
            "天上吹香遍远山，月中散影流清夜。",
            "先生见扁如坐斋，随行不用木上座。",
            "攀枝踏影弄猿鹤，万事不到桂丛下。",
            "天下清芬是此花，世间最俗惟檀麝。",
            "后车还许乐天陪，吟笔更须侯喜把。",
            "几人名遂不知几，一日仓皇方泪堕。",
            "人知德祐不出高，岂识咸淳归计果。",
            "平生一瓣桂台香，口诵翁诗几百过。",
            "旧台何在桂凋零，日暮哀禽自相和。",
            "今台喜见桂婆娑，往来不碍江鸥社。",
            "旧台不见见今台，依旧风流压江左。",
            "他年人访桂台游，旧名更复因今播。",
            "月中桂树最久长，此树还如月轮大。"
        ],
        "title": "桂台",
        "id": "9509dc58-f5ab-4f57-95d6-b738666797a5"
    },
    {
        "author": "舒岳祥",
        "paragraphs": [
            "常年此日正月吉，今年经闰腊月一。",
            "岁阑喜展一月期，胜似戈挥鲁阳日。",
            "搔头偶见鹜陈横，曝背闲看蜂衙出。",
            "一冬妍暖三月晴，薄雪微雨麦垅青。",
            "平臯十亩耡溉毕，明年拟取甔石赢。",
            "归耕还有新权柄，向时樵长今里正。",
            "弟姪推尊不敢辞，斗酒只鸡先自庆。",
            "牧猪酿秫待诛求，卖田买钞博性命。",
            "北人自好南人恶，人事纷纷天未定。",
            "君不见唐任涛宋魏闲，因诗放后逢宽令。"
        ],
        "title": "十二月初一日醉歌",
        "id": "502f5770-c87a-43bc-af1c-eba3bb34f8bf"
    },
    {
        "author": "舒岳祥",
        "paragraphs": [
            "五柳先生贫欠酒，不说无花过重九。",
            "杜陵野客酒可赊，只恨青蕊成蹉跎。",
            "如今风物尤悽恻，绕丛觅蕊无消息。",
            "寒螀相吊野水流，病蝶来偎寒日夕。",
            "不见金钱将翠羽，惟有悲风吹蔓棘。",
            "古人爱汝非无意，志士仁人例憔悴。",
            "楚国无人屈子伤，陶杜凄凉唐晋季。",
            "此日何日悲更悲，聊嗅青枝记一时。",
            "往时好事环辙迹，建业钱塘华尽识。",
            "就中内本碧玉杯，欲买黄金惜不得。",
            "两都风景今何如，泪堕丛边和露滴。"
        ],
        "title": "九日敏求与姪璋九万载酒荪墅邀予与胡山甫潘少白及华顶周服之道士周若晦作客欲摘蕊浮杯丛委草间未有消息悯然赋之",
        "id": "85f55678-2219-4d86-a1b5-c4c8aaf1428f"
    },
    {
        "author": "舒岳祥",
        "paragraphs": [
            "忧心悄悄睡未能，开门看月一片冰。",
            "窍木相磨作鬼语，冻星入牖如萤青。",
            "孤雁哀号向何处，老夫掩耳不欲听。",
            "尔从沙场经万里，昔时系书达天子。",
            "如今若向上林过，纵有书来谁取视。",
            "阴山豁处狭如门，结阵来时各有羣。",
            "辛苦避鹰兼避弋，前行半度后行分。",
            "秋水江南无所畏，老菰沉米芦摇穗。",
            "鸥凫善熟少惊猜，饮啄不争游且戏。",
            "不知何事背羣飞，欲宿无依去无疑。",
            "天长路杳翅流血，夜向霜凄声转微。",
            "自倚能飞无与敌，岂知天势有违机。",
            "作书好报前征侣，看取悲鸣落羽时。"
        ],
        "title": "孤雁",
        "id": "47038343-c262-43ac-a7c1-6bd75ee81c9e"
    },
    {
        "author": "舒岳祥",
        "paragraphs": [
            "匪兕匪虎吾道非，鸜之鹆之侯不归。",
            "山南山北靡有定，瀼东瀼西生计微。",
            "颓墙宿莽露泥泥，荒田野菊秋菲菲。",
            "我止安息，我行安之。",
            "噫吁嘻！过殷墟兮麦渐渐，览周原兮黍离离。",
            "黍麦之秀，黍麦之有。",
            "无麦无禾，不耕胡取。",
            "白骨兮成豀，膏肉兮成泥。",
            "已焉哉！想自古之如彼，匪斯今之可哀。",
            "死莫惩于既往，生胡保其将来。",
            "东溟之滨，相夺相攘。",
            "杀人填海，浩浩不盈。",
            "轮回报复，此死彼生。",
            "天假手于王师，使尽殪于秦坑。",
            "痛临渊而一吊，悲万古之茫茫。"
        ],
        "title": "罪言",
        "id": "265bb2d1-1f5f-4a45-ac4e-ada0448f7ea0"
    },
    {
        "author": "舒岳祥",
        "paragraphs": [
            "琐兮尾兮胡中露，鸜之鹆之在干侯。",
            "朝吟九叹复五噫，暮赓七歌并四愁。",
            "白日曀曀，中林幽幽。",
            "墐塞两版，蒙茸一裘。",
            "屋漏煤堕，糜搅粕浮。",
            "美人不来兮岁暮谁谓。",
            "霰雪滮滮，落叶如雨。"
        ],
        "title": "杂言",
        "id": "d7951180-c334-4b37-88fc-f766d437a418"
    },
    {
        "author": "舒岳祥",
        "paragraphs": [
            "杜陵野老拜杜鹃，念渠蜀王身所变。",
            "我今流涕杜鹃花，为是此禽流血溅。",
            "嗟哉杜宇何其愚，万事成败皆斯须。",
            "一枰黑白翻覆手，揖让放弑皆丘墟。",
            "汝初一身今百亿，凝滞结恋胡为乎。",
            "尔生不能存社稷，死怨谢豹何区区。",
            "至今有子不自保，寄巢生育非良图。",
            "百亿禽分百亿花，数若恒河沙复沙。",
            "此花开时此鸟至，青枫苦竹为其家。",
            "锦官玉垒不可念，翠华黄屋天之涯。",
            "不闻十月杜鹃鸟，只见十月杜鹃花。",
            "何必看花与听鸟，老夫日日自思家。"
        ],
        "title": "杜鹃花",
        "id": "6a9f30c7-3a18-4e69-bede-6c1a3cb6a155"
    },
    {
        "author": "舒岳祥",
        "paragraphs": [
            "昨夜鸺鹠声婉娈，斗觉春随呼唤转。",
            "今朝检历知立春，屋角梅花笑初冁。",
            "向人带笑复含嗔，嗔我今为异代民。",
            "我语梅花勿嗔笑，四海已非唐日照。",
            "尔花也是易姓花，憔悴荒园守空峤。",
            "阆风自是可怜人，六十年来逢立春。",
            "安危治乱几番见，到此三年哭断魂。",
            "我是先朝前进士，贱无职守不得死。",
            "难学夷齐饿首阳，聊效陶潜书甲子。",
            "星回世换市朝新，头白空山与鬼邻。",
            "更有横金拖紫客，临危不死稳藏身。"
        ],
        "title": "解梅嘲",
        "id": "d74ab1b5-631f-4021-a53e-317eae06e9bd"
    },
    {
        "author": "舒岳祥",
        "paragraphs": [
            "雾雨弊弊生穷岁，鸡寒入屋犬窦吠。",
            "老衾破絮少温存，湿薪吐汁无气势。",
            "一冬已近四月晴，残岁垂垂点滴声。",
            "人心无底难为德，一日不作将不食。",
            "年头未有五日粮，井花水满人闭仓。"
        ],
        "title": "年根雨雪行",
        "id": "b1271472-9e98-4a17-a0d1-c9cac77ecb65"
    },
    {
        "author": "舒岳祥",
        "paragraphs": [
            "尊贵三公府，匆忙举子装。",
            "周官那可见，唐制自难忘。",
            "夕照深宫里，西风大道旁。",
            "蝉鸣犹未悟，但报早秋凉。"
        ],
        "title": "槐花",
        "id": "5917c258-52c1-454b-9a63-0a7c4857e357"
    },
    {
        "author": "舒岳祥",
        "paragraphs": [
            "牟麦未全黄，和灰熟煮香。",
            "嚼来冰响齿，咽下露生吭。",
            "肉似鸡头韧，形疑鲎子长。",
            "食芹应配美，吾欲献君王。"
        ],
        "title": "有田妇献水麦甚美不知滹沱玉食曾有此否感怅作诗",
        "id": "fc59d6d6-43ab-4d94-9de4-e9e46a7cdf6b"
    },
    {
        "author": "舒岳祥",
        "paragraphs": [
            "乱后归田好，残生似可延。",
            "余花恋余景，新麦起新烟。",
            "𤱶浍藏科斗，园林带杜鹃。",
            "妻孥共甘苦，一醉慰饥年。"
        ],
        "title": "喜食新麦",
        "id": "cc3327a8-384c-4a03-a424-131b2ce93e9a"
    },
    {
        "author": "舒岳祥",
        "paragraphs": [
            "夜雨流如涧，春风响似雷。",
            "千愁芳草远，一笑百花开。",
            "白发痴贪酒，昏眸懒上台。",
            "怀人不可见，应棹剡船回。"
        ],
        "title": "春日怀帅初",
        "id": "feccd66f-3fce-4770-a952-ae5642566f91"
    },
    {
        "author": "舒岳祥",
        "paragraphs": [
            "黄菊一瓶酒，青山四壁书。",
            "吾年余几许，天意复何如。",
            "寒日沙禽并，风霜野果疎。",
            "山城询故旧，十九是丘墟。"
        ],
        "title": "八月十九日得董正翁寺丞书兵疫后城中故旧十丧八九怆怀久之顾我已多幸矣",
        "id": "eec5d57a-7281-4ba1-989e-d7c946128d9f"
    },
    {
        "author": "舒岳祥",
        "paragraphs": [
            "鹊立碧峯远，鸡啼清昼宽。",
            "青苔留客醉，白发借书看。",
            "方枕藤花软，一瓶丹井寒。",
            "此时无二事，藜杖共盘桓。"
        ],
        "title": "溪上小憩",
        "id": "746e26de-9982-49cc-afc5-93ba10311f57"
    },
    {
        "author": "舒岳祥",
        "paragraphs": [
            "桑柘疎时补，篁茅密处删。",
            "水边黄叶路，雨外夕阳山。",
            "一鸟自啼足，两牛相对闲。",
            "山翁留壁记，子丑话时艰。"
        ],
        "title": "种麦后栽补桑柘至田家憩息",
        "id": "32905715-95c7-4b91-a00f-f765cc0d7446"
    },
    {
        "author": "舒岳祥",
        "paragraphs": [
            "去矣两黄鹄，归与一老翁。",
            "秋虫阴雨里，夕鸟水云中。",
            "今古唯愁在，干坤总幻空。",
            "诗成无寄处，沙上竚来鸿。"
        ],
        "title": "有怀寄二林",
        "id": "5b4fb6fb-c048-42ca-bf57-b565f180eae7"
    },
    {
        "author": "舒岳祥",
        "paragraphs": [
            "往事沄沄逝，新愁衮衮生。",
            "风来看木末，月上候潮声。",
            "偶鸟分枝泊，邻蛩护穴鸣。",
            "洗忧思学易，闻尔著书成。"
        ],
        "title": "有怀寄正仲",
        "id": "401d2c2c-2c56-438f-a43a-c8679be867b3"
    },
    {
        "author": "舒岳祥",
        "paragraphs": [
            "流水故人尽，荒村落叶多。",
            "空余老矍铄，全是病维摩。",
            "齿落不知味，眼花应有魔。",
            "百年聊尔尔，千载欲如何。"
        ],
        "title": "百年",
        "id": "94f100f0-d658-4540-8f6c-d30968e74b1e"
    },
    {
        "author": "舒岳祥",
        "paragraphs": [
            "向老工诗句，残春尽树花。",
            "君来相映发，吾得减咨嗟。",
            "著帽风前侧，挥毫醉后斜。",
            "避尘如避虎，篱外便云遮。"
        ],
        "title": "与正仲同游故园",
        "id": "8873c9eb-9d11-4fa4-bc87-95bd4816161d"
    },
    {
        "author": "舒岳祥",
        "paragraphs": [
            "借问真游趣，华胥路不赊。",
            "青黄随涧柳，红白任巖花。",
            "适意絃歌鸟，无私鼓吹蛙。",
            "秋风榛子熟，撒雹散林鸦。"
        ],
        "title": "题正仲真游园",
        "id": "0bd73e8e-5e3d-44ce-abcb-b5613a10a91d"
    },
    {
        "author": "舒岳祥",
        "paragraphs": [
            "长物乌皮几，宜人白氎裘。",
            "晓霜花口噤，午雨柳绵收。",
            "毛发匆匆变，光阴冉冉休。",
            "直须瓜芡熟，长枕卧清秋。"
        ],
        "title": "晓寒独立红茶花下",
        "id": "5ff2c065-3801-41e8-b38c-84a9068e7bcf"
    },
    {
        "author": "舒岳祥",
        "paragraphs": [
            "饱暖无他事，天心亦易回。",
            "缫车翻急瀑，麦磨响轻雷。",
            "履辟行泥笋，衣蒸过雨梅。",
            "荒村断鱼肉，随兴酌山杯。"
        ],
        "title": "田家即事",
        "id": "6f212394-bff3-4358-9214-12c2c555a0aa"
    },
    {
        "author": "舒岳祥",
        "paragraphs": [
            "众花皆可喜，最好是灯花。",
            "好结无风屋，偏生有庆家。",
            "案头生瑞菌，火里养丹砂。",
            "清夜开樽看，山人被诏加。"
        ],
        "title": "灯花",
        "id": "f1a4db9e-552c-48ac-a78b-e39f5102d41e"
    },
    {
        "author": "舒岳祥",
        "paragraphs": [
            "春去花亦去，何如见此花。",
            "青山飞霭合，白日乱烟遮。",
            "望月惟昏镜，看书似隔纱。",
            "潇湘闻夜雨，此景属谁家。"
        ],
        "title": "前所咏诸花皆托物以赋者尔未若眼花乃吾身之花岂得遗乎",
        "id": "7cc5045d-b98c-4cb1-9cd9-e1282d02ce90"
    },
    {
        "author": "舒岳祥",
        "paragraphs": [
            "到此于今四，情深即故乡。",
            "新松知改径，旧竹不依行。",
            "平施天犹病，周回日载阳。",
            "邻人餽鸡黍，厚意未能偿。"
        ],
        "title": "己丑正月二十四日避地盐楹入省坑存思庵和旧韵  其一",
        "id": "4f0e3e14-0f1b-4f77-8f52-9ad76aa549fe"
    },
    {
        "author": "舒岳祥",
        "paragraphs": [
            "雪蕻羊羔白，菘芽栗肉黄。",
            "为谁端有此，正尔未能忘。",
            "觉后心无愠，修来面有光。",
            "道人参妙趣，一炷石鑪香。"
        ],
        "title": "己丑正月二十四日避地盐楹入省坑存思庵和旧韵  其二",
        "id": "b4e37390-4ab2-4dc4-a6b5-eb0e4fdfebcd"
    },
    {
        "author": "舒岳祥",
        "paragraphs": [
            "去家无十里，过岭即他乡。",
            "避地身三到，伤时泪数行。",
            "高簷齐古树，新屋背斜阳。",
            "我欲相邻住，青山志未偿。"
        ],
        "title": "七月望日避地省坑存思庵留题时章林出白石可为水晶有旨差路县官同金玉提举差夫取凿又宿兵守之吏卒旁午指予为上户求鸡羊酒米油铁无以应其求且不堪其屡也来避于此予念自丁丑之乱至此凡三避矣僧旧屋更新怅然有感因赋之",
        "id": "3508a650-742d-4dae-896e-a23574462614"
    },
    {
        "author": "舒岳祥",
        "paragraphs": [
            "朱朱石榴树，白白水栀花。",
            "振鹭青溪客，迁莺碧柳家。",
            "衰年新旅食，小雨梦京华。",
            "贫有杯中物，宾来未用赊。"
        ],
        "title": "会计家酿得十石日饮三升可周一岁是日一饮成醉",
        "id": "57cccc46-8891-4756-a5c5-aa07954b7a27"
    },
    {
        "author": "舒岳祥",
        "paragraphs": [
            "山寒猨梦断，地远雁魂归。",
            "猎火云中树，渔榔月下矶。",
            "官梅撩技痒，池草见天机。",
            "百岁风前烛，收心坐翠微。"
        ],
        "title": "收心",
        "id": "a9f391d1-c671-4ed7-883c-81d2bc5ff9c3"
    },
    {
        "author": "舒岳祥",
        "paragraphs": [
            "周老手中杖，天封顶上藤。",
            "战龙纷可解，鬭虎毙堪乘。",
            "险路扶胜仆，深林肯伴僧。",
            "山中行住坐，頼此好交朋。"
        ],
        "title": "谢周拙翁惠万岁藤杖",
        "id": "0ed5be66-3e6a-46e6-85d2-350bbbfe5650"
    },
    {
        "author": "舒岳祥",
        "paragraphs": [
            "车鱼鄮城馆，书画剡溪船。",
            "饭颗诗应瘦，灯花人未眠。",
            "空林带冰月，老屋架霜烟。",
            "寂寞凰栖叟，思君又一年。"
        ],
        "title": "岁晚寄帅初",
        "id": "e72bbd39-b9c1-44eb-a2c1-e756d11e81c2"
    },
    {
        "author": "舒岳祥",
        "paragraphs": [
            "睡魔如疟鬼，日日应期来。",
            "符篆烧难却，茶枪战不开。",
            "中宵翻醒去，当昼又潜回。",
            "应是五穷数，留君共酌杯。"
        ],
        "title": "睡魔",
        "id": "1609bfc3-f16c-46d2-99f6-db89f5e352f1"
    },
    {
        "author": "舒岳祥",
        "paragraphs": [
            "新发从渠白，旧颜疑我非。",
            "莫嫌冠易堕，且喜蝨无依。",
            "镜里星星出，梳来日日稀。",
            "长惭老松树，翠鬣沐烟霏。"
        ],
        "title": "白发",
        "id": "034d2377-54c0-44b0-9ab8-18a80a1f1ddd"
    },
    {
        "author": "舒岳祥",
        "paragraphs": [
            "石上原无藕，林间自有莲。",
            "开花高似雪，垂实软如绵。",
            "不入江妃笑，祇令山鬼怜。",
            "芙蓉生木末，可证楚人篇。"
        ],
        "title": "石莲花",
        "id": "ead53d4a-60b2-4dc8-8e07-9d66e3dc4695"
    },
    {
        "author": "舒岳祥",
        "paragraphs": [
            "紫玉炎天菊，红芽陆地荷。",
            "孤芳羣讪集，一笑百忧多。",
            "美味河豚虐，妍姿鸩毒苛。",
            "借渠存警戒，何必辩真讹。"
        ],
        "title": "旱莲",
        "id": "a6bd1b66-7c94-4da2-9e9d-4ae999ce7037"
    },
    {
        "author": "舒岳祥",
        "paragraphs": [
            "初谓无兵祸，那知酷至斯。",
            "相看不敢哭，有死未知期。",
            "儿向草间没，夫随剑口离。",
            "琵琶犹带怨，况是作俘累。"
        ],
        "title": "去年大兵入台仙居幸免今冬屠掠无噍类衣冠妇女相随俱北闻而伤之作俘妇词",
        "id": "a81fae48-69a6-46e9-82db-c72df147d53a"
    },
    {
        "author": "舒岳祥",
        "paragraphs": [
            "上伏清凉散，家僮手自成。",
            "日斜蛟弄影，风过鼠行声。",
            "解助藤床冷，何妨棐几明。",
            "风车卷冰雪，得似此般清。"
        ],
        "title": "次和杉棚",
        "id": "91ae8e74-0244-4ad2-8adf-35dcadd0051a"
    },
    {
        "author": "舒岳祥",
        "paragraphs": [
            "前垅摘茶妇，顷筐带露收。",
            "艰辛知有课，歌笑似无愁。",
            "照水眉谁画，簪花面不羞。",
            "人生重容貌，那得不梳头。"
        ],
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其一",
        "id": "55b42682-e51c-4aac-ae3a-eafb7c20538d"
    },
    {
        "author": "舒岳祥",
        "paragraphs": [
            "田头车水妇，挽水要流通。",
            "乌帽掀炎日，青裙鼓晚风。",
            "翻翻循故步，踏踏似虚空。",
            "听取劳歌意，生身莫嫁农。"
        ],
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其二",
        "id": "144bed4a-c99d-4b10-80f1-36394a1be19f"
    },
    {
        "author": "舒岳祥",
        "paragraphs": [
            "江上提鱼妇，朝朝入市闉。",
            "守船留稚子，换酒醉良人。",
            "不著凌波袜，长垂溅水裙。",
            "浑家同泛客，笑杀别离津。"
        ],
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其三",
        "id": "4013f96a-fc4c-4442-8230-36dfd8f9d9db"
    },
    {
        "author": "舒岳祥",
        "paragraphs": [
            "溪头汲水妇，力小憇中途。",
            "奉佛澄斋钵，供姑洁饭盂。",
            "煮蔬甘胜肉，洗布白于酥。",
            "酿黍修时祀，家篘不用沽。"
        ],
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其四",
        "id": "1487c6f1-e696-453b-8df3-dfd005f4015e"
    },
    {
        "author": "舒岳祥",
        "paragraphs": [
            "欲识农家乐，听予行馌词。",
            "两家从结发，一饭亦齐眉。",
            "世上恩多薄，田间礼莫违。",
            "不须言富贵，头白镇相随。"
        ],
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其五",
        "id": "c895e4a6-d75f-490b-be0c-65d66f545c2e"
    },
    {
        "author": "舒岳祥",
        "paragraphs": [
            "闺中寄衣妇，夫婿在辽阳。",
            "夜静翦刀响，天寒鍼线长。",
            "自伤乖匹偶，不肯绣鸳鸯。",
            "早愿王师息，我欢还故乡。"
        ],
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其六",
        "id": "b2bf1807-4095-4dae-8064-e1b3ac7341de"
    },
    {
        "author": "舒岳祥",
        "paragraphs": [
            "田家舂米妇，隔宿办朝粮。",
            "举臼红颜汗，投舂玉腕扬。",
            "鸡窥筛下米，犬舐簸前糠。",
            "未奉翁姑食，炊尘不敢尝。"
        ],
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其七",
        "id": "7694fa9b-95bd-4c93-a50c-f722a065d04b"
    },
    {
        "author": "舒岳祥",
        "paragraphs": [
            "种麦谁家妇，青裙皂角冠。",
            "从夫无燥湿，自小习艰难。",
            "窠浅愁鸦窃，株成畏马残。",
            "夜来新得雪，浊盎慰初寒。"
        ],
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其八",
        "id": "37e12ffa-6ad4-40e3-85e9-c92f1f47f212"
    },
    {
        "author": "舒岳祥",
        "paragraphs": [
            "妇啼如此苦，吏夺一何豪。",
            "尺布不得著，长年空自劳。",
            "剥衣聊赎命，覆体不生毛。",
            "念欲全家去，干坤何处逃。"
        ],
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其九",
        "id": "6cdab3c4-e28c-4c59-8db8-54c78210c5a6"
    },
    {
        "author": "舒岳祥",
        "paragraphs": [
            "卖菜深村妇，休嗟所获微。",
            "芜菁胜乳滑，莱菔似羔肥。",
            "橐里腰钱去，街头买肉归。",
            "种蔬胜种稻，得米不忧饥。"
        ],
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其一○",
        "id": "bcf9540e-9782-41a2-a68d-e3aea6fd657e"
    },
    {
        "author": "舒岳祥",
        "paragraphs": [
            "负薪收芋栗，扪蝨曝荆扉。",
            "落日乌行乱，清霜杏叶飞。",
            "岁穷终有复，人老自知非。",
            "兀兀窗西夜，吾方理易几。"
        ],
        "title": "蝶轩读易几",
        "id": "ef71525d-77c9-4331-898a-bfab19efb717"
    },
    {
        "author": "舒岳祥",
        "paragraphs": [
            "脉来层嶂远，影到片天清。",
            "洗砚云根起，归瓢乳味盈。",
            "岩花蒙润泽，水草见分明。",
            "已遂投簪志，何须起濯缨。"
        ],
        "title": "和正仲君子泉",
        "id": "49d7587c-a9ab-4a2b-97fb-ca5fe274dd90"
    },
    {
        "author": "舒岳祥",
        "paragraphs": [
            "人与松俱老，因名二老亭。",
            "只惭吾发白，不及尔髯青。",
            "佚史应同传，幽图总写形。",
            "把杯长与对，我醉任渠醒。"
        ],
        "title": "二老亭",
        "id": "7e3e5614-c3cf-46f2-b1f9-0311a0bc93d0"
    },
    {
        "author": "舒岳祥",
        "paragraphs": [
            "阆风有诗派，一派落山房。",
            "新思如春柳，别来应更长。",
            "相逢无可说，不见自难忘。",
            "此是空圆意，雨余荷叶香。"
        ],
        "title": "喜山甫相过  其一",
        "id": "da7a78d9-6aac-4aa3-bf4a-7a83e7430d02"
    },
    {
        "author": "舒岳祥",
        "paragraphs": [
            "梦回春草远，病起故人来。",
            "耿耿孤灯话，沈沈细雨杯。",
            "千愁双鸟过，一笑百花开。",
            "世事渺烟水，相携卧绿苔。"
        ],
        "title": "喜山甫相过  其二",
        "id": "e977aeb8-5950-4f31-a538-71c4cb73a640"
    },
    {
        "author": "舒岳祥",
        "paragraphs": [
            "山寺曾闻叫，悲哉失侣音。",
            "能鸣终召祸，善走竟成禽。",
            "设罟须新雨，寻踪恋旧林。",
            "衰年资血味，生杀亦何心。"
        ],
        "title": "食鹿肉谢正仲见餽",
        "id": "dc65ea18-4cfd-4f03-9a4d-abb07fda22b3"
    },
    {
        "author": "舒岳祥",
        "paragraphs": [
            "坐避窗边瀑，行便石上莎。",
            "清池写癯貌，空谷应悲歌。",
            "暮色东西合，虫声寤寐多。",
            "离愁谁与洗，举斗酌明河。"
        ],
        "title": "踏莎偶成三首  其一",
        "id": "895d0680-e261-47ed-8b31-e6b9e354e1ef"
    },
    {
        "author": "舒岳祥",
        "paragraphs": [
            "两山天一路，孤石水分流。",
            "多难身衰日，新凉病有瘳。",
            "侯封竹万个，奴课橘千头。",
            "生理能如此，真堪隠去休。"
        ],
        "title": "踏莎偶成三首  其二",
        "id": "9fad0895-d77d-4ccb-b61e-52b106a35ef7"
    },
    {
        "author": "舒岳祥",
        "paragraphs": [
            "玉宇浮丛雁，黄槐带化蝉。",
            "青山一长啸，白日半欹眠。",
            "机断虫虚织，囊空藓叠钱。",
            "去年真可怕，戎马暗山川。"
        ],
        "title": "踏莎偶成三首  其三",
        "id": "332d04b4-5884-4154-9029-b0b64753e3a7"
    },
    {
        "author": "舒岳祥",
        "paragraphs": [
            "河似琉璃底，水行空影中。",
            "槎浮应恍惚，星会恐朦胧。",
            "七月初七夜，一年须一逢。",
            "经躔那有此，吾欲问天公。"
        ],
        "title": "七夕",
        "id": "1fe025e9-1fbb-4419-966a-c814494ef564"
    },
    {
        "author": "舒岳祥",
        "paragraphs": [
            "钟扣星辰动，鸡号天地开。",
            "夜来新过雨，行处旋生苔。",
            "白日一窗转，飞霜两鬓摧。",
            "劳生何所恋，只忆两三杯。"
        ],
        "title": "闻鸡早起",
        "id": "d80ffa4a-f8b6-4af0-b755-68e6607e6d71"
    },
    {
        "author": "舒岳祥",
        "paragraphs": [
            "荒郊寒雁起，深夜早鸡鸣。",
            "木枕违安寝，绳床遣不平。",
            "风霜双鬓晚，岁月寸心惊。",
            "牛具孤忠在，鸥波万事轻。"
        ],
        "title": "十月初五日夜闻鸡",
        "id": "0c14aa31-3e00-422b-8495-44fe5acab817"
    },
    {
        "author": "舒岳祥",
        "paragraphs": [
            "亭榭随人事，江山换劫灰。",
            "邹裾前日盛，谢屐几时来。",
            "红树欹城坂，黄花上石台。",
            "欲寻观聚赋，谁与刬蒿莱。"
        ],
        "title": "登小山谷",
        "id": "ab156494-6d42-4675-9bbf-d87ada80a75b"
    },
    {
        "author": "舒岳祥",
        "paragraphs": [
            "茅屋不称意，清泠照此心。",
            "白鸥波万顷，黄鸟树千岑。",
            "薝卜炎天雪，蒲萄午日阴。",
            "旧来须此物，隘巷若为寻。"
        ],
        "title": "茅屋",
        "id": "62c96293-36f7-45f5-9ce9-f0e95bebe4ed"
    },
    {
        "author": "舒岳祥",
        "paragraphs": [
            "盗贼自反覆，干戈无是非。",
            "上谋先劫掠，善胜昧攻围。",
            "礼乐成乌有，诗书入翠微。",
            "无银堪易米，甘采首阳薇。"
        ],
        "title": "纪事",
        "id": "717d13fb-bfca-4372-abf0-bce7675b0eb8"
    },
    {
        "author": "舒岳祥",
        "paragraphs": [
            "一年春潋滟，二月锦阑干。",
            "绿嫩难扶醉，红轻最觉寒。",
            "欲知花有恨，来向雨中看。",
            "泥饮须通晓，千枝放烛残。"
        ],
        "title": "咏海棠",
        "id": "cc1f4ebe-8af4-4638-afca-2614ce0e8cdf"
    },
    {
        "author": "舒岳祥",
        "paragraphs": [
            "含羞沧海畔，移种蜀江干。",
            "对此花枝重，不应诗语寒。",
            "半开须与醉，足睡更来看。",
            "说与花神道，当筵莫放残。"
        ],
        "title": "自用韵再赋海棠",
        "id": "aa55c25a-ea97-4166-bbd2-705c9add1c24"
    },
    {
        "author": "舒岳祥",
        "paragraphs": [
            "深蔓迷归路，荒蹊未有家。",
            "谁知寒雨里，也作小春花。",
            "菌紫松间茁，菘黄涧底芽。",
            "道人新破戒，窗外种红茶。"
        ],
        "title": "樵童自故园来献海棠因赋二章  其一",
        "id": "b366b94e-b4e3-452b-a3a1-dc9054c288ca"
    },
    {
        "author": "舒岳祥",
        "paragraphs": [
            "只道娇春日，谁知战朔风。",
            "轻霜去人远，爱景入枝红。",
            "依旧风情在，难将艳冶同。",
            "年年摇落后，来恼白头翁。"
        ],
        "title": "樵童自故园来献海棠因赋二章  其二",
        "id": "2fc53c23-abb7-4b68-87a5-444187c751ea"
    },
    {
        "author": "舒岳祥",
        "paragraphs": [
            "耳聋便稳睡，眼暗总迷云。",
            "树湿直如沃，花香不待焚。",
            "燕归知旧主，蜂坌有新君。",
            "莫怪今非昔，从他聚必分。"
        ],
        "title": "山斋排闷",
        "id": "6a0b870c-9c50-41c1-9123-abab8d229078"
    },
    {
        "author": "舒岳祥",
        "paragraphs": [
            "故国乌头白，太空鸡子黄。",
            "蒲茸千顷麦，筠粉万株桑。",
            "错莫昏花眼，朦胧尘土肠。",
            "天河如可挽，洗出太阳光。"
        ],
        "title": "三月六日黄雾四塞涉三日不散木叶屋瓦积尘皆泥粉因记所见",
        "id": "2a4dbee1-aae7-4bba-b73f-5096a71fcdbf"
    },
    {
        "author": "舒岳祥",
        "paragraphs": [
            "倚徙白头杖，哀伤赤子兵。",
            "斜封今不用，直指近方行。",
            "商鞅何妨徇，桑羊尽可烹。",
            "击蒙须用此，尺箠惜刑轻。"
        ],
        "title": "书事",
        "id": "455fca3d-8984-4733-b487-24e56569ac49"
    },
    {
        "author": "舒岳祥",
        "paragraphs": [
            "冬旱井泉竭，霜清天宇空。",
            "惊心严戍马，极目览征鸿。",
            "弓手征中产，船官及老农。",
            "可怜时节在，吾道自终穷。"
        ],
        "title": "即事",
        "id": "a8b64489-4946-41ae-be8f-534545f324bb"
    },
    {
        "author": "舒岳祥",
        "paragraphs": [
            "扰扰孰分形，纷纷谁与明。",
            "蝼蛄擘地走，蚯蚓上阶鸣。",
            "随事皆天道，因人见物情。",
            "蝉吟兼蝶舞，风韵喜轻清。"
        ],
        "title": "物化",
        "id": "98d27931-d992-4db4-ae55-103550c5f6cc"
    },
    {
        "author": "舒岳祥",
        "paragraphs": [
            "新凉喜见栗，物色近重阳。",
            "兔子成毫紫，鹅儿脱壳黄。",
            "寒宵蒸食暖，饥晓嚼来香。",
            "风味山家好，蹲鸱得共尝。"
        ],
        "title": "初食栗",
        "id": "5d0b282e-e934-4f36-9e5f-04969c33eb4f"
    },
    {
        "author": "舒岳祥",
        "paragraphs": [
            "书在心犹在，时艰变易衰。",
            "白云山半寺，红叶水西祠。",
            "农老言多善，乌驯噪总慈。",
            "谁于千载后，见我苦吟时。"
        ],
        "title": "秋晚随意行涧上值老农问劳去年避乱时事  其一",
        "id": "1c430314-4b7b-4b6c-84ca-5ea2915fd8cb"
    },
    {
        "author": "舒岳祥",
        "paragraphs": [
            "辋川疎旧业，复望草堂归。",
            "落叶无人径，残阳向水扉。",
            "井萤吹不灭，堑乌暗还飞。",
            "豺虎方当道，何时赋式微。"
        ],
        "title": "秋晚随意行涧上值老农问劳去年避乱时事  其二",
        "id": "9118da7e-89ef-4a04-80ca-15b31283d38f"
    },
    {
        "author": "舒岳祥",
        "paragraphs": [
            "夫子赋归与，田园欲把鉏。",
            "春风吹故国，流水遶通衢。",
            "䗖蝀吞沧海，蟾蜍食太虚。",
            "一灯深夜酒，呼子了残书。"
        ],
        "title": "初八夜遭绿林之祸因纪其事",
        "id": "beb2ba86-7347-4cdc-ba34-8bbbb6d9bfc7"
    },
    {
        "author": "舒岳祥",
        "paragraphs": [
            "客子倦行役，闲寻古刹林。",
            "双巖来势尽，汇水去声沈。",
            "经社千人会，然灯七佛深。",
            "松行喧万籁，僧定不知音。"
        ],
        "title": "游天王寺",
        "id": "7753c0c7-10c4-472a-be6c-4a3d97c68555"
    },
    {
        "author": "舒岳祥",
        "paragraphs": [
            "知君不寂寞，禅悦只空房。",
            "书卷依经藏，吟声绕寺廊。",
            "早霜貍面白，新酒菊花黄。",
            "共此山家景，西峯隔夕阳。"
        ],
        "title": "寄子堂",
        "id": "cab99b1c-5f6a-446c-a3f2-8328dbccb75d"
    },
    {
        "author": "舒岳祥",
        "paragraphs": [
            "篆畦今夜月，先暝启黄昏。",
            "狐叫青峯迳，僧归白石源。",
            "分灯三户市，打鼓七郎村。",
            "莫管啼乌绕，吾今已断魂。"
        ],
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其一",
        "id": "e9b9fd66-4c68-4bc7-a99c-928888ab8ed4"
    },
    {
        "author": "舒岳祥",
        "paragraphs": [
            "篆畦今夜月，涌海出初更。",
            "溪寺鸣钟罢，山城禁火明。",
            "梅光初点滴，鹤睡自凄清。",
            "还念故人远，灯花结未成。"
        ],
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其二",
        "id": "1446e159-13ea-46ea-95e5-aee82b139640"
    },
    {
        "author": "舒岳祥",
        "paragraphs": [
            "篆畦今夜月，出峤二更初。",
            "蓐食催鸣碓，蒙头静著书。",
            "清霜闻吠犬，细火有归渔。",
            "一盏解寒酒，风炉煮雪蔬。"
        ],
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其三",
        "id": "5d3fe9bd-0f40-4de4-bde3-e214dec9be80"
    },
    {
        "author": "舒岳祥",
        "paragraphs": [
            "篆畦今夜月，有待到三更。",
            "水鸟隔烟叫，山樵踏雪行。",
            "诗成嫌烛短，酒渴爱菹清。",
            "此际谁为伴，梅边送影横。"
        ],
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其四",
        "id": "b7a41865-0079-4e23-b4c8-32289b956436"
    },
    {
        "author": "舒岳祥",
        "paragraphs": [
            "篆畦今夜月，绝妙四更残。",
            "欹枕清无寐，推窗独起看。",
            "流鸿曳稀宿，跃鲤散微澜。",
            "颇记倦游日，孤舟宿雪滩。"
        ],
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其五",
        "id": "04166826-0ef5-4dff-a4b9-ac8ada193530"
    },
    {
        "author": "舒岳祥",
        "paragraphs": [
            "篆畦今夜月，初出五更头。",
            "清旭辉相映，余光淡未收。",
            "烟消江树出，霞弄市岚浮。",
            "忆昔趋丹陛，鸡人唱晓筹。"
        ],
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其六",
        "id": "88037222-e851-40b3-ae29-b8e9ed7c4631"
    },
    {
        "author": "舒岳祥",
        "paragraphs": [
            "篆畦今夜月，尊酒共论文。",
            "冻茁沙中笋，冰芽涧底芹。",
            "人生半歌哭，世事异传闻。",
            "风宪分流品，儒生免出军。"
        ],
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其七",
        "id": "3b38d57b-6afb-4307-8dfa-5ef5db406bd2"
    },
    {
        "author": "舒岳祥",
        "paragraphs": [
            "篆畦今夜月，政自使人怜。",
            "久废登山屐，愁催下濑船。",
            "衰年免黄帽，旧习守青毡。",
            "东浙承平地，如今是近边。"
        ],
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其八",
        "id": "c92c78e6-2db7-4e8f-b053-9e25c383166a"
    },
    {
        "author": "舒岳祥",
        "paragraphs": [
            "篆畦今夜月，特地向人明。",
            "海驿催传箭，荒鸡误报更。",
            "平生大敌勇，末暮小诗行。",
            "老矣今安用，深杯送此生。"
        ],
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其九",
        "id": "4c9c3408-7882-46f5-a92b-6d2bfbb84c69"
    },
    {
        "author": "舒岳祥",
        "paragraphs": [
            "篆畦今夜月，故意照人衰。",
            "一梦十年过，千愁万里来。",
            "只今安粤徼，何日悔轮台。",
            "吟罢四百字，更倾三五杯。"
        ],
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其一○",
        "id": "7c250d66-7eb1-4eae-867e-cc2a1f1b4362"
    },
    {
        "author": "舒岳祥",
        "paragraphs": [
            "不来三十载，僧与寺俱非。",
            "棕屦延苍藓，蒲团坐翠微。",
            "溪传松顶相，风助竹谈机。",
            "侍者能栽菊，秋深重扣扉。"
        ],
        "title": "寄石泉策禅师",
        "id": "ae7f67c0-3be1-4617-ab92-b08e30a77ceb"
    },
    {
        "author": "舒岳祥",
        "paragraphs": [
            "宰辅平生望，儒酸贵日同。",
            "诸贤亲盛德，末俗仰高风。",
            "道丧悲歌凤，时乖叹卧龙。",
            "经纶兹日泯，忧爱与身终。"
        ],
        "title": "少师丞相国公西磵先生挽歌二首  其一",
        "id": "2bb58c5b-598a-46ac-acef-c4392b08fb7b"
    },
    {
        "author": "舒岳祥",
        "paragraphs": [
            "咸淳无正史，德祐少完人。",
            "他日修公传，终身作宋臣。",
            "渊明还死晋，商皓本逃秦。",
            "壮士元无泪，西风自湿巾。"
        ],
        "title": "少师丞相国公西磵先生挽歌二首  其二",
        "id": "09373a3f-0333-4f36-8820-d2cd83ed5004"
    },
    {
        "author": "舒岳祥",
        "paragraphs": [
            "本自柴门静，谁令种竹喧。",
            "月来将画写，风过引书翻。",
            "默坐雨偏响，闲眠雪易繁。",
            "动中还有静，此意互为根。"
        ],
        "title": "兼静黄坛杨君书室也取钱起柴门兼竹静之句名之邑里吟人题咏殆遍矣予为友作反骚不知者便谓子云与屈子异意非也",
        "id": "b80b9061-0801-4c70-a8a2-eb98a823adff"
    },
    {
        "author": "舒岳祥",
        "paragraphs": [
            "世事随流水，年华逐北风。",
            "雁横残笛外，人老夕阳中。",
            "听雪三间永，催梅百榼空。",
            "沿溪漉明月，只在最高峯。"
        ],
        "title": "余名宴居之室曰一枝巢赋诗以自遣",
        "id": "2458cf1f-f4dd-4b70-b751-00c13958554a"
    },
    {
        "author": "舒岳祥",
        "paragraphs": [
            "吴客多流越，君寻古剡归。",
            "民贫官箠急，岁歉米船稀。",
            "岭鹿三丫入，溪鲈一尺肥。",
            "榆林知可隠，安得翅能飞。"
        ],
        "title": "喜帅初归剡",
        "id": "7e5e3d0d-2054-4586-8785-38ca187a4be3"
    },
    {
        "author": "舒岳祥",
        "paragraphs": [
            "斜日照疲蹇，茅茨葺未成。",
            "觇梅天气好，卧雪梦魂清。",
            "叶脱悬星大，谿长去火明。",
            "诗翁如退将，谁守五言城。"
        ],
        "title": "和亦翁韵",
        "id": "2ef61971-63f4-420f-b79c-738a9a23401c"
    },
    {
        "author": "舒岳祥",
        "paragraphs": [
            "爱酒不嗜饮，行藏一小窗。",
            "斜阳屐樵磴，细雨笠渔矼。",
            "红树桥边独，青禽石上双。",
            "永怀草庐葛，来访鹿门庞。"
        ],
        "title": "小窗一首寄帅初",
        "id": "c592e6f7-929c-4386-9a09-f78060a0ced1"
    },
    {
        "author": "舒岳祥",
        "paragraphs": [
            "志在千寻上，根蟠十里间。",
            "不除当路树，为作对门山。",
            "田近龙常见，枝低鹘可攀。",
            "向来戎马入，世故涉艰难。"
        ],
        "title": "为胡后山提干咏南麓古松",
        "id": "53c97785-e7fa-415e-a6cf-87af23e9fa3e"
    },
    {
        "author": "舒岳祥",
        "paragraphs": [
            "风开半村雨，月吐四更潮。",
            "静处常参省，从来本寂寥。",
            "天机双鹤唳，霜信一鸿飘。",
            "短发梳还痒，寒釭凝不摇。"
        ],
        "title": "中夜对月有省",
        "id": "915b53fc-6247-446d-88de-d428cf61618f"
    },
    {
        "author": "舒岳祥",
        "paragraphs": [
            "雾重月无色，夜来寒有情。",
            "墙根余宿莽，木末弄初晴。",
            "去岁那知有，新冬得此生。",
            "拥炉谈往事，鸜鹆报三更。"
        ],
        "title": "十月十三日嫩晴薄寒山房新构书阁去年此日北兵入是夜自中心墺徙独山",
        "id": "144b1fee-b028-4060-910e-37dca90df112"
    },
    {
        "author": "舒岳祥",
        "paragraphs": [
            "暑浊难为酒，秋清易得诗。",
            "出门残月在，骑马晓风吹。",
            "山厂藤萝构，荒园枳棘篱。",
            "新条闻快活，归路不妨迟。"
        ],
        "title": "早凉出邑",
        "id": "06d55280-733f-43e7-89ea-0e8306b8e8f8"
    },
    {
        "author": "舒岳祥",
        "paragraphs": [
            "自嫌林谷暗，欲作海天游。",
            "芦苇人家晓，蒹葭国士秋。",
            "树根生石上，山影占江流。",
            "载酒船头去，风波几瓦瓯。"
        ],
        "title": "海眺",
        "id": "4c0e851f-f44a-4a03-8767-666e0aa940ae"
    },
    {
        "author": "舒岳祥",
        "paragraphs": [
            "到处图松树，何曾忘却山。",
            "相携溪路断，愁踏夕阳还。",
            "田狖吟桑空，山鸡饮石间。",
            "所忧无可醉，天上酒星闲。"
        ],
        "title": "送山甫还峡中",
        "id": "60c46094-26f1-4704-8dd1-cd6dd3604b4d"
    },
    {
        "author": "舒岳祥",
        "paragraphs": [
            "得肉鸢归树，无鱼鹤下田。",
            "此中藏世界，他处少人烟。",
            "可怪衣偏裻，何妨屐下穿。",
            "乱离多少事，史笔若为传。"
        ],
        "title": "自次前韵酬马奥诸丈见和  其一",
        "id": "96cafaa7-7c1f-4313-a3fd-7aa184eb4135"
    },
    {
        "author": "舒岳祥",
        "paragraphs": [
            "久别形容改，相逢涕泪收。",
            "少陵歌里哭，元亮饮中忧。",
            "巖瀑和冰下，溪楂避石流。",
            "故园春早动，归计莫悠悠。"
        ],
        "title": "自次前韵酬马奥诸丈见和  其二",
        "id": "0a6fac91-792d-4462-b3be-013246b887d2"
    },
    {
        "author": "舒岳祥",
        "paragraphs": [
            "巖云黏壁白，瀑雨点帘斑。",
            "诗句鸦初晓，乡愁日半山。",
            "故人来沼上，好鸟韵窗间。",
            "树近夜先到，村空春未还。"
        ],
        "title": "巖云",
        "id": "027cd1b7-8bdc-4c8c-9abf-4e55d6efabd3"
    },
    {
        "author": "舒岳祥",
        "paragraphs": [
            "怅望雁山云，柴门一欠伸。",
            "笭箵潭底影，袯襫雨中身。",
            "红煮溟波日，青回烧地春。",
            "青城新祼奠，余景付诗人。"
        ],
        "title": "怅望雁山云",
        "id": "4312ef05-4187-4ab5-b8a0-9e70c8177cc4"
    },
    {
        "author": "舒岳祥",
        "paragraphs": [
            "数我初生岁，今为第二年。",
            "光阴六十过，行辈几人全。",
            "试把新诗写，闲将好梦圆。",
            "儿孙扶出拜，苏酒让渠先。"
        ],
        "title": "庚辰元旦试笔",
        "id": "1b1bd386-c161-4429-9595-f69cabf55c9c"
    },
    {
        "author": "舒岳祥",
        "paragraphs": [
            "黄昏风雨后，清夜圣贤心。",
            "松月生池底，窗灯间竹林。",
            "咽津芝术味，洗耳石泉音。",
            "早秫传消息，清香慰暑襟。"
        ],
        "title": "夜坐",
        "id": "42a29bb1-e9fa-4af9-8668-d254228071d1"
    },
    {
        "author": "舒岳祥",
        "paragraphs": [
            "千年矮桃树，从昔不教长。",
            "静入仙人室，低亲处女粧。",
            "苔枝深渍雨，秋实冷含霜。",
            "蜂蝶谁知顾，春风四畔香。"
        ],
        "title": "矮树",
        "id": "5e21f7b5-8cdb-46ee-95a1-e704a45fdb9c"
    },
    {
        "author": "舒岳祥",
        "paragraphs": [
            "杨柳清明近，棠梨烟雨愁。",
            "红来千树色，白尽几人头。",
            "歌哭同途去，繁华转眼收。",
            "铜驼千古恨，只为一尊休。"
        ],
        "title": "杨柳清明近二首  其一",
        "id": "3bf0e5de-f0cf-450c-bdb3-161baca26c1c"
    },
    {
        "author": "舒岳祥",
        "paragraphs": [
            "杨柳清明近，梨花气候寒。",
            "谁家争蹴踘，客子泪阑干。",
            "茇舍凤栖小，芹泥燕子宽。",
            "西湖吾旧梦，见说不堪看。"
        ],
        "tags": [
            "西湖"
        ],
        "title": "杨柳清明近二首  其二",
        "id": "c8ed76b4-1987-4926-8b5b-62030f522414"
    },
    {
        "author": "舒岳祥",
        "paragraphs": [
            "凭谁诗寄我，溪水接流瓢。",
            "岛瘦神空泣，韩豪骨未销。",
            "闲眠重落叶，久坐到归樵。",
            "予亦逃名者，何当共寂寥。"
        ],
        "title": "酬张常吉",
        "id": "75b3171a-cbd7-4fc1-9dff-dd6bc944ae80"
    },
    {
        "author": "舒岳祥",
        "paragraphs": [
            "世事多眉皱，綀衣觉鼻酸。",
            "老怀呼子写，瘦影引孙看。",
            "尔健心无事，吾贫骨带寒。",
            "一樽江上别，露气夜来漙。"
        ],
        "title": "次韵酬正仲见和并贻用之",
        "id": "33894171-419b-483d-99bc-552e5ab63bc8"
    },
    {
        "author": "舒岳祥",
        "paragraphs": [
            "秋晚如春早，晨昏海气濛。",
            "霜嗥呼偶鹿，雨哑破昏钟。",
            "知命休行险，吟诗不怨穷。",
            "吾侪天所赐，出入戴青松。"
        ],
        "title": "次韵酬用之见和",
        "id": "d3cc8e86-990c-431c-bf0e-c88f753b1795"
    },
    {
        "author": "舒岳祥",
        "paragraphs": [
            "卖药不二价，买书甘一贫。",
            "谁于无妄世，完此不赀身。",
            "酒熟狂连月，花香走四隣。",
            "因思少年事，默默自沾巾。"
        ],
        "title": "十二月十三日晒药有感",
        "id": "3ccb1240-ae21-4246-8523-8488fb044f23"
    },
    {
        "author": "舒岳祥",
        "paragraphs": [
            "春晚愁偏重，垂头向下生。",
            "牡丹怜与叶，蕙草爱分茎。",
            "悬袋双鱼意，含胎少妇情。",
            "幽姿如冷淡，那敢拟倾城。"
        ],
        "title": "咏豆蔻花  其一",
        "id": "8d42a577-a1f0-4594-b773-0ee82c2b855b"
    },
    {
        "author": "舒岳祥",
        "paragraphs": [
            "舌吐梅仁颗，心含豆角花。",
            "折来无处著，留取爱名嘉。",
            "脆紫深愁雨，轻红落软沙。",
            "虞兮成恨草，姊娣共成家。"
        ],
        "title": "咏豆蔻花  其二",
        "id": "1c06c687-6fa4-4d86-bea8-aa44b2ff22e1"
    },
    {
        "author": "舒岳祥",
        "paragraphs": [
            "小有龟藏意，横陈燕息初。",
            "一间规画舫，数板束方渠。",
            "隠几时听雨，开窗即钓鱼。",
            "天寒须共饮，吾已久捐书。"
        ],
        "title": "水阁新成与潘胡二子小饮",
        "id": "11c80156-5fb7-4a5c-854a-9fac67adb67c"
    },
    {
        "author": "舒岳祥",
        "paragraphs": [
            "彊健近八十，如君诚未多。",
            "梦中思谒帝，醉后纵悬河。",
            "抚事遽如许，流年奈若何。",
            "相期成二老，举斗酌纤阿。"
        ],
        "title": "次韵答潘宰见和送正仲多字韵诗",
        "id": "0f411c94-a09b-4318-8de4-8e8bd481e670"
    },
    {
        "author": "舒岳祥",
        "paragraphs": [
            "眼暗书多误，牙摇饭著沙。",
            "山林消几屐，天地总浮家。",
            "故国帛书鴈，荒园鼓吹蛙。",
            "经年无驿使，何处问京华。"
        ],
        "title": "次韵答达善季辩",
        "id": "425d9b98-dfb4-4546-b48a-a9601f920e2c"
    },
    {
        "author": "舒岳祥",
        "paragraphs": [
            "药留残焙火，枕避近溪风。",
            "意澹琴三叠，人和酒一中。",
            "自遭兵祸后，已觉世缘空。",
            "安得飘然去，茅庐海上峯。"
        ],
        "title": "次韵答陈用之王奕世袁明复三子和篇",
        "id": "30279b99-b351-4fcd-b518-060dc8920297"
    },
    {
        "author": "舒岳祥",
        "paragraphs": [
            "山居门早闭，雪后树重青。",
            "不为艰危迫，谁能险阻登。",
            "寒机与舂应，村诵隔溪听。",
            "绝顶观沧海，海平峯上层。"
        ],
        "title": "避地李山",
        "id": "aed55cfc-f1f3-4c1f-822c-348fae29d37f"
    },
    {
        "author": "舒岳祥",
        "paragraphs": [
            "薄暮悲欢意，无家去住间。",
            "三间临水屋，半树夕阳山。",
            "石雨疎成密，沙潮去未还。",
            "数旬成卧病，转老转多艰。"
        ],
        "title": "蹔山",
        "id": "8e5e8da2-f080-4d72-a50c-ddf047682706"
    },
    {
        "author": "舒岳祥",
        "paragraphs": [
            "相思不在远，道地一来难。",
            "残月中峯见，疎星半夜看。",
            "江湖青草远，风雨小窗寒。",
            "鄞水饶鱼米，何由得共餐。"
        ],
        "title": "将为鄞江之游先寄正仲三首  其一",
        "id": "f882cd11-f581-4c01-9846-b3e85957abd6"
    },
    {
        "author": "舒岳祥",
        "paragraphs": [
            "天地悲歌里，江城战血余。",
            "哀湍泻坏道，斜日照残书。",
            "发秃因慵栉，园荒亦懒锄。",
            "旧来双紫燕，随我到茅庐。"
        ],
        "title": "将为鄞江之游先寄正仲三首  其二",
        "id": "cd082da6-44e6-4baf-a866-f44c7c902adc"
    },
    {
        "author": "舒岳祥",
        "paragraphs": [
            "水涨苔梳发，风晴麦漾须。",
            "茶香度深竹，灯影射平芜。",
            "岁月江流驶，干坤客枕孤。",
            "鄞乡风物好，莼菜出湘湖。"
        ],
        "title": "将为鄞江之游先寄正仲三首  其三",
        "id": "de144edd-0217-4887-8bd3-e4f06c3565e0"
    },
    {
        "author": "舒岳祥",
        "paragraphs": [
            "火树知谁种，灯花凝不销。",
            "何人知此意，有喜在明朝。",
            "儿爱抄诗卷，童欢进酒瓢。",
            "纱笼添护惜，莫要隙风摇。"
        ],
        "title": "灯花",
        "id": "f1ecc428-f00f-4bba-8551-8e0ae20c61ac"
    },
    {
        "author": "舒岳祥",
        "paragraphs": [
            "新舂知麦味，旧债了邻赊。",
            "借榻无鹃处，敲门有竹家。",
            "韭苗香煮餠，菊脑和烹茶。",
            "少驻还山屐，乌纱细雨斜。"
        ],
        "title": "留山甫",
        "id": "ee203e1b-fb4d-441b-8e7b-a6b19f080ff8"
    },
    {
        "author": "舒岳祥",
        "paragraphs": [
            "高枕还慵起，晴窗晓日明。",
            "家贫从省事，身老放徐行。",
            "溪树藏村暗，山花照市明。",
            "园林有乐事，桑下见雏成。"
        ],
        "title": "春晓",
        "id": "c786814f-2324-4ec2-92f5-a6e8d8ad6397"
    },
    {
        "author": "舒岳祥",
        "paragraphs": [
            "茅竹荒墟地，菰蒲野水天。",
            "故园长莽莽，归兴自翩翩。",
            "文字留身后，瓶罂满眼前。",
            "海棠知我意，故作小春妍。"
        ],
        "title": "静息",
        "id": "ce4337b7-9507-42ba-a2ea-af67490904af"
    },
    {
        "author": "舒岳祥",
        "paragraphs": [
            "平陆人烟险，渔舟家口肥。",
            "青天围篛笠，白雨澣蓑衣。",
            "静钓鸥分石，寒归雪满扉。",
            "磻溪有恨事，严濑本忘机。"
        ],
        "title": "冬日过良坑冈东望沧海隠隠见渔村有感时避地者多浮海云",
        "id": "871a6e86-3c18-44bb-8785-11b5fb12474a"
    },
    {
        "author": "舒岳祥",
        "paragraphs": [
            "别来成隔岁，即是久相疎。",
            "咏物追唐律，名亭学史书。",
            "荑柔春霰后，花韵午晴初。",
            "闲日有闲课，人生无逸居。"
        ],
        "title": "篆畦春日有怀正仲",
        "id": "8b82ec4a-87bd-4e85-bffb-d9cdc999e91d"
    },
    {
        "author": "舒岳祥",
        "paragraphs": [
            "玉气占虹贯，珠光照夜阑。",
            "凄凉兼水浄，的皪与星残。",
            "欲折先呵手，谁来独倚栏。",
            "白螺𣂏晓露，起向月中看。"
        ],
        "title": "晓起观梅",
        "id": "a015a40b-6756-4306-8044-2e82a899e166"
    },
    {
        "author": "舒岳祥",
        "paragraphs": [
            "种浸清明后，芽烹谷雨前。",
            "未能饥守死，何不力耕田。",
            "溪草凫毛滑，山花雉颊鲜。",
            "倦行聊少憇，茅屋带晴烟。"
        ],
        "title": "趋农",
        "id": "ae07ce93-8fd3-43b6-b211-7153f986f7c1"
    },
    {
        "author": "舒岳祥",
        "paragraphs": [
            "不读口生棘，多愁眼易花。",
            "江湖四闲客，今古几诗家。",
            "吟是蠲忧药，功如解困茶。",
            "艰难俱已历，好景夕阳斜。"
        ],
        "title": "次和花字韵酬正仲实父少白三友",
        "id": "3e8a8786-1656-4617-a95c-52f756d71129"
    },
    {
        "author": "舒岳祥",
        "paragraphs": [
            "好翁须好客，相映柳和花。",
            "自是曹刘匹，非分唐宋家。",
            "书空因学草，品水为知茶。",
            "爱酒欣逢伴，临风醉墨斜。"
        ],
        "title": "再次韵酬正仲",
        "id": "957af823-e53c-454c-9f13-e7d3620fab53"
    },
    {
        "author": "舒岳祥",
        "paragraphs": [
            "残编百读过，年去放萤飞。",
            "好带随身火，休争秉烛辉。",
            "夜凉辞竹庋，风逆返书帏。",
            "未是明经日，何人拾汝归。"
        ],
        "title": "放萤寄正仲",
        "id": "399a61ba-d06b-4a2e-910b-83af71ec0413"
    },
    {
        "author": "舒岳祥",
        "paragraphs": [
            "每向坳塘照，多从曲径烧。",
            "无烟知有焰，著草不曾焦。",
            "杂燐因风乱，随星没夜遥。",
            "老来疏简册，四散任渠飘。"
        ],
        "title": "萤",
        "id": "24ea24c2-ad41-45c5-a9ba-8a6a78d89d71"
    },
    {
        "author": "舒岳祥",
        "paragraphs": [
            "丫角长身者，依然发懒梳。",
            "只将星子饵，钓得尺来鱼。",
            "险阻行来惯，风波舞自如。",
            "曾因潮岸塌，收得古人书。"
        ],
        "title": "渔童",
        "id": "d718e5e9-a06d-4064-9d4e-8835b4e8c213"
    },
    {
        "author": "舒岳祥",
        "paragraphs": [
            "春日山居好，初春草色回。",
            "小桥帘映柳，野店烛簪梅。",
            "箭茁穿沙出，兰芽带雪开。",
            "从今排日去，连月覆樽罍。"
        ],
        "title": "春日山居好十首  其一",
        "id": "a7aca3e7-b371-46a2-b2e2-6ec194106942"
    },
    {
        "author": "舒岳祥",
        "paragraphs": [
            "春日山居好，尤佳是仲春。",
            "半开花有韵，微醉酒全真。",
            "尧帝衣裳日，周公礼乐辰。",
            "枝头百舌子，播告太谆谆。"
        ],
        "title": "春日山居好十首  其二",
        "id": "43d8b946-907f-42ac-a9c9-a081f8f8aa78"
    },
    {
        "author": "舒岳祥",
        "paragraphs": [
            "春日山居好，春深自向归。",
            "且看成茂实，何必恋芳菲。",
            "树合明湖隔，蒿长远径微。",
            "风雩吾党事，试浴振春衣。"
        ],
        "title": "春日山居好十首  其三",
        "id": "a22fc5d8-5d01-4ced-bc66-d1f2113dffbc"
    },
    {
        "author": "舒岳祥",
        "paragraphs": [
            "春日山居好，春来不问深。",
            "柳能同燕舞，鶑解代花吟。",
            "有酒家闲去，无诗客莫寻。",
            "卖田强免役，何必苦劳心。"
        ],
        "title": "春日山居好十首  其四",
        "id": "0fe42f5e-b3b5-422d-adc6-618e761f7eec"
    },
    {
        "author": "舒岳祥",
        "paragraphs": [
            "春日山居好，闲思二月头。",
            "麦青农作暇，荑秀女工休。",
            "布谷迟催种，提壶早劝游。",
            "老夫同猎较，陌上暖风柔。"
        ],
        "title": "春日山居好十首  其五",
        "id": "87939f82-47b7-4dfa-a3e0-c84ebd0b3fbd"
    },
    {
        "author": "舒岳祥",
        "paragraphs": [
            "春日山居好，西湖乐事非。",
            "青黄虽未接，红紫自交辉。",
            "酒在何忧死，诗成可疗饥。",
            "典书犹可醉，何必有金挥。"
        ],
        "tags": [
            "西湖"
        ],
        "title": "春日山居好十首  其六",
        "id": "6c3b3fec-073c-4c56-8ffe-7e8d57114dfe"
    },
    {
        "author": "舒岳祥",
        "paragraphs": [
            "春日山居好，柴门爱客过。",
            "连朝恣泥饮，随意有山歌。",
            "句小从人学，才衰觉气和。",
            "情怀依分足，好景不须多。"
        ],
        "title": "春日山居好十首  其七",
        "id": "6d6d1890-caa4-48f1-8e97-e19a00108094"
    },
    {
        "author": "舒岳祥",
        "paragraphs": [
            "春日山居好，寻花急占先。",
            "骑馿投酒市，领鹤上渔船。",
            "薄暖还挥扇，轻寒未替绵。",
            "清和时候正，丽日牡丹天。"
        ],
        "title": "春日山居好十首  其八",
        "id": "d7844593-13cb-4305-b061-432810df35c4"
    },
    {
        "author": "舒岳祥",
        "paragraphs": [
            "春日山居好，春园赏海棠。",
            "风流思妙丽，老大尚清狂。",
            "暂拭伤时泪，还逢绝世粧。",
            "倾银并注瓦，彼此一时芳。"
        ],
        "title": "春日山居好十首  其九",
        "id": "94132f10-2bfe-40ef-bb3d-ff04bbe733b6"
    },
    {
        "author": "舒岳祥",
        "paragraphs": [
            "春日山居好，光风草上浮。",
            "溟濛晨霭散，澹荡夕阳收。",
            "发轫梅花报，攀辕芍药留。",
            "春来亦何好，惟有白添头。"
        ],
        "title": "春日山居好十首  其一○",
        "id": "75b38ee2-4819-4531-b11e-000615949ad4"
    },
    {
        "author": "舒岳祥",
        "paragraphs": [
            "夏日山居好，清风报断梅。",
            "林深蚊却退，山合鸟飞回。",
            "一霎过云雨，数声深水雷。",
            "遶园寻蠹笋，聊以荐山杯。"
        ],
        "title": "夏日山居好十首  其一",
        "id": "865a7295-7565-4810-9909-412b9a9e84aa"
    },
    {
        "author": "舒岳祥",
        "paragraphs": [
            "夏日山居好，吟来亦自豪。",
            "焚香诵周易，痛饮读离骚。",
            "莫讳无三甲，吾今已二毛。",
            "芜编三百卷，空费一生劳。"
        ],
        "title": "夏日山居好十首  其二",
        "id": "89f79016-ae33-4f72-b52e-97446444b4d5"
    },
    {
        "author": "舒岳祥",
        "paragraphs": [
            "夏日山居好，还思童冠时。",
            "汗流修举业，浴罢间题诗。",
            "边事廷绅奏，朝除邸报驰。",
            "槐花时节近，新说合新知。"
        ],
        "title": "夏日山居好十首  其三",
        "id": "3e379ee3-05c1-4f3e-aaf5-f55b2714105c"
    },
    {
        "author": "舒岳祥",
        "paragraphs": [
            "夏日山居好，茅簷水餠香。",
            "蕉衫身俭洁，纱帽顶清凉。",
            "润叶桑藏井，新梢笋过墙。",
            "莫言炎热苦，胜处苦寒乡。"
        ],
        "title": "夏日山居好十首  其四",
        "id": "0c343972-d08c-4624-847d-aa706936c7b3"
    },
    {
        "author": "舒岳祥",
        "paragraphs": [
            "夏日山居好，凉风树下生。",
            "三茶还可瀹，二韮尚堪烹。",
            "永日闲言语，平生实讲明。",
            "半空飞赤电，燕坐不须惊。"
        ],
        "title": "夏日山居好十首  其五",
        "id": "33cda62d-50dc-41ff-9a2a-5da43b045918"
    },
    {
        "author": "舒岳祥",
        "paragraphs": [
            "夏日山居好，清溪一笛风。",
            "瘦躯便褐短，寡发爱梳松。",
            "细雨明归鹭，斜阳饮远虹。",
            "有时吟未稳，饱步自书空。"
        ],
        "title": "夏日山居好十首  其六",
        "id": "27d0b730-3627-4754-b7e9-9d7fdae40ef8"
    },
    {
        "author": "舒岳祥",
        "paragraphs": [
            "夏日山居好，鸡鸣桑柘烟。",
            "笋摇知狖过，草偃觉鹅眠。",
            "休问田园计，聊随饮食缘。",
            "经营空自苦，烦恼更谁怜。"
        ],
        "title": "夏日山居好十首  其七",
        "id": "bc752db5-c8fa-44f5-9a8b-579de2d0cc6f"
    },
    {
        "author": "舒岳祥",
        "paragraphs": [
            "夏日山居好，虫鸣山更幽。",
            "青鞋紫藤杖，玉醴绿甆瓯。",
            "飞露吹黄葛，凉风洒白头。",
            "已知时雨顺，更有虎狼忧。"
        ],
        "title": "夏日山居好十首  其八",
        "id": "3c5187e8-6094-4dbb-9dd7-73a40c59665e"
    },
    {
        "author": "舒岳祥",
        "paragraphs": [
            "夏日山居好，日长宜学文。",
            "金门堪避世，𤱶亩不忘君。",
            "林宿三冬雪，巖藏万里云。",
            "屈伸吾道在，何必杂人羣。"
        ],
        "title": "夏日山居好十首  其九",
        "id": "cffe591c-5d32-4642-9c74-42633fa2c5a0"
    },
    {
        "author": "舒岳祥",
        "paragraphs": [
            "夏日山居好，藤床面北林。",
            "荷心风百顷，秧底月千寻。",
            "幽鸟珍毛羽，流泉响磬琴。",
            "此中多乐事，客至亦能吟。"
        ],
        "title": "夏日山居好十首  其一○",
        "id": "cbbb8f6d-969b-40da-9112-232bbae3b89f"
    },
    {
        "author": "舒岳祥",
        "paragraphs": [
            "秋日山居好，新凉读旧书。",
            "黍馨秋社祭，灯灿夜滩渔。",
            "茄摘收花后，瓜尝脱蒂初。",
            "早田三得雨，一饱解忧虞。"
        ],
        "title": "秋日山居好十首  其一",
        "id": "2d6b145f-e478-466a-b933-d3017eedd327"
    },
    {
        "author": "舒岳祥",
        "paragraphs": [
            "秋日山居好，园丁贡美蔬。",
            "燃萁酥煮豆，拗颈烂蒸壶。",
            "菰首甜供茹，姜芽嫩漉菹。",
            "秋来风物美，何必去吾庐。"
        ],
        "title": "秋日山居好十首  其二",
        "id": "9c7a997b-4c44-44ca-8898-c1cb64b1e013"
    },
    {
        "author": "舒岳祥",
        "paragraphs": [
            "秋日山居好，吾居山海间。",
            "意行逢酒住，兴尽放歌还。",
            "稻获归流水，林疎缩远山。",
            "谁知僧快活，饭饱即身闲。"
        ],
        "title": "秋日山居好十首  其三",
        "id": "5c3774ee-22a4-4221-b6fb-a67a6c32f640"
    },
    {
        "author": "舒岳祥",
        "paragraphs": [
            "秋日山居好，星河顶上悬。",
            "聊随儿女戏，也设果瓜筵。",
            "欹枕看星渡，开窗抱月眠。",
            "溪田六十日，接阙到红鲜。"
        ],
        "title": "秋日山居好十首  其四",
        "id": "6dc2972d-fc26-45e0-ac97-10c73e094484"
    },
    {
        "author": "舒岳祥",
        "paragraphs": [
            "秋日山居好，新凉及早兴。",
            "玉餐阳坞米，冰嚼下洪菱。",
            "海错来蒲港，溪鲜出石屏。",
            "欲从逋客逝，为此未之能。"
        ],
        "title": "秋日山居好十首  其五",
        "id": "a3f684e9-972c-4f90-aef1-74c9d6becbb5"
    },
    {
        "author": "舒岳祥",
        "paragraphs": [
            "秋日山居好，中秋兴莫违。",
            "四腮鲈正脆，一尺蟹初肥。",
            "白露秔登馔，清霜绢下机。",
            "急舂输井税，无事早言归。"
        ],
        "title": "秋日山居好十首  其六",
        "id": "02741500-37c0-4350-971d-3bd8b2026767"
    },
    {
        "author": "舒岳祥",
        "paragraphs": [
            "秋日山居好，重阳庶物穰。",
            "剖菱红绽白，剥栗紫含章。",
            "黄雀绵披脊，霜貍玉截肪。",
            "登高惟小圃，何必上重冈。"
        ],
        "title": "秋日山居好十首  其七",
        "id": "8fa4c555-5669-4629-9737-a8c1a5745842"
    },
    {
        "author": "舒岳祥",
        "paragraphs": [
            "秋日山居好，清凉鴈过初。",
            "鸡头消暑夕，鸭脚待霜余。",
            "草浄蜃虻远，瓜香蚤蚁除。",
            "小园新雨过，菜甲自删锄。"
        ],
        "title": "秋日山居好十首  其八",
        "id": "dc4da118-c8bb-44bf-ba03-5633b1074681"
    },
    {
        "author": "舒岳祥",
        "paragraphs": [
            "秋日山居好，疎明入画峯。",
            "猎怜依寺鹿，樵护倚祠松。",
            "鴈起西风笛，人居夕照舂。",
            "东山久不到，胜具一枝筇。"
        ],
        "title": "秋日山居好十首  其九",
        "id": "fa072bc8-7a44-4bca-9e9e-df51a13a0df7"
    },
    {
        "author": "舒岳祥",
        "paragraphs": [
            "秋日山居好，秋涛木末横。",
            "龙藏寒水静，鹘击广原平。",
            "红叶茅茨露，黄花曲糵成。",
            "西风轻步履，随意得闲行。"
        ],
        "title": "秋日山居好十首  其一○",
        "id": "23616e94-d845-4774-96bf-fa741144fbe1"
    },
    {
        "author": "舒岳祥",
        "paragraphs": [
            "冬日山居好，茅茨不漏风。",
            "山厨蒸芋栗，野径扫风蓬。",
            "嫩酒篘初白，寒灰拨暂红。",
            "编氓吾未免，杜老屡囊空。"
        ],
        "title": "冬日山居好十首  其一",
        "id": "74f866e9-3e00-4600-83ee-1e794d688763"
    },
    {
        "author": "舒岳祥",
        "paragraphs": [
            "冬日山居好，谁能倚市门。",
            "从横鸦出郭，寂寞鹳归村。",
            "为念曲肱乐，因耽曝背温。",
            "此时新放饮，招我苦吟魂。"
        ],
        "title": "冬日山居好十首  其二",
        "id": "e7605ed0-d47e-441b-93f4-d3a81eab7a70"
    },
    {
        "author": "舒岳祥",
        "paragraphs": [
            "冬日山居好，随家丰俭宜。",
            "果成猿种核，薪落鹤巢枝。",
            "梅见天机早，菊知霜信迟。",
            "读书年少事，任汝眼昏眵。"
        ],
        "title": "冬日山居好十首  其三",
        "id": "ba16482d-feb8-43e0-bad3-1e0b66afaf35"
    },
    {
        "author": "舒岳祥",
        "paragraphs": [
            "冬日山居好，幽斋羃纸窗。",
            "温存簷鹊并，暖热竹鸠双。",
            "鹿下霜封堑，樵归雪印矼。",
            "从兹谢城府，吾志鹿门庞。"
        ],
        "title": "冬日山居好十首  其四",
        "id": "6598a440-7c7c-41c3-80e8-580a7104f8fe"
    },
    {
        "author": "舒岳祥",
        "paragraphs": [
            "冬日山居好，尤于老叟便。",
            "年衰催酿酒，骨冷早装绵。",
            "著帽来梅下，扶舆到雪边。",
            "兴来聊复尔，微倦自高眠。"
        ],
        "title": "冬日山居好十首  其五",
        "id": "a56cd33a-434b-4922-8be9-c505c17df701"
    },
    {
        "author": "舒岳祥",
        "paragraphs": [
            "冬日山居好，农人告岁功。",
            "明朝输井税，深夜动机舂。",
            "木脱见山市，霜清闻涧钟。",
            "倘无饥冻迫，何必羨侯封。"
        ],
        "title": "冬日山居好十首  其六",
        "id": "f6305b17-03a0-452e-b18e-737897e2bf9b"
    },
    {
        "author": "舒岳祥",
        "paragraphs": [
            "冬日山居好，先生猎较时。",
            "海陂寒网鴈，岚市夜分麋。",
            "酒熟隣相聚，家贫盗不窥。",
            "偷生前进士，幸矣过耆颐。"
        ],
        "title": "冬日山居好十首  其七",
        "id": "141d5f6e-9ad3-4487-bea0-efacc12c6dd8"
    },
    {
        "author": "舒岳祥",
        "paragraphs": [
            "冬日山居好，能闲乐自全。",
            "米丰平酒价，蔬贱减鱼钱。",
            "偶尔思前事，依然是少年。",
            "下帘高枕卧，门外北风颠。"
        ],
        "title": "冬日山居好十首  其八",
        "id": "7fab95c9-c90e-4496-a765-6b6ab7b00e0f"
    },
    {
        "author": "舒岳祥",
        "paragraphs": [
            "冬日山居好，不知年又穷。",
            "老人六十七，破衲两三重。",
            "未要迎新岁，聊须驻旧冬。",
            "明堂知未议，安用聘申公。"
        ],
        "title": "冬日山居好十首  其九",
        "id": "bc9b99ab-9f4b-447b-9735-c1a6e1bd4eb2"
    },
    {
        "author": "舒岳祥",
        "paragraphs": [
            "冬日山居好，能安始识闲。",
            "渔归溪口港，樵下屋头山。",
            "竹蛎含梅蘂，江鲈著玳斑。",
            "人生何所事，口腹最相关。"
        ],
        "title": "冬日山居好十首  其一○",
        "id": "3953efea-0d96-45b1-b021-4a6da1696ee5"
    },
    {
        "author": "舒岳祥",
        "paragraphs": [
            "麦熟归小隠，诗名留远方。",
            "竹冠山霭重，棕屦石苔香。",
            "扫径怜新笋，临池玩旧芳。",
            "僧交非昔比，吾党惧行藏。"
        ],
        "title": "山甫游鄞访僧复归山房",
        "id": "01cf38a3-9ba9-414a-a27c-f85d455538b5"
    },
    {
        "author": "舒岳祥",
        "paragraphs": [
            "出峡复归寺，身孤心更虚。",
            "半瓢岩下水，一豆雪中蔬。",
            "自制乌罗帽，闲将白发梳。",
            "与君能几别，此意重相于。"
        ],
        "title": "送胡山甫归山房",
        "id": "1cd8574b-46c8-4b8a-a78a-4d153c52f6b9"
    },
    {
        "author": "舒岳祥",
        "paragraphs": [
            "此夜十分月，年时中半秋。",
            "华夷同一照，今古几多愁。",
            "颢气横空白，天光际海浮。",
            "儿时读书处，桂子落巖幽。"
        ],
        "title": "八月十五夜月",
        "id": "073966fe-4202-4ad5-b0e2-cd40ab87fce0"
    },
    {
        "author": "舒岳祥",
        "paragraphs": [
            "食笋肥胜肉，胸吞千亩宽。",
            "汗青终日对，水墨一窗寒。",
            "吾子风流甚，此君冰雪完。",
            "每思参玉版，莫作北伧看。"
        ],
        "title": "戏赠陈用之羨渠食笋也",
        "id": "5ea10d0d-b37d-4807-b3a9-014fedb20d4c"
    },
    {
        "author": "舒岳祥",
        "paragraphs": [
            "今日新晴好，东风散麦须。",
            "山泉中琴瑟，巖鸟合笙竽。",
            "总是太平曲，何劳击壤图。",
            "谁知花溅泪，杜老独嗟吁。"
        ],
        "title": "山行",
        "id": "f6ac96d6-eca7-409a-b6c5-7376d05ec3c5"
    },
    {
        "author": "舒岳祥",
        "paragraphs": [
            "流水人千里，清风酒一尊。",
            "乌头何日白，鹤发几人存。",
            "石树根基壮，秋虫羽股繁。",
            "殷勤问来使，元亮欲归园。"
        ],
        "title": "忆篆畦",
        "id": "45c52a35-1a27-410f-90dc-dac315212785"
    },
    {
        "author": "舒岳祥",
        "paragraphs": [
            "故人今有子，过我乞铭文。",
            "红树催年老，青灯话夜分。",
            "诗笺传父业，隶笔张吾军。",
            "万里青州路，沂公几代坟。"
        ],
        "title": "送王奕世归玉塘",
        "id": "cc5e2e51-3069-4a48-8cac-501bd007a2cc"
    },
    {
        "author": "舒岳祥",
        "paragraphs": [
            "岁阑思饮酒，人老且捐书。",
            "春日将辉贲，阴风为扫除。",
            "花前看灯蟹，雪后坐庵鱼。",
            "有约君无负，墙根摘露蔬。"
        ],
        "title": "十二月初七日补缀旧诗寄正仲",
        "id": "6fb54b23-9ea4-4340-b10c-292986569766"
    },
    {
        "author": "舒岳祥",
        "paragraphs": [
            "雀饮梅心雪，鱼吞水面云。",
            "山居差有味，世事不堪闻。",
            "野烧穷狸穴，晴霄转鴈羣。",
            "溪寒春未著，闰月压余分。"
        ],
        "title": "山居",
        "id": "dd9e9a87-7ffe-4f55-8549-893e9c6466cd"
    },
    {
        "author": "舒岳祥",
        "paragraphs": [
            "洛阳宫苑地，幻出几花身。",
            "艳色宜当午，开时惜殿春。",
            "管弦非旧国，风雨易愁人。",
            "同是多情客，相逢说梦因。"
        ],
        "title": "借正仲韵赋牡丹",
        "id": "d9177c70-0e9c-4d2e-a36e-fa7fefbe673c"
    },
    {
        "author": "舒岳祥",
        "paragraphs": [
            "下眺黄泥阪，濛濛晓雾漫。",
            "巖泉时一滴，松雨几曾干。",
            "利倍盐为市，耕劳石作田。",
            "我来聊小憇，前去路千难。"
        ],
        "title": "阪坑头上篮舆烟雨中赋此醒困",
        "id": "965c2d89-6a7e-4b9c-8392-55e18efaa2d0"
    },
    {
        "author": "舒岳祥",
        "paragraphs": [
            "蒿欺菊丛瘦，蔓压橘枝低。",
            "应俗精神减，伤时梦寐迷。",
            "欹眠中夜鴈，薄饭午时鸡。",
            "咄咄真堪怪，秋深杜宇啼。"
        ],
        "title": "十三日即事",
        "id": "897dc0d2-db94-432f-8775-3df56ac81e2f"
    },
    {
        "author": "舒岳祥",
        "paragraphs": [
            "酒熟还成饮，花香忽过墙。",
            "近灯人影大，斜月树身长。",
            "阴洞龙藏雨，春苗麝养香。",
            "闲吟谁与语，醉倚一胡牀。"
        ],
        "title": "春分偶饮成醉兀兀坐睡觉而残月在窗矣",
        "id": "74053cc9-accd-49ef-9362-b528540dfa9b"
    },
    {
        "author": "舒岳祥",
        "paragraphs": [
            "潮分船出浦，雪破马行沙。",
            "去去三千里，疎疎八九家。",
            "矮壶分乳酪，疏竹看梅花。",
            "虎豹方充斥，风林噪乱鸦。"
        ],
        "title": "阙题",
        "id": "3c915816-916d-4c21-a7a0-4a03cd49d8df"
    },
    {
        "author": "舒岳祥",
        "paragraphs": [
            "山窗偶闲静，无事忆菖蒲。",
            "怪石磨剑脊，西风拂虎须。",
            "性贞偏爱洁，节劲固应癯。",
            "何日新书室，清泉手自𣂏。"
        ],
        "title": "田舍偶忆菖蒲",
        "id": "942e0b19-f221-49da-b7d5-32defd5ebb2f"
    },
    {
        "author": "舒岳祥",
        "paragraphs": [
            "石树表独立，瓦蛩相与言。",
            "双鸥定渔社，一犬护柴门。",
            "抱瓮非吾土，浮家何处村。",
            "枕边黄黍饭，用此了干坤。"
        ],
        "title": "渚宫秋思",
        "id": "f88981ec-62b1-45fc-9368-879f55151cda"
    },
    {
        "author": "舒岳祥",
        "paragraphs": [
            "太虚无朕兆，因物见形声。",
            "入竹须抢地，驱潮欲打城。",
            "八方随气转，万里扫尘清。",
            "谁道鹏抟壮，反从虎啸生。"
        ],
        "title": "风",
        "id": "b70e4aff-b5fc-48cd-bc90-63a81ddf8cb5"
    },
    {
        "author": "舒岳祥",
        "paragraphs": [
            "莫笑斯楼小，因高势自尊。",
            "江山图万井，烟树点千村。",
            "斫却月中桂，烹他海上鲲。",
            "乘槎八月半，与子探河源。"
        ],
        "title": "中秋与山甫登楼小酌",
        "id": "6b30e53a-57e5-4e41-a53d-320ff16926ed"
    },
    {
        "author": "舒岳祥",
        "paragraphs": [
            "簷影倒垂地，月高窗更阴。",
            "残蛩沉积叶，悲鸟发遥岑。",
            "易下伤时泪，难平读史心。",
            "胸中犹若此，酒盏可辞深。"
        ],
        "title": "观窗前月过有感",
        "id": "c5297241-56f8-4892-99b3-0c304865ee3e"
    },
    {
        "author": "舒岳祥",
        "paragraphs": [
            "华馆多髯客，深山短发翁。",
            "钟声更点外，萤焰烧痕中。",
            "春日同倾酒，寒溪数过鸿。",
            "天门通海路，诗寄鄮城东。"
        ],
        "title": "闻有海船入鄞作诗附寄正仲",
        "id": "7bd886f0-7184-4e55-a0f5-1322811d51c9"
    },
    {
        "author": "舒岳祥",
        "paragraphs": [
            "静者一为别，谁将幽抱同。",
            "行诗求谷友，买纸嘱溪翁。",
            "数点淡云树，一行遥海鸿。",
            "莫因寻薯蓣，深入万山丛。"
        ],
        "title": "山甫还峡石有怀书寄",
        "id": "62f60b44-9a88-46dd-b649-964084c37518"
    },
    {
        "author": "舒岳祥",
        "paragraphs": [
            "老入远公社，闲披贝叶文。",
            "移梅兼得月，买石看生云。",
            "潭浄知鱼数，烟青别鹭羣。",
            "平生有香癖，兰菊胜炉薰。"
        ],
        "title": "坐对兰菊有樵人献石轮囷如云亦铁中铮铮也喜而成咏",
        "id": "c2ca8ab7-d882-4707-bcd8-9e4dcbea4d35"
    },
    {
        "author": "舒岳祥",
        "paragraphs": [
            "石枕空蝴蝶，山窗足杜鹃。",
            "春深方沃若，人意自翛然。",
            "衰老难为别，留连未肯眠。",
            "灯花知我意，今夜大如钱。"
        ],
        "title": "春深赠山甫",
        "id": "4cdfaee8-52a6-4804-85b4-e54aba6d3b29"
    },
    {
        "author": "舒岳祥",
        "paragraphs": [
            "梅花台越路，来往此番新。",
            "风月三间屋，干坤六尺身。",
            "枕中铅汞术，笔下蕙兰春。",
            "听说西江事，庐山面目真。"
        ],
        "tags": [
            "庐山"
        ],
        "title": "赠周此山",
        "id": "8a8d7545-630e-4afd-ac2c-798e325ac0f1"
    },
    {
        "author": "舒岳祥",
        "paragraphs": [
            "夜阑风薄树，雨急水坍沙。",
            "书在吾何恨，春深自忆家。",
            "高花犹著雪，浅草早鸣蛙。",
            "同是离居客，相逢吊岁华。"
        ],
        "title": "春晚闻霰客思凄然两日不见达善季辩书怀奉寄",
        "id": "170ccc1f-3905-4eb1-bc14-7cc36b20e033"
    },
    {
        "author": "舒岳祥",
        "paragraphs": [
            "残雪高峯外，孤猿细雨中。",
            "看花心未老，问事耳须聋。",
            "时俗同伧父，归休学塞翁。",
            "相随携酒去，猎较祭田公。"
        ],
        "title": "趋俗",
        "id": "90c236e5-5a18-4dbf-b508-a7e8a117dd96"
    },
    {
        "author": "舒岳祥",
        "paragraphs": [
            "连夜频梦见，那知是与非。",
            "天高难告诉，佛近且皈依。",
            "修竹坟三尺，寒梅石四围。",
            "有儿年十七，他日望传衣。"
        ],
        "title": "葬沈氏墓",
        "id": "08506822-e422-4873-9caf-d91544734e5d"
    },
    {
        "author": "舒岳祥",
        "paragraphs": [
            "翰林真学士，吏部老尚书。",
            "蓟北非吾土，鄞江有旧庐。",
            "死生今已矣，出处竟何如。",
            "邛竹先龙化，人琴一恸余。"
        ],
        "title": "哭谢尚书",
        "id": "eee0a3ea-6b82-4bae-884e-8b41335a84d2"
    },
    {
        "author": "舒岳祥",
        "paragraphs": [
            "一叟经年疟，萧然强饭蔬。",
            "残花清供后，瘦竹苦吟余。",
            "女授伏生业，儿工阿买书。",
            "曾无一纸别，疑信问何如。"
        ],
        "title": "哭王达善",
        "id": "1b7f229b-b203-4243-8713-fc432e6f1abb"
    },
    {
        "author": "舒岳祥",
        "paragraphs": [
            "帝阍尝再叩，龙颔竟难攀。",
            "帙散萤千点，诗留豹一斑。",
            "人生会有极，吾道几曾还。",
            "藏我择轩记，名垂天地间。"
        ],
        "title": "哭李实甫",
        "id": "5a495608-23e1-4a75-9d1b-7b0eec3f3018"
    },
    {
        "author": "舒岳祥",
        "paragraphs": [
            "寻源自永嘉，清响黜浮葩。",
            "一字不犯古，五言真到家。",
            "思幽多掩抑，情至重咨嗟。",
            "欲拟征君诔，天寒日又斜。"
        ],
        "title": "哭匊田诗老  其一",
        "id": "49658181-81d4-46ce-af22-9be4bf15cfb6"
    },
    {
        "author": "舒岳祥",
        "paragraphs": [
            "本是攻文者，其如癖在诗。",
            "人皆尊岛佛，我欲效宗师。",
            "废圃营新屋，寒花带短篱。",
            "风流无此老，遗藁访佳儿。"
        ],
        "title": "哭匊田诗老  其二",
        "id": "92bbd780-2496-47f0-829d-c455b61ac814"
    },
    {
        "author": "舒岳祥",
        "paragraphs": [
            "早总淮西饷，晚为刑部郎。",
            "艰危身九陨，漂泊泪千行。",
            "天地孤忠在，山河遗恨长。",
            "寡妻随季女，犹得在鄞乡。"
        ],
        "title": "哭陈伯求",
        "id": "fce9bafb-919a-4b07-a30f-bd26c258f234"
    },
    {
        "author": "舒岳祥",
        "paragraphs": [
            "岁晚客思去，天寒子肯来。",
            "稽留须酒熟，欢喜见梅开。",
            "蜡屐匆匆驻，箯舆故故回。",
            "嘉平犹未尽，且欲举残杯。"
        ],
        "title": "灯下饮别",
        "id": "4ab4efe6-4155-4a84-bb75-6cbb546837a2"
    },
    {
        "author": "舒岳祥",
        "paragraphs": [
            "劳君出南峡，从我上东山。",
            "辟恶香萸紫，延年细菊斑。",
            "看云独无语，覆斗且徐还。",
            "说到忘机处，沙鸥也自闲。"
        ],
        "title": "赠别山甫",
        "id": "4ffe66c2-b8e9-41e9-a6c7-1f2d07c7862b"
    },
    {
        "author": "舒岳祥",
        "paragraphs": [
            "相去十五里，不来几半年。",
            "知君有农事，疎我话诗篇。",
            "置石桐阴涧，开门海口天。",
            "老人愁此别，把酒菊丛边。"
        ],
        "title": "赠别君英",
        "id": "94e1b41e-9086-4c43-8aab-7a2a7efb57c4"
    },
    {
        "author": "舒岳祥",
        "paragraphs": [
            "尚谒死安道，宁忘生阆风。",
            "千巖几尊酒，百岁一枝筇。",
            "且可耽甜黑，何须醉软红。",
            "谢公高卧处，明月在巖松。"
        ],
        "title": "山甫游嵊拜戴安道墓而归新年过我凤栖作此赠别",
        "id": "26f578a0-7376-46ec-949f-79ed337e8cd6"
    },
    {
        "author": "舒岳祥",
        "paragraphs": [
            "甲子春晴好，凤栖理去鞍。",
            "江湖一叶小，风雨对床寒。",
            "鼻鼾声何壮，灯花夜未阑。",
            "纷纷多盗日，吾党敢求安。"
        ],
        "title": "正仲过凤栖临行赠别",
        "id": "386d33bf-ffec-4361-8da0-064bce14a6b1"
    },
    {
        "author": "舒岳祥",
        "paragraphs": [
            "一年三过我，此去定经年。",
            "雪压登鱼渚，云生落鴈田。",
            "壮游今已矣，老别自潸然。",
            "心事有难说，斯文属子传。"
        ],
        "title": "赠正仲别",
        "id": "bbf60f78-567e-4c8f-b3c4-421e44faba03"
    },
    {
        "author": "舒岳祥",
        "paragraphs": [
            "不惜此时别，毋忘别后音。",
            "相随溪上影，共息树边阴。",
            "水落行田蟹，霜晴出谷禽。",
            "何须拘改岁，有兴即相寻。"
        ],
        "title": "再赠",
        "id": "3e2a340a-c8af-46d1-90a5-14a6452fccc7"
    },
    {
        "author": "舒岳祥",
        "paragraphs": [
            "从此与君别，临行更一倾。",
            "纵令愁作海，谁送酒如渑。",
            "已悟兴亡理，空留物我情。",
            "不知陶靖节，何物了平生。"
        ],
        "title": "四月六日绝粮用银盏易谷作诗别之",
        "id": "3fa230ff-251c-45cc-b812-df28e61971f8"
    },
    {
        "author": "舒岳祥",
        "paragraphs": [
            "虾蟆新食月，金餠曲如钩。",
            "天道终还旧，书生自隠忧。",
            "星辰秋后烂，河汉夜深流。",
            "我欲骑鹏背，乘风阅九州。"
        ],
        "title": "十六夜月蚀既",
        "id": "05e560d6-c8dc-4bd6-bd5c-3755b2a68145"
    },
    {
        "author": "舒岳祥",
        "paragraphs": [
            "民命无魂鹿，烹庖几日休。",
            "纷纷浑未悟，炯炯为深忧。",
            "并和隣舂相，分渔步网收。",
            "聊为目前计，甆椀汲新篘。"
        ],
        "title": "八月二十五日闻布新条",
        "id": "ae62e2fa-3224-40c7-a932-25d4b27b5641"
    },
    {
        "author": "舒岳祥",
        "paragraphs": [
            "流水孤村里，先生此故居。",
            "风流今已矣，天道竟何如。",
            "古屋前朝桧，芗巖万卷书。",
            "苍苔封瓦砾，野燐出丘墟。"
        ],
        "title": "过刘允叔故居",
        "id": "a9a7c634-0648-4474-99f2-e9d60e8a30cc"
    },
    {
        "author": "舒岳祥",
        "paragraphs": [
            "晴日千竿籁，春风万鼓鼙。",
            "清和兼怨适，细大杂高低。",
            "释子聆眠石，行人听过溪。",
            "曾于天竺寺，为尔驻游藜。"
        ],
        "title": "安住寺松声",
        "id": "6381c048-bbbd-442b-8cf1-8befeecfd86b"
    },
    {
        "author": "舒岳祥",
        "paragraphs": [
            "独岭斜阳笠，深溪夜雨灯。",
            "多忧未归客，万事不言僧。",
            "兵甲今如此，台明昔未曾。",
            "欲言征敛数，天远有谁能。"
        ],
        "title": "闻鄞兵入仙居二首  其一",
        "id": "197e37c3-a49a-4fa8-9bff-99aaa059e7de"
    },
    {
        "author": "舒岳祥",
        "paragraphs": [
            "细雨残阳外，孤村乱水中。",
            "饥年才半菽，白发听疎舂。",
            "世事何曾了，吾生会有穷。",
            "深衣敛形日，嗟我一枝筇。"
        ],
        "title": "闻鄞兵入仙居二首  其二",
        "id": "df2c800a-edf7-49d7-9f30-1c0e9c94bd3c"
    },
    {
        "author": "舒岳祥",
        "paragraphs": [
            "竹简千年梦，楸枰万古争。",
            "推敲浑细事，著述亦虚名。",
            "春艳无长好，秋吟恨短生。",
            "乃知天壤内，各以一时鸣。"
        ],
        "title": "悲来",
        "id": "97e5613a-86b5-4867-857f-76fbc677d7c9"
    },
    {
        "author": "舒岳祥",
        "paragraphs": [
            "岁久残僧屋，吾书故不尘。",
            "持经入深竹，分韵与闲人。",
            "花气闻慈像，松凉施四隣。",
            "细思贫最好，怀璧每戕身。"
        ],
        "title": "健洐仆有书五千卷藏明恩山房乱后幸存胡山甫寄一榻为吟所闻已迁入作唐律寄题",
        "id": "31368687-90cb-423f-94de-cf0d217da88b"
    },
    {
        "author": "舒岳祥",
        "paragraphs": [
            "今朝天气好，寒减煖初增。",
            "微醉无灰酒，闲居有发僧。",
            "芳情花下月，艳眼雪中灯。",
            "久废赓酬事，新诗忽启縢。"
        ],
        "title": "雪后喜晴和正仲近诗  其一",
        "id": "19ce293d-669a-462c-b522-888614b02c09"
    },
    {
        "author": "舒岳祥",
        "paragraphs": [
            "云开青镜晓，病起白头人。",
            "阳洞林光动，晴簷鸟语真。",
            "黄花修故事，新酒接比隣。",
            "火急输官米，寒舂连夜频。"
        ],
        "title": "雪后喜晴和正仲近诗  其二",
        "id": "79e9c1cf-35de-4d66-9d52-bef44ff6d9eb"
    },
    {
        "author": "舒岳祥",
        "paragraphs": [
            "树下春来往，窗间月死生。",
            "寻梅何处好，随意自溪行。",
            "酒债应无数，灯花各有情。",
            "明朝江上路，风雪一诗成。"
        ],
        "title": "十一月初三日夜有兴寻梅",
        "id": "c7e6dccf-3afc-4a90-978d-4d679d5c0553"
    },
    {
        "author": "舒岳祥",
        "paragraphs": [
            "桐柏旧题句，方瀛新记文。",
            "因君重拂拭，为我致殷勤。",
            "仙过峰停鹤，龙藏井閟云。",
            "金丹如可炼，此去访方闻。"
        ],
        "title": "送潘少白游桐柏宫",
        "id": "29a548f2-e443-4d62-bb85-80afd1080148"
    },
    {
        "author": "舒岳祥",
        "paragraphs": [
            "稍觉干戈定，聊宽旦夕忧。",
            "黍黄鸡应喌，草远犊呼牟。",
            "匣画乘阳展，庭书值雨收。",
            "漳滨想公干，小楷作银钩。"
        ],
        "title": "曝书庭中即事有作因思正仲在鴈苍山南为我作小楷杂以和篇当大有可观因以寄之",
        "id": "18da2a69-4707-4275-b69c-f2383d1535c2"
    },
    {
        "author": "舒岳祥",
        "paragraphs": [
            "开岁恰七十，吾衰病已频。",
            "从今数正旦，一月有三晨。",
            "甲子添新志，干坤寄老身。",
            "晚年方学易，此意为谁陈。"
        ],
        "title": "贱生之日邀正仲子堂小酌",
        "id": "07adb572-3b60-4d15-ace5-3000bc0ee042"
    },
    {
        "author": "舒岳祥",
        "paragraphs": [
            "及此真知老，吾初不谓然。",
            "相期无别事，不朽要千年。",
            "过我论新句，留君订旧篇。",
            "胡为趋归骑，忙似趁潮船。"
        ],
        "title": "次正仲访山中留别韵",
        "id": "cd6dd8be-89f5-4377-bcb7-a60d81a91118"
    },
    {
        "author": "舒岳祥",
        "paragraphs": [
            "曾行栲源路，相访竹溪频。",
            "事帝清心旦，于人笑面春。",
            "升堂惊挂影，下榻忆延宾。",
            "风雪深尊夜，梅花满座茵。"
        ],
        "title": "挽董知镇",
        "id": "4d1a741b-2597-49d5-8691-603fda8a3413"
    },
    {
        "author": "舒岳祥",
        "paragraphs": [
            "色与声俱妙，鸟啼花乱开。",
            "此时无事恼，有酒待谁来。",
            "漂泊迷归路，昏花恣覆杯。",
            "已闻雷迸笋，不怕雹惊梅。"
        ],
        "title": "花鸟",
        "id": "3695d9f0-067c-4c06-8b67-b70fa9934918"
    },
    {
        "author": "舒岳祥",
        "paragraphs": [
            "欲言林下趣，思共涧边行。",
            "细雨枇杷熟，空江杜若生。",
            "离居非远道，向夕自含情。",
            "偶此开松酒，分将一榼倾。"
        ],
        "title": "四月二十四日雨中分酒饷山友",
        "id": "23b00b93-5a69-4042-9350-043c129539b9"
    },
    {
        "author": "舒岳祥",
        "paragraphs": [
            "蒸入黄梅雨，寒收苦楝风。",
            "团团羽葆盖，叠叠绣熏笼。",
            "文锦财堪用，金铃实有功。",
            "小畦留一树，斤斧幸相容。"
        ],
        "title": "楝花",
        "id": "2286e11b-3b43-43dc-887c-37764a4c897e"
    },
    {
        "author": "舒岳祥",
        "paragraphs": [
            "新岁才三日，春风便不同。",
            "花前双鬓白，雪后一灯红。",
            "老去心无术，愁来佛亦空。",
            "吾儒真实在，千古获麟翁。"
        ],
        "title": "山斋夜坐",
        "id": "7c0c9db4-25a7-490a-aae1-f2b1bbd7b9ed"
    },
    {
        "author": "舒岳祥",
        "paragraphs": [
            "月白溪头石，霜清屋上茅。",
            "岁行天自运，人老志还劳。",
            "冬菊忘年友，寒梅耐久交。",
            "向来金椀醉，今日对陶匏。"
        ],
        "title": "用正仲茅字韵",
        "id": "7e99596f-7418-4f77-b0f6-ce903ee75c28"
    },
    {
        "author": "舒岳祥",
        "paragraphs": [
            "何必羨商颜，幽奇出崄艰。",
            "归舟天际树，宿鸟屋头山。",
            "畏虎长危坐，寻僧更不闲。",
            "酬诗无好句，奚锦得空还。"
        ],
        "title": "次张幼学见寄韵",
        "id": "4f040f7a-9065-4c17-92ad-a0175f8c8226"
    },
    {
        "author": "舒岳祥",
        "paragraphs": [
            "晚易图书烬，篆畦花木新。",
            "承平三世积，丧乱一朝贫。",
            "清晓凭栏意，空山袖手人。",
            "平生欲学杜，漂泊始成真。"
        ],
        "title": "九月朔晨起忆故园晚易",
        "id": "7fa11230-380e-4942-9274-6a9e398b24b8"
    },
    {
        "author": "舒岳祥",
        "paragraphs": [
            "水石生来瘦，干坤孕此情。",
            "寒谿千尺照，残雪数枝横。",
            "光射霜髯逼，酥浮玉面争。",
            "何人夜吹笛，故作断肠声。"
        ],
        "title": "赋山庵梅花",
        "id": "c7056acc-2a5b-46a1-8f6e-9bcdb05f7015"
    },
    {
        "author": "舒岳祥",
        "paragraphs": [
            "门外月谁敲，花开醉远郊。",
            "自寻幽寺宿，不耐俗人交。",
            "裘替疏泉洗，诗添续纸抄。",
            "一身舟不系，万事柱难胶。"
        ],
        "title": "简胡山甫",
        "id": "a5034b51-590e-443b-9a22-04f120abda43"
    },
    {
        "author": "舒岳祥",
        "paragraphs": [
            "绳祖初弥月，清晨抱见翁。",
            "颇怜头额大，兼爱月时同。",
            "句法何时就，家声待汝洪。",
            "吾年八十二，方见汝成童。"
        ],
        "title": "腊月朔第二孙绳祖弥月喜其与翁同十一月而又皆乙亥时也因赋以祝之",
        "id": "49e7b76d-28ef-4162-ab3f-7e28e162d379"
    },
    {
        "author": "舒岳祥",
        "paragraphs": [
            "桐木深坑岭，菊田高弟家。",
            "闻渠能馆致，去我使人嗟。",
            "箬长潜沙笋，兰开傍石花。",
            "古琴留挂壁，此意澹无邪。"
        ],
        "title": "送潘少白赴连山馆",
        "id": "e014bf38-724b-4839-bf53-279ebd7f4cc9"
    },
    {
        "author": "舒岳祥",
        "paragraphs": [
            "今朝归小隠，隣里喜还悲。",
            "亡国谁修史，遗民自采诗。",
            "鼠营新穴壤，鹤理旧巢枝。",
            "见说寅年泰，冥心待运移。"
        ],
        "title": "还龙舒旧隠",
        "id": "4756e8f2-8915-4bd7-9673-1e793acc6fe0"
    },
    {
        "author": "舒岳祥",
        "paragraphs": [
            "淮海新封国，东南望止戈。",
            "纱衣秋意早，石枕雨声多。",
            "白露皱红枣，西风摆老荷。",
            "昔年游万里，今日兴如何。"
        ],
        "title": "怀昔",
        "id": "b3b96eb8-2d3b-408b-ae1e-643bf056f09f"
    },
    {
        "author": "舒岳祥",
        "paragraphs": [
            "迳盘如缪篆，石浄可横琴。",
            "好鸟连朝在，苍苔一寸深。",
            "拨泥寻笋脉，扫地引蕉阴。",
            "三客谁家有，风流压晋林。"
        ],
        "title": "暮春山居呈山甫正仲",
        "id": "bc591998-e5fb-4ebf-a941-0eb0b9ecd0e3"
    },
    {
        "author": "舒岳祥",
        "paragraphs": [
            "今岁梅谁待，因迟却未残。",
            "新泉生暗谷，远烧照前滩。",
            "圆景终难久，残灯未肯阑。",
            "沉吟思往事，犹自倚阑干。"
        ],
        "title": "十七日夜村市",
        "id": "5e6c3b72-41c7-4602-b2bf-a3d326b0f1c2"
    },
    {
        "author": "舒岳祥",
        "paragraphs": [
            "朔雪吹吟屋，春风驻酒家。",
            "野塘冰上鴈，官柳月中鸦。",
            "玉馔寒沙笋，金虀夜雨芽。",
            "开窗有新事，喜见早梅花。"
        ],
        "title": "喜见早梅花",
        "id": "c063614b-89c6-423b-ba24-94cd1099afce"
    },
    {
        "author": "舒岳祥",
        "paragraphs": [
            "莫笑山居僻，山居号令明。",
            "芭蕉工报雨，鸲鹆解知更。",
            "樵长专封拜，诗坛拥甲兵。",
            "开窗一壶酒，新句赏新晴。"
        ],
        "title": "戏作",
        "id": "97e47375-0368-4609-89bb-99d68722f74f"
    },
    {
        "author": "舒岳祥",
        "paragraphs": [
            "虫声叠哀思，树影弄清辉。",
            "休恨催年老，私惭昧昨非。",
            "倦童眠自语，惊鹤定还飞。",
            "远念周高志，华颠坐翠微。"
        ],
        "title": "秋夕寄周炼师",
        "id": "564ad8c5-0066-4a91-88f3-08a6b71d8168"
    },
    {
        "author": "舒岳祥",
        "paragraphs": [
            "一入鴈苍山，山苍鴈落湾。",
            "石螀鸣杼下，沙鸟宿窗间。",
            "吾子动多悔，老夫今稍闲。",
            "密云疎雨里，心事极相关。"
        ],
        "title": "易庵道人归鴈苍两月矣作诗趣之",
        "id": "3bc5d271-84ca-4131-8d28-3e5e4bc5396b"
    },
    {
        "author": "舒岳祥",
        "paragraphs": [
            "沧海连云族，青山远驿尘。",
            "回旋成小隠，想像著幽人。",
            "桃树偏临水，梅花讳说春。",
            "扶舆穿荦确，空翠湿衣巾。"
        ],
        "title": "甲申正月二十日游盘谷道院赠石涧炼师",
        "id": "cc99b10c-b0ac-41a6-9d1e-88506c446809"
    },
    {
        "author": "舒岳祥",
        "paragraphs": [
            "每过明智寺，小寺在山前。",
            "老衲分云坐，山猿抱子眠。",
            "巖花红杂雨，野水绿平田。",
            "火后伤心处，青山响杜鹃。"
        ],
        "title": "过明智寺",
        "id": "752aed09-5848-4f37-8d8e-f95adddb69bf"
    },
    {
        "author": "舒岳祥",
        "paragraphs": [
            "谷雨秧芽动，楝风花信来。",
            "蟹奔沙上火，笋长地中雷。",
            "燕子巢重定，主人门早开。",
            "二林诗敌手，先著一篇催。"
        ],
        "title": "春晚寄二林",
        "id": "c9b5cdf6-872f-4be4-a15a-6be268e0b99a"
    },
    {
        "author": "舒岳祥",
        "paragraphs": [
            "鸦背闪晴天，轻明紫翠烟。",
            "年将人老大，形与影周旋。",
            "鸟语催晨枕，梅花照夜编。",
            "池塘春草句，此意有谁传。"
        ],
        "title": "辛卯正月二日蝶轩蚤作",
        "id": "55b5038a-c371-4ee0-81ad-14d5536a78de"
    },
    {
        "author": "舒岳祥",
        "paragraphs": [
            "闻恶休三唾，怀贤赋七哀。",
            "衰年催白发，细雨足红梅。",
            "江海归诗卷，干坤换劫灰。",
            "老儒何所用，吾道自须回。"
        ],
        "title": "吾道",
        "id": "a004acfc-01ed-463b-bec3-0066ad1ef213"
    },
    {
        "author": "舒岳祥",
        "paragraphs": [
            "二子论秋夜，秋蛩是四隣。",
            "叶黄狐下陇，灯暗鼠欺人。",
            "借誉门多客，临危俗少亲。",
            "平生刘正仲，于此见情真。"
        ],
        "title": "八月二十八日与潘少白刘君英草酌耕养堂时刘正仲以求免役入城予亦为羣小见厄者也",
        "id": "7674c31d-7ff3-442d-81a1-a970024ef17a"
    },
    {
        "author": "舒岳祥",
        "paragraphs": [
            "语石双蛩碎，鸣轩一叶锵。",
            "黄花无旧客，白发又重阳。",
            "日月双飞翼，干坤几战场。",
            "人生一百岁，不饮自堪伤。"
        ],
        "title": "约诸友九日游东山",
        "id": "0db4d5d7-89bc-46b3-a57e-6f2bc8fc0714"
    },
    {
        "author": "舒岳祥",
        "paragraphs": [
            "山甫病归峡，僧言药有瘳。",
            "自怜三岁长，多白几分头。",
            "水鸟工吟夜，阴蛩苦话秋。",
            "诗人多病疟，彊饭更何忧。"
        ],
        "title": "山甫病中归峡作此问之",
        "id": "6ed54c6c-adf2-47fd-870a-ee9489aae5e2"
    },
    {
        "author": "舒岳祥",
        "paragraphs": [
            "吴下吾游地，因君思又飘。",
            "水花香外雨，沙鸟梦边潮。",
            "载酒浮官舫，吟诗上驿桥。",
            "三高祠下过，为赋楚辞招。"
        ],
        "title": "送帅初游浙西",
        "id": "a244c029-db63-47b5-8468-fb5a0f142369"
    },
    {
        "author": "舒岳祥",
        "paragraphs": [
            "偃蹇不入俗，随春也作花。",
            "高攀许樵子，轻扫落僧家。",
            "功用虽非药，风标正似茶。",
            "秋风收子食，辟谷胜胡麻。"
        ],
        "title": "松花",
        "id": "ca0d4e96-c395-4b7f-8844-089af60394d8"
    },
    {
        "author": "舒岳祥",
        "paragraphs": [
            "凤栖塘上路，春草思悠悠。",
            "绿树双黄鸟，青山一白头。",
            "诗书自有厄，盗贼本非仇。",
            "天道知难问，吾贫不肯忧。"
        ],
        "title": "消忧",
        "id": "8d2fc168-8f6c-4236-9af9-2cb1c7f82b9b"
    },
    {
        "author": "舒岳祥",
        "paragraphs": [
            "朅来谁主我，野寺得闲行。",
            "借屋安书庋，就巖搘饭铛。",
            "山晴分鴈转，水煖见鱼生。",
            "无事人情好，相逢总笑迎。"
        ],
        "title": "宿龟石寺",
        "id": "522cb3de-2dfc-48dc-a0f1-69f58ec53b2a"
    },
    {
        "author": "舒岳祥",
        "paragraphs": [
            "旧说龟为石，今知石化龟。",
            "溪分剡溪秀，亭近镇亭遗。",
            "沙鸟穿青樾，巖花覆碧漪。",
            "逢僧如雅素，携看古廊碑。"
        ],
        "title": "游龟石寺",
        "id": "636e664c-7639-4248-8aae-a00a941a5d19"
    },
    {
        "author": "舒岳祥",
        "paragraphs": [
            "一龟先过水，更有一龟寻。",
            "鸟出石潭底，笋穿沙树心。",
            "平桥连断岸，古佛坐乔林。",
            "竹里何人住，时闻啸咏音。"
        ],
        "title": "重游龟石寺",
        "id": "59ca04ae-b478-4667-ace8-9e5e1395ea06"
    },
    {
        "author": "舒岳祥",
        "paragraphs": [
            "秋风万里清，客子最含情。",
            "山路残星在，柴门野水鸣。",
            "平田闻鴈起，落月有人行。",
            "破箧无书册，何须眼复明。"
        ],
        "title": "晓凉",
        "id": "f5981a63-206c-4f8e-8063-381a4a87240a"
    },
    {
        "author": "舒岳祥",
        "paragraphs": [
            "不忘西来意，开窗西复西。",
            "柳悬鱼怒颊，蒲缚蟹团脐。",
            "县近更传信，寺围钟到齐。",
            "山翁出山处，放杖得新题。"
        ],
        "title": "题汪日宾西楼附山甫达之",
        "id": "972426f4-68f2-44ec-a4d9-d45854a446c9"
    },
    {
        "author": "舒岳祥",
        "paragraphs": [
            "相怜不相见，不见自情亲。",
            "野水僧无影，斜阳树半身。",
            "嬾蜂偷柏蜜，饥雀啄窗尘。",
            "吟就怀人杳，书成访驿频。"
        ],
        "title": "山窗即事思正仲有寄",
        "id": "3165e029-26fd-4e16-80e0-2e71d4b3d439"
    },
    {
        "author": "舒岳祥",
        "paragraphs": [
            "昏眼迷烟雨，修眉隠树林。",
            "杜鹃知夜半，蟋蟀俟秋音。",
            "静悟平生事，闲思万古心。",
            "嗟跎七十五，既往莫追寻。"
        ],
        "title": "独坐遣兴",
        "id": "6e58f634-e71e-469e-872b-8bac5c88e9b8"
    },
    {
        "author": "舒岳祥",
        "paragraphs": [
            "日暮空归里，时艰未到家。",
            "稼收迁野鼠，柿熟乱慈鸦。",
            "冬煖生芦笋，人闲对菊花。",
            "亡书何处补，无用自咨嗟。"
        ],
        "title": "十月初七日山中感兴",
        "id": "e91e9f99-5a01-4c3c-bd72-cf4e5b8e9687"
    },
    {
        "author": "舒岳祥",
        "paragraphs": [
            "山合风多急，江寒潮易残。",
            "艰虞浑未息，漂泊若为安。",
            "脱叶投沙井，吹花点石阑。",
            "故园归梦切，雪潦几时干。"
        ],
        "title": "二月初二日山中感兴",
        "id": "f88a7a4a-f8cc-4328-9396-f33cc7195ec8"
    },
    {
        "author": "舒岳祥",
        "paragraphs": [
            "星翁言我寿，更寿复何求。",
            "老病花生眼，愁吟雪满头。",
            "髀消经万险，面皱积千忧。",
            "十载不看镜，今朝见自羞。"
        ],
        "title": "赠星翁",
        "id": "7ecdf77a-7590-4bf8-8a44-7d202e4517ff"
    },
    {
        "author": "舒岳祥",
        "paragraphs": [
            "坐睡吾知味，观书客更嘉。",
            "柴门桑旧曲，石迳笋新斜。",
            "花饱蜂归国，巢成燕著家。",
            "此中真有意，高柳两三鸦。"
        ],
        "title": "春日与正仲坐山斋余隠几就睡既觉而正仲端坐诵书未已此意似更胜渊明卿且去之语也",
        "id": "7e587644-39b0-4cc4-a7c1-50a5eedca6a1"
    },
    {
        "author": "舒岳祥",
        "paragraphs": [
            "生平慕睡乡，逃暑最为良。",
            "渴爱煎茶响，饥闻煮粥香。",
            "百年依白社，一枕熟黄粱。",
            "童嬾呼难动，贪眠到夕阳。"
        ],
        "title": "昼睡",
        "id": "364ecb65-479d-4bdc-93a3-e6db852cadad"
    },
    {
        "author": "舒岳祥",
        "paragraphs": [
            "年凶人卖子，吾亦卖银瓶。",
            "送老无留物，因贫总割情。",
            "捐躯资我饱，覆斗饯君行。",
            "正是花香日，凭谁细细倾。"
        ],
        "title": "别银瓶",
        "id": "b669d44b-9b8f-4c86-8ba4-3d49b4f44f24"
    },
    {
        "author": "舒岳祥",
        "paragraphs": [
            "落叶秋江外，孤镫远树中。",
            "片帆天上下，明月水西东。",
            "岐渚潮来白，晴霞暝更红。",
            "一尊临水驿，莫忘寄诗筒。"
        ],
        "title": "临水送将归",
        "id": "22b30a2e-930a-409d-a594-28928c895078"
    },
    {
        "author": "舒岳祥",
        "paragraphs": [
            "晴雪集林薄，朝阳熙陇苗。",
            "青天堪数雁，白路自通樵。",
            "愁我未归客，别君还过桥。",
            "何时烧短烛，软语更终宵。"
        ],
        "title": "送俞宜民归马耳峰",
        "id": "9e648488-1e8d-4ad9-a91e-34582d3cb635"
    },
    {
        "author": "舒岳祥",
        "paragraphs": [
            "岁穷常鲜裕，人老更多悲。",
            "白日无闲客，青山有了时。",
            "干坤马迹满，风雨鹤巢危。",
            "去岁来坑岭，移家度崄巇。"
        ],
        "title": "十月初三日追记丙子岁以此日风雪中度平坑岭入马耳峰",
        "id": "5e01b4ea-7934-4376-b145-d8f8b0c311b3"
    },
    {
        "author": "舒岳祥",
        "paragraphs": [
            "烟雨一叶小，江湖大厦宽。",
            "全家足风月，高枕恣波澜。",
            "白雪披蓑立，青山揭笠看。",
            "莫将文叔事，溷我钓鱼竿。"
        ],
        "title": "古渔父词二首  其一",
        "id": "57387f5c-f175-4c5e-b0d3-eaf5b568f92c"
    },
    {
        "author": "舒岳祥",
        "paragraphs": [
            "是店皆赊酒，无家只有船。",
            "烧鱼岩下火，吹笛水中天。",
            "枫叶霜铺地，芦花月满川。",
            "风波何处静，收钓即安眠。"
        ],
        "title": "古渔父词二首  其二",
        "id": "773a7f8b-b9b5-42d4-80d3-69c531859cfc"
    },
    {
        "author": "舒岳祥",
        "paragraphs": [
            "衰来知已渐，老去不容迟。",
            "居长常先导，徐行且远期。",
            "相看飘鹤发，久坐绽乌皮。",
            "百岁休嫌短，修名千载垂。"
        ],
        "title": "衰至和王达善",
        "id": "1bae8a81-23f6-4a6b-beca-0e5f8f6973ac"
    },
    {
        "author": "舒岳祥",
        "paragraphs": [
            "朱草文明瑞，兹花上品朱。",
            "巧瑳红象珥，阔制紫云襦。",
            "丽夺炎精盛，名霑御赐殊。",
            "且贪颜色好，鹤顶似他无。"
        ],
        "title": "咏赪桐花",
        "id": "cd107bdc-cc4f-4dd0-9983-1c7fb07f5b8b"
    },
    {
        "author": "舒岳祥",
        "paragraphs": [
            "茇舍干戈后，班荆荐莽余。",
            "何人骑有鹤，顾我食无鱼。",
            "孤愤向谁说，倦游休上书。",
            "时时问甘岭，戴子近何如。"
        ],
        "title": "因黄甘人便问讯帅初",
        "id": "69a6bbd1-6665-4854-80e1-014fef50d901"
    },
    {
        "author": "舒岳祥",
        "paragraphs": [
            "蹙罗红线紧，镕蜡粉须黄。",
            "野寺花开日，平畴稻熟香。",
            "曾陪红药省，相对紫薇郎。",
            "尚忆丝纶合，新秋雨露凉。"
        ],
        "title": "七月初四日赋紫薇花",
        "id": "e5e12d75-b68b-43db-8c38-40f49c2fd497"
    },
    {
        "author": "舒岳祥",
        "paragraphs": [
            "春膏夸莹浄，云母鬭轻明。",
            "吾子诚不俗，老夫安用名。",
            "虽非时态尚，犹见故人情。",
            "雅兴因君动，新吟凭几成。"
        ],
        "title": "谢刘文伯惠好翁牋",
        "id": "308a9baa-748f-43c7-9778-a9e516c5968f"
    },
    {
        "author": "舒岳祥",
        "paragraphs": [
            "树色已非昨，虫声不忍闻。",
            "乱鸦投急景，老树淰长云。",
            "百顷青黄半，一村晴雨分。",
            "凭阑新得句，书赠特山君。"
        ],
        "title": "秋日书事贻潘少白",
        "id": "0f4e1892-d5fb-4497-aa86-d23a9ac05a56"
    },
    {
        "author": "舒岳祥",
        "paragraphs": [
            "月生鲸海上，人在鴈苍中。",
            "一巘环村转，双溪到海同。",
            "百年能几见，七十有三翁。",
            "为此当心恻，诗成走递筒。"
        ],
        "title": "贻正仲",
        "id": "be47af9a-b11a-4a2b-b42b-ed8f4e50a599"
    },
    {
        "author": "舒岳祥",
        "paragraphs": [
            "多病空余老，劳生为苦思。",
            "偶然新得句，长是不眠时。",
            "鼠搅歉无肉，佣逃怨食糜。",
            "此怀谁可诉，只恐则山知。"
        ],
        "title": "贻山甫",
        "id": "348d6bd4-5f96-4a86-b248-7f1d751cf164"
    },
    {
        "author": "舒岳祥",
        "paragraphs": [
            "相见岂无期，前年亦此时。",
            "青山吾有约，白发子能医。",
            "石室谁看鼎，巖泉似散丝。",
            "老人偏重别，去路渺相思。"
        ],
        "title": "梅所将别夜坐叙怀",
        "id": "4ee37321-83df-4454-b9d5-fd0cb2e98b6e"
    },
    {
        "author": "舒岳祥",
        "paragraphs": [
            "戴子游西浙，藕花香满船。",
            "因思今日日，又是去年年。",
            "杨果珍闽荔，榆林下剡川。",
            "烹羊曾有约，已失碧桃仙。"
        ],
        "title": "去春帅初尝约为榆林游欲烹羊酿酒为小孟尝既而仆归凤栖后帅初亦往西浙遂不果今帅初已归当践前言但同游之客达善已下世矣因黄甘便作诗以叙其怀",
        "id": "b0eadf4e-6b68-4178-929f-ae01e323bdd0"
    },
    {
        "author": "舒岳祥",
        "paragraphs": [
            "春梦是耶非，终惭恋禄微。",
            "整冠骑马出，欹枕听鸡回。",
            "食蘗风霜入，还丹志愿违。",
            "未能忘习气，安得寸心灰。"
        ],
        "title": "记梦  其一",
        "id": "f3abf225-b214-453f-9cb5-cde9cc7746a3"
    },
    {
        "author": "舒岳祥",
        "paragraphs": [
            "梅花清入梦，诗骨定非常。",
            "半树原遮藓，无风也自香。",
            "篮舆冲暮雪，茅舍带晨霜。",
            "傍竹依松处，无心肯向阳。"
        ],
        "title": "记梦  其二",
        "id": "d2c10e83-05c8-4470-953a-a972bfa13f09"
    },
    {
        "author": "舒岳祥",
        "paragraphs": [
            "林下青衫卸，尊前白发欹。",
            "少年行乐事，暮景感伤时。",
            "炼药嫌长嬾，观书悔已迟。",
            "惜花心性在，时复一吟诗。"
        ],
        "title": "八月初三日五更梦觉追记",
        "id": "9410bf3e-509f-46c1-a242-38736fd37d29"
    },
    {
        "author": "舒岳祥",
        "paragraphs": [
            "月上芙蓉浦，船依杜若洲。",
            "岁行人冉冉，川永梦悠悠。",
            "天地回青眼，江山养白头。",
            "老生如朽木，安识有悲秋。"
        ],
        "title": "梦回",
        "id": "1f492f54-4fd3-4dba-9563-aaa74c454616"
    },
    {
        "author": "舒岳祥",
        "paragraphs": [
            "香饭炊鱼白，新醅擘蟹黄。",
            "秋风元不恶，乡思自难忘。",
            "田水闲无用，山云薄有光。",
            "篆畦消息好，一路木樨香。"
        ],
        "title": "题存思庵壁",
        "id": "f0912436-4584-4ba6-8e46-aa992ff9e32f"
    },
    {
        "author": "舒岳祥",
        "paragraphs": [
            "晓行风露清，夹径草虫鸣。",
            "虎近常行市，鸡啼早出城。",
            "路长终是到，世险自难平。",
            "学得王阳术，黄金可立成。"
        ],
        "title": "巾山题客舍壁",
        "id": "16e14487-3178-4bed-aaf7-1a1e96093f34"
    },
    {
        "author": "舒岳祥",
        "paragraphs": [
            "白月一家好，青山四坐迎。",
            "短筇看虎迹，高枕听蛙声。",
            "草具枇杷足，瓜庐熠燿行。",
            "相逢总佳士，更喜著弥明。"
        ],
        "title": "四月初四日正仲子堂可大及梅所周炼师会耕养堂",
        "id": "85bac825-ddee-4666-bdb8-5f0a901e4ca3"
    },
    {
        "author": "舒岳祥",
        "paragraphs": [
            "半面羞藏袂，回头嬾向人。",
            "清凉生夜气，冷淡见天真。",
            "此物悭开口，他花怯效颦。",
            "莫嫌容易落，笑罢总成尘。"
        ],
        "title": "含笑花",
        "id": "006c16c9-3929-464d-812f-60e9e4965b50"
    },
    {
        "author": "舒岳祥",
        "paragraphs": [
            "天封竹拂子，赠我意何勤。",
            "白马惟余鬣，苍蝇合避人。",
            "柄双疑共产，身粉止留筋。",
            "可鄙椶毛贱，堪同麈尾珍。",
            "书斋添道气，入室许嘉宾。"
        ],
        "title": "咏竹拂子谢潘可大",
        "id": "36e338ff-a2e9-410a-a6b1-4c57dde94ca5"
    },
    {
        "author": "舒岳祥",
        "paragraphs": [
            "句读从朱老，经书本释翁。",
            "于蓝青所出，他石玉堪攻。",
            "文启吾乡秀，心知百代崇。",
            "推尊非苟合，议论自难同。",
            "名节道乡峻，词章淮海雄。",
            "诸公交赞誉，此老定磨礲。",
            "旧祀儒宫侧，新祠佛寺东。",
            "开山犹别子，传钵许宗风。",
            "俎豆干戈后，诗书煨烬中。",
            "千年期勿坏，印印此心通。"
        ],
        "title": "壬辰正月胡子持孙平叔刘正仲诸友于鴈苍建赤城先生祠赋唐律一十韵以纪其事",
        "id": "f018e0df-1132-44d5-b97a-2c3973cf1515"
    },
    {
        "author": "舒岳祥",
        "paragraphs": [
            "我欣牟莟重，君喜菜花黄。",
            "露浥虀菹味，风摇餠饵香。",
            "均为资食品，乍可少羹汤。",
            "若论充冬蓄，何如续夏粮。",
            "书生有定禄，百罋亦须尝。"
        ],
        "title": "评花",
        "id": "109ad07a-bdf9-4c90-aa46-acd80442582f"
    },
    {
        "author": "舒岳祥",
        "paragraphs": [
            "自古惟闻棠棣咏，后人多感紫荆回。",
            "固知天理随机触，亦本诗人起兴来。",
            "枯条谁缀桃花米，嫩蕊初挼撒酒媒。",
            "野老门前栽一树，才开桐角此花开。"
        ],
        "title": "咏紫荆花",
        "id": "3b30dbfb-1be1-4d0e-bab0-afc2acc6160f"
    },
    {
        "author": "舒岳祥",
        "paragraphs": [
            "千年日月藏丹鼎，万里干坤著白头。",
            "落木断虹天渺渺，闲云倦鸟日悠悠。",
            "开门碧海通诸岛，极目青山是别州。",
            "我欲便骑黄鹤去，回头还有故乡愁。"
        ],
        "title": "登楼",
        "id": "68068af1-38a4-4f38-8602-f0f947a5ef51"
    },
    {
        "author": "舒岳祥",
        "paragraphs": [
            "二客论交自有时，篆畦相会不相期。",
            "家如元亮贫更好，学抵申公老未衰。",
            "好诗甚似无声画，昏眼羞同没字碑。",
            "买地近来闻辟圃，樊侯种桼未为迟。"
        ],
        "title": "和正仲送达善归钱塘韵",
        "id": "5c6d28e6-d14a-4464-ba57-28ab41089535"
    },
    {
        "author": "舒岳祥",
        "paragraphs": [
            "波心隠隠金椎出，只道冯夷先导来。",
            "笑口渐开黄玉罋，丹心初见小莲胎。",
            "步花想见江妃佩，烧烛那从水殿回。",
            "传记无闻今始著，莫嫌闲客少诗才。"
        ],
        "title": "水金莲",
        "id": "499baf1a-980b-43bf-b3a7-18dc1b6d883f"
    },
    {
        "author": "舒岳祥",
        "paragraphs": [
            "逆水游鲲去不回，两鬐插背尚崔嵬。",
            "月将塔影和峯转，风作潮花入寺来。",
            "星斗四垂双阙壮，干坤一览八窗开。",
            "山僧高卧还知否，人世如今换劫灰。"
        ],
        "title": "题巾山翠微",
        "id": "9f3ec013-7bdf-4440-a59b-999389f577e8"
    },
    {
        "author": "舒岳祥",
        "paragraphs": [
            "新叶轻柔宜与藉，芳心疎散不须茸。",
            "象床骨冷惊春梦，雾阁神清怯晓风。",
            "雨里多情危有泪，月中澄莹望如空。",
            "清明寒食人何处，金谷昭阳事不同。"
        ],
        "title": "梨花",
        "id": "7abcf91f-613f-4300-be9e-1c37ba5ef677"
    },
    {
        "author": "舒岳祥",
        "paragraphs": [
            "卉中深碧斯为最，绣蝶红蜻宿近枝。",
            "巧补疎篱阴漠漠，善缘高竹实累累。",
            "满承秋露瑶杯莹，半敛朝阳翠袖欹。",
            "入药性寒君莫弃，良医疎滞用随宜。"
        ],
        "title": "牵牛花",
        "id": "9e1de52a-f0b2-48b1-b9ba-0a36d2912573"
    },
    {
        "author": "舒岳祥",
        "paragraphs": [
            "昆山片玉天生润，鴈荡移来手自栽。",
            "禅客久亲清少病，山童勤拂浄无埃。",
            "叶端洒洒通心露，根畔疎疎引水苔。",
            "必有事焉还勿助，此方端自养原来。"
        ],
        "title": "石上种剑蒲其脊成矣非陶隠居所谓溪荪者耶",
        "id": "b463182b-9395-430a-a31d-70b99b78921b"
    },
    {
        "author": "舒岳祥",
        "paragraphs": [
            "多忘昏昏久废书，闲来石上采菖蒲。",
            "瘦鞭走石蛟龙窟，细叶穿苔虎豹须。",
            "阴洞容光明复晦，乳泉盈坎润难枯。",
            "试拈九节风前嗅，已觉登仙不用扶。"
        ],
        "title": "菖蒲最难养置而弗省则弗滋勤勤拂拭则病矣余性甚嗜之往往不特人病苗而苗亦病人矣讲求其法至备尝为之作谱书留南郭杨建处建摄令黄巖死于兵无从问矣端午日寻石菖蒲偶成一律",
        "id": "754ccbcb-53b6-47d1-bf52-0c333ab831ad"
    },
    {
        "author": "舒岳祥",
        "paragraphs": [
            "平生志大孔文举，牢落依然不可羁。",
            "茨阖小窗巢燕子，菰蒲新雨试鹅儿。",
            "胸襟大闷书不读，口吻微吟人未知。",
            "安得一蓑江海去，持螯作鲙卧鸱夷。"
        ],
        "title": "六月十一日山窗散愁",
        "id": "ff9bbe08-1937-4144-bb7e-af6e3978ecfa"
    },
    {
        "author": "舒岳祥",
        "paragraphs": [
            "不为吟哦苦苦频，老逢忧患损精神。",
            "见人依约近方省，认字微茫久未真。",
            "漠漠江山浑水墨，冥冥草树隔烟尘。",
            "何人解呪杨枝水，洗浄从前业障因。"
        ],
        "title": "赋眼昏",
        "id": "856a8d03-a2bb-414d-a882-02e0756d1fef"
    },
    {
        "author": "舒岳祥",
        "paragraphs": [
            "举头无路见长安，十月江南有朔寒。",
            "岩瀑飞来云影湿，溪霜著处叶声干。",
            "相思一夜心先醉，欲话前冬鼻已酸。",
            "爱尔和诗添记事，愁来时解锦囊看。"
        ],
        "title": "次韵正仲秋晚感兴",
        "id": "a3fc4854-4a12-45ef-82cc-40276182a639"
    },
    {
        "author": "舒岳祥",
        "paragraphs": [
            "兔迒鹿町便为家，不怕飞腾万仞崖。",
            "此日披榛寻细路，他年买地卜幽斋。",
            "山风索索鸣林箨，野水洄洄汎柴。",
            "到此冥心齐物理，藉茅枕石氏无怀。"
        ],
        "title": "次韵答胡山甫避地述怀时予有结茅马奥之意",
        "id": "e30d4216-9e11-4c29-8192-f0672769387a"
    },
    {
        "author": "舒岳祥",
        "paragraphs": [
            "风雨翛翛花事阑，余寒迤逦麦秋天。",
            "一春不见飞蝴蝶，几夜初闻叫杜鹃。",
            "林外画眉谁妩媚，花绣眼自便翾。",
            "上林还有嘤鸣否，此日春归一黯然。"
        ],
        "title": "有感",
        "id": "7a166d21-38f0-4d1a-866a-b54c57c09811"
    },
    {
        "author": "舒岳祥",
        "paragraphs": [
            "花开压迳枝堪挽，花落铺阶雪不飘。",
            "茧老蛾成投绿水，香干蝶散离长条。",
            "满地月明浓不扫，无人梅落怨难销。",
            "老人别有心中事，愧尔投瓜乏报瑶。"
        ],
        "title": "玉毬花",
        "id": "c33ccc0b-d64a-441c-800d-295b3190f33f"
    },
    {
        "author": "舒岳祥",
        "paragraphs": [
            "凤栖老子近何如，骨格崚嶒久病余。",
            "新酒得时招近局，小楼无事忆亡书。",
            "眼昏长道青灯暗，头痒空将短发梳。",
            "昨夜西风吹海动，磨刀准拟脍鲈鱼。"
        ],
        "title": "问信",
        "id": "fdf98365-56aa-42c9-bb7b-5bd7b30495bf"
    },
    {
        "author": "舒岳祥",
        "paragraphs": [
            "官课有严投急影，公衙未退沸繁声。",
            "香材聚敛千家圃，兵卫森凝百雉城。",
            "额上粉轻春尚早，股间金重日初晴。",
            "百虫未敢梅花近，唯有渠来蹴雪英。"
        ],
        "title": "蜜蜂",
        "id": "e5960d5b-ed43-4bce-b53a-10477f46e912"
    },
    {
        "author": "舒岳祥",
        "paragraphs": [
            "天碑万古閟嶙峋，自我来追此日新。",
            "旭日小村鸠唤妇，寒霜疎木鴈来宾。",
            "路长桥断谁家店，天远舟行何处人。",
            "万顷黄芦秋色里，是中著我坐垂缗。"
        ],
        "title": "题刘君英石屏",
        "id": "f4b96efa-fc12-4cb2-9278-9222a8e5beda"
    },
    {
        "author": "舒岳祥",
        "paragraphs": [
            "牙轴珠联祕籥縢，晓窗开卷见诗朋。",
            "曲渠荷苇鸣新雨，深院茶梅响落冰。",
            "山市雪晴邀试酒，溪桥月好近烧灯。",
            "玉泓不放花流出，闻有潜鱼解避罾。"
        ],
        "title": "次韵记马耳峰旧游",
        "id": "8df7c649-d01a-48e6-a37d-5facd000e74e"
    },
    {
        "author": "舒岳祥",
        "paragraphs": [
            "丝窠鼠迹锁书縢，老去斯文属友朋。",
            "冻芋共煨须熟火，寒葅对嚼欲生冰。",
            "山深有客传诗藁，庵小无僧上佛灯。",
            "西去芗巖才半里，有蛟寒蛰得沉罾。"
        ],
        "title": "次韵酬正仲",
        "id": "69045660-dc63-4675-ad13-ea33b5e6d209"
    },
    {
        "author": "舒岳祥",
        "paragraphs": [
            "少日从军辉绿縢，如今一室与云朋。",
            "低眉深闭车中妇，背俗空悬木上罾。",
            "何幸传衣归六祖，莫忘受记出燃灯。",
            "相期何止诗篇事，大节无亏誓饮冰。"
        ],
        "title": "周梅所携正仲再和借书韵见示次韵报之",
        "id": "d75a8445-6000-4921-8cde-e07557650034"
    },
    {
        "author": "舒岳祥",
        "paragraphs": [
            "年来避世羨渔郎，全载妻儿云水乡。",
            "隔苇鸣榔分细火，带苔收网晒斜阳。",
            "一丝寒雨鲈腮紫，半箔归潮蟹斗黄。",
            "欲逐鸱夷江海去，西风无奈稻花香。"
        ],
        "title": "七月十五日竞传有铁骑八百来屠宁海人惧罹仙居祸僦船入海从鸱夷子游余在龙舒精舍事定而后闻之幸免奔窜深有羨于渔家之乐也作渔父一首",
        "id": "46841826-aa9d-4e86-a391-5aac8bb7e1ca"
    },
    {
        "author": "舒岳祥",
        "paragraphs": [
            "为爱寒花晚节香，故栽松迳与茅堂。",
            "寿思园绮眠商岭，清想夷齐遁首阳。",
            "俗眼只贪金带紫，丹心惟喜御袍黄。",
            "先生远觅陶潜种，急作山书寄孟光。"
        ],
        "title": "次和杨中斋读阆风菊谱因觅本植斋前韵",
        "id": "cf02e6f5-0df3-4de6-b753-54a6d0e9d2af"
    },
    {
        "author": "舒岳祥",
        "paragraphs": [
            "曾饮昌阳七十三，老来大布当轻衫。",
            "豫储当采三年艾，缓计空寻六日蟾。",
            "楚俗旧时沉黍恨，唐宫此日赐衣霑。",
            "栀香满院人如玉，尚想薰风半卷帘。"
        ],
        "title": "端午感怀",
        "id": "472a2fc7-571b-4390-b050-a1ea335cb986"
    },
    {
        "author": "舒岳祥",
        "paragraphs": [
            "遇事无心心自放，如今心事放尤难。",
            "酒开愁绪汤浇雪，书润枯肠火养丹。",
            "欹枕啼鸦分晓色，把杯归鴈破春寒。",
            "君来访我连朝雨，三日新晴理去鞍。"
        ],
        "title": "正仲入鄞叙怀送别二首  其一",
        "id": "dfdabfce-f870-4fc9-9a3b-f2794aedfa34"
    },
    {
        "author": "舒岳祥",
        "paragraphs": [
            "此别未知长与短，一春风雨助凄然。",
            "欲随流水入城去，更系扁舟话柳边。",
            "芳草斜阳新住蝶，落花飞絮乱啼鹃。",
            "鴈苍山好须回首，便见秋风在眼前。"
        ],
        "title": "正仲入鄞叙怀送别二首  其二",
        "id": "10cb3272-10d5-4c57-97ea-02bfa1b28eeb"
    },
    {
        "author": "舒岳祥",
        "paragraphs": [
            "好客分明为我来，不嫌茅舍似鸡栖。",
            "归云古树如新画，久雨苍崖失旧题。",
            "别我此行正月尽，怀君老眼两行啼。",
            "丈夫出处有常度，不为黄金颜色低。"
        ],
        "title": "正仲有诗因次和再别",
        "id": "ebdd8739-12df-4932-9a58-64305e73a914"
    },
    {
        "author": "舒岳祥",
        "paragraphs": [
            "过尽江山十万鸿，梅花昨夜笑东风。",
            "客行草树绵绵外，梦觉乌鸦渺渺中。",
            "天道难知龟不信，人生有恨水无穷。",
            "今年厄闰有如此，万事绳牀俯仰空。"
        ],
        "title": "梦笑",
        "id": "6ab99ea1-9307-43c7-91bb-092379c5be56"
    },
    {
        "author": "舒岳祥",
        "paragraphs": [
            "红藤枕上到家园，花木萧疎可若干。",
            "陋巷夕阳人悄悄，旧墙新雨竹娟娟。",
            "数声啼鸟春愁破，几点残星夜话阑。",
            "世事旋消还旋积，只留青史得千年。"
        ],
        "title": "十二月初八日晓梦归故园",
        "id": "4d8409c1-1b76-4617-bf8f-7decb356595b"
    },
    {
        "author": "舒岳祥",
        "paragraphs": [
            "野老巢居江上成，相亲幽事远浮名。",
            "近村饮酒携孙去，远寺寻兰领犬行。",
            "麦老秧高关念虑，花开果熟有将迎。",
            "旧时风俗今谁有，见尔令人忆太平。"
        ],
        "title": "野老",
        "id": "7341649e-65b8-463e-8e47-5f4490bd0cd5"
    },
    {
        "author": "舒岳祥",
        "paragraphs": [
            "松声夜半如倾瀑，忆坐西斋共不眠。",
            "一鼓轻雷惊蛰后，细筛微雨落梅天。",
            "临流欲渡还休笑，送客归来始惘然。",
            "掩卷有谁知此意，一窗新绿待啼鹃。"
        ],
        "title": "有怀正仲还鴈峰诗",
        "id": "8323b4e1-d930-4b60-8fb2-35ddad735580"
    },
    {
        "author": "舒岳祥",
        "paragraphs": [
            "我爱巾山去复回，城中平地起崔嵬。",
            "前村清景何人占，绝顶新凉几夜来。",
            "鹤起露翻松磴响，僧吟月上竹房开。",
            "任翻炼得清新字，想见斯人百念灰。"
        ],
        "title": "戏述任翻诗句酬储梅癯见和之作",
        "id": "f74880ac-160e-48d6-be94-90966f2e74c8"
    },
    {
        "author": "舒岳祥",
        "paragraphs": [
            "渺然清兴忆江湖，缚住此心安破庐。",
            "新绿池塘鱼散子，落红园径鸟将雏。",
            "青梅成后少佳果，苦荬出来无好蔬。",
            "老疾已艰登陟具，谁能为作卧游图。"
        ],
        "title": "四月初一日积雨新霁偶成",
        "id": "bf71ac38-e8d7-4811-9d56-1073cb48c3c4"
    },
    {
        "author": "舒岳祥",
        "paragraphs": [
            "不为时新刺绣纹，鹄袍鹤发自相亲。",
            "襄阳须有汉耆旧，彭泽终为晋隠沦。",
            "往往名场跻后辈，时时相衮问斯人。",
            "如今天道平如槩，得失荣枯一幻尘。"
        ],
        "title": "挽爱山李德夫",
        "id": "369e659b-3d0e-433a-88ae-9728179e5c77"
    },
    {
        "author": "舒岳祥",
        "paragraphs": [
            "麦熟南风挂衲畦，山禽快活晓来啼。",
            "中分草色柴车路，半压藤花石步谿。",
            "茅屋数家深避马，竹林三里远闻鸡。",
            "荒村得句将谁赠，墙壁还随即事题。"
        ],
        "title": "即事",
        "id": "ee85e936-ee6a-46c5-8ff0-6323edaf4f38"
    },
    {
        "author": "舒岳祥",
        "paragraphs": [
            "有客披襟曰快哉，岂知元自舜絃来。",
            "但令酷吏暑先去，足想苍生愠自开。",
            "树影纵横流院落，荷香来往护池台。",
            "公权只赋生凉句，不道闾阎正苦哀。"
        ],
        "title": "次韵和正仲南风",
        "id": "f430ff23-cc0d-4dbc-afa4-2f224ffa5ef2"
    },
    {
        "author": "舒岳祥",
        "paragraphs": [
            "一声空杳分千响，万里荒凉月正明。",
            "共说江南旧来处，还思沙漠远行程。",
            "如哀如怨知何事，相应相呼也有情。",
            "惊起芦花不成梦，江城应是报严更。"
        ],
        "title": "十月十八日闻鴈",
        "id": "336007c0-5c07-4b1c-b314-462793df6556"
    },
    {
        "author": "舒岳祥",
        "paragraphs": [
            "故国山河成断绝，孤臣江海自飘零。",
            "窗间取月离离白，树下窥天碎碎青。",
            "一鴈不来山驿静，千梅欲动客愁醒。",
            "新来未赐王春历，三尺尧阶自有蓂。"
        ],
        "title": "新历未颁遗民感怆二首贻王达善曹季辩胡山甫戴帅初诸君皆避地客也  其一",
        "id": "93a0ba2b-1802-4abc-adf4-35bb751ded0c"
    },
    {
        "author": "舒岳祥",
        "paragraphs": [
            "寒气著人身似病，世涂多故鬓如银。",
            "劫灰今信胡僧说，野燐多应战鬼新。",
            "兵甲纵横满天地，衣冠颠倒走风尘。",
            "古今历数归仁义，河洛图书属圣神。"
        ],
        "title": "新历未颁遗民感怆二首贻王达善曹季辩胡山甫戴帅初诸君皆避地客也  其二",
        "id": "04c07470-9d74-46e4-9e58-a96c7952268f"
    },
    {
        "author": "舒岳祥",
        "paragraphs": [
            "一字不轻王达善，忽看唾玉落钩银。",
            "共评中说跻尊魏，谁草玄经饰美新。",
            "大泽深山容避地，蓬莱弱水叹扬尘。",
            "与君同勘丹经诀，长饭青精养谷神。"
        ],
        "title": "自和前韵答达善  其一",
        "id": "1e7b651a-719a-4366-a7c4-d97644b8703d"
    },
    {
        "author": "舒岳祥",
        "paragraphs": [
            "幽幽丛薄无尘到，渺渺菅茅有露零。",
            "松曲似腰元自直，潭澄如眼向谁青。",
            "千愁淟涊那能浣，万事凄迷不欲醒。",
            "阴晦终逢开霁日，宫槐移影度阶蓂。"
        ],
        "title": "自和前韵答达善  其二",
        "id": "cfb1fe81-a789-44c0-ab48-7720749eecfd"
    },
    {
        "author": "舒岳祥",
        "paragraphs": [
            "屝屦送人征影远，布裘知我涕痕零。",
            "初愁冻雪无狐白，忽喜晴霄现卵青。",
            "欲向华山成稳睡，不禁楚泽自长醒。",
            "桃源自昔无秦历，草木荣枯是瑞蓂。"
        ],
        "title": "再和前韵答达善季辩  其一",
        "id": "1c867d82-bbd0-48b8-88a8-f12a7569627f"
    },
    {
        "author": "舒岳祥",
        "paragraphs": [
            "北固漫夸城立铁，钱塘休说浪翻银。",
            "江山不改英雄泯，宇宙无穷战伐新。",
            "过眼烟花空似锦，到头富贵总成尘。",
            "旧时都下逢除夕，果食花饧祭灶神。"
        ],
        "title": "再和前韵答达善季辩  其二",
        "id": "7c1bcb72-70a6-46c9-ae19-8514d119523c"
    },
    {
        "author": "舒岳祥",
        "paragraphs": [
            "野色蒙茸翠羽盖，山光澹荡碧油幢。",
            "午烟时引煎茶灶，晓雾还霑读易窗。",
            "隠映掷金鶑点点，分明藉玉鹭双双。",
            "莫疑蛇动杯中影，一笑开襟钓大江。"
        ],
        "title": "绿阴",
        "id": "29663dcd-3a17-49c6-a2a8-e042c38aeef6"
    },
    {
        "author": "舒岳祥",
        "paragraphs": [
            "双双游戏水仙宫，著锦衣裳舞镜空。",
            "晴浴桃花红影里，雨眠莲叶翠香中。",
            "文禽自是风情别，野鹭休将品格同。",
            "寄语虞罗须取，莫令失侣各西东。"
        ],
        "title": "咏㶉鶒",
        "id": "2228b8b4-dcdb-492d-b5a7-b4ba47d5f133"
    },
    {
        "author": "舒岳祥",
        "paragraphs": [
            "绣衣御史当霄立，星次周流到上台。",
            "万里东隅观出日，十年幽蛰听惊雷。",
            "顿令绝学知书贵，解使贪官觉贿灾。",
            "恩及老生何以报，只将颂语献行台。"
        ],
        "title": "谢御史王素行免里正之役",
        "id": "ecc8e34c-7fb4-465f-941a-34f27309fda7"
    },
    {
        "author": "舒岳祥",
        "paragraphs": [
            "时事传来日日新，信疑相半向谁询。",
            "一寒一暑成吾老，多雨多愁过却春。",
            "酒畔暂休无限事，花前难买自由身。",
            "百年犹有四十在，须见升平作幸民。"
        ],
        "title": "感怀",
        "id": "529c5de9-0ff7-44c3-b206-3bcbfecb272c"
    },
    {
        "author": "舒岳祥",
        "paragraphs": [
            "牡丹过后卖芍药，清晓天街频叫时。",
            "传世园林鶑自占，有名花草蝶先知。",
            "百年富贵一场梦，千古英雄几局棋。",
            "世上兴亡总如此，我今叹老复嗟衰。"
        ],
        "title": "对红药有感",
        "id": "a6c59891-0788-44d9-9b17-4d3cf3ee3e43"
    },
    {
        "author": "舒岳祥",
        "paragraphs": [
            "收合千红不上枝，绿茎丹萼称施为。",
            "灯笼翠干从高揭，火繖流苏直下垂。",
            "文豹翻身腾彩仗，赤龙奋爪摆朱旗。",
            "莫疑衰老多夸语，渍蜜蒸根润上池。"
        ],
        "title": "百合",
        "id": "1c37b441-d7a1-468e-9408-a1d3dff19b0c"
    },
    {
        "author": "舒岳祥",
        "paragraphs": [
            "六出台成一寸心，银盘里许贮金簪。",
            "月中不著蝇点璧，春过翻疑蝶满林。",
            "陆地水光山院静，炎天冰片石坛深。",
            "扬州只说琼花好，漠漠风沙何处寻。"
        ],
        "title": "栀子花",
        "id": "e5411fa2-07f6-45c5-8544-a0254c349ad1"
    },
    {
        "author": "舒岳祥",
        "paragraphs": [
            "石阶无罅谁衔子，烧地成焦岂复芽。",
            "千岁分根染天水，单台五出异朝霞。",
            "朝绅济济水苍佩，仙袂盈盈萼绿华。",
            "作记不嫌人事晚，来年润笔到山家。"
        ],
        "title": "和王达善碧桃诗",
        "id": "21e78191-42b6-43f9-9415-61e33fc8f83e"
    },
    {
        "author": "舒岳祥",
        "paragraphs": [
            "守著赪桐不为香，翩如凤子往来忙。",
            "徘徊最爱真红色，摇曳偏垂五彩裳。",
            "宁号孟蝉随鬓袅，莫为鬼蝶幻身藏。",
            "惜花却似诗人性，日舞中间夜宿房。"
        ],
        "title": "同正仲赋赪桐彩蝶",
        "id": "c3a03f69-b2db-4cea-b176-cef92b9ca847"
    },
    {
        "author": "舒岳祥",
        "paragraphs": [
            "欲排江渚千鸿阵，先舞庭皋一叶秋。",
            "细路桑麻高下屋，平湖风雨往来舟。",
            "人间酒熟花为客，梦觉残灯月上楼。",
            "故旧凋零我老矣，少年安肯与同。"
        ],
        "title": "一叶",
        "id": "8eb394f8-6e02-4a4d-b1b1-9decad8c8f71"
    },
    {
        "author": "舒岳祥",
        "paragraphs": [
            "桑鸟催耕缘底事，草虫促织竟何成。",
            "春风秋月祗垂泪，北斗南箕空得名。",
            "有客悲歌持筑击，何时至治以韶鸣。",
            "吾侪吟咏还如此，哀乐不知何处生。"
        ],
        "title": "枕上闻蛩有感",
        "id": "17102932-db8f-4bbf-807d-3605f7bd9db3"
    },
    {
        "author": "舒岳祥",
        "paragraphs": [
            "避地逃名花里居，春风何事转桑枢。",
            "退藏小阁收心静，闲下危阶放步徐。",
            "身到衰时方学道，眼当昏处始观书。",
            "一生日力悠悠度，总悔从前作计疎。"
        ],
        "title": "小阁省心",
        "id": "414b4d35-37d1-4d48-8ae6-a91c7928e5ac"
    },
    {
        "author": "舒岳祥",
        "paragraphs": [
            "前身曾学昭仪舞，时样工为京兆眉。",
            "拣尽好枝无可意，倦寻芳草歇多时。",
            "晓畦雾重狂须减，风槛花飞悮与随。",
            "不但蛛丝深著避，更知红袖亦堪疑。"
        ],
        "title": "咏蝶",
        "id": "e8b4f081-a566-4ba0-99f2-c0b0bfcfd5e4"
    },
    {
        "author": "舒岳祥",
        "paragraphs": [
            "灯夕花朝都已过，石泉槐火又将新。",
            "故乡失业荆榛满，客子长饥雨雪频。",
            "底处桃源堪避世，何人橘里得藏身。",
            "朝家细核丁黄籍，食指虽多无绢银。"
        ],
        "title": "春日即事",
        "id": "d9fce0b8-77ff-46a0-a472-81f686630210"
    },
    {
        "author": "舒岳祥",
        "paragraphs": [
            "红红白白好容颜，笑日临风锦裹山。",
            "且引彩云来洞口，莫随流水去人间。",
            "忆游梦得嗟重到，访异驎之拟不还。",
            "自是刘郎有缘会，一千年后重来攀。"
        ],
        "title": "次正仲赋桃花韵",
        "id": "23686bc5-d4af-4d8c-8450-2a52f453c389"
    },
    {
        "author": "舒岳祥",
        "paragraphs": [
            "夺胎锦带仍添丽，借面芙蓉特太癯。",
            "睡去不禁春露压，醉来谁倩晓风扶。",
            "长条莫恨无新叶，纤瓣还能著细须。",
            "火急提鱼花下饮，明朝千点乱青芜。"
        ],
        "title": "咏篆畦垂丝海棠",
        "id": "752765b8-3ccc-4024-8df5-748c10bdaf56"
    },
    {
        "author": "舒岳祥",
        "paragraphs": [
            "天地元从雪后新，开帘闲坐看回春。",
            "谢公梦觉池生草，杜老羹成涧有芹。",
            "正是泰和嘉气象，好调寒煖养精神。",
            "花前不著多忧客，百舌何妨报事频。"
        ],
        "title": "正月十四日小园偶坐",
        "id": "b295c216-1db0-47a5-b8e6-75dfcd4d0f53"
    },
    {
        "author": "舒岳祥",
        "paragraphs": [
            "道不能鸣假物鸣，数篇诗见故人情。",
            "重经丧乱成南北，多谢交游访死生。",
            "我始欲愁将老至，公须少忍待时平。",
            "古来毁弃连城璧，不恨沈埋百世英。"
        ],
        "title": "次韵答达善",
        "id": "7708719e-2b2e-429d-a270-d72494274eb8"
    },
    {
        "author": "舒岳祥",
        "paragraphs": [
            "闻尔又归青嶂住，四明西畔越东头。",
            "山当篱外偏环屋，水到门前总合流。",
            "得句苦迟难附置，怀人不见更登楼。",
            "扫除儿女相思话，好作阆风十日游。"
        ],
        "title": "试杨日新笔次韵答戴帅初",
        "id": "f8c87006-8340-4d42-bcad-0a762b8e432c"
    },
    {
        "author": "舒岳祥",
        "paragraphs": [
            "有意西林寻小隠，无田东瀼可隣家。",
            "闻师投谒不入巷，知我无人能点茶。",
            "山色一谿连雨色，雪花十里糁松花。",
            "秋声正与公相似，相对忘言定不差。"
        ],
        "title": "寄慈林交讲师",
        "id": "ae198ca4-fefb-4115-bc8e-07e900830f2a"
    },
    {
        "author": "舒岳祥",
        "paragraphs": [
            "繁枝密密宜樊圃，以此能当密囿名。",
            "不信嫩茎藏劲刺，试将纤手触红英。",
            "毛身秦女自正色，鸟爪麻姑无俗情。",
            "方朔窃桃何处入，只应列子御风行。"
        ],
        "title": "咏密囿花",
        "id": "df3b5c48-148d-48be-89cd-8087c5096d4b"
    },
    {
        "author": "舒岳祥",
        "paragraphs": [
            "读书瞪视眼花乱，力穑作劳足茧休。",
            "尊俎风流容鸭脚，语言滋味许鸿头。",
            "芦根系艇谁敲火，木末开扉独揽秋。",
            "壮日貂裘无恙不，浩歌聊为解牢愁。"
        ],
        "title": "揽秋",
        "id": "78963541-ebea-4deb-bad2-a74698b84e2f"
    },
    {
        "author": "舒岳祥",
        "paragraphs": [
            "锦堂得此添春色，金屋从他著丽人。",
            "老佛见之怜且笑，少年休以妄为真。",
            "梵天宝相宜方驾，海岛金沙合效颦。",
            "可是好花多刺手，汉滨游女礼防身。"
        ],
        "title": "咏佛见笑",
        "id": "4e242c37-5a72-4fcf-a8a1-2f9498e111a1"
    },
    {
        "author": "舒岳祥",
        "paragraphs": [
            "曾向江湖久钓游，极怜红蓼满汀洲。",
            "清秋欲近先开眼，小雨才鸣急点头。",
            "翡翠忽来机事动，蜻蜓不定晚风遒。",
            "拒霜未放菡萏谢，点缀中间一段愁。"
        ],
        "title": "蓼花",
        "id": "ba4ed76a-e9f7-4a94-9179-acb7c5dc478a"
    },
    {
        "author": "舒岳祥",
        "paragraphs": [
            "乘桴欲看日生东，借子门前一席风。",
            "白石凿余云补穴，青峯开处月浮宫。",
            "持螯斫鲙万事足，踞壳食蜊千劫空。",
            "剩欲作诗招酒社，恐君户小趣难同。"
        ],
        "title": "约平叔高秋泛海",
        "id": "df49b377-0774-4bbd-ad2c-528a8b7ae52c"
    },
    {
        "author": "舒岳祥",
        "paragraphs": [
            "中有黄金白玉姝，莫欺红粒缀茱萸。",
            "晓风吹面成冰脑，夜雪流脂结玉酥。",
            "冻蘂未期春鸟啄，寒香不上暖蜂须。",
            "一生欲压孤山句，囊锦空垂气浪麤。"
        ],
        "title": "冬至前一日小史自溪上献梅四枝寘之书案奇奇怪怪为赋长句志喜也",
        "id": "93bac320-9ea6-4322-84bf-7eb62ce6cd49"
    },
    {
        "author": "舒岳祥",
        "paragraphs": [
            "溪山潇洒最宜秋，缓步何须百尺楼。",
            "乱后见花如故旧，老来得酒更风流。",
            "幽荪暗折谁知处，好鸟一啼人举头。",
            "欲对黄花开口笑，茫然消息也堪愁。"
        ],
        "title": "木芙蓉",
        "id": "870fc633-e058-4b3a-9494-a41f72406acb"
    },
    {
        "author": "舒岳祥",
        "paragraphs": [
            "抄书满架笔无尘，自是餐霞洞里人。",
            "性癖贪吟如好色，话终更仆尚留宾。",
            "爱花更缩栽蔬地，开径还通指竹邻。",
            "不是不贫贫得雅，如今金坞总输贫。"
        ],
        "title": "赠敏求",
        "id": "2350cd79-a848-46bd-b58b-204f774fd32e"
    },
    {
        "author": "舒岳祥",
        "paragraphs": [
            "掷果久怜潘岳好，投梭不放幼舆痴。",
            "彩云似扇羞郎面，新月如弓学妇眉。",
            "喜鹊成桥终有别，阳乌出海且教迟。",
            "如何自古占天者，不说经躔有动移。"
        ],
        "title": "戏赠牛女",
        "id": "4226376a-01cd-4ef4-85fd-5ef898e63667"
    },
    {
        "author": "舒岳祥",
        "paragraphs": [
            "习习东风白苎裘，余寒未尽滞清愁。",
            "柳疑楚舞腰偏细，鶑学吴音舌更柔。",
            "好景良辰千古在，骚人墨客几时休。",
            "一年佳致惟春莫，可惜花飞人白头。"
        ],
        "title": "三月二十三日效乐天体",
        "id": "72811568-5352-43e2-add0-9a001053999e"
    },
    {
        "author": "舒岳祥",
        "paragraphs": [
            "春风元逐土牛来，欲去金钱买不回。",
            "莫道鶑花抛白发，且将蚕豆伴青梅。",
            "落花流水辞梁苑，芳草斜阳上楚台。",
            "孝子不嫌闲寂坐，绿阴如屋两三杯。"
        ],
        "title": "小酌送春",
        "id": "9fac2d73-6452-4c03-bbda-f4210d8c42ee"
    },
    {
        "author": "舒岳祥",
        "paragraphs": [
            "从教凿石置官场，不怕沧溟地脉伤。",
            "薜荔斸开山鬼泣，莓苔迸出水精凉。",
            "东周以后一春梦，西晋于今几夕阳。",
            "自有青天开豁处，高秋买棹泛苍茫。"
        ],
        "title": "次韵答孙平叔感春之作  其一",
        "id": "9e865aaa-c94b-40b9-802d-c2a16c3e1cef"
    },
    {
        "author": "舒岳祥",
        "paragraphs": [
            "五陵三辅少年场，往事欢娱总不伤。",
            "阅世鶑花见兴废，随时蜂蝶有炎凉。",
            "原尝馆寂生春草，田窦门荒掩夕阳。",
            "汉殿唐宫亦如此，由来天道本茫茫。"
        ],
        "title": "次韵答孙平叔感春之作  其二",
        "id": "0e0ea8a0-1b28-4f2c-a167-67bf20f3dece"
    },
    {
        "author": "舒岳祥",
        "paragraphs": [
            "江湖处处寻春去，每到芳时醉不归。",
            "帘幙生香花欲语，池塘细雨燕交飞。",
            "闲思此事真难得，或恐他生愿不违。",
            "欲作三门终老计，买山囊罄值年饥。"
        ],
        "title": "次韵答孙平叔感春之作  其三",
        "id": "7696da63-de6f-4608-aa87-52974c7605e2"
    },
    {
        "author": "舒岳祥",
        "paragraphs": [
            "象简银冠觐冕旒，一清沆瀣九天秋。",
            "西湖处士梅花屋，太乙真人莲叶舟。",
            "闻道辽东来白鹤，不知函谷度青牛。",
            "人间天上无拘束，且驾长螭赋远游。"
        ],
        "tags": [
            "西湖"
        ],
        "title": "寄王真人",
        "id": "1015bc36-a55a-4285-8b62-5d0b9ca7e907"
    },
    {
        "author": "舒岳祥",
        "paragraphs": [
            "晴暖不妨临石濑，清寒多是傍柴关。",
            "香须蜂咬应知苦，斜影僧眠得占闲。",
            "数点稀星枝上下，一痕残雪树中间。",
            "入冬冷落愁眉结，见尔鲜明故展颜。"
        ],
        "title": "梅花二首遗正仲少见折赠之意",
        "id": "cd393586-6e82-4f8c-b6a0-6266a15bc29d"
    },
    {
        "author": "舒岳祥",
        "paragraphs": [
            "清明已自断百果，樱豆从头次第尝。",
            "青山四面欲春晚，白发千丈照溪长。",
            "偶然坐石云离次，久不窥园竹乱行。",
            "甔石屡空惟食粥，平臯闻道麦须黄。"
        ],
        "title": "三月十七日食樱桃蚕豆知麦熟日至矣示家人为我进一杯也",
        "id": "8170400b-940a-4192-8631-879e9e3d1655"
    },
    {
        "author": "舒岳祥",
        "paragraphs": [
            "似山惠我笋丝笔，乃是长须公子毫。",
            "竹简固应同祓涤，琅函宁肯近腥臊。",
            "若非月里霜㕙，恐是仙家云鹿毛。",
            "润笔定须三百束，为君滴露注庄骚。"
        ],
        "title": "郭似山道士寄惠竹笔两束启缄乃羊毫也作诗戏之",
        "id": "38d9beb7-6d60-42c3-96a9-873704ca2710"
    },
    {
        "author": "舒岳祥",
        "paragraphs": [
            "小蕊清香真有韵，柔条纤叶不胜春。",
            "承平时节移新主，离乱风尘见故人。",
            "泪重阑干添婀娜，香残笃耨驻絪缊。",
            "旧恩深浅君自会，莫问谁家时与亲。"
        ],
        "title": "赋素馨花",
        "id": "4fff3bc8-dd37-48f7-940b-425f3135b1ff"
    },
    {
        "author": "舒岳祥",
        "paragraphs": [
            "璘娥琢月剪冰花，著叶团团更不斜。",
            "只把青葱争玉树，不将夭冶鬭金沙。",
            "吹香自满骚人国，成实还宜野叟家。",
            "老我真成被花恼，尊前坐叹复行嗟。"
        ],
        "title": "赋橘花次正仲韵",
        "id": "80827751-e3a0-437c-94bd-3e1bfba0f1aa"
    },
    {
        "author": "舒岳祥",
        "paragraphs": [
            "弄日微阴驾笋舆，柴桑五子共携扶。",
            "云门钟鼓先朝赐，丞相门庭近日殊。",
            "绿树两行溪贯串，青峦百折路萦纡。",
            "惟余守冢鹰窠在，采捕令严无牧刍。"
        ],
        "title": "游潘墺魏都冶墓庵",
        "id": "19a1c866-86a8-421e-907c-b12ab5a99026"
    },
    {
        "author": "舒岳祥",
        "paragraphs": [
            "熠熠孤光阖复开，黄金一点亦微哉。",
            "凌风欲作炎云助，入屋翻疑夜雨来。",
            "本为微明生腐草，谁知残照落莓苔。",
            "暗飞只合藏形影，罗扇收来却是灾。"
        ],
        "title": "萤",
        "id": "f61a3e09-50ae-49b6-a8ad-f1fcc6c221a1"
    },
    {
        "author": "舒岳祥",
        "paragraphs": [
            "又见王师下海夷，书生笔砚自非宜。",
            "风尘宇内成百战，花坞山中自四时。",
            "故旧凋零今已矣，江山寂寞子何之。",
            "篮舆载雨怱怱去，一饭无因话别离。"
        ],
        "title": "正仲过我一宿蓐食而行叙怀追饯之",
        "id": "efc3150b-b3c9-44c8-8a4a-411e63fd0b9a"
    },
    {
        "author": "舒岳祥",
        "paragraphs": [
            "断茸冉冉青楼外，浮影悠悠紫陌间。",
            "晴日暖风真得所，游丝野马与俱闲。",
            "舞经林苑鶑衔去，飞去帘栊燕掠还。",
            "莫把芦花来比拟，秋深客子更愁颜。"
        ],
        "title": "杨花",
        "id": "4652a2a7-f813-461a-b2ac-ebe57af3d72a"
    },
    {
        "author": "舒岳祥",
        "paragraphs": [
            "春服初成冠与童，聚观王式一衰翁。",
            "圆冠方屦还吾道，续衽钩边见古风。",
            "投戈犹待汉符赤，藏壁不随秦火红。",
            "宁可短衣充博士，莫令城旦属司空。"
        ],
        "title": "三月之朔邑庠请仆升讲席说诗泮水正仲用前韵纪之因次其韵",
        "id": "b5081526-f0c5-42bf-aebf-0bce0af41e28"
    },
    {
        "author": "舒岳祥",
        "paragraphs": [
            "天香夜气两交加，艇子欹眠宿妙花。",
            "谁展银泥铺水色，更调汞粉拂霜华。",
            "即空是色非二景，有象无声别一家。",
            "此际含羞花正敛，明朝一片落惊嗟。"
        ],
        "title": "次和正仲咏荷花月露二景  其一",
        "id": "c8f42076-7c61-4163-8914-f89ad69dfbb9"
    },
    {
        "author": "舒岳祥",
        "paragraphs": [
            "风清月白天垂碧，有恨如羞半歛花。",
            "红袖粉痕晨带湿，翠盘珠影夜生华。",
            "杨枝洒润菩提雨，薇水流香仙子家。",
            "几度晓风过曲院，七年不见使人嗟。"
        ],
        "title": "次和正仲咏荷花月露二景  其二",
        "id": "1e1fcf38-200c-4769-9741-f99d425b22a3"
    },
    {
        "author": "舒岳祥",
        "paragraphs": [
            "青山节节皆龙冢，蜕骨崚嶒幻此藤。",
            "栗楖生来呼上座，猕猴拾得奉胡僧。",
            "子能致此须牙具，我试携之气力增。",
            "欲上泰山宾出日，便须著脚共猱升。"
        ],
        "tags": [
            "泰山"
        ],
        "title": "谢弥大惠万岁藤杖",
        "id": "cccbea89-e467-4178-9360-1440bf2ee313"
    },
    {
        "author": "舒岳祥",
        "paragraphs": [
            "不求海上千金药，且觅山中万岁藤。",
            "潘子入林亲拣得，舒翁履险力扶能。",
            "乞君瘦硬苍龙节，伴我清羸病鹤形。",
            "莫向潭边令照影，忽然变化老谁凭。"
        ],
        "title": "又咏万岁藤杖酬正仲并谢元惠主人潘少白",
        "id": "e21b4cee-7928-4395-8f86-1e359d4f29d7"
    },
    {
        "author": "舒岳祥",
        "paragraphs": [
            "晴云高举雪云低，日日占天候不齐。",
            "菘白僵成茭白笋，麦黄淹作韭黄虀。",
            "江湖吐日鼋晞甲，山路成泥兽印蹄。",
            "老去欲休官不许，夜来魂梦旧山谿。"
        ],
        "title": "正仲访余棠溪帅初来会正仲时余欲归阆风未能决书呈三友",
        "id": "d6dfbd7d-b99f-498e-99c0-d26cef91d367"
    },
    {
        "author": "舒岳祥",
        "paragraphs": [
            "寻春曾作太平民，说著花时泪湿巾。",
            "风雨差池桃杏过，山林牢落鸟乌亲。",
            "书中闷见伤心事，画里思逢避世人。",
            "霄汉故交今隠遁，有山堪买愿为邻。"
        ],
        "title": "暮春书怀寄董正翁寺正",
        "id": "5f07b081-fa1c-4415-a45e-4e14749195f8"
    },
    {
        "author": "舒岳祥",
        "paragraphs": [
            "冷淡不生桃李径，只将素艳伴红梅。",
            "冰清玉润檀心炯，日暮天寒翠袖回。",
            "似倚兰舟并桂楫，羞称金盏共银台。",
            "谁将六出天花种，移向人间妙夺胎。"
        ],
        "title": "赋水仙花",
        "id": "560429d6-e6b2-4ec9-96e7-7d122edd15b0"
    },
    {
        "author": "舒岳祥",
        "paragraphs": [
            "本爱真红一种奇，后来紫白自繁滋。",
            "青冠轻举真仙子，彩羽来仪瑞凤儿。",
            "石竹通家分异样，园葵附谱亦多姿。",
            "莫嫌性急难撄触，我以为规胜佩韦。"
        ],
        "title": "同正仲赋凤仙花",
        "id": "6e9f3545-8d62-45d6-b674-6b8d9b927e16"
    },
    {
        "author": "舒岳祥",
        "paragraphs": [
            "金风璧月清凉境，红蓼青苹迤逦秋。",
            "漠漠蛛丝穿露重，微微萤火学星流。",
            "何年才子诬躔象，几度佳人候女牛。",
            "一局烂柯经数代，人间隔岁未悠悠。"
        ],
        "title": "七夕呈正仲",
        "id": "ef0312b3-f660-4980-9b19-69bcada4df78"
    },
    {
        "author": "舒岳祥",
        "paragraphs": [
            "谁裁婺女轻罗段，我有并州快剪刀。",
            "色似山丹殊少肉，形如石竹亦多毫。",
            "臙脂初褪黄先露，蝴蝶才成翅未高。",
            "欲向小窗成扇面，世无陶缜倩谁描。"
        ],
        "title": "剪春罗",
        "id": "3affa50f-9a81-4040-b1e1-057271731ef3"
    },
    {
        "author": "舒岳祥",
        "paragraphs": [
            "昔时剪彩聊为假，今见裁罗却是真。",
            "叶底彩窠本机户，花边线草是鍼人。",
            "独客书斋思拆补，静姝绣阁学缝纫。",
            "晚花开遍幽畦草，石竹山丹及丽春。"
        ],
        "title": "又戏和正仲赋剪春罗",
        "id": "0f7afa0b-aae0-4cae-af5f-68879f15d433"
    },
    {
        "author": "舒岳祥",
        "paragraphs": [
            "蜕蝶将舒魄尚凝，如痴如梦复如醒。",
            "风吹海水飞成雪，月入梅花胶作冰。",
            "有口勿言唯饮酒，无家可著不如僧。",
            "眼前喜见行王政，已有添丁充践更。"
        ],
        "title": "示儿",
        "id": "7987d3d5-687b-47a0-a28f-4675ee73ae50"
    },
    {
        "author": "舒岳祥",
        "paragraphs": [
            "登高胜具何人有，重九佳名此日临。",
            "老眼已昏空怅望，壮心犹在惜销沉。",
            "天真呈露青山瘦，世故流离白发侵。",
            "汉水沈碑今出否，古来贤达共沾襟。"
        ],
        "title": "九日与正仲子堂君英举酒于篆畦璋万二姪男庭坚仲容仲堪叔献季临与焉",
        "id": "7798ae84-ccbe-4f1a-9e39-63d8f8238a0d"
    },
    {
        "author": "舒岳祥",
        "paragraphs": [
            "极目冥鸿颢气初，人生快意食鲈鱼。",
            "剪来萸菊觞新酒，麾去蚊蝇俯旧书。",
            "骚雅刘郎今健否，清修周老近何如。",
            "篆畦雨里青蒿长，寂寞无人过草庐。"
        ],
        "title": "九日观万堂小酌怀正仲及梅所炼师",
        "id": "45e63103-c4f3-4fb7-9c77-2aedf7beded9"
    },
    {
        "author": "舒岳祥",
        "paragraphs": [
            "惭愧秋风慰白须，夜凉早已入籧篨。",
            "白莲社里几人在，黄菊尊前万事疏。",
            "老妇自欣瓶有粟，儿童休恨食无鱼。",
            "故园红桂通消息，定有新诗一起予。"
        ],
        "title": "新凉",
        "id": "ebcc9fdd-8468-4006-93fc-a90faeb89707"
    },
    {
        "author": "舒岳祥",
        "paragraphs": [
            "苹花消息入踈櫺，六月何曾有此清。",
            "晚饭出门新雨过，深衣临水早蝉鸣。",
            "月西人影如鸿影，风里松声带鹤声。",
            "此意寂寥谁会得，沉沉默默自含情。"
        ],
        "title": "六月甲申雨后凉气如秋",
        "id": "31731caa-daf6-43af-9950-8cd545ad77dd"
    },
    {
        "author": "舒岳祥",
        "paragraphs": [
            "天工施巧亦无穷，开尽枝头入草中。",
            "先借豆花来作样，旋将槐蘂缀成丛。",
            "淡匀弄色蔷薇紫，深蒂含胎豆蔻红。",
            "可是夏英无胜汝，鬓云一朵爱珑松。"
        ],
        "title": "鬓边娇",
        "id": "20f2648e-a63f-4a8d-a4dd-aa2c466b0f9d"
    },
    {
        "author": "舒岳祥",
        "paragraphs": [
            "深凭歌酒送流红，岸帻披襟万顷风。",
            "一斗白鸥苍霭上，数篇黄鸟绿阴中。",
            "不辞老疾余年在，已付欢哀万事空。",
            "新荷使家除户役，安居从此异征鸿。"
        ],
        "title": "免役后登山园小饮书怀",
        "id": "87219537-8ae2-4a9f-b7e2-ec51ef833fb2"
    },
    {
        "author": "舒岳祥",
        "paragraphs": [
            "六十三翁自荷天，乱余骨肉几家全。",
            "不材幸度龙蛇岁，多病休催犬马年。",
            "我老思亲空有恨，人生不饮更堪怜。",
            "差池九子森童冠，屡舞交酬且眼前。"
        ],
        "title": "辛巳自寿",
        "id": "9e81a6f7-1466-4602-95eb-9bd31880eafe"
    },
    {
        "author": "舒岳祥",
        "paragraphs": [
            "虚明旱藕千丝透，清泠寒泉百脉来。",
            "绿烛怕烧先自障，青牋欲寄倩谁裁。",
            "正怜夜雨敲篷响，只恐秋风裂扇开。",
            "月下徘徊清影动，却疑翠凤下瑶台。"
        ],
        "title": "咏芭蕉",
        "id": "7e4646f2-7fec-46c1-b531-015341afb74b"
    },
    {
        "author": "舒岳祥",
        "paragraphs": [
            "蒉桴土鼓为声始，天球河图非琢工。",
            "欲自柳州参靖节，将邀东野适卢仝。",
            "平原骏马开黄雾，下水轻舟遇快风。",
            "历历瑶琴怨遥夜，泠泠玉佩度秋空。"
        ],
        "title": "诗诀",
        "id": "7c76b166-a0b0-46c7-ad68-061cb5f73f98"
    },
    {
        "author": "舒岳祥",
        "paragraphs": [
            "晓寒飒飒侵驼褐，山色盈盈入酒杯。",
            "人物风流随逝水，故都文宪没苍苔。",
            "黄鹂杜宇怱忙过，卢橘杨梅次第来。",
            "气运总随时节变，人逢寒食自须哀。"
        ],
        "title": "寒食书怀二首  其一",
        "id": "9180f659-ca59-431b-a95f-83a4239dfd05"
    },
    {
        "author": "舒岳祥",
        "paragraphs": [
            "天机妙处莫形容，难把丹青写太空。",
            "万古碧山留色在，千江皓月此心同。",
            "乌纱燕子开门雨，白发杨妃掠面风。",
            "欲问清明休检历，杜鹃啼血滴巖红。"
        ],
        "title": "寒食书怀二首  其二",
        "id": "d116f193-d6dc-4c70-bc4a-602bdb756f05"
    },
    {
        "author": "舒岳祥",
        "paragraphs": [
            "风流天下真难似，惜向篱边砌下栽。",
            "依旧风情三月在，斩新花叶四时开。",
            "莫嫌绿刺伤人手，自有妍姿劝客杯。",
            "不拟折来轻落去，坐看颜色总尘埃。"
        ],
        "title": "和正仲月季花",
        "id": "c26d56c3-bf56-43e6-83f1-d8a28d83af37"
    },
    {
        "author": "舒岳祥",
        "paragraphs": [
            "凌空千尺走龙蛇，隠映柴门野老家。",
            "拼把长缨縻落月，乱飘丹粉染晴霞。",
            "猿猴升惯能收药，蝴蝶低飞不到花。",
            "最爱豹林种处士，紫英香里岸乌纱。"
        ],
        "title": "咏凌霄花",
        "id": "aa3e2f60-3613-4936-b641-8d0effac7ec0"
    },
    {
        "author": "舒岳祥",
        "paragraphs": [
            "丹青不用画吾庐，小小茅茨住近湖。",
            "欲探春风先插柳，要看雪景更栽芦。",
            "野船摇处沙成叠，海鴈眠来草似铺。",
            "粧点个中新景致，藤冠布褐老癯儒。"
        ],
        "title": "卜居",
        "id": "b66114de-452e-4385-af91-424ef0d3194d"
    },
    {
        "author": "舒岳祥",
        "paragraphs": [
            "濛濛土雾连三日，父老传经十七年。",
            "蚕月人家多忌讳，麦秋时候好安眠。",
            "桑鸠逐妇应嫌雨，社燕依人不避烟。",
            "短策绿阴新似沃，顷筐朱实写来圆。"
        ],
        "title": "田家纪事",
        "id": "37dc1b2c-06b1-4cdd-b0d1-f236decf2c63"
    },
    {
        "author": "舒岳祥",
        "paragraphs": [
            "自古诗人皆格物，山斋观物意如何。",
            "额涂金粉蜂归穴，腹吐银丝蟢布罗。",
            "鸡母载雏行啄黍，雀羣欺燕坐争窠。",
            "纷纷扰扰为形役，闲补涪翁演雅歌。"
        ],
        "title": "山斋观物",
        "id": "58d56c36-f94a-4a11-9459-5446864053e1"
    },
    {
        "author": "舒岳祥",
        "paragraphs": [
            "賸欲栽蔬抵食鱼，蠹繁骨立谩长吁。",
            "畦丁伛背挥丛篲，鸡母将鶵啄浅芜。",
            "菜字元修须雨长，菁名诸葛待霜腴。",
            "闭门欲吃无忧饭，已戒应门早了租。"
        ],
        "title": "次韵和正仲种菜种麦二首  其一",
        "id": "56d55366-5ada-4d22-b9e8-e9ecac9da9dd"
    },
    {
        "author": "舒岳祥",
        "paragraphs": [
            "稻畦已改翻泥细，麦陇初分趁势斜。",
            "觳觫倦耕眠树下，毕逋得食下天涯。",
            "嫩晴微雨调时序，腊雪春风润土砂。",
            "避地山村成保社，倚需汤餠及邻家。"
        ],
        "title": "次韵和正仲种菜种麦二首  其二",
        "id": "208e4b5c-ef37-4cc2-8ec7-50a8a81619b0"
    },
    {
        "author": "舒岳祥",
        "paragraphs": [
            "山居种苇意如何，相见沧江渺渺波。",
            "窗外近移秋色早，夜来偏觉雨声多。",
            "微风动叶蜻蜓立，暗浪冲根郭索过。",
            "谁解写成团扇面，萧萧残雪卧渔蓑。"
        ],
        "title": "赋苇",
        "id": "098e8d52-cae4-4ddd-97fe-538c8c089def"
    },
    {
        "author": "舒岳祥",
        "paragraphs": [
            "寻芳自是少闲身，世故纷纷更咈人。",
            "一筯小园初韭脆，三杯荒舍晚醅新。",
            "云藏柳叶裁难断，月入梨花辨不真。",
            "每岁海棠时候近，今年寒重殿余春。"
        ],
        "title": "三月三日欲过小园闻海棠未开翦韭独酌有怀",
        "id": "d1a2da1b-04ec-48f2-90f6-5f3319346820"
    },
    {
        "author": "舒岳祥",
        "paragraphs": [
            "青山淡伫半帘雨，碧树婵娟一院阴。",
            "醉舞狂歌前日事，微吟浅酌此时心。",
            "菊花尽晚秋有味，枫叶尚彊霜著林。",
            "万里故人关塞隔，宾鸿应有寄来音。"
        ],
        "title": "九日怀故人留燕京者",
        "id": "3c73a065-d028-41ff-bf2b-42e08cbd0de6"
    },
    {
        "author": "舒岳祥",
        "paragraphs": [
            "身心自缚似芭蕉，安得凌风历九霄。",
            "闲户人随春去老，倚阑花向雨中消。",
            "病牙臲卼活书板，童顶羸垂倒药瓢。",
            "善谑偶然成句子，丛谈聊以永今朝。"
        ],
        "title": "苦牙动诗",
        "id": "345cafbb-5df6-4a59-a076-d842b52cfc38"
    },
    {
        "author": "舒岳祥",
        "paragraphs": [
            "疟鬼自与诗人谑，小儿狡狯弄炎凉。",
            "蔬肥夜雨园丁逸，果熟秋风稚子忙。",
            "枕臂闲思新药灶，扶头欲起候茶枪。",
            "故园青桂华如水，归汎天风浩荡香。"
        ],
        "title": "八月初十日疟起行园",
        "id": "97c5d3ee-a5a0-4c5b-8257-6e7d02ba9d8f"
    },
    {
        "author": "舒岳祥",
        "paragraphs": [
            "七十三翁饮上池，始知糠籺也生肥。",
            "麦须似笔山雌下，荷叶如钱海鳦飞。",
            "天运无穷人自老，川流不返志多违。",
            "旧时此日尝新日，蚤笋窗前一尺围。"
        ],
        "title": "喜闻邻家食早麦",
        "id": "785f4963-dc7c-4c71-a186-cdc05dd89f35"
    },
    {
        "author": "舒岳祥",
        "paragraphs": [
            "乱离又活十年身，帝闵吾徒已甚仁。",
            "近厚施为回世运，至和涵养合天真。",
            "花间醉客能骑马，柳外鸣禽似唤人。",
            "酬唱小编情性好，伊祁留得一分春。"
        ],
        "title": "正月十日新晴观正仲所写篆畦藁",
        "id": "3c6d1160-7a77-4008-91cd-d5d94aef1c15"
    },
    {
        "author": "舒岳祥",
        "paragraphs": [
            "春风不到上林花，流落民间日又斜。",
            "曾向玉堂承雨露，可堪金屋委尘沙。",
            "生来富贵由天分，到底风流出内家。",
            "莫讶绿繁伤手刺，幽贞难犯可吁嗟。"
        ],
        "title": "宝相花",
        "id": "1fba0872-1379-451d-812b-0afc20b8e9ca"
    },
    {
        "author": "舒岳祥",
        "paragraphs": [
            "树头绿叶无花看，树下黄花带叶开。",
            "火化新钱忘铸字，金成小盏欠施台。",
            "贵人亭馆何曾识，野客园林不用栽。",
            "鬭草儿曹求入咏，苍苔留坐独徘徊。"
        ],
        "title": "儿曹请赋草间黄花",
        "id": "a9c07ed4-c7ba-4701-bab6-0d5ce47a9d12"
    },
    {
        "author": "舒岳祥",
        "paragraphs": [
            "汀州春晚乐忘归，野草幽花兴趣微。",
            "翠叶参差舒凤翮，斑心点缀戏儿衣。",
            "掌中玉燕翩将舞，钗上银蛾乱欲飞。",
            "便想此身为钓叟，沧江烟雨白鸥矶。"
        ],
        "title": "赋杜若花",
        "id": "eaed72f1-4908-4742-bd27-a16b850bb005"
    },
    {
        "author": "舒岳祥",
        "paragraphs": [
            "踏雪相过客定嘉，瓦灯何事冻成花。",
            "捕螳者雀雀忧弹，甘带为且且畏蟆。",
            "寒拾相逢成一笑，触蛮互胜足长嗟。",
            "人生只是争名利，名利看来细似麻。"
        ],
        "title": "喻客",
        "id": "6b505da9-c372-4c6a-9d0d-3252f25a1726"
    },
    {
        "author": "舒岳祥",
        "paragraphs": [
            "九十日春长雨雪，喜君今日咏新晴。",
            "绿阴四面招人坐，芳草前头试我行。",
            "少驻飞花终有别，爱听啼鸟忽无声。",
            "东坡已作秋阳赋，欲赋春阳恨未成。"
        ],
        "title": "晚晴",
        "id": "1c357ccf-e6b1-46bc-8c37-3bb465937941"
    },
    {
        "author": "舒岳祥",
        "paragraphs": [
            "千家桑梓兵余痛，十世松楸火后悲。",
            "瓦砾成滩无鸟雀，荆蒿如杖有狐狸。",
            "咸平树在枝柯损，晚易书亡目录遗。",
            "半树瑶花微雨里，向谁寂寞泪将垂。"
        ],
        "title": "归故园  其一",
        "id": "45856c27-2460-4d6f-a492-640440f13a2f"
    },
    {
        "author": "舒岳祥",
        "paragraphs": [
            "辟兵辟寇走他方，六遍移家路转长。",
            "百醉与君同出处，五穷随我共行藏。",
            "柳花暗度谁家竹，燕子寒归何处梁。",
            "最羨刘家好男女，稳抛家事客原尝。"
        ],
        "title": "归故园  其二",
        "id": "4784af8a-9dd5-4127-9629-8f98b741b35d"
    },
    {
        "author": "舒岳祥",
        "paragraphs": [
            "衰翁病起头初裹，拄杖穿林探笋生。",
            "悄悄菰蒲看鸟下，疎疎杨柳见人行。",
            "一春长雨花全瘦，半日佳晴蝶便轻。",
            "小立绿阴青子下，秾华洗尽总幽情。"
        ],
        "title": "四月一日霖潦新霁痼疾稍瘳乍归故园拂剔丛莽",
        "id": "5b15c635-7a82-49e4-bfcc-c7439f126ab0"
    },
    {
        "author": "舒岳祥",
        "paragraphs": [
            "曾闻画史传真诀，一叶旁边定一花。",
            "莫把风晴拘格范，好于月露写精华。",
            "耶溪舴艋花间屋，苕水鸳鸯叶底家。",
            "浙水东西江路绝，坐吟濂说自咨嗟。"
        ],
        "title": "和正仲咏荷",
        "id": "165ede96-dc19-4bf8-abe0-4ac8f75b74a8"
    },
    {
        "author": "舒岳祥",
        "paragraphs": [
            "桓桓松柏岁寒知，白发相逢也自奇。",
            "犹记小儒曾共勘，绝怜后藁未全窥。",
            "斯文定价何必我，自古趋名存者谁。",
            "惟有立言差不朽，夫君此计未应痴。"
        ],
        "title": "夜读达善烧痕漫抄次来韵奉谢",
        "id": "556a9c17-2baf-4553-bee0-49442cc50a81"
    },
    {
        "author": "舒岳祥",
        "paragraphs": [
            "浮荣流潦一盈科，独此坚贞岁月多。",
            "入土同时成琥珀，为槎何日到天河。",
            "英灵真是随星陨，磥砢谁能把剑磨。",
            "今日尚疑龙蜕骨，当年曾见鹤成窠。"
        ],
        "title": "次韵山甫松石",
        "id": "17987d52-f91c-4704-bf61-356d65f47ee4"
    },
    {
        "author": "舒岳祥",
        "paragraphs": [
            "同听精舍对牀雨，忆著西湖一舸天。",
            "何必钱神能使鬼，只须酒圣与逃禅。",
            "作文自昔少称意，种学何时大有年。",
            "冻饿一生祇百岁，声名须在后来传。"
        ],
        "tags": [
            "西湖"
        ],
        "title": "次正仲别后见寄韵",
        "id": "7d186282-90cc-42fe-aa2d-6407997516b5"
    },
    {
        "author": "舒岳祥",
        "paragraphs": [
            "杜宇啼时多是雨，酴醿开后便无春。",
            "惜花底学千金子，对酒还思两玉人。",
            "良药草中闲长叶，幽禽花里巧藏身。",
            "青山百里通来往，衰病何曾厌客频。"
        ],
        "title": "庚辰冬帅初与正仲约过阆风既而予坐病二友亦不果至辛巳四月帅初特来访予时尚在病中为予留山庵一宿而去似不欲劳予应酬耳归至中涂有诗见寄予次韵因贻正仲也",
        "id": "72487f4e-15e7-4299-94ed-e6defacca47e"
    },
    {
        "author": "舒岳祥",
        "paragraphs": [
            "绝怜幽谷此相亲，屋角来禽作小春。",
            "梅笑故知情熟客，犬迎不是眼生人。",
            "青灯知子别来意，乌几扶吾病后身。",
            "莫怪柴门长日掩，俗交正复厌频频。"
        ],
        "title": "正仲次帅初前韵见示数日相访再次韵酬之",
        "id": "3307816e-8ad3-4e42-b20f-2c7018821114"
    },
    {
        "author": "舒岳祥",
        "paragraphs": [
            "儿时人道是奇童，末路翻成毦𦗵翁。",
            "燕去燕来催岁月，花开花落共春风。",
            "有金斑鬓难重绿，无酒衰颜肯更红。",
            "梦境如今亲历过，何须学佛更谈空。"
        ],
        "title": "次韵",
        "id": "3563708e-ad4a-4141-b030-dd0e5bb09d71"
    },
    {
        "author": "舒岳祥",
        "paragraphs": [
            "金线比方浑未尽，玉函收录尚多遗。",
            "盈盈蜂蝶菩提叶，袅袅蜻蜓菡萏枝。",
            "寒女有针缝不得，山人无衮补何为。",
            "芝茎底事生庭砌，莼叶胡为上井湄。",
            "剪彩不香难作实，垂丝著石便生儿。",
            "莫轻小草沿幽僻，也有凌霜傲雪姿。"
        ],
        "title": "金线草",
        "id": "b1581918-79e4-42e9-87a0-be13dd04475c"
    },
    {
        "author": "舒岳祥",
        "paragraphs": [
            "穉绿藉老红，政尔有余妍。",
            "万虑不作时，清朗见尧天。"
        ],
        "title": "绿阴",
        "id": "0e268de6-7dbc-4669-92b6-3ada14a9643f"
    },
    {
        "author": "舒岳祥",
        "paragraphs": [
            "影浸苍凉月，香随澹荡风。",
            "露华初汎汎，秋思莫匆匆。"
        ],
        "title": "荷亭",
        "id": "e68a008a-5bc4-4473-a1e2-c2ffd21cd4a0"
    },
    {
        "author": "舒岳祥",
        "paragraphs": [
            "事过清眠足，心宽缓步宜。",
            "古人无限事，烟蹙几修眉。"
        ],
        "title": "丙子兵祸台温为烈宁海虽经焚掠然耕者不废丁丑粗为有秋但种秫者少以醉人为瑞物吾亦似陶靖节时或无酒雅咏不辍也八月初九日连日雷雨溪路阻绝山房岑寂此夕初霁浊酒新漉数酌竟步秋树阴潭鱼可数望前峰老枫数十株已无色白鸟飞翻去来是中有惠崇大年笔家人遣两力来迎因倒坐篮舆而归人或问之戏答曰吾日莫途远故倒行也记以三绝  其一",
        "id": "5f74d641-7403-467c-9743-3bb684bc3bb3"
    },
    {
        "author": "舒岳祥",
        "paragraphs": [
            "去鸟仍回白，残阳更借红。",
            "伤今兵乱后，人醉不如枫。"
        ],
        "title": "丙子兵祸台温为烈宁海虽经焚掠然耕者不废丁丑粗为有秋但种秫者少以醉人为瑞物吾亦似陶靖节时或无酒雅咏不辍也八月初九日连日雷雨溪路阻绝山房岑寂此夕初霁浊酒新漉数酌竟步秋树阴潭鱼可数望前峰老枫数十株已无色白鸟飞翻去来是中有惠崇大年笔家人遣两力来迎因倒坐篮舆而归人或问之戏答曰吾日莫途远故倒行也记以三绝  其二",
        "id": "19afa1af-de16-46e0-83a2-48669461ae31"
    },
    {
        "author": "舒岳祥",
        "paragraphs": [
            "白兔秋毫绽，青虫树色并。",
            "兴亡谁与吊，聊复快新晴。"
        ],
        "title": "丙子兵祸台温为烈宁海虽经焚掠然耕者不废丁丑粗为有秋但种秫者少以醉人为瑞物吾亦似陶靖节时或无酒雅咏不辍也八月初九日连日雷雨溪路阻绝山房岑寂此夕初霁浊酒新漉数酌竟步秋树阴潭鱼可数望前峰老枫数十株已无色白鸟飞翻去来是中有惠崇大年笔家人遣两力来迎因倒坐篮舆而归人或问之戏答曰吾日莫途远故倒行也记以三绝  其三",
        "id": "7c257c92-d52a-4fa4-b24e-40496cc725dc"
    },
    {
        "author": "舒岳祥",
        "paragraphs": [
            "扫石坐花阴，花阴复满襟。",
            "此时真昼锦，富贵亦何心。"
        ],
        "title": "花下",
        "id": "0c24364f-4813-4353-ade1-1871d30697b3"
    },
    {
        "author": "舒岳祥",
        "paragraphs": [
            "露叶堕清响，隔烟闻暝舂。",
            "夕岚那可拨，月照山重重。"
        ],
        "title": "八月初十日夜露坐场圃新月半破前溪夜舂俯仰寥泬小儿子周在侧忽引翁袖曰月照山重也聊记其语",
        "id": "6fc6272e-dba4-48ce-a786-43bb47adc574"
    },
    {
        "author": "舒岳祥",
        "paragraphs": [
            "得势茅欺蕙，安居爵笑鸿。",
            "吾年已如此，役役又西东。"
        ],
        "title": "柘溪道中有感",
        "id": "1f438d53-5f3b-4f87-89a8-603deb817d6b"
    },
    {
        "author": "舒岳祥",
        "paragraphs": [
            "菜花随麦长，田水入池平。",
            "此景寻常有，何人自在行。"
        ],
        "title": "即事",
        "id": "7457f139-9ec7-4284-8d8b-362b89dccade"
    },
    {
        "author": "舒岳祥",
        "paragraphs": [
            "明月青松枝，幽人巖下步。",
            "劝君早归来，草头已多露。"
        ],
        "title": "题李唐松月",
        "id": "b5cc3941-7393-4b18-9339-ff053465a591"
    },
    {
        "author": "舒岳祥",
        "paragraphs": [
            "飞雾不成雨，幽人懒出谿。",
            "落红双雉过，新绿一鹃啼。"
        ],
        "title": "懒出",
        "id": "34d4f9f5-7538-4842-8e98-9163c2bce971"
    },
    {
        "author": "舒岳祥",
        "paragraphs": [
            "山深无横吏，客至气和平。",
            "野寺鸣钟罢，安眠到五更。"
        ],
        "title": "宿龟石寺",
        "id": "2d968fb0-3866-4914-bb4b-ca2bcceb6da5"
    },
    {
        "author": "舒岳祥",
        "paragraphs": [
            "子任调和逸，吾当噬嗑劳。",
            "生年虽后子，未老得先焦。"
        ],
        "title": "齿酬舌赠",
        "id": "cdf1acba-e5c9-4679-8bd4-751fdd023d2b"
    },
    {
        "author": "舒岳祥",
        "paragraphs": [
            "刚柔君不吐，冷热我须当。",
            "铁石还销毁，吾今已久长。"
        ],
        "title": "齿酬唇赠",
        "id": "3807eb9b-bbc3-4c98-ab8f-e2c9dcf86b32"
    },
    {
        "author": "舒岳祥",
        "paragraphs": [
            "一雪林屋浄，二雪臯隰新。",
            "三雪为瑞应，伊耆氏作春。"
        ],
        "title": "白雪词四首  其一",
        "id": "61199e91-baa6-40d1-9eb2-005400d03931"
    },
    {
        "author": "舒岳祥",
        "paragraphs": [
            "濛濛接白云，皎皎混清月。",
            "长歌古人句，山明望松雪。"
        ],
        "title": "白雪词四首  其二",
        "id": "5ec54ef8-044e-408a-9a8a-71b0e0772627"
    },
    {
        "author": "舒岳祥",
        "paragraphs": [
            "半空纷下鹤，千尺矫游龙。",
            "再歌古人句，晴雪落长松。"
        ],
        "title": "白雪词四首  其三",
        "id": "5defa5f5-6d89-4501-a396-d108869b8424"
    },
    {
        "author": "舒岳祥",
        "paragraphs": [
            "古人不可见，物色故依然。",
            "二麦何人种，忍冻及丰年。"
        ],
        "title": "白雪词四首  其四",
        "id": "5d0e6499-1109-49e6-bfa6-697b4237f566"
    },
    {
        "author": "舒岳祥",
        "paragraphs": [
            "独鸟怨遥夜，冷萤明远陂。",
            "且弄碧萝月，莫问出山期。"
        ],
        "title": "芗巖山居孟夏二十绝  其一",
        "id": "717ea5ae-584a-45c0-8467-3542a6ff5f2f"
    },
    {
        "author": "舒岳祥",
        "paragraphs": [
            "无色庭前石，无声石上琴。",
            "此时寂寞意，千载有知音。"
        ],
        "title": "芗巖山居孟夏二十绝  其二",
        "id": "46340bf4-8798-4cce-94ec-fcf8cbde4f4f"
    },
    {
        "author": "舒岳祥",
        "paragraphs": [
            "凯风引柔蔓，时雨滋绿苔。",
            "寂寞无一事，空壑生悲哀。"
        ],
        "title": "芗巖山居孟夏二十绝  其三",
        "id": "a7d26ad9-28be-4e0d-a3fa-a1f14d2940c0"
    },
    {
        "author": "舒岳祥",
        "paragraphs": [
            "晨霞冠山椒，夕虹饮涧曲。",
            "熊蹯未入唇，羊胛早已熟。"
        ],
        "title": "芗巖山居孟夏二十绝  其四",
        "id": "c88fbe95-d98c-4d9d-90c7-6bf24db6dff9"
    },
    {
        "author": "舒岳祥",
        "paragraphs": [
            "桑柘隠寒墟，牛羊杂乱石。",
            "林果摇青黄，已纵飞鸟吃。"
        ],
        "title": "芗巖山居孟夏二十绝  其五",
        "id": "89afceea-2c37-455a-a1a7-24ae08856550"
    },
    {
        "author": "舒岳祥",
        "paragraphs": [
            "钟声澄万室，月影散千林。",
            "岑寂巖栖客，应观不转心。"
        ],
        "title": "芗巖山居孟夏二十绝  其六",
        "id": "8c5decc2-78e3-408c-9823-34c7d99845fc"
    },
    {
        "author": "舒岳祥",
        "paragraphs": [
            "鸟鸣青溪中，人行彩虹外。",
            "洗药归去来，声迹两幽晦。"
        ],
        "title": "芗巖山居孟夏二十绝  其七",
        "id": "320c3918-52bd-4bb8-b5f6-48175758c769"
    },
    {
        "author": "舒岳祥",
        "paragraphs": [
            "微泉静后闻，去鸟空中灭。",
            "耳目吾不营，烟景相与悦。"
        ],
        "title": "芗巖山居孟夏二十绝  其八",
        "id": "04faa402-ebbc-4bf8-b65d-1b1a0ce31aef"
    },
    {
        "author": "舒岳祥",
        "paragraphs": [
            "幽鸟时一啼，前峯晚来翠。",
            "人语惨澹中，复向烟雨外。"
        ],
        "title": "芗巖山居孟夏二十绝  其九",
        "id": "4ec2e261-3f0d-4207-a11a-34d3ec24e1c8"
    },
    {
        "author": "舒岳祥",
        "paragraphs": [
            "迢递川观明，氤氛夏条绿。",
            "于焉冲抱盈，缅然散烦溽。"
        ],
        "title": "芗巖山居孟夏二十绝  其一○",
        "id": "b214ff54-62a6-43a9-bcc0-63b71e16755f"
    },
    {
        "author": "舒岳祥",
        "paragraphs": [
            "绿树塞柴门，青山压茅宇。",
            "遥遥望来峯，日夕多风雨。"
        ],
        "title": "芗巖山居孟夏二十绝  其一一",
        "id": "126e6722-a422-455b-a629-5fa2fec0b143"
    },
    {
        "author": "舒岳祥",
        "paragraphs": [
            "蛙声合川隰，荷叶等阶除。",
            "悠然故园思，今雨后何如。"
        ],
        "title": "芗巖山居孟夏二十绝  其一二",
        "id": "c13bae56-2f55-49bb-bc90-5ee4ca34e13c"
    },
    {
        "author": "舒岳祥",
        "paragraphs": [
            "远水去微茫，近峯互明晦。",
            "偶与农夫言，飞雨霭而至。"
        ],
        "title": "芗巖山居孟夏二十绝  其一三",
        "id": "7a306411-ed6c-41d6-9600-4be32378aa00"
    },
    {
        "author": "舒岳祥",
        "paragraphs": [
            "旭日原隰丽，积雨条枚新。",
            "万物此萧散，宇宙一欠伸。"
        ],
        "title": "芗巖山居孟夏二十绝  其一四",
        "id": "501ce82f-edf6-469c-abd2-8a696e00a134"
    },
    {
        "author": "舒岳祥",
        "paragraphs": [
            "雉子行傍丛，鹿麑下饮涧。",
            "近人固数惊，无心复远患。"
        ],
        "title": "芗巖山居孟夏二十绝  其一五",
        "id": "92fbc6a3-72f8-4118-bb57-43c42d747527"
    },
    {
        "author": "舒岳祥",
        "paragraphs": [
            "种松为老伴，栽菊充岁粮。",
            "新国苦长役，遗民怀故乡。"
        ],
        "title": "芗巖山居孟夏二十绝  其一六",
        "id": "b637baa6-d585-4674-90f2-6a7f0df8df4a"
    },
    {
        "author": "舒岳祥",
        "paragraphs": [
            "珍禽好毛羽，高飞不啄粟。",
            "路旁挟弹儿，何自规其肉。"
        ],
        "title": "芗巖山居孟夏二十绝  其一七",
        "id": "3b7af0a0-65d5-47da-b682-805035d73362"
    },
    {
        "author": "舒岳祥",
        "paragraphs": [
            "兹峯虎蛇善，月下人去来。",
            "濯足瀑水源，山扉终夜开。"
        ],
        "title": "芗巖山居孟夏二十绝  其一八",
        "id": "f8a3037f-90c6-4c06-a059-98c58f22b448"
    },
    {
        "author": "舒岳祥",
        "paragraphs": [
            "夕阳挂东峯，光色笼远树。",
            "西峯急雨来，童子渡溪去。"
        ],
        "title": "芗巖山居孟夏二十绝  其一九",
        "id": "31a5c786-7623-4568-a337-6f6143a319e1"
    },
    {
        "author": "舒岳祥",
        "paragraphs": [
            "雨云冒山头，晴云出坞口。",
            "东峯有龙湫，雨我私百亩。"
        ],
        "title": "芗巖山居孟夏二十绝  其二○",
        "id": "2d9e48f5-1be6-4e49-a069-788cba919090"
    },
    {
        "author": "舒岳祥",
        "paragraphs": [
            "院静泉声合，夜深虫语多。",
            "近窗移素榻，欹枕见星河。"
        ],
        "title": "秋夜",
        "id": "897f87a8-458d-4fbb-a3e1-01e0ab0b53a5"
    },
    {
        "author": "舒岳祥",
        "paragraphs": [
            "软煖炉星火，新香甑雪糕。",
            "老人消一睡，守岁为徒劳。"
        ],
        "title": "除夕",
        "id": "6585e84b-c25b-4aa0-b168-7e43fdc98096"
    },
    {
        "author": "舒岳祥",
        "paragraphs": [
            "惨澹芜城暮，萧疎野树寒。",
            "登山不惮远，反恐下山难。"
        ],
        "title": "游永庆寺",
        "id": "ce351bbd-a455-40ef-b7a0-df640df7b74a"
    },
    {
        "author": "舒岳祥",
        "paragraphs": [
            "高树俯沧江，老屋隠乱石。",
            "水深羣鱼集，一网千尺碧。"
        ],
        "title": "施元屏面  其一",
        "id": "acb1461d-0695-41bf-9e21-04556403555a"
    },
    {
        "author": "舒岳祥",
        "paragraphs": [
            "渔翁不食鱼，爱换酒子吃。",
            "临川羨鱼人，似喜网有得。"
        ],
        "title": "施元屏面  其二",
        "id": "33218928-158e-4c39-bbf8-99e50f1eda85"
    },
    {
        "author": "舒岳祥",
        "paragraphs": [
            "大山插洪澜，定是关仝笔。",
            "缣素不能永，壁石写雄逸。"
        ],
        "title": "题零陵石屏  其一",
        "id": "71ead745-b2ae-4776-9384-8636e14e28c1"
    },
    {
        "author": "舒岳祥",
        "paragraphs": [
            "青峯插天隅，淡月如可吸。",
            "江流疑有声，孤舟舞蓑笠。"
        ],
        "title": "题零陵石屏  其二",
        "id": "5ac5e3f0-5b29-4cff-8d47-4dc7986b8a8c"
    },
    {
        "author": "舒岳祥",
        "paragraphs": [
            "大山如大国，小山如小邦。",
            "低树无附丽，洪涛恣舂撞。"
        ],
        "title": "题零陵石屏  其三",
        "id": "ab35b99d-7d91-422f-a138-a040d6f8585b"
    },
    {
        "author": "舒岳祥",
        "paragraphs": [
            "大浪所簸摇，青山为俯仰。",
            "云何峯外雪，亦与相下上。"
        ],
        "title": "题零陵石屏  其四",
        "id": "337eb014-12e9-4aeb-ba39-dffa0644c925"
    },
    {
        "author": "舒岳祥",
        "paragraphs": [
            "万事一鸱酒，平生几蟹螯。",
            "悲秋仍送远，怀古更登高。"
        ],
        "title": "九日",
        "id": "c06fc092-b439-4158-af2e-dc1d8be53010"
    },
    {
        "author": "舒岳祥",
        "paragraphs": [
            "桐乳深藏鸟，苔花暗语虫。",
            "谁能借修竹，为我宿清风。"
        ],
        "title": "桐乳",
        "id": "fcb2737c-1f28-4e4f-912a-2064ea7055a4"
    },
    {
        "author": "舒岳祥",
        "paragraphs": [
            "春色三分二，人生七十稀。",
            "蝶魂归蚁冢，花瓣泊鱼衣。"
        ],
        "title": "春叹",
        "id": "bda1cc8f-0fd4-4f1a-b843-181ccdb0b33c"
    },
    {
        "author": "舒岳祥",
        "paragraphs": [
            "旧雨黄鱼簄，新霜紫蟹䈻。",
            "吾生了朝夕，何事忆江湖。"
        ],
        "title": "秋日东风",
        "id": "2cbfeab5-c0e6-41b4-96ce-9fdac14e2848"
    },
    {
        "author": "舒岳祥",
        "paragraphs": [
            "百年客鬓双白，四海春风一青。",
            "百舌枝头分付，黄鹂叶底丁宁。"
        ],
        "title": "晚易斋  其一",
        "id": "97b33a03-7727-4b8f-9137-2180776c87bd"
    },
    {
        "author": "舒岳祥",
        "paragraphs": [
            "泳道东湖联句，正仲篆畦和篇。",
            "半世清风朗月，十年闷雨愁烟。"
        ],
        "title": "晚易斋  其二",
        "id": "8b10d3d3-e13c-46ee-b994-8eb6e271c36c"
    },
    {
        "author": "舒岳祥",
        "paragraphs": [
            "梦与黄粱并熟，路寻白社同归。",
            "深欲蜘蛛结网，长勤络纬鸣机。"
        ],
        "title": "感兴",
        "id": "cd93d4c1-8fa3-4ca3-91dd-8da40dab9de2"
    },
    {
        "author": "舒岳祥",
        "paragraphs": [
            "蜡屐枝筇穿峤，蓑衣一笛横江。",
            "试向屏风一揽，千山万水秋窗。"
        ],
        "title": "成石屏诗后再赋六言",
        "id": "7680e43b-2eb6-4b51-99d7-1ced12275ef4"
    },
    {
        "author": "舒岳祥",
        "paragraphs": [
            "黄金为殿浄庄严，笃耨醲熏翡翠帘。",
            "正恐天风来拔宅，丁宁收取白银蟾。"
        ],
        "title": "丹林有作  其一",
        "id": "b0a2171d-af0b-46b5-8bdd-470adc96eb9f"
    },
    {
        "author": "舒岳祥",
        "paragraphs": [
            "万古灵根种广寒，折来白日便升仙。",
            "集英曾对三千字，也胜南山孟浩然。"
        ],
        "title": "丹林有作  其二",
        "id": "c0669098-2b2e-4d4a-9441-1a9f23d831e5"
    },
    {
        "author": "舒岳祥",
        "paragraphs": [
            "江南江北皆宜产，濠上庄生语不虚。",
            "京口旧来曾记此，纸屏流落近何如。"
        ],
        "title": "老椿",
        "id": "4af7d7f1-b9e0-4ef0-9507-56f065c4c8ec"
    },
    {
        "author": "舒岳祥",
        "paragraphs": [
            "大男举网锦鳞红，稚子轻摇一榜风。",
            "微雨斜阳身半湿，瓦瓯醉酌主船翁。"
        ],
        "title": "渔翁",
        "id": "4c7b0089-72fa-41cb-ad99-e29728cfb566"
    },
    {
        "author": "舒岳祥",
        "paragraphs": [
            "清新半树横枝句，冷淡暗香疎影诗。",
            "谁见当时苦吟态，只应童鹤在旁知。"
        ],
        "title": "题王任所藏林逋索句图  其一",
        "id": "3d386da6-188d-4382-b0de-8c4850e5c2dd"
    },
    {
        "author": "舒岳祥",
        "paragraphs": [
            "隠几何思此意微，鹤眠未熟觑吟机。",
            "踞炉炙脚童全野，应是前村踏雪归。"
        ],
        "title": "题王任所藏林逋索句图  其二",
        "id": "7823753b-427b-49ab-8c6f-b562da700779"
    },
    {
        "author": "舒岳祥",
        "paragraphs": [
            "千秋万古梅花树，直到咸平始受知。",
            "若道此图真此老，何人觌面敢题诗。"
        ],
        "title": "题王任所藏林逋索句图  其三",
        "id": "ab90507a-d6c5-47cb-8235-d48096b18376"
    },
    {
        "author": "舒岳祥",
        "paragraphs": [
            "身后不遗封禅藁，吟梅全是自题真。",
            "画工岂识凌云意，童子趋炎鹤附人。"
        ],
        "title": "题王任所藏林逋索句图  其四",
        "id": "726d126e-1e0c-4905-90cc-5f377eedcf7c"
    },
    {
        "author": "舒岳祥",
        "paragraphs": [
            "北风茅店晚炊迟，吠犬声中踏黑归。",
            "溪上人家应夜绩，松明一点出疎篱。"
        ],
        "title": "十月初三日自邑夜归",
        "id": "491732f0-fa2a-4baa-9bcc-f2a4446984b3"
    },
    {
        "author": "舒岳祥",
        "paragraphs": [
            "絮尽花空碧涨浔，幅巾藜杖度前林。",
            "提壶爱我烦三请，拼与长瓶卧绿阴。"
        ],
        "title": "绿阴",
        "id": "c64b3c92-5013-486e-b42b-3c570d8fbe52"
    },
    {
        "author": "舒岳祥",
        "paragraphs": [
            "寒宜絮帽蒙头坐，暑称松风洒顶凉。",
            "虮虱更无依附处，方知清野策为长。"
        ],
        "title": "代影答赠一首",
        "id": "37c60e19-73bd-47c2-91c7-a49ca26ffe4f"
    },
    {
        "author": "舒岳祥",
        "paragraphs": [
            "清声端是磬浮泗，黑质浑然玉剖荆。",
            "应是任公垂钓得，灵鳌入手出沧瀛。"
        ],
        "title": "神鳌",
        "id": "0a071712-3d65-4096-8667-0f2309db1160"
    },
    {
        "author": "舒岳祥",
        "paragraphs": [
            "半村晴日乌盐角，十里春谿雀李花。",
            "餠饵风来香冉冉，教人那得不思家。"
        ],
        "title": "安住寺道中",
        "id": "c5230769-e781-464a-95bc-32925e14e94b"
    },
    {
        "author": "舒岳祥",
        "paragraphs": [
            "绿蕉青苇列旗枪，一夜西风作战场。",
            "薏苡低垂菰米老，花鹅绣鸭阵横塘。"
        ],
        "title": "观万堂前蕉苇为风雨所败对之有感",
        "id": "882190d6-3bdc-4f36-9a06-edb05a60dea6"
    },
    {
        "author": "舒岳祥",
        "paragraphs": [
            "棠子青黄带晚妍，忘机好鹊压枝偏。",
            "从来报喜无憎恶，借汝庭柯取次眠。"
        ],
        "title": "家藏画鹊二轴其一棠梨结子青黄叶亦虫蚀尚带晚花有鹊眠枝上枝若垂垂不胜者其一作欹竹一茎有鹊把竹磔螳螂而食之叶若振振而动摇者笔意精妙非黄筌不能也  其一",
        "id": "5a7af6f1-cb5d-48cd-a11f-3b2c5aae0d11"
    },
    {
        "author": "舒岳祥",
        "paragraphs": [
            "粉节娟娟碧玉枝，螳螂得意更谁疑。",
            "旁人只与危黄雀，不道中林有鹊知。"
        ],
        "title": "家藏画鹊二轴其一棠梨结子青黄叶亦虫蚀尚带晚花有鹊眠枝上枝若垂垂不胜者其一作欹竹一茎有鹊把竹磔螳螂而食之叶若振振而动摇者笔意精妙非黄筌不能也  其二",
        "id": "65cd2379-34f9-403c-af80-87e5f2cc1aec"
    },
    {
        "author": "舒岳祥",
        "paragraphs": [
            "细雨幽窗晓露垂，鴈苗昆石两相宜。",
            "老翁拔白知无用，且为昌蒲镊退髭。"
        ],
        "title": "为昆石蒲苗删去焦叶戏成",
        "id": "a47ae7a8-d1e2-44bc-94b7-3784edf8ff82"
    },
    {
        "author": "舒岳祥",
        "paragraphs": [
            "手栽杨柳恰成堤，招引清风障日西。",
            "热客岂能知此味，请君来此听鶑啼。"
        ],
        "title": "柳市晚风",
        "id": "e1bdcf6a-28d0-4dbe-8e57-3392de3ecef9"
    },
    {
        "author": "舒岳祥",
        "paragraphs": [
            "去岁花开三日事，今秋陆续两番开。",
            "渥丹如雨香犹好，乞与幽人护绿苔。"
        ],
        "title": "赋庭前落桂",
        "id": "e673d036-e055-4972-8794-3059f55ceda3"
    },
    {
        "author": "舒岳祥",
        "paragraphs": [
            "霜翎沾泞衣难濯，朱顶多年色退鲜。",
            "曾向青云黄鹄举，如今羸损啄乌田。"
        ],
        "title": "老鹤",
        "id": "508260a8-3778-4e9d-bdb9-84f11acaa1ca"
    },
    {
        "author": "舒岳祥",
        "paragraphs": [
            "几度维舟此倚栏，伤心劫火总摧残。",
            "拒霜半落无人管，时有流红驻下滩。"
        ],
        "title": "过南渡见石砾之场有感",
        "id": "7f50e733-f437-4f63-90cc-1d66c3c83d59"
    },
    {
        "author": "舒岳祥",
        "paragraphs": [
            "山间烟雨闭门高，心事难平著酒消。",
            "今日萧萧风物好，官窑窑瓶里插红蕉。"
        ],
        "title": "初七日",
        "id": "996e77cb-ecba-41b2-baf9-af6c1ef80e30"
    },
    {
        "author": "舒岳祥",
        "paragraphs": [
            "凄凉客路趁长川，荷叶无衣柳不绵。",
            "日暮正愁无宿处，乱鸦飞下有人烟。"
        ],
        "title": "秋晚过北渡",
        "id": "4812b04a-9be9-4637-9a64-de76d120a36b"
    },
    {
        "author": "舒岳祥",
        "paragraphs": [
            "摩挲岁久马肝死，洗涤尘开鸜眼鲜。",
            "铜雀何人收废瓦，铭文犹记建安年。"
        ],
        "title": "铜雀瓦砚",
        "id": "6cfff96f-b250-47de-80ce-18f2af0e92f4"
    },
    {
        "author": "舒岳祥",
        "paragraphs": [
            "远眺沧洲十里强，早潮举网夜鸣榔。",
            "倦游不作吴松客，白发归来乐故乡。"
        ],
        "title": "远浦归潮",
        "id": "16418f21-8c1f-4733-8f14-c3a9868779f9"
    },
    {
        "author": "舒岳祥",
        "paragraphs": [
            "屈原庙外千株碧，高帝祠前万叶红。",
            "楚尾吴头风景在，片帆不复更西东。"
        ],
        "title": "枫树",
        "id": "b72ecdce-219b-44ad-862e-11777af18ff4"
    },
    {
        "author": "舒岳祥",
        "paragraphs": [
            "月傍细细水波云，绣撚金描孔翠纹。",
            "夜半冰轮悬浄碧，太空不动扫魔羣。"
        ],
        "title": "十三日夜山斋翫月",
        "id": "9424385b-5a11-4e95-abef-dabcb7346438"
    },
    {
        "author": "舒岳祥",
        "paragraphs": [
            "山居寒重户先扃，自向疎窗爱月明。",
            "欲唤花光来貌取，入簷微见一枝横。"
        ],
        "title": "十四日夜月色颇佳山寒不出门窗间拥絮坐翫殊胜昨夜之微茫也",
        "id": "b4f09c21-3cc8-478e-82c1-f61abe0e2b93"
    },
    {
        "author": "舒岳祥",
        "paragraphs": [
            "此夜月明胜月半，可怜衰病自欹眠。",
            "窗前树子如人影，渺渺羁雌叫渚田。"
        ],
        "title": "十六日夜月色可爱病体怯风欹枕看窗影殊佳",
        "id": "7b34272f-161c-40b8-abed-bd40cbd23439"
    },
    {
        "author": "舒岳祥",
        "paragraphs": [
            "樛枝平地虬龙走，高干半空风雨寒。",
            "春来片片流红叶，谁与题诗放下滩。"
        ],
        "title": "樟树",
        "id": "f8afe2af-469f-4f3b-8aec-a3d6ea573ef3"
    },
    {
        "author": "舒岳祥",
        "paragraphs": [
            "小小茅斋傍茂林，朝朝暮暮有鸣禽。",
            "道人心事无憎爱，终夜闻枭也好音。"
        ],
        "title": "遣兴三绝  其一",
        "id": "14da0fb8-b10e-4b7f-a189-f6105fca2025"
    },
    {
        "author": "舒岳祥",
        "paragraphs": [
            "读书未尽老骎骎，更把残编往复寻。",
            "六籍精微心已耗，只将韩杜了光阴。"
        ],
        "title": "遣兴三绝  其二",
        "id": "f90d93fc-8294-485f-b3fb-bac6b169fa70"
    },
    {
        "author": "舒岳祥",
        "paragraphs": [
            "老怀忽忽如中酒，短发萧萧不受簪。",
            "四壁应闻长叹息，何人知我此时心。"
        ],
        "title": "遣兴三绝  其三",
        "id": "9f652bd4-31c1-4a7d-bf51-4220f80764a4"
    },
    {
        "author": "舒岳祥",
        "paragraphs": [
            "数树远烟藏枣栗，半村疎雨下牛羊。",
            "诗人过眼助成句，吟罢不知归路长。"
        ],
        "title": "晚出",
        "id": "c193f97c-66f8-4373-a4d9-96f096daa7a9"
    },
    {
        "author": "舒岳祥",
        "paragraphs": [
            "衡石程书括户口，头会箕敛生干戈。",
            "老儒不用忧此事，苋羹麦饭醉且歌。"
        ],
        "title": "老儒不用忧歌",
        "id": "52c6854c-1f92-4870-9829-385bee501869"
    },
    {
        "author": "舒岳祥",
        "paragraphs": [
            "鲈鱼未上夜潮回，吹笛蓬窗古岸隈。",
            "谁遣戴公山上住，两回牵帅子猷来。"
        ],
        "title": "和用之题剡雪  其一",
        "id": "85770df6-31aa-40d1-b6b6-f9cb521176de"
    },
    {
        "author": "舒岳祥",
        "paragraphs": [
            "两岸青山一水流，蓑衣不著雪为裘。",
            "安道只应深树里，青山不见便回舟。"
        ],
        "title": "和用之题剡雪  其二",
        "id": "7497b912-0012-40bc-b630-eeecc5ea0618"
    },
    {
        "author": "舒岳祥",
        "paragraphs": [
            "青山白发最宜看，点缀斓斑著意难。",
            "巧付小园浑未了，东风急处又吹残。"
        ],
        "title": "梦觉见雪",
        "id": "029638f0-3e89-4feb-abc9-c88ff6b6ec4b"
    },
    {
        "author": "舒岳祥",
        "paragraphs": [
            "布衾温燠似春晴，睡足窗前一鸟鸣。",
            "起挽梅梢拈雪嚼，五行谁带许多清。"
        ],
        "title": "晨起嚼雪老齿生冰亦一快事",
        "id": "16d50b62-3016-4844-8e60-eab3749ca9a7"
    }
]