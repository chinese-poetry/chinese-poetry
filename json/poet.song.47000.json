[
    {
        "author": "张舜民",
        "paragraphs": [
            "河汾之会，韩晋之津。",
            "在昔王马今何人，青衫木笏排风尘。",
            "面如桃花髭如银，长篇大字妙入神。",
            "关辅后辈谁等伦，四方仕宦足邅迍。",
            "归老阌乡玉涧滨，云为友兮山为邻。",
            "森森绿槊万霜筠，汩汩清涟飞两轮。",
            "亭上何所见，荆山早暮来相亲。",
            "斋中何所有，新旧歌诗千百首。",
            "细大搜罗万象劳，放开日月东西走。",
            "世上儿女徒纷纷，作者须教归老手。",
            "君不见古往今来富贵人，灿灿金章悬紫绶。",
            "金珠初入宠方深，骨肉未消名已朽。",
            "又不见李杜死来三百年，至今仰望如星斗。",
            "一联一句挂齿牙，便同金石垂长久。",
            "乃知皇天造万物，独于吾辈偏加厚。",
            "还翁诗卷翁细思，岂是生平都不偶。"
        ],
        "title": "还李彀士雄卷",
        "id": "bd5f121d-eb09-4bef-a490-1e5764cbcfbc"
    },
    {
        "author": "张舜民",
        "paragraphs": [
            "诃诃诃，栖巌老法师，寄我牧牛颂。",
            "我是人间百岁人，今朝却作婴儿弄。",
            "堪笑其间有一牛，满身变白尾犹黑。",
            "想君不是上上根，教人费尽闲心力。",
            "我昔有一牛，其毛元自白。",
            "如今牛已无，欲求不可得。",
            "蓑笠与鞭绳，同时皆弃掷。",
            "身心无住著，冷坐溪边石。",
            "却问山中人，闲寻牧牛客。"
        ],
        "title": "禅僧福公寄惠牧牛图答以问牛歌",
        "id": "c69becca-a322-43f3-901c-2da02f5ab60b"
    },
    {
        "author": "张舜民",
        "paragraphs": [
            "古人往矣名空存，尔来冠带谁其伦。",
            "语言渊骞行盗跖，俯仰不愧何缤缤。",
            "先生道义完且洁，去彼取此非今人。",
            "事亲岂但彩衣戏，刻木省定长悲辛。",
            "抛官却扫醉经史，胸中无复留纤尘。",
            "履穿袍敝突不墨，辞币与粟甘清贫。",
            "自从秀发到白首，造次于是非一晨。",
            "当知有昊悯浇散，先生故出拔斯民。",
            "嗟余禀赋虽不敏，管窥偶幸知所因。",
            "讲闻先生亦已久，云为辄以书诸绅。",
            "朅来广陵两阅岁，所得比旧尤加亲。",
            "此编雅什盈数百，覃思成诵惊余神。",
            "恍如听乐周太庙，黄钟大吕皦且纯。",
            "又如典瑞出圭璧，璀璨溢目非玞珉。",
            "伟哉固足信万一，彷彿想见容彬彬。",
            "吾皇图治急遗逸，空谷相望推蒲轮。",
            "先生高卧焉得遂，细札匪日颁严闉。",
            "重惭缰锁脱无计，洒扫犹阻致此身。",
            "愿言师法不少懈，异日有立逃湮沦。"
        ],
        "title": "书节孝先生事实于先生诗编之后",
        "id": "f654ef9a-c7d0-4294-8ca7-959627ea55bd"
    },
    {
        "author": "张舜民",
        "paragraphs": [
            "诗是无形画，画是有形诗。",
            "丹青不知老将至，李陵苏武真吾师。",
            "太平本学治礼乐，犹有暇日能临池。",
            "区中孰最奇，庞眉皓首苟住著，安得一区我安之。"
        ],
        "title": "跋百之诗画",
        "id": "8f981b3e-346f-4404-9050-e4f6ce2825a7"
    },
    {
        "author": "张舜民",
        "paragraphs": [
            "古人送行赠以言，李君送人兼以画。",
            "自写阳关万里情，奉送安西从辟者。",
            "澄心古纸白如银，笔墨轻清意萧洒。",
            "短亭离筵列歌舞，亭亭諠諠簇车马。",
            "溪边一叟静垂纶，桥畔俄逢两负薪。",
            "掣臂苍鹰随猎犬，耸耳駏馿扶只轮。",
            "长安陌上多豪侠，正值春风二三月。",
            "分明朝雨浥轻尘，客舍青青柳色新。",
            "主人举杯苦劝客，道是西征无故人。",
            "殷勤一曲歌者阕，歌者背泪霑罗巾。",
            "酒阑童仆各辞亲，结束韬縢意气振。",
            "稚子牵衣老人哭，道上行客皆酸辛。",
            "惟有溪边钓鱼叟，寂寞投竿如不闻。",
            "李君此画何容易，画出渔樵有深意。",
            "为道世间离别人，若个不因名与利。",
            "红莲幕府尽奇才，家近南山紫翠堆。",
            "烜赫朱门当巷陌，潺潺流水遶亭台。",
            "当轩怪石人稀见，夹道长松手自栽。",
            "静锁园林鶑对语，密穿堂户燕惊回。",
            "试问主翁在何所，近向安西幕府开。",
            "歌舞教成头已白，功名未立老相催。",
            "西山东国不我与，造父王良安在哉。",
            "已卜买田箕岭下，更看筑室颍河隈。",
            "凭君传语王摩诘，画个陶潜归去来。"
        ],
        "title": "京兆安汾叟赴辟临洮幕府南舒李君自画阳关图并诗以送行浮休居士为继其后",
        "id": "0a321406-dfdc-46fc-89d5-f1570375c1d3"
    },
    {
        "author": "张舜民",
        "paragraphs": [
            "打麦打麦，彭彭魄魄。",
            "声在山南应山北，四月太阳出东北。",
            "才离海峤麦尚青，转到天心麦已熟。",
            "鹖旦催人夜不眠，竹鸡叫雨云如墨。",
            "大妇腰镰出，小妇具筐逐。",
            "上垅先捋青，下垅已成束。",
            "田家以苦乃为乐，敢惮头枯面焦黑。",
            "贵人荐庙已尝新，酒醴雍容会所亲。",
            "曲终厌饫劳童仆，岂信田家未入唇。",
            "尽将精好输公赋，次把升斗求市人。",
            "麦秋正急又秧禾，丰岁自少凶岁多，田家辛苦可奈何。",
            "将此打麦词，兼作插禾歌。"
        ],
        "title": "打麦",
        "id": "a8691751-8873-4a8d-97f3-07aac97e9d95"
    },
    {
        "author": "张舜民",
        "paragraphs": [
            "月破冥冥雨，枝摇闪闪黄。",
            "口中先水出，衣上带花香。",
            "肺疾须拼醉，牙疏不耐尝。",
            "调羹无复用，山谷日倾筐。"
        ],
        "title": "梅子",
        "id": "9671eeac-0a76-449b-b0d6-4bddcb519706"
    },
    {
        "author": "张舜民",
        "paragraphs": [
            "托根何太远，得地亦相宜。",
            "土石生为偶，红香想自知。",
            "风英将片片，雨实渐离离。",
            "戍客思攀折，无何历处危。"
        ],
        "title": "巌花",
        "id": "0d57bbaa-5d52-47c8-9c57-63cc85aec7dd"
    },
    {
        "author": "张舜民",
        "paragraphs": [
            "并桥冰乍泮，隔岸柳初黄。",
            "河上春犹浅，天涯日渐长。",
            "平时好行乐，往事入思量。",
            "最恨三年别，应添两鬓霜。"
        ],
        "title": "矴斋独坐怀兄弟",
        "id": "4f071c13-d0af-47e3-aec6-873fa98f3515"
    },
    {
        "author": "张舜民",
        "paragraphs": [
            "宴坐岂不好，有谁强尔行。",
            "山川不改色，儿女各为情。",
            "岸隔霜林意，斋空夜水声。",
            "虚传少陵叟，一室过平生。"
        ],
        "title": "东行别矴斋",
        "id": "a6052035-e4c1-4a79-a695-24767a97d741"
    },
    {
        "author": "张舜民",
        "paragraphs": [
            "凉风起天末，何物动人愁。",
            "一室关河暮，三年草木秋。",
            "高文谁吊屈，晚节漫依刘。",
            "独怪瀼西叟，巴江得久留。"
        ],
        "title": "秋日书怀",
        "id": "40ad948e-2174-46c4-9d8c-dd70ea9789b4"
    },
    {
        "author": "张舜民",
        "paragraphs": [
            "秋日平凉客，栖迟泮水间。",
            "家贫思得禄，性懒要长闲。",
            "欹枕时闻雁，登城忽见山。",
            "征西旧时将，大半发毛斑。"
        ],
        "title": "秋暮书怀  其一",
        "id": "2ba8504d-4cc3-4114-9a3a-bd033a00e233"
    },
    {
        "author": "张舜民",
        "paragraphs": [
            "客舍无前后，分明似一舟。",
            "瓶罂生计小，儿女长年忧。",
            "餬口身将老，谋归岁聿周。",
            "布衣今复敝，莫问黑貂裘。"
        ],
        "title": "秋暮书怀  其二",
        "id": "d550b23d-faec-497a-96ff-0d6918669f1e"
    },
    {
        "author": "张舜民",
        "paragraphs": [
            "忆昔曾游处，俄经二十年。",
            "重来人不识，独想事依然。",
            "北海知刘备，荆州小仲宣。",
            "如何骑骏马，徼幸学开边。"
        ],
        "title": "秋暮书怀  其三",
        "id": "5eec7f8f-5124-4dc3-af3d-629cf4ae5d40"
    },
    {
        "author": "张舜民",
        "paragraphs": [
            "濯濯荒山麓，娟娟孤女祠。",
            "晓泉开宝镜，秋月画蛾眉。",
            "拾翠来泾汭，行云过北池。",
            "犹胜青冢魄，埋恨九原悲。"
        ],
        "title": "秋暮书怀  其四",
        "id": "8ef89dfd-e3f2-4da6-9b92-6c7d0525bd9b"
    },
    {
        "author": "张舜民",
        "paragraphs": [
            "旅鬓茎茎白，霜梨叶叶红。",
            "可怜非类者，同落有涯中。",
            "万物齐为马，劳生独转蓬。",
            "此行江海外，便作狎鸥翁。"
        ],
        "title": "秋暮书怀  其五",
        "id": "7d3c37dc-7cf8-49ca-ad83-3e89ec778b8d"
    },
    {
        "author": "张舜民",
        "paragraphs": [
            "再到崆峒寺，题名尚宛然。",
            "存亡如昨日，筋力想当年。",
            "祸福归玄鸐，晨昏听杜鹃。",
            "此间无虎豹，好著养生编。"
        ],
        "title": "秋暮书怀  其六",
        "id": "8aa49779-b420-47da-b324-8fabafbe7e25"
    },
    {
        "author": "张舜民",
        "paragraphs": [
            "节物推移速，登临感慨多。",
            "寒云飞陇首，残叶下朝那。",
            "代北惭归马，洮西尚凯歌。",
            "惟怜鏖战骨，寂寞掩山阿。"
        ],
        "title": "秋暮书怀  其七",
        "id": "df3c2833-4f51-4dc3-b9e1-82be087f58b7"
    },
    {
        "author": "张舜民",
        "paragraphs": [
            "冶谷鸦仍乱，空同日欲曛。",
            "关河围绝壁，鼓角壮中军。",
            "自纳和戎策，还停草檄文。",
            "征西好规矩，后世见忠勤。"
        ],
        "title": "秋暮书怀  其八",
        "id": "96be4d21-124a-4fa6-a224-370d40a580f1"
    },
    {
        "author": "张舜民",
        "paragraphs": [
            "爱静无由静，思归不得归。",
            "干时虚碌碌，怀往迥依依。",
            "菊酒还吹帽，玄霜未授衣。",
            "知他蘧伯玉，曾悟少年非。"
        ],
        "title": "秋暮书怀  其九",
        "id": "f1f537dc-dbcf-441c-ab53-6d6d5346a744"
    },
    {
        "author": "张舜民",
        "paragraphs": [
            "东郡韩延寿，黎阳李魏公。",
            "一时推岂弟，累代想英雄。",
            "草木芳菲外，山河感慨中。",
            "但逢川上客，不见狎鸥翁。"
        ],
        "title": "登大岯",
        "id": "3c0d033f-2793-4dc3-b38b-7706bc503a46"
    },
    {
        "author": "张舜民",
        "paragraphs": [
            "日日东南去，空劳北望魂。",
            "孤帆转城角，返照入船门。",
            "强饭甘鱼菜，随方学语言。",
            "蛙声不忍听，为似故山村。"
        ],
        "title": "离山阳",
        "id": "b44874e5-6d51-434f-beb9-49f263abb05d"
    },
    {
        "author": "张舜民",
        "paragraphs": [
            "客路三湘远，天风八月清。",
            "云间虽掩映，水底已分明。",
            "且对当年影，休吟万古情。",
            "喜君方向满，照我过江城。"
        ],
        "title": "八月十四日清谿堂望月",
        "id": "45fe6783-26e3-4f0a-8eaa-58766e0d8826"
    },
    {
        "author": "张舜民",
        "paragraphs": [
            "岭下为迁客，人中得老成。",
            "传经汉丞相，授讲鲁诸生。",
            "五斗青衫色，三湘白发茎。",
            "话言犹未尽，要作道州行。"
        ],
        "title": "郴州送许叔献员外赴道州",
        "id": "0c7099ba-3854-4578-a929-b23751e3b704"
    },
    {
        "author": "张舜民",
        "paragraphs": [
            "已免均房险，宽平喜博山。",
            "园林皆掩映，风俗自安闲。",
            "麻麦三春暮，人烟百里环。",
            "吾行半天下，难得此江关。"
        ],
        "title": "顺阳  其一",
        "id": "c6830892-2fc3-4d43-af3b-3a09f6ec4acf"
    },
    {
        "author": "张舜民",
        "paragraphs": [
            "隠隠来山远，茫茫去路平。",
            "舟车楚北户，城冢汉南京。",
            "小杏沾花摘，春醪对雨倾。",
            "士民留我住，强作少陵行。"
        ],
        "title": "顺阳  其二",
        "id": "cb85aef9-358f-487b-931e-fa8cfcbe4477"
    },
    {
        "author": "张舜民",
        "paragraphs": [
            "本是巢居物，那容鼠穴中。",
            "既言无牝牡，何用有雌雄。",
            "山节曾居蔡，长江网得鸿。",
            "谁能穷物理，目送渭波东。"
        ],
        "tags": [
            "长江"
        ],
        "title": "巩州首阳铺鸟鼠同穴",
        "id": "46b01b05-0458-4513-b7c8-a8117a131dc0"
    },
    {
        "author": "张舜民",
        "paragraphs": [
            "平昔通家子，今为幕府宾。",
            "宦游知几日，器业已成人。",
            "陇右从戎客，燕南老病身。",
            "军中想多暇，莫惜寄书频。"
        ],
        "title": "送鲍经句赴辟洮东幕府",
        "id": "7c3c0222-7c9a-49a0-9733-cf297d760b50"
    },
    {
        "author": "张舜民",
        "paragraphs": [
            "游梁并困洛，谁是故人情。",
            "未尽环中说，俄成剑外行。",
            "路遥诗箧重，雪映彩衣明。",
            "预想东归日，相逢指渭城。"
        ],
        "title": "体之推官侍亲出使聊书短篇以浼行色",
        "id": "f95ab68c-171a-43b3-a342-dcd89f00100e"
    },
    {
        "author": "张舜民",
        "paragraphs": [
            "左辅沙如水，长春柳未匀。",
            "精神迎刺史，景物为行人。",
            "羃䍥梁山外，飘流洛水滨。",
            "十年门下客，依旧困泥尘。"
        ],
        "title": "过同州遇雪赠毌清臣",
        "id": "eb6c967e-fb9d-4b86-a800-d0f1e48d7e01"
    },
    {
        "author": "张舜民",
        "paragraphs": [
            "急霰飘零际，羣芳烂熳中。",
            "半开先逐水，未落已随风。",
            "兵渡金陵破，尘来绣岭空。",
            "谁能劳樽酒，暂使客颜红。"
        ],
        "title": "花时对雪",
        "id": "db857778-caac-42da-a81d-675644a8a8e9"
    },
    {
        "author": "张舜民",
        "paragraphs": [
            "西出都门外，尘埃扑马鞍。",
            "人家事寒食，星雨仰祠官。",
            "日永鶑千啭，庭闲竹数竿。",
            "惟怜隔斋禁，不得共清懽。"
        ],
        "title": "西宫致斋贻裴著作",
        "id": "7a4c4066-6181-4b9e-ae08-20f27ec44417"
    },
    {
        "author": "张舜民",
        "paragraphs": [
            "徧走长城塞，归由舜阪头。",
            "榜中千里骏，天外二星流。",
            "花月仍寒雨，关河逼寺楼。",
            "宁知十年后，此地并衾裯。"
        ],
        "title": "南衙寺会宿王鲍二同年",
        "id": "ddaac9cc-7e9f-4d08-9161-16ab006e905e"
    },
    {
        "author": "张舜民",
        "paragraphs": [
            "馑岁无时果，秦人餍草茶。",
            "开奁惊见李，对客喜浮瓜。",
            "为乏琼瑶报，聊称旨酒嘉。",
            "中郎不忧老，有女可传家。"
        ],
        "title": "组以时果供馈予以酒为报",
        "id": "64dfb847-82ed-4b5a-aeb7-a40732e458e9"
    },
    {
        "author": "张舜民",
        "paragraphs": [
            "匍匐岐山下，三呼已过时。",
            "臧孙虽有后，伯道竟无儿。",
            "自是终身痛，空留一县悲。",
            "老人休雨泪，转面即逢伊。"
        ],
        "title": "哀虢县令犹子箅  其一",
        "id": "f7ca6a3e-6cfd-469c-bc7a-cb0fbe0e767b"
    },
    {
        "author": "张舜民",
        "paragraphs": [
            "送别言犹在，来书墨尚温。",
            "安知咫尺地，便有死生分。",
            "已负秋山约，犹传鲁史文。",
            "魂兮今有托，将祔伯兄坟。"
        ],
        "title": "哀虢县令犹子箅  其二",
        "id": "e6f032c2-83ae-42f4-bfe1-eaccf670fed0"
    },
    {
        "author": "张舜民",
        "paragraphs": [
            "石与人俱贬，人亡石尚存。",
            "却怜坚重质，不减浪花痕。",
            "满酌中山酒，重添丈八盆。",
            "公兮不归北，万里一招魂。"
        ],
        "title": "苏子瞻哀辞",
        "id": "00ad7abd-16dd-4ba0-8c3a-c97e174862dd"
    },
    {
        "author": "张舜民",
        "paragraphs": [
            "未老刚称老，言休即便休。",
            "浔阳真有后，彭泽善贻谋。",
            "隠几悲残漏，回头见急流。",
            "便须移醉石，偃卧北窗幽。"
        ],
        "title": "佚老堂为陶敏宣德题",
        "id": "da2d9b2d-795c-4ebd-9ed0-3848498271a0"
    },
    {
        "author": "张舜民",
        "paragraphs": [
            "飞伏终难见，空抟似老乌。",
            "一身随变化，故国任丘墟。",
            "簇簇花如血，声声怨不枯。",
            "春山情更好，何必夜相呼。"
        ],
        "title": "杜鹃",
        "id": "ea499888-8bae-4f3a-99b6-dbce879ef28a"
    },
    {
        "author": "张舜民",
        "paragraphs": [
            "杨梅味已酸，荔子色能丹。",
            "火齐骊龙脱，江绡玉露团。",
            "谪居深不负，沈醉亦何难。",
            "今岁无人剥，吁嗟任满盘。"
        ],
        "title": "食杨梅荔枝思去年",
        "id": "394bb2d8-0325-406f-93d7-439d62f9d173"
    },
    {
        "author": "张舜民",
        "paragraphs": [
            "煮酒堆山果，新茶下粉团。",
            "似梅嫌足核，如蜜少加酸。",
            "公子倾金弹，行人漏蜡丸。",
            "吾乡元不识，归日画图看。"
        ],
        "title": "山果",
        "id": "aa21a7d8-b3e9-48b5-bc0d-22b4ab75561f"
    },
    {
        "author": "张舜民",
        "paragraphs": [
            "击鼓填街道，传声过水滨。",
            "国严三岁祀，恩洗万方春。",
            "舟檝随南斗，衣冠拱北辰。",
            "岭南并岭北，多少望归人。"
        ],
        "title": "宣赦",
        "id": "59399fa0-4d02-4f38-a0b1-cf3ffa518102"
    },
    {
        "author": "张舜民",
        "paragraphs": [
            "燕山秋更好，况复值新晴。",
            "一径幽花闹，千巌晚瀑明。",
            "寺危迂路入，水漫信船行。",
            "尝栗皱初破，开梨颊未頳。",
            "松萝扶斗上，剑戟插沙平。",
            "秦赵封疆密，岷峨气象清。",
            "五龙丹桂尽，万马蹛林横。",
            "韫玉人时得，埋钱事可惊。",
            "画图传辋水，醉倒恋增城。",
            "为报南归客，应须自作程。"
        ],
        "title": "秋日燕山道中",
        "id": "5c1656ed-11f0-4c08-ae78-a9019091ba44"
    },
    {
        "author": "张舜民",
        "paragraphs": [
            "腊雪称为瑞，初春又不同。",
            "月藏灯市底，云泛彩山中。",
            "洒面犹堪数，连宵势莫穷。",
            "催花萦小槛，引絮舞低空。",
            "三迳从谁扫，千门倏自通。",
            "褵褷消酒力，料峭却东风。",
            "阔壅平戎幕，孤撑访戴篷。",
            "岂期麟趾客，并舍虎门东。",
            "郢国歌难和，梁园赋易工。",
            "何人知帝力，鼓腹颂清衷。"
        ],
        "title": "和赵大监雪",
        "id": "0efb5725-6dbb-4f56-bac2-df1b1da00ec6"
    },
    {
        "author": "张舜民",
        "paragraphs": [
            "湖外红花闲白花，湖边游女驻香车。",
            "秋千对起花阴乱，蹴鞠孤高柳带斜。",
            "无数小鱼真得所，一双新燕宿谁家。",
            "故园风景还如此，极目飞魂逐暮鸦。"
        ],
        "title": "东湖春日",
        "id": "bbae2b4c-ac8c-407c-81d0-bae2e283f941"
    },
    {
        "author": "张舜民",
        "paragraphs": [
            "深山草木自幽奇，四色荷花世所稀。",
            "孤独园中瞻佛眼，凝祥池上捧天衣。",
            "白公没后禅林在，王俭归来幕府非。",
            "水冷风高人不到，却怜鸥鸟日相依。"
        ],
        "title": "所寓开利寺小池有四色莲花青黄白红红者千叶皆北土所未见者也惜其遐陬有此异卉",
        "id": "28c62a0e-5f98-4260-aff2-837bc1167435"
    },
    {
        "author": "张舜民",
        "paragraphs": [
            "人传半隠在龙门，天启松斋遇远孙。",
            "水石蔽亏包废寺，版图磨灭指邻村。",
            "如将绿野还裴度，不见潜溪付李藩。",
            "壁土未干三易主，洛阳城里有名园。"
        ],
        "title": "王氏松斋诗",
        "id": "e8feddf7-d7c5-4b70-9876-e3c5f23527fd"
    },
    {
        "author": "张舜民",
        "paragraphs": [
            "未解子荆流可枕，冷笑陶令琴无弦。",
            "临流有耳安用洗，续弦得胶还自煎。",
            "不禁巢边黄口闹，不作竿上鲇鱼缘。",
            "但欲移床倚西壁，共师饱听松风眠。"
        ],
        "title": "题融师松斋",
        "id": "02e99c95-f3a6-4787-834e-8d35afb65ff0"
    },
    {
        "author": "张舜民",
        "paragraphs": [
            "岁晚何人念孔怀，北斋风景似南斋。",
            "夜寒几借阳城被，归兴徒穿杜子鞋。",
            "乌鸟争巢时坠屋，丛萱得雨乱侵阶。",
            "闭门朗讽闲居赋，一任红尘涨六街。"
        ],
        "title": "邻居张民师友孝斋",
        "id": "5e801d81-00f2-4322-9245-1e8d5362299c"
    },
    {
        "author": "张舜民",
        "paragraphs": [
            "休论雪窦与云峰，且看天台剑戟丛。",
            "万水千山来阁上，一花六叶现池中。",
            "谁将色界填空界，不离香风席祖风。",
            "有底妙莲谈不尽，却成赋笔与兴翁。"
        ],
        "title": "妙莲阁",
        "id": "ff1823b0-1b76-4702-bc82-befb8fe4f880"
    },
    {
        "author": "张舜民",
        "paragraphs": [
            "荆棘芃芃百尺堆，路人云此是丛台。",
            "雨中漳浦明还灭，门外青山去又来。",
            "歌啸且从今日乐，是非谁管后人哀。",
            "靓妆炫服寻为土，不似昆明堑劫灰。"
        ],
        "title": "丛台",
        "id": "ec2c8925-ea35-4281-aabc-08887a30b905"
    },
    {
        "author": "张舜民",
        "paragraphs": [
            "忆昔垂髫里闬间，披云常睹一峰巑。",
            "青衫白发经忧患，珥笔含香最岁寒。",
            "梦寐依稀留北省，家山迤逦近长安。",
            "下车已接樱桃会，走马西归趁一盘。"
        ],
        "title": "送郑平叔司勋之陕二首  其一",
        "id": "408ce2cf-a9fa-409e-9b91-98019316846e"
    },
    {
        "author": "张舜民",
        "paragraphs": [
            "憧憧大道两京来，千骑东方最上才。",
            "岂有甘棠存故国，空余河水绕行台。",
            "松筠寂寂征君宅，箫鼓匆匆过客杯。",
            "九陌风尘归未得，不知青眼为谁开。"
        ],
        "title": "送郑平叔司勋之陕二首  其二",
        "id": "a15e8628-4ffd-490d-8588-3a66b5e13a57"
    },
    {
        "author": "张舜民",
        "paragraphs": [
            "芝兰虽好忌当门，何况庭前恶土墩。",
            "畚锸才兴双剑出，狐狸尽去老松蹲。",
            "百年守冢真堪笑，一日开轩亦可尊。",
            "安得掷从天外去，成都石笋至今存。"
        ],
        "title": "孙贲知衢州去疑冢以其所得双石作堂乞诗",
        "id": "9f453fcf-7cca-41af-8d04-5d63530963d9"
    },
    {
        "author": "张舜民",
        "paragraphs": [
            "前朝使节拥朱轩，乃是君家小状元。",
            "不独官资如令祖，更将学术付贤孙。",
            "上供旋捣新禾米，行部时惊旧水痕。",
            "游徧天台便归好，乔松翠竹满青门。"
        ],
        "title": "送比部孙郎中将漕二浙",
        "id": "e03b236a-ca30-44a4-a1fe-a459bc1fb756"
    },
    {
        "author": "张舜民",
        "paragraphs": [
            "关塞烟尘二十秋，适持使节海山头。",
            "行衙到处皆如寺，按部经年不离舟。",
            "公举所知当勿枉，上供易足更何求。",
            "若论安便无加此，祇恐旁求第一流。"
        ],
        "title": "送鞠十二朝散将漕二浙  其一",
        "id": "48eefa24-3003-4b35-a9a1-93de1d643c59"
    },
    {
        "author": "张舜民",
        "paragraphs": [
            "闻说长安苦戴星，公家无补祇劳形。",
            "每思肥羜心先写，今见淮山眼自青。",
            "岂乏寻常将漕挽，好留人物为朝廷。",
            "四明久已无狂客，欲问天工乞箳篂。"
        ],
        "title": "送鞠十二朝散将漕二浙  其二",
        "id": "9c0e586c-7a59-45fa-a502-4ffddf697f06"
    },
    {
        "author": "张舜民",
        "paragraphs": [
            "奉使江东知几春，此行重驾赤车轮。",
            "青绫故被留归我，白发祠郎便乞亲。",
            "老大岂堪愁桂玉，秋风依旧长鲈莼。",
            "宦途出处何须较，且与庐山作主人。"
        ],
        "tags": [
            "庐山"
        ],
        "title": "送何子温提刑奉使江东",
        "id": "dc4b6e66-7d90-452d-97e7-1d5ab837586d"
    },
    {
        "author": "张舜民",
        "paragraphs": [
            "江皋萤火故煇煇，仍解穿帘夜点衣。",
            "但取见时增意思，莫嫌生处太卑微。",
            "月明敢向星中乱，天黑偏能雨里飞。",
            "今日分明知我去，何年漂泊照吾归。"
        ],
        "title": "萤",
        "id": "b4483acc-e8ae-496e-a839-f0f2bc0269fd"
    },
    {
        "author": "张舜民",
        "paragraphs": [
            "何处登临散鬰陶，草堂依约在东郊。",
            "笼中凡鸟迎新网，天外冥鸿委旧巢。",
            "山色茏葱煇彩旆，田歌呕轧杂鸣铙。",
            "青编虽有知音绝，可是无人学解嘲。"
        ],
        "title": "秋日陪陕守成伯阁老过魏清逸草堂诗以志之",
        "id": "4fae167b-42e1-4ff9-83aa-65a41a646b2c"
    },
    {
        "author": "张舜民",
        "paragraphs": [
            "系舟江岸两相闻，弦索嘈嘈恍未分。",
            "不得长安水边见，却于湓浦夜深闻。",
            "穷愁似影长随我，乐事如年不负君。",
            "会意檀槽求一醉，世间荣辱任纷纷。"
        ],
        "title": "夜闻刘宫苑舟中琵琶诗",
        "id": "cafb4100-d4e0-4cb2-a215-a41a2a629266"
    },
    {
        "author": "张舜民",
        "paragraphs": [
            "初过湖南正惨悽，朔风边雪远相随。",
            "林欺橘柚看零落，岸拆蒹葭倚倒垂。",
            "可是辋川真入画，须教梁苑徧题诗。",
            "莫言北客都无有，且与湘人当土宜。"
        ],
        "title": "长沙遇雪赠何待制二首  其一",
        "id": "f9cbe9cf-5eb0-467f-b967-134f2e621f33"
    },
    {
        "author": "张舜民",
        "paragraphs": [
            "由来地气本无天，致感中和报有年。",
            "拂槛穿帘初学舞，萦风带雨不成团。",
            "清光并入书仙府，寒色偏留逐客船。",
            "老杜题诗曾有乞，漂零今昔路人怜。"
        ],
        "title": "长沙遇雪赠何待制二首  其二",
        "id": "cb1f7c1f-a632-4f71-a65c-0a12565af449"
    },
    {
        "author": "张舜民",
        "paragraphs": [
            "仗节传呼出紫宸，燕南蓟北望车尘。",
            "身为五郡循良守，家是三朝宿卫臣。",
            "对榻梦魂思共得，据鞍吟啸喜相亲。",
            "驿亭处处逢花发，疑是春光解送人。"
        ],
        "title": "和同使郑内藏见贻之作",
        "id": "06ee0bf5-3360-4c61-bda7-fdd8cc5add24"
    },
    {
        "author": "张舜民",
        "paragraphs": [
            "天际云帆百尺开，广西移去广东回。",
            "未成老大归朝计，且喜平安出岭来。",
            "竹马共迎新使节，松斋暗锁旧莓苔。",
            "回思托荫无多日，早至潇湘欲重陪。"
        ],
        "title": "梁才甫自湖南移使广西移使广东自广东复移湖外三年之间周历四路今者北还已越郴岭道次作诗见寄渴于会遇谨用赓和",
        "id": "7be14fad-57a3-464a-8317-9022b661d936"
    },
    {
        "author": "张舜民",
        "paragraphs": [
            "乘兴俄成石鼓游，可堪摇落楚江秋。",
            "巌中名字今何在，亭下潇湘古亦愁。",
            "万里再惊金马客，一家重上木兰舟。",
            "却令二水知人意，合势相邀向北流。"
        ],
        "title": "同刘贡甫学士登石鼓合江亭一首",
        "id": "0ac14cb8-6a45-46a2-b0d5-0e1f3d871143"
    },
    {
        "author": "张舜民",
        "paragraphs": [
            "江上篱边见早梅，天寒地暖数枝开。",
            "为怜北客漂流远，偷报东君信息回。",
            "香气轻于新酿熟，襟怀重似故人来。",
            "舟中莫问无兼有，急急呼儿贳酒杯。"
        ],
        "title": "舟行湘岸见早梅盛开",
        "id": "43855b98-923d-42c3-9946-954132a89efe"
    },
    {
        "author": "张舜民",
        "paragraphs": [
            "欹帆侧柂岭边归，重过东坡叩竹扉。",
            "床坐凝尘风自扫，江山无主燕空飞。",
            "门前桃李添新迳，井畔梧桐长旧围。",
            "好在江南王钓叟，为君时复晒渔衣。"
        ],
        "title": "再过黄州苏子瞻东坡雪堂因书即事题于武昌王叟斋扉",
        "id": "e151e5e5-a46e-48d9-bb6a-8133b066b7f0"
    },
    {
        "author": "张舜民",
        "paragraphs": [
            "何必徜徉水石间，听君言语已孱颜。",
            "三湘尽处犹逢竹，五岭回时却见山。",
            "吏案总教如雁进，灵源我且似鸥闲。",
            "天边猿鹤皆相识，惟欠携筇日往还。"
        ],
        "title": "洒然堂",
        "id": "10fb6f79-ed71-4446-adf9-ea3a81489011"
    },
    {
        "author": "张舜民",
        "paragraphs": [
            "孙郎卧省正当年，曾奏嘉谋玉扆边。",
            "事契且论龙虎榜，行藏休问孝廉船。",
            "从军脱略矜横槊，御魅迁流喜执鞭。",
            "莫怪子云知遇晚，勒铭终欲上燕然。"
        ],
        "title": "壬戌孙览右司同年以诗见寄用韵和酬",
        "id": "222f1e6d-0a5e-486e-a925-cd46acdd5cd1"
    },
    {
        "author": "张舜民",
        "paragraphs": [
            "山阳过处苦匆匆，想见平生水陆冲。",
            "但有酒杯浮绿蚁，却无赋笔写游龙。",
            "江湖风浪三千里，京国鶑花一万重。",
            "他日君恩容北首，故人能作复从容。"
        ],
        "title": "过山阳有怀",
        "id": "679d1f07-1874-447c-98e8-d4ebd58f6b1f"
    },
    {
        "author": "张舜民",
        "paragraphs": [
            "白杨宿草几离披，忽对遗编动永思。",
            "棠棣先凋空浩叹，图书不展已多时。",
            "岂惟独负游山约，何意重看送我诗。",
            "今日山翁悲复喜，薛家门里有孤儿。"
        ],
        "title": "书薛绍彭诗编",
        "id": "3b995737-8b59-4537-b43e-d51c3797d7e3"
    },
    {
        "author": "张舜民",
        "paragraphs": [
            "岐山四合与台平，半露园林叶未成。",
            "是处芳菲皆可惜，晚来风雨太无情。",
            "山川不改秦云色，宫室长悬陇水声。",
            "惟有故园终不见，仓庚黄鸟向人鸣。"
        ],
        "title": "凌虚台",
        "id": "bb027ff6-8ffd-44b8-a474-713a0c00b699"
    },
    {
        "author": "张舜民",
        "paragraphs": [
            "汴上相从又几星，尚淹符竹守临泾。",
            "不须怪我头添白，且喜逢君眼暂青。",
            "旧任再游空寂寞，同年屈数半凋零。",
            "何当展尽平边策，图使秦民得敉宁。"
        ],
        "title": "原州赠王补之洛苑同年",
        "id": "bcd14326-3a51-49aa-9932-723db27f940b"
    },
    {
        "author": "张舜民",
        "paragraphs": [
            "同年事契最知名，众谓朝廷得老成。",
            "感慨共论平昔事，蹉跎还累故人情。",
            "节旄落尽髭仍黑，髀肉消残宠未惊。",
            "若过函关须北望，皑然依复俟河清。"
        ],
        "title": "送章质夫同年",
        "id": "a7811184-8075-48ae-8439-cea3ac7435be"
    },
    {
        "author": "张舜民",
        "paragraphs": [
            "重阳何处可登临，独有条山可共寻。",
            "世上几人能到此，樽前万事莫相侵。",
            "溪风猎猎时吹帽，菊蕊纷纷易满襟。",
            "莫为嘉辰频索醉，也须随分惜光阴。"
        ],
        "title": "九日和检法登高之作",
        "id": "093f4b0c-b7bd-4941-b451-677bc328fb02"
    },
    {
        "author": "张舜民",
        "paragraphs": [
            "星回律变数将终，二十年前此邑中。",
            "天令尚随新岁改，人颜那得旧时红。",
            "家无妻妾仍多难，腹有诗书可屡空。",
            "莫笑郑人欺子产，到头留得惠民功。"
        ],
        "title": "和人岁暮书怀",
        "id": "93eb845d-3a00-468d-9e24-b11eb0bf6f75"
    },
    {
        "author": "张舜民",
        "paragraphs": [
            "梁苑瑶池醉梦阑，忽随北客度燕山。",
            "马头点缀飞才密，日脚微明意尚悭。",
            "疏布久抛南海上，貂裘初袭两河间。",
            "好留幕府陪樽俎，刚被行人不放闲。"
        ],
        "title": "至瀛州小雪贻蒋颖叔",
        "id": "16e92a9a-fbc9-43e2-a484-b8f408a0b3b2"
    },
    {
        "author": "张舜民",
        "paragraphs": [
            "西风拔地夜飘霙，天惠胪传讲暂停。",
            "病眼昏花逋读史，高谈快论阻横经。",
            "御沟容与冰初合，苑柳扶疏叶未零。",
            "可是太平占上瑞，衰才殊不解丹青。"
        ],
        "title": "十月十九日诸讲官晨趋迩英前夕初雪沾洽寻有旨权住讲一日既而同子开内翰正夫侍郎元功舍人少竚资善一饫而出诸公嘉其景而被上恩乃谓衰薄不可无作聊书长句深愧斐然",
        "id": "d0e3793a-713d-407d-ac37-e48450dc04ef"
    },
    {
        "author": "张舜民",
        "paragraphs": [
            "近市铜章泊近郊，炯无尘虑挂秋毫。",
            "含宏品汇知天大，照鉴容光仰日高。",
            "市舍柔桑围幄幙，弄风新麦泛波涛。",
            "巷歌野哭应听取，珍重吾家制锦刀。"
        ],
        "title": "部役书怀",
        "id": "58e10154-121a-4987-84df-3faae6cc3a63"
    },
    {
        "author": "张舜民",
        "paragraphs": [
            "才士生平多薄命，文章自昔少知音。",
            "增添行李妨为客，搜搅肝肠枉用心。",
            "高阁书存终覆瓿，长门赋丽偶遗金。",
            "云台幸有功名望，何必孜孜泥古今。"
        ],
        "title": "还卷答徐长官",
        "id": "444306f6-1c73-408b-972e-d4fc4c2593a6"
    },
    {
        "author": "张舜民",
        "paragraphs": [
            "屈宋功成道不传，后来鸡犬各登仙。",
            "留连光景随时俗，盗窃声名至暮年。",
            "陷没李陵因北伐，漂流杜甫为南迁。",
            "耒阳郴口今吾在，谁与诛茅屋数椽。"
        ],
        "title": "和答还卷",
        "id": "26f28248-26f8-417e-b180-016ba5c06941"
    },
    {
        "author": "张舜民",
        "paragraphs": [
            "黄宫暖律暗相催，腊后春前见蜡梅。",
            "青帝不知无蝶至，黄花先赏有蜂来。",
            "风飘嫩蕊添鶑羽，雪驾寒香入酒杯。",
            "尽道此花居第一，如何更有百花开。"
        ],
        "title": "和陈宪车蜡梅",
        "id": "a1688972-4775-43ba-bad2-cb65bf7bce20"
    },
    {
        "author": "张舜民",
        "paragraphs": [
            "久雨秋深对晚晴，近山昏黑远山明。",
            "滩头艇子排行系，水底鱼儿作队行。",
            "衰柳带风犹喜舞，残蝉送日尚能鸣。",
            "角冠藜杖何为者，独向溪边忘姓名。"
        ],
        "title": "秋晚三首  其一",
        "id": "11b2854b-d04b-43a9-95e7-c93e14ba4a5d"
    },
    {
        "author": "张舜民",
        "paragraphs": [
            "官事私忧总不论，每于楼上到黄昏。",
            "江城日暮须吹角，野寺僧归自掩门。",
            "秋晚山川多草木，年丰场圃足鸡豚。",
            "人生几有渊明乐，稚子迎门酒满樽。"
        ],
        "title": "秋晚三首  其二",
        "id": "f0effbf3-09c4-468e-8211-f2b185bbe3ec"
    },
    {
        "author": "张舜民",
        "paragraphs": [
            "谁把霜林染得红，更栽绿竹与长松。",
            "家家白酒连宵醉，处处新禾彻夜舂。",
            "半落园林悬橘柚，低回门巷映芙蓉。",
            "沙鸥性在终难狎，祇解沙头印脚踪。"
        ],
        "title": "秋晚三首  其三",
        "id": "c8cc768a-06df-401c-97c5-5f1547d9c62a"
    },
    {
        "author": "张舜民",
        "paragraphs": [
            "都城人事日烹煎，跳出都门意已仙。",
            "摩诘旧闻空一室，祖生何事忽先鞭。",
            "尘埃马上同看月，絺绤风中共听蝉。",
            "我复西还君北去，箕山颍水自萧然。"
        ],
        "title": "裴纶著作见期行日延宿所居既至裴已行因书寄此",
        "id": "5bab51ea-eba9-40a1-aa67-e536fb6d39c0"
    },
    {
        "author": "张舜民",
        "paragraphs": [
            "常笑三闾老大夫，枉将憔悴付江鱼。",
            "为儒须较身名重，入仕先将喜愠除。",
            "莫顾他门堪炙手，且教我腹可回车。",
            "此行愧乏琼瑶赠，聊比诗人一束刍。"
        ],
        "title": "送辛著作罢荣河",
        "id": "4b6ddd3f-e793-4f8a-a3d1-9ac06563f780"
    },
    {
        "author": "张舜民",
        "paragraphs": [
            "还乡去日正迟迟，枉道相过慰所思。",
            "历国聘君良自苦，敝衣怀组欲谁欺。",
            "白杨叶上三更雨，黄菊风前一酒巵。",
            "莫道相逢是容易，与君头鬓各丝丝。"
        ],
        "title": "题三水县舍左几著作",
        "id": "0b32fce6-42ae-48d8-9b16-3d6393b1dedc"
    },
    {
        "author": "张舜民",
        "paragraphs": [
            "重重绛阙隠琳房，落絮飞花日正长。",
            "著作未谙青锁闼，祠官还伴紫微郎。",
            "林藏鹎鴂随鶑啭，风引酴醾助酒香。",
            "十载京城倦游客，不知身世在何乡。"
        ],
        "title": "中宫致斋",
        "id": "a72c5f1a-415f-4bf8-99e7-dc40fb4fd871"
    },
    {
        "author": "张舜民",
        "paragraphs": [
            "伯道无儿可典刑，中郎有女最聪明。",
            "季拏却返商山葬，阿软空留洛下情。",
            "令祖六男皆磊落，名孙一女又凋零。",
            "茫茫此理终难问，忍听人间哭子声。"
        ],
        "title": "吕子固小女哀辞",
        "id": "45697960-b51b-49f2-a18a-c580b9609e3a"
    },
    {
        "author": "张舜民",
        "paragraphs": [
            "叹息前人布政优，手栽松竹助清幽。",
            "当年拨土人何在，今日捎云势未休。",
            "直干几排雷雨怒，细声常伴管弦愁。",
            "若为唤起王摩诘，画个浮休倚白头。"
        ],
        "title": "双松堂",
        "id": "a266333f-0fde-4957-92d4-17b6edd740a9"
    },
    {
        "author": "张舜民",
        "paragraphs": [
            "通鉴初成赐近臣，不遗疏贱布恩均。",
            "我投淮水五千里，君滞周南二十春。",
            "东观汗青身是梦，西宫削稿事如新。",
            "细思当日修书者，祇有三人今一人。"
        ],
        "title": "赐资治通鉴呈范淳父学士",
        "id": "cb10c910-e0e5-4b29-99f7-d097b1119cc1"
    },
    {
        "author": "张舜民",
        "paragraphs": [
            "洛阳才子见长沙，自识中丹鬓未华。",
            "文武才全皆不试，丹青笔妙更谁加。",
            "老杉列在堂皇上，小景将归学士家。",
            "我有故山常自写，免教魂梦落天涯。"
        ],
        "title": "邓正字宅见刘明复所画麓山秋景",
        "id": "545d4514-634b-49fe-ab24-8bcb102ade17"
    },
    {
        "author": "张舜民",
        "paragraphs": [
            "少年辛苦校虫鱼，晚岁雕虫耻壮夫。",
            "自是诸生犹习气，果然紫诏尽驱除。",
            "酒间李贺皆投笔，地下班扬亦引车。",
            "惟有少陵顽钝叟，静中吟撚白髭须。"
        ],
        "title": "感时事戏作",
        "id": "7bf1fcb8-3ac3-474d-abd8-bbd613a260c0"
    },
    {
        "author": "张舜民",
        "paragraphs": [
            "闻说仙乡接濑乡，闲游诗侣礼虚皇。",
            "三潮宝派通胥浦，万叶灵杉蔽蜀冈。",
            "天地杳冥供写像，江山回合助灵祥。",
            "五云送入蓬莱岛，留与人间作道场。"
        ],
        "title": "真州仪真观",
        "id": "1a147d3b-b2dc-4c10-ae6f-7d009c088d2a"
    },
    {
        "author": "张舜民",
        "paragraphs": [
            "日日北风吹上水，年年客思搅新秋。",
            "山长水远连三楚，物态人情又一州。",
            "隔岸晚峰如见揖，竝船孤鹜似相留。",
            "因知景略非前达，身后犹须具十牛。"
        ],
        "title": "离真州",
        "id": "68b7c446-fade-44fb-8a3f-cc76084e1812"
    },
    {
        "author": "张舜民",
        "paragraphs": [
            "越客思归黯不平，闲持长笛写秦声。",
            "羨君气海如斯壮，博我词锋莫敢争。",
            "江上梅花开又落，陇头流水咽还惊。",
            "岂知不寐鳏鱼眼，独坐山堂对月明。"
        ],
        "title": "和喻明仲马上吹笛",
        "id": "03185f70-acdf-432c-9f41-a9aad768329d"
    },
    {
        "author": "张舜民",
        "paragraphs": [
            "波穿火透本无奇，初见潮州刺史诗。",
            "当日老翁终不免，后来居士欲奚为。",
            "山中雷雨谁宜主，水底蛟龙睡不知。",
            "若使天年俱自遂，如今已复长孙枝。"
        ],
        "title": "题木居士",
        "id": "52190ae4-3e96-4421-91a6-93d1b4b1265c"
    },
    {
        "author": "张舜民",
        "paragraphs": [
            "明月光常满，使君罇屡开。",
            "何须待月上，日暮便登台。"
        ],
        "title": "月台",
        "id": "0638ccd6-f03b-4d7c-96c7-1d7e3dbae582"
    },
    {
        "author": "张舜民",
        "paragraphs": [
            "桥上置杯盘，可容十客坐。",
            "游人撑小艇，却从桥下过。"
        ],
        "title": "宴桥上",
        "id": "13462a78-1831-46c6-a26f-c66f457c90c1"
    },
    {
        "author": "张舜民",
        "paragraphs": [
            "楚客对吴山，归心常自苦。",
            "守土切须防，半夜俱飞去。"
        ],
        "title": "吴山堂",
        "id": "efddb22e-f129-4ad6-8e04-f8386b548b35"
    },
    {
        "author": "张舜民",
        "paragraphs": [
            "初投旱海戈，忽整潇湘枻。",
            "彭蠡镜中行，洞庭天外倚。"
        ],
        "tags": [
            "洞庭湖"
        ],
        "title": "岳麓寺  其一",
        "id": "5f28a351-39c6-4a74-b976-79ece32dfab0"
    },
    {
        "author": "张舜民",
        "paragraphs": [
            "携杖溪边听，抱琴台上坐。",
            "我喜见江山，江山愁见我。"
        ],
        "title": "岳麓寺  其二",
        "id": "3f3c895f-1ba3-428b-a070-0bab369db9db"
    },
    {
        "author": "张舜民",
        "paragraphs": [
            "为治固有术，公卧有人立。",
            "直须紧闭关，勿使庞公入。"
        ],
        "title": "卧治斋诗",
        "id": "d6b73ceb-1bd4-420a-b5f6-a233f9996507"
    },
    {
        "author": "张舜民",
        "paragraphs": [
            "河流便当城，峻岭借为屏。",
            "疑在金山寺，凭栏看北泠。"
        ],
        "title": "济川堂",
        "id": "df996706-b6e4-4042-9ffe-51137871e4a4"
    },
    {
        "author": "张舜民",
        "paragraphs": [
            "前人厌膏粱，志欲服贱事。",
            "若论区别功，为圃亦不易。"
        ],
        "title": "为圃",
        "id": "89182550-ad80-46cf-982e-2389c97a5edc"
    },
    {
        "author": "张舜民",
        "paragraphs": [
            "破屋居人少，柴门春草长。",
            "儿童不识字，耕稼郑公庄。"
        ],
        "title": "过魏文贞公旧庄",
        "id": "2f3b965d-5571-42ff-b3d9-fe8d1eadb507"
    },
    {
        "author": "张舜民",
        "paragraphs": [
            "能吟解饮张夫子，醉卧黄池谷口风。",
            "天地至宽容不得，劳君收拾画图中。"
        ],
        "tags": [
            "终南山"
        ],
        "title": "邠诗人张谷齐物先生驰名京师四方晚隠于终南山黄池谷陕右多画为醉仙因赠绘者",
        "id": "aaf3cf5e-7069-45b4-afb7-7a3239a38a50"
    },
    {
        "author": "张舜民",
        "paragraphs": [
            "人看浴出如枯木，我自无心类死灰。",
            "在处秋风吹鬓发，不堪更上雨花台。"
        ],
        "title": "长干寺同刘宫苑浴  其一",
        "id": "1c30514f-731e-4718-92b5-95ebdf7c2ca4"
    },
    {
        "author": "张舜民",
        "paragraphs": [
            "未知何处是吾庐，南北悠悠意所如。",
            "不爱渭川千亩竹，与君江上卜新居。"
        ],
        "title": "长干寺同刘宫苑浴  其二",
        "id": "c9d32e9e-5956-431e-8da5-294a4234d333"
    },
    {
        "author": "张舜民",
        "paragraphs": [
            "好客精神来万里，此君风格耸双枝。",
            "丹青绝笔真难得，不似佳人粉锦时。"
        ],
        "title": "绣鹤竹",
        "id": "4d87fb4a-6a2c-4cfe-b35f-8abcbd4793ec"
    },
    {
        "author": "张舜民",
        "paragraphs": [
            "采石山头秋月明，姑孰堂下秋水清。",
            "可恨世人皆捉月，如何偏解溺先生。"
        ],
        "title": "吊太白",
        "id": "c7c41abb-82bc-4336-a0de-5730be1c274e"
    },
    {
        "author": "张舜民",
        "paragraphs": [
            "繁华盖尽一时间，烟雨濛濛气象闲。",
            "今日登临何所似，慈恩塔上望南山。"
        ],
        "title": "登楼",
        "id": "1c2fbc2b-acd5-4702-be10-829b5abbb44a"
    },
    {
        "author": "张舜民",
        "paragraphs": [
            "百尺危樯一尺乌，一夫击鼓百夫呼。",
            "何似北人将远适，呼童秣马与膏车。"
        ],
        "title": "起桅",
        "id": "5899ff38-5ddf-4a8e-8d2f-4f49b18ea207"
    },
    {
        "author": "张舜民",
        "paragraphs": [
            "江上秋风九日寒，故人樽酒暂相欢。",
            "如何塞北无穷雪，却坐樊山竹万竿。"
        ],
        "title": "元丰癸亥秋季赴官郴岭舣舟樊口与潘彦明范亨父以小艇过吉阳寺是日大风雨雪",
        "id": "e3424526-a3f1-45e6-a385-3e268c066a9a"
    },
    {
        "author": "张舜民",
        "paragraphs": [
            "下得寒滩水漫流，山平水远更清幽。",
            "几何舟楫随风去，唯有渔人得自由。"
        ],
        "title": "下滩二绝句  其一",
        "id": "800c7b03-e39e-45bb-927c-98b65198769d"
    },
    {
        "author": "张舜民",
        "paragraphs": [
            "江风淅淅似相催，绿竹丹枫去又来。",
            "任使云帆能破浪，不知归客已心灰。"
        ],
        "title": "下滩二绝句  其二",
        "id": "2c1273aa-5216-430b-93cc-8c6c9190d1f5"
    },
    {
        "author": "张舜民",
        "paragraphs": [
            "木海亭前花似锦，岭头梅蘂怯风沙。",
            "正如隠者归幽谷，鹤版征书未到家。"
        ],
        "title": "望子岭梅花方开用黄道韵",
        "id": "f87c5272-7181-4414-ba10-e02008199ed8"
    },
    {
        "author": "张舜民",
        "paragraphs": [
            "已分长招湘水魂，安知却返杜陵村。",
            "陆居无屋舟无水，坐看南山飞白云。"
        ],
        "title": "杜城茅斋二首  其一",
        "id": "729ba2de-52ea-4f7d-9f40-60d869282639"
    },
    {
        "author": "张舜民",
        "paragraphs": [
            "多谢村人亮素贫，墙垣虽设不关门。",
            "一杯藜粥茅亭上，卧看南山飞白云。"
        ],
        "title": "杜城茅斋二首  其二",
        "id": "855e895f-2319-4f3f-ad75-fc4ba3a33265"
    },
    {
        "author": "张舜民",
        "paragraphs": [
            "水墨屏风远近开，人烟隠映水环回。",
            "何人学得愚公术，故意移将灞浐来。"
        ],
        "title": "均州南川春日三首  其一",
        "id": "0f481055-2940-4d00-b405-df5e2144e99b"
    },
    {
        "author": "张舜民",
        "paragraphs": [
            "麻叶梢梢麦弄风，一家花发一村红。",
            "长安儿女逢寒食，洒泪看花正忆翁。"
        ],
        "title": "均州南川春日三首  其二",
        "id": "57a1c25d-4fe2-497c-9fed-8d8558efa9d8"
    },
    {
        "author": "张舜民",
        "paragraphs": [
            "宦名生事日悠悠，问道参禅已白头。",
            "自笑攀缘犹未断，每逢佳处即迟留。"
        ],
        "title": "均州南川春日三首  其三",
        "id": "6700ca62-eea4-4f4a-8643-a69fb4c0b807"
    },
    {
        "author": "张舜民",
        "paragraphs": [
            "屈曲清溪十里长，浄涵天影与秋光。",
            "此行却在樊川尾，稻熟鱼肥柿子黄。"
        ],
        "title": "薄台",
        "id": "a8558711-311e-4610-ab8f-a23fb78eecf9"
    },
    {
        "author": "张舜民",
        "paragraphs": [
            "陂头下马问渔者，欲买鲜鳞充晚庖。",
            "昨夜北风水面合，不禁杨柳已成苞。"
        ],
        "title": "仆射陂",
        "id": "979279da-0892-4e92-8a61-977268678f38"
    },
    {
        "author": "张舜民",
        "paragraphs": [
            "麟游小雪近家山，归思连云不可攀。",
            "珍重岁寒惟白桧，忽飘幽韵到人间。"
        ],
        "title": "和麟游王令雪中见忆",
        "id": "71aa5422-4cac-4701-8c94-ae4b2af9e198"
    },
    {
        "author": "张舜民",
        "paragraphs": [
            "南薰门外禾千亩，观稼亭前柳四垂。",
            "茭芡满盘新熟酒，年年装点早秋时。"
        ],
        "title": "和吕与叔观藉田三绝  其一",
        "id": "c17feb67-547d-46c3-bb66-1dafae35c544"
    },
    {
        "author": "张舜民",
        "paragraphs": [
            "奉常别后青衫窄，刺部归来白发多。",
            "眼看汤孙宜黍稌，愧无才力继猗那。"
        ],
        "title": "和吕与叔观藉田三绝  其二",
        "id": "e7b077e6-ec67-4855-8efa-bd90ed51c4c7"
    },
    {
        "author": "张舜民",
        "paragraphs": [
            "城中车马已喧喧，竹下高人尚晏眠。",
            "倚道公门少还往，可能时到野塘前。"
        ],
        "title": "和吕与叔观藉田三绝  其三",
        "id": "39dbe674-4f68-4f0b-9120-f7d7c3fa77b1"
    },
    {
        "author": "张舜民",
        "paragraphs": [
            "乃翁能继辋川吟，零落传家得至今。",
            "贫贱莫量陈孺子，与人千古作知音。"
        ],
        "title": "书陈副省卷",
        "id": "1d258220-a221-4900-84a3-2600bb8c9f94"
    },
    {
        "author": "张舜民",
        "paragraphs": [
            "忍从多难生华发，枉被高谈敝黑貂。",
            "策马又从关塞去，空将回首恋中条。"
        ],
        "title": "寄陆彦回同年",
        "id": "ce5a5d56-0d2a-4ba3-848c-2c6e4354ad5c"
    },
    {
        "author": "张舜民",
        "paragraphs": [
            "晓色千峰杳未分，声声哀怨出云根。",
            "举头忽见思乡岭，何不他时别处闻。"
        ],
        "title": "燕山闻杜鹃",
        "id": "33655378-2969-4378-bd13-7a2bd9370bb8"
    },
    {
        "author": "张舜民",
        "paragraphs": [
            "秦川渺渺楚天长，血色山花哭断肠。",
            "谢汝慇懃苦相劝，如今倦客已还乡。"
        ],
        "title": "圆觉院闻杜鹃",
        "id": "5309d11a-662c-4eb6-98da-3aa2ef6639fd"
    },
    {
        "author": "张舜民",
        "paragraphs": [
            "门前无爵罢张罗，玄酒生刍亦不多。",
            "恸哭一声唯有弟，故时宾客合如何。"
        ],
        "title": "哀王荆公  其一",
        "id": "2aacc155-337c-45bd-bb58-0439fc009c2f"
    },
    {
        "author": "张舜民",
        "paragraphs": [
            "乡闾匍匐苟相哀，得路青云更肯来。",
            "若使风光解流转，莫将桃李等闲栽。"
        ],
        "title": "哀王荆公  其二",
        "id": "11b13aec-b2ee-452a-9979-ba02785c32fc"
    },
    {
        "author": "张舜民",
        "paragraphs": [
            "去来夫子本无情，奇字新经志不成。",
            "今日江湖从学者，人人讳道是门生。"
        ],
        "title": "哀王荆公  其三",
        "id": "2630ae2d-32de-478b-b395-1a7a9b41c629"
    },
    {
        "author": "张舜民",
        "paragraphs": [
            "江水悠悠去不还，长悲事业典刑间。",
            "浮云却是坚牢物，千古依栖在蒋山。"
        ],
        "title": "哀王荆公  其四",
        "id": "eafd2b24-e1e3-480a-9dd9-3d17ce28fb25"
    },
    {
        "author": "张舜民",
        "paragraphs": [
            "种瓜再摘觉瓜稀，不为衰年骨肉离。",
            "何事一哀还不哭，老人相别不多时。"
        ],
        "title": "哀虢县令犹子箅  其一",
        "id": "50fd04c2-9a31-4cb6-a806-818a36ecc5e9"
    },
    {
        "author": "张舜民",
        "paragraphs": [
            "艰生数寸得能孤，满望亭亭百尺余。",
            "霜雪未零摧折去，不材何用腹心枯。"
        ],
        "title": "哀虢县令犹子箅  其二",
        "id": "d21d7afe-c7b6-4570-8066-7a77ca3585dc"
    },
    {
        "author": "张舜民",
        "paragraphs": [
            "对镜传神了不殊，岘山黄落数峰孤。",
            "既能咫尺成千里，何必吾家十幅图。"
        ],
        "title": "跋范宽小景",
        "id": "23f670d7-27f8-4f9c-a1a1-2ccf817451a9"
    },
    {
        "author": "张舜民",
        "paragraphs": [
            "生长深宫不识山，骚人一见便开颜。",
            "分明记得经行处，青草湖边第几湾。"
        ],
        "title": "题赵大年小景",
        "id": "004d028c-f573-40f5-b113-c64ec71c3c9a"
    },
    {
        "author": "张舜民",
        "paragraphs": [
            "渭曲山阴到者稀，浮休一见便开眉。",
            "客来不必多嗟赏，自古词人是画师。"
        ],
        "title": "题赵大年奉议小景",
        "id": "873c81cc-32cf-451b-a117-9c0be7ca8fc9"
    },
    {
        "author": "张舜民",
        "paragraphs": [
            "灵州城下千株柳，总被官军斫作薪。",
            "他日玉关归去路，将何攀折赠行人。"
        ],
        "title": "西征回途中二绝  其一",
        "id": "a1c671bf-43b9-4498-b832-1e5e35b3ffdb"
    },
    {
        "author": "张舜民",
        "paragraphs": [
            "青铜峡里韦州路，十去从军九不回。",
            "白骨似沙沙似雪，将军休上望乡台。"
        ],
        "title": "西征回途中二绝  其二",
        "id": "d7dfe1fb-b0ba-434b-9f22-b01ad7c3fc6b"
    },
    {
        "author": "张舜民",
        "paragraphs": [
            "忽忽南迁不记年，二妃祠外橘洲前。",
            "眼昏笔战谁能画，无奈霜纨似月圆。"
        ],
        "title": "自题画扇",
        "id": "1e5af855-0c2a-4c00-8b5d-352f3881f46a"
    },
    {
        "author": "张舜民",
        "paragraphs": [
            "深墨画竹竹明白，淡墨画竹竹带烟。",
            "高堂忽尔开数幅，半隠半见如自然。"
        ],
        "title": "题薛判官秋溪烟竹",
        "id": "deb9eb80-2357-4016-90e7-752e2f68f691"
    },
    {
        "author": "张舜民",
        "paragraphs": [
            "西征已度故关山，秋雨零零路屈盘。",
            "受尽艰辛心不足，解程又展画图看。"
        ],
        "title": "赠山人张无惑善画山水",
        "id": "8f035f60-391f-4694-b788-c555afa89a47"
    },
    {
        "author": "张舜民",
        "paragraphs": [
            "一见黄花只自羞，萧然短发不禁秋。",
            "谁人为整乌纱帽，独倚西风满眼愁。"
        ],
        "title": "九日",
        "id": "0b8bae89-28fa-4151-9a25-37395d5c5dd4"
    },
    {
        "author": "张舜民",
        "paragraphs": [
            "冰肌雪艳映残春，燠日薰风入四邻。",
            "任是主人能爱惜，也拼一半与游人。"
        ],
        "title": "酴醾",
        "id": "d3d6ab7c-5342-4022-8cb9-cd219d636791"
    },
    {
        "author": "张舜民",
        "paragraphs": [
            "风中的皪月中看，解作人间五月寒。",
            "一似汉宫梳洗了，玉珑璁压翠云冠。"
        ],
        "title": "真珠花",
        "id": "12b4fd2e-6bdb-4a52-85c4-9562c36c4c72"
    },
    {
        "author": "张舜民",
        "paragraphs": [
            "五福犹来萃一门，岁寒方始见松筠。",
            "白头再喜逢知己，青眼重开为故人。",
            "当日八龙同孝友，于今二阮卜比邻。",
            "莫年不作三湘客，犹欲生还一吐茵。"
        ],
        "title": "上颍昌韩少师丞相兄弟",
        "id": "063b4e8b-9dfe-416a-91c4-efcaf1c14fed"
    },
    {
        "author": "张舜民",
        "paragraphs": [
            "我家本住长安陌，泾渭交流出坐隅。",
            "须信宦游皆有地，十年四过洞庭湖。"
        ],
        "tags": [
            "洞庭湖"
        ],
        "title": "北归再过洞庭",
        "id": "3714fe8e-e7aa-4fe4-99ef-8d8faac69f20"
    },
    {
        "author": "张舜民",
        "paragraphs": [
            "白鹭双飞过女墙，两行高柳正斜阳。",
            "荷花满眼都无主，闇里风飘入袖香。"
        ],
        "title": "东湖晚眺",
        "id": "973141de-33a0-4ad9-b30f-26a9f02dc922"
    },
    {
        "author": "张舜民",
        "paragraphs": [
            "雨过花开一郡忙，紫微山影照湖光。",
            "东风不费舟船力，暖日能添罗绮香。",
            "已拼今朝须尽醉，预愁明日又辞乡。",
            "饱闻冯翊无花草，唯有城头至乐堂。"
        ],
        "tags": [
            "西湖"
        ],
        "title": "和邠倅王正夫大夫游西湖",
        "id": "908660a8-0a2a-4f74-8154-e075d829a29b"
    },
    {
        "author": "张舜民",
        "paragraphs": [
            "北湖泛空明，移舟泊沧渚。",
            "篙师暗理楫，宛转到深处。",
            "回流抱绝巘，长烟曳轻素。",
            "山明望松雪，湖闇兼云雾。",
            "遥风送管弦，白日无尘土。",
            "皎镜含虚碧，瘴烟跕飞羽。",
            "高冢空累累，昔时卿相墓。",
            "郴州颇凉冷，沧洲有奇趣。",
            "逐客久憔悴，世途多礼数。",
            "孤影空相随，不知从此去。",
            "终朝对樽酒，况复天景暮。",
            "乐罢不无悲，却寻故乡路。"
        ],
        "title": "北湖集句",
        "id": "08ceda5d-0cf8-470a-963e-d538edfb668a"
    },
    {
        "author": "张舜民",
        "paragraphs": [
            "残月光中强揽衣，欲随乌鹊向南飞。",
            "无端客梦难收拾，落在西城晚不归。"
        ],
        "title": "南归早发柳湖",
        "id": "1523de04-8022-4ff6-9f26-0033dc3d676f"
    },
    {
        "author": "张舜民",
        "paragraphs": [
            "柳岭相从岁屡迁，南湖同泛又经年。",
            "斋前怪石曾为枕，门外长杨忆系船。",
            "白酒一壶贤圣乐，古书千卷弟兄传。",
            "九衢尘土忙如火，握手相看思黯然。"
        ],
        "title": "送吴都曹还芜湖",
        "id": "cd833cb6-e54f-4e17-b702-1570210f5abc"
    },
    {
        "author": "张舜民",
        "paragraphs": [
            "城上乌，山头月，几点残星灭不灭，营中角声鸣咽咽。",
            "战马嘶，征人发，堂上双亲垂白发，闺中少妇年二八。",
            "爷牵衣，儿抱膝，东邻西邻哭声一，道上行客肠断绝。"
        ],
        "title": "城上乌",
        "id": "b4c5eb10-4bd5-4a3a-afec-3bcee0e9506f"
    },
    {
        "author": "张舜民",
        "paragraphs": [
            "才疏性懒一微官，终日沉埋尘土间。",
            "安得便为归去计，共君吟咏伴君闲。"
        ],
        "title": "赠杜山人",
        "id": "95c3a724-dbb2-4b3a-b393-c8cb74bc4a6a"
    },
    {
        "author": "张舜民",
        "paragraphs": [
            "马头已匝三千里，故国轻抛二十年。",
            "一片青山双鬓白，长盘岭下见乡人。"
        ],
        "title": "长盘岭遇张复乡人",
        "id": "1887e545-b030-4114-862a-b8d9d4ce622d"
    },
    {
        "author": "张舜民",
        "paragraphs": [
            "望行人，行人在何所。",
            "燕雁不齐飞，参商竟相阻。",
            "别以三秋为久，生以百岁为期。",
            "不如还家对亲戚，浮名浮利徒尔为。"
        ],
        "title": "望行人  其一",
        "id": "a5db6db3-13ea-49ce-893e-6cb8a7c3d83b"
    },
    {
        "author": "张舜民",
        "paragraphs": [
            "登高恨不高，望远恨不见。",
            "不见远征人，但见青山晚。",
            "今岁雁空回，明年燕又来。",
            "燕雁无凭讯，何用上高台。"
        ],
        "title": "望行人  其二",
        "id": "ce9ace6c-1f5d-47cd-86b6-6f88eabfd685"
    },
    {
        "author": "张舜民",
        "paragraphs": [
            "洛阳一少年，善达古今事。",
            "意欲隳单于，慨然陈五饵。",
            "当时长安以为笑，今日施行获其利。",
            "信哉敢谓胡无人，岁岁叩关来请吏。"
        ],
        "title": "胡无人",
        "id": "7d389aac-267b-4459-aa8e-6c030fbda2d7"
    },
    {
        "author": "张舜民",
        "paragraphs": [
            "箫韶不返九疑愁，双凤追思楚水秋。",
            "袆翟飘摇摧画壁，珮环零落挂帘钩。",
            "春深兰芷供香案，日暮乌鸢送客舟。",
            "自是江湖清绝处，后人憔悴写离忧。"
        ],
        "title": "黄陵题咏",
        "id": "2818aff8-fbe6-435e-a77a-94ddf62a4b90"
    },
    {
        "author": "张舜民",
        "paragraphs": [
            "它国西南隅，亘地岣嵝外。",
            "奇峰七十二，主客雅相对。",
            "辙在想虔游，铭知知禹会。"
        ],
        "tags": [
            "衡山"
        ],
        "title": "南岳",
        "id": "f29365ae-4adc-4350-952a-e85d137abf8e"
    },
    {
        "author": "张舜民",
        "paragraphs": [
            "出仕归来义两全，真从髫齓至华颠。",
            "儒冠绘像为三友，龟佩相辉是四贤。",
            "莫与后生论损益，且于见世作神仙。",
            "东都九老夸荣贵，未比南豳德行先。"
        ],
        "title": "邠守李中散取乡人谢事者三人绘像邠学号三友堂予己记之复征诗",
        "id": "a1d3c056-def0-4a59-a126-cc14a78bfe05"
    },
    {
        "author": "张舜民",
        "paragraphs": [
            "曾为朝散已多时，起废皇恩许再为。",
            "学得子文无愠色，笑他白老强题诗。",
            "虽无妄想追前境，犹有贪心刻后期。",
            "祇向今冬求致仕，要将恩泽与孙儿。"
        ],
        "title": "复拜朝散郎",
        "id": "9669ba8b-0383-42b7-b2f6-2b6d84fee7ea"
    },
    {
        "author": "张舜民",
        "paragraphs": [
            "骅骝不惜换舟行，人到归时意气生。",
            "五马未来迎使节，四弦何事作离声。",
            "焚黄此去荣归里，垂老相看老兄弟。",
            "来岁北来如访我，寄书频到利陵城。"
        ],
        "title": "送孙积中兄待次吴兴",
        "id": "e951da5e-b53d-4d38-9fcd-bf0260ea706d"
    },
    {
        "author": "张舜民",
        "paragraphs": [
            "欲解舟维岸，将行客倚栏。",
            "主人夸意厚，亲起具盘飧。",
            "溪柳低含雨，山桃重怯寒。",
            "何时浮小艇，同访橘洲滩。"
        ],
        "title": "送人出城同过周少府赠行者",
        "id": "0ef07b20-9c73-4e60-b249-6e4306545f80"
    },
    {
        "author": "张舜民",
        "paragraphs": [
            "劭农使者岭南回，上佐题舆陕道开。",
            "河水已随浮世去，条山应喜故人来。",
            "雨摧苦笋催羹臛，风飐樱桃落酒杯。",
            "我欲函关更西去，不知令尹肯相陪。"
        ],
        "title": "送孙积中同年赴任陕府",
        "id": "4fa492c5-782d-4311-8321-d006d504e6a4"
    },
    {
        "author": "张舜民",
        "paragraphs": [
            "关头日落薄衣襟，又对丛芦拥鼻吟。",
            "尘土十年缠马足，只凭双鬓照归心。"
        ],
        "title": "题豆馆",
        "id": "863b5700-cb31-4529-9664-829409830e11"
    },
    {
        "author": "张舜民",
        "paragraphs": [
            "狗日去中山，春尽抵冯翊。",
            "闰晦适石城，发轸蒙再谪。",
            "有姪佐晋阴，所幸在肘腋。",
            "儿女本天爱，未免各分北。",
            "同行五六口，出关已登陟。",
            "舍去两京道，右手入大谷。",
            "入谷路崎岖，少前屡颠踬。",
            "秦岭生所闻，今日乃相识。",
            "一舍蹑其跌，两舍跨其脊。",
            "东井闻水声，南箕观簸析。",
            "西历华山小，北瞰黄河赤。",
            "大荔信毫末，中条真拳石。",
            "终夜听猿啼，白昼履虎迹。",
            "俯仰天地间，浩然为一色。",
            "是时甫中元，寒冻地欲坼。",
            "婢仆急榆火，腹背互熏炙。",
            "辗转竟号呼，良久各苏息。",
            "其南差濔迤，稍降已温液。",
            "及至洛水滨，挥汗复畴昔。",
            "乃知高卑殊，能使气令易。",
            "商于固善地，又且近乡国。",
            "感涕荷君恩，死生宁有极。",
            "凡人历艰险，乃心方惊策。",
            "常使处燕安，政如怀鸩毒。",
            "所以古先人，平居犹运甓。"
        ],
        "title": "度秦岭",
        "id": "fbfe520c-3c9f-4aa4-b891-175444800999"
    },
    {
        "author": "张舜民",
        "paragraphs": [
            "度险仍逢雪，艰危顷步中。",
            "鹘飞犹自苦，人足故难通。",
            "九折羊肠外，三休箭筈东。",
            "西南望天柱，聊复慰途穷。"
        ],
        "title": "鹘岭",
        "id": "2e55af72-dccd-4acf-aaf8-a819143260ef"
    },
    {
        "author": "张舜民",
        "paragraphs": [
            "进酒彤闱盏未干，春怀元老在长安。",
            "双壶犹带崤山雪，一酌能消塞北寒。",
            "好是弟兄同受赐，更邀宾客共交欢。",
            "逡巡若遇头纲品，感激方明壮士肝。"
        ],
        "title": "丞相宠示白羊御酒之作",
        "id": "a85c6d5e-7de5-452c-b4df-f7a1ce57adfd"
    },
    {
        "author": "张舜民",
        "paragraphs": [
            "重重翠篠蔽溪湾，石烂松枯不记年。",
            "但见桃花浮绿水，有时独鹤下青田。",
            "自然六室流钟乳，别隠三阶出洞天。",
            "身在故乡人不识，秪应徐令是丁仙。"
        ],
        "title": "徐刚中醴陵少府于山中寻出一洞有铭曰虬渊自然六室奇怪求诗以纪之醴陵多丁氏令威之后云",
        "id": "bc52b0bf-39ed-4dbd-994c-975a14ca6afd"
    },
    {
        "author": "张舜民",
        "paragraphs": [
            "君为天下都散汉，我是人间大丈夫。",
            "君往茅山住巌岭，我乘汴水入京都。",
            "翩翩云鹤惊飙驭，汩汩尘埃满客裾。",
            "祇看此行皆可见，不须开口说贤愚。"
        ],
        "title": "庚辰岁仲夏冲照处士王筌子真自渭上游三茅是时业趋召京师分袂于永城聊写长言同浼行色",
        "id": "87a203a0-a7da-4a96-9877-4e4b56948ea9"
    },
    {
        "author": "张舜民",
        "paragraphs": [
            "福唐陈处士，与我对门居。",
            "生死一炉药，尘埃数箧书。",
            "但知尊有酒，莫叹食无鱼。",
            "若论浮生事，浮生事总虚。"
        ],
        "title": "赠邻居陈焕处士",
        "id": "ac52b515-3099-45f3-a923-1cacc602f776"
    },
    {
        "author": "张舜民",
        "paragraphs": [
            "先生事业老空谷，弟子几多作绛纱。",
            "鹤板当年来上国，碧巌今日属僧家。",
            "松风生籁延虚室，瀑水喷珠缀鲜花。",
            "我有故山归未得，年年魂梦绕天涯。"
        ],
        "title": "宿卢巌寺",
        "id": "3f5c8df0-ad4a-47e8-ba49-85823286a2b3"
    },
    {
        "author": "张舜民",
        "paragraphs": [
            "冻云积雪黯洮泯，晏岁轺车晤过秦。",
            "夹道清渠翻白浪，遶山铁马走黄尘。",
            "归鸿袅袅宁无信，塞柳依依欲弄春。",
            "今夕帐中拼一醉，同年贤帅是乡人。"
        ],
        "title": "十二月二十五日行次渭原走寄熙帅范巽之",
        "id": "6bfdce9e-bea6-4b31-bfcd-aef1b10680f9"
    },
    {
        "author": "张舜民",
        "paragraphs": [
            "凤楼南畔彩为山，百戏年年奉帝筵。",
            "不独侍臣偏赐酒，当时一国梦钧天。"
        ],
        "title": "元夕端居感事四绝句  其一",
        "id": "b5b56b83-1a41-4e4c-b7f1-04377ae53b51"
    },
    {
        "author": "张舜民",
        "paragraphs": [
            "十二门开如沸羹，灯光月色逐人行。",
            "春城无处无歌舞，一曲未终天又明。"
        ],
        "title": "元夕端居感事四绝句  其二",
        "id": "0cd6d49e-543d-48a8-b3a1-76e509175d13"
    },
    {
        "author": "张舜民",
        "paragraphs": [
            "珠帘当面见玲珑，白鹤仙人上下通。",
            "夜半蕊珠重命宴，鸣鞘声落九霄中。"
        ],
        "title": "元夕端居感事四绝句  其三",
        "id": "2d45ab3e-f7f5-4ee9-afae-8f0afaf712f7"
    },
    {
        "author": "张舜民",
        "paragraphs": [
            "何事今宵动所思，此欢常与少年期。",
            "莫疑杜甫吟兼哭，为忆开元最盛时。"
        ],
        "title": "元夕端居感事四绝句  其四",
        "id": "a6651c9c-3593-4494-84b5-800ca9c7bbe4"
    },
    {
        "author": "张舜民",
        "paragraphs": [
            "清汴河边五君子，身遏横流同日死。",
            "火炎曾是及池鱼，世变安能顾妻子。",
            "百尺高城不足凭，日月所照惟孤诚。",
            "当其杀身际，肯念身后名。",
            "呜呼，伯夷既死孔子不复生，身后是非谁与评。"
        ],
        "title": "五王庙",
        "id": "96ac0e7e-2246-4bd9-a983-c34bbd8c3a48"
    },
    {
        "author": "张舜民",
        "paragraphs": [
            "白塔摇摇波浪间，几多舟楫望禅关。",
            "天边幡影因心动，堂上潮音到海还。",
            "我拔一毛犹自苦，师除双臂信如闲。",
            "中流莫怪频回首，直到江南始见山。"
        ],
        "title": "龟山寺",
        "id": "4bae7f95-a72c-4f78-9a32-bef44b08af4b"
    },
    {
        "author": "张舜民",
        "paragraphs": [
            "同下龟山时，舟行篙参差。",
            "夜投洪泽口，访问失所之。",
            "不应一日力，解至淮阴祠。",
            "长淮自风浪，竟夕起忧疑。",
            "旦日坐闸中，听水忘朝饥。",
            "清泠见杂咏，蓊密闻群咿。",
            "就柳喜高荫，避桥嫌窄卑。",
            "凉风吹水面，襟袖不假披。",
            "新螯与老鲑，登俎辄无遗。",
            "饱食却思睡，睡起复何为。",
            "稍厌理文字，惟思弄孙儿。",
            "尚有数舟酒，独酌非所宜。",
            "好话不得吐，两日舌如茨。",
            "舟行虽云乐，先后不可期。",
            "争如鞍马间，吟啸长追随。"
        ],
        "title": "行运河辛大观先行以此走寄",
        "id": "439b7265-c095-403c-8559-74b8916136b4"
    },
    {
        "author": "张舜民",
        "paragraphs": [
            "江北江南一道兵，匆匆据石各论情。",
            "功成与尔游沧海，此语当初是至诚。"
        ],
        "title": "题狠石",
        "id": "c379c83c-8485-4b82-af5b-3bc0de3e3274"
    },
    {
        "author": "张舜民",
        "paragraphs": [
            "何年灵鹫鸟，飞落大江心。",
            "石壁虽难转，风波不易禁。",
            "楼台分左右，日月见浮沉。",
            "便欲归休庇，长嗟世累深。"
        ],
        "title": "舟次金山贻了元",
        "id": "085941f9-6503-4e33-896f-a119fae15dd8"
    },
    {
        "author": "张舜民",
        "paragraphs": [
            "台城风物已凄凄，牢落行人邂逅齐。",
            "秉烛相看如梦寐，片帆回首又东西。",
            "依依团扇秋仍好，脉脉青娥恨却低。",
            "一曲琵琶无限意，时时闲客思都迷。"
        ],
        "title": "与张琬同年饮于龙兴寺所居",
        "id": "24b3067c-69a4-4776-9bc6-fbecccfff927"
    },
    {
        "author": "张舜民",
        "paragraphs": [
            "平居已无奈，仓卒故难任。",
            "井上痕犹浅，水中痕更深。",
            "问鳌何至此，下石尔甘心。",
            "不及马嵬袜，犹能致万金。"
        ],
        "title": "旧闻台城辱井石上有胭脂泪痕久未之信今见之似是淋漓涂抹之迹失笑不已因成此句",
        "id": "a219c548-867a-4494-8409-82e772f4fb87"
    },
    {
        "author": "张舜民",
        "paragraphs": [
            "石上红花低照水，山头翠篠细含烟。",
            "天生一本徐熙画，祇欠鹧鸪相对眠。"
        ],
        "title": "扳子矶",
        "id": "18ef0461-b534-4ac4-a836-b586d4cde570"
    },
    {
        "author": "张舜民",
        "paragraphs": [
            "清溪望处思悠悠，不独今人古亦愁。",
            "借尔碧波明似镜，照予白发莹如鸥。",
            "江山自美骚人宅，铙鼓常催过客舟。",
            "惟有角声吹不断，斜阳横起九峰楼。"
        ],
        "title": "池州弄水亭",
        "id": "03fa5ce6-2dde-41b5-9a89-eabd1b602343"
    },
    {
        "author": "张舜民",
        "paragraphs": [
            "清溪水底月团团，因见中秋忆去年。",
            "旱海五更霜透甲，郴江万里桂随船。",
            "昔看故国光常满，今望天涯势似偏。",
            "只恐姮娥应笑我，还将只影对婵娟。"
        ],
        "title": "八月十五日夜清溪舟次",
        "id": "d0335213-9597-47ae-9593-f340a3dd97da"
    },
    {
        "author": "张舜民",
        "paragraphs": [
            "臈月遭霖雨，孤舟舣暮滩。",
            "数声归雁断，半岭野梅残。",
            "无复论偕老，何时展急难。",
            "江湖卧周岁，此夕最难安。"
        ],
        "title": "行次晚洲",
        "id": "d527fe93-db2b-4ff1-abf5-f12c8fad6768"
    },
    {
        "author": "张舜民",
        "paragraphs": [
            "青草仍残照，黄陵一望中。",
            "壁书迁客泪，帘卷过湖风。",
            "斑竹痕犹浅，苍梧恨莫穷。",
            "年年秋水上，瑶瑟伴惊鸿。"
        ],
        "title": "黄陵庙",
        "id": "c232d3ed-a957-4e8f-97c0-8c9f7bbe0ae7"
    },
    {
        "author": "张舜民",
        "paragraphs": [
            "古人深恨不同时，虽得同时不识之。",
            "独把遗编想风质，皇天何负十年期。"
        ],
        "title": "客有示余王逢原诗编者因成短韵逢原广陵人死年二十八岁",
        "id": "647cedb1-fb2b-4a79-9961-06fb060857ff"
    },
    {
        "author": "张舜民",
        "paragraphs": [
            "我登甘棠埭，所向殊未平。",
            "舟行污池中，顿失江湖青。",
            "蛙声乱僧呗，鸱吻赫市甍。",
            "意同伯喈死，苟与卫士倾。",
            "开池种白莲，垒石拟三生。",
            "犹淹南斗墟，终远北斗城。",
            "设我紫藕供，报之白茅烹。",
            "三年猿鹤友，万里秦梵行。",
            "秋风陇首至，落日淮南明。",
            "寄言怀土士，慎勿慕官荣。"
        ],
        "title": "和孙莘老题召伯斗野亭",
        "id": "bd18288c-1d2d-472f-978d-08937511c660"
    },
    {
        "author": "张舜民",
        "paragraphs": [
            "忆昔开元全盛日，汉苑隋宫已黍离。",
            "覆辙由来皆在说，今人还起古人悲。"
        ],
        "title": "咏长安兴废地",
        "id": "18e48a74-f9b8-403f-9608-be32124334c5"
    },
    {
        "author": "张舜民",
        "paragraphs": [
            "炎荒往返正三年，重过长芦古寺前。",
            "万里风波行欲尽，停挠南望一潸然。"
        ],
        "title": "次长芦",
        "id": "acc3644c-3bc6-4abf-ae40-4f742c463dee"
    },
    {
        "author": "张舜民",
        "paragraphs": [
            "橘井苏仙宅，茶经陆羽泉。",
            "万峰团雉堞，二水汇城𤲬。"
        ],
        "title": "郴州",
        "id": "b6f2c5a2-74d7-4592-9a76-ca734e2770cc"
    },
    {
        "author": "张舜民",
        "paragraphs": [
            "春来汴水带冰流，先送湖南第一州。",
            "旧置义庄赒族党，新持使节拜松楸。",
            "清湘楼晚晖金上，明月池开衣锦游。"
        ],
        "title": "送李杰出帅湖南乞由邵阳拜松楸上可其请",
        "id": "9820cfb2-5bd7-4813-8ba1-bbe4140c2259"
    },
    {
        "author": "张舜民",
        "paragraphs": [
            "千载浪名金马客，一宵沉醉石城楼。",
            "郢人休唱阳春曲，白尽湖南刺史头。"
        ],
        "title": "诗一首",
        "id": "54f67335-b4b7-483a-910d-83d654889025"
    },
    {
        "author": "张舜民",
        "paragraphs": [
            "有客尝谈解散川，偶因晴景到山前。",
            "溪流似景清无底，石壁如门翠插天。",
            "夜气结成三洞雨，春渠饮尽一州田。",
            "临行始觉房陵好，更欲迟留住一年。"
        ],
        "title": "别房州",
        "id": "9437254f-5933-46e7-963e-dd0de27f8e6b"
    },
    {
        "author": "张舜民",
        "paragraphs": [
            "绿梢红萼虽能画，素艳清香不易吟。",
            "乱土无人逢驿使，江城有笛任君吹。"
        ],
        "title": "梅花",
        "id": "28daa812-a8a5-44f5-8f7c-b6b392a0f2ad"
    },
    {
        "author": "张舜民",
        "paragraphs": [
            "去年岐路遇春残，满院笙歌赏牡丹。",
            "今岁杜陵千万朵，却垂衰泪洒阑干。"
        ],
        "title": "牡丹",
        "id": "a6929a8a-a45b-4203-972d-28e1bd830f12"
    },
    {
        "author": "张舜民",
        "paragraphs": [
            "青女朝来冷透肌，残春小雨更霏微。",
            "流鶑怪底事来往，为掷金梭织玉衣。"
        ],
        "title": "梨花",
        "id": "06591564-6b4b-40f0-9d49-222c6ddb0b61"
    },
    {
        "author": "张舜民",
        "paragraphs": [
            "庭前一架已离披，莫折长枝折短枝。",
            "要待明年春尽后，临风三嗅寄相思。"
        ],
        "title": "木香花  其一",
        "id": "df7c1aea-73b0-413e-a69b-1b9448f6ac9a"
    },
    {
        "author": "张舜民",
        "paragraphs": [
            "广寒宫阙月楼台，露里移根月里栽。",
            "品格虽同香气俗，如何却共牡丹开。"
        ],
        "title": "木香花  其二",
        "id": "de27a473-c0c8-431e-b7d0-647f70b40ac3"
    },
    {
        "author": "张舜民",
        "paragraphs": [
            "随风坠露事轻儇，巧占人间欲夏天。",
            "只恐障空飞似雪，从教糁径白于绵。",
            "未央宫暖粘歌袖，扬子江清恼客船。",
            "老去强看愁底事，昏花满眼意茫然。"
        ],
        "title": "柳花",
        "id": "d608f04c-95af-47ea-8715-80fa03086368"
    },
    {
        "author": "张舜民",
        "paragraphs": [
            "千玑万琲照庭除，细雨斜风拂座隅。",
            "莫道长安贫似磬，缘阶绕砌尽真珠。"
        ],
        "title": "真珠花",
        "id": "e87d3558-0036-449c-a3f0-f9d3be6527af"
    },
    {
        "author": "张舜民",
        "paragraphs": [
            "柳江六月水如汤，江边荔枝红且黄。",
            "摘时须是带枝叶，满盘璀璨堆琳瑯。"
        ],
        "title": "荔枝",
        "id": "6a3b7840-9fe9-47c4-a424-38b2b3315c60"
    },
    {
        "author": "张舜民",
        "paragraphs": [
            "商州楚地户，宛在江汉偏。",
            "草木已渐包，果实尤可怜。",
            "木瓜大如拳，橙橘家家悬。",
            "隔崖有宿叶，黄紫凝霜烟。",
            "高秋万嶂出，一望通郧川。",
            "都邑虽僻陋，来者多名贤。"
        ],
        "title": "木瓜  其一",
        "id": "769755ae-feac-411c-87b3-47a800bc28cc"
    },
    {
        "author": "张舜民",
        "paragraphs": [
            "古言疾疠由卑湿，木实能医见药书。",
            "有力与人销患难，无心望尔报琼琚。"
        ],
        "title": "木瓜  其二",
        "id": "9ecb719b-20b5-4644-b69d-a8b74c0282b9"
    },
    {
        "author": "张舜民",
        "paragraphs": [
            "云阳初献满筠笼，黄蜡新衣色半红。",
            "今日岭边空对酒，偷将泪眼望秦中。"
        ],
        "title": "樱桃",
        "id": "a7db46b9-6e27-4cf0-b55d-aa0bf721cdc1"
    },
    {
        "author": "张舜民",
        "paragraphs": [
            "六代乔楠二百龄，分柯中有异枝生。",
            "孤根自合藏幽处，瑞子何期应太平。"
        ],
        "title": "石楠",
        "id": "0e4864e8-366d-414b-bec1-888d2aaefc4f"
    },
    {
        "author": "张舜民",
        "paragraphs": [
            "曲木天然性，叨名席上珍。",
            "节高工碍手，倚壁快扶人。",
            "莫问西来意，终为灶下薪。",
            "他时俘颉利，拜赐敢忘身。"
        ],
        "title": "灵寿木",
        "id": "19a23a58-3305-482e-b390-8e28c0fe9f89"
    },
    {
        "author": "张舜民",
        "paragraphs": [
            "人无本则忧，物以地为贵。",
            "如何山芋辈，天下称宋卫。"
        ],
        "title": "山药",
        "id": "ab7b0ee9-bf96-466a-9455-9df516dd34d2"
    },
    {
        "author": "张舜民",
        "paragraphs": [
            "外家门馆未应疏，舅氏多能作大夫。",
            "才命淹回犹半刺，舟船缭绕向三吴。",
            "兴公自有游山赋，郑老宁无过海图。",
            "去国长年宜自爱，不须频叩步兵厨。"
        ],
        "title": "送庞舅大夫",
        "id": "08f26061-8457-4d5f-aefd-2c4518275f43"
    },
    {
        "author": "张舜民",
        "paragraphs": [
            "马息山前见海棠，群仙会处锦屏张。",
            "天寒日晚行人绝，自落自开还自香。"
        ],
        "title": "移岳州去房陵道中见海棠",
        "id": "1c15cd4c-190a-4023-af81-fd723d421c3c"
    },
    {
        "author": "张舜民",
        "paragraphs": [
            "急雨收残暑，西风吹暮蝉。",
            "烟浮水空阔，露洗月华圆。"
        ],
        "title": "秋",
        "id": "8eea8354-7ab1-4f8d-b917-d9d743fbc680"
    },
    {
        "author": "张舜民",
        "paragraphs": [
            "世间多少不平事，却被同州看华山。",
            "我到左冯今几月，何尝见得华山颜。"
        ],
        "title": "取里语以己语足成二绝  其一",
        "id": "122672e9-ad5b-4927-a409-fddd77be0d9a"
    },
    {
        "author": "张舜民",
        "paragraphs": [
            "三春不识桃李面，四月无鶑但老鸦。",
            "谁料浮休痴处士，下车先看牡丹花。"
        ],
        "title": "取里语以己语足成二绝  其二",
        "id": "2bc638b6-ad08-4b00-a6a4-b25e5ee14a0f"
    },
    {
        "author": "张舜民",
        "paragraphs": [
            "大块分劳逸，唯君独不均。",
            "险夷安若性，金石想为人。",
            "万卷书奚托，重泉恨莫伸。",
            "谁知丞相子，天地一穷民。"
        ],
        "title": "吕子固挽词",
        "id": "2327e49e-c5e3-4be3-adf6-7b8040eece58"
    },
    {
        "author": "张舜民",
        "paragraphs": [
            "一夜蛙声不暂停，近如相和远如争。",
            "信知不为官私事，应恨疏萤彻夜明。"
        ],
        "title": "道中闻蛙声",
        "id": "be2f2854-48f8-47af-b005-59ae0779dbba"
    },
    {
        "author": "张舜民",
        "paragraphs": [
            "扇子解招风，本要热时用。",
            "秋来挂壁间，却被风吹动。"
        ],
        "title": "扇诗",
        "id": "21dc9074-7ef6-4864-9775-1ed9b7c38c72"
    },
    {
        "author": "张舜民",
        "paragraphs": [
            "把还使节请祠真，便作吴江渐退身。",
            "凭轼几州沾惠爱，归装一味是清贫。",
            "相思欲控琴高鲤，卜宅须邀李子邻。",
            "不是荐章论再起，朝廷自重老成人。"
        ],
        "title": "送叶公义叟求宫祠归吴下",
        "id": "a332cbb4-a85f-4e70-bcfd-d3a88447f347"
    },
    {
        "author": "张舜民",
        "paragraphs": [
            "家住耒江边，门前碧水连。",
            "小舟胜养马，大罟当耕田。",
            "保甲元无籍，青苗不著钱。",
            "桃源在何处，此地有神仙。"
        ],
        "title": "渔父",
        "id": "a4c81e6c-8ac6-4fcf-9dd1-f568dbb4cbed"
    },
    {
        "author": "张舜民",
        "paragraphs": [
            "学尽百禽语，终无自己声。",
            "深山乔木底，缄口过平生。"
        ],
        "title": "百舌",
        "id": "48a3a07f-4965-46c5-90ce-1c67957d9ddf"
    },
    {
        "author": "张舜民",
        "paragraphs": [
            "怪底临江有竹篱，便将江水当为池。",
            "心随鸥鸟沈浮去，眼看风波起灭时。",
            "我有矴斋新作记，人传画舫旧题诗。",
            "君恩几许生归北，与我闲人把钓丝。"
        ],
        "title": "题王侍禁壁",
        "id": "529f0651-dcf4-44cd-a431-62dbba003e5f"
    },
    {
        "author": "张舜民",
        "paragraphs": [
            "岧峣华清宫，下有温泉水。",
            "绣岭络千门，玉莲喷九蕊。",
            "第一名御汤，第二沐妃子。",
            "从上傍诸王，最下列卫士。",
            "淙淙三十六，枝分或栉比。",
            "每年十月初，仙杖常依此。",
            "楼头羯鼓停，殿上霓裳委。",
            "尘垢三百年，行人与闾里。",
            "忽惊郴岭下，和暖雅相似。",
            "祇是远长安，不当人眼底。",
            "皇天宅万物，得地即为美。",
            "幸免与兴亡，往来常止止。"
        ],
        "title": "温泉",
        "id": "ee1f75a0-bc1a-4a6a-9884-92db90b5958f"
    },
    {
        "author": "张舜民",
        "paragraphs": [
            "有泉出城闉，尾大如车辐。",
            "饮之能愈疾，此语闻郴俗。",
            "直疑白药根，浸渍幽巌腹。",
            "灵迹浪遐方，神功施比屋。"
        ],
        "title": "愈泉",
        "id": "9603a3f2-c321-4b48-bf99-d744cfb66558"
    },
    {
        "author": "张舜民",
        "paragraphs": [
            "鲁恭感物性能驯，因把华虫赠里仁。",
            "虽有文章堪悦目，却无言语解谋身。",
            "只愁猫犬常窥汝，胡不山林远避人。",
            "好在旧笼还旧主，便当归放涧之滨。"
        ],
        "title": "焦君以锦鸡为赠文彩可爱性复驯狎终日为家猫所困因遂挈还仍嗣短句",
        "id": "907fd259-5351-4ce8-8866-a727c625bf66"
    },
    {
        "author": "张舜民",
        "paragraphs": [
            "万里秋风吹鬓发，百年人事倚栏干。",
            "知他落日能多少，偏照淮南几处山。"
        ],
        "title": "句  其一",
        "id": "c625fa1e-a538-4b97-9765-c6b6e755cfeb"
    },
    {
        "author": "张舜民",
        "paragraphs": [
            "李白寻仙持玉杖，庾公对月踞胡床。"
        ],
        "title": "句  其二",
        "id": "89bbfb04-a34f-4828-ba25-5070482aef43"
    },
    {
        "author": "张舜民",
        "paragraphs": [
            "楼上康庐紫翠环，槛前湓浦转清湾。",
            "帆开三楚苍茫外，路入双林窅霭间。"
        ],
        "title": "句  其三",
        "id": "eaecbc2c-733a-4b0a-a3c3-27613053810d"
    },
    {
        "author": "张舜民",
        "paragraphs": [
            "山长水远连三楚，物态人情又一州。"
        ],
        "title": "句  其四",
        "id": "cfe9d537-418a-4c87-bcf5-8aa06a4a11c9"
    },
    {
        "author": "张舜民",
        "paragraphs": [
            "义帝凭祠宇，梅真隠市廛。"
        ],
        "title": "句  其五",
        "id": "29ce734b-6fd9-4a08-a2db-5d9d8a8ef5b3"
    },
    {
        "author": "张舜民",
        "paragraphs": [
            "渔歌回寒浦，樵歌入暝烟。"
        ],
        "title": "句  其六",
        "id": "af1470af-178b-439a-b36f-5569708ea963"
    },
    {
        "author": "张舜民",
        "paragraphs": [
            "何处转添孤客恨，两溪流水一城花。"
        ],
        "title": "句  其七",
        "id": "e7a7c5fb-9320-4a9a-bdb5-1a76346d85bc"
    },
    {
        "author": "张舜民",
        "paragraphs": [
            "人传桂岭与柳关，南北相望一水间。"
        ],
        "title": "句  其八",
        "id": "9e2af96c-8c9e-4b45-8de5-55c41a70c4e1"
    },
    {
        "author": "张舜民",
        "paragraphs": [
            "岭南为贪泉，饮者生贪黩。",
            "岭北为愈泉，宿病皆祛逐。"
        ],
        "title": "句  其九",
        "id": "cbfd7c3f-fd33-403f-87e6-97f7c22fa4ae"
    },
    {
        "author": "张舜民",
        "paragraphs": [
            "得移郴岭清凉地，幸免邕江瘴疠侵。"
        ],
        "title": "句  其一○",
        "id": "d52d04f5-4f54-46e5-ad49-6971736fc27b"
    },
    {
        "author": "张舜民",
        "paragraphs": [
            "一从投迹三湘外，两度登高五岭间。"
        ],
        "title": "句  其一一",
        "id": "57dbb349-9ad8-4d7c-bd27-7f12c49a94ca"
    },
    {
        "author": "张舜民",
        "paragraphs": [
            "但见石城多草木，足知江夏久兴亡。"
        ],
        "title": "句  其一二",
        "id": "f0d6fd4b-3b2f-421f-9a36-e5c13cafc7bb"
    },
    {
        "author": "张舜民",
        "paragraphs": [
            "常思武口与樊山，南北相望一水间。"
        ],
        "title": "句  其一三",
        "id": "86c44ce2-5ae3-496e-a9d2-ed457c7ebb03"
    },
    {
        "author": "张舜民",
        "paragraphs": [
            "售用无非竹，衣裾尽是麻。"
        ],
        "title": "句  其一四",
        "id": "abec4fd4-0b73-4ba2-8028-2402f8385d6c"
    },
    {
        "author": "张舜民",
        "paragraphs": [
            "西掖阶前辞御伞，琼林殿后媚春衣。"
        ],
        "title": "句  其一五",
        "id": "2992d53f-c590-41e2-9213-343eab068a46"
    },
    {
        "author": "张舜民",
        "paragraphs": [
            "小园寂寞锁春风，初见梅花一树红。"
        ],
        "title": "句  其一六",
        "id": "b82b1b06-2f06-4bf4-8642-4c4f96ad9c79"
    },
    {
        "author": "张舜民",
        "paragraphs": [
            "浮花出晚水，苦节凌霜枝。"
        ],
        "title": "句  其一七",
        "id": "12a14f4f-5125-416b-adcb-dcc6e8e090c5"
    },
    {
        "author": "张舜民",
        "paragraphs": [
            "十月江南号小春，新阳已放一枝新。"
        ],
        "title": "句  其一八",
        "id": "4529de0b-fb1b-4291-827f-06f0fa7c127b"
    },
    {
        "author": "张舜民",
        "paragraphs": [
            "莫待海风终夜发，狂随柳絮拥篱根。"
        ],
        "title": "句  其一九",
        "id": "d4cbbfd2-2730-46ea-97ba-a1aadecf7c94"
    },
    {
        "author": "张舜民",
        "paragraphs": [
            "犹作霓裳舞妖态，零红坠粉湿秋根。"
        ],
        "title": "句  其二○",
        "id": "4ff60e36-372b-4e5e-8db3-939800a62e72"
    },
    {
        "author": "张舜民",
        "paragraphs": [
            "青春逐流水，素质独轻微。"
        ],
        "title": "句  其二一",
        "id": "47ffcfd0-f07b-49b3-b503-51fceeda4305"
    },
    {
        "author": "张舜民",
        "paragraphs": [
            "叶硬经霜绿，花肥映雪红。"
        ],
        "title": "句  其二二",
        "id": "3ff8ff4d-0258-4bd9-8c00-f81cb3ae175c"
    },
    {
        "author": "张舜民",
        "paragraphs": [
            "栽培夺天巧，接缀假人功。"
        ],
        "title": "句  其二三",
        "id": "b51e93d5-1541-4052-92d2-70ecd711c3e1"
    },
    {
        "author": "张舜民",
        "paragraphs": [
            "四时花不绝。"
        ],
        "title": "句  其二四",
        "id": "2e3b22b4-de94-4905-952f-819468b57ff2"
    },
    {
        "author": "张舜民",
        "paragraphs": [
            "槛中紫艳才盈握，天上花香暗袭人。"
        ],
        "title": "句  其二五",
        "id": "e34d5158-a102-4966-8798-5f7d8c2dee12"
    },
    {
        "author": "张舜民",
        "paragraphs": [
            "彼美出南国，关山不常有。"
        ],
        "title": "句  其二六",
        "id": "c24ffb9c-1efb-45ee-b0e9-47e81eca7766"
    },
    {
        "author": "张舜民",
        "paragraphs": [
            "人拾为衔真可惜，皮开子落不论钱。"
        ],
        "title": "句  其二七",
        "id": "dd6a7c75-f905-44ad-8112-c6a48e463b29"
    },
    {
        "author": "张舜民",
        "paragraphs": [
            "正愁春酒尽，且喜火丹成。"
        ],
        "title": "句  其二八",
        "id": "205cce7b-7253-41f9-a4cc-278f752f06f4"
    },
    {
        "author": "张舜民",
        "paragraphs": [
            "姑射团肌雪，祝融留眼睛。"
        ],
        "title": "句  其二九",
        "id": "a1e3b847-af13-4490-bc1e-dbead971e9e1"
    },
    {
        "author": "张舜民",
        "paragraphs": [
            "何人栽银杏，青条数尺间。"
        ],
        "title": "句  其三○",
        "id": "cf86078e-e2f5-44de-9357-c380b4a5d38f"
    },
    {
        "author": "张舜民",
        "paragraphs": [
            "要有堂堂冠剑叟，苍然十万甲兵中。"
        ],
        "title": "句  其三一",
        "id": "cd0e6538-ba3e-4f09-8802-14f39937466e"
    },
    {
        "author": "张舜民",
        "paragraphs": [
            "勾稽严密不通宾，因见楸花忆去春。"
        ],
        "title": "句  其三二",
        "id": "98615484-80fd-453d-98d4-eb363b30b335"
    },
    {
        "author": "张舜民",
        "paragraphs": [
            "既非扶险阻，何必问年龄。"
        ],
        "title": "句  其三三",
        "id": "9b47e8e1-6dbd-4d4d-ba03-7312c2e9cb8d"
    },
    {
        "author": "张舜民",
        "paragraphs": [
            "洲中未种千头橘，宅畔先栽百本桑。"
        ],
        "title": "句  其三四",
        "id": "1aa3bd08-a6c7-4ce2-9326-be00e655a80d"
    },
    {
        "author": "张舜民",
        "paragraphs": [
            "午食易愁藜藿粥，夜堂无睡数灯花。"
        ],
        "title": "句  其三五",
        "id": "2a6fc8ab-d834-4880-a5a1-7b0cad24288d"
    },
    {
        "author": "张舜民",
        "paragraphs": [
            "官园老兵朝入城，报道新芽已堪摘。"
        ],
        "title": "句  其三六",
        "id": "bd0be127-3d96-4a39-b35f-b8f3d9ad8044"
    },
    {
        "author": "张舜民",
        "paragraphs": [
            "玉尺锋棱耸，银槽样度窊。",
            "月中亡桂实，雨里得天葩。"
        ],
        "title": "句  其三七",
        "id": "54a54c42-989c-4279-81b0-5a2bb9f045a7"
    },
    {
        "author": "张舜民",
        "paragraphs": [
            "山南之茗先春采，山北之人及夏尝。",
            "为念老亲方见急，极知旧友不相忘。"
        ],
        "title": "句  其三八",
        "id": "ade237e0-e923-445e-bb41-4af124a37709"
    },
    {
        "author": "张舜民",
        "paragraphs": [
            "老来辛苦须自烹，且勿娉婷腕如玉。",
            "香如桃蕊色如曲，蟹眼松声浮艾绿。"
        ],
        "title": "句  其三九",
        "id": "1ac730cf-c064-451e-97f8-1ca3d6d5a02e"
    },
    {
        "author": "张舜民",
        "paragraphs": [
            "黄雀知时节，清江足稻粱。"
        ],
        "title": "句  其四○",
        "id": "6ef92e1b-ec6a-42f6-97a6-28555947b9e8"
    },
    {
        "author": "张舜民",
        "paragraphs": [
            "大裘依古制，玉辂自隋传。"
        ],
        "title": "句  其四一",
        "id": "1c2b9e5f-ea86-4313-a87e-4b1496804cc2"
    },
    {
        "author": "张舜民",
        "paragraphs": [
            "谁题佳句到幽都，逢著胡儿问大苏。"
        ],
        "title": "句  其四二",
        "id": "1b72a161-50d3-4561-ab13-eb7b93493c47"
    },
    {
        "author": "张舜民",
        "paragraphs": [
            "偃松拂尽煎茶石，苦笋撑开礼斗坛。"
        ],
        "title": "句  其四三",
        "id": "5bd0197c-5129-4a86-bc54-2757b5607a99"
    },
    {
        "author": "张舜民",
        "paragraphs": [
            "淡虀苦笋千人供，青磬莘香一谷传。"
        ],
        "title": "句  其四四",
        "id": "f6f16427-e3bd-4a13-b06c-eb6cc0789847"
    },
    {
        "author": "张舜民",
        "paragraphs": [
            "神妙独数李将军，安知伯仲非前身。"
        ],
        "title": "句  其四五",
        "id": "dd26bc7c-13e1-4213-bb74-eaabb17fb6df"
    },
    {
        "author": "张舜民",
        "paragraphs": [
            "夕阳牛背无人卧，带得寒鸦两两归。"
        ],
        "title": "句  其四六",
        "id": "010df5ac-0295-4fff-a371-eca072dcf87b"
    },
    {
        "author": "张舜民",
        "paragraphs": [
            "晚风亦自知人意，时去时来管送香。"
        ],
        "title": "句  其四七",
        "id": "7d94948a-0284-42fa-89b2-9b03167611ee"
    },
    {
        "author": "张舜民",
        "paragraphs": [
            "异味欲捣虀，寒香先渍手。"
        ],
        "title": "句  其四八",
        "id": "651a555a-a238-470f-9283-ab8ba072c229"
    },
    {
        "author": "张舜民",
        "paragraphs": [
            "桃源在何处。"
        ],
        "title": "句  其四九",
        "id": "890f1f1b-d688-46f4-8f65-b058fb4eafb2"
    },
    {
        "author": "张舜民",
        "paragraphs": [
            "何劳百响煎。"
        ],
        "title": "句  其五○",
        "id": "83c65b28-39b0-41e6-88ac-8369930f0d9e"
    },
    {
        "author": "张舜民",
        "paragraphs": [
            "清泉滴沥细如簪，转尽山腰几百寻。"
        ],
        "title": "句  其五一",
        "id": "32c1fad9-2573-4fda-9c8e-d4e53b6c5323"
    },
    {
        "author": "张舜民",
        "paragraphs": [
            "诗题：霸王别虞姬首句：垓下将军夜枕戈。"
        ],
        "title": "存目  其一",
        "id": "1876ca3d-57b9-4482-ab10-682440cd9d3c"
    },
    {
        "author": "张舜民",
        "paragraphs": [
            "诗题：虞姬答首句：妾向道，妾向道，将军不要为人患。"
        ],
        "title": "存目  其二",
        "id": "1ed6ac60-5bbc-414c-a40b-1ed0bd202465"
    },
    {
        "author": "王巩",
        "paragraphs": [
            "忆昔持风宪，防微意独深。",
            "一时经国虑，千载爱君心。",
            "坤道存终始，干纲正古今。",
            "当时人物尽，惆怅独知音。"
        ],
        "title": "挽苏黄门子由  其一",
        "id": "7870c701-7e8f-406b-992a-7a219b2ff33a"
    },
    {
        "author": "王巩",
        "paragraphs": [
            "已矣东门路，空悲未尽情。",
            "交亲踰四纪，忧患共平生。",
            "此去音容隔，徒多涕泪横。",
            "蜀山千万叠，何处是佳城。"
        ],
        "title": "挽苏黄门子由  其二",
        "id": "41ad4560-2100-43f5-ae73-780051486b7c"
    },
    {
        "author": "王巩",
        "paragraphs": [
            "静者宜膺寿，胡为忽梦楹。",
            "伤嗟见行路，优典识皇情。",
            "徒泣巴山路，终悲蜀道程。",
            "弟兄仁达意，千古各垂名。"
        ],
        "title": "挽苏黄门子由  其三",
        "id": "fee60e57-6578-47e3-8b68-c4a2d9ba2d4f"
    },
    {
        "author": "王巩",
        "paragraphs": [
            "卢杞奸邪四海忧，相君邦国自同休。",
            "分符朝去云中阙，开府南来江上州。",
            "百尺楼高瞻故国，九华山色倚晴眸。",
            "定知直道传千古，杜牧文章在上头。"
        ],
        "tags": [
            "九华山"
        ],
        "title": "萧相楼",
        "id": "7a290ab4-cae7-47ed-be95-d65ea2d72f45"
    },
    {
        "author": "王巩",
        "paragraphs": [
            "不见当年两翰林，江天为我结层阴。",
            "九华门外柳三丈，萧相楼前松十寻。"
        ],
        "title": "过池阳",
        "id": "e684cadf-f212-403f-9784-0b22ace7e8db"
    },
    {
        "author": "王巩",
        "paragraphs": [
            "北海未常樽有酒，冯驩何止食无鱼。",
            "黔州椀脱无蒸餠，自合官称削校书。"
        ],
        "title": "寄山谷",
        "id": "a74c692f-3ac1-4d2d-8e57-fc38af878a44"
    },
    {
        "author": "王巩",
        "paragraphs": [
            "竹密通幽境，横桥逐涧斜。",
            "阴崖耸珪壁，古蔓引龙蛇。",
            "寺僻虚僧磬，亭荒足兔罝。",
            "紫微今不见，著意采黄花。"
        ],
        "title": "齐山僧舍",
        "id": "c4653ff7-ac2b-4dce-bab1-b46521a3b726"
    },
    {
        "author": "王巩",
        "paragraphs": [
            "长江萦村若练带，晴岫插天如画屏。",
            "山青水秀两奇绝，道人对此开禅扃。",
            "红尘一点飞不到，举手高可摩天星。"
        ],
        "tags": [
            "长江"
        ],
        "title": "全州卷烟阁",
        "id": "988b7084-2df3-4901-8170-0e59807916e0"
    },
    {
        "author": "王巩",
        "paragraphs": [
            "半岭风吹草木香，落阶花雨送春忙。",
            "从师远借云庵卧，还我平生午枕凉。",
            "莲社缁黄常得伴，鹿门妻子亦相将。",
            "化身欲似河东柳，更向山头望故乡。"
        ],
        "title": "湘山",
        "id": "196e45b7-798b-4771-9990-f857a3568948"
    },
    {
        "author": "王巩",
        "paragraphs": [
            "桂林太守几时行，泛汴桃花浪已腾。",
            "目极云阴低远树，夜寒风急乱春灯。",
            "巢鸣翡翠愁无限，水宿鸳鸯冷不胜。",
            "阳朔山前好峰岭，为公怜爱万千层。"
        ],
        "title": "寄桂州张谏议和永叔",
        "id": "713c8851-8857-4dc0-b1cc-5229d9b65001"
    },
    {
        "author": "王巩",
        "paragraphs": [
            "清湘北郭崇岗路，松竹年来定几围。",
            "我亦临淮筑新宅，与君万里对柴扉。"
        ],
        "title": "欣欣亭",
        "id": "d98103e7-976d-4934-b13a-10eaf20d0efb"
    },
    {
        "author": "王巩",
        "paragraphs": [
            "春渍苔纹沿石塔，月含松韵杂琴声。"
        ],
        "title": "句",
        "id": "b1302705-f63c-41dd-9a3b-028a93c10f85"
    },
    {
        "author": "童传",
        "paragraphs": [
            "古来风义遗才少，近世公卿荐士稀。"
        ],
        "title": "句",
        "id": "16a09068-aeaa-43ce-ba59-e4b773edc8c7"
    },
    {
        "author": "愈上人",
        "paragraphs": [
            "闲伴孤云自在飞。"
        ],
        "title": "句",
        "id": "244208ce-b6e2-4b0f-a08e-e8a84f93ec0e"
    },
    {
        "author": "王禹锡",
        "paragraphs": [
            "打叶雨拳随手去，吹凉风口逐人来。"
        ],
        "title": "句",
        "id": "5518ca6f-2bdf-46dc-b959-6954483d5447"
    },
    {
        "author": "王蘧",
        "paragraphs": [
            "绣裳画衮云垂地。"
        ],
        "title": "句",
        "id": "330c243d-81b3-4373-afaf-a045c846087a"
    },
    {
        "author": "释来复",
        "paragraphs": [
            "金沙泉涌雪涛香，洒作醍醐大地凉。",
            "倒侵九天河影白，遥通百谷海声长。",
            "僧来汲月归灵石，人到寻源宿上方。",
            "欲著茶经校奇品，山瓢留待羽仙尝。"
        ],
        "title": "和子瞻学士游祖塔院",
        "id": "cf2f4d79-36bc-4dfb-88d4-d9e7e5bab19c"
    },
    {
        "author": "释知慎",
        "paragraphs": [
            "东轩长老未相逢，已见黄州一信通。",
            "何必扬眉资目击，须知千里事同风。"
        ],
        "title": "和东坡",
        "id": "d3706f52-9d9d-4f17-89b1-d1ef1ed7d9f1"
    },
    {
        "author": "赵仲修",
        "paragraphs": [
            "井臼辛勤又一年，仗谁赍恨到重泉。",
            "离骚空纪高阳后，蓝缕过如蚡冒前。",
            "终亦有人分鼠璞，只今无俸置豚肩。",
            "男儿七尺须如戟，独掩蓬蒿扫纸钱。"
        ],
        "title": "冬至祀先有感",
        "id": "8bcdbd17-e1ad-4cf5-a997-5ff5b0556379"
    },
    {
        "author": "王齐愈",
        "paragraphs": [
            "儒生骨朽名犹在，高冢相望已乱真。",
            "只认夜深萤聚处，便应泉下读书人。"
        ],
        "title": "车武子宅",
        "id": "a4732d51-4263-454d-baef-cd50a95ec0f0"
    },
    {
        "author": "石汝砺",
        "paragraphs": [
            "钓罢收纶日既残，扁舟一叶解登湾。",
            "长歌欸乃乘风去，鸣橹咿哑趁月还。",
            "翡翠跃飞红蓼内，鸳鸯惊起白苹间。",
            "奔驰马足车尘者，回首烟波羨尔闲。"
        ],
        "title": "竹浦渔归",
        "id": "689ba77c-102c-45c2-b1df-830c72b0f11a"
    },
    {
        "author": "崔闲",
        "paragraphs": [
            "每与本坡心印传，雪堂终日悟琅然。",
            "七弦高挂挥无用，明月当天一点圆。"
        ],
        "title": "颂",
        "id": "8ab65765-c8bf-40fb-9c0b-2f7b9cdb4eb4"
    },
    {
        "author": "释仲殊",
        "paragraphs": [
            "北固楼前一笛风，断云飞出建昌宫。",
            "江南二月多芳草，春在濛濛细雨中。"
        ],
        "title": "润州",
        "id": "ed0349df-f36b-4430-a1db-4a65c0f128ce"
    },
    {
        "author": "释仲殊",
        "paragraphs": [
            "月窟精神不受羁，白云野老太支离。",
            "当时若也无人识，骏骨灵心各自知。"
        ],
        "title": "题李伯时支遁相马图",
        "id": "a10d6b3a-98ff-49a2-a92d-7bfc14f4f7b6"
    },
    {
        "author": "释仲殊",
        "paragraphs": [
            "多年不见玉川翁，今日相逢小榭东。",
            "依旧清凉无长物，只余松桧养秋风。"
        ],
        "title": "访子通",
        "id": "2a63c29e-6991-4bd7-80b3-5b7ae9c37001"
    },
    {
        "author": "释仲殊",
        "paragraphs": [
            "瑞麟香暖玉芙蓉，画蜡凝辉到晓红。",
            "数点漏移衙仗北，一番雨滴甲楼东。",
            "梦游黄阙鸾巢外，身卧彤帏虎帐中。",
            "报道谯门初日上，起来帘幕杏花风。"
        ],
        "title": "黄左丞席上作",
        "id": "ef76c41a-cf8b-44f5-947b-99ecd0fb76dd"
    },
    {
        "author": "释仲殊",
        "paragraphs": [
            "分出瑶池万怪惊，昆墟引落最高层。",
            "十分清是泉中玉，一漱寒生齿下冰。",
            "浄照更无云影杂，素光疑有露华凝。",
            "莫教明月从中现，澈底无心伴老僧。"
        ],
        "title": "题玉泉",
        "id": "c97cc6b5-c36b-4d60-bbd9-f626667ad374"
    },
    {
        "author": "释仲殊",
        "paragraphs": [
            "北顾横江尽，东南第一州。",
            "六朝都在望，回首倦登楼。"
        ],
        "title": "京口怀古  其一",
        "id": "1c2862c5-499a-40f8-a643-6e173a9138ca"
    },
    {
        "author": "释仲殊",
        "paragraphs": [
            "一昨丹阳王气销，尽将豪侈谢尘嚣。",
            "衣冠不复宗唐代，父老犹能道晋朝。",
            "万岁楼边谁唱月，千秋桥上自吹箫。",
            "青山不与兴亡事，只共垂杨伴海潮。"
        ],
        "title": "京口怀古  其二",
        "id": "8a6439f1-ee4c-4ef1-8921-6fdc78a6c643"
    },
    {
        "author": "释仲殊",
        "paragraphs": [
            "古观多松桧，幽奇近暮秋。",
            "坐看新月上，闲见断云愁。",
            "野思同花鸟，乡情隔岛洲。",
            "轻寒披鹤氅，隠几自搔头。"
        ],
        "title": "题洞虚观",
        "id": "f71cd159-4140-4f65-872d-2cda88d48ea6"
    },
    {
        "author": "释仲殊",
        "paragraphs": [
            "水中仙子并红腮，一点芳心两处开。",
            "想是鸳鸯头白死，双魂化作好花来。"
        ],
        "title": "荷花",
        "id": "eb8ca959-8097-4249-ae3e-48954071b28b"
    },
    {
        "author": "释仲殊",
        "paragraphs": [
            "身是光明幢，语是光明经。",
            "光明聚不散，妙有成真形。",
            "示现三界前，何劳问丹青。",
            "坐断龙鬬山，宝月孤亭亭。"
        ],
        "title": "破山光明庵",
        "id": "c707a72f-706e-480b-aed0-6f8440d7efe1"
    },
    {
        "author": "释仲殊",
        "paragraphs": [
            "凝华浮藻五云间，下压凌虚万象闲。",
            "湖水际天天欲尽，落霞照出洞庭山。"
        ],
        "tags": [
            "洞庭湖"
        ],
        "title": "望湖亭",
        "id": "1bdc8392-2d93-45d7-ae6b-f65490e8ad28"
    },
    {
        "author": "释仲殊",
        "paragraphs": [
            "聚远最高亭，登临喜倍增。",
            "贪陪青眼客，不见白头僧。",
            "闭户三十载，压云千万层。",
            "龙珠弹落处，一点白莲灯。"
        ],
        "title": "中峰",
        "id": "cfdd71c7-509b-40e4-b6d1-961eaddce6b0"
    },
    {
        "author": "释仲殊",
        "paragraphs": [
            "素虬盘屈走灵泉，槲叶涂红作画船。",
            "幡转玉绳光影旋，杯衔金镜酒痕圆。",
            "篆形彩字方传世，星落光缠忽下天。",
            "远想螭蟠殊未若，小图河曲宛依然。",
            "缓浮松酿环云际，不动兰桡到席边。",
            "上巳浮恩非此日，山阴盛事掩多年。",
            "从欢未省向尊俎，屡酒何尝议圣贤。",
            "翰墨主人今独步，双鹅应复降飞仙。"
        ],
        "title": "题翠麓亭",
        "id": "7020333e-ef50-496a-b33e-f8ae7f617aa1"
    },
    {
        "author": "释仲殊",
        "paragraphs": [
            "朝随初日上烟沙，极望淮南不见涯。",
            "今日江东寒食节，春闲桃李自开花。"
        ],
        "title": "题君山洗心堂",
        "id": "002fc0c1-1cf2-4dfe-a504-0dbde1cc3085"
    },
    {
        "author": "释仲殊",
        "paragraphs": [
            "凉生宫殿不因秋。"
        ],
        "title": "句  其一",
        "id": "bdb1be84-b193-4430-b51d-e324b702020e"
    },
    {
        "author": "释仲殊",
        "paragraphs": [
            "霁色澄千里，潮声带两州。"
        ],
        "title": "句  其二",
        "id": "8c214720-dd39-4adb-a953-8332f3460ffb"
    },
    {
        "author": "释仲殊",
        "paragraphs": [
            "天长地久大悠悠，尔既无心我亦休。"
        ],
        "title": "句  其三",
        "id": "1fb26645-c2ac-4d4e-b183-e797640fd45d"
    },
    {
        "author": "释仲殊",
        "paragraphs": [
            "海门碍日山双耸，江北迎人树几行。"
        ],
        "title": "句  其四",
        "id": "d8d1b0cc-3fec-41dc-953c-cd5e97256ca4"
    },
    {
        "author": "孚禅师",
        "paragraphs": [
            "大道久凌迟，正风还陊隳。",
            "无人整颓纲，目乱空伤悲。",
            "卓有出世士，蔚为人天师。",
            "文章通造化，动与王公知。",
            "囊括十洲香，名翼四海驰。",
            "肆意放山水，洒脱无羁縻。",
            "云轻三事衲，瓶锡天下之。",
            "诗曲相间作，百纸顷刻为。",
            "藻思洪泉泻，翰墨清且奇。",
            "惜哉大手笔，胡为幽柔词。",
            "愿师持此才，奋起革浇漓。",
            "骛彼东山嵩，图祖进丰碑。",
            "再续辅教编，高步凌丹墀。",
            "它日僧史上，万世为蓍龟。",
            "迦叶闻琴舞，终被习气随。",
            "伊予浮薄人，赠言增忸怩。",
            "倘能循我言，佛日重光离。"
        ],
        "title": "箴仲殊",
        "id": "428f6245-490d-4ad6-8e23-dc9044c994f9"
    },
    {
        "author": "释法芝",
        "paragraphs": [
            "扁舟乘兴到山光，古寺临流胜气藏。",
            "惭愧南风知我意，吹将草木作天香。"
        ],
        "title": "山光寺",
        "id": "c14ef07e-7c9f-4043-8352-6dd9abfed071"
    },
    {
        "author": "释法芝",
        "paragraphs": [
            "淡游聊得慰孤闷，谁问当年寄老心。"
        ],
        "title": "句",
        "id": "206a9043-a5e5-4e24-965a-c9bd9486558d"
    },
    {
        "author": "李甲",
        "paragraphs": [
            "高僧欲纵目，桥上建横亭。",
            "野水茫茫白，羣山点点青。",
            "客帆风送叶，渔火夜遗星，看尽朝昏景。",
            "天涯一画屏。"
        ],
        "title": "超果教院见远亭",
        "id": "c495035a-5c19-4098-a387-d8ed7e2c67a9"
    },
    {
        "author": "李甲",
        "paragraphs": [
            "翠叶彤竿已占先，湘云千叠势争翻。",
            "野夫不识天人面，知是虞皇第几元。"
        ],
        "title": "题竹和东坡韵",
        "id": "50d407e9-73cb-40ea-854b-6275e71a307d"
    },
    {
        "author": "李甲",
        "paragraphs": [
            "谁泼烟云六尺绡，寒山秋树晚萧萧。",
            "十年来往吴淞口，错认溪南旧板桥。"
        ],
        "title": "题画",
        "id": "76bb480e-bea9-49b8-b03d-0a230f8bcf39"
    },
    {
        "author": "李行中",
        "paragraphs": [
            "檐低槛曲莫嫌隘，地僻草深宜昼眠。",
            "代枕暮凭溪上石，当帘时借屋头烟。",
            "倦游拂壁画山迳，贪醉解衣还酒钱。",
            "一水近通西浦路，客来犹可棹渔船。"
        ],
        "title": "醉眠亭",
        "id": "b0434883-e1c6-4e57-8216-cb0e514155a2"
    },
    {
        "author": "李行中",
        "paragraphs": [
            "野径荒亭草没腰，一眠聊以永今朝。",
            "放怀不管人间事，破梦时间夜半潮。",
            "玉柱刘叉诗未厌，金龟李白酒难招。",
            "知君有意寻安道，咫尺何时动画桡。"
        ],
        "title": "寄韩宪仲廷评",
        "id": "0f05b129-2358-435b-ba31-3449b87860f2"
    },
    {
        "author": "李行中",
        "paragraphs": [
            "要认荒亭路不赊，浦西桥北对渔家。",
            "窗嫌日曝新栽竹，蔬占畦长未种花。",
            "壁上客来堆醉墨，篱根潮过积寒沙。",
            "被人误号陶潜宅，也学门前五柳遮。"
        ],
        "title": "赵明叔太博未识醉眠亭先贶佳篇",
        "id": "f02c07e4-16fd-464a-9b42-8d2bc2918caa"
    },
    {
        "author": "李行中",
        "paragraphs": [
            "平生肝胆卫长城，至死图回色不惊。",
            "世俗不知忠义大，百年空有好书名。"
        ],
        "title": "读颜鲁公碑",
        "id": "4989ac69-77f3-4a88-b849-f5783dab43fe"
    },
    {
        "author": "李行中",
        "paragraphs": [
            "蚕眉鸦鬓缕金衣，折得梅花第几枝。",
            "嗅尽余香不回面，思量何事立多时。"
        ],
        "title": "赋佳人嗅梅图",
        "id": "7779d398-8671-4c41-b86b-c30668cc6d0e"
    },
    {
        "author": "崔子方",
        "paragraphs": [
            "渺渺连江雨，微微到面风。",
            "主人留一饷，佳士得相逢。",
            "会面嗟何晚，论诗许有功。",
            "君家好兄弟，更觉此心同。"
        ],
        "title": "江上逢晁适道",
        "id": "f2f7c4fb-eeaf-45ef-be65-f6cc620608cb"
    },
    {
        "author": "崔子方",
        "paragraphs": [
            "白日行空阔，青灯耿夜阑。"
        ],
        "title": "句",
        "id": "711d4ad0-ceaa-49c5-abe6-f71af884cfd1"
    },
    {
        "author": "李斯立",
        "paragraphs": [
            "巌溜连云冻，溪梅带雪香。"
        ],
        "title": "句  其一",
        "id": "e5f0d132-595c-43d6-bd32-25c2b6857813"
    },
    {
        "author": "李斯立",
        "paragraphs": [
            "有意峰峦千嶂出，无名花草百般香。"
        ],
        "title": "句  其二",
        "id": "14ec2a79-f191-484a-971c-e975e53bf8d0"
    },
    {
        "author": "释仲渊",
        "paragraphs": [
            "文章落落昌黎老，风物萧萧李谪仙。",
            "二子本来为独擅，使君才力已双全。"
        ],
        "title": "上苏子瞻",
        "id": "ce1db284-ed99-4a5b-a7c8-58cd10585926"
    },
    {
        "author": "释惠觉",
        "paragraphs": [
            "谷口两三家，平田一望赊。",
            "春深多遇雨，夜静独鸣蛙。",
            "云暗未通月，林香始辨花。",
            "谁惊孤枕晓，涛白卷江沙。"
        ],
        "title": "题大慈坞祖塔院",
        "id": "5360970a-35f9-4913-99c5-f23270ca2dce"
    },
    {
        "author": "释惠觉",
        "paragraphs": [
            "澜深鱼自跃，风暖客还来。"
        ],
        "title": "句",
        "id": "620544bd-5b05-45da-ad79-eb1bd3722625"
    },
    {
        "author": "李伯祥",
        "paragraphs": [
            "夜过修竹院，醉打老僧门。"
        ],
        "title": "句",
        "id": "a2927a0c-ccc4-4dd8-bb4f-3445b16a777b"
    },
    {
        "author": "陈少章",
        "paragraphs": [
            "十里荷开菡萏初，我公初至有西湖。",
            "却将公事湖中了，见说官闲事也无。"
        ],
        "tags": [
            "西湖"
        ],
        "title": "诗一首",
        "id": "436b8fed-0743-4721-ab0c-6da46b3c7f50"
    },
    {
        "author": "许将",
        "paragraphs": [
            "高牙负北郭，芳园路西转。",
            "鸟鸣恋故木，兰茁归新畹。",
            "坐延花景深，行倚筇枝软。",
            "翳然思林木，会心不在远。"
        ],
        "title": "成都运司西园亭诗 西园",
        "id": "47c343e7-9bcd-4ded-a079-8705c3fdf1d2"
    },
    {
        "author": "许将",
        "paragraphs": [
            "朱堂俯玉溪，玉溪清且幽。",
            "从公暂偃息，抚景空夷犹。",
            "浮云冠圆岛，白日回方流。",
            "抵此有光碧，何必昆仑洲。"
        ],
        "title": "成都运司西园亭诗 玉溪堂",
        "id": "1c621fb4-62f0-456c-90b3-a06f6504434d"
    },
    {
        "author": "许将",
        "paragraphs": [
            "重楼起城阴，乘高望四极。",
            "列峰横青天，飞雪千里积。",
            "疑是空素山，冬夏海中白。",
            "莫怪频东向，上有思归客。"
        ],
        "title": "成都运司西园亭诗 雪峰楼",
        "id": "0d367f17-b537-4e05-98d1-7c3330b8b41b"
    },
    {
        "author": "许将",
        "paragraphs": [
            "海棠冠蜀花，此轩花尤冠。",
            "红云簇蕊细，渌水照叶嫩。",
            "倚粧宫粉聚，叠绮霞光散。",
            "雨泪点春风，应怀上林怨。"
        ],
        "title": "成都运司西园亭诗 海棠轩",
        "id": "e3ab6e17-8628-4517-b24c-031b1cdfabfa"
    },
    {
        "author": "许将",
        "paragraphs": [
            "蜀地山四维，益州平如掌。",
            "累台鬰临风，坐看月宵上。",
            "稍出丛木末，始发众籁爽。",
            "兹焉暂游目，一览天地广。"
        ],
        "title": "成都运司西园亭诗 月台",
        "id": "cdd17133-da2c-40ab-a862-e12194b0adcb"
    },
    {
        "author": "许将",
        "paragraphs": [
            "阑干窦溜长，䆗窱空埃静。",
            "修林密总翠，尽得锦城景。",
            "云舒青青色，风散骚骚影。",
            "未为夜行人，共此昼夜永。"
        ],
        "title": "成都运司西园亭诗 翠锦亭",
        "id": "19c7f64e-da60-4f3a-a931-d58f1898b525"
    },
    {
        "author": "许将",
        "paragraphs": [
            "引泉注清渠，潺潺潄寒玉。",
            "侧出阆风迟，骤惊江雨速。",
            "飞濑乍扬白，樛木细涵绿。",
            "昼夜声不止，肯效楚人哭。"
        ],
        "title": "成都运司西园亭诗 潺玉亭",
        "id": "820bcb9c-942d-4005-8909-66d88b6b5809"
    },
    {
        "author": "许将",
        "paragraphs": [
            "茅茨以为庵，环顾萧然虚。",
            "内乐苟自足，容人即有余。",
            "旁依修竹密，上翳青松株。",
            "勿言此中陋，中有君子居。"
        ],
        "title": "成都运司西园亭诗 茅庵",
        "id": "46c4662b-dad2-4a5f-8052-23cced9468e6"
    },
    {
        "author": "许将",
        "paragraphs": [
            "飞阁出方池，修竹见空莽。",
            "低临花坞近，平觉春波长。",
            "返景澄余晖，夕阴带浮爽。",
            "从容观鱼乐，不减游濠上。"
        ],
        "title": "成都运司西园亭诗 水阁",
        "id": "dedce80f-35b0-4e84-b800-9a492582ff69"
    },
    {
        "author": "许将",
        "paragraphs": [
            "翩然沟上亭，左右相映带。",
            "修柟列翠幄，长松偃高盖。",
            "地褊景逾宽，处约志弥泰。",
            "谁知坐啸间，心游万物外。"
        ],
        "title": "成都运司西园亭诗 小亭",
        "id": "466cc1af-9517-4b5c-be8f-9bc18b741ede"
    },
    {
        "author": "许将",
        "paragraphs": [
            "东山十里复溪流，远客时时骋望愁。",
            "泉近榴花深洞口，亭开狮子旧峰头。",
            "一州旗色天边出，三馆芸香海上留。",
            "南北共歌公所憩，独嗟无计共英游。"
        ],
        "title": "游东山和程大卿师孟",
        "id": "63d6a6a4-4d3a-4242-951a-9b92ac66a8d3"
    },
    {
        "author": "许将",
        "paragraphs": [
            "旧室曾留古岸边，新亭同赏碧巌前。",
            "日生狮子峰头树，烟伴榴花洞口泉。",
            "黄叶入秋山出地，白云临晓海乘天。",
            "飘然踪迹今何定，别去江湖又一年。"
        ],
        "title": "东山碧巌亭",
        "id": "f44a7d42-ff0e-4406-ab7d-701de3acf92c"
    },
    {
        "author": "许将",
        "paragraphs": [
            "上得山来过石门，谒灵特地乞真言。",
            "再三许我前程事，敢不留诗荷圣恩。"
        ],
        "title": "留题徐真君祠堂东西二室",
        "id": "093f3101-766d-4569-9643-13b8d22dcda1"
    },
    {
        "author": "许将",
        "paragraphs": [
            "为爱山居乐，居山又忆家。",
            "菊黄来日蕊，梅白去时花。",
            "水阔离情远，霜晴别恨赊。",
            "前程回首望，空指暮天霞。"
        ],
        "title": "留题积善院",
        "id": "f8778d18-8c88-45e4-a856-a392746430ff"
    },
    {
        "author": "许将",
        "paragraphs": [
            "蔌蔌圆英淡粉粧，肯随桃杏媚韶光。",
            "金刀不到春风外，草密林深只自香。"
        ],
        "title": "真珠",
        "id": "c6bde5b5-0a35-4e00-b2d2-e7a9e0652021"
    },
    {
        "author": "许将",
        "paragraphs": [
            "江中今日成龙鉴，苑外多年废鹭坡。",
            "合照干坤共作镜，放生河海尽为池。"
        ],
        "title": "端午帖子",
        "id": "86e6b24f-aedc-4461-9361-58cd83d56c78"
    },
    {
        "author": "许将",
        "paragraphs": [
            "危亭高处倚岩隈，西望蒲菖海浪回。",
            "山戴鳌头天外出，水浮鳅穴地中来。",
            "千重侧崦扶摇没，万里分流混沌开。"
        ],
        "title": "观澜亭",
        "id": "ae3bc52e-29fa-41ac-b835-20584a84abbe"
    },
    {
        "author": "许将",
        "paragraphs": [
            "峭壁半寒空，丛林甲海东。",
            "荡深无过雁，湫小有游龙。",
            "屏石高三面，楼峰更一重。",
            "客心留不得，归听晓霜钟。"
        ],
        "title": "能仁禅寺",
        "id": "13a11567-7850-4bc4-aa7b-37e7d3ccbbc7"
    },
    {
        "author": "许将",
        "paragraphs": [
            "昨夜虎入我园，明年我作状元。"
        ],
        "title": "句  其一",
        "id": "0cc351e5-a642-4fe5-9352-8abebab75303"
    },
    {
        "author": "许将",
        "paragraphs": [
            "三素云飞依北极，九农星正见南方。"
        ],
        "title": "句  其二",
        "id": "ec700d6e-b0c7-47d2-8fb8-77dc608f355a"
    },
    {
        "author": "许将",
        "paragraphs": [
            "楼台随地尽，江海与天浮。"
        ],
        "title": "句  其三",
        "id": "19c53592-4c9a-4dd0-9fd0-61c3b3ffc4c7"
    },
    {
        "author": "吴居厚",
        "paragraphs": [
            "吴王宫殿作飞尘，野鸟幽花各自春。",
            "料得寒溪暄笑日，也曾惊动武昌人。"
        ],
        "title": "吴王城",
        "id": "ed8f2529-6782-421f-a2ed-345c7b011506"
    },
    {
        "author": "吴居厚",
        "paragraphs": [
            "山上盘旋九曲亭，春江满目与天平。",
            "青苹白鹭渔家屋，几幅轻绡画得成。"
        ],
        "title": "九曲亭",
        "id": "ed10fd8a-4f53-4caf-85f5-152e444115e4"
    },
    {
        "author": "吴居厚",
        "paragraphs": [
            "寻溪小径多盘诘，车马初来路欲迷。",
            "千古英雄汉天子，桑麻今已遍标题。"
        ],
        "title": "梅山二首  其一",
        "id": "d952cce3-5e73-4a22-91a8-df0f094721bc"
    },
    {
        "author": "吴居厚",
        "paragraphs": [
            "连云绝壁山无路，溅石潺湲水有花。",
            "试问昔时畬粟麦，何如今日种桑麻。"
        ],
        "title": "梅山二首  其二",
        "id": "68c14cdb-b2d6-4932-b698-d1b756044113"
    },
    {
        "author": "吴居厚",
        "paragraphs": [
            "王官身已达，所悦多纷华。",
            "区区朝与市，轻暖事穷奢。",
            "我公味冲澹，止乐山水嘉。",
            "肩舆靡厌寻，谢兴无津涯。",
            "杖藜适意游，野径穿迂斜。",
            "回忆挂冠时，息此避喧譁。",
            "骨相有神仙，得道成全家。",
            "遗蹟富览观，高步凌烟霞。",
            "静中白日长，玉宇清风赊。",
            "睹兹神圣蹟，喟然兴叹嗟。"
        ],
        "title": "与部使同游司空山",
        "id": "a5d14737-8f97-4595-9544-04f3486d8e32"
    },
    {
        "author": "吴居厚",
        "paragraphs": [
            "步寻斜径到寒溪。"
        ],
        "title": "句",
        "id": "ed733d54-6234-4d12-9d2c-543a2e9c3fc6"
    },
    {
        "author": "朱肱",
        "paragraphs": [
            "四官江左皆才选，去爱存怀率在民。",
            "使者今持丹凤诏，使君新驾两朱轮。",
            "旧时再访钟陵草，和气重舒泽国春。",
            "解橐莫为迟久计，甘泉延阁待名臣。"
        ],
        "title": "送程给事知越州",
        "id": "d7618b89-4ada-4d57-a224-93b5fa59f850"
    },
    {
        "author": "陈丕",
        "paragraphs": [
            "杂树疏阴覆小亭，池塘流水自泠泠。",
            "残荷犹结高秋绿，深柳遍含斜日清。",
            "宇内谁堪千古在，眼中吾已二毛侵。",
            "旧时游侣晨星似，墙角啼蛩不可听。"
        ],
        "title": "南池",
        "id": "d9d4f712-3a15-4909-b6d1-b08d47a18ab2"
    },
    {
        "author": "陈丕",
        "paragraphs": [
            "春禽得意千般语，涧草无名百种香。"
        ],
        "title": "句",
        "id": "42130fcd-49e8-4896-a7fd-7ce9487d7366"
    },
    {
        "author": "薛似宗",
        "paragraphs": [
            "远冲风雪渡钱塘，欲趁春风到故乡。",
            "百岁报刘知日短，一身许国喜心长。",
            "才名磊落传金马，旌盖辉煌出玉堂。",
            "岂若他人思陟岵，无忧靡盬不遑将。"
        ],
        "title": "送宋承旨归觐大母刘太夫人",
        "id": "2a55283e-84cd-425f-ad15-7a710cf042c6"
    },
    {
        "author": "薛似宗",
        "paragraphs": [
            "拂将团扇点江春，难与班姬咏并珍。",
            "非为墨池云雾好，自来不以笔干人。"
        ],
        "title": "戏题团扇自写山水",
        "id": "7f14a656-63da-46a6-831a-1203de5b03f7"
    },
    {
        "author": "张景端",
        "paragraphs": [
            "作尉南昌日，投书北阙频。",
            "忠言不悟主，直节耻为臣。",
            "汉室多灾异，吴门念隠沦。",
            "挂冠忘宠辱，蒙袂出埃尘。",
            "虹屈英雄气，鸥羣自在身。",
            "永怀三洞诀，高谢九江春。",
            "择地开仙馆，看云翦寿巾。",
            "玄台秋步月，虚室夜凝真。",
            "无梦生芳草，留年养大椿。",
            "碧茸香不断，青鸟性偏驯。",
            "太液刀圭就，中黄道路新。",
            "武夷空坠马，郁木竟栖神。",
            "绛节虽朝帝，灵波尚济民。",
            "一名传旧史，千古事严禋。",
            "瑞气生仙药，清风付羽人。",
            "坛遗金鼎像，井锁玉华津。",
            "地接洪崖府，溪通剑水滨。",
            "鹤归云抖擞，龙起石鳞皴。",
            "已悟身为患，元期德有邻。",
            "青山不忘我，今日是天亲。"
        ],
        "title": "题梅山",
        "id": "1d886955-e4c6-4712-89ae-7071d948a441"
    },
    {
        "author": "李潜",
        "paragraphs": [
            "今年人苦旱蝗饥，正需平粜无南溪。",
            "今年江南梅不开，正恨南溪诗不来。",
            "李悝不作虽堪伤，不过饥民雷转肠。",
            "少陵不作世懔懔，干坤万象无题品。",
            "苍天苍天能令南溪迹成古，不信收得诗名和迹去。",
            "吁嗟笏笔千丈强，风淡淡兮烟苍苍。"
        ],
        "title": "挽刘南溪",
        "id": "6d722b61-d27c-44e1-9db8-831aec25ba49"
    },
    {
        "author": "李潜",
        "paragraphs": [
            "金玉不论富，癯然学孟轲。",
            "两番新贡士，半世老监河。",
            "发粟岁无歉，横桥春不波。",
            "阴功写难尽，留与邑人歌。"
        ],
        "title": "挽罗斯立",
        "id": "23aa131e-6507-4a13-bc0b-5e53287e0c72"
    },
    {
        "author": "刘铸",
        "paragraphs": [
            "雨过江山丽，春深笋蕨肥。",
            "扶藜苍藓破，移榻乱云飞。"
        ],
        "title": "宗教院",
        "id": "345f596e-4468-45a0-b53b-041df4eee009"
    },
    {
        "author": "方洵武",
        "paragraphs": [
            "劲节孤根得地深，清虚谁识子猷心。",
            "当时不是琅玕种，月下何由听凤琴。"
        ],
        "title": "题竹轩",
        "id": "a8f5a6a3-2790-403b-9445-c0f1c61ddcb9"
    },
    {
        "author": "方洵武",
        "paragraphs": [
            "卢扁不世出，死生非在人。",
            "草木孕妙理，金玉潜至神。",
            "用之固有序，品制非君臣。",
            "世之挟术者，不啻空中尘。",
            "悉以利自售，幽枉何由伸。",
            "韫公药之师，所得无非真。",
            "构堂备观寂，榜墨如堆云。",
            "再味维摩言，深悯芭蕉身。",
            "我病众生病，当推病之因。",
            "诸幻起诸妄，勿药常欣欣。"
        ],
        "title": "题宁国院十全堂",
        "id": "de54012b-0e4d-464a-8232-451cede3302c"
    },
    {
        "author": "张冕",
        "paragraphs": [
            "海棠栽植遍尘寰，未必成都欲咏难。",
            "山木瓜开千颗颗，水林檎发一攒攒。",
            "初疑红豆争头缀，忽觉燕脂众手丸。",
            "西蜀僧家根拨小，南荆官舍树支宽。",
            "高穿羣木无因蔽，平倚危楼最好看。",
            "十亩园林浑似火，数方池面悉如丹。",
            "锦袍万丈仍连袂，珠被齐光更合欢。",
            "风嫋细腰妆正罢，露晞铜雀泪新干。",
            "晨曦远借彤云暖，秋魄微侵甲帐寒。",
            "会讌岂劳供幄幕，采香应见费龙檀。",
            "秾烧游女青丝发，殷染妖姬白玉冠。",
            "宾席半移隈茜绶，使车多热簇雕鞍。",
            "层层排朵萦飞蝶，密密交柯宿翠翰。",
            "诗客早惭矜镂管，画工谁敢衒霜纨。",
            "本期相伴千场醉，可忍轻邀百卉残。",
            "川路尚移随迅濑，蕃船犹折出长澜。",
            "飘零绛雪深盈尺，收拾晴霞散结团。",
            "时去独应贤者识，色空前有达人观。",
            "谱为僊子终须美，实作寒梅况不酸。",
            "五六年来离别恨，春宵频梦石台盘。"
        ],
        "title": "海棠",
        "id": "6387d99a-9d4f-4d74-9907-bd7dc29cf18b"
    },
    {
        "author": "张冕",
        "paragraphs": [
            "丹葩翠叶竞妖浓，蜂蝶翻翻弄暖风。",
            "濯雨正疑宫锦烂，媚晴先夺晓霞红。",
            "芬菲剑外从来胜，欢赏天涯为尔同。",
            "却想乡关足尘土，只应能见画图中。"
        ],
        "title": "西园海棠",
        "id": "39ec7436-83b9-4d3b-b53f-98a7ab0bc56f"
    },
    {
        "author": "张景脩",
        "paragraphs": [
            "茅檐月有千金税，稻饭年无一粒租。",
            "生事萧条人问我，水芭蕉与石菖蒲。"
        ],
        "title": "贫居",
        "id": "f55dee66-3465-4f02-81fd-c4e608bd14a3"
    },
    {
        "author": "张景脩",
        "paragraphs": [
            "黄金满籯富有余，一经教子金不如。",
            "君家有儿不肯娱，口诵七经随卷舒。",
            "渥洼从来产龙驹，鸑鷟乃是真凤雏。",
            "一朝过我父子俱，自称穷苦世为儒。",
            "雪窗夜映孙康书，春陇昼荷儿宽锄。",
            "翻然西入天子都，出门慷慨曳长裾。",
            "神童之科今有无，谈经射策皆壮夫。",
            "古来取士凡数涂，但愿一一令吹竽。",
            "甘罗相秦理不诬，世人看取掌中珠。",
            "折腰未便赋归欤，待君释褐还乡闾。"
        ],
        "title": "送朱天锡童子",
        "id": "8f8ddf90-16c7-4d2d-aec1-6ec369122fbb"
    },
    {
        "author": "张景脩",
        "paragraphs": [
            "曾向庐山睡里闻，香风占断世间春。",
            "窃花莫扑枝头蝶，惊觉南窗半梦人。"
        ],
        "tags": [
            "庐山"
        ],
        "title": "睡香花",
        "id": "c38e6789-39ba-4fb5-aaaa-dca75c889020"
    },
    {
        "author": "张景脩",
        "paragraphs": [
            "映窗犹剩雪余痕，瓶里梅花枕上闻。",
            "一椀镫寒听夜雨，半牀毡暖卧春云。",
            "诗成始觉茶销睡，香尽翻嫌酒带醺。",
            "我是挂冠林下客，山中安乐合平分。"
        ],
        "title": "宿清溪安乐山",
        "id": "94be42bd-308b-434e-91b4-7e3cc9a0814a"
    },
    {
        "author": "张景脩",
        "paragraphs": [
            "隠君无姓字，何代至今存。",
            "数里山为宅，两株桐是孙。",
            "人烟半峰碧，溪水带潮浑。",
            "多少来游客，茫茫蹋药根。"
        ],
        "title": "过桐庐邑二首  其一",
        "id": "ea71227c-2c6f-4387-bfd9-4bb4bf045445"
    },
    {
        "author": "张景脩",
        "paragraphs": [
            "三载江南客，还吴东复西。",
            "潮贪两溪尽，云截众山齐。",
            "舟楫无空日，楼台半上梯。",
            "桐庐隠君子，应笑只留题。"
        ],
        "title": "过桐庐邑二首  其二",
        "id": "317ffa57-43f8-4af5-98f0-9cc99dd04053"
    },
    {
        "author": "张景脩",
        "paragraphs": [
            "羊裘东汉客，归隠钓鱼滩。",
            "天子不能屈，先生非苟难。",
            "云藏古石在，风激世人寒。",
            "祠下青青竹，何妨把钓竿。"
        ],
        "title": "钓台",
        "id": "81175a5b-576e-45fc-a5be-e19c1229385e"
    },
    {
        "author": "张景脩",
        "paragraphs": [
            "严子钓台畔，犹闻吟啸声。",
            "荣华付诸弟，萧洒继先生。",
            "自制茶枪嫩，新开酒面清。",
            "红尘不抛摆，那得白云名。"
        ],
        "title": "清芬阁",
        "id": "8ed6b35d-5358-4392-a013-367b15281e5f"
    },
    {
        "author": "张景脩",
        "paragraphs": [
            "衙城直上有烟峦，亭在悬崖绝壁间。",
            "几个白头忘岁月，一生青眼看江山。",
            "秋风落木楼台出，暮雨笼沙鸥鹭闲。",
            "珍重京西绣衣使，作书题榜许追攀。"
        ],
        "title": "题永庆览胜亭",
        "id": "3b875133-6da2-4581-b538-0aaff6557a29"
    },
    {
        "author": "张景脩",
        "paragraphs": [
            "雪天苍翠暑天风，珍重僧轩十八公。",
            "不是时人少吟咏，世闲花草易为工。"
        ],
        "title": "题北山松轩",
        "id": "039298f4-d625-44aa-a3a9-d76d601185e6"
    },
    {
        "author": "张景脩",
        "paragraphs": [
            "种竹才添十数竿，题诗已仅百余篇。",
            "有时碎影摇金地，尽日清风伴玉泉。",
            "不与爱鱼人把钓，肯教骑马客求鞭。",
            "平生最喜此君子，一洒何当听雨眠。"
        ],
        "title": "题竹轩",
        "id": "e2723a78-deb3-4b20-a828-3a9a461812ac"
    },
    {
        "author": "张景脩",
        "paragraphs": [
            "长疑数尺玉，乃是一方泉。",
            "粉色和云汲，茶香带石煎。",
            "鉴来诚美矣，闻处合铿然。",
            "白首惠山客，也须吟此篇。"
        ],
        "title": "题玉泉",
        "id": "571fb7ad-c1d7-47f3-9eb0-5b4643c188d5"
    },
    {
        "author": "张景脩",
        "paragraphs": [
            "偶先诸邑过栖霞，恰费卢仝七碗茶。",
            "此会果然□邂逅，转相寻觅到仙家。"
        ],
        "title": "游栖霞宫",
        "id": "e5dff683-bff7-4fa0-b8db-3df6db686224"
    },
    {
        "author": "张景脩",
        "paragraphs": [
            "医莫以人试，药能生死人。",
            "十失为一次，望而知谓神。",
            "尝闻秦医和，诊君知其臣。",
            "岂无肘后方，埋没随埃尘。",
            "韫师以愈疾，犹如臂屈伸。",
            "华佗医之良，思邈医之真。",
            "谁能不服药，一一如朱云。",
            "斯堂名十全，全人亦全身。",
            "方公谙药性，勇退盖此因。",
            "金玉不足宝，人生系悲忻。"
        ],
        "title": "题宁国县十全堂",
        "id": "3eed21b2-c261-4e83-ba9e-3b444b338e89"
    },
    {
        "author": "张景脩",
        "paragraphs": [
            "玉色荷花自是仙，道人更慕远公贤。",
            "此生欲结东林社，求取新诗十八篇。"
        ],
        "title": "寄题开福院白莲堂",
        "id": "083f6ccb-00e2-4168-8003-6eea6e15afe0"
    },
    {
        "author": "张景脩",
        "paragraphs": [
            "禅房闭深花，锡杖生古藓。",
            "秋山翡翠寒，春水玻瓈软。",
            "无嫌墙太低，但恐路不远。",
            "何人坐长松，令我思韦偃。"
        ],
        "title": "题无垢寺",
        "id": "213a85d5-7c31-4459-bd29-7a80e9c338ca"
    },
    {
        "author": "张景脩",
        "paragraphs": [
            "南亭不减北邙高，美景因公见一朝。",
            "已看溪山如在画，更传风雅似闻韶。",
            "栽桃定有仙家住，种竹宁无隠者招。",
            "秀气当为多士福，未应都放与渔樵。"
        ],
        "title": "福应山",
        "id": "76fe7bfc-556a-4d22-973e-2249cb811d75"
    },
    {
        "author": "张景脩",
        "paragraphs": [
            "如是国清寺，宜乎天下闻。",
            "水声常夜雨，山气即朝云。",
            "今古三贤隠，仙凡两路分。",
            "唐人书画在，明日更慇懃。"
        ],
        "title": "三贤堂",
        "id": "cc160200-c1cc-47a6-b17d-2abb0f698bd9"
    },
    {
        "author": "张景脩",
        "paragraphs": [
            "碧玉窗棂三四闲，一溪流水伴君闲。",
            "雪中惜取青青节，不用开林自见山。"
        ],
        "title": "崇教寺筠轩",
        "id": "5a295bbf-9a73-43e6-b101-ad5a14749ed5"
    },
    {
        "author": "张景脩",
        "paragraphs": [
            "天与晴来抵万金，更逢诗伯共登临。",
            "辍公一夜楞严讲，慰我十年方广心。",
            "白雪阳春虽寡和，高山流水有知音。",
            "石桥天下无双景，好尽平生得处吟。"
        ],
        "title": "石桥",
        "id": "7653a66c-4fde-4ed8-ac6b-a88fea54dc43"
    },
    {
        "author": "张景脩",
        "paragraphs": [
            "樽前从客笑，梦里任花飞。",
            "野鸟唤不醒，家童扶未归。",
            "有荣还有辱，无是即无非。",
            "万事藏于酒，先生亦见机。"
        ],
        "title": "醉眠亭",
        "id": "1d6b6d46-af74-40df-858d-c7b3a50e4702"
    },
    {
        "author": "张景脩",
        "paragraphs": [
            "闻说年来请洞霄，江湖奉使久勤劳。",
            "有神仙处闲方得，用老成时退更高。",
            "借宅但知新种竹，寻真想见旧栽桃。",
            "浮梁居士尘埃甚，须发而今已二毛。"
        ],
        "title": "寄湖南宪请祠叶公",
        "id": "6e8454bc-93b2-4b7e-839c-8de769c2a672"
    },
    {
        "author": "张景脩",
        "paragraphs": [
            "九锁山中多隠仙，洞门终古掩云烟。",
            "茶生东坞偏迎日，松老西巌不记年。",
            "翠箬久藏千岁药，碧池深纳半山泉。",
            "苍崖纵使秦驱得，未信能移一柱天。"
        ],
        "title": "游九锁山",
        "id": "bc7b92fb-2e86-4a67-91d3-4791a28ce8e1"
    },
    {
        "author": "张景脩",
        "paragraphs": [
            "山风猎猎酿寒威，林下山僧见亦稀。",
            "怪得题诗无俗语，十年肝鬲湛清辉。"
        ],
        "tags": [
            "西湖"
        ],
        "title": "九月望夜与诗僧可久泛西湖",
        "id": "763556cd-a845-4d5f-804a-9f8cc8398808"
    },
    {
        "author": "张景脩",
        "paragraphs": [
            "仙潭觉海唐兴善，像设璝琦古至今。",
            "殿柱倒书雷部火，市桥横渡木观音。",
            "窗前竹影摇金翠，风外莲香散水沉。",
            "况有弥陀新建阁，动人无限往生心。"
        ],
        "title": "湖州觉海弥陀阁",
        "id": "469e647f-e135-4089-a3d2-46bfbfb83247"
    },
    {
        "author": "张景脩",
        "paragraphs": [
            "稚子山妻伴老翁，重阳寻遍菊花丛。",
            "明年把酒知何处，却忆高亭是梦中。"
        ],
        "title": "更高亭",
        "id": "a20747db-7bfe-439f-96bc-b85ce7d1addd"
    },
    {
        "author": "张景脩",
        "paragraphs": [
            "鸟回山色隠如城，碧落人归依旧青。",
            "好向中间安一榻，何须更画绕牀屏。"
        ],
        "title": "延真秋屏轩",
        "id": "a596f5de-5904-43af-a24e-0c8bfcf8c532"
    },
    {
        "author": "张景脩",
        "paragraphs": [
            "别后遥知倚门母，老来偏忆出家儿。"
        ],
        "title": "句  其一",
        "id": "ff6131c4-f4bd-4257-9b41-410b7bc567a0"
    },
    {
        "author": "张景脩",
        "paragraphs": [
            "洗竹放教风自在，傍溪看得月分明。"
        ],
        "title": "句  其二",
        "id": "65f83b72-a99d-4d93-ab0c-e50e6221056e"
    },
    {
        "author": "张景脩",
        "paragraphs": [
            "白快近来逢素鬓，赤穷今日得朱袍。"
        ],
        "title": "句  其三",
        "id": "32804706-4a20-4644-859c-009445a8ec68"
    },
    {
        "author": "张景脩",
        "paragraphs": [
            "何妨包裹如风药，且免淋漓似水鸡。"
        ],
        "title": "句  其四",
        "id": "a76c986b-fdf1-4ac8-9bbc-130f09da7b0d"
    },
    {
        "author": "张景脩",
        "paragraphs": [
            "修水引来双瀑布，长松留住半天风。"
        ],
        "title": "句  其五",
        "id": "5fb630cd-99e1-4e1c-b37b-34a634f5db09"
    },
    {
        "author": "张景脩",
        "paragraphs": [
            "来恨不逢池水满，屏风围住芰荷香。"
        ],
        "title": "句  其六",
        "id": "529ae281-ad2f-4816-8fb1-be23d3e2479a"
    },
    {
        "author": "张景脩",
        "paragraphs": [
            "但令陶令长为主，莫遣灵芸错认伊。"
        ],
        "title": "句  其七",
        "id": "1f3d2322-b959-4df4-9723-1d31373f6cbc"
    },
    {
        "author": "朱谷",
        "paragraphs": [
            "行行身渐高，长袖掠花梢。",
            "一线道萦鸟，千年居等巢。",
            "地巌金衬步，天近玉分庖。",
            "抚掌栖松鹤，惊飞雪点郊。"
        ],
        "title": "和张敏叔祠部压云轩韵",
        "id": "9d418e0d-322b-4c7d-80aa-0a6417317081"
    },
    {
        "author": "黄彦臣",
        "paragraphs": [
            "潇潇丰姿迥不同，少年来住此禅丛。",
            "谁知今日佑和尚，便是当年钟令公。"
        ],
        "title": "赠僧宗佑",
        "id": "97e4a39a-35d8-45d8-9ec1-e7807dc4912a"
    },
    {
        "author": "伍诰",
        "paragraphs": [
            "扁舟何日江南岸，与子归来竹一竿。"
        ],
        "title": "句",
        "id": "cfbdddb1-e15b-4186-85bf-8998bae58b8a"
    },
    {
        "author": "吴黯",
        "paragraphs": [
            "倏忽云烟化杳冥，峰峦随处入丹青。",
            "地连药鼎汤泉沸，山带龙须草树腥。",
            "半壁绛霞幽洞邃，一川寒雹古湫灵。",
            "霓旌去后无消息，犹有仙韶动俗听。"
        ],
        "title": "因公檄按游黄山",
        "id": "62ad1bc1-f1ab-43b7-90d9-84187693bbbd"
    },
    {
        "author": "吴黯",
        "paragraphs": [
            "每度芙蓉岭，愁眉惨不开。",
            "有命终须过，无灾不再来。"
        ],
        "title": "芙蓉岭",
        "id": "f12db7e1-acb8-44bd-8e56-0ed2cc1327fa"
    },
    {
        "author": "江公著",
        "paragraphs": [
            "云叶纷纷雨脚匀，乱花柔草长精神。",
            "雷车却碾前山过，不洒原头陌上尘。"
        ],
        "title": "久旱微雨",
        "id": "e75f00e4-77dc-4874-99e9-83914519c43c"
    },
    {
        "author": "江公著",
        "paragraphs": [
            "风暖客衣轻，山行眼乍明。",
            "人非少年事，泉作旧时声。",
            "草屦春游倦，茶瓯午睡清。",
            "不教身自在，城郭莫烟生。"
        ],
        "title": "玉泉庵",
        "id": "a5a5fda4-7bed-4f7f-ac9c-1ad7f3681453"
    },
    {
        "author": "查应辰",
        "paragraphs": [
            "无地得施调国手，惟天知有爱民心。"
        ],
        "title": "句",
        "id": "e803a7fe-bb66-4edc-a681-1b9062d68416"
    },
    {
        "author": "黄康民",
        "paragraphs": [
            "三山宝刹栖禅地，万户青帘卖酒家。"
        ],
        "title": "句",
        "id": "0aa84717-34f3-4d45-86db-62e57d903e32"
    },
    {
        "author": "杨怡",
        "paragraphs": [
            "池台密相望，曾是故侯宅。",
            "赏心知几人，乔木已百尺。",
            "低花拂乌帽，古藓駮苍石。",
            "欲问昔豪华，秋风扫无迹。"
        ],
        "title": "成都运司园亭十首 西园",
        "id": "7a012311-f07a-4867-a1ed-19982a1b5c15"
    },
    {
        "author": "杨怡",
        "paragraphs": [
            "虚堂已深窈，那复要营室。",
            "使君寂无事，闭合卧终日。",
            "临池狎清泚，养竹听箫瑟。",
            "不为省春耕，轺车肯轻出。"
        ],
        "title": "成都运司园亭十首 玉谿堂",
        "id": "7f2ea50e-a754-411b-bf81-227db5e3f4bb"
    },
    {
        "author": "杨怡",
        "paragraphs": [
            "翛翛楼下竹，㶁㶁竹间水。",
            "楼高虽不见，清响长在耳。",
            "晨光露西崦，积玉照窗纸。",
            "昆阆亦何人，当从跨金鲤。"
        ],
        "title": "成都运司园亭十首 雪峰楼",
        "id": "69feaa37-39e3-401d-8b56-77a0810f8447"
    },
    {
        "author": "杨怡",
        "paragraphs": [
            "花如窈窕人，宛在水中沚。",
            "当轩有余妍，终日玩芳蘤。",
            "池清藻压枝，波动鱼争蕊。",
            "锦帐想含春，归心浩然起。"
        ],
        "title": "成都运司园亭十首 海棠轩",
        "id": "67f9d5d4-28b3-4a25-b345-4c40d9031f74"
    },
    {
        "author": "杨怡",
        "paragraphs": [
            "嘉木密交阴，月夕苦荟翳。",
            "高台出林杪，远目望天际。",
            "不厌清露寒，秪恐轻云蔽。",
            "可但少陵翁，能思斫仙桂。"
        ],
        "title": "成都运司园亭十首 月台",
        "id": "6f9d6fb2-9c47-46e2-8826-5bb4b190558a"
    },
    {
        "author": "杨怡",
        "paragraphs": [
            "峨峨碧油幢，矗矗羽葆盖。",
            "燕居不废严，环竦布亭外。",
            "秾阴生昼寒，微吹发天籁。",
            "隠几对凝香，衣冠嗒如蜕。"
        ],
        "title": "成都运司园亭十首 翠锦亭",
        "id": "352fb093-9b3a-41c1-b926-63b74a5902d8"
    },
    {
        "author": "杨怡",
        "paragraphs": [
            "使君漱流心，官府未始忘。",
            "亭下玉谿水，扑碎白玉珰。",
            "清耳不待洗，高怀自沧浪。",
            "安得援瑶琴，写此声琅琅。"
        ],
        "title": "成都运司园亭十首 潺玉亭",
        "id": "d5329ee3-0412-4e49-8e8f-2526e0c65372"
    },
    {
        "author": "杨怡",
        "paragraphs": [
            "缉茅如蜗庐，容膝才一丈。",
            "规圆无四隅，空廓含万象。",
            "绳牀每宴坐，不与物俯仰。",
            "惟许岁寒君，虚心环几杖。"
        ],
        "title": "成都运司园亭十首 茅庵",
        "id": "5d2661e0-5caa-44c7-9210-9d7cefaef558"
    },
    {
        "author": "杨怡",
        "paragraphs": [
            "小阁平池阳，危桥属花屿。",
            "杖履乐幽闲，龟鱼荫深阻。",
            "刻柱记新涨，弄水涤烦暑。",
            "物我久相忘，珍禽近人语。"
        ],
        "title": "成都运司园亭十首 水阁",
        "id": "b60172e2-a51d-470b-9679-40a9d527734b"
    },
    {
        "author": "杨怡",
        "paragraphs": [
            "方亭惟四柱，对峙花竹间。",
            "下有雪岭水，淙流日潺潺。",
            "宛如双彩舸，缆向春波湾。",
            "欲起江湖心，而奈风涛艰。"
        ],
        "title": "成都运司园亭十首 小亭",
        "id": "f1c28366-3cdc-4e42-a5dc-75da8b746888"
    },
    {
        "author": "罗尚友",
        "paragraphs": [
            "人间酒客兼诗客，天上文星与将星。"
        ],
        "title": "句",
        "id": "4ec3d44f-56b3-4991-aa94-b77ac8a6e0bc"
    },
    {
        "author": "刘谊",
        "paragraphs": [
            "曾跨江西使者鞍，直言才上便休官。",
            "三茅得梦全清瘦，头发鬅鬙布袄宽。"
        ],
        "title": "居茅山作",
        "id": "7c74cd2f-1d7d-4cb6-bfd8-8988981e2783"
    },
    {
        "author": "刘谊",
        "paragraphs": [
            "滚滚长江水，苍苍大别山。",
            "古今人老尽，山水镇长闲。"
        ],
        "tags": [
            "长江"
        ],
        "title": "郎官湖",
        "id": "8c918f8c-89ac-437a-9831-0497924f97b8"
    },
    {
        "author": "刘谊",
        "paragraphs": [
            "山有灵砂泉色红，涤除身垢信成功。",
            "不除心上无明业，只与山间众木同。"
        ],
        "title": "题黄山温泉",
        "id": "4858e547-94a7-437c-ad64-ff3c4fdb8e6f"
    },
    {
        "author": "刘谊",
        "paragraphs": [
            "寻得新巌冠一州，使君从此作鼇头。",
            "千年草莽埋幽致，今日衣冠成胜游。",
            "洞穴已能惊俗眼，神仙须合隠浮丘。",
            "主人将为商霖起，还许微官卜筑不。"
        ],
        "title": "游曾公巌",
        "id": "bf577e5e-bda3-4c35-b62d-f652f3fd608d"
    },
    {
        "author": "刘谊",
        "paragraphs": [
            "谩说人间假像真，老君形相亦虚言。",
            "巌前瑞气归宸翰，佛子年年□国恩。"
        ],
        "title": "留题融州老君巌  其一",
        "id": "f789b25f-36a5-47c7-a402-bd65b4d92b83"
    },
    {
        "author": "刘谊",
        "paragraphs": [
            "凿成巌穴鬼工难，中有神仙自往还。",
            "不见桃花开落处，祇随流水到人间。"
        ],
        "title": "留题融州老君巌  其二",
        "id": "70ef4abc-0f59-4231-8b20-ca18fd2b3818"
    },
    {
        "author": "刘谊",
        "paragraphs": [
            "铜柱将军嗟不见，铁胎丞相镇长存。"
        ],
        "title": "句  其一",
        "id": "1f3813f1-995d-49f3-a92f-c9a3953f15e4"
    },
    {
        "author": "刘谊",
        "paragraphs": [
            "十里崇因寺，临江水气中。"
        ],
        "title": "句  其二",
        "id": "e0d9aa2f-3144-4ec9-808a-dc52d34fde80"
    },
    {
        "author": "陈良",
        "paragraphs": [
            "道在吾身宇宙宽，朝踰云岫暮云关。",
            "丹灵不服春风转，欲度世人那得闲。"
        ],
        "title": "自紫极观过天柱",
        "id": "a3433835-dbdb-4b1c-b90f-6bb56cb6463a"
    },
    {
        "author": "陈良",
        "paragraphs": [
            "风鼓空林雪蔽山，身如铁石不知寒。",
            "尘埃岂是相随物，付与溪流出世闲。"
        ],
        "title": "雪中浴冷泉示诸友",
        "id": "01787588-bb76-4f11-b451-9c34b8ba7dc5"
    },
    {
        "author": "陈良",
        "paragraphs": [
            "淮海春深照月长，灵祠佳树擅孤芳。",
            "人迷三月天山雪，风逗千门汉殿香。",
            "上苑菁葱思旧赏，金闺回旋入新章。",
            "后庭遗韵歌声好，试折琼枝荐一觞。"
        ],
        "title": "琼花",
        "id": "3b913ce3-df7c-4f14-815e-cbc0333bc7de"
    },
    {
        "author": "陈良",
        "paragraphs": [
            "父子联荣世所希，予家何幸窃恩辉。",
            "自惭不及吾儿甚，得向亲前谢绿衣。"
        ],
        "title": "诗一首",
        "id": "de2e87d5-b0f4-41f1-b578-be8c9cc46529"
    },
    {
        "author": "陈祥道",
        "paragraphs": [
            "东风飘拂雨纤纤，吹向空中草木霑。",
            "记得传喧三殿日，恍疑天半撒珠帘。"
        ],
        "title": "珍珠帘",
        "id": "ae5b6ae7-2cce-430d-a75d-9f277cf4040e"
    },
    {
        "author": "胡时中",
        "paragraphs": [
            "星珠错落飞破镜，玉斧应须及时整。",
            "虽然光细轮未安，犹得山河半边影。",
            "几人矫首望婵娟，三五二八清光圆。",
            "光被四表千万年，不独长挂西南天。"
        ],
        "title": "新月",
        "id": "fd5f8876-9604-4ed0-a0a4-aef3cafd666e"
    },
    {
        "author": "胡时中",
        "paragraphs": [
            "忆昔父母康健时，清明携我上丘垅。",
            "如今清明我独来，却将小儿拜先冢。",
            "凝情东风泪满衣，江山虽是昔人非。",
            "儿儿问我悲何事，此意他年汝自知。"
        ],
        "title": "清明行",
        "id": "e0b33b5b-5732-43eb-9164-4a2be6d1892f"
    },
    {
        "author": "谢诇",
        "paragraphs": [
            "雨过濉江宿霭收，粼粼澄碧净涵秋。",
            "双桥夹锁虹垂岸，练疋长拖玉作流。",
            "白鸟孤飞天外没，青螺倒浸镜中浮。",
            "朝宗东去知何极，愿一乘槎探尽头。"
        ],
        "title": "濉江",
        "id": "29ab041a-f180-4623-8356-3cb308d60655"
    },
    {
        "author": "释守诠",
        "paragraphs": [
            "落日寒蝉鸣，独归林下寺。",
            "松扉竟未掩，片月随行屦。",
            "时闻犬吠声，更入青萝去。"
        ],
        "title": "题梵天寺",
        "id": "a5c13e97-b192-4cb1-b62e-6663dadd1ede"
    },
    {
        "author": "韩宗文",
        "paragraphs": [
            "万虑中来搅不眠，醉时一觉自陶然。",
            "冥冥固已忘天地，岂向杯中觅圣贤。"
        ],
        "title": "醉眠亭三首  其一",
        "id": "d0313d10-39a3-4fb8-b7c6-8956d278f3bd"
    },
    {
        "author": "韩宗文",
        "paragraphs": [
            "得酒休论饮得仙，醉中遗物为神全。",
            "世闲反覆无穷事，吏部难忘抱瓮眠。"
        ],
        "title": "醉眠亭三首  其二",
        "id": "4ee474a6-99a6-40c4-bbc5-c684caae82c6"
    },
    {
        "author": "韩宗文",
        "paragraphs": [
            "昔有遗贤世所怜，沧浪亭下醉时眠。",
            "松江变酒终难待，却对残灯理短编。"
        ],
        "title": "醉眠亭三首  其三",
        "id": "0ac32c9d-4a5c-435d-af10-9a829a01ecf7"
    },
    {
        "author": "晁端佐",
        "paragraphs": [
            "潇洒松陵江上亭，醉来一梦傲云屏。",
            "生前笑语君须惜，世事纷纷不用醒。"
        ],
        "title": "醉眠亭四首  其一",
        "id": "2018175b-acb6-4544-9d95-3770f56de2a0"
    },
    {
        "author": "晁端佐",
        "paragraphs": [
            "盘石幽亭乐未央，是非穷达两相忘。",
            "尘寰下望知何许，烂醉高眠自有乡。"
        ],
        "title": "醉眠亭四首  其二",
        "id": "74913b03-bfd4-4431-8404-5289d756d71e"
    },
    {
        "author": "晁端佐",
        "paragraphs": [
            "尘埃收得一身闲，饮尽春瓶曝背眠。",
            "醉耳犹嫌山鸟聒，梦魂终日上高天。"
        ],
        "title": "醉眠亭四首  其三",
        "id": "80a8573e-f324-4007-a6b2-ed6e03cef8ff"
    },
    {
        "author": "晁端佐",
        "paragraphs": [
            "一枕双湖意浩然，狂歌酒尽即高眠。",
            "吾生久与时相弃，好逐君归作二仙。"
        ],
        "title": "醉眠亭四首  其四",
        "id": "b0b21f07-a902-41fa-80cc-b9d958f6c201"
    },
    {
        "author": "管师复",
        "paragraphs": [
            "入寺层层百级梯，野堂更与白云齐。",
            "平观碧落星辰近，俯见红尘世界低。"
        ],
        "title": "白云",
        "id": "b3cf232d-e8b0-4df0-a58c-c5f800d906c2"
    },
    {
        "author": "管师复",
        "paragraphs": [
            "满坞白云耕不破，一潭明月钓无痕。"
        ],
        "title": "句",
        "id": "286658b6-f163-4386-8600-c278abf217c4"
    },
    {
        "author": "陈氏",
        "paragraphs": [
            "蓼淡芦敧曲水通，几双容与对西风。",
            "扁舟阻向江乡去，却喜相逢一枕中。"
        ],
        "title": "题小雁屏二首  其一",
        "id": "54c2ce3f-2998-458c-bd71-6033db697c40"
    },
    {
        "author": "陈氏",
        "paragraphs": [
            "曲屏谁画小潇湘，雁落秋风蓼半黄。",
            "云澹雨疏孤屿远，会令清梦到高唐。"
        ],
        "title": "题小雁屏二首  其二",
        "id": "2068136b-50ea-4e4b-b9f5-6d89378b18ff"
    },
    {
        "author": "孔文仲",
        "paragraphs": [
            "孤枕夜何永，破窗秋已寒。",
            "雨声冲梦断，霜气袭衣单。",
            "利剑摧锋锷，苍鹯缩羽翰。",
            "平生冲斗气，变作泪汍澜。"
        ],
        "title": "秋月二首  其一",
        "id": "e5efeb26-c76d-4880-ac67-3f2e0e904279"
    },
    {
        "author": "孔文仲",
        "paragraphs": [
            "秋夜不可晨，悲歌聊自永。",
            "頫听一掀帘，星河光烱烱。",
            "霜浮万瓦寂，月满四山静。",
            "壮心随北风，吹入单于境。"
        ],
        "title": "秋月二首  其二",
        "id": "d207f39f-031d-410f-8b1f-9e173e3b8168"
    },
    {
        "author": "孔文仲",
        "paragraphs": [
            "商飙结新寒，草木起余怨。",
            "翩翩前庭叶，追逐已千万。",
            "斜阳背西壁，迤逦落藤蔓。",
            "安得金满堂，聊换酒家券。",
            "追随双鸿鹄，摆脱旧笼圈。",
            "胡为汗流赭，日与蝇争饭。",
            "常恐计不就，更以诗屡劝。",
            "江湖秋水高，百尺风帆健。",
            "何当开竹溪，玉腕互酬献。",
            "左手持蟹螯，平昔固有愿。"
        ],
        "title": "次钱穆父新凉可喜",
        "id": "d1706ebf-3a3f-42a8-b457-0ec8163768b3"
    },
    {
        "author": "孔文仲",
        "paragraphs": [
            "送客城南寺，萧然云水秋。",
            "客意在万里，聊作须臾游。",
            "昨夜过新雨，清风满梁州。",
            "簪裳合俊彦，河图并天球。",
            "古来功名人，未就不肯休。",
            "譬如凿空使，尚致安石榴。",
            "矧今南亩氓，往往东西流。",
            "君能安辑之，千仓与万辀。"
        ],
        "title": "四月三十日慈孝寺山亭席上口占送子敦都运待制赴河北",
        "id": "a10deb39-e4fc-4b09-a213-94e2bd983b6e"
    },
    {
        "author": "孔文仲",
        "paragraphs": [
            "北风吹雪满皇州，携手同为落魄游。",
            "霄汉路歧腾万里，江湖尘土积千忧。",
            "世情共逐飞蓬转，人事都如激浪流。",
            "只待清谈慰愁病，月明几度促归舟。"
        ],
        "title": "将至南都途中感旧二首寄钱穆父  其一",
        "id": "8415d4a8-ce1c-4651-b9c4-b0511a68f30e"
    },
    {
        "author": "孔文仲",
        "paragraphs": [
            "苒苒星霜七换年，故人已上碧云天。",
            "书凭去雁虽无便，路出名都亦有缘。",
            "秋晚楼台风作雪，雨余埼岸柳生烟。",
            "应烦北道开樽俎，又费公庖几万钱。"
        ],
        "title": "将至南都途中感旧二首寄钱穆父  其二",
        "id": "7c28488c-e87d-4138-a615-cfc5485fa4fd"
    },
    {
        "author": "孔文仲",
        "paragraphs": [
            "当年同望赭袍光，万事争先落彩铓。",
            "一别已经陵谷变，再来方觉路岐长。",
            "黄金久压腰间重，白笔才容柱下藏。",
            "唯愿山林息枹鼓，免教鸱隼吓鸳凰。"
        ],
        "title": "次韵穆父见戏",
        "id": "f7152f55-aa6a-441c-9270-4e4a681ad804"
    },
    {
        "author": "孔文仲",
        "paragraphs": [
            "天官惟将相，位号著璇霄。",
            "所处皆颛面，攸司共正朝。",
            "极星安正宁，列宿俪羣僚。",
            "号令三光动，吹嘘二气调。",
            "何参方辅汉，稷契正裨尧。",
            "盛旦羣龙进，干符已上昭。"
        ],
        "title": "天官颛面正朝",
        "id": "6956b2d7-cacb-4a1b-b62d-1f0c545883f5"
    },
    {
        "author": "孔文仲",
        "paragraphs": [
            "圣皇勤政治，虚己纳忠良。",
            "拱手居宸扆，留神置谏章。",
            "孜孜收国论，密密迩天光。",
            "中昃常游息，焦劳慎作荒。",
            "至言规汉后，无逸戒周王。",
            "默处巖廊邃，洪基可世长。"
        ],
        "title": "置章御座",
        "id": "639e9b0d-8919-470d-b0f0-60c51143f621"
    },
    {
        "author": "孔文仲",
        "paragraphs": [
            "圣王臻大治，四海属休戈。",
            "遂致阴阳顺，均如玉烛和。",
            "德威周远迩，民俗被渐摩。",
            "品物皆蕃殖，昌辰绝札瘥。",
            "气充诸夏润，祥应太平多。",
            "华旦今如此，庸才愿咏歌。"
        ],
        "title": "玉烛",
        "id": "0e56f4be-4a90-48ee-a24e-7610ad3ecac4"
    },
    {
        "author": "孔文仲",
        "paragraphs": [
            "客兴谓已旦，出视见落月。",
            "瘦马入荒陂，霜花重如雪。",
            "海风吹万里，两耳冻几脱。",
            "岁晏已苦寒，近北尤凛冽。",
            "况当清晓行，溯此原野阔。",
            "笠飞带绕颈，指强不得结。",
            "农家烟火微，炙手粗可热。",
            "岂能迂我留，而就苟且活。",
            "仰头视四宇，夜气亦渐豁。",
            "苦心待正昼，白日想不缺。"
        ],
        "title": "早行",
        "id": "e7954ef0-5789-4d4b-aeae-d5ab1a371b03"
    },
    {
        "author": "孔文仲",
        "paragraphs": [
            "官是麟台却佐州，蓬瀛俱称列仙游。",
            "忆分晓色趋天阙，想对春风倚郡楼。",
            "书付塞鸿应易到，人如陇水正分流。",
            "江湖未有归耕处，何日相逢说旅愁。"
        ],
        "title": "次韵瀛倅邓慎思见寄",
        "id": "5f46c6aa-625c-4658-aa3e-fdfc9728db22"
    },
    {
        "author": "孔文仲",
        "paragraphs": [
            "寻尽城中山，又访江外寺。",
            "兰舟涉澄漪，隼旌入疏翠。",
            "楼台初日升，巖谷宿露坠。",
            "飞泉百禽鸣，怪石万蛇踬。",
            "绝庵皆步登，佳木留客醉。",
            "洞天生昼寒，桃源发春意。",
            "烟霞暂深阔，宇宙忽殊异。",
            "海国遇升平，铃斋无俗事。",
            "颍川擅才敏，康乐足情意。",
            "只恐新诗多，镌镵费年祀。"
        ],
        "title": "题显孝南山寺",
        "id": "e8781737-1d6f-48e2-a0a5-024f3797d4d3"
    },
    {
        "author": "孔文仲",
        "paragraphs": [
            "一茎青竹初出水，数个黄蜂占作窠。"
        ],
        "title": "句",
        "id": "b814a113-61fe-4963-adec-dead06afd177"
    },
    {
        "author": "张璪",
        "paragraphs": [
            "千古南谯炳地灵，穿云雁塔自层层。",
            "残烟落日荒墟上，父老相传落雁亭。"
        ],
        "title": "落雁亭",
        "id": "8d99e1ef-49fc-4ca4-b810-a09ba36d890f"
    },
    {
        "author": "张璪",
        "paragraphs": [
            "此花已去不须嗟，亡国亡家总为他。",
            "父老不知前日事，逢人口口道琼花。"
        ],
        "title": "琼花",
        "id": "e35880ec-b267-4780-94d3-b3cc935fc672"
    },
    {
        "author": "董敦逸",
        "paragraphs": [
            "鬰江清彻底，十里郡城南。"
        ],
        "title": "句",
        "id": "814b90ea-ea7e-4fc3-aca9-b3331e851a54"
    },
    {
        "author": "毛渐",
        "paragraphs": [
            "玉堂视草儒林翁，暂凭熊轼来江东。",
            "政成暇日开宴席，选胜共诣金仙宫。",
            "幽亭虚敞竹森耸，低徊映日清阴重。",
            "静坐爱此君，乃知雅尚人情同。",
            "屏山叠石色苍翠，我疑巨灵掣断岷峨峰。",
            "繁霜摧枯木，飞叶穿疏栊。",
            "芳筵列时果，璀璨间青红。",
            "羊肋细软蟹螯丰，兵厨酒美琥珀浓。",
            "褫带就坐约烦礼，幅巾相向聊从容。",
            "晤言与心契，至乐非丝桐。",
            "高怀讵比晋七子，徒以散诞相夸雄。",
            "饮余寓意对棋局，万事不足萦心胸。",
            "人生天地间，宁异浮萍相值江湖中。",
            "偶然会合复离散，东西南北随飘风。",
            "须知此会不易得，为公更釂黄金钟。"
        ],
        "title": "此君亭歌",
        "id": "fca661df-a327-4e74-b709-2bcda43c2150"
    },
    {
        "author": "毛渐",
        "paragraphs": [
            "洞门流水日潺潺，桃坞依然枕水边。",
            "春色年年花自好，游人谁复遇婵娟。"
        ],
        "title": "桃源洞",
        "id": "c3c77310-f7e1-41d8-ae61-baedc26998a4"
    },
    {
        "author": "游师雄",
        "paragraphs": [
            "石桥跨两岫，野叟尝远蹠。",
            "旁有枰棋处，云是仙人奕。"
        ],
        "title": "着棋台",
        "id": "bdac2283-996f-46c3-9fe0-862af357c9d9"
    },
    {
        "author": "游师雄",
        "paragraphs": [
            "清甘一派古祠边，昨日亲烹小凤团。",
            "却恨竟陵无品目，烦君粗鉴为尝看。"
        ],
        "title": "汲泉烹茶寄叶君康直",
        "id": "a42924d5-582d-492b-85a4-f15134f0a0e6"
    },
    {
        "author": "游师雄",
        "paragraphs": [
            "今古市朝已变，隋唐楼殿成空。",
            "惟有山头明月，夜来犹照荒宫。"
        ],
        "title": "过九成宫旧址二首  其一",
        "id": "58ddd592-1c7a-4aae-a0e7-f27daa496127"
    },
    {
        "author": "游师雄",
        "paragraphs": [
            "不见六龙驻跸，空余五栝阴森。",
            "当日宫前流水，潺湲直到如今。"
        ],
        "title": "过九成宫旧址二首  其二",
        "id": "b39d3699-eda8-40af-8a11-977710285daa"
    },
    {
        "author": "游师雄",
        "paragraphs": [
            "王师一举疾于雷，顷刻俄闻破敌回。",
            "且喜将门还出将，槛车生致鬼章来。"
        ],
        "title": "贺岷州守种谊破鬼章二首  其一",
        "id": "b092edc2-340e-4221-967b-e828d27db035"
    },
    {
        "author": "游师雄",
        "paragraphs": [
            "围合洮州敌未知，烟云初散见旌旗。",
            "忽惊汉将从天下，始恨羌酋送死迟。"
        ],
        "title": "贺岷州守种谊破鬼章二首  其二",
        "id": "1146e5e3-5a6b-46d4-a3d8-c114862cf6ec"
    },
    {
        "author": "孙升",
        "paragraphs": [
            "清晓都门祖帐开，路人相与叹贤哉。",
            "流尘几翳看山眼，落日休停别酒杯。",
            "何待诸生留北阙，自存遗直在东台。",
            "连江四老嗟谁在，白首今朝只独来。"
        ],
        "title": "送郑待制闳中归闽",
        "id": "1b868738-8931-4df9-a1e2-88028e1b0bfa"
    },
    {
        "author": "孙升",
        "paragraphs": [
            "稍觉香熏鼻，还思酒入唇。",
            "盈缸止三斗，可拨瓮头春。"
        ],
        "title": "索刘述之新酿",
        "id": "a543510b-97a9-46f9-bde6-23f8a375374b"
    },
    {
        "author": "孙升",
        "paragraphs": [
            "漏残余一榻，曾不为黄金。"
        ],
        "title": "句  其一",
        "id": "f9ba73f3-ed46-4482-976e-c9c38c91b88d"
    },
    {
        "author": "孙升",
        "paragraphs": [
            "北扉西掖青云士，千载飘零只两人。"
        ],
        "title": "句  其二",
        "id": "ac3243a0-5cd4-4c3c-80b3-d0e36797a883"
    },
    {
        "author": "孙升",
        "paragraphs": [
            "玉笋千官散，珠帘一夜空。"
        ],
        "title": "句  其三",
        "id": "18ae53f4-afc5-4cec-8fcb-ba89debf6434"
    },
    {
        "author": "孙升",
        "paragraphs": [
            "来书占喜鹊，落日听鸣蛩。"
        ],
        "title": "句  其四",
        "id": "1861861d-17ae-47e7-b1d1-0a7b25fc0802"
    },
    {
        "author": "孙升",
        "paragraphs": [
            "若与蛟龙争角黍，应同渔父啜糟醨。"
        ],
        "title": "句  其五",
        "id": "b874c46f-21e7-4d27-97e9-5dea83505f25"
    },
    {
        "author": "孙升",
        "paragraphs": [
            "睡须山鸟唤，酒听竹枝斟。"
        ],
        "title": "句  其六",
        "id": "7d0c8ae3-ddc1-4574-a817-192a5e4bf681"
    },
    {
        "author": "孙升",
        "paragraphs": [
            "穷搜诗句熟，老练世情通。"
        ],
        "title": "句  其七",
        "id": "28416bd9-adf7-45c9-816f-5bb6909fc997"
    },
    {
        "author": "孙升",
        "paragraphs": [
            "白云每逐晨光出，红鹤长随暮霭还。"
        ],
        "title": "句  其八",
        "id": "066cfcfb-735d-446a-ac8b-dda355363fa4"
    },
    {
        "author": "孙升",
        "paragraphs": [
            "梁台歌吹余衰草，湓浦琵琶怅晚风。"
        ],
        "title": "句  其九",
        "id": "cacde69b-a4ff-4476-913b-edfedeb78b7e"
    },
    {
        "author": "孙升",
        "paragraphs": [
            "慈竹笋抽疑夏箨，木犀花发认春香。"
        ],
        "title": "句  其一○",
        "id": "1d7d8e79-49b6-4086-831e-8a8166d8610e"
    },
    {
        "author": "孙升",
        "paragraphs": [
            "更约与君三十载，北陵原上望残霞。"
        ],
        "title": "句  其一一",
        "id": "6f673246-6a5b-4809-b0cc-1301b7fcfecb"
    },
    {
        "author": "温益",
        "paragraphs": [
            "秋日同文馆，文编亦共携。",
            "升沉都莫问，荣辱已能齐。",
            "酒美何妨醉，诗成强自题。",
            "从容约归日，访子省闱西。"
        ],
        "title": "诗呈同院",
        "id": "1c055a5d-7854-400e-90d5-cee940230ae9"
    },
    {
        "author": "温益",
        "paragraphs": [
            "少年曾接元公论，屡话南闽佛刹奇。"
        ],
        "title": "句  其一",
        "id": "39e4e3fb-e456-4180-8318-febd8411eff6"
    },
    {
        "author": "温益",
        "paragraphs": [
            "竹生石上琼瑶碧，泉落簷间组带垂。"
        ],
        "title": "句  其二",
        "id": "6dd048d2-7b6b-4b3d-9b1e-438d76d73c78"
    },
    {
        "author": "温益",
        "paragraphs": [
            "梦寐常思山水国，登临今到凤凰池。"
        ],
        "title": "句  其三",
        "id": "c96792ca-a8a6-4d09-91a7-adc2b371fd06"
    },
    {
        "author": "温益",
        "paragraphs": [
            "潮回画楫三千只，春满红楼十万家。"
        ],
        "title": "句  其四",
        "id": "003395bd-0254-48e3-9906-d3548b7d9973"
    },
    {
        "author": "郏亶",
        "paragraphs": [
            "十里松阴蒋子山，暮烟收尽梵宫宽。",
            "夜深更向紫微宿，坐久始知凡骨寒。",
            "一派石泉流沆瀣，数庭霜竹颤琅玕。",
            "大鹏汎有抟风便，还许鹪鹩附羽翰。"
        ],
        "title": "呈王荆公",
        "id": "1889e615-a3fe-4cde-9b28-fe73bcb5400a"
    },
    {
        "author": "郏亶",
        "paragraphs": [
            "久锁冲天鹤，金笼忽自开。",
            "无心恋池沼，有意出尘埃。",
            "鼓翼离幽砌，凌云上紫台。",
            "应陪鸾凤侣，仙岛任徘徊。"
        ],
        "title": "失鹤",
        "id": "510a054c-c5e1-465c-8752-22f72e2ded7e"
    },
    {
        "author": "郏亶",
        "paragraphs": [
            "珍重妙观师，书来再三读。",
            "不蒙促归计，乃忧旷笺牍。",
            "疑师未相知，待我尚尘俗。",
            "窃闻构新殿，东畔建廊屋。",
            "圣像已完布，舍利应祈祝。",
            "其余虽未备，想亦渐周足。",
            "凡事在臻牢，慎勿尚遄速。",
            "堂基不厌高，磉窠须剩筑。",
            "闲架莫求大，却须择良木。",
            "椽桷贵稠直，楣栱要恒笃。",
            "但得规摹成，不忧无人续。",
            "五年纵未就，十年亦未蹙。",
            "今生不能了，后世亦修复。",
            "中庭要宽广，从舍须团簇。",
            "堂前种杉桧，方丈植慈竹。",
            "冬青绕周遭，夏初香馥郁。",
            "松篁又次之，潇洒快胸腹。",
            "园中开数径，晚步散踡跼。",
            "沿阶种药苗，乘闲采盈掬。",
            "川芎并地黄，幽兰间甘菊。",
            "泡水须麦门，熬汤要鶑粟。",
            "蘘莪并狗杞，可以备蔬蔌。",
            "葵藿及鸡冠，可以悦心目。",
            "橘柚耀金苞，鎗旗资茗粥。",
            "四时皆要用，一奴长灌沃。",
            "地形或褊隘，后墙可展扑。",
            "东荣有园池，幽小类棋局。",
            "长土可裁削，凡材宜斩斸。",
            "使之稍清旷，可以蠲烦溽。",
            "秋至芙蕖红，春来鸭头渌。",
            "拨剌有鲂鲤，优游栖雁鹜。",
            "菱芡交加生，藻荇参差畜。",
            "采嚼齿牙香，牵挽襟裾绿。",
            "可以娱宾朋，可以施水陆。",
            "穿渠绕吾院，高下相联属。",
            "畎引发新声，潺湲若山谷。",
            "细事宜先治，大道在勤督。",
            "晨经劝羣庶，夜讲诲幽独。",
            "午间略行道，睡魔可降伏。",
            "智灯照昏迷，慧刀破贪欲。",
            "若夫润泽事，在师更崇肃。",
            "为山贵覆篑，弹冠重初沐。",
            "荤羶勿放入，酒会当远逐。",
            "诸宅或相混，此诗可约束。",
            "庶令百里人，外悦更心服。",
            "从善若转圜，慕义如凑辐。",
            "悟者味醍醐，昧者隔纱縠。",
            "病者解颠倒，强者销忿毒。",
            "昆虫与草芥，一一霑慧福。",
            "顾此区区心，提孩已怀蓄。",
            "十三听先训，观音为眷属。",
            "二十学于寺，有意重盖覆。",
            "诵书小松下，夜惊老僧宿。",
            "老僧睡不稳，冥心生毁讟。",
            "梦一白衣人，戒言勿轻触。",
            "凌晨来谢我，道此颇惭恧。",
            "因知此大缘，圣心已潜属。",
            "故余昔欲仕，先此治轩塾。",
            "无端赴辟书，万里走炎燠。",
            "因缘论时事，乍荣复深辱。",
            "连延未能归，非敢恋方谷。",
            "上欲荣二亲，次欲芘诸族。",
            "妻封子可任，行将谢微禄。",
            "屯邅累见迫，神灵若相促。",
            "前日除永甯，君恩殊委曲。",
            "风物似京华，民醇无犴狱。",
            "月给五十千，岁租三百斛。",
            "兹事为未了，力辞求倅睦。",
            "尚念虽近乡，官身甚羁拲。",
            "黾勉终此任，庶几堪退缩。",
            "驱驰六十年，今朝方自赎。",
            "可为林下游，放旷比麋鹿。",
            "幽园创书馆，诸子弄黄轴。",
            "静室爇名香，与师评梵竺。",
            "寺僧必钦向，师应勤训育。",
            "童蒙傥来叩，我亦当善告。",
            "四季饭乡人，三冬办民浴。",
            "老姑与老姊，就可报恩鞠。",
            "季弟与羣姪，日可讲驩穆。",
            "人生能几何，此乐难尽录。",
            "惟师本英豪，少小已良淑。",
            "传经建精蓝，饭众迈高躅。",
            "飘然西北来，声华满京毂。",
            "名山及钜院，诸公意勤缛。",
            "师皆力辞避，许我归林麓。",
            "兹惟吾二人，密约有昔夙。",
            "然能蹈此语，沙金石中玉。",
            "吾身方困踬，师誉正彪襮。",
            "吾归不为艰，师退良难卜。",
            "飞云谩出山，至宝欣还匵。",
            "素志幸已酬，忘言目相瞩。",
            "幽显若相佑，成就在忽倏。",
            "内外期两立，缁素更纯熟。",
            "惟吾二人者，可以共藏六。",
            "松江多波涛，西山鸣橡檞。",
            "台岭夸石梁，庐阜诧飞瀑。",
            "与师结真赏，轻举效鸿鹄。",
            "相将老此身，啸歌随寝餗。",
            "数终或归去，任缘顺所欲。",
            "却观今日事，犹如梦中烛。"
        ],
        "title": "太仓隆福寺创观音院以诗百韵寄妙观大师且呈乡中诸亲旧",
        "id": "ad1252bc-2012-4116-8702-1b1a1d8a1d0b"
    },
    {
        "author": "韩忠彦",
        "paragraphs": [
            "诸公当日聚巖廊，半谪南荒半已亡。",
            "唯有紫枢黄阁老，再开图画看潇湘。"
        ],
        "title": "题江干初雪图",
        "id": "89eed122-5199-4488-b66e-f323d0e53504"
    },
    {
        "author": "韩忠彦",
        "paragraphs": [
            "恢崇儒教顿生光，天子亲来幸上庠。",
            "星弁煌煌环帝座，霜袍密密缀周行。",
            "庙祠稽首尊先圣，书义终篇劝嗣王。",
            "学道深惭非入室，此辰荣事亦升堂。"
        ],
        "title": "驾幸太学",
        "id": "a16d07da-985d-4956-b0c1-8b1d37d6d6a5"
    },
    {
        "author": "韩忠彦",
        "paragraphs": [
            "风开笑颊轻桃艳，雨带啼痕白玉容。",
            "蝶舞只疑残雪压，月明惟觉异香浓。"
        ],
        "title": "句",
        "id": "1312a5c7-e3f5-4dda-8804-c2d5102ac0b0"
    },
    {
        "author": "舒焕",
        "paragraphs": [
            "先生何人堪并席，李郭相逢上舟日。",
            "残霞明灭日脚沈，水面浮空天一色。",
            "磷磷石若铁林兵，翻激奔冲精甲白。",
            "岸头旌旗簇五马，一橹飞艎信东下。",
            "入夜寒生波浪间，汗衣如逐秋风干。",
            "相忘河鱼互出没，得性沙鸟鸣关关。",
            "委蛇二龙乃神物，游乐诸溪诚为难。",
            "筑亭种柳恐不暇，天下龙雨须公还。"
        ],
        "title": "和苏子瞻观百步洪原韵",
        "id": "6e3f8fa9-1ed8-4e3e-8da6-cdb06f981f7b"
    },
    {
        "author": "舒焕",
        "paragraphs": [
            "先生堂前雪月苦，弟子读书喧两庑。",
            "撞门入室书纵横，蜡纸灯笼似云母。"
        ],
        "title": "苦学涪翁夜过其家戏作",
        "id": "00df2443-dfdc-4e2a-8165-4a9029c93252"
    },
    {
        "author": "韩铎",
        "paragraphs": [
            "青琐身荣故国遥，除书催下紫宸朝。",
            "金籝旧学辞仙殿，玉帐新兵拥使桡。",
            "阁上云山围画壁，军中鼓角战江潮。",
            "珠玑满箧群贤什，瓦砾谁收亦谩飘。"
        ],
        "title": "送程给事知越州",
        "id": "e7421c9a-0bda-419a-aee9-d093370e1c5a"
    },
    {
        "author": "李承之",
        "paragraphs": [
            "珠鞍昔御恩犹在，玉辇亲扶事已非。"
        ],
        "title": "句",
        "id": "96307fe2-8e8b-4dfd-902f-b316fe6253dd"
    },
    {
        "author": "刘琦",
        "paragraphs": [
            "凯还几度宴东峰，新构危亭接梵宫。",
            "势入青冥横绝壁，路盘空曲压高松。",
            "临流自笑功名薄，对酒忻逢景色重。",
            "飘泊却惭归未得，日斜坐听暮云钟。"
        ],
        "title": "登东峰亭",
        "id": "183414c5-7759-46e1-8d7f-4941d62d4608"
    },
    {
        "author": "鲜于师中",
        "paragraphs": [
            "巖前山溜洒如倾，三峡都无此景清。",
            "坐对秦宫垂箔影，静闻鲛室落盘声。",
            "好追祓禊兰亭会，疑到神仙洞府行。",
            "每羨渝南二千石，频来幽境驻双旌。"
        ],
        "title": "题滴水巖",
        "id": "eb6c0b26-2c17-4d23-a11d-19d2d6ffe67e"
    },
    {
        "author": "钟浚",
        "paragraphs": [
            "过乡昼锦剖符雄，海上蓬莱第一宫。",
            "自古胜游矜物外，于今藩阃压江东。",
            "湖山清赏绝尘境，风月高吟虚讼筩。",
            "促诏归来如汉典，出分千里入三公。"
        ],
        "title": "送程给事知越州",
        "id": "4317910f-a1c4-4f5f-a328-a8f68ab7aac7"
    },
    {
        "author": "吕希哲",
        "paragraphs": [
            "礼仪三百复三千，酬酢天机理必然。",
            "寒即加衣饥即食，孰为末节孰为先。"
        ],
        "title": "绝句",
        "id": "f0253ed8-e600-4309-af1c-60441fe634c8"
    },
    {
        "author": "吕希哲",
        "paragraphs": [
            "水晶宫殿玉花零，点缀空槐卧素屏。",
            "特敕下帘延墨客，不因风雪废谈经。"
        ],
        "title": "绝句二首  其一",
        "id": "89f8d843-5efb-4b33-bc8b-42b4a07ed28d"
    },
    {
        "author": "吕希哲",
        "paragraphs": [
            "强记师承道古先，无穷新意出陈编。",
            "一言有补天颜动，全胜三军贺凯还。"
        ],
        "title": "绝句二首  其二",
        "id": "f361eb3a-a36a-45d0-9833-f5710ed0d8d7"
    },
    {
        "author": "吕希哲",
        "paragraphs": [
            "先生不是闭关人，高趣逍遥混世尘。",
            "得志须为天下雨，放怀聊占洛阳春。",
            "家无甔石宾常满，论极锱铢意始新。",
            "任使终身卧安乐，一毫何费养天真。"
        ],
        "title": "和尧夫打乖吟",
        "id": "062b7169-abc2-43a6-b3e1-bce376b64e68"
    },
    {
        "author": "吕希哲",
        "paragraphs": [
            "老读文书兴易阑，须知养病不如闲。",
            "行林瓦枕虚堂上，卧看江南雨后山。"
        ],
        "title": "绝句",
        "id": "6ed72576-e842-4e60-a8d1-e8fde616de26"
    },
    {
        "author": "吕希哲",
        "paragraphs": [
            "断霞孤鹜欲寒天，无复青山碍目前。",
            "世路崎岖饱经历，始知平地是神仙。"
        ],
        "title": "登单州城楼",
        "id": "5e205d0a-30c9-4fef-b7bc-d5415f3b4159"
    },
    {
        "author": "吕希哲",
        "paragraphs": [
            "将谓清风全扫地，世间今复有卢鸿。"
        ],
        "title": "句  其一",
        "id": "b54a7043-b68b-4be0-81ed-fd941029e28f"
    },
    {
        "author": "吕希哲",
        "paragraphs": [
            "他日稍成毛义志，再求师友究渊源。"
        ],
        "title": "句  其二",
        "id": "81a2b03d-6ec5-4fe1-9868-384733ef14f7"
    },
    {
        "author": "吕希哲",
        "paragraphs": [
            "独抱遗经唐处士，差强人意汉将军。"
        ],
        "title": "句  其三",
        "id": "27ac1c1c-f794-4591-b691-6b3d00290175"
    },
    {
        "author": "吕希哲",
        "paragraphs": [
            "除却借书沽酒外，更无一事扰公私。"
        ],
        "title": "句  其四",
        "id": "bbcd6876-18f5-4087-ab45-c02615f603c1"
    },
    {
        "author": "吕希纯",
        "paragraphs": [
            "江南江北来，昨夜同枝宿。",
            "平明一声起，回顾已极目。"
        ],
        "title": "寄兄",
        "id": "f5c429dc-2e70-452c-b395-02b1e92d759c"
    },
    {
        "author": "吕希纯",
        "paragraphs": [
            "骐骥方腾踏，蚊虻敢扑缘。",
            "明年小期集，请看十庐鞭。"
        ],
        "title": "见学院诸生作诗因和",
        "id": "dc3ad9dd-8c98-4536-aa40-c176be956e70"
    },
    {
        "author": "吕希纯",
        "paragraphs": [
            "梦寐西山结草庐，逝将临水咏游鱼。",
            "何人见卵求时夜，更著闲言问紫姑。"
        ],
        "title": "诗一首",
        "id": "de2865d7-7020-425f-9dd1-2e6dcc4d31bd"
    },
    {
        "author": "吕希纯",
        "paragraphs": [
            "古郡千山里，高台六月凉。",
            "开轩背城市，伏槛即林塘。",
            "白佛当平远，乌龙插昊苍。",
            "水风生枕簟，岚翠扑衣裳。",
            "欲雨高峰暗，新晴瀑布长。",
            "稻塍分锦绣，松岭奏笙簧。",
            "自昔多贤守，于今载雅章。",
            "承流叨继踵，主诺粗提纲。",
            "夙乐阿兰若，端居最上方。",
            "南津有禅侣，默坐正相望。"
        ],
        "title": "千峰榭",
        "id": "e989189e-ce8a-4c80-aa29-7d2080ab7bf4"
    },
    {
        "author": "吕希纯",
        "paragraphs": [
            "予临潇洒郡，终日坐楼中。",
            "楼上辟四门，门开面面风。",
            "南荣看马目，北槛对乌龙。",
            "夕暝瞰兜率，朝霞望高峰。",
            "峰峦一相望，紫翠千万重。",
            "中宵若笙篁，天籁起长松。",
            "直疑列仙侣，驾鹤相过从。"
        ],
        "title": "紫翠楼",
        "id": "67986298-0d2f-4c69-844d-fe7363f6b7cc"
    },
    {
        "author": "吕希纯",
        "paragraphs": [
            "遗直兼遗爱，居今见古人。",
            "殿中收白简，江上拥朱轮。",
            "栋宇才函丈，琴尊喜对宾。",
            "绕亭佳水在，长与物为春。"
        ],
        "title": "赵清献赏春亭",
        "id": "750aa4f0-bf4f-4832-a753-79542fef74ed"
    },
    {
        "author": "吕希纯",
        "paragraphs": [
            "秀岭奇峰接钓台，乌龙直北更崔嵬。",
            "万松合处虚亭敞，千佛光中梵宇开。",
            "林外瀑泉飞朔雪，云间宝藏转春雷。",
            "攀藤更入西庵路，一听支郎语劫灰。"
        ],
        "title": "乌龙寺",
        "id": "a7e2ca73-04ef-4e81-ae93-c981c076e70b"
    },
    {
        "author": "吕希纯",
        "paragraphs": [
            "范公当日守江滨，本是西清献纳臣。",
            "潇洒溪山潇洒郡，太平天子太平民。",
            "棠郊遗爱今仍在，竹榭高吟迹已陈。",
            "还忆开元宋开府，相望彷彿见精神。"
        ],
        "title": "承天思范轩",
        "id": "ae925d49-63eb-4fd2-86a6-935ebee6359a"
    },
    {
        "author": "吕希纯",
        "paragraphs": [
            "尊宿芳名盛，庵巖迹未颓。",
            "织蒲随日用，儋版唤人回。",
            "临济亲推出，云门手托开。",
            "于今两禅派，俱自睦州来。"
        ],
        "title": "陈尊宿庵",
        "id": "f7bcfd6d-fdc2-49cf-91b7-6f37f6c8e899"
    },
    {
        "author": "吕希纯",
        "paragraphs": [
            "昔闻僧道开，清浄本求佛。",
            "谈经悟教藏，施药蠲众疾。",
            "临嶂起重阁，最上构禅室。",
            "灵香邈可继，壮丽固已轶。",
            "桐庐潇洒郡，兹阁更奇崛。",
            "峰峦互掩映，松竹富蒙密。",
            "我来一伏槛，紫翠竞森出。",
            "尘襟与羁帻，中坐怳已失。",
            "清风来甚远，冲气久弥逸。",
            "东轩视蟠桃，仙路如彷彿。"
        ],
        "title": "灵香阁",
        "id": "42a1dd09-0c03-4225-a99b-6ab2f0123e06"
    },
    {
        "author": "吕希纯",
        "paragraphs": [
            "郡因贤守得佳名，水态山光会此亭。",
            "云外僧归穿竹坞，日边鸥下集沙汀。",
            "浮梁倒影横雌霓，宝塔张灯叠万星。",
            "不独班春行田野，重缘香火叩禅扃。"
        ],
        "title": "潇洒亭",
        "id": "b3f5b0e3-5621-4b02-86ba-20f60234628e"
    },
    {
        "author": "吕希纯",
        "paragraphs": [
            "予尝登高峰，近瞰碧溪坞。",
            "老松如卧龙，夹道忽腾翥。",
            "危梯过百折，直下看云雨。",
            "善导有遗踪，十佛从口吐。",
            "岁久缺其三，尘埃谁复数。",
            "佛寿倘能续，佛像谅可补。",
            "绕山行道迹，会转坦无阻。",
            "中休有磐石，蔽日多林莽。",
            "安得德山流，来为此峰主。",
            "结茅孤顶上，端坐诃佛祖。"
        ],
        "title": "高峰庵",
        "id": "32e217b4-553b-431e-8e54-3c51bd08488a"
    },
    {
        "author": "吕希纯",
        "paragraphs": [
            "瀑布巖东转画旗，拂云穿石上霏微。",
            "抱溪修竹通千个，夹道乔松过十围。",
            "簷外一潭泓翠碧，窗间万斛溅珠玑。",
            "使君不用笙歌拥，潄玉声中岸帻归。"
        ],
        "title": "玉泉庵",
        "id": "c5a5a0bc-cd4e-4920-b784-715b53179e09"
    },
    {
        "author": "吕希纯",
        "paragraphs": [
            "北渚南津路不遥，鸣驺喜过定川桥。",
            "竹间水榭涵虚碧，林外山堂对泬㵳。",
            "地占上游真塽垲，门通禅苑离尘嚣。",
            "游人未叹寻芳歇，石磴山松正后彫。"
        ],
        "title": "江氏园",
        "id": "ee5c4a61-e4f6-4adb-a970-2e4743296b6f"
    },
    {
        "author": "吕希纯",
        "paragraphs": [
            "翠竹庵前久不疑，雨花巖畔更忘机。",
            "何人得似江居士，在定时多出定稀。"
        ],
        "title": "民表圆同庵",
        "id": "cc06db26-941e-4727-8d0e-73e4df324992"
    },
    {
        "author": "吕希纯",
        "paragraphs": [
            "江如丁字凑城隈，长畏蛟龙鼓浪来。",
            "门表奠川聊致祷，职当求瘼愧非才。",
            "两滩涨定沙痕白，七里山晴雾雨开。",
            "放出庾家楼上月，却留宾从少徘徊。"
        ],
        "title": "定川门",
        "id": "f2f68e8d-b886-45af-9141-9e9e06fbc487"
    },
    {
        "author": "吕希纯",
        "paragraphs": [
            "城外溪山知几重，独怜池馆占城中。",
            "亭花不动波澜细，径石相连岛屿通。",
            "床下系舟同醉傅，尊前垂钓似仙翁。",
            "王家最数乌衣巷，莫废江南旧士风。"
        ],
        "title": "王氏亭池",
        "id": "04f8f810-09b0-4218-b074-6782d01740a9"
    },
    {
        "author": "吕希纯",
        "paragraphs": [
            "十里游山兴尽回，重留车骑款郊扉。",
            "中桥驾石临清港，危榭开轩挹翠微。",
            "夹道松风吹酒面，满庭花气袭人衣。",
            "殷勤更谢华亭鹤，引吭高声送我归。"
        ],
        "title": "朱氏园",
        "id": "8d71fa6c-24d0-4069-bce1-031f7e557f38"
    },
    {
        "author": "吕希纯",
        "paragraphs": [
            "何处元宵好，迎銮册府西。",
            "箫声云外起，扇影日边低。",
            "秘禁威容肃，名流步武齐。",
            "舜瞳回左顾，真欲过金闺。"
        ],
        "title": "元夕  其一",
        "id": "b1f1cb28-f80a-4876-b50d-c288ef62c0f5"
    },
    {
        "author": "吕希纯",
        "paragraphs": [
            "何处元宵好，双林宴坐僧。",
            "戒圆三五夜，心耀百千灯。",
            "茅舍门常掩，绳床几谩凭。",
            "世间娱乐事，一念不曾兴。"
        ],
        "title": "元夕  其二",
        "id": "6d1b788e-54af-4a91-a43f-9d6d6b241ae8"
    },
    {
        "author": "吕希纯",
        "paragraphs": [
            "何处孤城号秭归。"
        ],
        "title": "句  其一",
        "id": "58e63d65-cc23-4cd0-bd0f-8b5016ad3c1c"
    },
    {
        "author": "吕希纯",
        "paragraphs": [
            "久矣抠衣阙过庭。"
        ],
        "title": "句  其二",
        "id": "f9029bf9-0526-4dca-8127-0a866b28bae8"
    },
    {
        "author": "贾公望",
        "paragraphs": [
            "倏忽向六十，萍蓬无奈何。",
            "丹心犹奋迅，白首分蹉跎。",
            "正直士流少，倾邪朋类多。",
            "阳光一销铄，不复见妖魔。"
        ],
        "title": "诗一首",
        "id": "2b500f15-652c-437f-9e42-5abf9d9e51bb"
    },
    {
        "author": "钱景臻",
        "paragraphs": [
            "天台多胜概，落日乱山青。",
            "不似三峰好，楼台入翠屏。"
        ],
        "title": "送僧归护国寺",
        "id": "2e073713-f92b-4e82-8f18-2bfbab6950fa"
    },
    {
        "author": "朱长文",
        "paragraphs": [
            "汉有郡文学，儒宫所宗师。",
            "稚圭虽叹滞，邓禹犹愿为。",
            "圣朝兴庠序，内外振新规。",
            "嗟余介且拙，性与丘壑宜。",
            "青衫起泮水，六见开辛夷。",
            "经术聊辨惑，文章非振奇。",
            "羣英何济济，屈就董生帷。",
            "讲习良可乐，斆学交相资。",
            "但观芹藻长，不卹颜鬓衰。",
            "忽传太学命，飞诏下天涯。",
            "自省草茅贱，岂称廊庙知。",
            "亲友颇敦迫，黾勉趋官期。",
            "生平好古心，或冀伸此时。",
            "偶兹春奠毕，将与诸生辞。",
            "浊酒多如渑，颁贶自守麾。",
            "乡饮久不讲，礼意犹可追。",
            "高阁矗丹槛，公堂焕云楣。",
            "裒衣二百众，齿发叙尊卑。",
            "笾豆俨在列，鹓鸿来有仪。",
            "珍饔荐瑶觞，虽醉尚肃祗。",
            "式燕固云喜，有行尤怆离。",
            "勉旃重勉旃，脩业戒荒嬉。",
            "黼绣在德义，金玉惟书诗。",
            "豫章生拱把，羣木共葳蕤。",
            "养之得其性，自有凌云枝。",
            "又如甽浍流，不息趋天池。",
            "居乡为闵参，得志慕皋夔。",
            "当令竹帛间，炳炳令名垂。"
        ],
        "title": "公堂置酒羣彦咸集作诗呈学中诸先辈且用叙别",
        "id": "cd5cdb14-9fbd-4b9a-bb73-7addcbb35a87"
    },
    {
        "author": "朱长文",
        "paragraphs": [
            "晏侯昔为州，岁旱庆霖雨。",
            "夫君与方子，吟思共清苦。",
            "不才辄继声，玉石愧同处。",
            "赓酬自邦君，高歌遍幕府。",
            "开编读英辞，风义恨修阻。",
            "历年屈指八，阅守今已五。",
            "温温刘苏州，扬仁美风土。",
            "篇章极清新，操行到淳古。",
            "去年掌胶庠，幸此廕德宇。",
            "遇君来自西，暂作皋桥旅。",
            "并游盍簪裾，良宴陪樽俎。",
            "辱顾眼俱青，言诗多见与。",
            "近当庚伏间，不雨病禾黍。",
            "田干如龟裂，一溉劳远取。",
            "如惔沴气生，望岁羣心沮。",
            "园居虽闲旷，何处逃蕴暑。",
            "使君忧悯深，雩祀以时举。",
            "精诚祷祠下，若与神告语。",
            "随车油云飞，阖境膏泽溥。",
            "槁苗兴膴原，涸辙通别浦。",
            "万轮水可汲，千笠草务去。",
            "籼禾与䅉稻，指期入我庾。",
            "清晖登溪山，余润满林圃。",
            "中吴垂白叟，买酒相抃舞。",
            "扫石邀良朋，清风快谈麈。",
            "此时无一诗，欢意何以叙。",
            "朝家日隆平，二圣保基绪。",
            "施仁塞天渊，敷政皆尧禹。",
            "旧臣留旦奭，新相拜房杜。",
            "风和调舜琴，俗厚空周圄。",
            "销变召泰和，协气应律吕。",
            "吾侪夙承学，嘉庆幸亲睹。",
            "相期美康平，复见颂多稌。"
        ],
        "title": "佳雨应祈因思昔年诸友作诗今再叙旧",
        "id": "13d10eb4-c82d-4091-973d-34997e65e416"
    },
    {
        "author": "朱长文",
        "paragraphs": [
            "马周起布衣，一日见紫宸。",
            "献言中机会，数岁持衡钧。",
            "叹息慕前哲，谁能继清尘。",
            "毛公东南美，迥掩竹箭珍。",
            "高才与精识，卓尔出天真。",
            "论政明得失，谈兵到几神。",
            "天戈讨梅山，婉画昔已伸。",
            "一官遇贤守，相与康吴民。",
            "孰云芙蓉幕，久卧五色麟。",
            "圣君驭羣材，功业图日新。",
            "旌麾颇牧用，帷幄良平臻。",
            "奇士求即至，当世有伟人。",
            "君今赴明诏，亨会在此辰。",
            "夕发碧江外，秋过清汴津。",
            "彤庭敞神丽，文陛高嶙峋。",
            "良筹上意合，深策庙谟亲。",
            "功名立少壮，富贵将迫身。",
            "我亦有志者，卧疾松陵滨。",
            "耰锄代长铗，韦带比华绅。",
            "高怀未遐弃，荒径枉朱轮。",
            "纚纚听君语，懦夫气益振。",
            "病骝观逸骥，举首嘶鸣频。",
            "尚期居要路，回光及幽沦。"
        ],
        "title": "次韵送毛正仲太博赴召",
        "id": "5410daf7-bbd8-4e70-811b-b6cf2f177be3"
    },
    {
        "author": "朱长文",
        "paragraphs": [
            "昔在章圣朝，先君为名臣。",
            "入陪儒林老，出拥使者轮。",
            "忠谟与休烈，万世永不泯。",
            "惜哉未大任，天意昌后人。",
            "公生韫俊德，磊落幼绝伦。",
            "深林有条梅，不揉自可珍。",
            "外隅正以方，中府粹且仁。",
            "沛然施之事，迅若般之斤。",
            "自联金闺彦，颉颃三十春。",
            "牙筹析经费，龙节绥远民。",
            "朅来天畿东，威誉薄海垠。",
            "羣情无遁照，众理日益勤。",
            "吏径皆敞辟，敝根悉锄耘。",
            "惸惸旧鳏寡，今也皆不贫。",
            "阖部数百城，膏泽一以均。",
            "正月方再浃，是日为生申。",
            "东人竞祝公，百福丛于身。",
            "同宗复荷德，善祷久所陈。",
            "况公方耆艾，百行享明神。",
            "俾公永且康，笔端扶化钧。",
            "俾公炽而大，膝下森华绅。",
            "近得举之躅，前望伯虎尘。",
            "先阀期益显，蹇品庶可亲。"
        ],
        "title": "转运少卿生日",
        "id": "59380549-afbd-41fc-8488-5bf9a6ff8372"
    },
    {
        "author": "朱长文",
        "paragraphs": [
            "庠中今多材，灿若荆岫玉。",
            "琢磨观粹美，尤爱魏与祝。",
            "二子幼相友，共学横山麓。",
            "抱书来泮宫，美质异碌碌。",
            "文辞堪适用，光莹轻缣幅。",
            "前年掇高选，丽赋人争录。",
            "吴兴太守贤，好善下白屋。",
            "贻书勤聘礼，扫榻待英躅。",
            "伯乐过冀北，所顾皆骥騄。",
            "翩翩告别去，舟泛苕溪渌。",
            "南陔急亲养，聊以奉水菽。",
            "愧我不能留，嗈嗈想鸿鹄。",
            "良辰振六翮，一举耸羣目。",
            "云汉期高翔，稻粱非所欲。"
        ],
        "title": "送魏君致远之吴兴兼寄祝修中",
        "id": "6ac0b175-aedc-4f59-bc74-1211e4bea325"
    },
    {
        "author": "朱长文",
        "paragraphs": [
            "怀友对华月，身如匏系何。",
            "遥聆金玉音，怅望江湖波。",
            "忧来诵三篇，调饥饷嘉禾。",
            "苏范天下贤，阅士岁月多。",
            "怜君似兰芷，长育瑶山阿。",
            "良工得宝璧，韫椟加琢磨。",
            "发为惊人语，九曲倾洪河。",
            "蟠蜿寄短章，浩荡写长歌。",
            "一官得武林，万景尽包罗。",
            "又如弹响泉，余韵清且和。",
            "籍湜师韩文，其则在伐柯。",
            "俯视枳棘间，翔鸾岂蹉跎。",
            "圣朝颂声作，周雝与商那。",
            "二公且大用，岂得归岷沱。"
        ],
        "title": "少章过吴门宠示淳夫子瞻唱和并惠山寄少游之什俾余继作辄次二公韵以寄之",
        "id": "ef797801-90c4-4549-98dd-f483063ef0f9"
    },
    {
        "author": "朱长文",
        "paragraphs": [
            "夙志在萧闲，获此遁幽迹。",
            "乔林无冬春，苍霭异晨夕。",
            "旁窥疑好峰，俯瞰惊峭壁。",
            "浩然溪山兴，尽在陶潜宅。",
            "杖藜行水边，萍际湛空碧。",
            "良鱼不轻游，弱羽犹自惜。",
            "吟髭不禁霜，晓鉴见早白。",
            "古人已深叹，信是林园客。",
            "遣累假禅锋，陶情任诗格。",
            "寄声招友人，来看亭前柏。"
        ],
        "title": "咏斋偶书呈子通无隠",
        "id": "867d1aa8-3396-4abd-ab2c-c4e827a3541e"
    },
    {
        "author": "朱长文",
        "paragraphs": [
            "采兰无复养，婴此终天悲。",
            "家空弱妹长，恐失桃夭时。",
            "翠蔓倚长松，之子得所随。",
            "衔杯款相遇，掺袂伤暂离。",
            "洞庭春风高，杨柳绿江湄。",
            "柴门归独掩，桂楫暮何之。",
            "眷眷厚有余，佳什犹在兹。",
            "散帙渴精论，言诗伫良规。",
            "惜哉片帆去，快若驷马驰。",
            "东皋多乐事，归计勿迟迟。"
        ],
        "tags": [
            "洞庭湖"
        ],
        "title": "次韵李子功留别之作",
        "id": "d416308c-bc22-42dc-8243-dd5c2c05bd59"
    },
    {
        "author": "朱长文",
        "paragraphs": [
            "支岭高风远，杼山佳句稀。",
            "云巖有开士，诗理到精微。",
            "不知蓬户隘，未倦凎镮飞。",
            "忘形任谈笑，敷衽评是非。",
            "近师宣城老，远慕苏州韦。",
            "我亦有吟癖，古人思与归。",
            "愿闻碧云篇，所得如珠玑。",
            "渔樵未晚出，乘兴叩禅扉。"
        ],
        "title": "谢虎丘祖印相访",
        "id": "8914433f-84de-4537-91b9-347e2d2b4abb"
    },
    {
        "author": "朱长文",
        "paragraphs": [
            "冲寒步郊原，烟水照林薄。",
            "雪余山色佳，浦浚湖波落。",
            "静可钓纶垂，清欲尘缨濯。",
            "相逢两俊友，辞义富金臒。",
            "携手登高台，谈笑有真乐。",
            "寸眸周远近，幽思腾寥廓。",
            "逝将飞片帆，直泛洞庭脚。",
            "絷维阻并游，搔首向城郭。"
        ],
        "tags": [
            "洞庭湖"
        ],
        "title": "谒郭道冲唐师德登台偶作",
        "id": "b18aedf6-b599-4ede-87be-32af636179c4"
    },
    {
        "author": "朱长文",
        "paragraphs": [
            "泰山先生久冥寞，世把春秋束高阁。",
            "腐儒退隠三十年，独玩遗经思笔削。",
            "滥居师席愧匪才，日演微言更岁籥。",
            "欲遵广路视堂奥，誓辟浮云窥碧落。",
            "兹辰讲解告终篇，敢屈邦君亲视学。",
            "邦君旧是补衮才，忠论嘉谟动宸幄。",
            "密为福泽遍寰瀛，暂得麾符出京洛。",
            "爱民如子不忍伤，政用中和屏威虐。",
            "深惟教本在庠序，力助儒风止奸恶。",
            "羣材傥得就长育，百堵何为惮兴作。",
            "躭躭黉舍尽修严，翼翼公堂骤清廓。",
            "已欣华构将落成，肯枉双旌率僚幕。",
            "清晨初谒二公祠，重道严师致恭恪。",
            "更忘烦暑临讲席，自降威容听扬搉。",
            "羜肥酒酾宴诸生，金印煌煌对褒博。",
            "传闻长幼相告语，争诵诗书亲教约。",
            "欢声四出屏阴沴，云雾俄收日华烁。",
            "文翁化蜀士皆成，鲁侯修泮民思乐。",
            "自惭传道竟何补，禄食充饥免藜藿。",
            "幸逢贤守善承流，喜与吴人醉优渥。"
        ],
        "tags": [
            "泰山"
        ],
        "title": "春秋终讲伏蒙知府谏议临视学舍宴劳诸生谨成小诗叙谢",
        "id": "39733dcd-b1a8-4f2e-b4de-545cd118f94b"
    },
    {
        "author": "朱长文",
        "paragraphs": [
            "极望铺千顷，平观彻九霄。",
            "纵横随物象，合散委天飙。",
            "洒竹声微动，粧松势不摇。",
            "庭空飞鸟影，窗失远山椒。",
            "钓罢盈孤屿，行稀覆小桥。",
            "争先笼碧瓦，骋巧缀柔条。",
            "片片谁裁制，团团似琢琱。",
            "丘陵平坎险，草木起枯焦。",
            "皎洁那容染，轻清祗自飘。",
            "匊来便幼稚，披去羨渔樵。",
            "篷冷孤舟泊，蹄轻逸骥骄。",
            "危楼明皓皓，虚室静萧萧。",
            "余霰霏残夜，层冰结霁朝。",
            "界疑华藏见，境入洞天遥。",
            "向晦终难掩，居高却晚销。",
            "润滋甘井脉，寒减暮江潮。",
            "思妇啼红袖，征夫拥皂貂。",
            "履穿愁践足，心悟任齐腰。",
            "就映犹开卷，频餐愈病痟。",
            "袁公当强起，谢女尚能谣。",
            "旋取茶铛泛，多收药匕调。",
            "任令埋蜡屐，直欲鼓兰桡。",
            "扫处迷三径，吟余冻一瓢。",
            "因思良友至，急奔牧童邀。",
            "池馆增潇洒，杯盘奈寂寥。",
            "壶中闻笑语，物外睹风标。",
            "真乐非絃管，奇辞脱篆雕。",
            "红尘荡涤尽，宿酒等闲消。",
            "烛映凝膏浅，香清切柏烧。",
            "谈围终易解，诗将可称骁。",
            "闻道羣贤集，方从五马招。",
            "黄堂催盛宴，缇幕会英僚。",
            "海气连平野，巖光满丽谯。",
            "缤纷霑寿斝，炫晃照华镳。",
            "刘白才名重，枚邹笔力超。",
            "袴襦歌美政，牟麦庆新苗。",
            "畎亩深盈尺，风云会再宵。",
            "贺声周四境，瑞奏达中朝。",
            "郡国仁风远，干坤协气饶。",
            "年年书大有，击壤望唐尧。"
        ],
        "title": "雪夕林亭小酌因成拙诗四十韵以贻坐客昔欧阳公与人咏雪先戒勿用梨梅练絮白舞鹅鹤等字今篇中辄守此戒但愧不工伏惟采览",
        "id": "e4b64b14-9289-43ed-82d0-cc00e8339f8c"
    },
    {
        "author": "朱长文",
        "paragraphs": [
            "天意绍斯文，成书在圣孙。",
            "一篇穷妙理，万古诵微言。",
            "美行敷华叶，精诚固本根。",
            "并明参日月，幽赞极干坤。",
            "奥义谁钻仰，真儒善讨论。",
            "披云观泰华，行水自昆仑。",
            "庠序非才处，诗书素志敦。",
            "崇朝羞倚席，暇日废窥园。",
            "辨惑开羣听，潜心到大原。",
            "意将追往哲，学岂为专门。",
            "盛府连称治，耆英继典藩。",
            "始终临讲席，前后枉高轩。",
            "全帐罗金鼎，盈庭倒玉樽。",
            "旌旗来有庆，衿佩寂无喧。",
            "士识师资贵，民知道义尊。",
            "僖公史官颂，郑校相君存。",
            "芹藻欢欣意，陵阿长育恩。",
            "中材多杞梓，宝器列瑶琨。",
            "五纪登朝盛，羣英著籍繁。",
            "美哉文正学，遗泽洽元元。"
        ],
        "title": "仲春上丁知府金部躬率僚采释奠于先圣既而升公堂命学官讲书窃惟中庸之篇自安定先生常以是诲人阅岁既久嗣音者希某孤陋无似窃慕前哲其启讲也今龙阁黄公尝临之其终讲也金部使君又临之郡儒在列咸与荣观辄成五言律诗二十韵叙谢",
        "id": "9cc45c3d-3513-4281-aa4d-62c3e314a272"
    },
    {
        "author": "朱长文",
        "paragraphs": [
            "方面威名久，朝端闻望隆。",
            "需章祈玉陛，宝诏与琳宫。",
            "睿奖均劳逸，高情保始终。",
            "他年黄发老，清世紫芝翁。",
            "迹放风波外，心安梦幻中。",
            "身轻随寿鹤，目极送冥鸿。",
            "祖帐羣公集，啼婴万俗同。",
            "何缘留召父，无路达尧聪。",
            "夸里金龟重，荣先密印崇。",
            "高堂罗俎豆，幽径铲蒿蓬。",
            "趁健歌归去，因闲味道冲。",
            "谢庭常有庆，越橐任令空。",
            "醉帽欹华月，吟髭动好风。",
            "翠虬乔木老，锦障海棠红。",
            "平昔高轩过，深嗟陋巷穷。",
            "嘘枯言不绝，推毂赐尝蒙。",
            "载酒要彭泽，名乡表郑公。",
            "量材如断木，荷德重维崧。",
            "耆俊方图任，明廷正纳忠。",
            "剧藩如择将，犹恐起宗工。"
        ],
        "title": "奉送中散使君提举崇禧观",
        "id": "14e85229-d44b-4fbb-a55e-a8c050d258eb"
    },
    {
        "author": "朱长文",
        "paragraphs": [
            "卿寺方森棘，侯邦屡建旗。",
            "才锋周物理，智烛见神机。",
            "寿远眉毫秀，身康鬓雪稀。",
            "翠筠高挺节，古柏暗增围。",
            "云陛朝升对，铜符夕佩归。",
            "灌苗潜致茂，针瘼坐令肥。",
            "召杜名方重，松乔志所希。",
            "非才学诗礼，多幸奉庭闱。",
            "叶载神龟稳，雏随彩凤飞。",
            "晨昏趋膝下，永着老莱衣。"
        ],
        "title": "光禄生日",
        "id": "15925302-ecdb-4bd2-b711-0d5a6a876ee3"
    },
    {
        "author": "朱长文",
        "paragraphs": [
            "榜登龙虎亚伦魁，一纪横飞长宪台。",
            "谟议轩昂开日月，辞章雄伟鼓风雷。",
            "朝端已庆明良会，庙论咸推将相才。",
            "一跌云衢成老大，几迁方面叹邅回。",
            "致君事业看霜鬓，经国风猷付玉杯。",
            "驱弩屡惊园令出，引章还喜买臣来。",
            "展坟乍觉青松长，视学追怀绛帐开。",
            "荣满江山增气象，仁霑里闬舞儿鲐。",
            "齐云晚咏难留白，绿野新居欲继裴。",
            "淮海巨藩虽重寄，傅巖须起作盐梅。"
        ],
        "title": "送知府滕光禄",
        "id": "e45cad9e-cab8-4e76-bb4d-3e966f96a073"
    },
    {
        "author": "朱长文",
        "paragraphs": [
            "筑坛精祷意通神，零雨先期泽此民。",
            "骤作六花犹及腊，更迟一日即回春。",
            "斜飘燕寝初惊密，平压高楼渐喜匀。",
            "千里山河忘险秽，十门坊市绝埃尘。",
            "谢庭贺燕凌晨集，郢曲歌声遇景新。",
            "细入吟窗粘冻笔，轻随舞袖落花茵。",
            "胶舟渐进危樯远，汲井弥甘短绠伸。",
            "遍壅枯根苏杞柳，巧粧寒叶活松筠。",
            "终朝讼息延佳客，几度年丰达紫宸。",
            "力可回天消旱暵，为霖岂独傅巖人。"
        ],
        "title": "喜雪上太守",
        "id": "64d2d627-4827-47fd-bf77-2b9493ac7d26"
    },
    {
        "author": "朱长文",
        "paragraphs": [
            "屈指西州当世英，我公杰出久知名。",
            "自从扬马奇才后，又得岷峨灵气清。",
            "刚者近仁今始见，惠而能政古难并。",
            "胸罗万象纵横有，目悦羣情黑白明。",
            "已借牙筹安右辅，尚留金节压东瀛。",
            "片章驰上云霄动，一檄飞前草木惊。",
            "断割剧繁如简易，针砭瘦瘠使丰盈。",
            "此时阜俗资良策，匪夕畴庸在老成。",
            "窃愧衰姿毗太府，幸逢雅量庇寒生。",
            "欲祈阴施增仙算，几见蟠桃结子荣。"
        ],
        "title": "上运使陈兵部",
        "id": "6e9fbd54-81af-4633-a7b5-b4b97f163db8"
    },
    {
        "author": "朱长文",
        "paragraphs": [
            "怪石铺幽麓，芳塘倚茂林。",
            "冷光开玉镜，清影涤人心。",
            "芹藻无伤性，龟鱼各就深。",
            "泉源应不涸，何必傅巖霖。"
        ],
        "title": "苏学十题 泮池",
        "id": "9974da08-4d1a-4856-b803-5c66eb309005"
    },
    {
        "author": "朱长文",
        "paragraphs": [
            "巨浪洗苍玉，一峰飞我前。",
            "凿开混沌窍，窥见沧浪天。",
            "洞敞延华月，巖虚生翠烟。",
            "幽轩相对久，古意日翛然。"
        ],
        "title": "苏学十题 玲珑石",
        "id": "485c327c-1ce1-42ff-811d-6cfd6419efa8"
    },
    {
        "author": "朱长文",
        "paragraphs": [
            "宝干多材美，孤根一气同。",
            "春余花淡薄，雪里叶青葱。",
            "蕃衍非人力，坚刚禀化工。",
            "寸枝裁玉轸，可助舜南风。"
        ],
        "title": "苏学十题 百干黄杨",
        "id": "2f208cba-4d2b-4471-ad52-5e27984c2a6d"
    },
    {
        "author": "朱长文",
        "paragraphs": [
            "五纪栽培后，三春长育中。",
            "灵根蟠故国，密叶荫儒宫。",
            "患与般斤远，歌宜鲁藻同。",
            "先儒垂意远，期此出三公。"
        ],
        "title": "苏学十题 公堂槐",
        "id": "90382390-ac48-4c00-8eb7-296f87cd7b5b"
    },
    {
        "author": "朱长文",
        "paragraphs": [
            "楚客曾流咏，吴都独擅奇。",
            "风霆存老干，桃李避芳时。",
            "名入文房梦，功资妙手医。",
            "紫微颜色好，先占凤凰池。"
        ],
        "title": "苏学十题 辛夷",
        "id": "74bda4b4-4570-4bf7-87ca-9007a84c7d84"
    },
    {
        "author": "朱长文",
        "paragraphs": [
            "昔年曾赏玩，移自碧山遥。",
            "古干磨文石，寒枝熨翠绡。",
            "虽殊楩梓用，终免雪霜凋。",
            "来者宜珍护，毋令困采樵。"
        ],
        "title": "苏学十题 石楠",
        "id": "be686ba5-d6af-4d95-a776-71ddde561f2d"
    },
    {
        "author": "朱长文",
        "paragraphs": [
            "古柏列重门，连枝若弟昆。",
            "参天分直干，得地共灵根。",
            "月照龙蛇影，风摧铁石痕。",
            "鸾凰期可宿，香叶向春繁。"
        ],
        "title": "苏学十题 多干柏",
        "id": "8a6355c7-7de6-4d12-a2ff-8e672f599c28"
    },
    {
        "author": "朱长文",
        "paragraphs": [
            "槃根几百龄，合干倚冥冥。",
            "偃蹇双虬耸，联翩两盖青。",
            "紫鳞霜外跃，绀叶雨余馨。",
            "左纽凭仙宇，何如拱泮亭。"
        ],
        "title": "苏学十题 并秀桧",
        "id": "668ae635-6b69-4b1a-9bf9-91b3e38615ae"
    },
    {
        "author": "朱长文",
        "paragraphs": [
            "弱植还生意，凌冬见后凋。",
            "尚低霑雨露，更长拂云霄。",
            "庭月摇疏影，檐风舞细条。",
            "他年逢匠石，宝构壮天朝。"
        ],
        "title": "苏学十题 新杉",
        "id": "c459bdf6-9b18-43ef-9607-98061b377683"
    },
    {
        "author": "朱长文",
        "paragraphs": [
            "山形拱泮宫，林壑意无穷。",
            "自得千巖秀，无亏九仞功。",
            "光延东岭月，清转碧潭风。",
            "官冷真相称，婆娑一钓翁。"
        ],
        "title": "苏学十题 泮山",
        "id": "351f6615-7f3f-4899-8743-67ede21a17f0"
    },
    {
        "author": "朱长文",
        "paragraphs": [
            "忠义家声久，夫君更美才。",
            "吏民愁既去，交友约重来。",
            "别岫浮云远，征帆晓月开。",
            "棣华同郡府，眷恋共衔杯。"
        ],
        "title": "送曹县丞入京",
        "id": "571ae6dc-f1a7-4058-a4e7-b3cf96f65584"
    },
    {
        "author": "朱长文",
        "paragraphs": [
            "嫩跗黏绛蜡，轻朵插珠钿。",
            "雪里心偏苦，花中达最先。",
            "玉阶香馥郁，烟野蕊联娟。",
            "托植虽然别，黄金子并圆。"
        ],
        "title": "次韵司封使君和推官早梅山茶二首  其一",
        "id": "f779d52b-3da8-488f-8a62-399db57adb4b"
    },
    {
        "author": "朱长文",
        "paragraphs": [
            "柏叶元同翠，桃颜未比红。",
            "留芳占春月，弄蕊耐秋风。",
            "自称阶庭玩，休烦帟幕笼。",
            "佳篇补韦白，流品重吴中。"
        ],
        "title": "次韵司封使君和推官早梅山茶二首  其二",
        "id": "2d2b66b7-ae88-4f1a-acd0-80485b3961ee"
    },
    {
        "author": "朱长文",
        "paragraphs": [
            "筑室寻幽处，唯求水竹邻。",
            "心安何必贵，累少莫如贫。",
            "石里求奇古，花中悟道新。",
            "不须多辙迹，猿鹤自为宾。"
        ],
        "title": "梅评事携诗过访欲求属和因次其韵",
        "id": "c0c6571b-587c-438b-8507-ea68518ce06e"
    },
    {
        "author": "朱长文",
        "paragraphs": [
            "珍木何年种，繁英满旧枝。",
            "开从残雪里，盛过牡丹时。",
            "对日心全展，凌风干不欹。",
            "药阶如赋咏，欠此尚相思。"
        ],
        "title": "次韵司封使君和练推官再咏山茶",
        "id": "dcc25d5b-4dda-4d40-9314-3adc2e380d6b"
    },
    {
        "author": "朱长文",
        "paragraphs": [
            "隠圃甚萧条，驱车岂惮劳。",
            "境从前代胜，冈对远山高。",
            "林晓猿抽臂，池秋鹤浴毛。",
            "兴来频就醉，奇句仆离骚。"
        ],
        "title": "次韵练定公权垂访乐圃之什",
        "id": "33415bec-a022-45d5-b89e-fff61c016517"
    },
    {
        "author": "朱长文",
        "paragraphs": [
            "朱颜充赋早，苍鬓拜恩归。",
            "烟水鹡鸰聚，霜穹鸿雁飞。",
            "传经金耻富，下笔玉藏辉。",
            "贵仕毋嫌晚，天门受赐衣。"
        ],
        "title": "贺林承务还吴门",
        "id": "5d7e6875-d600-4fcb-9dad-f634551e6e77"
    },
    {
        "author": "朱长文",
        "paragraphs": [
            "二年怀郡印，八度到柴扉。",
            "曾未陪珠履，频烦友布衣。",
            "水边孤鹤睡，天际片云归。",
            "拜德知何日，烟霞恋翠微。"
        ],
        "title": "寄和晏守",
        "id": "d8f5f487-871a-4c1f-8c0a-b6e3dcb8eba5"
    },
    {
        "author": "朱长文",
        "paragraphs": [
            "谁谓云中句，能移江上峰。",
            "清飙随玉楮，爽气袭尘容。",
            "剧暑婴多病，嘉招恨未从。",
            "眷言相与意，深荷故情浓。"
        ],
        "title": "和公权秋暑奉怀",
        "id": "b956f875-2536-490c-8210-b14440c05efe"
    },
    {
        "author": "朱长文",
        "paragraphs": [
            "乡校叨微禄，家林傍旧峰。",
            "散人那适用，逋客拙为容。",
            "良友幸不弃，华轩时肯从。",
            "早秋须命驾，荷叶露华浓。"
        ],
        "title": "再和",
        "id": "eacd194a-0a80-435f-88d6-bae54cd1ffa5"
    },
    {
        "author": "朱长文",
        "paragraphs": [
            "舜庭新遣牧，汉寺旧名卿。",
            "致主丹心在，忧民素发生。",
            "鹫峰仙桂老，猿涧古松清。",
            "金简传真理，期颐体更轻。"
        ],
        "title": "光禄生日",
        "id": "cea06fb0-9e5c-4f6b-b123-e868be1fcf44"
    },
    {
        "author": "朱长文",
        "paragraphs": [
            "韦公池阁尚依然，宾主于今不乏贤。",
            "郡内欣逢两耆俊，樽前喜会四同年。",
            "清谈自可成珠玉，真赏何须听管絃。",
            "宴罢旌旗摇暮霭，蔡经寂寞别羣仙。"
        ],
        "title": "蒙使君召预池光之会",
        "id": "03e017e7-5beb-4645-a5d5-2ef79a1c782f"
    },
    {
        "author": "朱长文",
        "paragraphs": [
            "一丘虽小势巉然，自古登临历几贤。",
            "门惹白云常尽日，地藏灵剑不知年。",
            "清欢相与随双旆，幽趣谁能解七絃。",
            "每月来游存故事，郡中依旧有诗仙。"
        ],
        "title": "游虎丘借前韵",
        "id": "5dda71f6-6619-4b4a-9a04-008b6ae3e11e"
    },
    {
        "author": "朱长文",
        "paragraphs": [
            "命相将乘傅说舟，爱山寻遍乐天游。",
            "先声汶北安千里，选胜吴西贲一丘。",
            "静见陇云生峭壁，寒知海气入危楼。",
            "锵金佳句留萧寺，剡纸朝来贵此州。"
        ],
        "title": "次韵蒲左丞宗孟游虎丘二首  其一",
        "id": "d4ddb267-76a7-496b-97f3-cdbdd2777271"
    },
    {
        "author": "朱长文",
        "paragraphs": [
            "蓬岛奇峰水四环，何年涌出向人间。",
            "清池不测通沧海，宝玉长存润碧山。",
            "曾致神仙留欢咏，可令轩冕乐萧闲。",
            "谢公方为苍生起，恋恋烟萝日暮还。"
        ],
        "title": "次韵蒲左丞宗孟游虎丘二首  其二",
        "id": "eeb40b76-710f-41ed-8605-edc1201d3735"
    },
    {
        "author": "朱长文",
        "paragraphs": [
            "窃禄都无簿领迷，得钱邀客手频携。",
            "春来佳景回三径，雪后晴波满一溪。",
            "岁月易凋青鬓色，尘埃难上白云梯。",
            "烦君枉驾惭荒索，空种梧桐待凤栖。"
        ],
        "title": "次韵朱牧乐圃宴有感",
        "id": "5d922cc4-4d5d-41ce-80cf-15d46b3b15bf"
    },
    {
        "author": "朱长文",
        "paragraphs": [
            "苍烟寒水满方塘，插架排签典籍场。",
            "喜对七贤闲把手，希逢四皓醉飞觞。",
            "林深迥出千龄干，诗就俄成万丈光。",
            "逸兴欲寻丁氏宅，云间老鹤共昂昂。"
        ],
        "title": "次韵彦舒席上有作",
        "id": "9857ee93-54eb-45ea-b141-1c739558f3e8"
    },
    {
        "author": "朱长文",
        "paragraphs": [
            "闲卧林泉与世疏，使君三度枉旌旟。",
            "未陪徐孺升宾榻，敢屈文侯式敝闾。",
            "暂掷鱼竿丝半卷，旋开松径草新锄。",
            "愧无美酒拈巾漉，难得金波款绪余。"
        ],
        "title": "奉谢司封使君晏公临顾园居  其一",
        "id": "7ce721d1-6158-4149-9a4d-f0a2b5cfaa33"
    },
    {
        "author": "朱长文",
        "paragraphs": [
            "未入柴扉即下车，茅斋挥麈缓论书。",
            "不知铜虎威权重，岂责荷衣礼貌疏。",
            "此日狂歌希鲁望，昔年能赋拟相如。",
            "箧中残藁如传后，虽枉朱轓亦不虚。"
        ],
        "title": "奉谢司封使君晏公临顾园居  其二",
        "id": "293e53d0-fda5-4fcb-b492-4bd7b26e2adf"
    },
    {
        "author": "朱长文",
        "paragraphs": [
            "甘盘德业满天区，博学承家行有余。",
            "凤翥频观先帝诏，牙签新补相君书。",
            "晨羊不饮康衢静，夜犬无声狱犴虚。",
            "风绩已应推第一，鼇峰深处列仙居。"
        ],
        "title": "奉谢司封使君晏公临顾园居  其三",
        "id": "037dcd88-9052-4d5c-9844-10ca275d16ff"
    },
    {
        "author": "朱长文",
        "paragraphs": [
            "不爱纷华爱寂寥，松风竹月共萧萧。",
            "因随野鹤过三径，每对江鸥洗一瓢。",
            "无复尘埃沾短褐，尚思烟水泛归桡。",
            "道人肯与羲之友，飞锡重来莫待招。"
        ],
        "title": "次韵虎丘祖印大师秋日怀寄",
        "id": "a42aa6ca-a0c2-4889-b262-1febb64c9d96"
    },
    {
        "author": "朱长文",
        "paragraphs": [
            "绝境良辰少两全，搘筇莫倦到山巅。",
            "清谈已可忘樽俎，真乐何劳听管絃。",
            "才子就题黄绢语，高僧多讽碧云篇。",
            "孤舟欲去更回首，天半楼台生晚烟。"
        ],
        "title": "重九与子通游虎丘谒祖印大师三首  其一",
        "id": "6df7bfad-bd8d-4d0c-abcb-3482f26fac62"
    },
    {
        "author": "朱长文",
        "paragraphs": [
            "秋山寥旷景无涯，执手凭栏到日斜。",
            "地竦一丘容涧谷，天低四面纳云霞。",
            "凌风剧饮从吹帽，多病忘情懒插花。",
            "深羨二难兄弟好，共将巖壑占为家。"
        ],
        "title": "重九与子通游虎丘谒祖印大师三首  其二",
        "id": "faa9c05e-26b1-4794-97b7-615ad9342d47"
    },
    {
        "author": "朱长文",
        "paragraphs": [
            "浮世谁如金石坚，吟须俄顷见皤然。",
            "登山未免怀千古，泛菊相期保百年。",
            "方外逸民犹有传，人间高爵岂如仙。",
            "良辰盛宴多遗迹，何似江南五柳贤。"
        ],
        "title": "重九与子通游虎丘谒祖印大师三首  其三",
        "id": "f3b12c5d-2015-45e1-8316-1c0cb54ed333"
    },
    {
        "author": "朱长文",
        "paragraphs": [
            "万法都明一瞬中，可怜情膜久相蒙。",
            "浮云映月元非暗，病眼生花本是空。",
            "断想求真犹未悟，将心觅佛转相攻。",
            "谁能吸尽曹溪水，莫负当年祖道东。"
        ],
        "title": "彦和善谈性理子文继成偈句见要属和谨次韵",
        "id": "f14ba587-0eb3-42d6-ac85-568721d99b38"
    },
    {
        "author": "朱长文",
        "paragraphs": [
            "仙才宜在道家山，却学幽人欲闭关。",
            "清燕曾陪明主问，羣言已助相君删。",
            "谈围莫敌书盈腹，诗社相过酒满颜。",
            "闻道卜邻同喜慰，亦开荒径待余闲。"
        ],
        "title": "彦和与子文相期卜邻子文作诗以遗谨次韵",
        "id": "522e7244-23fc-408d-9a92-7468e71c6461"
    },
    {
        "author": "朱长文",
        "paragraphs": [
            "几年彩笔擅辞场，鬓发相饶色更苍。",
            "千里旧闻称骥騄，九霄安得接鸾凰。",
            "醉凭浄几抛乌帽，闲卷新诗置锦囊。",
            "治世莫将公干比，松陵风物胜清漳。"
        ],
        "title": "次韵子文抱病幽居之作二首  其一",
        "id": "a77537ef-334a-45a8-8eea-13924c38395e"
    },
    {
        "author": "朱长文",
        "paragraphs": [
            "好闲不复爱轻肥，病起神清与道宜。",
            "药灶夜寒薪焰歇，书窗昼寂竹阴移。",
            "坦怀莫学途穷哭，行己应无屋漏欺。",
            "里巷游从须勉强，相逢犹记是童儿。"
        ],
        "title": "次韵子文抱病幽居之作二首  其二",
        "id": "e5dcd680-486a-4391-9530-6a1a063b565a"
    },
    {
        "author": "朱长文",
        "paragraphs": [
            "苏台风雨久如期，太守精诚不待祈。",
            "万廪更为来岁计，六花故就腊晨飞。",
            "静装松桂仙枝老，深壅芝兰土脉肥。",
            "衡泌栖迟墙仞远，为公何日赋缁衣。"
        ],
        "title": "佳雪应时呈司封使君三首  其一",
        "id": "fc24aa47-f5bd-4c9e-97d0-fa843587bd49"
    },
    {
        "author": "朱长文",
        "paragraphs": [
            "炫晃天花著物新，壶中万景浄无尘。",
            "光辉只欲饶寒士，清洁尤宜比古人。",
            "韦白吟时飘入砚，邹枚燕处舞回茵。",
            "明年霄汉横飞去，应踏繁霙拜玉宸。"
        ],
        "title": "佳雪应时呈司封使君三首  其二",
        "id": "922c03d1-6ed6-43bb-a371-f49bc8f06567"
    },
    {
        "author": "朱长文",
        "paragraphs": [
            "千里江山入郡楼，凭栏乍喜密云浮。",
            "冷光交映天峰色，余润遥随笠泽流。",
            "民叠袴襦看不厌，客丛簪履赏应留。",
            "野人乘兴狂吟外，引鹤披蓑上钓舟。"
        ],
        "title": "佳雪应时呈司封使君三首  其三",
        "id": "de134790-6a49-48a3-98fc-ba5847fcf824"
    },
    {
        "author": "朱长文",
        "paragraphs": [
            "玉烛均调应改元，贤侯喜雪望尧天。",
            "暗声撒竹高斋夜，瑞彩连云画戟前。",
            "千里湖山成洞府，万家觞咏展宾筵。",
            "应怜陋巷袁安卧，拥褐孤吟又过年。"
        ],
        "title": "次韵司封使君新岁喜雪",
        "id": "a7e8cb43-46f6-4370-8d09-4ea5653d653a"
    },
    {
        "author": "朱长文",
        "paragraphs": [
            "碧瓦犹藏腊雪寒，东杓初向斗旁观。",
            "雪垂华旦天京远，雉舞条风野老欢。",
            "官柳嫩黄迎皂盖，园蔬新绿委金盘。",
            "诗才例作姑苏守，一曲阳春喜岁端。"
        ],
        "title": "次韵司封使君立春纪事",
        "id": "f5901adc-8047-43a3-8fe5-23bcffff8d1a"
    },
    {
        "author": "朱长文",
        "paragraphs": [
            "满目红尘汩没深，谁能世事总无心。",
            "买松野老栽成径，觅竹山僧种满林。",
            "薄酒时斟资道气，好诗频讽涤烦襟。",
            "凤雏光显门庭喜，应笑陶潜责子吟。"
        ],
        "title": "次梅评事韵",
        "id": "b1a7a7a4-410f-42a4-bc46-9cb99b1579b2"
    },
    {
        "author": "朱长文",
        "paragraphs": [
            "快楫轻纶笠与衣，闲将四物挂柴扉。",
            "江头夜雪好披去，湖上春光宜棹归。",
            "静处无忧嫌印绶，贫中有味胜轻肥。",
            "兴来愿借君毋吝，渺渺烟波一叶飞。"
        ],
        "title": "梅公书斋挂蓑笠钓纶船楫四物形于诗句余为和之",
        "id": "a6c34d46-78c4-4a7c-8902-e16da36096ca"
    },
    {
        "author": "朱长文",
        "paragraphs": [
            "春华急似晓天星，谁得年年鬓发青。",
            "露濯浅深枝上锦，风吹离合水中萍。",
            "吟余金谷香随步，书罢兰亭酒欲醒。",
            "拟把冽泉同一酌，为君林下洗寒瓶。"
        ],
        "title": "次韵公权子通唱酬诗四首 春晚遣怀",
        "id": "cdab9cc2-f7bd-4497-a548-10c15d98a9be"
    },
    {
        "author": "朱长文",
        "paragraphs": [
            "九曲堙沦茂苑荒，吴人谁复怨吴王。",
            "莫言故国千秋远，知是仙家几日长。",
            "湖上只夸浮海相，里中休笑傚颦娘。",
            "旧时芳径今犹在，但属渔樵自采香。"
        ],
        "title": "次韵公权子通唱酬诗四首 阊门怀古",
        "id": "3ea9cafe-d194-420f-a60a-a9fb7c149cc5"
    },
    {
        "author": "朱长文",
        "paragraphs": [
            "身在尘劳未免忧，伤春伫立碧江头。",
            "回肠只殢千钟饮，方寸那容万斛愁。",
            "懒着锦袍凌巨浪，好乘黄犊傍高丘。",
            "池塘得句频相示，直把珠玑为暗投。"
        ],
        "title": "次韵公权子通唱酬诗四首 春日旅怀",
        "id": "afbc4767-5637-4acb-9760-19a0886934f1"
    },
    {
        "author": "朱长文",
        "paragraphs": [
            "奇姿须頼接花工，未必妖华限洛中。",
            "应是春皇偏与色，却教仙女愧乘风。",
            "朱栏共约他年赏，翠幄休嗟数日空。",
            "谁就东吴为品第，清晨子细阅芳丛。"
        ],
        "title": "次韵公权子通唱酬诗四首 牡丹",
        "id": "57f79d6c-0d9b-4b31-8394-d06e3efb4485"
    },
    {
        "author": "朱长文",
        "paragraphs": [
            "佳景更同民共乐，俊髦皆集盛飞觞。",
            "花随客醉还成句，柳赠人行欲断肠。",
            "斜月上时霞散绮，暖风来处寝凝香。",
            "华年惜过须心赏，富贵丛身逼鬓霜。"
        ],
        "title": "奉和司封使君春日回文之作",
        "id": "31a77314-327c-47e7-b5e1-245bba9f2167"
    },
    {
        "author": "朱长文",
        "paragraphs": [
            "通波隄上几秋千，花接遥山柳接天。",
            "故里松楸霑雨露，神都池苑隔云烟。",
            "耕桑交劝红尘外，罗绮分游画舫边。",
            "暂歇甘棠随众望，不禁野岸更闻鹃。"
        ],
        "title": "次韵司封使君和程给事",
        "id": "2338aeef-fb02-4b40-8424-c4a14a343c65"
    },
    {
        "author": "朱长文",
        "paragraphs": [
            "花如步障草如茵，万景繁华在此旬。",
            "金印谁来夸故里，密章燔了贲慈亲。",
            "莫看白发兴千感，好共朱轓醉一春。",
            "俱是诗人兼富贵，只疑元白是前身。"
        ],
        "title": "次韵司封使君和给事寒食城外感事",
        "id": "dbad766c-703d-4b85-aa67-b04711ddc832"
    },
    {
        "author": "朱长文",
        "paragraphs": [
            "贤守忧劳鬓欲霜，通宵霡霂满吴疆。",
            "五湖水阔鱼龙喜，九曲尘清桧栢香。",
            "更入高乡多䆉䅉，虽当浅处泛艅艎。",
            "为霖事业传家世，润泽应难限一方。"
        ],
        "title": "吴门比月不雨司封使君深闵而精祈俄有佳应谨吟成七言二首聊代谒贺  其一",
        "id": "00ebc4ce-1e71-42ca-9cf4-7d46ea059703"
    },
    {
        "author": "朱长文",
        "paragraphs": [
            "一雨欢心几万家，预期舂稻博流霞。",
            "低侵沪渎田交岸，高傍支山水满车。",
            "叶幄谩霑桃李实，隄奁暗长芰荷花。",
            "丰年阖境浑无事，闲把诗毫放两衙。"
        ],
        "title": "吴门比月不雨司封使君深闵而精祈俄有佳应谨吟成七言二首聊代谒贺  其二",
        "id": "6226741b-2f7e-4d3f-846c-d52cbe9067d0"
    },
    {
        "author": "朱长文",
        "paragraphs": [
            "天意分明应鲁雩，高坛晨拜紫袍濡。",
            "禽窥旧井寒泉长，鱼泳新荷涸辙苏。",
            "敏政有余闲利刃，清诗无纇掷灵珠。",
            "夏畦蒙润秋皋稔，颜巷销忧卒岁娱。"
        ],
        "title": "知府司封见和喜雨诗次韵陈谢",
        "id": "cdb2e663-0123-4137-bb8b-f96808d90d08"
    },
    {
        "author": "朱长文",
        "paragraphs": [
            "茹蔬酌水度清晨，自是浮生洁静身。",
            "好事频过三径晚，爱闲惜别五湖春。",
            "品泉暗识南零味，鉴茗多藏北苑真。",
            "且著青袍居膝下，少年未羨折腰人。"
        ],
        "title": "送荣子扬斋郎",
        "id": "23d2133f-2a5c-487b-b0e6-c1dbfb8bd95f"
    },
    {
        "author": "朱长文",
        "paragraphs": [
            "兰膏未耗结花新，花自无情喜在人。",
            "生向轻笼先得地，开从细焰别装春。",
            "飞蛾虽绕光难掩，梦蝶初回色尚匀。",
            "更待玉堂清夜直，赐来莲烛影相邻。"
        ],
        "title": "次韵公权灯花",
        "id": "1dc43fd9-e09b-450d-8f3b-bcc67e7a789b"
    },
    {
        "author": "朱长文",
        "paragraphs": [
            "农畴已种圃畦青，高卧丘园自放情。",
            "客少不嫌三径湿，年丰休叹一瓢清。",
            "残鶑喜向风前啭，病鹤犹能月下鸣。",
            "千载令名如有得，莫愁轩冕老无成。"
        ],
        "title": "次韵俞子文南轩雨后",
        "id": "baea3b2d-3412-4e88-a3d1-bcf99625f18c"
    },
    {
        "author": "朱长文",
        "paragraphs": [
            "我曾折桂向蟾宫，君有文华似彩虹。",
            "连蹇未酬平日愿，笑歌犹得故乡同。",
            "不才甘作耕巖叟，有志宜为结驷翁。",
            "穷达由来都似梦，几人曾是黑头公。"
        ],
        "title": "次韵俞子文感事",
        "id": "53053b28-c638-47fd-a55e-dcbf27ae086c"
    },
    {
        "author": "朱长文",
        "paragraphs": [
            "儒者须看万卷书，古人精博固难如。",
            "残编莫惜装褫费，旧迹堪怜缮写初。",
            "轻拨蠹虫文未损，平齐缃帙架无虚。",
            "白头更且穷经艺，谁道忘筌便得鱼。"
        ],
        "title": "次韵杨彝甫见成甫装褾旧书之什",
        "id": "512ae59a-d395-4af8-be52-f5dda1f01030"
    },
    {
        "author": "朱长文",
        "paragraphs": [
            "坐局偷闲步小桥，风随秋叶过轩萧。",
            "愁多万斛量难尽，饮欠千钟困易销。",
            "笠泽狂歌方继陆，海门高隠莫如焦。",
            "昔时委吏犹堪处，谁道仓公厌寂寥。"
        ],
        "title": "次韵公权庾中成咏",
        "id": "e995055f-e7ad-4345-843f-052e71d2c44f"
    },
    {
        "author": "朱长文",
        "paragraphs": [
            "高轩相约访柴关，潇洒如君会合难。",
            "雨径偕行穿履湿，风亭久伫袷衣寒。",
            "百忙好向闲中息，万动宜当静处看。",
            "公暇再来应不倦，东篱金蕊未凋残。"
        ],
        "title": "喜公权仲逢垂访",
        "id": "8e0768c9-2166-4f2a-8a72-8f4fc43eab7f"
    },
    {
        "author": "朱长文",
        "paragraphs": [
            "晓来乘兴步高冈，便就幽斋作醉乡。",
            "邻寺楼台分两面，一家池馆得中央。",
            "南坡嫩橘寒倾日，北牖疏筠小带霜。",
            "更待怪松擎积雪，莫辞访戴举瑶觞。"
        ],
        "title": "晓坐朋云斋怀公绍",
        "id": "616284b0-3cf4-4099-8126-69ce8646d839"
    },
    {
        "author": "朱长文",
        "paragraphs": [
            "闲钓松陵阅岁多，家林终日对烟萝。",
            "茹芝深隠惭商皓，献璧求知笑卞和。",
            "静送征鸿云外翼，吟看老桂月中柯。",
            "洛阳年少材惊俗，车马犹从陋巷过。"
        ],
        "title": "次韵苏文饶见贻之什",
        "id": "11b62bd2-91e0-49be-a7ff-5cce7d7a88de"
    },
    {
        "author": "朱长文",
        "paragraphs": [
            "世间如幻此生浮，宁典仙祠不典州。",
            "决胜金城勋烈茂，宣风玉垒治声优。",
            "远移遁迹无嘶马，旧得调元问喘牛。",
            "耆俊如公宜大用，行闻召节趣兰舟。"
        ],
        "title": "次韵枢言龙图得请洞霄之作  其一",
        "id": "e6b2ff3e-70cf-4fe2-8ad7-f6957f4e3362"
    },
    {
        "author": "朱长文",
        "paragraphs": [
            "平生气节薄青云，不任机心只任真。",
            "金为散多虚越橐，衣从洗浄远京尘。",
            "吟随猿鹤沧洲晚，醉赏鶑花茂苑春。",
            "仰止高贤同里闬，扫门羞未效前人。"
        ],
        "title": "次韵枢言龙图得请洞霄之作  其二",
        "id": "5590aaa9-815a-47ed-acf0-12d4dc35ab40"
    },
    {
        "author": "朱长文",
        "paragraphs": [
            "北窗二纪傲羲皇，节比渊明事更光。",
            "共喜遐龄垂紫绶，莫嫌猛退弃铜章。",
            "文房句就心常佚，药鼎功成寿转长。",
            "七品官阶三品服，满斟绿醑醉春阳。"
        ],
        "title": "次韵公绍贺崇静之赐金紫  其一",
        "id": "2b1a3ffa-270a-4cb6-be90-f27e796000f0"
    },
    {
        "author": "朱长文",
        "paragraphs": [
            "久脱朝衣袭野裳，亲逢盛旦日重光。",
            "耕田凿井尧民事，垂组怀黄汉服章。",
            "诸老相欢陶圣治，两宫遥祝与天长。",
            "谪仙才调今谁是，肯解金龟燕夕阳。"
        ],
        "title": "次韵公绍贺崇静之赐金紫  其二",
        "id": "dd5a6f4f-fc51-404b-85e5-6b6c7d6ad640"
    },
    {
        "author": "朱长文",
        "paragraphs": [
            "数年解绂隠林扉，乘兴频来访习池。",
            "老似乐天兼少病，官如叔夜又能诗。",
            "身闲幸与耆英接，学浅虚蒙国士知。",
            "白雪佳章难复继，策驽追骥自嫌疲。"
        ],
        "title": "次韵徐中散丙寅二月见访之什",
        "id": "4b9ebbde-195d-4a15-8da7-6b69858ab043"
    },
    {
        "author": "朱长文",
        "paragraphs": [
            "挺生贤德对耆英，岁物皆新气淑清。",
            "年至七旬人已少，子为四品世称荣。",
            "紫泥屡捧门多庆，华发虽稠体益轻。",
            "欲比遐龄何所似，蟠桃结实老仙京。"
        ],
        "title": "祖母生日",
        "id": "4988e550-0418-4534-9799-3c7470896f8d"
    },
    {
        "author": "朱长文",
        "paragraphs": [
            "星杓指未月增弦，神选良时协半千。",
            "恭慎动遵长乐意，洁清能绍冀王贤。",
            "缓垂相印淹公论，坚请州符避剧权。",
            "四十拥旄非不贵，更看黄发珥貂蝉。"
        ],
        "title": "判府曹宣徽生日  其一",
        "id": "52256711-0e8b-4d42-9859-a7b6ba957c8b"
    },
    {
        "author": "朱长文",
        "paragraphs": [
            "盛世高门福两全，星辰粹气萃为贤。",
            "钓璜韬略传三叶，斋钺风棱积十年。",
            "阴德在人宜寿考，清才脱俗恐神仙。",
            "寒儒欲继崧高颂，不独生申但美宣。"
        ],
        "title": "判府曹宣徽生日  其二",
        "id": "49dc537a-297f-4530-8a78-879227a8aa0d"
    },
    {
        "author": "朱长文",
        "paragraphs": [
            "柱史仙翁旧指枝，生贤左右太平基。",
            "居留成就昭陵后，赐告从容故里时。",
            "筹策久为当世重，勋劳方受两宫知。",
            "欲祈天锡公眉寿，更过芳莲叶上龟。"
        ],
        "title": "郡牧李侍郎生日  其一",
        "id": "bcf13a71-9b4d-4f38-a861-af825177398c"
    },
    {
        "author": "朱长文",
        "paragraphs": [
            "当年弧矢设门阑，英气钟于曲阜间。",
            "名覆金瓯新品地，香盘密印旧家山。",
            "腰边龟组光华动，膝下龙驹礼法闲。",
            "五福俱全谁跂及，流霞为寿日开颜。"
        ],
        "title": "郡牧李侍郎生日  其二",
        "id": "80e5dd00-3f4b-492b-8514-8c54590efdfd"
    },
    {
        "author": "朱长文",
        "paragraphs": [
            "武德阴功积在民，既生太姒复生申。",
            "手提将钺虽三世，身到台衡始二人。",
            "膝下龙驹环寿斝，日边凤使捧恩纶。",
            "沙堤筑就朱衣引，富有青春尚四旬。"
        ],
        "title": "闰月丙子判府相公被制命升使弼越六月癸卯公诞生之辰谨斋洁为诗二章拜献左右虽辞句芜纇不足奉扬盛德姑以述惓惓之诚  其一",
        "id": "4728487a-d50d-4224-9d8d-f08521d77aa6"
    },
    {
        "author": "朱长文",
        "paragraphs": [
            "宣制初闻下玉墀，又逢盛事协熊罴。",
            "青霄灵昴凝祥久，紫府蟠桃结实奇。",
            "养志增添龟鹤算，避权辞让凤凰池。",
            "从今若校中书考，屈指当如郭子仪。"
        ],
        "title": "闰月丙子判府相公被制命升使弼越六月癸卯公诞生之辰谨斋洁为诗二章拜献左右虽辞句芜纇不足奉扬盛德姑以述惓惓之诚  其二",
        "id": "2b09dfdc-409b-45f1-84a0-35e031d41f94"
    },
    {
        "author": "朱长文",
        "paragraphs": [
            "四纪勋荣动冕旒，倦趋黄阁傍沧洲。",
            "名如白傅身尤贵，才继微之德更优。",
            "千载神龟巢叶稳，九霄老凤带雏游。",
            "蓬莱水浅公犹健，辉照东南对斗牛。"
        ],
        "title": "元厚之少保生日",
        "id": "fe49c31e-e7c9-47a9-91a4-181a32ac28cf"
    },
    {
        "author": "朱长文",
        "paragraphs": [
            "幅巾短褐对江云，闲把群经自讨论。",
            "鲁泮未能开后学，虞庠岂称讲微言。",
            "羸驹久绝腾骧望，病木犹霑化育恩。",
            "蒋径虽荒陶菊在，徘徊惟恐去吴门。"
        ],
        "title": "答人见庆除博士",
        "id": "0a7f469d-b601-40e4-9795-265d8041cfc6"
    },
    {
        "author": "朱长文",
        "paragraphs": [
            "孟夏尧蓂六叶残，来从仙府瑞人寰。",
            "几年彩凤池中浴，此日神龟叶上闲。",
            "七老相欢非将相，二疏高宴欠湖山。",
            "羨公退自台衡地，长在烟霞缥缈间。"
        ],
        "title": "元少保生日  其一",
        "id": "c442a00b-03e5-44e4-9dd9-9b7e617c9c84"
    },
    {
        "author": "朱长文",
        "paragraphs": [
            "体貌方隆避政枢，归来衮绣耀东吴。",
            "骑鲸才格从天禀，化鹤风姿与众殊。",
            "经国文章垂睿想，济民德泽感神扶。",
            "堂边三寿高千丈，依旧扁舟泛五湖。"
        ],
        "title": "元少保生日  其二",
        "id": "3cb0987b-acbc-455f-bf54-24e170991bf1"
    },
    {
        "author": "朱长文",
        "paragraphs": [
            "朱门不锁走朱轮，东省仙材昼锦人。",
            "石上云轻林屋晓，花头露重洛阳春。",
            "谢公棋战乌巾静，裴令吟高绿野新。",
            "他日南园真可乞，满池烟水正相邻。"
        ],
        "title": "程给事新第",
        "id": "b09c6bb2-8297-476b-b749-d115cfd769a9"
    },
    {
        "author": "朱长文",
        "paragraphs": [
            "高文大册耀天衢，新句锵金掷隠居。",
            "廊庙方将归辅弼，江湖犹复念耕渔。",
            "百城草木知威望，一代贤能入荐书。",
            "近日东南兴节士，既旌吴子又褒徐。"
        ],
        "title": "判府蒲左丞宠赠佳篇谨次韵",
        "id": "d00bf224-e7c3-4f00-82cd-5bb3e579afc3"
    },
    {
        "author": "朱长文",
        "paragraphs": [
            "不为机巧不求新，坦坦襟怀任道真。",
            "揭节二方阴布德，分符千里别生春。",
            "儿童共喜重迎伋，父老相欢许借恂。",
            "池阁逍遥无一事，清风入座转汀苹。"
        ],
        "title": "次韵公权喜太守再留",
        "id": "dbedd514-631a-4c5f-a845-598fbc6b97f3"
    },
    {
        "author": "朱长文",
        "paragraphs": [
            "栝柏森森覆小台，凌风采菊共衔杯。",
            "东篱寂寞陶翁醉，连骑缤纷卫相来。",
            "放浪五湖惭钓客，均调玉烛仰璇魁。",
            "秋河半夜檐前转，谁泛仙槎去却回。"
        ],
        "title": "近承南康朝请使君宠访林圃小酌至夜公权特惠篇什谨次韵",
        "id": "25c8f9ed-7cd3-4038-94e4-198c3d805519"
    },
    {
        "author": "朱长文",
        "paragraphs": [
            "何必襄阳孟浩然，苦吟自可继前贤。",
            "虎丘合去十二度，熊轼再游三百年。",
            "云阁为君追旧额，霓裳从古播朱絃。",
            "此行不减唐人乐，畅饮惟无八酒仙。"
        ],
        "title": "奉陪太守及诸公游虎丘",
        "id": "90beb3fe-ba0f-4d36-b96d-397ca4ab1f0c"
    },
    {
        "author": "朱长文",
        "paragraphs": [
            "目极江湖近，心存象魏遥。",
            "未调金鼎餗，新泛玉觞椒。",
            "赋为凭栏得，忧从散帙消。",
            "高才方谢守，轻举羨王乔。",
            "桃结千年蕊，松抽百尺条。",
            "天涯舟一叶，风送逸渔樵。"
        ],
        "title": "次韵司封使君和练推官春望之什",
        "id": "f5713c9a-73a8-4b3c-9dac-d65232244e36"
    },
    {
        "author": "朱长文",
        "paragraphs": [
            "玉堂紫阁冠英游，身作三公未白头。",
            "须向凤凰池上浴，岂容萧散咏林丘。"
        ],
        "title": "次韵蒲左丞游虎丘十首  其一",
        "id": "4d03d12b-5bab-4233-9858-5134eaeac797"
    },
    {
        "author": "朱长文",
        "paragraphs": [
            "扫石扪萝向上行，门前坐见白云生。",
            "应思梦得多佳趣，独宿楼中待月明。"
        ],
        "title": "次韵蒲左丞游虎丘十首  其二",
        "id": "41f89794-9c5f-4232-b69e-50a071628081"
    },
    {
        "author": "朱长文",
        "paragraphs": [
            "地近峰低俗惯游，不知绝景冠吴州。",
            "从今合与名山等，左辖题诗翠岭头。"
        ],
        "title": "次韵蒲左丞游虎丘十首  其三",
        "id": "caee9f23-20b4-4657-9695-b14de5ebed38"
    },
    {
        "author": "朱长文",
        "paragraphs": [
            "羣山处处尽凌空，未若奇峰隠寺中。",
            "一见便知名不弃，为传佳句满江东。"
        ],
        "title": "次韵蒲左丞游虎丘十首  其四",
        "id": "04b41fce-c582-410d-a1dc-23f1fdda9ad9"
    },
    {
        "author": "朱长文",
        "paragraphs": [
            "万丈澄潭挟两崖，削成奇壁自天开。",
            "龙泉一淬名因得，不待秦皇发冢来。"
        ],
        "title": "次韵蒲左丞游虎丘十首  其五",
        "id": "a688c4c7-6381-4bbd-8085-794b21af2cf6"
    },
    {
        "author": "朱长文",
        "paragraphs": [
            "层峦稍稍暮云归，乔木森森众鸟依。",
            "再踏石花寻去路，画船十只带斜晖。"
        ],
        "title": "次韵蒲左丞游虎丘十首  其六",
        "id": "a2c709c1-7992-4f40-a80f-75ce2613433c"
    },
    {
        "author": "朱长文",
        "paragraphs": [
            "丘如蹲虎占吴西，应得佳名故国时。",
            "未必金精能变化，空传怪说使人疑。"
        ],
        "title": "次韵蒲左丞游虎丘十首  其七",
        "id": "b7a19977-93e7-43d6-8e34-7764e01062ad"
    },
    {
        "author": "朱长文",
        "paragraphs": [
            "海涌当年有旧山，吴王侈葬倚层峦。",
            "谁知国破丘陵在，兄弟幽居属二难。"
        ],
        "title": "次韵蒲左丞游虎丘十首  其八",
        "id": "6f9ab4ec-22f4-4692-b5ad-a19ff44b3c63"
    },
    {
        "author": "朱长文",
        "paragraphs": [
            "西溪风月宜真赏，东岭烟霞称苦吟。",
            "他日黄扉勤论道，秋风一梦到山林。"
        ],
        "title": "次韵蒲左丞游虎丘十首  其九",
        "id": "7d6b4503-976f-4475-9be8-994b62d80ac2"
    },
    {
        "author": "朱长文",
        "paragraphs": [
            "云霞咫尺压吴郊，乘兴斯须棹小舠。",
            "欲往结庐嗟未得，羨他何氏有三高。"
        ],
        "title": "次韵蒲左丞游虎丘十首  其一○",
        "id": "dfc1e3ed-29c8-4593-819e-76b08019a390"
    },
    {
        "author": "朱长文",
        "paragraphs": [
            "彩衣几度醉江滨，今日重来泪满巾。",
            "惟有旧诗存屋壁，岂知投老负垂纶。"
        ],
        "title": "秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通  其一",
        "id": "45615e42-3709-4861-a617-08400ad8ed7a"
    },
    {
        "author": "朱长文",
        "paragraphs": [
            "前哲临流猛拂衣，身违忧患是先几。",
            "非才自合居闲旷，不泛五湖何处归。"
        ],
        "title": "秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通  其二",
        "id": "a349589b-b176-4397-8562-31bf7a1bfa1a"
    },
    {
        "author": "朱长文",
        "paragraphs": [
            "云动鉴中双桨飞，天围林外片帆归。",
            "栏杆倚遍日云暮，坐看丹霞生翠微。"
        ],
        "title": "秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通  其三",
        "id": "acf0e750-8373-432c-8495-c5448a77717e"
    },
    {
        "author": "朱长文",
        "paragraphs": [
            "人争轩冕安在哉，我爱烟霞归去来。",
            "鲁望有灵还见笑，更回城郭恋尘埃。"
        ],
        "title": "秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通  其四",
        "id": "a2a1e84c-39fa-4614-b87e-a6b5a903988b"
    },
    {
        "author": "朱长文",
        "paragraphs": [
            "两山映日磨苍玉，万顷涵虚皱碧罗。",
            "不会乐天犹近俗，谩将絃管杂烟波。"
        ],
        "title": "秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通  其五",
        "id": "5967f593-fe0f-4413-9d4b-b7bf366cb97b"
    },
    {
        "author": "朱长文",
        "paragraphs": [
            "长虹稳卧碧江心，梦寐频游觉莫寻。",
            "欢友相逢清绝处，酣歌一夕抵千金。"
        ],
        "title": "秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通  其六",
        "id": "313b3a6a-7c2d-4ed2-b970-04aa92324313"
    },
    {
        "author": "朱长文",
        "paragraphs": [
            "漠漠秋烟羃故园，沉沉暮色暝渔船。",
            "月华未出诗翁远，乐事人间少十全。"
        ],
        "title": "秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通  其七",
        "id": "d127de82-9753-4eb8-91dd-8388f3da12a1"
    },
    {
        "author": "朱长文",
        "paragraphs": [
            "银潢倒泻入沧溟，身近鱼龙夜不惊。",
            "鸣艣空飞孤雁过，渔灯照浦一星明。"
        ],
        "title": "秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通  其八",
        "id": "1f0a2b28-788f-4323-b1de-50353c004cb5"
    },
    {
        "author": "朱长文",
        "paragraphs": [
            "僧舍萧疏竹苇间，开轩处处面云山。",
            "诗家不及禅家乐，坐卧湖光百虑闲。"
        ],
        "title": "秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通  其九",
        "id": "07e3581a-5c64-4a53-a311-3c9df13d27df"
    },
    {
        "author": "朱长文",
        "paragraphs": [
            "江里鲈肥味不羶，江头酒美滑如泉。",
            "长桥为席云为幕，祗欠洪崖笑拍肩。"
        ],
        "title": "秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通  其一○",
        "id": "b15cece2-5d7b-4fec-9d9b-8d4fed1bfcf7"
    },
    {
        "author": "朱长文",
        "paragraphs": [
            "人间出鹤只云间，相合仙经得亦难。",
            "尘外应多随羽客，未教流俗等闲看。"
        ],
        "title": "华亭吴江道中偶作十绝  其一",
        "id": "f68c5483-96db-4687-a5b1-d4759d5c8863"
    },
    {
        "author": "朱长文",
        "paragraphs": [
            "舟去舟来阅古今，梦中忧乐累人深。",
            "凭将一匊松江水，未洗尘缨且洗心。"
        ],
        "title": "华亭吴江道中偶作十绝  其二",
        "id": "e140c25f-73cc-4c7d-b074-6df0524048c3"
    },
    {
        "author": "朱长文",
        "paragraphs": [
            "白日归来皆有意，平生事了最为难。",
            "可怜万顷烟波色，只属天随醉眼看。"
        ],
        "title": "华亭吴江道中偶作十绝  其三",
        "id": "56569746-9cd8-4ac6-80de-cbc223dc62f1"
    },
    {
        "author": "朱长文",
        "paragraphs": [
            "千古鸱夷节独高，脱遗富贵一鸿毛。",
            "馆娃宫女曾亡国，岂独相携泛海涛。"
        ],
        "title": "华亭吴江道中偶作十绝  其四",
        "id": "a145d586-a3d3-41c1-9866-952fb2281c18"
    },
    {
        "author": "朱长文",
        "paragraphs": [
            "妖华倾国岂无情，忍复颦眉见越兵。",
            "若使将军犹好色，安能三徙更成名。"
        ],
        "title": "华亭吴江道中偶作十绝  其五",
        "id": "39769f0d-8ea5-470c-b712-fefea28d670e"
    },
    {
        "author": "朱长文",
        "paragraphs": [
            "贤哲多为贵势拘，人人空道爱江湖。",
            "谁将五鼎盈前食，肯换秋风一箸鲈。"
        ],
        "title": "华亭吴江道中偶作十绝  其六",
        "id": "265a5f1f-4c1c-4473-9c34-9a5505a59465"
    },
    {
        "author": "朱长文",
        "paragraphs": [
            "烟暝重湖日欲明，轻篷遥递浦前声。",
            "良鱼好入深渊去，不为鸣榔取次惊。"
        ],
        "title": "华亭吴江道中偶作十绝  其七",
        "id": "69ae6b76-7906-431f-8df2-56dd7bd2b38a"
    },
    {
        "author": "朱长文",
        "paragraphs": [
            "川上飞桥处处横，几回经此阅平生。",
            "碧芦萧瑟风前韵，一似家林霰雪声。"
        ],
        "title": "华亭吴江道中偶作十绝  其八",
        "id": "b4ce27f3-a008-481f-9708-491ea4c4e3a9"
    },
    {
        "author": "朱长文",
        "paragraphs": [
            "吹散青云见好峰，家林祗在此山东。",
            "寄声猿鹤休悲怨，蕙帐今宵遂不空。"
        ],
        "title": "华亭吴江道中偶作十绝  其九",
        "id": "0b9d0f5d-622b-4e05-9629-eb1db31e7259"
    },
    {
        "author": "朱长文",
        "paragraphs": [
            "独当家责性难堪，五女同孤已嫁三。",
            "更待人间了尘事，别寻云外结茅庵。"
        ],
        "title": "华亭吴江道中偶作十绝  其一○",
        "id": "9b420f31-4ac5-4e40-8a7b-7d288207ff82"
    },
    {
        "author": "朱长文",
        "paragraphs": [
            "霜筠来自蜀山遥，天骨轻清素节高。",
            "我若得之如佩玉，君应辍此似秋毫。"
        ],
        "title": "求筇杖",
        "id": "1b569105-3a4e-4f1f-aab8-a8e9205c39e7"
    },
    {
        "author": "朱长文",
        "paragraphs": [
            "劲节难同众草看，深根更入白云蟠。",
            "园庐种此多余地，为向西南斸数竿。"
        ],
        "title": "求虎丘竹",
        "id": "88637eac-b683-404f-85b4-5e6331534fa0"
    },
    {
        "author": "朱长文",
        "paragraphs": [
            "幽居处处映烟萝，归隠桥边月色多。",
            "蟾桂有情怜病叟，清光终夕照酣歌。"
        ],
        "title": "归隠桥新成偶题三绝句书呈同志  其一",
        "id": "eaa38286-ceb7-47f6-a252-b8bd1f26800d"
    },
    {
        "author": "朱长文",
        "paragraphs": [
            "挂却簪缨裹幅巾，清流绕舍断红尘。",
            "小桥何用通来往，犹为凝冬病涉人。"
        ],
        "title": "归隠桥新成偶题三绝句书呈同志  其二",
        "id": "0295c66a-64d3-4f85-b803-f49156a1199a"
    },
    {
        "author": "朱长文",
        "paragraphs": [
            "逢人尚欲开松径，送客应休过笔溪。",
            "林下有谁频肯顾，春深好听子规啼。"
        ],
        "title": "归隠桥新成偶题三绝句书呈同志  其三",
        "id": "600a0023-fea4-457b-af2f-6e3beab56aa6"
    },
    {
        "author": "朱长文",
        "paragraphs": [
            "泰伯祠边旧圃开，半栽蔬果半池台。",
            "闲门不放红尘入，门里清流自在来。"
        ],
        "title": "咏斋三绝  其一",
        "id": "8384a8fe-9590-413f-b984-51df12e06ea0"
    },
    {
        "author": "朱长文",
        "paragraphs": [
            "尘冠寂寞更休弹，车辙荒芜昼掩关。",
            "一片清晖长在眼，多情惟有四飞山。"
        ],
        "title": "咏斋三绝  其二",
        "id": "2a9e3c5b-b44a-4baa-8941-ec99456908b5"
    },
    {
        "author": "朱长文",
        "paragraphs": [
            "非山非市且优游，尚有尘缘未自由。",
            "巖下结庐应更好，石门西去近松楸。"
        ],
        "title": "咏斋三绝  其三",
        "id": "8cf922d5-d840-48a7-88ac-4aa8acb3afc8"
    },
    {
        "author": "朱长文",
        "paragraphs": [
            "瓶盂潇洒似禅家，任有籯金岂足夸。",
            "自入醉乡头不白，新诗何用祝苍华。"
        ],
        "title": "次梅评事韵",
        "id": "7fecba17-ad11-474a-90cb-cdaac7077d63"
    },
    {
        "author": "朱长文",
        "paragraphs": [
            "桃李芳时不肯来，俄随风雨落莓苔。",
            "斋前施柏花如锦，犹待诗仙醉眼开。"
        ],
        "title": "施柏花开柖子通",
        "id": "ee19b0a5-a5a0-41ee-9396-9a8372509b1f"
    },
    {
        "author": "朱长文",
        "paragraphs": [
            "潮满沟塍稻满田，暑天不雨自丰年。",
            "海商有货官无扰，游子争来就一廛。"
        ],
        "title": "青龙江上偶书两绝呈无逸监镇  其一",
        "id": "fd110042-d737-4ec4-b4eb-0d83918e5b63"
    },
    {
        "author": "朱长文",
        "paragraphs": [
            "卷碇初来海客船，脱身鲸浪见吴天。",
            "千帆总约秋风至，应助关征额外钱。"
        ],
        "title": "青龙江上偶书两绝呈无逸监镇  其二",
        "id": "8607c1c5-80b4-44f8-8220-fa1c630f7986"
    },
    {
        "author": "朱长文",
        "paragraphs": [
            "千艘万货集江边，争较锥刀逐利迁。",
            "生理幸逃鱼腹馁，梦魂犹怕蜃楼烟。"
        ],
        "title": "海贾",
        "id": "4c34826e-8069-4f56-850d-37601d30eb36"
    },
    {
        "author": "朱长文",
        "paragraphs": [
            "陆家山色隠平芜，文彩如虹照碧虚。",
            "痛尔临刑思鹤唳，输他谢病食江鲈。"
        ],
        "title": "陆宝山",
        "id": "9cf9faae-04b7-4cd1-b4b1-8d699cb0fd82"
    },
    {
        "author": "朱长文",
        "paragraphs": [
            "一川吐纳五湖深，海里三山何处寻。",
            "料得鸱夷从此去，古来烟水祗如今。"
        ],
        "title": "江浦",
        "id": "94c7ec8f-28b1-4c8c-aa7b-9d4d86a2d760"
    },
    {
        "author": "朱长文",
        "paragraphs": [
            "胜地宽闲旧卜邻，耆年得意辟高门。",
            "中吴昼锦如公少，好作坊名贲故园。"
        ],
        "title": "次韵司封使君和程给事",
        "id": "c2d5d817-3ce9-4b56-9e1f-5f4c8d168e3e"
    },
    {
        "author": "朱长文",
        "paragraphs": [
            "溪色如蓝照舳舻，越王金璧献姑苏。",
            "馆娃宫里长高枕，不觉舟师到国都。"
        ],
        "title": "次韵司封使君和程给事越来溪三章  其一",
        "id": "1cb97288-de7f-45e2-83f3-d9ede7a3593f"
    },
    {
        "author": "朱长文",
        "paragraphs": [
            "万舸连云载水犀，旌旗倒影蔽长隄。",
            "谁知数岁干戈后，不是吴溪是越溪。"
        ],
        "title": "次韵司封使君和程给事越来溪三章  其二",
        "id": "fa5d771b-beef-4980-a844-a4006f19c179"
    },
    {
        "author": "朱长文",
        "paragraphs": [
            "忠魂自逐沧波去，往恨空随茂苑春。",
            "若使吴王思后患，属镂只合赐谗人。"
        ],
        "title": "次韵司封使君和程给事越来溪三章  其三",
        "id": "9f89a66a-8304-410f-9b11-f01251bac52e"
    },
    {
        "author": "朱长文",
        "paragraphs": [
            "仁庙规模远，慈闱教爱隆。",
            "承平万世策，临御五年功。",
            "玉锁开天上，金縢纳匮中。",
            "乘云那复见，陵柏起悲风。"
        ],
        "title": "英宗皇帝挽词五首  其一",
        "id": "70523c4e-519e-4ec7-9d40-e22dba44dde6"
    },
    {
        "author": "朱长文",
        "paragraphs": [
            "英断能承祖，慈襟善继仁。",
            "诗书教宗室，体貌待元臣。",
            "损己迟徽册，恭天彻步茵。",
            "昔年平水患，尽力在斯民。"
        ],
        "title": "英宗皇帝挽词五首  其二",
        "id": "06e8d4bf-42c6-4174-9fc6-567cefaaae27"
    },
    {
        "author": "朱长文",
        "paragraphs": [
            "代邸推贤久，甘盘授学精。",
            "持盈周鼎重，立长禹谟明。",
            "仙馆灵芝秀，严祠宿潦平。",
            "历观唐汉盛，未若庙称英。"
        ],
        "title": "英宗皇帝挽词五首  其三",
        "id": "0ca0ac73-9cd6-44ac-88b7-6440d58f2b3e"
    },
    {
        "author": "朱长文",
        "paragraphs": [
            "凤翣行将远，龙髯断莫寻。",
            "白云留穆御，黄屋岂尧心。",
            "虽享天龄浅，终成睿算深。",
            "垂鸿须万祀，累叶奉姜任。"
        ],
        "title": "英宗皇帝挽词五首  其四",
        "id": "4e482384-08b5-4709-8c4a-d4ba97053645"
    },
    {
        "author": "朱长文",
        "paragraphs": [
            "有德三宗后，无忧累圣间。",
            "凤当金粟翥，龙隔鼎湖攀。",
            "玉几言犹在，霓旌去不还。",
            "园陵饶瑞气，东接永昭山。"
        ],
        "title": "英宗皇帝挽词五首  其五",
        "id": "bf00c8d4-9ed4-4916-a18b-e44753ab8649"
    },
    {
        "author": "朱长文",
        "paragraphs": [
            "华屋辞荣养，佳城合旧封。",
            "浮生无定相，众善有遗踪。",
            "家盛金籝在，山长玉案重。",
            "浮图传胜事，宝殿壮天峰。"
        ],
        "title": "邵湘母挽诗",
        "id": "0bf3ca4c-8478-481d-bd0f-b929ea45e1e1"
    },
    {
        "author": "朱长文",
        "paragraphs": [
            "一卧东吴七十春，区区南北笑乡人。",
            "盛开黉舍招英俊，敞辟华堂待缙绅。",
            "婉婉重孙胜彩服，煌煌两婿拥朱轮。",
            "铭旌已去空回首，通德门前旧是邻。"
        ],
        "title": "张虞卿挽诗",
        "id": "4ac9b1c4-d1f2-41eb-b4fa-de280f6195b6"
    },
    {
        "author": "朱长文",
        "paragraphs": [
            "寿考安荣遇圣朝，构成门户自勤劳。",
            "闺中莱妇皆华发，膝下荀龙尽绿袍。",
            "堂有金籝身更约，案披玉简道尤高。",
            "人间厚福终归尽，涨海难停一夜涛。"
        ],
        "title": "林少卿挽诗",
        "id": "5df863a7-347b-4b1e-9c1c-f67be6d6eaa0"
    },
    {
        "author": "朱长文",
        "paragraphs": [
            "持心平厚胜浇浮，仕路徊翔四十秋。",
            "政事每于谈笑办，交亲多向急难收。",
            "命由真宰随穷达，身在劳生任去留。",
            "旧治昔年应画像，庞眉闻讣泪先流。"
        ],
        "title": "黄朝散挽诗  其一",
        "id": "e8f76571-442f-4606-9497-06011e8b8ddb"
    },
    {
        "author": "朱长文",
        "paragraphs": [
            "江湖尝佩左符归，一卧漳滨素愿违。",
            "平日华旌过里巷，此时丹旐下巖扉。",
            "羣峰拱揖开新穴，万木森罗长旧围。",
            "伫看于门驱驷马，想应丘陇亦光辉。"
        ],
        "title": "黄朝散挽诗  其二",
        "id": "65bc3068-1be8-439c-8d55-0014e9b14781"
    },
    {
        "author": "朱长文",
        "paragraphs": [
            "海涌一小山，远视如陵丘。",
            "中藏天下奇，巖谷峻且幽。",
            "石壁老万古，剑池照千秋。",
            "蕞尔小吴会，隠然瞰瀛洲。",
            "能令轩冕客，到此忘沉忧。",
            "乐天拥千骑，一月常一游。",
            "高贤爱绝景，尘事莫可留。",
            "我公初下车，明断速如流。",
            "千里满和气，讼庭无系囚。",
            "三英皆肤使，金节憩南州。",
            "同声约真赏，相应如鸣球。",
            "半刺富文雅，嘉宾张与刘。",
            "清晨出西阊，山翠逼兰舟。",
            "耕叟迎彩旆，佳禽和鸣驺。",
            "凭阑共四顾，湖海入危楼。",
            "云低未作雨，万象围寸眸。",
            "宪老挥散隶，妙绝与古俦。",
            "河汉淡轻霭，天门跳惊虬。",
            "才名三十年，余事及银钩。",
            "兹游虽偶然，千载仰芳猷。",
            "日暮下危磴，玉杯相献酬。",
            "一篇间一局，豪放不自休。",
            "乐哉文字饮，相与喜贤侯。",
            "短篇春事胜，可与吴儿讴。"
        ],
        "title": "太守召陪诸公游虎丘",
        "id": "67377db7-c626-49c5-b9e8-7d674977b0b4"
    },
    {
        "author": "朱长文",
        "paragraphs": [
            "虎邱换得敬亭山，句水松陵数舍间。",
            "天下难如两州好，君恩乞与一身闲。",
            "惭无牒诉烦敲扑，喜有林泉数往还。",
            "犹想朋云隠君子，思归时见鬓毛班。"
        ],
        "title": "叠嶂楼有怀吴门",
        "id": "09dfbdde-815b-4c2f-9091-50d47c8664f5"
    },
    {
        "author": "朱长文",
        "paragraphs": [
            "芜城西眺极沧流，漠漠春烟暗戍楼。",
            "瓜步早潮吞建业，蒜山晴日照扬州。",
            "隋家故事不能问，鹤在仙池期我游。"
        ],
        "title": "春眺西上冈寄徐员外",
        "id": "d1b1d16d-84c7-46f4-9bc8-4cbea2191a40"
    },
    {
        "author": "朱长文",
        "paragraphs": [
            "孤馆闭塞水，大江生夜风。"
        ],
        "title": "句",
        "id": "8b7f7af5-2801-41c4-9f6e-bb7647f70fbd"
    },
    {
        "author": "苏辙",
        "paragraphs": [
            "郭纶本蕃种，骑斗雄西戎。",
            "流落初无罪，因循遂龙钟。",
            "嘉州已经岁，见我涕无穷。",
            "自言将家子，少小学弯弓。",
            "长遇西鄙乱，走马救边烽。",
            "手挑丈八矛，所往如投空。",
            "平生事苦战，数与大寇逢。",
            "昔在定川寨，贼来如羣蜂。",
            "万骑拥酋帅，自谓白相公。",
            "挥兵取其元，模糊腥血红。",
            "战胜士气振，赴敌如旋风。",
            "蚩蚩毡裘将，不信勇且忠。",
            "遥语相劝诱，一矢摧厥胸。",
            "短兵接死地，日落沙尘蒙。",
            "驰归不敢息，马口衔折锋。",
            "谁知八尺躯，脱命万死中。",
            "忽闻南蛮叛，羽檄行匆匆。",
            "将兵赴危难，瘴雾不辞冲。",
            "行经贺州城，寂寞无人踪。",
            "攀堞莽不见，入据为筑墉。",
            "一旦贼兵下，百计烧且攻。",
            "三日不能陷，救至遂得通。",
            "崎岖有成绩，元帅多异同。",
            "有功不见赏，憔悴落巴賨。",
            "已矣谁复信，言之气恟恟。",
            "予不识郭纶，闻此为敛容。",
            "一夫何足言，窃恐悲羣雄。",
            "此非介子推，安肯不计功。",
            "郭纶未尝败，用之可前锋。"
        ],
        "title": "郭纶",
        "id": "7e1012e9-f08d-4ac5-a6c1-db567342c8a5"
    },
    {
        "author": "苏辙",
        "paragraphs": [
            "放舟沫江滨，往意念荆楚。",
            "击鼓树两旗，势如远征戍。",
            "纷纷上船人，艣急不容语。",
            "余生虽江阳，未省至嘉树。",
            "巉巉九顶峰，可爱不可住。",
            "飞舟过山足，佛脚见江浒。",
            "舟人尽敛容，竞欲揖其拇。",
            "俄顷已不见，乌牛在中渚。",
            "移舟近山阴，壁峭上无路。",
            "云有古郭生，此地苦笺注。",
            "区区辨虫鱼，尔雅细分缕。",
            "洗砚去残墨，遍水如黑雾。",
            "至今江上鱼，顶有遗墨处。",
            "览物悲古人，嗟此空自苦。",
            "余今方南行，朝夕事鸣艣。",
            "至楚不复留，上马千里去。",
            "谁能居深山，永与禽兽伍。",
            "此事谁是非，行行重回顾。"
        ],
        "title": "初发嘉州",
        "id": "9f55d8f0-7316-4789-bb8b-8a3716ed91b8"
    },
    {
        "author": "苏辙",
        "paragraphs": [
            "江流日益深，民语渐已变。",
            "岸阔山尽平，连峰远非汉。",
            "惨惨瘴气青，薄薄寒日暖。",
            "峰峦若崖石，草木条干短。",
            "遥想彼居人，状类麏鹿窜。",
            "何时遂平定，戍卒从此返。"
        ],
        "title": "过宜宾见夷中乱山",
        "id": "0d0a414c-b175-48b4-9333-e6db1af27f6c"
    },
    {
        "author": "苏辙",
        "paragraphs": [
            "行过石壁尽，夜泊牛口渚。",
            "野老三四家，寒灯照疏树。",
            "见我各无言，倚石但箕踞。",
            "水寒双胫长，坏袴不蔽股。",
            "日莫江上归，潜鱼远难捕。",
            "稻饭不满盂，饥卧冷彻曙。",
            "安知城市欢，守此田野趣。",
            "祇应长冻饥，寒暑不能苦。"
        ],
        "title": "夜泊牛口",
        "id": "e4d46503-988e-4f88-b3a6-300ccd6f3c46"
    },
    {
        "author": "苏辙",
        "paragraphs": [
            "江水通三峡，州城控百蛮。",
            "沙昏行旅倦，边静禁军闲。",
            "汉虏更成市，罗纨靳不还。",
            "投毡拣精密，换马瘦孱颜。",
            "兀兀头垂髻，团团耳带环。",
            "夷声不可会，争利苦间关。"
        ],
        "title": "戎州",
        "id": "5e9ea072-7526-4c6b-bf71-8acba5d76cbd"
    },
    {
        "author": "苏辙",
        "paragraphs": [
            "江流浩浩羣动息，琴声琅琅中夜鸣。",
            "水深天阔音响远，仰视牛斗皆从横。",
            "昔有至人爱奇曲，学之三岁终无成。",
            "一朝随师过沧海，留置绝岛不复迎。",
            "终年见怪心自感，海水震掉鱼龙惊。",
            "翻回荡潏有遗韵，琴意忽忽从此生。",
            "师来迎笑问所得，抚手无言心已明。",
            "世人嚣嚣好丝竹，撞钟击鼓浪谓荣。",
            "安知江琴韵超绝，摆耳大笑不肯听。"
        ],
        "title": "舟中听琴",
        "id": "f423b7ea-fcdf-4903-9d69-02ccd76c9177"
    },
    {
        "author": "苏辙",
        "paragraphs": [
            "期君荒江濆，未至望已极。",
            "朔风吹乌裘，隠隠沙上立。",
            "愧余后期至，先到犯寒色。",
            "既泊问所如，归去已无及。",
            "系舟重相邀，雨冷涂路湿。"
        ],
        "title": "泊南井口期任遵圣",
        "id": "54bdc11a-470f-4ec1-bee1-8377eb814b10"
    },
    {
        "author": "苏辙",
        "paragraphs": [
            "晨兴孤舟上，盥濯夜气清。",
            "整巾未皇坐，双艣轧已鸣。",
            "日出江雾散，江上山从横。",
            "区区茅舍翁，晓出露气腥。",
            "收筒得大鲤，爱惜不忍烹。",
            "持之易斗粟，朝饭厌鱼羹。",
            "萧萧远风起，泛泛野雁惊。",
            "忽过百余里，山水互变更。",
            "逢舟问所如，彼此不知名。",
            "超超江湖间，殊胜地上行。",
            "旦游市井喧，莫宿无人声。",
            "江上诚足乐，无怪陶朱生。"
        ],
        "title": "江上早起",
        "id": "fd234aec-a5f3-4cfd-9cb0-a82f3dc0ee1e"
    },
    {
        "author": "苏辙",
        "paragraphs": [
            "朝看江上枯崖山，憔悴荒榛赤如赭。",
            "莫行百里一回头，落日孤云霭新画。",
            "前山更远色更深，谁知可爱信如今。",
            "唯有巫山最秾秀，依然不负远来心。"
        ],
        "title": "江上看山",
        "id": "83806a63-d266-4663-bc47-e6870063f71b"
    },
    {
        "author": "苏辙",
        "paragraphs": [
            "山胡拥苍毳，两耳白茸茸。",
            "野树啼终日，黔山深几重。",
            "啄溪探细石，噪虎上孤峰。",
            "被执应多恨，筠笼仅不容。"
        ],
        "title": "山胡",
        "id": "3d273358-26d6-4b65-ad6b-7d3aecf0080d"
    },
    {
        "author": "苏辙",
        "paragraphs": [
            "白鷴形似鸽，摇曳尾能长。",
            "寂寞怀溪水，低回爱稻粱。",
            "田家比鸡鹜，野食荐杯觞。",
            "肯信朱门里，徘徊占玉塘。"
        ],
        "title": "白鷴",
        "id": "e5fc1929-ee03-4939-90c6-f0cf736ce7eb"
    },
    {
        "author": "苏辙",
        "paragraphs": [
            "屈原遗宅秭归山，南宾古者巴子国。",
            "山中遗塔知几年，过者迟疑不能识。",
            "浮图高绝谁所为，原死岂复待汝力。",
            "临江慷慨心自明，南访重华讼孤直。",
            "世人不知徒悲伤，强为筑土高岌岌。"
        ],
        "title": "屈原塔",
        "id": "04195836-1e2f-42d9-8c57-d3583c2d03c8"
    },
    {
        "author": "苏辙",
        "paragraphs": [
            "古碑残缺不可读，远人爱惜未忍磨。",
            "相传昔者严太守，刻石千岁字已讹。",
            "严颜平生吾不记，独忆城破节最高。",
            "被擒不辱古亦有，吾爱善折张飞豪。",
            "军中生死何足怪，乘胜使气可若何。",
            "斫头徐死子无怒，我岂畏死如儿曹。",
            "匹夫受戮或不避，所重壮气吞黄河。",
            "临危闲暇有如此，览碑慷慨思横戈。"
        ],
        "title": "严颜碑",
        "id": "73d1f4cc-14e2-4587-8c68-5459f1d02a19"
    },
    {
        "author": "苏辙",
        "paragraphs": [
            "舟行千里不至楚，忽闻竹枝皆楚语。",
            "楚言啁哳安可分，江中明月多风露。",
            "扁舟日落驻平沙，茅屋竹篱三四家。",
            "连舂并汲各无语，齐唱竹枝如有嗟。",
            "可怜楚人足悲诉，岁乐年丰尔何苦。",
            "钓鱼长江江水深，耕田种麦畏狼虎。",
            "俚人风俗非中原，处子不嫁如等闲。",
            "双鬟垂顶发已白，负水采薪长苦艰。",
            "上山采薪多荆棘，负水入溪波浪黑。",
            "天寒斫木手如龟，水重还家足无力。",
            "山深瘴暖霜露干，夜长无衣犹苦寒。",
            "平生有似麋与鹿，一旦白发已百年。",
            "江上乘舟何处客，列肆喧譁占平碛。",
            "远来忽去不记州，罢市归船不相识。",
            "去家千里未能归，忽听长歌皆惨悽。",
            "空船独宿无与语，月满长江归路迷。",
            "路迷乡思渺何极，长怨歌声苦凄急。",
            "不知歌者乐与悲，远客乍闻皆掩泣。"
        ],
        "tags": [
            "长江"
        ],
        "title": "竹枝歌",
        "id": "0aa6aed6-b323-4680-845d-53040e49f253"
    },
    {
        "author": "苏辙",
        "paragraphs": [
            "江上孤峰石为骨，望夫不来空独立。",
            "去时江水拍山流，去后江移水成碛。",
            "江移岸改安可知，独与高山化为石。",
            "山高身在心不移，慰尔行人远行役。"
        ],
        "title": "望夫台",
        "id": "aac10c18-4746-4232-940b-0a3d7a85c50f"
    },
    {
        "author": "苏辙",
        "paragraphs": [
            "涨江吹八阵，江落阵如故。",
            "我来苦寒后，平沙如匹素。",
            "乘高望遗迹，磊磊六十四。",
            "遥指如布棋，就视不知处。",
            "世称诸葛公，用众有法度。",
            "区区落褒斜，军旅无阔步。",
            "中原竟不到，置阵狭无所。",
            "茫茫平沙中，积石排队伍。",
            "独使后世人，知我非莽卤。",
            "奈何长蛇形，千古竟不悟。",
            "惟余桓元子，久视不能去。"
        ],
        "title": "八阵碛",
        "id": "88df3e01-b4f3-4de7-a30e-4281dd7afea2"
    },
    {
        "author": "苏辙",
        "paragraphs": [
            "江中石屏滟滪堆，鳖灵夏禹不能摧。",
            "深根百丈无敢近，落日纷纷凫雁来。",
            "何人磊落不畏死，为我赤脚登崔嵬。",
            "上有古碑刻奇篆，当使尽读磨苍苔。",
            "此碑若见必有怪，恐至绝顶遭风雷。"
        ],
        "title": "滟滪堆",
        "id": "d09f4bd4-8309-441e-bf8a-c86c7c33d8c1"
    },
    {
        "author": "苏辙",
        "paragraphs": [
            "舟行瞿唐口，两耳风鸣号。",
            "渺然长江水，千里投一瓢。",
            "峡门石为户，鬰怒水力骄。",
            "扁舟落中流，浩如一叶飘。",
            "呼吸信奔浪，不复由长篙。",
            "捩柁破濆旋，畏与乱石遭。",
            "两山蹙相值，望之不容舠。",
            "渐近乃可入，白盐最雄高。",
            "草木皆倒生，哀叫悲玄猱。",
            "白云缭长袖，零落如飞毛。",
            "缅怀洚水年，惨蹙病有尧。",
            "禹益决岷水，屡与山鬼鏖。",
            "摧冈转大石，破地疏洪涛。",
            "巉巉当道山，斩截肩尾销。",
            "峭壁下无趾，连峰断脩腰。",
            "破处不生草，上不挂鸟巢。",
            "水怪不尽戮，下有龙与鳌。",
            "辽哉千万年，禹死遗迹牢。",
            "岂必见河洛，开峡斯已劳。"
        ],
        "tags": [
            "长江"
        ],
        "title": "入峡",
        "id": "cebb646d-4588-433a-ac78-1aed1ad27b09"
    },
    {
        "author": "苏辙",
        "paragraphs": [
            "山中庙堂古神女，楚巫婆娑奏歌舞。",
            "空山日落悲风吹，举手睢盱道神语。",
            "神仙洁清非世人，瓦盎倾醪荐麋脯。",
            "子知神君竟何自，西方真人古王母。",
            "飘然乘风游九州，朅渡西海薄中土。",
            "白云为车驾苍虬，骖乘湘君宓妃御。",
            "天孙织绡素非素，衣裳飘飖薄烟雾。",
            "泊然冲虚眇无营，朝餐屑玉咽琼乳。",
            "下视人世安可据，超江乘山去无所。",
            "巫山之下江流清，偶然爱之不能去。",
            "湍崖激作相喧豗，白花翻翻龙正怒。",
            "尧使大禹导九州，石陨山队几折股。",
            "山前恐惧久无措，稽首山下苦求助。",
            "丹书玉笈世莫窥，指示文字相尔汝。",
            "擘山泄江幸无苦，庚辰虞余实相禹。",
            "功成事定世莫知，空山俄顷千万古。",
            "庙中击鼓吹长箫，采兰为飧蕙为肴，玉缶荐芰香飘萧。",
            "龙勺取酒注白茅，神来享之风飘飘。",
            "荒山长江何所有，岂有琼玉荐泬寥。",
            "神君聪明无我责，为我驱兽攘龙蛟。",
            "乘船入楚溯巴蜀，濆旋深恶秋水高。",
            "归来无恙无以报，山上麦熟可作醪。",
            "神君尊贵岂待我，再拜长跪神所劳。"
        ],
        "tags": [
            "长江"
        ],
        "title": "巫山庙",
        "id": "4cb45ac5-f923-43b0-a29a-a824bfb2e101"
    },
    {
        "author": "苏辙",
        "paragraphs": [
            "巫庙真人古列仙，高心独爱玉炉烟。",
            "饥乌巧会行人意，来去纷纷噪客船。"
        ],
        "title": "巫山庙乌",
        "id": "982e9206-5b14-4c5c-acf3-0a7b09707048"
    },
    {
        "author": "苏辙",
        "paragraphs": [
            "峡女王嫱继屈须，入宫曾不愧秦姝。",
            "一朝远逐呼韩去，遥忆江头捕鲤鱼。",
            "江上大鱼安敢钓，转柁横江筋力小。",
            "深边积雪厚埋牛，两处辛勤何处好。",
            "去家离俗慕荣华，富贵终身独可嗟。",
            "不及故乡山上女，夜从东舍嫁西家。"
        ],
        "title": "昭君村",
        "id": "5f70d18d-5f2a-4a3d-9474-ce81d15a2827"
    },
    {
        "author": "苏辙",
        "paragraphs": [
            "洞前危径不容足，洞中明旷坐百人。",
            "苍崖硉兀起成柱，乱石散列如惊麇。",
            "清溪百丈下无路，水满沙土如鱼鳞。",
            "夜深明月出山顶，下照洞口才及唇。",
            "沉沉深黑若大屋，野老构火青如燐。",
            "平明欲出迷上下，洞气飘乱为横云。",
            "深山大泽亦有是，野鸟鸣噪孤熊蹲。",
            "三人一去无复见，至今冠盖长满门。"
        ],
        "title": "三游洞",
        "id": "d1a485a0-3064-4bbb-9ab1-4cf5562a5557"
    },
    {
        "author": "苏辙",
        "paragraphs": [
            "清溪鬼谷子，雄辩倾六国。",
            "视世无足言，自闭长默默。",
            "苏张何为者，欲窃长短术。",
            "学成果无頼，遂为世所惑。",
            "颠倒卖诸侯，倾转莫可执。",
            "后世何不明，疑我不汝及。",
            "谁知居深山，玩世可终日。",
            "君观二弟子，死处竟莫得。",
            "客齐自披裂，投魏求寄食。",
            "悠悠清溪中，石乱流水急。",
            "溪鱼为朝餐，老死得安穴。",
            "居乱独无言，其辩吾不测。"
        ],
        "title": "寄题清溪寺",
        "id": "40d94e0d-da07-43e7-bad1-dba49e92936d"
    },
    {
        "author": "苏辙",
        "paragraphs": [
            "江上寒沙薄如席，一夕坟起成高丘。",
            "江流倾转力不胜，左齧右吐非自由。",
            "南郡城南独何者，平地生长殊不休。",
            "当中屋背不盈尺，深入百丈皆石楼。",
            "古人不知下有怪，发破不掩水涨浮。",
            "传言夏鲧塞洚水，上帝爱此无敢偷。",
            "窃持大畚负长镈，刺取不已帝使流。",
            "禹知水怒非塞止，网捕百怪杂蜃鳅。",
            "掘壕入土不计丈，投掷填压声鸣啾。",
            "一时既定忧后世，恐此窃出坏九州。",
            "神人已死无复制，故以此土封其头。",
            "发之辄满不可既，意使灵物长幽囚。",
            "前年大旱千里赤，取土盈掬雨不收。",
            "谁言咫尺旧黄壤，中有千岁龙与虬。",
            "高山万仞犹可削，嗟此何独生如疣。",
            "天长地远莽无极，虽有缺坏谁能赒。",
            "我疑天意固有在，患世多事穷镌锼。",
            "埏陶鼓铸地力困，久不自补无为忧。",
            "世无女娲空白石，磊磊满地如浮沤。",
            "耕田凿井自无已，息壤无几安能酬。"
        ],
        "title": "息壤",
        "id": "f066e5d5-5ab9-4bd2-ae94-284a2434e254"
    },
    {
        "author": "苏辙",
        "paragraphs": [
            "泉源何从来，山下长溪发。",
            "油然本无营，谁使自激冽。",
            "茫茫九地底，大水浮一叶。",
            "使水皆为泉，地已不胜泄。",
            "应是众水中，独不容至洁。",
            "涓涓自倾泻，奕奕见清澈。",
            "石泓浄无尘，中有三尺雪。",
            "下为百丈溪，冷不受鱼鳖。",
            "脱衣浣中流，解我双足热。",
            "乐哉泉上翁，大旱不知渴。"
        ],
        "title": "荆门惠泉",
        "id": "2f493206-b8c1-45ce-8bb2-100ff9d2ac9d"
    },
    {
        "author": "苏辙",
        "paragraphs": [
            "荒凉荆门西，泉水谁为泄。",
            "发源虽甚微，来意不可折。",
            "平铺清池满，皎皎自明澈。",
            "甘凉最宜茶，羊炙可用雪。",
            "炎风五月交，中夜吐明月。",
            "太守燕已远，青嶂空嵲嵲。",
            "泉上白发翁，来饮杯馔阙。",
            "酌水自献酬，箕踞无礼节。",
            "区区游泉人，常值午日烈。",
            "回首忧重城，赏玩安能彻。"
        ],
        "title": "答荆门张都官维见和惠泉",
        "id": "a8aa3a72-4731-456a-94f8-78dee02ffe99"
    },
    {
        "author": "苏辙",
        "paragraphs": [
            "春气入楚泽，原上草犹枯。",
            "北风吹栗林，梅蕊飒已无。",
            "我行亦何事，驱马无疾徐。",
            "楚人信稀少，田亩任蓁芜。",
            "空有道路人，扰扰不留车。",
            "悲伤彼何懒，叹息此亦愚。",
            "今我何为尔，岂亦愚者徒。",
            "行行楚山晓，霜露满陂湖。"
        ],
        "title": "浰阳早发",
        "id": "a55aa2b6-b94f-4a2a-8e9d-bf1f5411cf4e"
    },
    {
        "author": "苏辙",
        "paragraphs": [
            "野鹰来，雄雉走。",
            "苍茫荒榛下，毰毸大如斗。",
            "鹰来萧萧风雨寒，壮士台中一挥肘。",
            "台高百尺临平川，山中放火秋草干。",
            "雉肥兔饱走不去，野鹰飞下风萧然。",
            "嵯峨呼鹰台，人去台已圮。",
            "高台不可见，况复呼鹰子。",
            "长歌野鹰来，当年落谁耳。",
            "父生已不武，子立又不强。",
            "北兵果南下，扰扰如驱羊。",
            "鹰来野雉何暇走，束缚笼中安得翔。",
            "可怜野雉亦有爪，两手捽鹰犹可伤。"
        ],
        "title": "襄阳古乐府二首 野鹰来",
        "id": "fbeeacf4-27d6-43a7-973d-476ee5bbd9e0"
    },
    {
        "author": "苏辙",
        "paragraphs": [
            "谁言襄阳苦，歌者乐襄阳。",
            "太守刘公子，千年未可忘。",
            "刘公一去岁时改，惟有州南汉水长。",
            "汉水南流岘山碧，种稻耕田泥没尺。",
            "里人种麦满高原，长使越人耕大泽。",
            "泽中多水原上干，越人为种楚人食。",
            "火耕水耨古常然，汉水鱼多去满船。",
            "长有行人知此乐，来买槎头缩项鳊。"
        ],
        "title": "襄阳古乐府二首 襄阳乐",
        "id": "5a69c5e5-fcbc-4188-9099-76b0c268e059"
    },
    {
        "author": "苏辙",
        "paragraphs": [
            "王乔西飞朝洛阳，飘飘千里双凫翔。",
            "凫飞遭网不能去，惟有空屦凫已亡。",
            "谁知野鸟不能化，岂必双屦能飞扬。",
            "凫神屦怪当有在，搔首野庙春风长。"
        ],
        "title": "双凫观",
        "id": "ef097a05-f26c-488d-ad38-0d03ad61884f"
    },
    {
        "author": "苏辙",
        "paragraphs": [
            "相携话别郑原上，共道长途怕雪泥。",
            "归骑还寻大梁陌，行人已渡古崤西。",
            "曾为县吏民知否，旧宿僧房壁共题。",
            "遥想独游佳味少，无言骓马但鸣嘶。"
        ],
        "title": "怀黾池寄子瞻兄",
        "id": "9c3dd67e-63f6-44a2-8ed3-7de60911ce67"
    },
    {
        "author": "苏辙",
        "paragraphs": [
            "一岁不复居，一日安足惜。",
            "人心畏增年，对酒语终夕。",
            "夜长书室幽，灯烛明照席。",
            "盘飧杂梁楚，羊炙错鱼腊。",
            "庖人馔鸡兔，家味宛如昔。",
            "有怀岐山下，展转不能释。",
            "念同去闾里，此节三已失。",
            "初来寄荆渚，鱼雁贱宜客。",
            "楚人重岁时，爆竹鸣磔磔。",
            "新春始涉五，田冻未生麦。",
            "相携历唐许，花柳渐牙拆。",
            "居梁不耐贫，投杞避糠覈。",
            "城南庠斋静，终岁守坟籍。",
            "酒酸未尝饮，牛美每共炙。",
            "谓言从明年，此会可悬射。",
            "同为洛中吏，相去不盈尺。",
            "浊醪幸分季，新笋可饷伯。",
            "巑巑嵩山美，漾漾洛水碧。",
            "官闲得相从，春野玩朝日。",
            "安知书合下，羣子并遭馘。",
            "偶成一朝荣，遂使千里隔。",
            "何年相会欢，逢节勿轻掷。"
        ],
        "title": "辛丑除日寄子瞻",
        "id": "3b039007-eadf-4924-89e9-c6f8f2cd7df6"
    },
    {
        "author": "苏辙",
        "paragraphs": [
            "山川足清旷，阛阓巧拘囚。",
            "安得孅阿御，同为穆满游。",
            "遥知因涣汗，远出散幽忧。",
            "原隰繁分绣，村墟尽小侯。",
            "春深秦树绿，野阔渭河流。",
            "四顾神萧瑟，前探意涨浮。",
            "胜观殊未已，往足讵能收。",
            "下坂如浮舸，登崖剧上楼。",
            "强行腰伛偻，困坐气嘘咻。",
            "鸟语林峦静，花明涧谷幽。",
            "濯溪惊野老，伐路骇他州。",
            "中散探深去，文渊到处留。",
            "听琴峰下寺，弄石水中洲。",
            "溪冷泉冰脚，山高雾绕头。",
            "石潭清照骨，瀑水溅成钩。",
            "仙庙鸣钟磬，神官秉钺刘。",
            "养生闻帝女，服气绝彭仇。",
            "故宅犹传尹，先师不喜丘。",
            "居人那识道，过客谩停驺。",
            "巖谷诚深绝，神仙信有不。",
            "云居无几杖，霞珮弃镌锼。",
            "豹隠连山雾，龙潜百尺湫。",
            "门开谁与叩，桃熟浪传偷。",
            "绀发清无比，方瞳凛不侔。",
            "会须林下见，乞取寿年修。",
            "拔去和鸡犬，相随若旆旒。",
            "乘风遗騕褭，长啸贱笙篌。",
            "从骑衣皆羽，前驱鬣尽虬。",
            "安能牵两足，蹔得快双眸。",
            "自昔辞乡树，南行上楚舟。",
            "万江穷地脉，三峡束天沟。",
            "云暗酆都晚，波吹木枥秋。",
            "寻溪缘窈窕，入洞听飕飗。",
            "空寺收黄栗，荒祠画伏彪。",
            "登临虽永日，行迈肯停辀。",
            "蓄缩今何事，攀跻昔已悠。",
            "魏京饶士女，春服聚蜉蝣。",
            "雷动车争陌，花摇树系秋。",
            "游人纷荡漾，野鸟自嘤呦。",
            "平日曾经洛，闲居愿卜缑。",
            "空言真比梦，久渴渐成愁。",
            "早退尝相约，辞嚣痛自搂。",
            "爱山心劫劫，从宦兴油油。",
            "海宇都无碍，山林尽可投。",
            "愿为云上鹄，莫作盎中鯈。",
            "适性行随足，谋生富给喉。",
            "今游虽不与，后会岂无由。",
            "昼出同穿履，宵眠共覆裘。",
            "弟兄真欲尔，朋好定谁俦。",
            "试写长篇调，何人肯见酬。"
        ],
        "title": "次韵子瞻减降诸县囚徒事毕登览",
        "id": "265370d1-59c2-472a-9eac-279d6e22189d"
    },
    {
        "author": "苏辙",
        "paragraphs": [
            "山下晨光晚，林梢露滴升。",
            "峰头斜见月，野市早明灯。",
            "树暗犹藏鹊，堂开已馔僧。",
            "据鞍应梦我，联骑昔尝曾。"
        ],
        "title": "次韵子瞻太白山下早行题崇寿院",
        "id": "7f8afb89-fbd1-4b4a-adc5-240a97b2c7bf"
    },
    {
        "author": "苏辙",
        "paragraphs": [
            "谢公游意未能厌，踏尽登山屐齿尖。",
            "古殿神仙深杳杳，香炉烟翠起纤纤。",
            "巖花寂历飘琼片，庭桧萧疏漏玉蟾。",
            "帝子莫归人不见，微风细雨自开帘。"
        ],
        "title": "次韵子瞻延生观后山上小堂",
        "id": "98038728-820e-4b10-a34d-b435d642b40e"
    },
    {
        "author": "苏辙",
        "paragraphs": [
            "潭边沙水不成泥，潭上孤禽挂崄啼。",
            "缭绕飞桥能试客，蒙茸翠蔓巧藏溪。",
            "云为绛帐马融室，石作屏风玉女闺。",
            "仙果知君今未足，临潭脚战怕长梯。"
        ],
        "title": "次韵子瞻题仙游潭中兴寺",
        "id": "7e7a50fa-a054-40c5-bce9-f30a5d31a26d"
    },
    {
        "author": "苏辙",
        "paragraphs": [
            "千山欲尽垂为鼻，百战皆空但有城。",
            "虎闯穴中秦地恐，龙飞渭上汉江倾。",
            "雍人未有章邯怨，魏将犹存仲达精。",
            "睥睨陵迟春草满，白羊无数向风鸣。"
        ],
        "title": "石鼻城",
        "id": "799b82c3-9b30-42ee-81da-c150fc5999f1"
    },
    {
        "author": "苏辙",
        "paragraphs": [
            "吕公年已莫，择主渭河边。",
            "跪饵留双膝，临溪不计年。",
            "神专能陷石，心大岂营鳣。",
            "不到磻溪上，安知自守坚。"
        ],
        "title": "磻溪石",
        "id": "c3782b97-a1fb-419d-8ab3-f7d326263fef"
    },
    {
        "author": "苏辙",
        "paragraphs": [
            "董公平昔甚纵横，晚岁藏金欲避兵。",
            "当日英雄智相似，燕南赵北亦为京。"
        ],
        "title": "郿坞",
        "id": "c1f28168-cba7-4a38-ac96-258025f04592"
    },
    {
        "author": "苏辙",
        "paragraphs": [
            "老聃厌世入流沙，飘荡如云不可遮。",
            "弟子怜师将去国，关门望气载还家。",
            "高台尚有传经处，画壁空留驾犊车。",
            "一授遗书无复老，不知何苦服胡麻。"
        ],
        "title": "楼观",
        "id": "4d45b8c1-330b-484d-ad89-4a7f7e302f12"
    },
    {
        "author": "苏辙",
        "paragraphs": [
            "秋气萧骚仍见雪，客愁缭绕动萦心。",
            "幽吟北户窗声细，归梦函关马迹深。",
            "疏树飞花轻䔩䔩，衰荷留柄乱簪簪。",
            "遥闻诗酒皆推胜，社客何人近纳賝。"
        ],
        "title": "次韵子瞻秋雪见寄二首  其一",
        "id": "28cccd28-ca69-4b42-889e-24038dba2754"
    },
    {
        "author": "苏辙",
        "paragraphs": [
            "平时出处常联袂，文翰叨陪旧服膺。",
            "自信老兄怜弱弟，岂关天下少良朋。",
            "何时杯酒看浮白，清夜肴蔬粗满登。",
            "离思隔年诗不尽，秦梁虽远速须譍。"
        ],
        "title": "次韵子瞻秋雪见寄二首  其二",
        "id": "b6ad6207-cbcc-4a2e-8e41-f8b35d3e75ba"
    },
    {
        "author": "苏辙",
        "paragraphs": [
            "怪我辞官免入商，才疏深畏忝周行。",
            "学从社稷非源本，近读诗书识短长。",
            "东舍久居如旧宅，春蔬新种似吾乡。",
            "闭门已学龟头缩，避谤仍兼雉尾藏。"
        ],
        "title": "次韵子瞻闻不赴商幕三首  其一",
        "id": "ec6f85c0-ae2c-48da-a74d-0a0e093d7f1b"
    },
    {
        "author": "苏辙",
        "paragraphs": [
            "南商西洛曾虚署，长吏居民怪不来。",
            "妄语自知当见弃，远人未信本非才。",
            "厌从贫李嘲东阁，懒学谀张缓两腮。",
            "知有四翁遗迹在，山中岂信少人哉。"
        ],
        "title": "次韵子瞻闻不赴商幕三首  其二",
        "id": "7b999225-1ade-463d-8fce-3548ae7d9f1f"
    },
    {
        "author": "苏辙",
        "paragraphs": [
            "埙动篪鸣只自知，忧轻责少幸官卑。",
            "声名谩作耳中瑱，科第空收颔底髭。",
            "西鄙猖狂犹将将，中朝闲暇自师师。",
            "近成新论无人语，仰羨飞鸿两翅差。"
        ],
        "title": "次韵子瞻闻不赴商幕三首  其三",
        "id": "8aa173bc-7c6b-478b-8e97-4728b4e9794c"
    },
    {
        "author": "苏辙",
        "paragraphs": [
            "吾兄笔锋雄，诗俊不可和。",
            "雪中思清绝，韵恶愈难奈。",
            "殷勤赋黄竹，自劝饮白堕。",
            "言随飞花落，意与长风簸。",
            "余力远见撩，千里寄璀瑳。",
            "嗟予学久废，有类转空磨。",
            "研磨久无得，安可待充货。",
            "空记乘峡船，行意被摧剉。",
            "溟濛覆洲渚，泠冽光照坐。",
            "我唱君实酬，驰骋不遑卧。",
            "譬如逐兽卢，岂觉山径坷。",
            "酒肴助喧热，笔砚尽霑涴。",
            "诗词禁推类，令肃安敢破。",
            "亦有同行人，牵挽赴程课。",
            "尔来隔秦魏，渴望等饥饿。",
            "徒然遇佳雪，有酒谁与贺。"
        ],
        "title": "次韵子瞻病中大雪",
        "id": "990bb197-a798-4bf7-9e61-3237d1a2e780"
    },
    {
        "author": "苏辙",
        "paragraphs": [
            "周公制乡礼，无有相通佐。",
            "鼎肉送子思，烝豚出阳货。",
            "交亲随高低，岂问小与大。",
            "自从此礼衰，伏腊有饥卧。",
            "乡人慕古俗，酬酢等四坐。",
            "东邻遗西舍，迭出如蚁磨。",
            "宁我不饮食，无尔相咎过。",
            "相从庆新春，颜色买愉和。"
        ],
        "title": "次韵子瞻记岁莫乡俗三首 餽岁",
        "id": "bff5d400-7c59-4543-81a6-a03ebf68f474"
    },
    {
        "author": "苏辙",
        "paragraphs": [
            "富贵日月速，贫贱觉岁迟。",
            "迟速不须问，俱作不可追。",
            "亲旧且酣饮，送尔天北涯。",
            "岁岁虽无情，从我历四时。",
            "酌尔一杯酒，留我壮且肥。",
            "长作今岁欢，勿起异日悲。",
            "掉头不肯顾，曾莫与我辞。",
            "酒阑气方横，岂信从尔衰。"
        ],
        "title": "次韵子瞻记岁莫乡俗三首 别岁",
        "id": "ebc1093d-58ee-4dda-94fd-dcba96fc1b6e"
    },
    {
        "author": "苏辙",
        "paragraphs": [
            "于菟绝绳去，顾兔追龙蛇。",
            "奔走十二虫，罗网不及遮。",
            "嗟我地上人，岂复奈尔何。",
            "未去不自闲，将去乃喧哗。",
            "天上驱兽官，为君肯停檛。",
            "鲁阳挥长戈，日车果再斜。",
            "酾酒劝尔醉，期尔蹔蹉跎。",
            "偕醉遣尔去，寿考自足夸。"
        ],
        "title": "次韵子瞻记岁莫乡俗三首 守岁",
        "id": "fdd53008-ea90-4c40-abc9-3be622ae277c"
    },
    {
        "author": "苏辙",
        "paragraphs": [
            "江上冰消岸草青，三三五五踏青行。",
            "浮桥没水不胜重，野店压糟无复清。",
            "松下寒花初破萼，谷中幽鸟渐嘤鸣。",
            "洞门泉脉龙睛动，观里丹池鸭舌生。",
            "山下瓶罂霑稚孺，峰头鼓乐聚簪缨。",
            "缟裙红袂临江影，青盖骅骝踏石声。",
            "晓去争先心荡漾，莫归夸后醉从横。",
            "最怜人散西轩静，暧暧斜阳著树明。"
        ],
        "title": "记岁首乡俗寄子瞻二首 踏青",
        "id": "6714dbce-9763-45fb-ab3b-98e409f73714"
    },
    {
        "author": "苏辙",
        "paragraphs": [
            "枯桑舒牙叶渐青，新蚕可浴日晴明。",
            "前年器用随手败，今冬衣着及春营。",
            "倾囷计口卖余粟，买箔还家待种生。",
            "不惟箱篚供妇女，亦有鉏镈资男耕。",
            "空巷无人斗容冶，六亲相见争邀迎。",
            "酒肴劝属坊市满，鼓笛繁乱倡优狞。",
            "蚕丛在时已如此，古人虽没谁敢更。",
            "异方不见古风俗，但向陌上闻吹笙。"
        ],
        "title": "记岁首乡俗寄子瞻二首 蚕市",
        "id": "264c4f57-68ef-44e4-a2ec-9a97eae0a1b1"
    },
    {
        "author": "苏辙",
        "paragraphs": [
            "堂上岐阳碑，吾兄所与我。",
            "吾兄自善书，所取无不可。",
            "欧阳弱而立，商隠瘦且椭。",
            "小篆妙诘曲，波字美婀娜。",
            "谭藩居颜前，何类学颜颇。",
            "魏华自磨淬，峻秀不包裹。",
            "九成刻贤俊，磊落杂么么。",
            "英公与褒鄂，戈戟闻自荷。",
            "何年学操笔，终岁惟箭笴。",
            "书成亦可爱，艺业嗟独伙。",
            "余虽谬学文，书字每慵堕。",
            "车前驾骐骥，车后系羸跛。",
            "逾年学举足，渐亦行駊騀。",
            "古人有遗迹，䈕短不及鏁。",
            "愿从兄发之，洗砚处兄左。"
        ],
        "title": "子瞻寄示岐阳十五碑",
        "id": "bc0dfb1d-f72f-4c5d-90f6-b0cba789c293"
    },
    {
        "author": "苏辙",
        "paragraphs": [
            "谁人画此二菩萨，趺坐花心乘象狻。",
            "弟子先后执盂缶，老僧槎牙森比肩。",
            "山林修道几世劫，颜貌伟丽如开莲。",
            "重崖宛转带林树，野水荒荡浮云天。",
            "峨眉高处不可上，下有绝涧锢九泉。",
            "朝阳未出白雾起，有光升天如月圆。",
            "灵仙居中粗可识，有类白兔依清躔。",
            "游人礼拜千万万，迤逦渐远如飞烟。",
            "五台不到想亦尔，今之画图谁所传。",
            "吾兄子瞻苦好异，败缯破纸收明鲜。",
            "自从西行止得此，试与记录代一观。"
        ],
        "title": "画文殊普贤",
        "id": "e489da73-a61f-4bd5-bd21-e78f7f3a01eb"
    },
    {
        "author": "苏辙",
        "paragraphs": [
            "终南重到已春回，山木缘崖绿似苔。",
            "谷鸟鸣呼嘲独往，野人笑语记曾来。",
            "定邀道士弹鸣鹿，谁与溪堂共酒杯。",
            "应有新诗还寄我，与君和取当游陪。"
        ],
        "title": "闻子瞻重游南山",
        "id": "84c9f02f-9ec1-45bc-b1d6-dc3758763e59"
    },
    {
        "author": "苏辙",
        "paragraphs": [
            "长安新砚石同坚，不待书求遂许颁。",
            "岂必魏人胜近世，强推铜雀没骊山。",
            "寒煤舒卷开云叶，清露霑流发涕潸。",
            "早与封题寄书案，报君湘竹笔身班。"
        ],
        "title": "子瞻见许骊山澄泥砚",
        "id": "6a70ba7c-d157-48c7-9ae6-abf2dc5f314c"
    },
    {
        "author": "苏辙",
        "paragraphs": [
            "寒食明朝一百五，谁家冉冉尚厨烟。",
            "桃花开尽叶初绿，燕子飞来体自便。",
            "爱客渐能陪痛饮，读书无思懒开编。",
            "秦川雪尽南山出，思共肩舆看麦田。"
        ],
        "title": "寒食前一日寄子瞻",
        "id": "8924469b-f647-4aaf-9e3b-04ab0d8f3c5a"
    },
    {
        "author": "苏辙",
        "paragraphs": [
            "久厌凡桐不复弹，偶然寻绎尚能存。",
            "仓庚鸣树思前岁，春水生波满旧痕。",
            "泉落空巖虚谷应，珮敲清殿百官寒。",
            "终宵窃听不能学，庭树无风月满轩。"
        ],
        "title": "大人久废弹琴比借人雷琴以记旧曲十得三四率尔拜呈",
        "id": "34db4373-4557-4be1-9eee-f7c87ba78092"
    },
    {
        "author": "苏辙",
        "paragraphs": [
            "旧读兵书气已振，近传能射喜征鼖。",
            "手随乐节宁论中，箭作鸱声不害文。",
            "力薄仅能胜五斗，才高应自敌三军。",
            "良家六郡传真法，马上今谁最出羣。"
        ],
        "title": "闻子瞻习射",
        "id": "68b00282-aa54-4add-a6ae-fdd904289bf3"
    },
    {
        "author": "苏辙",
        "paragraphs": [
            "久种春蔬旱不生，园中汲水乱瓶甖。",
            "菘葵经火未出土，僮仆何朝饱食羹。",
            "强有人功趋节令，怅无甘雨困耘耕。",
            "家居闲暇厌长日，欲看年华上菜茎。"
        ],
        "title": "种菜",
        "id": "5cf03132-bc67-477c-9781-7d68c11f4807"
    },
    {
        "author": "苏辙",
        "paragraphs": [
            "飞鸟不知穴，山鹿不知流。",
            "薛子善饮酒，口如汲水虬。",
            "吾观肠胃间，何异族党州。",
            "人满地已尽，一介不可留。",
            "谓子试饮水，一酌不再求。",
            "谓子饮醇酒，百釂岂待酬。",
            "酒可水不可，其说亦已悠。",
            "以我视夫子，胸腹百丈幽。",
            "譬如田中人，视彼公与侯。",
            "未省破颜饮，何况裸露头。",
            "鸱夷谓大瓠，皆饱安用浮。",
            "多少苟自适，岂害为朋游。"
        ],
        "title": "次韵子瞻题薛周逸老亭",
        "id": "30b58d76-a96d-40e7-b887-e0dd1c15af21"
    },
    {
        "author": "苏辙",
        "paragraphs": [
            "秦中胜岷蜀，故国不须归。",
            "甲第春风满，巴山昼梦非。",
            "竹深啼鸟乱，花落晚蜂飞。",
            "我欲西还去，敲门慎勿违。"
        ],
        "title": "次韵子瞻题长安王氏中隠堂五首  其一",
        "id": "5c93df27-4329-4b91-9164-e2a569de0e45"
    },
    {
        "author": "苏辙",
        "paragraphs": [
            "唐朝卿相宅，此外更应无。",
            "请看庭前树，曾攀屋里姝。",
            "流传渐失实，遗老不禁徂。",
            "试问归登物，林间翠石孤。"
        ],
        "title": "次韵子瞻题长安王氏中隠堂五首  其二",
        "id": "10c9a7de-96ae-4821-bbff-a509ff42958c"
    },
    {
        "author": "苏辙",
        "paragraphs": [
            "爱君高堂上，有似蜀江壖。",
            "墙外终南近，檐西太白偏。",
            "晚梅晴自媚，老竹暗相迁。",
            "未到遥闻说，吾庐安得然。"
        ],
        "title": "次韵子瞻题长安王氏中隠堂五首  其三",
        "id": "e2feee80-e3c2-4f33-b0fc-ce704313cb5f"
    },
    {
        "author": "苏辙",
        "paragraphs": [
            "官去空留鹤，山浮不见鼇。",
            "竹林迎日净，槐木拥亭高。",
            "乌噪知人至，蝉鸣觉口劳。",
            "谁能饮堂上，解带不穿袍。"
        ],
        "title": "次韵子瞻题长安王氏中隠堂五首  其四",
        "id": "52f10541-99a8-40d4-8d32-3bf8a11618f4"
    },
    {
        "author": "苏辙",
        "paragraphs": [
            "君看原上墓，坟尽但余碑。",
            "谁见生前贵，尘生带下龟。",
            "高堂幸有酒，一饮岂论赀。",
            "勉强行乐耳，古人良可悲。"
        ],
        "title": "次韵子瞻题长安王氏中隠堂五首  其五",
        "id": "891d16b1-fd7f-4c23-bcf8-e07622e71a22"
    },
    {
        "author": "苏辙",
        "paragraphs": [
            "岐山之阳石为鼓，叩之不鸣悬无虡。",
            "以为无用百无直，以为有用万物祖。",
            "置身无用有用间，自托周宣谁敢侮。",
            "宣王没后坟垅平，秦野苍茫不知处。",
            "周人旧物惟存山，文武遗民尽囚虏。",
            "鼎钟无在铸戈戟，宫殿已倒生禾黍。",
            "厉宣子孙窜四方，昭穆错乱不存谱。",
            "时有过客悲先王，绸缪牖户彻桑土。",
            "思宣不见幸鼓存，由鼓求宣近为愈。",
            "彼皆有用世所好，天地能生不能主。",
            "君看项籍猛如狼，身死未冷割为脯。",
            "马童杨喜岂不仁，待汝封侯非怨汝。",
            "何况外物固已轻，毛擒翡翠尾执麈。",
            "惟有苍石于此时，独以无用不见数。",
            "形骸偃蹇任苔藓，文字皴剥困风雨。",
            "遭乱既以无用全，有用还为太平取。",
            "古人不见见遗物，如见方召与申甫。",
            "文非科斗可穷诘，简编不载无训诂。",
            "字形漫汗随石缺，苍蛇生角龙折股。",
            "亦如老人遭暴横，颐下髭秃口齿龉。",
            "形虽不具意可知，有云杨柳贯鲂鱮。",
            "鲂鱮岂厌居溪谷，自投网罟入君俎。",
            "柳条柔弱长百尺，挽之不断细如缕。",
            "以柳贯鱼鱼不伤，贯不伤鱼鱼乐死。",
            "登之庙中鬼神格，锡女丰年多黍稌。",
            "宣王用兵征四国，北摧犬戎南服楚。",
            "将帅用命士卒欢，死生不顾阚虓虎。",
            "问之何术能使然，抚之如子敬如父。",
            "弱柳贯鱼鱼弗违，仁人在上民不怒。",
            "请看石鼓非徒然，长笑太山刻秦语。"
        ],
        "title": "和子瞻凤翔八观八首 石鼓",
        "id": "36fe1bdb-0031-41c0-94c8-78363e2bb0a1"
    },
    {
        "author": "苏辙",
        "paragraphs": [
            "诅楚楚如桀，诅秦秦则纣。",
            "桀罪使信然，纣语安足受。",
            "牲肥酒醪洁，夸诞鬼不祐。",
            "鬼非东诸侯，岂信辩士口。",
            "碑埋祈年下，意绕章华走。",
            "得楚不付孙，但为刘季取。",
            "吾闻秦穆公，与晋实甥舅。",
            "盟郑绝晋欢，结楚将自救。",
            "使秦诅楚人，晋亦议其后。",
            "诸侯迭相诅，祸福果谁有。",
            "世人不知道，好古无可否。",
            "何当投泾流，浑浊盖鄙丑。"
        ],
        "title": "和子瞻凤翔八观八首 诅楚文",
        "id": "ad06b3f9-2162-4a3b-b60b-2ab62a073794"
    },
    {
        "author": "苏辙",
        "paragraphs": [
            "吾观天地间，万事同一理。",
            "扁也工斫轮，乃知读文字。",
            "我非画中师，偶亦识画旨。",
            "勇怯不必同，要以各善耳。",
            "壮马脱衔放平陆，步骤风雨百夫靡。",
            "美人婉娩守闲独，不出庭户修容止。",
            "女能嫣然笑倾国，马能一蹴致千里。",
            "优柔自好勇自强，各自胜绝无彼此。",
            "谁言王摩诘，乃过吴道子。",
            "试谓道子来，置女所挟从软美。",
            "道子掉头不肯应，刚杰我已足自恃。",
            "雄奔不失驰，精妙实无比。",
            "老僧寂灭生虑微，侍女闲洁非复婢。",
            "丁宁勿相违，幸使二子齿。",
            "二子遗迹今岂多，岐阳可贵能独备。",
            "但使古壁常坚完，尘土虽积光艳长不毁。"
        ],
        "title": "和子瞻凤翔八观八首 王维吴道子画",
        "id": "f4f076e6-7fd8-40d7-99ca-9bb617061f6d"
    },
    {
        "author": "苏辙",
        "paragraphs": [
            "金粟如来瘦如腊，坐上文殊秋月圆。",
            "法门论极两相可，言语不复相通传。",
            "至人养心遗四体，瘦不为病肥非妍。",
            "谁人好道塑遗像，鲐皮束骨筋扶咽。",
            "兀然隠几心已灭，形如病鹤竦两肩。",
            "骨节支离体疏缓，两目视物犹烱然。",
            "长嗟灵运不知道，强翦美须插两颧。",
            "彼人视身若枯木，割去右臂非所患。",
            "何况塑画已身外，岂必夺尔庸自全。",
            "真人遗意世莫识，时有游僧施钵钱。"
        ],
        "title": "和子瞻凤翔八观八首 杨惠之塑维摩像",
        "id": "c103398b-2109-4e17-ae1d-ab1756a93b57"
    },
    {
        "author": "苏辙",
        "paragraphs": [
            "不到东湖上，但闻东湖吟。",
            "诗词已清绝，佳境亦可寻。",
            "蜿蜒苍石螭，蟠拏据湖心。",
            "倒腹吐流水，奔注为重深。",
            "清风荡微波，渺渺平无音。",
            "有鼈行在沙，有鱼跃在浔。",
            "鼈圆如新荷，鱼细如蠹蟫。",
            "梧桐生两涯，萧萧自成林。",
            "孙枝复生孙，已中瑟与琴。",
            "秋虫噪蜩蚻，春鸟鸣鴂鵀。",
            "有客来无时，濯足荫清阴。",
            "自忘府中官，取酒石上斟。",
            "醉倒卧石上，野虫上其襟。",
            "醒来不知莫，湖月翻黄金。",
            "油然上马去，纵意不自箴。",
            "作诗招路人，行乐宜及今。",
            "人生不满百，一瞬何所任。",
            "路人掉头笑，去马何骎骎。",
            "子有不肖弟，有冠未尝簪。",
            "愿身化为线，使子为之鍼。",
            "子欲烹鲤鱼，为子溉釜鬵。",
            "子欲枕山石，为子求布衾。",
            "异乡虽云乐，不如反故岑。",
            "瘦田可凿耕，桑柘可织纴。",
            "东有轩辕泉，隠隠如牛涔。",
            "西有管辂宅，尚存青石碪。",
            "彭女留膝踝，礼拜意已钦。",
            "慈母抱众子，乱石寒萧森。",
            "朝往莫可还，此岂不足临。",
            "慎勿语他人，此意子独谌。"
        ],
        "title": "和子瞻凤翔八观八首 东湖",
        "id": "dd7cb95a-fbaa-43ff-8695-86968139fa0b"
    },
    {
        "author": "苏辙",
        "paragraphs": [
            "秦川不为广，南山不为高。",
            "嵯峨真兴阁，杰立陵风飙。",
            "危槛俯翔鸟，跳檐落飞猱。",
            "上有傲世人，身衣白鹤毛。",
            "下视市井喧，奔走何嗷嗷。",
            "萧然倚楹啸，遗响入云霄。",
            "清风吹其裾，冉冉不可操。",
            "不知何所为，岂即非卢敖。",
            "游目万里间，远山如伏羔。",
            "遗语谢世俗，钓鱼当钓鼇。"
        ],
        "title": "和子瞻凤翔八观八首 真兴寺阁",
        "id": "4141a4fd-6977-4c8e-983a-9630c8a5775e"
    },
    {
        "author": "苏辙",
        "paragraphs": [
            "有客骑白驹，扬鞭入青草。",
            "悠悠无远近，但择林亭好。",
            "萧条北城下，园号李家媪。",
            "系马古车门，随意无洒扫。",
            "鸣禽惊上屋，飞蝶纷入抱。",
            "竹林净如濯，流水清可澡。",
            "闲花不着行，香梨独依岛。",
            "松枝贯今昔，林影变昏早。",
            "草木皆苍颜，亭宇已新造。",
            "临风置酒樽，庭下取栗枣。",
            "今人强欢笑，古人已枯槁。",
            "欲求百年事，不见白须老。",
            "秦中古云乐，文武在丰镐。",
            "置囿通樵苏，养兽让麀䴠。",
            "池鱼跃金碧，白鸟飞纻缟。",
            "牛羊感仁恕，行苇亦自保。",
            "当年歌灵台，后世咏鱼藻。",
            "古诗宛犹在，遗处不可考。",
            "悲哉李氏末，王霸出奴皂。",
            "城中开芳园，城外罗战堡。",
            "击鼓鸣巨钟，百姓皆懊恼。",
            "及夫圣人出，战国卷秋潦。",
            "园田赋贫民，耕破园前道。",
            "高原种菽粟，陂泽满粳稻。",
            "春耕杂壶浆，秋赋输秸藁。",
            "当年王家孙，自庇无尺橑。",
            "空余百岁木，妄为夭巫祷。",
            "游人足讥骂，百世遭舌讨。",
            "老翁不愿见，垂涕祝襁褓。",
            "持用戒满盈，饮酒无醉倒。"
        ],
        "title": "和子瞻凤翔八观八首 李氏园",
        "id": "767250e7-814f-474e-b941-dfcf03bfdc9d"
    },
    {
        "author": "苏辙",
        "paragraphs": [
            "泉上秦伯坟，下埋三良士。",
            "三良百夫特，岂为无益死。",
            "当年不幸见迫胁，诗人尚记临穴惴。",
            "岂如田横海中客，中原皆汉无报所。",
            "秦国吞西周，康公穆公子。",
            "尽力事康公，穆公不为负。",
            "岂必杀身从之游，夫子乃以侯嬴所为疑三子。",
            "王泽既未竭，君子不为诡。",
            "三良狥秦穆，要自不得已。"
        ],
        "title": "和子瞻凤翔八观八首 秦穆公墓",
        "id": "2bee9025-16cc-46e3-a3f1-957eea2737b3"
    },
    {
        "author": "苏辙",
        "paragraphs": [
            "为吏岂厌事，厌事日堕媮。",
            "著书虽不急，实与百世谋。",
            "问吏所事何，过客及系囚。",
            "客实虚搅人，囚有不自由。",
            "办之何益增，不办亦足忧。",
            "嗟此谁不能，脱去使自收。",
            "幽幽南山麓，下有溪水流。",
            "溪上亦有堂，其水可濯漱。",
            "终日不见人，惟有山鹿呦。",
            "是时夏之初，溪冷如孟秋。",
            "山椹黄笠展，林笋紫角抽。",
            "朝取笋为羹，莫以椹为羞。",
            "溪鱼鲤与鲂，山鸟鴬与鸠。",
            "食之饱且平，偃仰自佚休。",
            "试探箧中书，把卷揖前修。",
            "恍如反故乡，亲朋自相求。",
            "蔚如瓮中糟，久熟待一篘。",
            "为文若江河，岂复有刻锼。",
            "尚何忆我为，欲与我同游。",
            "我虽不能往，寄诗以解愁。"
        ],
        "title": "闻子瞻将如终南太平宫谿堂读书",
        "id": "7af4d98a-7c4a-4b41-b3ba-e3ad3f1b69c3"
    },
    {
        "author": "苏辙",
        "paragraphs": [
            "走马红尘合，开怀野寺存。",
            "南山抱村转，渭水带沙浑。",
            "亭峻朱栏绕，堂虚白佛尊。",
            "烦襟喜修竹，倦马乐芳荪。",
            "白㲲柔随手，清泉满照盆。",
            "尘颜洗濯浄，髀肉再三扪。",
            "馈食青蔬软，流匙细粟翻。",
            "老僧勿施敬，对客说山门。"
        ],
        "title": "次韵子瞻麻田青峰寺下院翠麓亭",
        "id": "51327c55-ce95-4d9e-9f34-4fa71e8a1ecc"
    },
    {
        "author": "苏辙",
        "paragraphs": [
            "谷中夜行不见月，上下不辨山与谷。",
            "前呼后应行相从，山头谁家有遗烛。",
            "跫跫深径马蹄响，落落稀星著疏木。",
            "行投野寺僧已眠，叩门无人狗出缩。",
            "号呼从者久嗔骂，老僧下牀揉两目。",
            "问知官吏冒夜来，扫牀延客卧华屋。",
            "釜中无羹甑实尽，愧客满盎惟脱粟。",
            "客来已远睡忘觉，僧起开堂劝晨粥。",
            "自嗟奔走闵僧闲，偶然来过何年复。",
            "留诗满壁待重游，但恐尘埃难再读。"
        ],
        "title": "次韵子瞻宿南山蟠龙寺",
        "id": "5562252d-e6d3-4902-be85-f6a91ce63a46"
    },
    {
        "author": "苏辙",
        "paragraphs": [
            "萱草朝始开，呀然黄鹄觜。",
            "仰吸日出光，口中烂如绮。",
            "纤纤吐须鬣，冉冉随风哆。",
            "朝阳未上轩，粲粲幽闲女。",
            "美女生山谷，不解歌与舞。",
            "君看野草花，可以解忧悴。"
        ],
        "title": "赋园中所有十首  其一",
        "id": "044bf315-8355-4b9f-b98a-6d88fdaad256"
    },
    {
        "author": "苏辙",
        "paragraphs": [
            "寒地竹不生，虽生常若病。",
            "斸根种幽砌，开叶何已猛。",
            "婵娟冰雪姿，散乱风日影。",
            "繁华见孤淡，一个敌千顷。",
            "令人忆江上，森耸缘崖劲。",
            "无风箨自飘，策策鸣荒径。"
        ],
        "title": "赋园中所有十首  其二",
        "id": "b603d149-401e-4379-955d-ad0d83ab8fa3"
    },
    {
        "author": "苏辙",
        "paragraphs": [
            "芦生井栏上，萧骚大如竹。",
            "移来种堂下，何尔短局促。",
            "茎青甲未解，枯叶已可束。",
            "芦根爱溪水，余润长鲜绿。",
            "强移性不遂，灌水恼僮仆。",
            "晡日下西山，汲者汗盈掬。"
        ],
        "title": "赋园中所有十首  其三",
        "id": "effa566d-483c-43f4-8634-7b4660a7c1c9"
    },
    {
        "author": "苏辙",
        "paragraphs": [
            "堂后病石榴，及时亦开花。",
            "身病花不齐，火候渐已差。",
            "芳心竟未已，新萼缀枯槎。",
            "谁言石榴病，乃久占年华。",
            "邻家花最盛，早发岂容遮。",
            "残红已零落，婀娜子如瓜。"
        ],
        "title": "赋园中所有十首  其四",
        "id": "c04e374d-b16b-4cf3-acc1-d6c267766d86"
    },
    {
        "author": "苏辙",
        "paragraphs": [
            "蒲桃不禁冬，屈盘似无气。",
            "春来乘盛阳，覆架青绫被。",
            "龙髯乱无数，马乳垂至地。",
            "初如早梅酸，晚作醲酪味。",
            "谁能酿为酒，为尔架前醉。",
            "满斗不与人，凉州几时致。"
        ],
        "title": "赋园中所有十首  其五",
        "id": "04efa126-afbe-44ee-906c-0821d8faf3df"
    },
    {
        "author": "苏辙",
        "paragraphs": [
            "室幽来客稀，尘土积不扫。",
            "邻翁笑我拙，教我种藂草。",
            "经霜斫为篲，不让秋竹好。",
            "始生如一毛，张王忽侵道。",
            "鉏耰禁芟斸，爱惜待枯槁。",
            "有用皆勿轻，吾师灌园老。"
        ],
        "title": "赋园中所有十首  其六",
        "id": "2fddee40-02e9-481e-9dd0-3021ed961a7b"
    },
    {
        "author": "苏辙",
        "paragraphs": [
            "吾兄客关中，果臝施吾宇。",
            "兄虽未得还，我岂如妇女。",
            "呦呦感微物，涕泗若零雨。",
            "但爱果臝茎，屈曲上墙堵。",
            "朝见缘墙头，莫已过墙去。",
            "物生随年华，还日何足数。"
        ],
        "title": "赋园中所有十首  其七",
        "id": "5b40c623-8786-42be-a5fe-b13f61e1c7b4"
    },
    {
        "author": "苏辙",
        "paragraphs": [
            "牵牛非佳花，走蔓入荒榛。",
            "开花荒榛上，不见细蔓身。",
            "谁翦薄素纱，浸之青蓝盆。",
            "水浅浸不尽，下余一寸银。",
            "嗟尔脆弱草，岂能凌霜晨。",
            "物性有禀受，安问秋与春。"
        ],
        "title": "赋园中所有十首  其八",
        "id": "fbb0d4fb-ddfe-4bea-97ad-61921c889f97"
    },
    {
        "author": "苏辙",
        "paragraphs": [
            "南园地性恶，双柏不得长。",
            "蓬麻春始生，今已满一丈。",
            "柏生嗟几年，失意自悽怆。",
            "有子压枝低，已老非少壮。",
            "尤柏柏已冤，尤地亦恐妄。",
            "两既无所尤，高枝几时放。"
        ],
        "title": "赋园中所有十首  其九",
        "id": "65a0e539-167c-48d2-bcb5-313896b02bf1"
    },
    {
        "author": "苏辙",
        "paragraphs": [
            "葵花开已阑，结子压枝重。",
            "长条困风雨，倒卧枕丘垄。",
            "忆初始放花，岌岌旌节耸。",
            "得时能几时，狼籍成荒冗。",
            "浮根不任雪，采剥收遗种。",
            "未忍焚枯茎，积叠墙角拥。"
        ],
        "title": "赋园中所有十首  其一○",
        "id": "3ab8036d-5c15-465c-a074-16546929ecd9"
    },
    {
        "author": "苏辙",
        "paragraphs": [
            "兄从南山来，梦我南山下。",
            "探怀出诗卷，卷卷盈君把。",
            "诗词古人似，弟则吾弟也。",
            "相与千里隔，安得千里马。",
            "携手上南山，不知今乃夜。",
            "晨鸡隔墙唱，欹枕窗月亚。",
            "百语记一词，秋菊悲蛩咤。",
            "此语鲍谢流，平日我不暇。",
            "我本无此诗，嗟此谁所借。"
        ],
        "title": "和子瞻记梦二首  其一",
        "id": "0e7e2e29-4083-41fe-986e-dde91e3e7791"
    },
    {
        "author": "苏辙",
        "paragraphs": [
            "蟋蟀感秋气，夜吟抱菊根。",
            "霜降菊丛折，寸根安可存。",
            "耿耿荒苗下，唧唧空自论。",
            "不敢学蝴蝶，菊尽两翅翻。",
            "虫冻不绝口，菊死不绝芬。",
            "志士岂弃友，列女无两婚。"
        ],
        "title": "和子瞻记梦二首  其二",
        "id": "c40159b0-1601-475e-a5e3-114b9c1b5283"
    },
    {
        "author": "苏辙",
        "paragraphs": [
            "周人尚记有周公，禾黍离离下有宫。",
            "破豆烝豚非以报，野巫长跪若为通。",
            "山围栋宇泉流近，凤去梧桐落叶濛。",
            "有客赋诗题屋壁，二南犹自有遗风。"
        ],
        "title": "次韵子瞻题岐山周公庙",
        "id": "02ec5885-4585-458d-b300-72ec61b8652e"
    },
    {
        "author": "苏辙",
        "paragraphs": [
            "客车来不息，辙迹知成沟。",
            "莫怪慵登寺，犹宜赏举头。",
            "独游知忆弟，望远胜登楼。",
            "处处题诗遍，篇篇谁为收。"
        ],
        "title": "次韵子瞻题扶风道中天花寺小亭",
        "id": "f028a816-d22a-4699-a08a-b92d2c1073b2"
    },
    {
        "author": "苏辙",
        "paragraphs": [
            "柱杖行穷径，围堂尚有林。",
            "飞禽不惊处，万竹正当心。",
            "虎啸风吹籁，霜多蝉病瘖。",
            "兽骄从不避，人到记由今。",
            "未暇终身住，聊为半日吟。",
            "青松可绝食，黄叶不须衾。",
            "偶到初迷路，将还始觉深。",
            "堂中有幽士，插髻尚余簪。"
        ],
        "title": "次韵子瞻南溪避世堂",
        "id": "02167c95-530e-4651-8264-6f968d37a2d1"
    },
    {
        "author": "苏辙",
        "paragraphs": [
            "神仙避世守关门，一世沉埋百世尊。",
            "旧宅居人无姓尹，深山道士即为孙。",
            "天寒游客常逢雪，日暮归鸦自识村。",
            "君欲留身记幽寂，直将山外比羌浑。"
        ],
        "title": "和子瞻三游南山九首 楼观",
        "id": "c8464006-59e7-4836-b270-811db448ef15"
    },
    {
        "author": "苏辙",
        "paragraphs": [
            "蜀人不信秦川好，食蔗从梢未及甘。",
            "当道沙尘类河北，依山水竹似江南。",
            "观形随阜饮溪鹿，云气侵山食叶蚕。",
            "犹有道人迎客笑，白须黄袖岂非聃。"
        ],
        "title": "和子瞻三游南山九首 五郡",
        "id": "d1026bf8-d8c3-4882-975f-8e0eda9d37b0"
    },
    {
        "author": "苏辙",
        "paragraphs": [
            "轮扁不能令子巧，老聃虽智若为传。",
            "遗经尚在台如故，弟子今无似喜贤。"
        ],
        "title": "和子瞻三游南山九首 传经台",
        "id": "5ca714b3-c498-4953-9f77-d9ece5e38f91"
    },
    {
        "author": "苏辙",
        "paragraphs": [
            "大秦遥可说，高处见秦川。",
            "草木埋深谷，牛羊散晚田。",
            "山平堪种麦，僧鲁不求禅。",
            "北望长安市，高城远似烟。"
        ],
        "title": "和子瞻三游南山九首 大秦寺",
        "id": "9b6b8ba4-983a-492c-8147-6d6aa9b3467a"
    },
    {
        "author": "苏辙",
        "paragraphs": [
            "潭深不可涉，潭小不通船。",
            "路断游人止，龙藏白沫旋。",
            "翦藤量水短，插石置桥坚。",
            "桥外居民少，躬耕不用钱。"
        ],
        "title": "和子瞻三游南山九首 仙游潭五首 其一",
        "id": "fcbbd314-7a61-4e71-8343-105fc5eba4ed"
    },
    {
        "author": "苏辙",
        "paragraphs": [
            "澄潭下无底，将渡又安能。",
            "惯上横空木，轻生此寺僧。",
            "晓鱼闻考考，石塔见层层。",
            "不到殊非恶，他年记未曾。"
        ],
        "title": "和子瞻三游南山九首 仙游潭五首 其二",
        "id": "21d6cbdf-bd4f-4439-b863-5dea019e0f28"
    },
    {
        "author": "苏辙",
        "paragraphs": [
            "君看潭北寺，何用减潭南。",
            "不到还能止，重来独未厌。",
            "荒凉增客思，贫病觉僧惭。",
            "饮水寒难忍，谁言栢子甘。"
        ],
        "title": "和子瞻三游南山九首 仙游潭五首 其三",
        "id": "a299b9b0-5c43-4028-94d2-62e3735283c1"
    },
    {
        "author": "苏辙",
        "paragraphs": [
            "扶风贵公子，早岁伴山家。",
            "吹笛堕秋叶，读书随晓鸦。",
            "业成心自叛，学苦我长嗟。",
            "石室非人住，穷山雪似沙。"
        ],
        "title": "和子瞻三游南山九首 仙游潭五首 其四",
        "id": "5280c8b5-19b5-47a9-8201-07ac79e1b970"
    },
    {
        "author": "苏辙",
        "paragraphs": [
            "洞门苍藓合，逼仄不容身。",
            "传有虚明处，中藏窈窕人。",
            "吹笙桥上月，拾翠洞南春。",
            "往往来山下，萧然雨洒尘。"
        ],
        "title": "和子瞻三游南山九首 仙游潭五首 其五",
        "id": "75b2a2aa-8f43-4f19-a8dd-8bea32517b33"
    },
    {
        "author": "苏辙",
        "paragraphs": [
            "多防出多欲，欲少防自简。",
            "君看山中人，老死竟谁谩。",
            "渴饮吾井泉，饥食甑中饭。",
            "何用费卒徒，取水负瓢罐。",
            "置符未免欺，反覆虑多变。",
            "授君无忧符，阶下泉可咽。"
        ],
        "title": "和子瞻调水符",
        "id": "d536ffbb-e517-48fc-83a2-a8f0c699d2e2"
    },
    {
        "author": "苏辙",
        "paragraphs": [
            "隠居吾未暇，何暇劝夫人。",
            "试饮此亭酒，自惭缨上尘。",
            "林深开翠帟，岸断峻严闉。",
            "送雪村酤酽，迎阳鸟哢新。",
            "竹风吹断籁，湖月转车轮。",
            "霜叶飞投坐，山梅重压巾。",
            "欲居常有待，已失叹无因。",
            "古语君看取，声名本实宾。"
        ],
        "title": "次韵子瞻招隠亭",
        "id": "5c5bd58d-83d5-4268-8e3a-08b4a6b95c7f"
    },
    {
        "author": "苏辙",
        "paragraphs": [
            "弃我谓我远，求我谓我还。",
            "我一尔则二，视此台上山。",
            "山高上干天，独不照我颜。",
            "无乃我自蔽，谁谓山则悭。",
            "远望不见趾，近视不得鬟。",
            "山实未始变，任子自择删。",
            "北风吹南崖，山上秋叶斑。",
            "道远又寒苦，皴裂辞难攀。",
            "晴空卷朝云，照夜霜月弯。",
            "强尔登此台，免尔超阓阛。"
        ],
        "title": "次韵子瞻凌虚台",
        "id": "79708961-e3f9-4c10-87a1-7468cda5a367"
    },
    {
        "author": "苏辙",
        "paragraphs": [
            "野食不穿囷，溪饮不盗盎。",
            "嗟𪕋独何罪，膏血自为罔。",
            "阴阳造百物，偏此愚不爽。",
            "肥痴与瘦黠，禀受不相髣。",
            "王孙处深谷，小若儿在襁。",
            "超腾避弹射，将中还复枉。",
            "一朝受羁緤，冠带相宾飨。",
            "愚死智亦擒，临食抵吾掌。"
        ],
        "title": "次韵子瞻竹𪕋",
        "id": "0ef0491e-a357-47df-92e0-20ae877b6719"
    },
    {
        "author": "苏辙",
        "paragraphs": [
            "渼陂霜落鱼可掩，枯芡破盘蒲折剑。",
            "巨斧敲冰已暗知，长叉刺浪那容闪。",
            "鲸孙蛟子谁复惜，朱鬣金鳞漫如染。",
            "邂逅相遭已失津，偶然一掉犹思堑。",
            "嗟君游宦久羊炙，有似远行安野店。",
            "得鱼未熟口流涎，岂有哀矜自欺僭。",
            "人生饱足百事已，美味那令一朝欠。",
            "少年勿笑贪匕筯，老病行看费针砭。",
            "羊生悬骨空自饥，伯夷食菜有不赡。",
            "清名惊世不益身，何异饮酰徒酷酽。"
        ],
        "title": "次韵子瞻渼陂鱼",
        "id": "8c212c36-8a7f-470d-ac24-181bb61a74cf"
    },
    {
        "author": "苏辙",
        "paragraphs": [
            "道书世多有，吾读老与庄。",
            "老庄已云多，何况其骈傍。",
            "所读嗟甚少，所得半已强。",
            "有言至无言，既得旋自忘。",
            "譬如饮醇酒，已醉安用浆。",
            "昔者惠子死，庄子哭自伤。",
            "微言不复知，言之使谁听。",
            "哭已辄复笑，不如敛此藏。",
            "脂牛杂肥羜，烹熟有不尝。",
            "安得西飞鸿，送弟以与兄。"
        ],
        "title": "和子瞻读道藏",
        "id": "9a3f1feb-7069-41eb-bc92-8457c6835ea7"
    },
    {
        "author": "苏辙",
        "paragraphs": [
            "南溪夜雪晓来霁，有客晨游酒未消。",
            "风泛余花来逐马，光浮断涧不知桥。",
            "山寒冻合行人息，醉熟宾欢舞意嚣。",
            "归骑相将踏瑶玉，嗅林闲认早梅条。"
        ],
        "title": "次韵子瞻南溪微雪",
        "id": "7eff3778-33ad-4510-81eb-078052defc3d"
    },
    {
        "author": "苏辙",
        "paragraphs": [
            "骏马七尺行冯冯，晓出射兽霜为冰。",
            "荻园斫尽有枯枿，束茅吹火初如灯。",
            "乍分乍合势开展，苍烟被野风腾腾。",
            "黄狐惊顾啸俦侣，飞鸟先起如苍蝇。",
            "须臾立旆布行伍，有似修蟒横冈陵。",
            "苍鹰猛兽出前后，缺处已挂黄麻罾。",
            "回风忽作火力怒，平地一卷无疆塍。",
            "商辛不出抱宝死，曹瞒逸去燋其肱。",
            "投身误喜脱灰烬，闯首旋已遭侵凌。",
            "何人上马气吞虎，狐帽压耳皮蒙膺。",
            "开弓徐射叠双兔，拥马欢叫惊未曾。",
            "举鞭一麾百夫进，击鼓再发箭举掤。",
            "去如飞虻中如电，获若雨兽膏流渑。",
            "肉分麾下饱壮士，皮与公子留缣缯。",
            "纵横分裂惠村坞，尚有磊落载后乘。",
            "吾兄善射久无敌，是日敛手称不能。",
            "凭鞍纵马聊自适，酒后醉语谁能譍。",
            "健儿击搏信可乐，主将雄猛今谁胜。",
            "胸中森列万貔虎，嗟世但以文儒称。",
            "安得强弓傅长箭，使射蔽日垂天鹏。"
        ],
        "title": "和子瞻司竹监烧苇园因猎园下",
        "id": "4da12618-c01a-4f38-8213-b0e7d44842b1"
    },
    {
        "author": "苏辙",
        "paragraphs": [
            "引水穿墙接竹梢，谷藏峰底大容瓢。",
            "将流旋滴庐山瀑，已尽还来海上潮。",
            "乱点落池惊睡觉，半山含润沃心焦。",
            "瓦盆一斛何胜满，溢去犹能浸菊苗。"
        ],
        "tags": [
            "庐山"
        ],
        "title": "木山引水二首  其一",
        "id": "f321521c-28b6-4815-8422-0d4bf9533cc9"
    },
    {
        "author": "苏辙",
        "paragraphs": [
            "檐下枯槎拂荻梢，山川迤逦费公瓢。",
            "幽泉细细流巖鼻，盆水弥弥涨海潮。",
            "但爱坚如湖上石，谁怜收自灶中焦。",
            "苍崖寒溜须佳荫，尚少冬青石茧苗。"
        ],
        "title": "木山引水二首  其二",
        "id": "3457b649-7c84-47f0-8ec7-f2dd86979c77"
    },
    {
        "author": "苏辙",
        "paragraphs": [
            "山绕兴州万叠青，池开近郭百泉并。",
            "昔年种柳人安在，累岁开花藕自生。",
            "波暖跳鱼闻乐喜，人来野鸭望船鸣。",
            "西还过此须终日，为问使君行未行。"
        ],
        "title": "兴州新开古东池",
        "id": "5cf83e0e-12cd-4ccc-989f-cca8078b5e0a"
    },
    {
        "author": "苏辙",
        "paragraphs": [
            "仁寿宫中稆谷生，太湖苍石草间横。",
            "兴衰换世身犹在，南北从人事已轻。",
            "累石作台秋藓上，凿汧通水细渠清。",
            "三年此亦非公有，空使他年记姓名。"
        ],
        "tags": [
            "太湖"
        ],
        "title": "子瞻喜雨亭北隋仁寿宫中怪石",
        "id": "1350d4d7-486f-494f-a9d7-e19028c33004"
    },
    {
        "author": "苏辙",
        "paragraphs": [
            "密雪来何晚，穷冬候欲差。",
            "投空落细米，布地净平沙。",
            "缭绕飞相著，重仍积暗加。",
            "雨微花破碎，风细脚倾斜。",
            "次第来如掺，冥濛堕不哗。",
            "燖鹅吹劲鞴，秀苇拂轻泪。",
            "画字飘还没，团毬暖旋窊。",
            "出盐东海若，炼石古皇娲。",
            "翻簸腾归骑，纷飘集晚鸦。",
            "庭梅辨红萼，垅麦覆黄芽。",
            "拨砌求新药，寻踪射伏䴥。",
            "埋楼平尽脊，集树短留槎。",
            "乱下曾何择，平铺欲尽遮。",
            "欺贫寒入褐，恼客重添车。",
            "积素聊成烛，烹甘强试茶。",
            "病僧添晓钵，老令放晨衙。",
            "融液曾何有，鲜明竟不奢。",
            "积多还避井，化早发从畬。",
            "溜滴檐垂箸，行观迳转蛇。",
            "谁能相就醉，都市酒容赊。"
        ],
        "title": "用林侄韵赋雪",
        "id": "dc397d7f-5927-41e3-a170-e6901c450d27"
    },
    {
        "author": "苏辙",
        "paragraphs": [
            "阆中虽近蜀，监税本闲官。",
            "岂足淹贤俊，聊应长羽翰。",
            "读书心健否，答策意何阑。",
            "未可厌畋猎，田中有走貆。"
        ],
        "title": "送张唐英监阆州税",
        "id": "5b896cef-a662-416e-a6a0-d4479253799b"
    },
    {
        "author": "苏辙",
        "paragraphs": [
            "故国多贤俊，登科并弟兄。",
            "重来旧游处，两见近题名。",
            "冉冉须堪把，骎骎岁可惊。",
            "孤辕已南向，疋马复西征。",
            "入峡猿应苦，还荆雁已鸣。",
            "喜从元帅幕，官职渐峥嵘。"
        ],
        "title": "送张师道杨寿祺二同年",
        "id": "e6d78056-6d44-4ba6-833a-2ef36449ce03"
    },
    {
        "author": "苏辙",
        "paragraphs": [
            "清慎岷山掾，登科已七年。",
            "迎亲就鱼稻，为吏择林泉。",
            "去骑关中热，归心沫水鲜。",
            "官闲幸可乐，记买鹧鸪煎。"
        ],
        "title": "送家定国同年赴永康掾",
        "id": "e356e77a-ab83-4d75-8907-742bf686f28c"
    },
    {
        "author": "苏辙",
        "paragraphs": [
            "大梁能赋客，边郡系囚曹。",
            "官职不相称，声名终自高。",
            "试观为吏苦，应过读书劳。",
            "努力事初宦，尺丝无厌缫。"
        ],
        "title": "送霸州司理翟曼",
        "id": "7d79c511-9549-4541-9c9f-a665c9a87c1c"
    },
    {
        "author": "苏辙",
        "paragraphs": [
            "黄河春涨入隋沟，往意随波日夜流。",
            "万里寻山如野鹤，一身浮水似轻鸥。",
            "湖风送客那论驿，岳寺留人暗度秋。",
            "迟子北归来见我，携琴委曲记深幽。"
        ],
        "title": "送道士杨见素南游",
        "id": "55cc73a8-fd0b-4736-85d2-f2e804db51f4"
    },
    {
        "author": "苏辙",
        "paragraphs": [
            "好学先乡党，登科复妙年。",
            "谁为耆旧传，最处缙绅先。",
            "沦谢今亡矣，风流孰继焉。",
            "魂归食里社，世世仰仁贤。"
        ],
        "title": "利路提刑亡伯郎中挽词二首  其一",
        "id": "493ad4dc-c4d5-469d-83fd-6331b1c7ac35"
    },
    {
        "author": "苏辙",
        "paragraphs": [
            "晚岁官仍困，终身耻自言。",
            "廉明汉循吏，仁爱郑公孙。",
            "赤县朝称理，衡山德共尊。",
            "远人应罢市，处处有遗恩。"
        ],
        "tags": [
            "衡山"
        ],
        "title": "利路提刑亡伯郎中挽词二首  其二",
        "id": "ad61b6d4-4b92-4972-bbb8-4f4f4ceee84f"
    },
    {
        "author": "苏辙",
        "paragraphs": [
            "德盛诸杨族，贤宜伯父家。",
            "周姜职苹藻，歜母事桑麻。",
            "大邑移封近，阴堂去日赊。",
            "空余镜奁在，时出旧笄珈。"
        ],
        "title": "亡伯母同安县君杨氏挽词",
        "id": "c37df18d-ab00-4b22-a73e-8155b67c5b57"
    },
    {
        "author": "苏辙",
        "paragraphs": [
            "人生不愿才，才士困奔走。",
            "君为大农属，求暇更能否。",
            "自我游魏博，相识恨未久。",
            "谁言但倾盖，信有胜白首。",
            "清晨坐风观，落日语凉牖。",
            "棋精动如律，弓健不论斗。",
            "旁观我不能，晤语君见受。",
            "秋风起沙漠，凄雨湿征袖。",
            "送行欲汲汲，富贵恐君后。",
            "将去聊迟迟，已远悲朋友。"
        ],
        "title": "北京送孙曼叔屯田权三司开坼司",
        "id": "9c68b46b-0fc4-4a77-8f5e-5b19a75997c3"
    },
    {
        "author": "苏辙",
        "paragraphs": [
            "谁能饮酒如倾水，醉倒坐中扶不起。",
            "形骸外物已如遗，升斗任君无复避。",
            "霜梨冰脆寒侵齿，未尽一杯先已醉。",
            "强将文字笑红裙，冷淡为欢何足贵。"
        ],
        "title": "和强至太博小饮",
        "id": "9c3894ce-9303-4280-a73c-bd470f95434c"
    },
    {
        "author": "苏辙",
        "paragraphs": [
            "君为魏博三年客，日有江湖万里心。",
            "蹔得野亭留马足，强循疏柳步堤阴。",
            "无人携手共吴语，得意摇头时越吟。",
            "何日东郊过微雨，并骑鞍马去同寻。"
        ],
        "title": "和强君瓦亭",
        "id": "70481351-6c60-4e95-97d3-1b56a51498f6"
    },
    {
        "author": "苏辙",
        "paragraphs": [
            "长空开积雨，清夜流明月。",
            "看尽上楼人，油然就西没。"
        ],
        "title": "中秋夜八绝  其一",
        "id": "2a23f86e-5187-4ac6-b9d8-833bea0695af"
    },
    {
        "author": "苏辙",
        "paragraphs": [
            "谁遣常时月，偏从此夜明。",
            "暗添珠百倍，潜感兔多生。"
        ],
        "title": "中秋夜八绝  其二",
        "id": "a58fcdfb-b661-47b6-8f36-0c47489c3de2"
    },
    {
        "author": "苏辙",
        "paragraphs": [
            "欲见初容烛，将升尚有星。",
            "渐高围渐小，云外转亭亭。"
        ],
        "title": "中秋夜八绝  其三",
        "id": "e2f2ec54-e618-4c68-916c-5edf6bcb153f"
    },
    {
        "author": "苏辙",
        "paragraphs": [
            "明入庭阴白，寒侵酒气微。",
            "夜深看更好，楼上渐人稀。"
        ],
        "title": "中秋夜八绝  其四",
        "id": "c83e05cb-1165-4781-ac71-a4c72ca32784"
    },
    {
        "author": "苏辙",
        "paragraphs": [
            "浮光看不定，重露试还无。",
            "影翻狂舞客，明误已栖乌。"
        ],
        "title": "中秋夜八绝  其五",
        "id": "71477cc3-0789-4fd8-b2a0-c8a35aeb4bc1"
    },
    {
        "author": "苏辙",
        "paragraphs": [
            "巧转上人衣，徐行度楼角。",
            "河汉冷无云，冥冥独飞鹊。"
        ],
        "title": "中秋夜八绝  其六",
        "id": "35f52699-feca-4507-84e8-b70c87312b5f"
    },
    {
        "author": "苏辙",
        "paragraphs": [
            "猿狖号枯木，鱼龙泣夜潭。",
            "行人已天北，思妇隔江南。"
        ],
        "title": "中秋夜八绝  其七",
        "id": "49a04c57-b23b-4123-be8d-5cb4322ceb49"
    },
    {
        "author": "苏辙",
        "paragraphs": [
            "看久须扶立，行贪遂失归。",
            "谁能终不睡，烂醉羽觞飞。"
        ],
        "title": "中秋夜八绝  其八",
        "id": "5be00588-a0f9-4b4d-ad26-43e1d72ec69d"
    },
    {
        "author": "苏辙",
        "paragraphs": [
            "有美佳宾贤主人，布衣曾共脱京尘。",
            "欢来未觉岁华晚，醉后能令秋气春。",
            "发誉早同初宦日，收功终藉老成身。",
            "他年此会应图画，传入谁家屏障新。"
        ],
        "title": "次韵王君贶尚书会六同年",
        "id": "3cd95387-687e-4b51-a771-03bec9833304"
    },
    {
        "author": "苏辙",
        "paragraphs": [
            "纯阴十月晚，劲气肃羣骄。",
            "惟有乔松在，长看积雪消。",
            "生贤禀真性，特立冠当朝。",
            "早岁初成赋，羣雄已失标。",
            "治才精破竹，廷论壮生飙。",
            "博士皆推贾，宣皇重试萧。",
            "周旋穷政体，出入解心焦。",
            "九列高称冠，三台岂足超。",
            "论功归颍霸，举相待虞姚。",
            "骥骋经新卧，弓强发久弨。",
            "百年时节在，四海众心翘。",
            "当见飞中使，赍金赐此朝。"
        ],
        "title": "王公生日",
        "id": "3760b52d-d965-4eb1-a2d7-63d9df4b5841"
    },
    {
        "author": "苏辙",
        "paragraphs": [
            "伯氏文章岂敢知，岐梁偶有往还诗。",
            "自怜兄力能兼弟，谁肯埙终不听箎。",
            "西虢春游池百顷，南溪秋入竹千枝。",
            "恨君曾是关中吏，属和追陪失此时。"
        ],
        "title": "次韵姚孝孙判官见还岐梁唱和诗集",
        "id": "14265313-6681-4ad6-9f06-5fbe5bac9e71"
    },
    {
        "author": "苏辙",
        "paragraphs": [
            "冬晚霜露重，城遥鞍马劳。",
            "徒知事奔走，曾未补毫毛。",
            "水旱嗟嚬蹙，疮痍费抑搔。",
            "莫归何暇食，堆桉簿书高。"
        ],
        "title": "次韵王临太博马上",
        "id": "bd037041-7d14-4d72-b0bf-f806780b6e79"
    },
    {
        "author": "苏辙",
        "paragraphs": [
            "河转金堤近，天高魏阙新。",
            "千夫奉儒将，百兽伏麒麟。",
            "校猎沙场莫，谈兵玉帐春。",
            "关南知不远，谁试问蕃邻。"
        ],
        "title": "次韵王君北都偶成三首  其一",
        "id": "60d27ef3-c5f0-4064-827f-7ac0c72e199d"
    },
    {
        "author": "苏辙",
        "paragraphs": [
            "天宝乱已定，河壖兵更多。",
            "故城埋白骨，遗俗喜长戈。",
            "卧兽常思肉，奔鲸不受罗。",
            "纵横竟安在，唯见冢嵯峨。"
        ],
        "title": "次韵王君北都偶成三首  其二",
        "id": "f3d6349a-c102-4df4-87c3-6efefb3ece10"
    },
    {
        "author": "苏辙",
        "paragraphs": [
            "禁籞封金殿，清河贯石门。",
            "时平余古木，兵散有空屯。",
            "形胜山围阔，蕃宣海内尊。",
            "川原不论顷，云梦可胜吞。"
        ],
        "title": "次韵王君北都偶成三首  其三",
        "id": "3916fa74-c3f5-4827-a25c-33ca9701c589"
    },
    {
        "author": "苏辙",
        "paragraphs": [
            "白鹿何年养，惊猜未肯驯。",
            "轩除非本性，饮食强依人。",
            "照影冰浮水，飞毛雪洒尘。",
            "独游应已倦，忽见乍疑神。",
            "野色明幽步，烟芜荐卧身。",
            "异姿人共爱，清意尔谁亲。",
            "日暖山苗熟，风微涧草春。",
            "何缘解缰絷，奔放任天真。"
        ],
        "title": "次韵沈立少卿白鹿",
        "id": "a3c4f637-8b6c-4991-a35c-129ea4470a88"
    },
    {
        "author": "苏辙",
        "paragraphs": [
            "城中二月不知春，唯有东风满面尘。",
            "归意已随行客去，流年惊见柳条新。",
            "簿书填委休何日，学问榛芜愧古人。",
            "一顷稻田三亩竹，故园何负不收身。"
        ],
        "title": "送陈安期都官出城马上",
        "id": "67dc9e0a-73c1-4e84-979b-953c040943e5"
    },
    {
        "author": "苏辙",
        "paragraphs": [
            "淇水沄沄入禁城，城楼中断过深清。",
            "空郊南数牛羊下，落日回瞻观阙明。",
            "岁月逼人行老大，江湖发兴感平生。",
            "画舫早晚笼新屋，慰意来看水面平。"
        ],
        "title": "登上水关",
        "id": "47754961-5480-450e-8332-631d6994eb2c"
    },
    {
        "author": "苏辙",
        "paragraphs": [
            "城南压沙古河淤，沙上种梨千万株。",
            "隆冬十月我独往，风吹叶尽枝条疏。",
            "老僧屈指数春候，却后百日花当苏。",
            "微风细雨膏润足，枝头万万排明珠。",
            "齐开竞发不知数，照曜冰雪明村墟。",
            "此时官闲得游赏，长堤平稳宜骖驹。",
            "寺门古木芽叶动，仓庚布谷相和呼。",
            "及时行乐不可缓，岁长春短花须臾。",
            "僧言我意两相值，欲往屡已脂吾车。",
            "今朝寒食烟火断，薄云蔽日风沙除。",
            "此花久已待我至，况有朋友相携扶。",
            "来邀反覆不能往，岂独负君花已辜。",
            "诸君高迈足才思，佐酒况得万玉奴。",
            "坐中未醉慎无起，倒戴当使山公如。"
        ],
        "title": "寒食赠游压沙诸君",
        "id": "01731363-3a2b-4115-a045-17936c85e1ea"
    },
    {
        "author": "苏辙",
        "paragraphs": [
            "芳樽酌水清无淤，梨园著雪迷根株。",
            "邺官士女喜行乐，坐上醉客谁亲疏。",
            "倦游不知岁月过，痛饮渐觉筋骸苏。",
            "风吹落片乱鹅毳，雨结细实骈明珠。",
            "云屯冰积动论顷，谁信城郭涵村墟。",
            "坐观明媚低照席，行看繁闹横遮驹。",
            "我贫不办供酒炙，侧耳日听交朋呼。",
            "无端人事巧拘束，曾不见置闲须臾。",
            "长鲸渴水求入海，老骥伏枥思就车。",
            "清明未过春未老，寒食岂必节与除。",
            "二君为我重置酒，席上醉倒交相扶。",
            "欢娱安用苦酬酢，叫啸不畏相罪辜。",
            "昏然已觉万物小，下视吏役真婢奴。",
            "请君数具牛酒费，此外百事何能如。"
        ],
        "title": "明日安厚卿强几圣复召饮醉次前韵",
        "id": "681b2412-3bff-45e3-9ed0-0a5c237ce202"
    },
    {
        "author": "苏辙",
        "paragraphs": [
            "新年始是识君初，顾我尘埃正满裾。",
            "谈辩未容朝夕听，情亲空愧往还书。",
            "久闻笔阵无前敌，更拟诗坛托后车。",
            "待得入城应少暇，相从有约定何如。"
        ],
        "title": "次韵柳子玉郎中见寄",
        "id": "21bbc434-7e6b-455c-af81-798ee3a021db"
    },
    {
        "author": "苏辙",
        "paragraphs": [
            "有僧访我携诗卷，自说初成净照堂。",
            "求得篇章书壁素，不论尘土渍衣黄。",
            "故山别后成新岁，归梦春来绕旧房。",
            "看取盈编定何益，客来无语但循墙。"
        ],
        "title": "秀州僧本莹净照堂",
        "id": "433d62bf-f5e4-46dc-ba46-49c1df8f99b9"
    },
    {
        "author": "苏辙",
        "paragraphs": [
            "忆游长安城，皆饮毋卿宅。",
            "身虽坐上宾，心是道路客。",
            "笑言安能久，车马就奔迫。",
            "城南南山近，胜绝闻自昔。",
            "徘徊竟莫往，指点烦鞭策。",
            "道傍古龙池，深透河渭泽。",
            "山行吾不能，愧此才咫尺。",
            "壮哉谁开凿，千顷如一席。",
            "参差山麓近，滉荡波光射。",
            "君时在池上，俗事厌纷剧。",
            "望门不敢叩，恐笑尘土迹。",
            "自从旅京城，所向愈无适。",
            "君来曾未几，已复向南国。",
            "扁舟出淮汴，唯见江海碧。",
            "野人处城市，长愿有羽翮。",
            "脱身相从游，未果聊自责。"
        ],
        "title": "京师送王颐殿丞",
        "id": "b4cdc799-f14a-40e5-8edd-7ff0747af0a3"
    },
    {
        "author": "苏辙",
        "paragraphs": [
            "石君得书法，弄笔岁月久。",
            "经营妙在心，舒卷功随手。",
            "惟兹逸羣气，扶驾须斗酒。",
            "作堂名醉墨，挥洒动墙牖。",
            "安得浊酒池，淋漓看濡首。",
            "但取继张君，莫顾颠名丑。"
        ],
        "title": "石苍舒醉墨堂",
        "id": "52d794f0-b486-4fde-b54a-a8f990ff93a2"
    },
    {
        "author": "苏辙",
        "paragraphs": [
            "岁月潜消日里冰，依然来见佛堂灯。",
            "此身已自非前我，问法何妨似旧僧。",
            "洒面飞泉时点点，压池苍石尚层层。",
            "遥知近爱金山好，江水煎茶日几升。"
        ],
        "title": "游净因院寄琏禅师",
        "id": "6cb0c7fa-5085-40bc-9f1a-9ee04861f840"
    },
    {
        "author": "苏辙",
        "paragraphs": [
            "柳侯白首郎，风格终近古。",
            "旧游日零落，新辈谁与伍。",
            "人情逐时好，变化无定主。",
            "试看近时人，相教蹈规矩。",
            "行身剧孔孟，称道皆舜禹。",
            "但求免讥评，岂顾愁肺腑。",
            "坐令不羁士，举足遭网罟。",
            "缅怀我生初，遗俗尚目睹。",
            "中庸虽已亡，比近则犹愈。",
            "老成慎趋好，后生守淳鲁。",
            "岂效相谩欺，衒牛沽马脯。",
            "过恶酒色间，可罪非可恶。",
            "譬如嵇与阮，心迹岂深蠹。",
            "京师逢柳侯，往事能历数。",
            "叹息子美贤，相与实旧故。",
            "至今存篇章，醉墨龙蛇舞。",
            "斯人今苟在，亦恐终囚虏。",
            "惜哉时论隘，安置失处所。",
            "一麾寄河壖，垂老幸有土。",
            "世俗安足论，且尽杯中醑。"
        ],
        "title": "送柳子玉",
        "id": "aace19ba-57cd-44af-92d2-1dc731565bb7"
    },
    {
        "author": "苏辙",
        "paragraphs": [
            "乘轺旧西蜀，出镇复东川。",
            "父老知遗爱，壶浆定满前。",
            "江山昔年路，旄节异邦权。",
            "望重朝中旧，疆分剑外天。",
            "岁登无猛政，蛮服罢防边。",
            "去国身虽乐，忧时论独坚。",
            "孤诚抱松直，汇进比茅连。",
            "我亦相从逝，疏狂且自全。"
        ],
        "title": "送苏公佐修撰知梓州",
        "id": "1ac7ff67-bf5b-4d5e-a262-6f417a2e4e6d"
    },
    {
        "author": "苏辙",
        "paragraphs": [
            "一别都门今五年，剧谈精壮故依然。",
            "厌居巴蜀千山底，决住荆河十顷田。",
            "老去功名无意取，身闲诗笔更能专。",
            "黄州无事聊须饮，世俗方今自足贤。"
        ],
        "title": "送任师中通判黄州",
        "id": "277c291c-a229-4de5-b861-c1779e9029df"
    },
    {
        "author": "苏辙",
        "paragraphs": [
            "京师三日雪，雪尽泥方深。",
            "闭门谢还往，不闻车马音。",
            "西斋书帙乱，南窗初日升。",
            "展转守床榻，欲起复不能。",
            "开户失琼玉，满阶松竹阴。",
            "客从远方来，疑我何苦心。",
            "疏拙自当尔，有酒聊共斟。"
        ],
        "title": "南窗",
        "id": "37396927-74ad-43bd-ad52-abe342784474"
    },
    {
        "author": "苏辙",
        "paragraphs": [
            "鬓发年来日向衰，相宽不用强裁诗。",
            "壮心付与东流去，霜蟹何妨左手持。",
            "花发黄鹂巧言语，池开杨柳斗腰肢。",
            "劝君行乐还听否，即是南风苦热时。"
        ],
        "title": "次韵杨褒直讲揽镜",
        "id": "7db14d96-a8fd-4f02-8ad8-a8b6046cb20f"
    },
    {
        "author": "苏辙",
        "paragraphs": [
            "桃花汴水半河流，已作南行第一舟。",
            "倦报朝中言啧乱，喜闻淮上艣咿呦。",
            "平时答策词无枉，此去为邦学更优。",
            "自古东阳足贤守，请君重赋沈公楼。"
        ],
        "title": "送钱婺州纯老",
        "id": "8c389c68-b3a1-4e2e-9297-db456aaf28e6"
    },
    {
        "author": "苏辙",
        "paragraphs": [
            "壮心衰尽愧当年，刻意为文日几千。",
            "老去读书聊度岁，春来多睡苦便毡。",
            "梦归似雁长飞去，才短如蚕只自缠。",
            "唯有闻诗尚思和，可能时寄最高篇。"
        ],
        "title": "次韵柳子玉见赠",
        "id": "69250eb4-591c-4a03-b6b4-c15e4777eff5"
    },
    {
        "author": "苏辙",
        "paragraphs": [
            "故国老成谁复先，壮心空记语当年。",
            "灌夫失意贫无友，梅福辞官晚作仙。",
            "诗句清新非世俗，退居安稳卜江天。",
            "它年我亦从君隠，多买黄鱼煮复煎。"
        ],
        "title": "次韵任遵圣见寄",
        "id": "aa7aa58b-8df5-4db9-b590-45be55850a79"
    },
    {
        "author": "苏辙",
        "paragraphs": [
            "长松大石生长见，朅游尘土嗟空羨。",
            "寒翠关心失旧交，荣华过眼惊流电。",
            "破缯买得古画图，遗墨参差随断线。",
            "蟉枝倒挂风自舞，直干孤生看面面。",
            "故山旧物远莫致，爱此随人共流转。",
            "物生真伪竟何有，适意一时宁复辨。",
            "少年所好老成癖，傍人指笑嗟矜衒。",
            "京城宅舍松石希，买费百金犹恐贱。"
        ],
        "title": "次韵刘贡甫学士画松石图歌",
        "id": "5c04ac0d-1c5a-4656-8351-5ba02f3abbef"
    },
    {
        "author": "苏辙",
        "paragraphs": [
            "诏书京辅起沉沦，岁贡仍居第一人。",
            "不愧得官名暂屈，自夸对策语深淳。",
            "读书饱足终无厌，从宦奔驰自此新。",
            "我去淮阳今不久，邻邦时得问音尘。"
        ],
        "title": "送顿起及第还蔡州",
        "id": "417994c6-b6ec-4a1b-b81c-08e2024081b4"
    },
    {
        "author": "苏辙",
        "paragraphs": [
            "谋拙身无向，归田久未成。",
            "来陈为懒计，传道愧虚名。",
            "俎豆终难合，诗书强欲明。",
            "斯文吾已试，深恐误诸生。"
        ],
        "title": "初到陈州二首  其一",
        "id": "2117f30a-dbdc-4166-ac12-4688ecd2726a"
    },
    {
        "author": "苏辙",
        "paragraphs": [
            "久爱闲居乐，兹行恐遂不。",
            "上官容碌碌，饱食更悠悠。",
            "枕畔书成癖，湖边柳散愁。",
            "疏慵愧韩子，文字化潮州。"
        ],
        "title": "初到陈州二首  其二",
        "id": "a07ad385-20cb-4b0e-93c2-72f1c5f6a62f"
    },
    {
        "author": "苏辙",
        "paragraphs": [
            "柳湖万柳作云屯，种时乱插不须根。",
            "根如卧蛇身合抱，仰视不见蜩蝉喧。",
            "开花三月乱飞雪，过墙度水无复还。",
            "穷高极远风力尽，弃坠泥土颜色昏。",
            "偶然直堕湖中水，化为浮萍轻且繁。",
            "随波上下去无定，物性不改天使然。",
            "南山老松长百尺，根入石底蛟龙蟠。",
            "秋深叶上露如雨，倾流入土明珠圆。",
            "乘春发生叶短短，根大如指长而坚。",
            "神农尝药最上品，气力直压钟乳温。",
            "物生禀受久已异，世俗何始分愚贤。"
        ],
        "title": "柳湖感物",
        "id": "b9bacbf3-b770-4174-8caf-1c361c5f6df8"
    },
    {
        "author": "苏辙",
        "paragraphs": [
            "平湖水尽起黄埃，惟有长堤万万栽。",
            "病鹤摧颓沙上舞，游人寂寞岸边回。",
            "秋风草木初摇落，日暮樵苏自往来。",
            "更试明年春絮起，共看飞雪乱成堆。"
        ],
        "title": "柳湖久无水怅然成咏",
        "id": "ebfcfece-c709-457d-a49c-4c54b93ba663"
    },
    {
        "author": "苏辙",
        "paragraphs": [
            "疏慵非敢独违时，野性颠狂不受羁。",
            "犹有曲湖容笑傲，谁言与物苦参差。",
            "水干生草曾非恶，鹤舞因风忽自怡。",
            "最爱柳阴迟日暖，幅巾轻屦肯相随。"
        ],
        "title": "次韵孙户曹朴柳湖",
        "id": "59bde940-199f-4a78-80a7-6c6f42ac6f8d"
    },
    {
        "author": "苏辙",
        "paragraphs": [
            "平生谈笑接诸公，归老身心著苦空。",
            "往事少能陪晤语，新诗时喜挹清风。",
            "形骸摩诘羸偏健，笔札西台晚更工。",
            "笑我壮年常苦病，异时何以作衰翁。"
        ],
        "title": "赠李简夫司封",
        "id": "39d603fc-b515-48cd-825c-9c60c16f417e"
    },
    {
        "author": "苏辙",
        "paragraphs": [
            "秋色岂相负，小园仍有花。",
            "绕栏吟落日，拾径得残葩。",
            "菊细初藏蝶，桐疏不庇鸦。",
            "游观须作意，霜雪仅留槎。"
        ],
        "title": "次韵李简夫秋园",
        "id": "9a0ea73e-a935-4ef3-b6c0-b66f95a0de83"
    },
    {
        "author": "苏辙",
        "paragraphs": [
            "迳草侵芒屩，庭花堕石台。",
            "小亭幽事足，野色向人来。",
            "坐上乌皮几，墙间大瓠罍。",
            "老成无不可，谈笑得徘徊。"
        ],
        "title": "题李简夫葆光亭",
        "id": "99da77d5-e007-4ddd-bf2c-875bdaf93570"
    },
    {
        "author": "苏辙",
        "paragraphs": [
            "十五年来一味闲，近来推病更安眠。",
            "鹤形知瘦非关老，僧定端居不计年。",
            "坐上要须长满客，杖头何用出携钱。",
            "未嫌语笑妨清静，闲暇陪公几杖前。"
        ],
        "title": "次韵李简夫因病不出",
        "id": "9d3e7987-e67f-472b-a999-1a53288b51f7"
    },
    {
        "author": "苏辙",
        "paragraphs": [
            "出入三朝望愈尊，淮阳退卧避喧烦。",
            "崇高历遍知皆妄，风俗频迁气独存。",
            "世事直须劳旧德，归心那复厌名藩。",
            "赤松作伴功虽切，白发忧时义所敦。",
            "仁比高山年自倍，秋逢生日喜盈门。",
            "知公知命身无祷，聊为生灵举寿樽。"
        ],
        "title": "张安道尚书生日",
        "id": "8605a58a-e0c9-4d88-be54-7943bafb606d"
    },
    {
        "author": "苏辙",
        "paragraphs": [
            "大川倾流万物俱，根旋脚脱争奔徂。",
            "流萍断梗谁复数，长林巨石曾须臾。",
            "轩昂颠倒唯恐后，嗟子何独强根株。",
            "三年一语未尝屈，拟学文举惊当涂。",
            "心知势力非汝敌，独恐清议无遗余。",
            "扁舟岁晚告归觐，家膳欲及羞莼鲈。",
            "隠居高节世所尚，挂冠早岁还州闾。",
            "纷纭世事不著耳，得失岂复分锱铢。",
            "投身固已陷泥滓，独立未免遭霑濡。",
            "君归左右识高趣，牛毛细数分贤愚。"
        ],
        "title": "送刘道原学士归南康",
        "id": "289cfa3f-4e0d-4ed3-a1b9-cb27e945ab2d"
    },
    {
        "author": "苏辙",
        "paragraphs": [
            "窗户重重向日明，船居气味此中生。",
            "汀洲出没丛花短，波浪澄虚两岸平。",
            "窜逐南来身未稳，安闲感物意犹惊。",
            "前贤事迹君今似，不愧当年画舫名。"
        ],
        "title": "题滑州画舫斋赠李公择学士",
        "id": "39887dc1-bc89-40f5-aecc-706914eea1f3"
    },
    {
        "author": "苏辙",
        "paragraphs": [
            "魏公德业冠当年，汝守威名竦汉边。",
            "将相传家俱未远，子孙到处各推贤。",
            "风流最喜君真似，符竹连分政得专。",
            "岘首重寻碑堕泪，习池还指客横鞭。",
            "逃亡已觉依刘表，寒俊应须礼浩然。",
            "当有郡人知古意，拦街齐唱接篱篇。"
        ],
        "title": "送王恪郎中知襄州",
        "id": "d49d01ab-fa80-45ea-9f05-c0f13a2554ee"
    },
    {
        "author": "苏辙",
        "paragraphs": [
            "我公才不世，晚岁道尤高。",
            "与物都无著，看书未觉劳。",
            "微言精老易，奇韵喜庄骚。",
            "杜叟诗篇在，唐人气力豪。",
            "近时无沈宋，前辈蔑刘曹。",
            "天骥精神稳，层台结构牢。",
            "龙腾非有迹，鲸转自生涛。",
            "浩荡来何极，雍容去若遨。",
            "坛高真命将，毳乱始知髦。",
            "白也空无敌，微之岂少褒。",
            "论文开锦绣，赋命委蓬蒿。",
            "初试中书日，旋闻鄜畤逃。",
            "妻孥隔豺虎，关辅暗旌旄。",
            "入蜀营三径，浮江寄一艘。",
            "投人惭下舍，爱酒类东皋。",
            "漂泊终浮梗，迂疏独钓鼇。",
            "误身空有赋，掩胫惜无袍。",
            "卷轴今何益，零丁昔未遭。",
            "相如元羣世，惠子谩临濠。",
            "得失将谁怨，凭公付浊醪。"
        ],
        "title": "和张安道读杜集",
        "id": "53a3b09b-8705-43ed-8c86-46f92090177c"
    },
    {
        "author": "苏辙",
        "paragraphs": [
            "识公岁已深，从公非一日。",
            "仰公如重云，庇我贫贱迹。",
            "公归无留意，我处念平昔。",
            "少年喜文字，东行始观国。",
            "成都多游士，投谒密如栉。",
            "纷然众人中，顾我好颜色。",
            "猖狂感一遇，邂逅登仕籍。",
            "尔来十六年，鬓发就衰白。",
            "谋身日已谬，处世复何益。",
            "从来学俎豆，渐老信典册。",
            "自知百不堪，偶未三见黜。",
            "譬如沟中断，谁复强收拾。",
            "高怀绝尘土，旧好等金石。",
            "庠斋幸无事，樽俎奉清适。",
            "居然远忧患，况复取矜式。",
            "汪洋际海深，淡泊朱弦直。",
            "狥时非所安，归去亦何失。",
            "道存尚可卷，功成古难必。",
            "还寻赤松子，独就丹砂术。",
            "恨无二顷田，伴公老蓬荜。"
        ],
        "title": "送张公安道南都留台",
        "id": "a7ad8ac7-e254-4e82-8676-4b9e392d4a92"
    },
    {
        "author": "苏辙",
        "paragraphs": [
            "闻有高居直百金，西山南麓北山阴。",
            "园通济水池塘好，花近洛川颜色深。",
            "人去节旄分重镇，客来猿鹤感幽吟。",
            "潩溪雨过西湖涨，归兴萧然定不任。"
        ],
        "tags": [
            "西湖"
        ],
        "title": "傅钦之学士济源草堂",
        "id": "25faf9ba-ea36-406c-a73d-3277080ee576"
    },
    {
        "author": "苏辙",
        "paragraphs": [
            "虚堂竹丛间，那复厌竹远。",
            "风庭响交戛，月牖散凌乱。",
            "尚恐昼掩关，婵娟不长见。",
            "中堂开素壁，萧飒起霜干。",
            "随宜赋生意，落笔皆葱蒨。",
            "根茎杂土石，枝叶互长短。",
            "依依露下绿，冉冉风中展。",
            "开门视丛薄，与此终何辨。"
        ],
        "title": "文与可学士墨君堂",
        "id": "aac43eac-26f8-4d87-af1b-00ddec9ff331"
    },
    {
        "author": "苏辙",
        "paragraphs": [
            "拥节西南未一年，凄凉道路泣东辕。",
            "蜀都富乐真当惜，民事艰难谁复论。",
            "白马何人趋远日，青刍盈束更无言。",
            "异时归去逢遗老，空听咨嗟述旧恩。"
        ],
        "title": "故成都尹陆介夫挽词",
        "id": "de00f9a3-bfc5-4944-969e-6967f58f7e30"
    },
    {
        "author": "苏辙",
        "paragraphs": [
            "局冷曾非簿领迷，幽居浑似未官时。",
            "忽闻客至惊还喜，出见泥深笑不知。",
            "谋拙未能忧岁计，身闲聊可饱晨炊。",
            "行舟借问何匆草，淮口无潮月正亏。"
        ],
        "title": "次韵柳子玉谪官寿春舟过宛丘见寄二首  其一",
        "id": "fb5d2491-2432-45b3-90de-d9cb87ab9a93"
    },
    {
        "author": "苏辙",
        "paragraphs": [
            "献酬不用辞升斗，曲直何劳问尺寻。",
            "要路风波无限恶，谪居情味最能深。",
            "交从锦水初无间，邻卜共山已有心。",
            "草圣诗豪并神速，数因南雁惠佳音。"
        ],
        "title": "次韵柳子玉谪官寿春舟过宛丘见寄二首  其二",
        "id": "4eb385f4-d065-4fbe-9c47-951f2187873a"
    },
    {
        "author": "苏辙",
        "paragraphs": [
            "托身游宦乡，终老羨箕颍。",
            "隠居亦何乐，亲爱形随影。",
            "念兄适吴越，霜降水初冷。",
            "翩然事舟楫，弃此室庐静。",
            "平明知当发，中夜抱虚警。",
            "永怀江上宅，归计失不猛。",
            "人生狥所役，有若鱼堕井。",
            "远行岂易还，剧饮终难醒。",
            "不如早自乞，闲日庶犹永。",
            "世事非所忧，多忧亦谁省。"
        ],
        "title": "次韵子瞻颍州留别二首  其一",
        "id": "1daa191e-e1e3-42c2-a3ff-35739e55f000"
    },
    {
        "author": "苏辙",
        "paragraphs": [
            "放舟清淮上，荡潏洗心胸。",
            "所遇日转胜，恨我不得同。",
            "江淮忽中断，陂埭何重重。",
            "紫蟹三寸筐，白凫五尺童。",
            "赤鲤寒在汕，红粳满霜风。",
            "西成百物贱，加餐慰贫穷。",
            "胡为复相念，未肯安南东。",
            "人生免饥寒，不受外物攻。",
            "不见田野人，四壁编茅蓬。",
            "有食辄自乐，谁知富家翁。"
        ],
        "title": "次韵子瞻颍州留别二首  其二",
        "id": "b0466904-71b0-49f2-9c99-1f770be9b248"
    },
    {
        "author": "苏辙",
        "paragraphs": [
            "西湖草木公所种，仁人实使甘棠重。",
            "归来筑室傍湖东，胜游还与邦人共。",
            "公年未老发先衰，对酒清欢似昔时。",
            "功成业就了无事，令名付与他人知。",
            "平生著书今绝笔，闭门燕居未尝出。",
            "忽来湖上寻旧游，坐令湖水生颜色。",
            "酒行乐作游人多，争观窃语谁能呵。",
            "十年思颍今在颍，不饮耐此游人何。"
        ],
        "tags": [
            "西湖"
        ],
        "title": "陪欧阳少师永叔燕颍州西湖",
        "id": "c2a6acb9-b092-47a3-9e2f-29816cdf5f50"
    },
    {
        "author": "苏辙",
        "paragraphs": [
            "石中枯木双扶疏，粲然脉理通肌肤。",
            "剖开左右两相属，细看不见毫发殊。",
            "老樗剥落但存骨，病松憔悴空留须。",
            "丘陵迤逦山麓近，云烟澹䨴风雨余。",
            "我惊造物巧如此，刻画琐细供人须。",
            "公家此类尚非一，客至不识空嗟吁。",
            "案头紫云抱明月，床上寒木翻饥乌。",
            "赋形简易神自足，鄙弃笔墨嗟勤劬。",
            "天工此意与人竞，杂出变怪惊羣愚。",
            "世间浅拙无与敌，比拟頼有公新书。"
        ],
        "title": "欧阳公所蓄石屏",
        "id": "781a5fbc-00b9-420e-9595-803198453b1d"
    },
    {
        "author": "苏辙",
        "paragraphs": [
            "清淮此日见沧浪，始觉南来道路长。",
            "窗转山光时隠见，船知水力故轩昂。",
            "白鱼受钓收寒玉，红稻堆场列远冈。",
            "波浪连天东近海，乘桴直恐渐茫茫。"
        ],
        "title": "次韵子瞻初出颍口见淮山",
        "id": "fc402b8f-f0d4-4a9f-88a2-a2e3f95291ea"
    },
    {
        "author": "苏辙",
        "paragraphs": [
            "东行取次阅三州，击鼓清晨复解舟。",
            "车骑纷纭追过客，歌钟凄咽动潜虬。",
            "宦游底处非巢燕，归计何嫌诮沐猴。",
            "頼有故人怜远适，慇懃屡劝酒行周。"
        ],
        "title": "次韵子瞻寿州城东龙潭",
        "id": "2715d3be-d805-44b9-b9c5-0aeac8090cde"
    },
    {
        "author": "苏辙",
        "paragraphs": [
            "长淮暮生风，来自涡河口。",
            "新舟虽云固，波浪亦难受。",
            "诗来话艰厄，惊恐及儿妇。",
            "忆同溯荆峡，终夜愁石首。",
            "余飙入帏幄，跳沫溅窗牖。",
            "平生未省见，惊顾欲狂走。",
            "尔来涉忧患，渐觉成老丑。",
            "遥喜波浪中，时能饮醇酒。"
        ],
        "title": "和子瞻涡口遇风",
        "id": "236f7f41-7588-4cc6-9396-cf9c03691e8b"
    },
    {
        "author": "苏辙",
        "paragraphs": [
            "娶妇山中不肯留，会朝山下万诸侯。",
            "古人辛苦今谁信，只见清淮入海流。"
        ],
        "title": "和子瞻濠州七绝 涂山",
        "id": "b6a17d15-270e-40fd-b808-52de10b5f39b"
    },
    {
        "author": "苏辙",
        "paragraphs": [
            "长说先师似老彭，共疑好学古书生。",
            "不知亦解餐云母，白日登天万事轻。"
        ],
        "title": "和子瞻濠州七绝 彭祖庙",
        "id": "4c8d3c28-147e-4c12-9707-130a8c9a2374"
    },
    {
        "author": "苏辙",
        "paragraphs": [
            "猖狂战国古神仙，曳尾泥涂老更安。",
            "厌世乘云人不见，空坟聊复葬衣冠。"
        ],
        "title": "和子瞻濠州七绝 逍遥堂",
        "id": "c0643ace-2e35-4864-aea3-6aa3cabbc1be"
    },
    {
        "author": "苏辙",
        "paragraphs": [
            "庄子谈空惠子听，郢人斤斧俟忘形。",
            "莫嗟质丧无知者，对石何妨自说经。"
        ],
        "title": "和子瞻濠州七绝 观鱼台",
        "id": "e19f1514-45f5-4665-ac8d-bee73592af33"
    },
    {
        "author": "苏辙",
        "paragraphs": [
            "布叛增亡国已空，摧残羽翮自令穷。",
            "艰难独与虞姬共，谁使西来敌沛公。"
        ],
        "title": "和子瞻濠州七绝 虞姬墓",
        "id": "80472d8e-471d-47f5-8986-aaf073e873c3"
    },
    {
        "author": "苏辙",
        "paragraphs": [
            "唐史不闻刘嗣之，空传短李旧歌诗。",
            "高亭毁尽唯存记，犹有区区父老知。"
        ],
        "title": "和子瞻濠州七绝 四望亭",
        "id": "4f85d0b9-4a4d-4bec-9686-b78637238093"
    },
    {
        "author": "苏辙",
        "paragraphs": [
            "洞府元依水面开，秋潮每到洞门回。",
            "幽人燕坐门前石，长看长淮船去来。"
        ],
        "title": "和子瞻濠州七绝 浮山洞",
        "id": "556675be-046b-47f4-92b4-9c0e6a503773"
    },
    {
        "author": "苏辙",
        "paragraphs": [
            "清淮浊汴争强雄，龟山下閟支祁宫。",
            "高秋水来无远近，荡灭洲渚乘城墉。",
            "千艘衔尾谁复惜，万人雨泣哀将穷。",
            "城中古塔高百尺，下有蜕骨黄金容。",
            "蛟龙百怪不敢近，回风倒浪归无踪。",
            "越商胡贾岂知道，脱身献宝酬元功。",
            "至人已立万物表，劫火仅置毛孔中。",
            "区区淮汴亦何有，一挹可注沧溟东。",
            "胡为尚与水族较，时出变怪惊愚聋。",
            "于乎此意不可诘，仰观飞栱凌晴空。"
        ],
        "title": "和子瞻泗州僧伽塔",
        "id": "3f8c506d-8c1b-47a4-a85b-defebe934b0f"
    },
    {
        "author": "苏辙",
        "paragraphs": [
            "昨夜宿洪泽，再来遂如归。",
            "却行虽云拙，乘险谅亦非。",
            "谁言淮阴近，阻此骇浪飞。",
            "长风径千里，蛟蜃相因依。",
            "眇然恃一叶，此势安可违。",
            "冒涉彼何人，勇决生虑微。",
            "欲速有不达，鱼腹岂足肥。",
            "风帆尚可转，野庙谁能祈。",
            "但当拥衾睡，慎闭窗与扉。",
            "夜闻声尚恶，起视聊披衣。"
        ],
        "title": "次韵子瞻发洪泽遇大风却还宿",
        "id": "3d60dd61-287c-4635-97ca-3a5111aabd25"
    },
    {
        "author": "苏辙",
        "paragraphs": [
            "君不见天高后土黄，变化出入唯阴阳。",
            "旋凝细雾作飞雹，复遣震雷追日光。",
            "可怜万物甚微细，坐听百变随颠僵。",
            "深根固蒂无计遁，倏来忽返安能防。",
            "平生未见实惊耳，稍远不知如隔墙。",
            "君看歌舞醉华屋，下有累絷排两廊。",
            "眼前苦乐尚悬绝，空中造化知有亡。",
            "我居宛丘厌凝沍，雪翻海水填陂塘。",
            "但知膏泽利牟麦，恣食餠饵真嘉祥。",
            "山阳所记亦何事，有酒胡不尽一觞。"
        ],
        "title": "次韵子瞻记十月十六日所见",
        "id": "81d68fca-7bba-43dd-8be7-10842d47cb55"
    },
    {
        "author": "苏辙",
        "paragraphs": [
            "贡甫少多才，交游一何众。",
            "谈词坐倾倒，玉麈日挥弄。",
            "逡巡不为虐，巧捷有微中。",
            "羣情忌超迈，微过出嘲讽。",
            "南迁时已久，未见肯力贡。",
            "舌在终自奇，髀满安足痛。",
            "人生百年内，仅比一朝梦。",
            "骎骎就消涸，斗水倾漏瓮。",
            "江淮未可嫌，迟晚聊自送。",
            "试观终日闲，何似两耳哄。"
        ],
        "title": "次韵子瞻广陵会三同舍各以其字为韵 刘贡甫",
        "id": "e220c8b7-d72f-430f-ab87-4c6f7c42a980"
    },
    {
        "author": "苏辙",
        "paragraphs": [
            "巨源学从横，世事夙讨论。",
            "著书十万字，辩如白波翻。",
            "谏垣适多事，忧心生病根。",
            "立谈信无补，闭口出国门。",
            "弃置卧江海，闵嘿宁复言。",
            "朝行共长叹，逐客继二孙。",
            "南方固乡党，谪官侣鹤猿。",
            "风俗未宁静，朋党争排跟。",
            "引去良自得，浊清在澄源。",
            "往者未可招，冠盖方骏奔。"
        ],
        "title": "次韵子瞻广陵会三同舍各以其字为韵 孙巨源",
        "id": "ca43d65e-1ed1-4224-ab9c-1033abefe793"
    },
    {
        "author": "苏辙",
        "paragraphs": [
            "莘老奋徒步，首与观国宾。",
            "俨然自约束，被服韨与绅。",
            "黾勉丞相府，接迹舆台臣。",
            "顾嫌任安躁，未忍裂坐茵。",
            "推置冠獬豸，谓言我比邻。",
            "三晋固多士，肮脏存斯人。",
            "窜责不敢辞，狂言见天真。",
            "南方异风俗，强食鱼尾莘。",
            "应同贾太傅，抱屈耻自陈。",
            "犹有痛哭书，受厘定何辰。"
        ],
        "title": "次韵子瞻广陵会三同舍各以其字为韵 刘莘老",
        "id": "9aeb0a66-9af5-4430-9d41-5bec79213ea4"
    },
    {
        "author": "苏辙",
        "paragraphs": [
            "长江欲尽阔无边，金山当中唯一石。",
            "潮平风静日浮海，缥缈楼台转金碧。",
            "瓜洲初见石头城，城下波涛与海平。",
            "中流转柂疑无岸，泊舟未定僧先迎。",
            "山中岑寂恐未足，复将江水绕山麓。",
            "四无邻家羣动息，钟声铿锽答山谷。",
            "乌鸢力薄堕中路，惟有胡鹰石上宿。",
            "谁知江海多行舟，游人上下夺巖幽。",
            "老僧心定身不定，送往迎来何时竟。",
            "朝游未厌夜未归，爱山如此如公稀。",
            "不待游人尽归去，恐公未识山中趣。"
        ],
        "tags": [
            "长江"
        ],
        "title": "和子瞻金山",
        "id": "681c5684-c5d0-4574-b922-6a7e7f7d849b"
    },
    {
        "author": "苏辙",
        "paragraphs": [
            "金山游遍入焦山，舟轻帆急须臾间。",
            "涉江已远风浪阔，游人到此皆争还。",
            "山头冉冉万竿竹，楼阁不见门长关。",
            "金山共此一江水，只有胜绝无此闲。",
            "野僧终日饱一饭，与世相视如髦蛮。",
            "门无舟楫断还往，说法教化鼋鼍顽。",
            "偶然客至话乡国，西望落日低铜镮。",
            "岷峨正在日入处，想象积雪堆青鬟。",
            "稻田一顷良自给，仕宦不返知谁扳。",
            "久安禄廪农事废，强弓一弛无由弯。",
            "行逢佳处辄叹息，想见茅屋藏榛菅。",
            "我知此地便堪隠，稻苗旆旆鱼斑斑。"
        ],
        "title": "和子瞻焦山",
        "id": "b57dac2d-7d1b-4d74-b9dc-aa32aa8dfe4d"
    },
    {
        "author": "苏辙",
        "paragraphs": [
            "去国日已远，涉江岁将阑。",
            "东南富山水，跬步留清欢。",
            "迁延废行迈，忽忘身在官。",
            "清晨涉甘露，乘高弃征鞍。",
            "超然脱阛阓，穿云抚朱栏。",
            "下视万物微，惟觉沧海宽。",
            "潮来声汹汹，望极空漫漫。",
            "一一渡海舶，冉冉移樯竿。",
            "水怪时出没，羣嬉类豭羱。",
            "幽阴自生火，青荧复谁钻。",
            "石头古天险，凭恃分权瞒。",
            "疑城曜远目，来骑惊新观。",
            "聚散定王业，成毁犹月团。",
            "金山百围石，岌岌随涛澜。",
            "犹疑汉宫廷，屹立承露盘。",
            "狂波恣吞噬，万古嗟独完。",
            "凝眸厌滉漾，绕屋行盘跚。",
            "此寺历今古，遗迹皆龙鸾。",
            "孔明所坐石，牂䍽非人刊。",
            "经霜众草短，积雨青苔寒。",
            "萧翁嗜佛法，大福将力干。",
            "坡陀故镬在，甲错苍龙蟠。",
            "卫公秉节制，佛骨埋金棺。",
            "长松看百尺，画像留三叹。",
            "新诗语何丽，传读纸遂刓。",
            "嗟我本渔钓，江湖心所安。",
            "方为笼中闭，仰羨天际抟。",
            "游观惜不与，赋咏嗟独难。",
            "俸禄藉升斗，虀盐嗜咸酸。",
            "何时扁舟去，不俟官长弹。"
        ],
        "title": "次韵子瞻游甘露寺",
        "id": "3309ff49-2cee-4694-8e39-f67c6a6803be"
    },
    {
        "author": "苏辙",
        "paragraphs": [
            "老成浑欲尽，吊客一潸然。",
            "遗事人人记，清诗句句传。",
            "挂冠疏傅早，乐世白公贤。",
            "叹息风流在，埋文得细镌。"
        ],
        "title": "李简夫挽词二首  其一",
        "id": "49671893-e450-4317-a743-9d93e8391a3c"
    },
    {
        "author": "苏辙",
        "paragraphs": [
            "归隠淮阳市，遨游十六年。",
            "养生能淡泊，爱客故留连。",
            "倾盖知心晚，论诗卧病前。",
            "葆光尘满榻，无复听谈禅。"
        ],
        "title": "李简夫挽词二首  其二",
        "id": "d06d1822-6ab0-498b-91cb-c3ea87ce2a4f"
    },
    {
        "author": "苏辙",
        "paragraphs": [
            "吏治区区岂不任，吴中已自富才能。",
            "还应占位书名姓，学取蓝田崔县丞。"
        ],
        "title": "次韵子瞻初到杭州见寄二绝  其一",
        "id": "14fae242-9dba-4034-bd4b-e75978508b47"
    },
    {
        "author": "苏辙",
        "paragraphs": [
            "试尽风波万里身，到官山水却宜人。",
            "君知晏子恩仍厚，还与从来旧卜邻。"
        ],
        "title": "次韵子瞻初到杭州见寄二绝  其二",
        "id": "0a187e6e-5f0f-45be-89a9-18d97503e740"
    },
    {
        "author": "苏辙",
        "paragraphs": [
            "凿地泥床不费功，山深炭贱火长红。",
            "拥衾熟睡朝衙后，抱膝微吟莫雪中。",
            "宠辱两忘轻世味，冰霜不到傲天工。",
            "遥知麻步无人客，寒夜清樽谁与同。"
        ],
        "title": "和柳子玉地炉",
        "id": "3fe6fc4a-f9a6-4e18-b20f-ffd71fc880b2"
    },
    {
        "author": "苏辙",
        "paragraphs": [
            "夫子清贫不耐冬，书斋还费纸重重。",
            "窗明晓日从教入，帐厚霜飙定不容。",
            "京兆牛衣聊可藉，公孙布被旋须缝。",
            "吴绫蜀锦非嫌汝，简淡为生要易供。"
        ],
        "title": "和柳子玉纸帐",
        "id": "9a9d42fb-9da8-4ae4-8793-9ca26c24b369"
    },
    {
        "author": "苏辙",
        "paragraphs": [
            "鸟依山，鱼依湖，但有所有无所无。",
            "轻舟沿溯穷远近，肩舆上下更传呼。",
            "翩然独往不携孥，兼擅鱼鸟两所娱。",
            "困依巖石坐巉绝，行牵翠蔓随缠纡。",
            "道逢懃思访其庐，诵诗清切秋蝉孤。",
            "隠居羞踏陌上土，何人起爱轮下蒲。",
            "水南巷中罗百夫，鸡鸣朝谒至日晡。",
            "人生变化安可料，怜汝久遁终无图。",
            "凫鹥不足鹤有余，一俯一仰戚与蘧。",
            "嗟我久欲从逃逋，方圆不敢左右摹。"
        ],
        "title": "次韵子瞻游孤山访惠懃惠思",
        "id": "ed85c304-2ab7-4edb-87e0-4044aa643bb7"
    },
    {
        "author": "苏辙",
        "paragraphs": [
            "旱湖堤上柳空多，倚岸轻舟奈汝何。",
            "秋雨连渠添积润，春风吹冻忽生波。",
            "虫鱼便尔来无数，凫雁犹疑未肯过。",
            "持诧钱塘应笑我，坳中浮芥两么么。"
        ],
        "title": "宛丘二咏  其一",
        "id": "5369cb2a-3626-4358-8911-1c0c7f2a5fe1"
    },
    {
        "author": "苏辙",
        "paragraphs": [
            "古殿山花丛百围，故园曾见色依依。",
            "凌寒强比松筠秀，吐艳空惊岁月非。",
            "冰雪纷纭真性在，根株老大众园希。",
            "山中草木谁携种，潦倒尘埃不复归。"
        ],
        "title": "宛丘二咏  其二",
        "id": "0f95b7ff-836e-470a-b604-53a4479fa977"
    },
    {
        "author": "苏辙",
        "paragraphs": [
            "前年乘舟护南河，宛丘官舍酣且歌。",
            "去年持节忧犴狱，驱车道路日不足。",
            "今年春风尘土黄，远赴三州议繇役。",
            "天子忧民法令新，整齐百事无闲人。",
            "苗耘发栉何时已，回首昔游如梦寐。",
            "区区学舍曾未知，春晚日长唯有睡。",
            "才智有余安得闲，疏慵顾我自当然。",
            "喜君未忘太平事，独称赦书旌孝子。"
        ],
        "title": "赠提刑贾司门青",
        "id": "3b3be9a8-2c5d-456d-b5e1-292806dd5ef7"
    },
    {
        "author": "苏辙",
        "paragraphs": [
            "蔼蔼堂西十亩园，晚凉迎步绿阴繁。",
            "共惊春去已多日，争看花开最后番。",
            "未许狂风催烂熳，故将青幄强安存。",
            "请公作意勤欢赏，趁取残红照酒樽。"
        ],
        "title": "同陈述古舍人观芍药",
        "id": "c1ad7102-553b-442f-a378-ede3666d38a0"
    },
    {
        "author": "苏辙",
        "paragraphs": [
            "我将西归老故丘，长江欲济无行舟。",
            "宦游已如马受轭，衰病拟学龟藏头。",
            "三年学舍百不与，糜费廪粟常惭羞。",
            "矫时自信力不足，从政敢谓学已优。",
            "闭门却扫谁与语，昼梦时作钧天游。",
            "自从四方多法律，深山更深逃无术。",
            "众人奔走我独闲，何异端居割蜂蜜。",
            "怀安已久心自知，弹劾未至理先屈。",
            "余杭军府百事劳，经年未见持干旄。",
            "贾生作傅无封事，屈平忧世多离骚。",
            "烦刑弊法非公耻，怒马奔车忌鞭箠。",
            "藐藐何自听谆谆，谔谔未必贤唯唯。",
            "求田问舍古所非，荒畦弊宅今余几。",
            "出从王事当有程，去须膰肉嫌无名。",
            "扫除百忧唯有酒，未退聊取身心轻。"
        ],
        "tags": [
            "长江"
        ],
        "title": "次韵子瞻见寄",
        "id": "6c63818f-9ce7-416b-aacb-076422eb332e"
    },
    {
        "author": "苏辙",
        "paragraphs": [
            "公居颍水上，德与颍水清。",
            "身闲道转胜，内足无复营。",
            "平昔富交游，开门坐常盈。",
            "退居万事乐，独恨无友生。",
            "汝颍亦多士，后来非老成。",
            "赵公平生旧，情好均弟兄。",
            "少年结意气，晚岁齐功名。",
            "携手践廊庙，蹑足辞钧衡。",
            "徜徉里闾间，脱略世俗萦。",
            "兴来忽命驾，一往千里轻。",
            "白发俨相映，元勋各峥嵘。",
            "人生会面难，此会有余情。",
            "遨游西湖中，仲夏草木荣。",
            "壶觞列四坐，歌舞罗前楹。",
            "画舫极沿溯，肩舆并逢迎。",
            "棹进凫鸭乱，乐作虫鱼惊。",
            "近寺骈履迹，高台吹笑声。",
            "往事语京洛，余欢发吟赓。",
            "拳拳主人厚，款款来客诚。",
            "此乐有时尽，此好何由倾。"
        ],
        "tags": [
            "西湖"
        ],
        "title": "赵少师自南都访欧阳少师于颍州留西湖久之作诗献欧阳公",
        "id": "aeac13ab-95ee-4894-b385-59d1743711f3"
    },
    {
        "author": "苏辙",
        "paragraphs": [
            "欲看西湖两岸山，卧乘湖上木兰船。",
            "湖山已自随船改，更值阴晴欲雨天。"
        ],
        "tags": [
            "西湖"
        ],
        "title": "次韵子瞻望湖楼上五绝  其一",
        "id": "67c6eed3-410b-432f-81f5-9bfa7c118e16"
    },
    {
        "author": "苏辙",
        "paragraphs": [
            "眼看西湖不暂来，簿书无算拨还开。",
            "三年屈指浑将尽，记取从今得几回。"
        ],
        "tags": [
            "西湖"
        ],
        "title": "次韵子瞻望湖楼上五绝  其二",
        "id": "ca4d40b6-8e24-45ad-a688-364e7eeb3d54"
    },
    {
        "author": "苏辙",
        "paragraphs": [
            "湖山欲买恨无钱，且尽芳樽对玉盘。",
            "菱角鸡头应已厌，蟹螯马颊更勤餐。"
        ],
        "title": "次韵子瞻望湖楼上五绝  其三",
        "id": "284a6672-e7bf-49c4-bedb-85b8b7dcd1f5"
    },
    {
        "author": "苏辙",
        "paragraphs": [
            "终日清漪弄短桡，久忘车乘走翘翘。",
            "秋风且食鲈鱼美，洛下诸生未可招。"
        ],
        "title": "次韵子瞻望湖楼上五绝  其四",
        "id": "956010aa-3a6b-4c94-91a2-fc6b600f2f62"
    },
    {
        "author": "苏辙",
        "paragraphs": [
            "滞留朝市常嫌闹，放弃江湖也未闲。",
            "孤舫粗穷千顷浪，肩舆未尽百重山。"
        ],
        "title": "次韵子瞻望湖楼上五绝  其五",
        "id": "05c85577-d093-4e20-8db5-fb0355999b78"
    },
    {
        "author": "苏辙",
        "paragraphs": [
            "卜筑共山功欲成，新河入县巧相萦。",
            "谁将畚锸千夫力，添上园林一倍清。",
            "生长鱼虾供晚馔，浮沉鹅鸭放春声。",
            "为邻有意非今日，丐我余波伴濯缨。"
        ],
        "title": "和柳子玉共城新开御河过所居墙下",
        "id": "0e65168f-8cff-4b01-ba7f-7a120534c089"
    },
    {
        "author": "苏辙",
        "paragraphs": [
            "雄文元命世，直气早成风。",
            "受任衰迟后，安邦反侧中。",
            "回天深有力，扈圣耻言功。",
            "事已身随去，惊嗟柱石空。"
        ],
        "title": "欧阳太师挽词三首  其一",
        "id": "1c952722-b108-4276-8833-5beac627bde4"
    },
    {
        "author": "苏辙",
        "paragraphs": [
            "唐弊文初丧，书成法至今。",
            "雍容趋圣处，深切可人心。",
            "气力知难继，风流喜不淫。",
            "悬知公欲谢，异说勇交侵。"
        ],
        "title": "欧阳太师挽词三首  其二",
        "id": "049e7ce1-aa01-4882-984e-2cdae19a1b4b"
    },
    {
        "author": "苏辙",
        "paragraphs": [
            "推毂诚多士，登龙盛一时。",
            "西门行有恸，东阁见无期。",
            "念昔先君子，尝蒙国士知。",
            "旧恩终未报，感叹不胜悲。"
        ],
        "title": "欧阳太师挽词三首  其三",
        "id": "c26e46ff-d4d5-41ca-84ce-06bd2bbd3b6e"
    },
    {
        "author": "苏辙",
        "paragraphs": [
            "前年见君河之浦，东风吹河沙如雾。",
            "北潭杨柳强知春，樽酒相携终日语。",
            "君家东南风气清，谪官河壖不称情。",
            "一麾夏口亦何有，高楼黄鹤慰平生。",
            "荆江洞庭春浪起，汉沔初来入江水。",
            "岸头南北不相知，惟见风涛涌天地。",
            "巫峡潇湘万里船，中流鼓楫四茫然。",
            "高城枕山望如带，华榱照日光流渊。",
            "楼上骚人多古意，坐忘朝市无穷事。",
            "谁道武昌岸下鱼，不如建业城边水。"
        ],
        "tags": [
            "洞庭湖"
        ],
        "title": "赋黄鹤楼赠李公择公择时知鄂州",
        "id": "bfdc4c3c-127f-4a8a-90a6-193bde96d6c9"
    },
    {
        "author": "苏辙",
        "paragraphs": [
            "信美非吾土，三吴一水中。",
            "亭高望已极，舟入去无穷。",
            "朝市知安在，湖山信有功。",
            "遨游逐凫鸭，饮食数鱼虫。",
            "波浪喧朝夕，梅烝变绿红。",
            "逢人问京洛，去国长儿童。",
            "同舍情相接，邻邦信屡通。",
            "相邀欲相过，道里讯溪翁。"
        ],
        "title": "次韵子瞻余杭法喜寺绿野亭怀吴兴太守孙莘老",
        "id": "8b8cf693-2d07-4b9c-8023-209052d0ee0e"
    },
    {
        "author": "苏辙",
        "paragraphs": [
            "四方清浄居，多被僧所占。",
            "既无世俗营，百事得丰赡。",
            "家居每纷薄，奉养出寒欠。",
            "昔年旅东都，局促吁已厌。",
            "城西近精庐，长老时一觇。",
            "每来获所求，食饱山茶酽。",
            "尘埃就汤沐，垢腻脱巾韂。",
            "不知禅味深，但取饥肠餍。",
            "京城苦烦溷，物景费治染。",
            "吴都况清华，观刹吐光艳。",
            "石矼度空阔，泉溜泻深堑。",
            "经过未足多，终老应长歉。"
        ],
        "title": "和子瞻宿临安浄土寺",
        "id": "20c3845c-a480-4e0b-b8ae-916def2652f5"
    },
    {
        "author": "苏辙",
        "paragraphs": [
            "山平村坞连，野寺钟相答。",
            "晚阴生林莽，落日犹在塔。",
            "行招两社僧，共步青山月。",
            "送客渡石桥，迎客出林樾。",
            "幽寻本真性，往事听徐说。",
            "钱王方壮年，此邦事轻侠。",
            "乡人鄙贫贱，异类识英杰。",
            "立石象兴王，遗迹今岌嶪。",
            "功勋三吴定，富贵四海甲。",
            "归来父老藏，崇高畏摧压。",
            "诗人巧讥病，牛领恣挑抉。",
            "流传后世人，谈笑资口舌。",
            "是非亦已矣，兴废何仓卒。",
            "持归问禅翁，笑指浮沤没。"
        ],
        "title": "和子瞻自浄土步至功臣寺",
        "id": "004f7fd2-9c39-4799-9076-0ee73b57ef5b"
    },
    {
        "author": "苏辙",
        "paragraphs": [
            "去年渡江爱吴山，忽忘蜀道轻秦川。",
            "钱塘后到山最胜，下枕湖水相萦旋。",
            "坐疑吴会无复有，扁舟屡出凌涛渊。",
            "今秋复入径山寺，势压众岭皆摧颠。",
            "连峰沓嶂不知数，重重相抱如青莲。",
            "散为云雾翳星斗，聚作潭井藏蜿蜒。",
            "钦翁未到人迹绝，千里受记来安禅。",
            "荒榛野草置茅屋，坐令海贾输金钱。",
            "至今传法破烦恼，饱食过客容安眠。",
            "解装投锡不复去，纷纷四合来乌鸢。",
            "或言此处犹未好，海上人少无烦煎。",
            "天台雁荡最深秀，水惊石瘦尤清便。",
            "青山独往无不可，论说好丑徒纷然。",
            "终当直去无远近，藤鞋竹杖聊穷年。"
        ],
        "title": "次韵子瞻游径山",
        "id": "c07ef2f2-6781-4dd3-a33a-aa89bf5590f3"
    },
    {
        "author": "苏辙",
        "paragraphs": [
            "朝从径山来，泱莽径山色。",
            "莫从湖上归，滉漾湖光碧。",
            "借问泛湖舟，何似登山屐。",
            "高怀厌朝市，远去忘忧栗。",
            "目向幽人青，颜从浊醪赤。",
            "尘埃解罗网，宇宙为安宅。",
            "油然了无营，此意谁能诘。",
            "嗟子别离久，欲往徒反侧。",
            "留滞亦何为，空惊突深黑。"
        ],
        "title": "次韵子瞻自径山回宿湖上",
        "id": "993804df-f9be-4926-b123-ac179ddcd085"
    },
    {
        "author": "苏辙",
        "paragraphs": [
            "高岸为谷谷为陵，一时豪杰空飞腾。",
            "身随造化不复返，忽若野雀逢苍鹰。",
            "当年碑刻最深固，风吹土蚀消无棱。",
            "遗文漫灭雨中迹，翠石断裂春后冰。",
            "古坟欲毁野庙废，行人不去征鞍凭。",
            "书生耽翫立风雪，饥馿厌苦疲奴憎。",
            "爱之欲取恨无力，旋揉翠墨濡黄缯。",
            "不如好事孙太守，牛车徙置华堂登。",
            "绕墙罗列耀珪璧，罢宴起读留宾朋。",
            "却思遗迹本安在，原隰处处荒榛藤。",
            "田夫野老谁复顾，鬼火夜照来寒灯。",
            "废兴聚散一如此，反使涕泗沾人膺。"
        ],
        "title": "次韵子瞻题孙莘老墨妙亭",
        "id": "c34c9322-e47a-4d8a-a0d8-4b6b06b576f0"
    },
    {
        "author": "苏辙",
        "paragraphs": [
            "缥缈危谯面面山，朝来云作雨潺潺。",
            "忽然风卷归何处，百里阴晴反掌间。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 洛阳试院楼上新晴五绝 其一",
        "id": "518b368b-1bd7-4b94-830f-da8c1dcf2fd4"
    },
    {
        "author": "苏辙",
        "paragraphs": [
            "嵩少犹藏薄雾中，前山迤逦夕阳红。",
            "高楼一闭三十日，遥忆巖头种药翁。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 洛阳试院楼上新晴五绝 其二",
        "id": "418aeb7e-f761-42b0-805a-6a3a93edab72"
    },
    {
        "author": "苏辙",
        "paragraphs": [
            "伊阙遥临凤阙前，龙门女几气苍然。",
            "唐朝御路依稀在，犹想东巡尘暗天。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 洛阳试院楼上新晴五绝 其三",
        "id": "623c4214-86c1-46aa-af86-e5991b74271e"
    },
    {
        "author": "苏辙",
        "paragraphs": [
            "天坛王屋北侵河，高比嵩丘一倍多。",
            "小有清灵今尚在，俗缘深重奈成魔。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 洛阳试院楼上新晴五绝 其四",
        "id": "54b49731-69e0-43c9-9e9f-29a936198828"
    },
    {
        "author": "苏辙",
        "paragraphs": [
            "前朝宫阙倚芒山，殿阁层层半岭间。",
            "犹恐北来冈阜浅，太行东抱故孱颜。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 洛阳试院楼上新晴五绝 其五",
        "id": "2a505cee-7e15-408d-aca3-14723e2fd33e"
    },
    {
        "author": "苏辙",
        "paragraphs": [
            "声病消磨只古文，诸儒经术斗纷纭。",
            "不知旧学都无用，犹把新书强欲分。",
            "老病心情愁见敌，少年词气动干云。",
            "搜贤报国吾何敢，欲补空疏但有勤。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 和顿主簿起见赠二首 其一",
        "id": "0a610531-0588-45cc-8572-ce708a898864"
    },
    {
        "author": "苏辙",
        "paragraphs": [
            "一锁楼中暗度秋，微官黾勉未能休。",
            "笑谈容我聊纾放，文字凭君便去留。",
            "杯酒淋漓已非敌，清诗窈眇更难酬。",
            "东归犹得联征骑，同上嵩高望九州。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 和顿主簿起见赠二首 其二",
        "id": "c0d7c0a8-4a1d-4a50-808a-fd35530732ae"
    },
    {
        "author": "苏辙",
        "paragraphs": [
            "寺古依乔木，僧闲正莫年。",
            "为生何寂寞，爱客尚留连。",
            "虚牖罗修竹，空厨响细泉。",
            "坐听谈旧事，遍识洛中贤。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 将出洛城过广爱寺见三学演师引观杨惠之塑宝山朱瑶画文殊普贤为赋三首 其一",
        "id": "4bd7a193-9d38-44ac-8cc4-6cf2faafc9ea"
    },
    {
        "author": "苏辙",
        "paragraphs": [
            "虚室无寻丈，青山有百层。",
            "回峰看不足，危石恐将崩。",
            "听法来天女，依巖老梵僧。",
            "须弥传纳芥，观此信还曾。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 将出洛城过广爱寺见三学演师引观杨惠之塑宝山朱瑶画文殊普贤为赋三首 其二",
        "id": "fd37ed08-1135-48e7-8fc4-09e59e5d8433"
    },
    {
        "author": "苏辙",
        "paragraphs": [
            "壁毁丹青在，移来殿庑深。",
            "赋形惊变态，观佛觉无心。",
            "旌旆翻空色，笙竽含妙音。",
            "风流出吴样，遗法到如今。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 将出洛城过广爱寺见三学演师引观杨惠之塑宝山朱瑶画文殊普贤为赋三首 其三",
        "id": "c03b8eae-d4cc-4fa5-abfc-2a8018267051"
    },
    {
        "author": "苏辙",
        "paragraphs": [
            "飞仙不返周王子，重阜相连少室孙。",
            "夜静笙声兼鹤下，回看惟有故山存。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登封道中三绝 其一",
        "id": "fbc497b6-da19-4838-ab44-ba58daad17a9"
    },
    {
        "author": "苏辙",
        "paragraphs": [
            "青山欲上疑无路，涧道相萦九十盘。",
            "东望嵩高分草木，回瞻原隰涌波澜。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登封道中三绝 其二",
        "id": "b138d13d-246a-46bb-b2b9-32e81d1f548c"
    },
    {
        "author": "苏辙",
        "paragraphs": [
            "一径乔林下黄叶，三山翠壁绕禅居。",
            "共君将住还归去，欲问安心知已疏。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登封道中三绝 其三",
        "id": "5c7d3db6-97f7-47f1-93b6-1ac9bfe3c8c0"
    },
    {
        "author": "苏辙",
        "paragraphs": [
            "苍壁上参天，微径随流水。",
            "聱牙石齿乱，纷薄黄叶委。",
            "牵攀不得上，颠仆几将止。",
            "勉强终此行，更老知难至。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其一",
        "id": "47a9dad8-4f84-434e-bba4-47d2a2436e46"
    },
    {
        "author": "苏辙",
        "paragraphs": [
            "巖窦有虚明，昽昽发晴晓。",
            "真人无俦匹，窗下晨妆早。",
            "门开秋雨入，室静长风扫。",
            "绝迹杳难寻，朱颜未尝老。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其二",
        "id": "e9681489-fc35-4e7f-86ad-4686836c1e70"
    },
    {
        "author": "苏辙",
        "paragraphs": [
            "玉女云为衣，飘摇不须擣。",
            "空传巖下石，夜杵知谁抱。",
            "清泉供澣濯，素月铺缯缟。",
            "人世迫秋寒，处处砧声早。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其三",
        "id": "bec598ea-df8b-4e8c-ba6b-cc06d517170c"
    },
    {
        "author": "苏辙",
        "paragraphs": [
            "上山苦饥渴，中道得寒泉。",
            "举瓢石窦响，入口烦疴痊。",
            "洑流去不见，落涧声锵然。",
            "莫归复相值，相从下平川。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其四",
        "id": "862ea16c-6b22-4879-9acf-80196bce928c"
    },
    {
        "author": "苏辙",
        "paragraphs": [
            "重重山前峰，上上终非顶。",
            "行登众岭彻，始得山门迥。",
            "高风惨多寒，落日侧先暝。",
            "却视向所经，眇如在深井。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其五",
        "id": "d27cbdab-13ae-4068-ab15-8d1185389cbe"
    },
    {
        "author": "苏辙",
        "paragraphs": [
            "登封事已遥，大碑摧风雨。",
            "灵坛久销秃，古木中梁柱。",
            "峰峦至此尽，苍石无寸土。",
            "俯视万仞高，悲辛但狂顾。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其六",
        "id": "b85e9016-6e34-43bf-a45c-c1c8aeddeae2"
    },
    {
        "author": "苏辙",
        "paragraphs": [
            "飞桥走巖居，茅屋今已破。",
            "何年避世僧，此地常独卧。",
            "秋风高鸟入，夜月寒猿过。",
            "自非心已灰，静极生悲惰。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其七",
        "id": "7a9f98af-93db-4a65-8e09-87071f2f0810"
    },
    {
        "author": "苏辙",
        "paragraphs": [
            "肃肃避暑宫，石殿秋日冷。",
            "凛然中庭柏，气压千夫整。",
            "风声答万壑，云色通诸岭。",
            "材大难为工，甘与蓬蒿屏。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其八",
        "id": "e328ec4c-f602-4dca-ad8e-3a6fe0a443a8"
    },
    {
        "author": "苏辙",
        "paragraphs": [
            "浮埃古壁上，萧然四真人。",
            "矫如云中鹤，犹若畏四邻。",
            "坐令世俗士，自惭污浊身。",
            "勿谓今所无，嵩少多隠沦。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其九",
        "id": "b98d4817-1edd-498f-ad7f-dbd9632d6213"
    },
    {
        "author": "苏辙",
        "paragraphs": [
            "神夫化黄熊，神母化白石。",
            "婴儿剖还父，涕泣何暇卹。",
            "尔来三千岁，往事谁复识。",
            "惟有少姨存，相望居二室。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其一○",
        "id": "71355f0f-bf58-481b-99f9-3984c736f62d"
    },
    {
        "author": "苏辙",
        "paragraphs": [
            "飞泉来无穷，发自嵩岭背。",
            "奔驰两山间，偶与乱石会。",
            "倾流势摧毁，泥土久崩溃。",
            "坚姿未消释，巀嶭俨相对。",
            "居然受喷泼，雷转诸壑内。",
            "初喧堕深谷，稍放脱重隘。",
            "跳沫溅霏微，余澜汹澎湃。",
            "宸游昔事远，绝壁遗刻在。",
            "人迹久寂寥，物理系兴废。",
            "相君厌纷华，筑室俯湍濑。",
            "濯缨离尘垢，洗耳听天籁。",
            "将追赤松游，自置青云外。",
            "道人亦何者，预此事归计。",
            "犹恐山未深，更种万株桧。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 过韩许州石淙庄",
        "id": "1203beaa-2e87-4cb7-bd8c-96862f6f2f9b"
    },
    {
        "author": "苏辙",
        "paragraphs": [
            "秋暑尚烦襟，林泉净客心。",
            "菊残知节过，荷尽觉池深。",
            "疏柳摇山色，青苔遍竹阴。",
            "犹嫌近官道，轣辘听车音。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 过登封阎氏园",
        "id": "c4eae737-d292-44d5-a50e-c1c9ce2fa206"
    },
    {
        "author": "苏辙",
        "paragraphs": [
            "洛寺相从不出门，绕城空复记名园。",
            "程文堆案晨兴早，竹簟连床夜雨喧。",
            "归路逢僧暂容与，登山无力强扳援。",
            "遥知别后都如梦，頼有君诗一一存。"
        ],
        "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首 许州留别顿主簿",
        "id": "d86e409f-c0cd-411d-ae53-1a39ecac935d"
    },
    {
        "author": "苏辙",
        "paragraphs": [
            "山色潮声四面来，城中金碧烂成堆。",
            "不愁门外严扃锁，终日凭栏未拟回。"
        ],
        "title": "次韵子瞻登望海楼五绝  其一",
        "id": "21039a8d-8700-4bd8-9740-155ad40ce515"
    },
    {
        "author": "苏辙",
        "paragraphs": [
            "湖色苍苍日向斜，烟波万状不容夸。",
            "画船人去浮红叶，石径僧归蹑白蛇。"
        ],
        "title": "次韵子瞻登望海楼五绝  其二",
        "id": "dffe8a9c-9954-4dd9-958b-03f6ee1b11c1"
    },
    {
        "author": "苏辙",
        "paragraphs": [
            "楼观争高不计层，噰噰过雁自相譍。",
            "钱王旧业依稀在，岁久无人话废兴。"
        ],
        "title": "次韵子瞻登望海楼五绝  其三",
        "id": "cdfabf40-a42f-4fb1-a745-f328b35912f7"
    },
    {
        "author": "苏辙",
        "paragraphs": [
            "荷叶初干稻穗香，惊雷急雨送微凉。",
            "晚晴稍放秋山色，洗却浓妆作淡妆。"
        ],
        "title": "次韵子瞻登望海楼五绝  其四",
        "id": "caa5f7df-dabb-40b0-97cc-207bc4a6d2ea"
    },
    {
        "author": "苏辙",
        "paragraphs": [
            "白酒倾浆脍斫红，昼游未厌月明中。",
            "楼高只办听歌鼓，不见游人转似蓬。"
        ],
        "title": "次韵子瞻登望海楼五绝  其五",
        "id": "98f69cd8-6ac4-4a7b-90b9-2f0c1be13b0f"
    },
    {
        "author": "苏辙",
        "paragraphs": [
            "登科岁云徂，旧学日将落。",
            "外遭饥寒侵，内苦忧患铄。",
            "传家足坟史，遗说本精约。",
            "羣言久纷荡，开卷每惊矍。",
            "居官忝庠序，授业止干籥。",
            "朝廷发新令，长短弃前彠。",
            "缘饰小学家，睥睨前王作。",
            "声形一分解，道义因附托。",
            "安行厌衢路，强挽就縻缚。",
            "纵横施口鼻，烂熳涂丹垩。",
            "强辩忽横流，漂荡终安泊。",
            "忆惟法初传，欲讲面先怍。",
            "新科劝多士，从者尽高爵。",
            "徘徊始未信，衒诱终难却。",
            "嗟哉守愚钝，几不被讥谑。",
            "独醒惭餔糟，未信耻轻诺。",
            "敢言折锋铓，但自保城郭。",
            "有司顾未知，选试谬西洛。",
            "羣儒谁号令，新语竞投削。",
            "虽云心所安，恐异时量度。",
            "诡遇便巧射，晚嫁由拙妁。",
            "谁能力春耕，忍饥待秋获。",
            "闻兄职在监，考较笔仍阁。",
            "缩手看傍人，此意殊未恶。"
        ],
        "title": "和子瞻监试举人",
        "id": "ee7cc7f5-4b73-49c6-b154-09536b5de54d"
    },
    {
        "author": "苏辙",
        "paragraphs": [
            "年来病懒百不堪，未废饮食求芳甘。",
            "煎茶旧法出西蜀，水声火候犹能谙。",
            "相传煎茶只煎水，茶性仍存偏有味。",
            "君不见闽中茶品天下高，倾身事茶不知劳。",
            "又不见北方俚人茗饮无不有，盐酪椒姜夸满口。",
            "我今倦游思故乡，不学南方与北方。",
            "铜铛得火蚯蚓叫，匙脚旋转秋萤光。",
            "何时茅檐归去炙背读文字，遣儿折取枯竹女煎汤。"
        ],
        "title": "和子瞻煎茶",
        "id": "958196cd-d5be-43d5-af8d-ecd8e99f304c"
    },
    {
        "author": "苏辙",
        "paragraphs": [
            "先师客陈未尝饱，弟子于今敢言巧。",
            "败墙破屋秋雨多，夜视阴精过毕昴。",
            "齑盐冷落空杯盘，且依道士修还丹。",
            "丹田发火五脏暖，未补漫漫长夜寒。",
            "我生疲驽恋莝豆，崔翁游边指北斗。",
            "唯有王江亦未归，闭门无客邀沽酒。"
        ],
        "title": "次韵子瞻对月见忆并简崔度",
        "id": "ad8bc9d6-5c4f-49e9-89af-b48dc07c5031"
    },
    {
        "author": "苏辙",
        "paragraphs": [
            "兴事常苦易，成事常苦难。",
            "不督雨中役，安知民力殚。",
            "年来上功勋，智者争雕钻。",
            "山河不自保，疏凿非一端。",
            "讥诃西门豹，仁智未得完。",
            "方以勇自许，未卹众口叹。",
            "天心闵劬劳，雨涕为汍澜。",
            "不知泥滓中，更益手足寒。",
            "谁谓邑中黔，鞭箠亦不宽。",
            "王事未可回，后土何由干。"
        ],
        "title": "和子瞻开汤村运盐河雨中督役",
        "id": "113ed5d0-75fe-4e18-bf96-219ec28061df"
    },
    {
        "author": "苏辙",
        "paragraphs": [
            "云气连山雨泻盆，莫投僧舍欲关门。",
            "暂时洒扫宽行役，终夕崎岖入梦魂。",
            "烦热暗消秋簟冷，烝濡未解夜灯昏。",
            "二年游宦多劳苦，何日相从得细论。"
        ],
        "title": "次韵子瞻雨中督役夜宿水陆寺二首  其一",
        "id": "c9eed846-727c-421e-9ce9-577914deb661"
    },
    {
        "author": "苏辙",
        "paragraphs": [
            "野寺萧条厌客喧，雨披修竹乱纷然。",
            "已因无食聊从仕，深悟劳生不问禅。",
            "未至莫忧明日事，偷闲且就此宵眠。",
            "天明归去芒鞋滑，虽有藤舆懒上肩。"
        ],
        "title": "次韵子瞻雨中督役夜宿水陆寺二首  其二",
        "id": "01ae8938-a704-4de2-8b7b-2c1ebe59e70c"
    },
    {
        "author": "苏辙",
        "paragraphs": [
            "宦游莫向长城窟，冬冰折胶弦亦绝。",
            "吴中腊月百事便，蟹煮黄金鲈鲙雪。",
            "京城旧友一分散，近忆吴兴须满颊。",
            "世事反复如翻飞，今日共鲧前益垂。",
            "畏人但恐去不远，适意未觉归来迟。",
            "借问校仇天禄阁，何如江海同游嬉。"
        ],
        "title": "次韵子瞻将之吴兴赠孙莘老",
        "id": "d484d58e-515f-459b-ac06-6aa529e6505c"
    },
    {
        "author": "苏辙",
        "paragraphs": [
            "潜鱼在渊安可及，垂饵投竿易如拾。",
            "横江设网虽不仁，一瞬未移收百十。",
            "画鱼何者漫区区，终日辛勤手拮据。",
            "已嫌长网不能遍，肯信一竿良有余。",
            "鲲鲵骇散蛟龙泣，获少惊多亦何益。",
            "愿从网罟登君庖，碎首屠鳞非所惜。"
        ],
        "title": "和子瞻画鱼歌",
        "id": "45eb8aae-0e98-4da9-862d-c7617fe8d54d"
    },
    {
        "author": "苏辙",
        "paragraphs": [
            "久雨得晴唯恐迟，既晴求雨来何时。",
            "今年舟楫委平地，去年蓑笠为裳衣。",
            "不知天公谁怨怒，弃置下土尘与泥。",
            "丈夫强健四方走，妇女龌龊将安归。",
            "塌然四壁倚机杼，收拾遗粒吹糠粞。",
            "东邻十日营一炊，西邻谁使救汝饥。",
            "海边唯有盐不旱，卖盐连坐收婴儿。",
            "传闻四方同此苦，不关东海诛孝妇。"
        ],
        "title": "次韵子瞻吴中田妇叹",
        "id": "eb5eac08-6185-4e1e-9914-3dd88749a0f9"
    },
    {
        "author": "苏辙",
        "paragraphs": [
            "两山相负为峰麓，流水重重注溪谷。",
            "游人上寻流水源，未觉崎岖病双足。",
            "山深下视云漫漫，径垂石底千屈盘。",
            "松林阴森白日静，忽惊人世如奔湍。",
            "客行不避苦寒出，僧定端居不下席。",
            "人生嗟与草木同，置身所在由初植。",
            "堂中白佛青髻鬟，气象冲淡非人间。",
            "坐令远客厌奔走，径欲筑室依空山。",
            "木鱼桹桹夜将旦，星斗欹斜挂山半。",
            "行役有程未可留，将出山门复长叹。"
        ],
        "title": "次韵子瞻游道场山何山",
        "id": "158fc4ac-917f-4eb3-9978-ba97d27a0b85"
    },
    {
        "author": "苏辙",
        "paragraphs": [
            "忆赴钱塘九月秋，同来颍尾一扁舟。",
            "退居尚有三师在，好事须为十日留。",
            "倾泻向人怀抱尽，忠诚为国始终忧。",
            "重来东阁皆尘土，泪滴春风自不收。"
        ],
        "title": "癸丑二月重到汝阴寄子瞻二首  其一",
        "id": "a31f3d64-e0e0-442c-8b0e-be5038aff707"
    },
    {
        "author": "苏辙",
        "paragraphs": [
            "百顷西湖十里源，近依城郭带川原。",
            "古台駊騀先临水，野寺参差半掩门。",
            "远泛便成终日醉，幽寻不尽数家园。",
            "钱塘未到能先说，更着青山两岸屯。"
        ],
        "tags": [
            "西湖"
        ],
        "title": "癸丑二月重到汝阴寄子瞻二首  其二",
        "id": "dc33fee3-4a81-4f59-b5a3-d5d2ac1aa582"
    },
    {
        "author": "苏辙",
        "paragraphs": [
            "春雪漫天密又稀，勾芒失据走灵威。",
            "故欺贫窭冬裘尽，巧助遨游酒盏飞。",
            "林下细花添百草，阶前轻素剪新机。",
            "老农先解忧桑柘，九月家人当授衣。"
        ],
        "title": "次韵子瞻二月十日雪",
        "id": "57269410-6eb8-47d9-85a2-2f422a54b66b"
    }
]