[
    {
        "author": "張舜民",
        "paragraphs": [
            "河汾之會，韓晉之津。",
            "在昔王馬今何人，青衫木笏排風塵。",
            "面如桃花髭如銀，長篇大字妙入神。",
            "關輔後輩誰等倫，四方仕宦足邅迍。",
            "歸老閿鄉玉澗濱，雲爲友兮山爲鄰。",
            "森森綠槊萬霜筠，汩汩清漣飛兩輪。",
            "亭上何所見，荆山早暮來相親。",
            "齋中何所有，新舊歌詩千百首。",
            "細大搜羅萬象勞，放開日月東西走。",
            "世上兒女徒紛紛，作者須教歸老手。",
            "君不見古往今來富貴人，燦燦金章懸紫綬。",
            "金珠初入寵方深，骨肉未消名已朽。",
            "又不見李杜死來三百年，至今仰望如星斗。",
            "一聯一句挂齒牙，便同金石垂長久。",
            "乃知皇天造萬物，獨於吾輩偏加厚。",
            "還翁詩卷翁細思，豈是生平都不偶。"
        ],
        "title": "還李彀士雄卷",
        "id": "bd5f121d-eb09-4bef-a490-1e5764cbcfbc"
    },
    {
        "author": "張舜民",
        "paragraphs": [
            "訶訶訶，棲巌老法師，寄我牧牛頌。",
            "我是人間百歲人，今朝却作嬰兒弄。",
            "堪笑其間有一牛，滿身變白尾猶黑。",
            "想君不是上上根，教人費盡閒心力。",
            "我昔有一牛，其毛元自白。",
            "如今牛已無，欲求不可得。",
            "蓑笠與鞭繩，同時皆棄擲。",
            "身心無住著，冷坐溪邊石。",
            "却問山中人，閒尋牧牛客。"
        ],
        "title": "禪僧福公寄惠牧牛圖答以問牛歌",
        "id": "c69becca-a322-43f3-901c-2da02f5ab60b"
    },
    {
        "author": "張舜民",
        "paragraphs": [
            "古人往矣名空存，爾來冠带誰其倫。",
            "語言淵騫行盜跖，俯仰不愧何繽繽。",
            "先生道義完且潔，去彼取此非今人。",
            "事親豈但綵衣戲，刻木省定長悲辛。",
            "拋官却掃醉經史，胸中無復留纖塵。",
            "履穿袍敝突不墨，辭幣與粟甘清貧。",
            "自從秀髮到白首，造次於是非一晨。",
            "當知有昊憫澆散，先生故出拔斯民。",
            "嗟余稟賦雖不敏，管窺偶幸知所因。",
            "講聞先生亦已久，云爲輒以書諸紳。",
            "朅來廣陵兩閱歲，所得比舊尤加親。",
            "此編雅什盈數百，覃思成誦驚余神。",
            "恍如聽樂周太廟，黄鐘大呂皦且純。",
            "又如典瑞出圭璧，璀璨溢目非玞珉。",
            "偉哉固足信萬一，彷彿想見容彬彬。",
            "吾皇圖治急遺逸，空谷相望推蒲輪。",
            "先生高卧焉得遂，細札匪日頒嚴闉。",
            "重慚韁鎖脫無計，灑掃猶阻致此身。",
            "願言師法不少懈，異日有立逃湮淪。"
        ],
        "title": "書節孝先生事實於先生詩編之後",
        "id": "f654ef9a-c7d0-4294-8ca7-959627ea55bd"
    },
    {
        "author": "張舜民",
        "paragraphs": [
            "詩是無形畫，畫是有形詩。",
            "丹青不知老將至，李陵蘇武真吾師。",
            "太平本學治禮樂，猶有暇日能臨池。",
            "區中孰最奇，龐眉皓首苟住著，安得一區我安之。"
        ],
        "title": "跋百之詩畫",
        "id": "8f981b3e-346f-4404-9050-e4f6ce2825a7"
    },
    {
        "author": "張舜民",
        "paragraphs": [
            "古人送行贈以言，李君送人兼以畫。",
            "自寫陽關萬里情，奉送安西從辟者。",
            "澄心古紙白如銀，筆墨輕清意蕭灑。",
            "短亭離筵列歌舞，亭亭諠諠簇車馬。",
            "溪邊一叟靜垂綸，橋畔俄逢兩負薪。",
            "掣臂蒼鷹隨獵犬，聳耳駏馿扶隻輪。",
            "長安陌上多豪俠，正值春風二三月。",
            "分明朝雨浥輕塵，客舍青青柳色新。",
            "主人舉杯苦勸客，道是西征無故人。",
            "殷勤一曲歌者闋，歌者背淚霑羅巾。",
            "酒闌童僕各辭親，結束韜縢意氣振。",
            "稚子牽衣老人哭，道上行客皆酸辛。",
            "惟有溪邊釣魚叟，寂寞投竿如不聞。",
            "李君此畫何容易，畫出漁樵有深意。",
            "爲道世間離別人，若箇不因名與利。",
            "紅蓮幕府盡奇才，家近南山紫翠堆。",
            "烜赫朱門當巷陌，潺潺流水遶亭臺。",
            "當軒怪石人稀見，夾道長松手自栽。",
            "靜鎖園林鶑對語，密穿堂戶燕驚迴。",
            "試問主翁在何所，近向安西幕府開。",
            "歌舞教成頭已白，功名未立老相催。",
            "西山東國不我與，造父王良安在哉。",
            "已卜買田箕嶺下，更看築室潁河隈。",
            "憑君傳語王摩詰，畫箇陶潜歸去來。"
        ],
        "title": "京兆安汾叟赴辟臨洮幕府南舒李君自畫陽關圖并詩以送行浮休居士爲繼其後",
        "id": "0a321406-dfdc-46fc-89d5-f1570375c1d3"
    },
    {
        "author": "張舜民",
        "paragraphs": [
            "打麥打麥，彭彭魄魄。",
            "聲在山南應山北，四月太陽出東北。",
            "纔離海嶠麥尚青，轉到天心麥已熟。",
            "鶡旦催人夜不眠，竹雞叫雨雲如墨。",
            "大婦腰鐮出，小婦具筐逐。",
            "上壠先捋青，下壠已成束。",
            "田家以苦乃爲樂，敢憚頭枯面焦黑。",
            "貴人薦廟已嘗新，酒醴雍容會所親。",
            "曲終厭飫勞童僕，豈信田家未入脣。",
            "盡將精好輸公賦，次把升斗求市人。",
            "麥秋正急又秧禾，豐歲自少凶歲多，田家辛苦可奈何。",
            "將此打麥詞，兼作插禾歌。"
        ],
        "title": "打麥",
        "id": "a8691751-8873-4a8d-97f3-07aac97e9d95"
    },
    {
        "author": "張舜民",
        "paragraphs": [
            "月破冥冥雨，枝摇閃閃黄。",
            "口中先水出，衣上带花香。",
            "肺疾須拚醉，牙疏不耐嘗。",
            "調羹無復用，山谷日傾筐。"
        ],
        "title": "梅子",
        "id": "9671eeac-0a76-449b-b0d6-4bddcb519706"
    },
    {
        "author": "張舜民",
        "paragraphs": [
            "託根何太遠，得地亦相宜。",
            "土石生爲偶，紅香想自知。",
            "風英將片片，雨實漸離離。",
            "戍客思攀折，無何歷處危。"
        ],
        "title": "巌花",
        "id": "0d57bbaa-5d52-47c8-9c57-63cc85aec7dd"
    },
    {
        "author": "張舜民",
        "paragraphs": [
            "並橋冰乍泮，隔岸柳初黄。",
            "河上春猶淺，天涯日漸長。",
            "平時好行樂，往事入思量。",
            "最恨三年別，應添兩鬢霜。"
        ],
        "title": "矴齋獨坐懷兄弟",
        "id": "4f071c13-d0af-47e3-aec6-873fa98f3515"
    },
    {
        "author": "張舜民",
        "paragraphs": [
            "宴坐豈不好，有誰强爾行。",
            "山川不改色，兒女各爲情。",
            "岸隔霜林意，齋空夜水聲。",
            "虛傳少陵叟，一室過平生。"
        ],
        "title": "東行別矴齋",
        "id": "a6052035-e4c1-4a79-a695-24767a97d741"
    },
    {
        "author": "張舜民",
        "paragraphs": [
            "凉風起天末，何物動人愁。",
            "一室關河暮，三年草木秋。",
            "高文誰弔屈，晚節漫依劉。",
            "獨怪瀼西叟，巴江得久留。"
        ],
        "title": "秋日書懷",
        "id": "40ad948e-2174-46c4-9d8c-dd70ea9789b4"
    },
    {
        "author": "張舜民",
        "paragraphs": [
            "秋日平凉客，棲遲泮水間。",
            "家貧思得祿，性懶要長閒。",
            "欹枕時聞雁，登城忽見山。",
            "征西舊時將，大半髮毛斑。"
        ],
        "title": "秋暮書懷  其一",
        "id": "2ba8504d-4cc3-4114-9a3a-bd033a00e233"
    },
    {
        "author": "張舜民",
        "paragraphs": [
            "客舍無前後，分明似一舟。",
            "瓶罌生計小，兒女長年憂。",
            "餬口身將老，謀歸歲聿周。",
            "布衣今復敝，莫問黑貂裘。"
        ],
        "title": "秋暮書懷  其二",
        "id": "d550b23d-faec-497a-96ff-0d6918669f1e"
    },
    {
        "author": "張舜民",
        "paragraphs": [
            "憶昔曾遊處，俄經二十年。",
            "重來人不識，獨想事依然。",
            "北海知劉備，荆州小仲宣。",
            "如何騎駿馬，徼倖學開邊。"
        ],
        "title": "秋暮書懷  其三",
        "id": "5eec7f8f-5124-4dc3-af3d-629cf4ae5d40"
    },
    {
        "author": "張舜民",
        "paragraphs": [
            "濯濯荒山麓，娟娟孤女祠。",
            "曉泉開寶鏡，秋月畫蛾眉。",
            "拾翠來涇汭，行雲過北池。",
            "猶勝青冢魄，埋恨九原悲。"
        ],
        "title": "秋暮書懷  其四",
        "id": "8ef89dfd-e3f2-4da6-9b92-6c7d0525bd9b"
    },
    {
        "author": "張舜民",
        "paragraphs": [
            "旅鬢莖莖白，霜梨葉葉紅。",
            "可憐非類者，同落有涯中。",
            "萬物齊爲馬，勞生獨轉蓬。",
            "此行江海外，便作狎鷗翁。"
        ],
        "title": "秋暮書懷  其五",
        "id": "7d3c37dc-7cf8-49ca-ad83-3e89ec778b8d"
    },
    {
        "author": "張舜民",
        "paragraphs": [
            "再到崆峒寺，題名尚宛然。",
            "存亡如昨日，筋力想當年。",
            "禍福歸玄鸐，晨昏聽杜鵑。",
            "此間無虎豹，好著養生編。"
        ],
        "title": "秋暮書懷  其六",
        "id": "8aa49779-b420-47da-b324-8fabafbe7e25"
    },
    {
        "author": "張舜民",
        "paragraphs": [
            "節物推移速，登臨感慨多。",
            "寒雲飛隴首，殘葉下朝那。",
            "代北慚歸馬，洮西尚凱歌。",
            "惟憐鏖戰骨，寂寞掩山阿。"
        ],
        "title": "秋暮書懷  其七",
        "id": "df3c2833-4f51-4dc3-b9e1-82be087f58b7"
    },
    {
        "author": "張舜民",
        "paragraphs": [
            "冶谷鴉仍亂，空同日欲曛。",
            "關河圍絕壁，鼓角壯中軍。",
            "自納和戎策，還停草檄文。",
            "征西好規矩，後世見忠勤。"
        ],
        "title": "秋暮書懷  其八",
        "id": "96be4d21-124a-4fa6-a224-370d40a580f1"
    },
    {
        "author": "張舜民",
        "paragraphs": [
            "愛靜無由靜，思歸不得歸。",
            "干時虛碌碌，懷往迥依依。",
            "菊酒還吹帽，玄霜未授衣。",
            "知他蘧伯玉，曾悟少年非。"
        ],
        "title": "秋暮書懷  其九",
        "id": "f1f537dc-dbcf-441c-ab53-6d6d5346a744"
    },
    {
        "author": "張舜民",
        "paragraphs": [
            "東郡韓延壽，黎陽李魏公。",
            "一時推豈弟，累代想英雄。",
            "草木芳菲外，山河感慨中。",
            "但逢川上客，不見狎鷗翁。"
        ],
        "title": "登大岯",
        "id": "3c0d033f-2793-4dc3-b38b-7706bc503a46"
    },
    {
        "author": "張舜民",
        "paragraphs": [
            "日日東南去，空勞北望魂。",
            "孤帆轉城角，返照入船門。",
            "强飯甘魚菜，隨方學語言。",
            "蛙聲不忍聽，爲似故山村。"
        ],
        "title": "離山陽",
        "id": "b44874e5-6d51-434f-beb9-49f263abb05d"
    },
    {
        "author": "張舜民",
        "paragraphs": [
            "客路三湘遠，天風八月清。",
            "雲間雖掩映，水底已分明。",
            "且對當年影，休吟萬古情。",
            "喜君方向滿，照我過江城。"
        ],
        "title": "八月十四日清谿堂望月",
        "id": "45fe6783-26e3-4f0a-8eaa-58766e0d8826"
    },
    {
        "author": "張舜民",
        "paragraphs": [
            "嶺下爲遷客，人中得老成。",
            "傳經漢丞相，授講魯諸生。",
            "五斗青衫色，三湘白髮莖。",
            "話言猶未盡，要作道州行。"
        ],
        "title": "郴州送許叔獻員外赴道州",
        "id": "0c7099ba-3854-4578-a929-b23751e3b704"
    },
    {
        "author": "張舜民",
        "paragraphs": [
            "已免均房險，寬平喜博山。",
            "園林皆掩映，風俗自安閒。",
            "麻麥三春暮，人烟百里環。",
            "吾行半天下，難得此江關。"
        ],
        "title": "順陽  其一",
        "id": "c6830892-2fc3-4d43-af3b-3a09f6ec4acf"
    },
    {
        "author": "張舜民",
        "paragraphs": [
            "隠隠來山遠，茫茫去路平。",
            "舟車楚北戶，城塚漢南京。",
            "小杏沾花摘，春醪對雨傾。",
            "士民留我住，强作少陵行。"
        ],
        "title": "順陽  其二",
        "id": "cb85aef9-358f-487b-931e-fa8cfcbe4477"
    },
    {
        "author": "張舜民",
        "paragraphs": [
            "本是巢居物，那容鼠穴中。",
            "既言無牝牡，何用有雌雄。",
            "山節曾居蔡，長江網得鴻。",
            "誰能窮物理，目送渭波東。"
        ],
        "tags": [
            "长江"
        ],
        "title": "鞏州首陽鋪鳥鼠同穴",
        "id": "46b01b05-0458-4513-b7c8-a8117a131dc0"
    },
    {
        "author": "張舜民",
        "paragraphs": [
            "平昔通家子，今爲幕府賓。",
            "宦遊知幾日，器業已成人。",
            "隴右從戎客，燕南老病身。",
            "軍中想多暇，莫惜寄書頻。"
        ],
        "title": "送鮑經句赴辟洮東幕府",
        "id": "7c3c0222-7c9a-49a0-9733-cf297d760b50"
    },
    {
        "author": "張舜民",
        "paragraphs": [
            "遊梁并困洛，誰是故人情。",
            "未盡環中說，俄成劍外行。",
            "路遥詩篋重，雪映綵衣明。",
            "預想東歸日，相逢指渭城。"
        ],
        "title": "體之推官侍親出使聊書短篇以浼行色",
        "id": "f95ab68c-171a-43b3-a342-dcd89f00100e"
    },
    {
        "author": "張舜民",
        "paragraphs": [
            "左輔沙如水，長春柳未勻。",
            "精神迎刺史，景物爲行人。",
            "羃䍥梁山外，飄流洛水濱。",
            "十年門下客，依舊困泥塵。"
        ],
        "title": "過同州遇雪贈毌清臣",
        "id": "eb6c967e-fb9d-4b86-a800-d0f1e48d7e01"
    },
    {
        "author": "張舜民",
        "paragraphs": [
            "急霰飄零際，羣芳爛熳中。",
            "半開先逐水，未落已隨風。",
            "兵渡金陵破，塵來繡嶺空。",
            "誰能勞樽酒，暫使客顔紅。"
        ],
        "title": "花時對雪",
        "id": "db857778-caac-42da-a81d-675644a8a8e9"
    },
    {
        "author": "張舜民",
        "paragraphs": [
            "西出都門外，塵埃撲馬鞍。",
            "人家事寒食，星雨仰祠官。",
            "日永鶑千囀，庭閒竹數竿。",
            "惟憐隔齋禁，不得共清懽。"
        ],
        "title": "西宮致齋貽裴著作",
        "id": "7a4c4066-6181-4b9e-ae08-20f27ec44417"
    },
    {
        "author": "張舜民",
        "paragraphs": [
            "徧走長城塞，歸由舜阪頭。",
            "榜中千里駿，天外二星流。",
            "花月仍寒雨，關河逼寺樓。",
            "寧知十年後，此地並衾裯。"
        ],
        "title": "南衙寺會宿王鮑二同年",
        "id": "ddaac9cc-7e9f-4d08-9161-16ab006e905e"
    },
    {
        "author": "張舜民",
        "paragraphs": [
            "饉歲無時果，秦人饜草茶。",
            "開奩驚見李，對客喜浮瓜。",
            "爲乏瓊瑶報，聊稱旨酒嘉。",
            "中郎不憂老，有女可傳家。"
        ],
        "title": "組以時果供饋予以酒爲報",
        "id": "64dfb847-82ed-4b5a-aeb7-a40732e458e9"
    },
    {
        "author": "張舜民",
        "paragraphs": [
            "匍匐岐山下，三呼已過時。",
            "臧孫雖有後，伯道竟無兒。",
            "自是終身痛，空留一縣悲。",
            "老人休雨淚，轉面即逢伊。"
        ],
        "title": "哀虢縣令猶子箅  其一",
        "id": "f7ca6a3e-6cfd-469c-bc7a-cb0fbe0e767b"
    },
    {
        "author": "張舜民",
        "paragraphs": [
            "送別言猶在，來書墨尚溫。",
            "安知咫尺地，便有死生分。",
            "已負秋山約，猶傳魯史文。",
            "魂兮今有託，將祔伯兄墳。"
        ],
        "title": "哀虢縣令猶子箅  其二",
        "id": "e6f032c2-83ae-42f4-bfe1-eaccf670fed0"
    },
    {
        "author": "張舜民",
        "paragraphs": [
            "石與人俱貶，人亡石尚存。",
            "却憐堅重質，不減浪花痕。",
            "滿酌中山酒，重添丈八盆。",
            "公兮不歸北，萬里一招魂。"
        ],
        "title": "蘇子瞻哀辭",
        "id": "00ad7abd-16dd-4ba0-8c3a-c97e174862dd"
    },
    {
        "author": "張舜民",
        "paragraphs": [
            "未老剛稱老，言休即便休。",
            "潯陽真有後，彭澤善貽謀。",
            "隠几悲殘漏，回頭見急流。",
            "便須移醉石，偃卧北窗幽。"
        ],
        "title": "佚老堂爲陶敏宣德題",
        "id": "da2d9b2d-795c-4ebd-9ed0-3848498271a0"
    },
    {
        "author": "張舜民",
        "paragraphs": [
            "飛伏終難見，空摶似老烏。",
            "一身隨變化，故國任丘墟。",
            "簇簇花如血，聲聲怨不枯。",
            "春山情更好，何必夜相呼。"
        ],
        "title": "杜鵑",
        "id": "ea499888-8bae-4f3a-99b6-dbce879ef28a"
    },
    {
        "author": "張舜民",
        "paragraphs": [
            "楊梅味已酸，荔子色能丹。",
            "火齊驪龍脫，江綃玉露團。",
            "謫居深不負，沈醉亦何難。",
            "今歲無人剝，吁嗟任滿盤。"
        ],
        "title": "食楊梅荔枝思去年",
        "id": "394bb2d8-0325-406f-93d7-439d62f9d173"
    },
    {
        "author": "張舜民",
        "paragraphs": [
            "煮酒堆山果，新茶下粉團。",
            "似梅嫌足核，如蜜少加酸。",
            "公子傾金彈，行人漏蠟丸。",
            "吾鄉元不識，歸日畫圖看。"
        ],
        "title": "山果",
        "id": "aa21a7d8-b3e9-48b5-bc0d-22b4ab75561f"
    },
    {
        "author": "張舜民",
        "paragraphs": [
            "擊鼓填街道，傳聲過水濱。",
            "國嚴三歲祀，恩洗萬方春。",
            "舟檝隨南斗，衣冠拱北辰。",
            "嶺南并嶺北，多少望歸人。"
        ],
        "title": "宣赦",
        "id": "59399fa0-4d02-4f38-a0b1-cf3ffa518102"
    },
    {
        "author": "張舜民",
        "paragraphs": [
            "燕山秋更好，況復值新晴。",
            "一徑幽花鬧，千巌晚瀑明。",
            "寺危迂路入，水漫信船行。",
            "嘗栗皺初破，開梨頰未頳。",
            "松蘿扶斗上，劍戟插沙平。",
            "秦趙封疆密，岷峨氣象清。",
            "五龍丹桂盡，萬馬蹛林橫。",
            "韞玉人時得，埋錢事可驚。",
            "畫圖傳輞水，醉倒戀增城。",
            "爲報南歸客，應須自作程。"
        ],
        "title": "秋日燕山道中",
        "id": "5c1656ed-11f0-4c08-ae78-a9019091ba44"
    },
    {
        "author": "張舜民",
        "paragraphs": [
            "臘雪稱爲瑞，初春又不同。",
            "月藏燈市底，雲泛綵山中。",
            "灑面猶堪數，連宵勢莫窮。",
            "催花縈小檻，引絮舞低空。",
            "三逕從誰掃，千門倏自通。",
            "褵褷消酒力，料峭却東風。",
            "闊壅平戎幕，孤撐訪戴篷。",
            "豈期麟趾客，並舍虎門東。",
            "郢國歌難和，梁園賦易工。",
            "何人知帝力，鼓腹頌清衷。"
        ],
        "title": "和趙大監雪",
        "id": "0efb5725-6dbb-4f56-bac2-df1b1da00ec6"
    },
    {
        "author": "張舜民",
        "paragraphs": [
            "湖外紅花閒白花，湖邊遊女駐香車。",
            "鞦韆對起花陰亂，蹴鞠孤高柳带斜。",
            "無數小魚真得所，一雙新燕宿誰家。",
            "故園風景還如此，極目飛魂逐暮鴉。"
        ],
        "title": "東湖春日",
        "id": "bbae2b4c-ac8c-407c-81d0-bae2e283f941"
    },
    {
        "author": "張舜民",
        "paragraphs": [
            "深山草木自幽奇，四色荷花世所稀。",
            "孤獨園中瞻佛眼，凝祥池上捧天衣。",
            "白公沒後禪林在，王儉歸來幕府非。",
            "水冷風高人不到，却憐鷗鳥日相依。"
        ],
        "title": "所寓開利寺小池有四色蓮花青黄白紅紅者千葉皆北土所未見者也惜其遐陬有此異卉",
        "id": "28c62a0e-5f98-4260-aff2-837bc1167435"
    },
    {
        "author": "張舜民",
        "paragraphs": [
            "人傳半隠在龍門，天啟松齋遇遠孫。",
            "水石蔽虧包廢寺，版圖磨滅指鄰村。",
            "如將綠野還裴度，不見潜溪付李藩。",
            "壁土未乾三易主，洛陽城裏有名園。"
        ],
        "title": "王氏松齋詩",
        "id": "e8feddf7-d7c5-4b70-9876-e3c5f23527fd"
    },
    {
        "author": "張舜民",
        "paragraphs": [
            "未解子荆流可枕，冷笑陶令琴無弦。",
            "臨流有耳安用洗，續弦得膠還自煎。",
            "不禁巢邊黄口鬧，不作竿上鮎魚緣。",
            "但欲移床倚西壁，共師飽聽松風眠。"
        ],
        "title": "題融師松齋",
        "id": "02e99c95-f3a6-4787-834e-8d35afb65ff0"
    },
    {
        "author": "張舜民",
        "paragraphs": [
            "歲晚何人念孔懷，北齋風景似南齋。",
            "夜寒幾借陽城被，歸興徒穿杜子鞋。",
            "烏鳥爭巢時墜屋，叢萱得雨亂侵階。",
            "閉門朗諷閒居賦，一任紅塵漲六街。"
        ],
        "title": "鄰居張民師友孝齋",
        "id": "5e801d81-00f2-4322-9245-1e8d5362299c"
    },
    {
        "author": "張舜民",
        "paragraphs": [
            "休論雪竇與雲峰，且看天台劍戟叢。",
            "萬水千山來閣上，一花六葉現池中。",
            "誰將色界填空界，不離香風席祖風。",
            "有底妙蓮談不盡，却成賦筆與興翁。"
        ],
        "title": "妙蓮閣",
        "id": "ff1823b0-1b76-4702-bc82-befb8fe4f880"
    },
    {
        "author": "張舜民",
        "paragraphs": [
            "荆棘芃芃百尺堆，路人云此是叢臺。",
            "雨中漳浦明還滅，門外青山去又來。",
            "歌嘯且從今日樂，是非誰管後人哀。",
            "靚妝炫服尋爲土，不似昆明塹劫灰。"
        ],
        "title": "叢臺",
        "id": "ec2c8925-ea35-4281-aabc-08887a30b905"
    },
    {
        "author": "張舜民",
        "paragraphs": [
            "憶昔垂髫里閈間，披雲常睹一峰巑。",
            "青衫白髮經憂患，珥筆含香最歲寒。",
            "夢寐依稀留北省，家山迤邐近長安。",
            "下車已接櫻桃會，走馬西歸趁一盤。"
        ],
        "title": "送鄭平叔司勳之陝二首  其一",
        "id": "408ce2cf-a9fa-409e-9b91-98019316846e"
    },
    {
        "author": "張舜民",
        "paragraphs": [
            "憧憧大道兩京來，千騎東方最上才。",
            "豈有甘棠存故國，空餘河水繞行臺。",
            "松筠寂寂徵君宅，簫鼓匆匆過客杯。",
            "九陌風塵歸未得，不知青眼爲誰開。"
        ],
        "title": "送鄭平叔司勳之陝二首  其二",
        "id": "a15e8628-4ffd-490d-8588-3a66b5e13a57"
    },
    {
        "author": "張舜民",
        "paragraphs": [
            "芝蘭雖好忌當門，何況庭前惡土墩。",
            "畚鍤才興雙劍出，狐狸盡去老松蹲。",
            "百年守冢真堪笑，一日開軒亦可尊。",
            "安得擲從天外去，成都石筍至今存。"
        ],
        "title": "孫賁知衢州去疑冢以其所得雙石作堂乞詩",
        "id": "9f453fcf-7cca-41af-8d04-5d63530963d9"
    },
    {
        "author": "張舜民",
        "paragraphs": [
            "前朝使節擁朱軒，乃是君家小狀元。",
            "不獨官資如令祖，更將學術付賢孫。",
            "上供旋搗新禾米，行部時驚舊水痕。",
            "遊徧天台便歸好，喬松翠竹滿青門。"
        ],
        "title": "送比部孫郎中將漕二浙",
        "id": "e03b236a-ca30-44a4-a1fe-a459bc1fb756"
    },
    {
        "author": "張舜民",
        "paragraphs": [
            "關塞烟塵二十秋，適持使節海山頭。",
            "行衙到處皆如寺，按部經年不離舟。",
            "公舉所知當勿枉，上供易足更何求。",
            "若論安便無加此，祇恐旁求第一流。"
        ],
        "title": "送鞠十二朝散將漕二浙  其一",
        "id": "48eefa24-3003-4b35-a9a1-93de1d643c59"
    },
    {
        "author": "張舜民",
        "paragraphs": [
            "聞說長安苦戴星，公家無補祇勞形。",
            "每思肥羜心先寫，今見淮山眼自青。",
            "豈乏尋常將漕輓，好留人物爲朝廷。",
            "四明久已無狂客，欲問天工乞箳篂。"
        ],
        "title": "送鞠十二朝散將漕二浙  其二",
        "id": "9c0e586c-7a59-45fa-a502-4ffddf697f06"
    },
    {
        "author": "張舜民",
        "paragraphs": [
            "奉使江東知幾春，此行重駕赤車輪。",
            "青綾故被留歸我，白髮祠郎便乞親。",
            "老大豈堪愁桂玉，秋風依舊長鱸蓴。",
            "宦途出處何須較，且與廬山作主人。"
        ],
        "tags": [
            "庐山"
        ],
        "title": "送何子溫提刑奉使江東",
        "id": "dc4b6e66-7d90-452d-97e7-1d5ab837586d"
    },
    {
        "author": "張舜民",
        "paragraphs": [
            "江皋螢火故煇煇，仍解穿簾夜點衣。",
            "但取見時增意思，莫嫌生處太卑微。",
            "月明敢向星中亂，天黑偏能雨裏飛。",
            "今日分明知我去，何年漂泊照吾歸。"
        ],
        "title": "螢",
        "id": "b4483acc-e8ae-496e-a839-f0f2bc0269fd"
    },
    {
        "author": "張舜民",
        "paragraphs": [
            "何處登臨散鬰陶，草堂依約在東郊。",
            "籠中凡鳥迎新網，天外冥鴻委舊巢。",
            "山色蘢葱煇綵旆，田歌嘔軋雜鳴鐃。",
            "青編雖有知音絕，可是無人學解嘲。"
        ],
        "title": "秋日陪陝守成伯閣老過魏清逸草堂詩以誌之",
        "id": "4fae167b-42e1-4ff9-83aa-65a41a646b2c"
    },
    {
        "author": "張舜民",
        "paragraphs": [
            "繫舟江岸兩相聞，弦索嘈嘈恍未分。",
            "不得長安水邊見，却於湓浦夜深聞。",
            "窮愁似影長隨我，樂事如年不負君。",
            "會意檀槽求一醉，世間榮辱任紛紛。"
        ],
        "title": "夜聞劉宮苑舟中琵琶詩",
        "id": "cafb4100-d4e0-4cb2-a215-a41a2a629266"
    },
    {
        "author": "張舜民",
        "paragraphs": [
            "初過湖南正慘悽，朔風邊雪遠相隨。",
            "林欺橘柚看零落，岸拆蒹葭倚倒垂。",
            "可是輞川真入畫，須教梁苑徧題詩。",
            "莫言北客都無有，且與湘人當土宜。"
        ],
        "title": "長沙遇雪贈何待制二首  其一",
        "id": "f9cbe9cf-5eb0-467f-b967-134f2e621f33"
    },
    {
        "author": "張舜民",
        "paragraphs": [
            "由來地氣本無天，致感中和報有年。",
            "拂檻穿簾初學舞，縈風带雨不成團。",
            "清光併入書仙府，寒色偏留逐客船。",
            "老杜題詩曾有乞，漂零今昔路人憐。"
        ],
        "title": "長沙遇雪贈何待制二首  其二",
        "id": "cb1f7c1f-a632-4f71-a65c-0a12565af449"
    },
    {
        "author": "張舜民",
        "paragraphs": [
            "仗節傳呼出紫宸，燕南薊北望車塵。",
            "身爲五郡循良守，家是三朝宿衛臣。",
            "對榻夢魂思共得，據鞍吟嘯喜相親。",
            "驛亭處處逢花發，疑是春光解送人。"
        ],
        "title": "和同使鄭內藏見貽之作",
        "id": "06ee0bf5-3360-4c61-bda7-fdd8cc5add24"
    },
    {
        "author": "張舜民",
        "paragraphs": [
            "天際雲帆百尺開，廣西移去廣東回。",
            "未成老大歸朝計，且喜平安出嶺來。",
            "竹馬共迎新使節，松齋暗鎖舊莓苔。",
            "回思託蔭無多日，早至瀟湘欲重陪。"
        ],
        "title": "梁才甫自湖南移使廣西移使廣東自廣東復移湖外三年之間周歷四路今者北還已越郴嶺道次作詩見寄渴於會遇謹用賡和",
        "id": "7be14fad-57a3-464a-8317-9022b661d936"
    },
    {
        "author": "張舜民",
        "paragraphs": [
            "乘興俄成石鼓游，可堪摇落楚江秋。",
            "巌中名字今何在，亭下瀟湘古亦愁。",
            "萬里再驚金馬客，一家重上木蘭舟。",
            "却令二水知人意，合勢相邀向北流。"
        ],
        "title": "同劉貢甫學士登石鼓合江亭一首",
        "id": "0ac14cb8-6a45-46a2-b0d5-0e1f3d871143"
    },
    {
        "author": "張舜民",
        "paragraphs": [
            "江上籬邊見早梅，天寒地暖數枝開。",
            "爲憐北客漂流遠，偷報東君信息回。",
            "香氣輕於新釀熟，襟懷重似故人來。",
            "舟中莫問無兼有，急急呼兒貰酒杯。"
        ],
        "title": "舟行湘岸見早梅盛開",
        "id": "43855b98-923d-42c3-9946-954132a89efe"
    },
    {
        "author": "張舜民",
        "paragraphs": [
            "欹帆側柂嶺邊歸，重過東坡叩竹扉。",
            "床坐凝塵風自掃，江山無主燕空飛。",
            "門前桃李添新逕，井畔梧桐長舊圍。",
            "好在江南王釣叟，爲君時復曬漁衣。"
        ],
        "title": "再過黄州蘇子瞻東坡雪堂因書即事題於武昌王叟齋扉",
        "id": "e151e5e5-a46e-48d9-bb6a-8133b066b7f0"
    },
    {
        "author": "張舜民",
        "paragraphs": [
            "何必徜徉水石間，聽君言語已孱顔。",
            "三湘盡處猶逢竹，五嶺回時却見山。",
            "吏案總教如雁進，靈源我且似鷗閒。",
            "天邊猿鶴皆相識，惟欠携筇日往還。"
        ],
        "title": "灑然堂",
        "id": "10fb6f79-ed71-4446-adf9-ea3a81489011"
    },
    {
        "author": "張舜民",
        "paragraphs": [
            "孫郎卧省正當年，曾奏嘉謀玉扆邊。",
            "事契且論龍虎榜，行藏休問孝廉船。",
            "從軍脫略矜橫槊，禦魅遷流喜執鞭。",
            "莫怪子雲知遇晚，勒銘終欲上燕然。"
        ],
        "title": "壬戌孫覽右司同年以詩見寄用韵和酬",
        "id": "222f1e6d-0a5e-486e-a925-cd46acdd5cd1"
    },
    {
        "author": "張舜民",
        "paragraphs": [
            "山陽過處苦匆匆，想見平生水陸衝。",
            "但有酒杯浮綠蟻，却無賦筆寫游龍。",
            "江湖風浪三千里，京國鶑花一萬重。",
            "他日君恩容北首，故人能作復從容。"
        ],
        "title": "過山陽有懷",
        "id": "679d1f07-1874-447c-98e8-d4ebd58f6b1f"
    },
    {
        "author": "張舜民",
        "paragraphs": [
            "白楊宿草幾離披，忽對遺編動永思。",
            "棠棣先凋空浩歎，圖書不展已多時。",
            "豈惟獨負遊山約，何意重看送我詩。",
            "今日山翁悲復喜，薛家門裏有孤兒。"
        ],
        "title": "書薛紹彭詩編",
        "id": "3b995737-8b59-4537-b43e-d51c3797d7e3"
    },
    {
        "author": "張舜民",
        "paragraphs": [
            "岐山四合與臺平，半露園林葉未成。",
            "是處芳菲皆可惜，晚來風雨太無情。",
            "山川不改秦雲色，宮室長懸隴水聲。",
            "惟有故園終不見，倉庚黄鳥向人鳴。"
        ],
        "title": "凌虛臺",
        "id": "bb027ff6-8ffd-44b8-a474-713a0c00b699"
    },
    {
        "author": "張舜民",
        "paragraphs": [
            "汴上相從又幾星，尚淹符竹守臨涇。",
            "不須怪我頭添白，且喜逢君眼暫青。",
            "舊任再游空寂寞，同年屈數半凋零。",
            "何當展盡平邊策，圖使秦民得敉寧。"
        ],
        "title": "原州贈王補之洛苑同年",
        "id": "bcd14326-3a51-49aa-9932-723db27f940b"
    },
    {
        "author": "張舜民",
        "paragraphs": [
            "同年事契最知名，衆謂朝廷得老成。",
            "感慨共論平昔事，蹉跎還累故人情。",
            "節旄落盡髭仍黑，髀肉消殘寵未驚。",
            "若過函關須北望，皚然依復俟河清。"
        ],
        "title": "送章質夫同年",
        "id": "a7811184-8075-48ae-8439-cea3ac7435be"
    },
    {
        "author": "張舜民",
        "paragraphs": [
            "重陽何處可登臨，獨有條山可共尋。",
            "世上幾人能到此，樽前萬事莫相侵。",
            "溪風獵獵時吹帽，菊蕊紛紛易滿襟。",
            "莫爲嘉辰頻索醉，也須隨分惜光陰。"
        ],
        "title": "九日和檢法登高之作",
        "id": "093f4b0c-b7bd-4941-b451-677bc328fb02"
    },
    {
        "author": "張舜民",
        "paragraphs": [
            "星回律變數將終，二十年前此邑中。",
            "天令尚隨新歲改，人顔那得舊時紅。",
            "家無妻妾仍多難，腹有詩書可屢空。",
            "莫笑鄭人欺子産，到頭留得惠民功。"
        ],
        "title": "和人歲暮書懷",
        "id": "93eb845d-3a00-468d-9e24-b11eb0bf6f75"
    },
    {
        "author": "張舜民",
        "paragraphs": [
            "梁苑瑶池醉夢闌，忽隨北客度燕山。",
            "馬頭點綴飛才密，日脚微明意尚慳。",
            "疏布久拋南海上，貂裘初襲兩河間。",
            "好留幕府陪樽俎，剛被行人不放閒。"
        ],
        "title": "至瀛州小雪貽蔣穎叔",
        "id": "16e92a9a-fbc9-43e2-a484-b8f408a0b3b2"
    },
    {
        "author": "張舜民",
        "paragraphs": [
            "西風拔地夜飄霙，天惠臚傳講暫停。",
            "病眼昏花逋讀史，高談快論阻橫經。",
            "御溝容與冰初合，苑柳扶疏葉未零。",
            "可是太平占上瑞，衰才殊不解丹青。"
        ],
        "title": "十月十九日諸講官晨趨邇英前夕初雪沾洽尋有旨權住講一日既而同子開內翰正夫侍郎元功舍人少竚資善一飫而出諸公嘉其景而被上恩乃謂衰薄不可無作聊書長句深愧斐然",
        "id": "d0e3793a-713d-407d-ac37-e48450dc04ef"
    },
    {
        "author": "張舜民",
        "paragraphs": [
            "近市銅章泊近郊，炯無塵慮挂秋毫。",
            "含宏品彙知天大，照鑒容光仰日高。",
            "市舍柔桑圍幄幙，弄風新麥泛波濤。",
            "巷歌野哭應聽取，珍重吾家製錦刀。"
        ],
        "title": "部役書懷",
        "id": "58e10154-121a-4987-84df-3faae6cc3a63"
    },
    {
        "author": "張舜民",
        "paragraphs": [
            "才士生平多薄命，文章自昔少知音。",
            "增添行李妨爲客，搜攪肝腸枉用心。",
            "高閣書存終覆瓿，長門賦麗偶遺金。",
            "雲臺幸有功名望，何必孜孜泥古今。"
        ],
        "title": "還卷答徐長官",
        "id": "444306f6-1c73-408b-972e-d4fc4c2593a6"
    },
    {
        "author": "張舜民",
        "paragraphs": [
            "屈宋功成道不傳，後來雞犬各登仙。",
            "留連光景隨時俗，盜竊聲名至暮年。",
            "陷沒李陵因北伐，漂流杜甫爲南遷。",
            "耒陽郴口今吾在，誰與誅茅屋數椽。"
        ],
        "title": "和答還卷",
        "id": "26f28248-26f8-417e-b180-016ba5c06941"
    },
    {
        "author": "張舜民",
        "paragraphs": [
            "黄宮暖律暗相催，臘後春前見蠟梅。",
            "青帝不知無蝶至，黄花先賞有蜂來。",
            "風飄嫩蕊添鶑羽，雪駕寒香入酒杯。",
            "盡道此花居第一，如何更有百花開。"
        ],
        "title": "和陳憲車蠟梅",
        "id": "a1688972-4775-43ba-bad2-cb65bf7bce20"
    },
    {
        "author": "張舜民",
        "paragraphs": [
            "久雨秋深對晚晴，近山昏黑遠山明。",
            "灘頭艇子排行繫，水底魚兒作隊行。",
            "衰柳带風猶喜舞，殘蟬送日尚能鳴。",
            "角冠藜杖何爲者，獨向溪邊忘姓名。"
        ],
        "title": "秋晚三首  其一",
        "id": "11b2854b-d04b-43a9-95e7-c93e14ba4a5d"
    },
    {
        "author": "張舜民",
        "paragraphs": [
            "官事私憂總不論，每于樓上到黄昏。",
            "江城日暮須吹角，野寺僧歸自掩門。",
            "秋晚山川多草木，年豐場圃足雞豚。",
            "人生幾有淵明樂，稚子迎門酒滿樽。"
        ],
        "title": "秋晚三首  其二",
        "id": "f0effbf3-09c4-468e-8211-f2b185bbe3ec"
    },
    {
        "author": "張舜民",
        "paragraphs": [
            "誰把霜林染得紅，更栽綠竹與長松。",
            "家家白酒連宵醉，處處新禾徹夜舂。",
            "半落園林懸橘柚，低回門巷映芙蓉。",
            "沙鷗性在終難狎，祇解沙頭印脚蹤。"
        ],
        "title": "秋晚三首  其三",
        "id": "c8cc768a-06df-401c-97c5-5f1547d9c62a"
    },
    {
        "author": "張舜民",
        "paragraphs": [
            "都城人事日烹煎，跳出都門意已仙。",
            "摩詰舊聞空一室，祖生何事忽先鞭。",
            "塵埃馬上同看月，絺綌風中共聽蟬。",
            "我復西還君北去，箕山潁水自蕭然。"
        ],
        "title": "裴綸著作見期行日延宿所居既至裴已行因書寄此",
        "id": "5bab51ea-eba9-40a1-aa67-e536fb6d39c0"
    },
    {
        "author": "張舜民",
        "paragraphs": [
            "常笑三閭老大夫，枉將憔悴付江魚。",
            "爲儒須較身名重，入仕先將喜慍除。",
            "莫顧他門堪炙手，且教我腹可回車。",
            "此行愧乏瓊瑶贈，聊比詩人一束芻。"
        ],
        "title": "送辛著作罷榮河",
        "id": "4b6ddd3f-e793-4f8a-a3d1-9ac06563f780"
    },
    {
        "author": "張舜民",
        "paragraphs": [
            "還鄉去日正遲遲，枉道相過慰所思。",
            "歷國聘君良自苦，敝衣懷組欲誰欺。",
            "白楊葉上三更雨，黄菊風前一酒巵。",
            "莫道相逢是容易，與君頭鬢各絲絲。"
        ],
        "title": "題三水縣舍左幾著作",
        "id": "0b32fce6-42ae-48d8-9b16-3d6393b1dedc"
    },
    {
        "author": "張舜民",
        "paragraphs": [
            "重重絳闕隠琳房，落絮飛花日正長。",
            "著作未諳青鎖闥，祠官還伴紫微郎。",
            "林藏鵯鴂隨鶑囀，風引酴醾助酒香。",
            "十載京城倦遊客，不知身世在何鄉。"
        ],
        "title": "中宮致齋",
        "id": "a72c5f1a-415f-4bf8-99e7-dc40fb4fd871"
    },
    {
        "author": "張舜民",
        "paragraphs": [
            "伯道無兒可典刑，中郎有女最聰明。",
            "季拏却返商山葬，阿軟空留洛下情。",
            "令祖六男皆磊落，名孫一女又凋零。",
            "茫茫此理終難問，忍聽人間哭子聲。"
        ],
        "title": "呂子固小女哀辭",
        "id": "45697960-b51b-49f2-a18a-c580b9609e3a"
    },
    {
        "author": "張舜民",
        "paragraphs": [
            "歎息前人布政優，手栽松竹助清幽。",
            "當年撥土人何在，今日捎雲勢未休。",
            "直幹幾排雷雨怒，細聲常伴管弦愁。",
            "若爲喚起王摩詰，畫箇浮休倚白頭。"
        ],
        "title": "雙松堂",
        "id": "a266333f-0fde-4957-92d4-17b6edd740a9"
    },
    {
        "author": "張舜民",
        "paragraphs": [
            "通鑑初成賜近臣，不遺疏賤布恩均。",
            "我投淮水五千里，君滯周南二十春。",
            "東觀汗青身是夢，西宮削稿事如新。",
            "細思當日修書者，祇有三人今一人。"
        ],
        "title": "賜資治通鑑呈范淳父學士",
        "id": "cb10c910-e0e5-4b29-99f7-d097b1119cc1"
    },
    {
        "author": "張舜民",
        "paragraphs": [
            "洛陽才子見長沙，自識中丹鬢未華。",
            "文武才全皆不試，丹青筆妙更誰加。",
            "老杉列在堂皇上，小景將歸學士家。",
            "我有故山常自寫，免教魂夢落天涯。"
        ],
        "title": "鄧正字宅見劉明復所畫麓山秋景",
        "id": "545d4514-634b-49fe-ab24-8bcb102ade17"
    },
    {
        "author": "張舜民",
        "paragraphs": [
            "少年辛苦校蟲魚，晚歲雕蟲恥壯夫。",
            "自是諸生猶習氣，果然紫詔盡驅除。",
            "酒間李賀皆投筆，地下班揚亦引車。",
            "惟有少陵頑鈍叟，靜中吟撚白髭鬚。"
        ],
        "title": "感時事戲作",
        "id": "7bf1fcb8-3ac3-474d-abd8-bbd613a260c0"
    },
    {
        "author": "張舜民",
        "paragraphs": [
            "聞說仙鄉接瀨鄉，閒遊詩侶禮虛皇。",
            "三潮寶派通胥浦，萬葉靈杉蔽蜀岡。",
            "天地杳冥供寫像，江山迴合助靈祥。",
            "五雲送入蓬萊島，留與人間作道場。"
        ],
        "title": "真州儀真觀",
        "id": "1a147d3b-b2dc-4c10-ae6f-7d009c088d2a"
    },
    {
        "author": "張舜民",
        "paragraphs": [
            "日日北風吹上水，年年客思攪新秋。",
            "山長水遠連三楚，物態人情又一州。",
            "隔岸晚峰如見揖，竝船孤鶩似相留。",
            "因知景略非前達，身後猶須具十牛。"
        ],
        "title": "離真州",
        "id": "68b7c446-fade-44fb-8a3f-cc76084e1812"
    },
    {
        "author": "張舜民",
        "paragraphs": [
            "越客思歸黯不平，閒持長笛寫秦聲。",
            "羨君氣海如斯壯，博我詞鋒莫敢爭。",
            "江上梅花開又落，隴頭流水咽還驚。",
            "豈知不寐鰥魚眼，獨坐山堂對月明。"
        ],
        "title": "和喻明仲馬上吹笛",
        "id": "03185f70-acdf-432c-9f41-a9aad768329d"
    },
    {
        "author": "張舜民",
        "paragraphs": [
            "波穿火透本無奇，初見潮州刺史詩。",
            "當日老翁終不免，後來居士欲奚爲。",
            "山中雷雨誰宜主，水底蛟龍睡不知。",
            "若使天年俱自遂，如今已復長孫枝。"
        ],
        "title": "題木居士",
        "id": "52190ae4-3e96-4421-91a6-93d1b4b1265c"
    },
    {
        "author": "張舜民",
        "paragraphs": [
            "明月光常滿，使君罇屢開。",
            "何須待月上，日暮便登臺。"
        ],
        "title": "月臺",
        "id": "0638ccd6-f03b-4d7c-96c7-1d7e3dbae582"
    },
    {
        "author": "張舜民",
        "paragraphs": [
            "橋上置杯盤，可容十客坐。",
            "遊人撐小艇，却從橋下過。"
        ],
        "title": "宴橋上",
        "id": "13462a78-1831-46c6-a26f-c66f457c90c1"
    },
    {
        "author": "張舜民",
        "paragraphs": [
            "楚客對吳山，歸心常自苦。",
            "守土切須防，半夜俱飛去。"
        ],
        "title": "吳山堂",
        "id": "efddb22e-f129-4ad6-8e04-f8386b548b35"
    },
    {
        "author": "張舜民",
        "paragraphs": [
            "初投旱海戈，忽整瀟湘枻。",
            "彭蠡鏡中行，洞庭天外倚。"
        ],
        "tags": [
            "洞庭湖"
        ],
        "title": "嶽麓寺  其一",
        "id": "5f28a351-39c6-4a74-b976-79ece32dfab0"
    },
    {
        "author": "張舜民",
        "paragraphs": [
            "携杖溪邊聽，抱琴臺上坐。",
            "我喜見江山，江山愁見我。"
        ],
        "title": "嶽麓寺  其二",
        "id": "3f3c895f-1ba3-428b-a070-0bab369db9db"
    },
    {
        "author": "張舜民",
        "paragraphs": [
            "爲治固有術，公卧有人立。",
            "直須緊閉關，勿使龐公入。"
        ],
        "title": "卧治齋詩",
        "id": "d6b73ceb-1bd4-420a-b5f6-a233f9996507"
    },
    {
        "author": "張舜民",
        "paragraphs": [
            "河流便當城，峻嶺借爲屏。",
            "疑在金山寺，憑欄看北泠。"
        ],
        "title": "濟川堂",
        "id": "df996706-b6e4-4042-9ffe-51137871e4a4"
    },
    {
        "author": "張舜民",
        "paragraphs": [
            "前人厭膏粱，志欲服賤事。",
            "若論區別功，爲圃亦不易。"
        ],
        "title": "爲圃",
        "id": "89182550-ad80-46cf-982e-2389c97a5edc"
    },
    {
        "author": "張舜民",
        "paragraphs": [
            "破屋居人少，柴門春草長。",
            "兒童不識字，耕稼鄭公莊。"
        ],
        "title": "過魏文貞公舊莊",
        "id": "2f3b965d-5571-42ff-b3d9-fe8d1eadb507"
    },
    {
        "author": "張舜民",
        "paragraphs": [
            "能吟解飲張夫子，醉卧黄池谷口風。",
            "天地至寬容不得，勞君收拾畫圖中。"
        ],
        "tags": [
            "终南山"
        ],
        "title": "邠詩人張谷齊物先生馳名京師四方晚隠於終南山黄池谷陝右多畫爲醉仙因贈繪者",
        "id": "aaf3cf5e-7069-45b4-afb7-7a3239a38a50"
    },
    {
        "author": "張舜民",
        "paragraphs": [
            "人看浴出如枯木，我自無心類死灰。",
            "在處秋風吹鬢髮，不堪更上雨花臺。"
        ],
        "title": "長干寺同劉宮苑浴  其一",
        "id": "1c30514f-731e-4718-92b5-95ebdf7c2ca4"
    },
    {
        "author": "張舜民",
        "paragraphs": [
            "未知何處是吾廬，南北悠悠意所如。",
            "不愛渭川千畝竹，與君江上卜新居。"
        ],
        "title": "長干寺同劉宮苑浴  其二",
        "id": "c9d32e9e-5956-431e-8da5-294a4234d333"
    },
    {
        "author": "張舜民",
        "paragraphs": [
            "好客精神來萬里，此君風格聳雙枝。",
            "丹青絕筆真難得，不似佳人粉錦時。"
        ],
        "title": "繡鶴竹",
        "id": "4d87fb4a-6a2c-4cfe-b35f-8abcbd4793ec"
    },
    {
        "author": "張舜民",
        "paragraphs": [
            "采石山頭秋月明，姑孰堂下秋水清。",
            "可恨世人皆捉月，如何偏解溺先生。"
        ],
        "title": "弔太白",
        "id": "c7c41abb-82bc-4336-a0de-5730be1c274e"
    },
    {
        "author": "張舜民",
        "paragraphs": [
            "繁華蓋盡一時間，烟雨濛濛氣象閒。",
            "今日登臨何所似，慈恩塔上望南山。"
        ],
        "title": "登樓",
        "id": "1c2fbc2b-acd5-4702-be10-829b5abbb44a"
    },
    {
        "author": "張舜民",
        "paragraphs": [
            "百尺危檣一尺烏，一夫擊鼓百夫呼。",
            "何似北人將遠適，呼童秣馬與膏車。"
        ],
        "title": "起桅",
        "id": "5899ff38-5ddf-4a8e-8d2f-4f49b18ea207"
    },
    {
        "author": "張舜民",
        "paragraphs": [
            "江上秋風九日寒，故人樽酒暫相歡。",
            "如何塞北無窮雪，却坐樊山竹萬竿。"
        ],
        "title": "元豐癸亥秋季赴官郴嶺艤舟樊口與潘彥明范亨父以小艇過吉陽寺是日大風雨雪",
        "id": "e3424526-a3f1-45e6-a385-3e268c066a9a"
    },
    {
        "author": "張舜民",
        "paragraphs": [
            "下得寒灘水漫流，山平水遠更清幽。",
            "幾何舟楫隨風去，唯有漁人得自由。"
        ],
        "title": "下灘二絕句  其一",
        "id": "800c7b03-e39e-45bb-927c-98b65198769d"
    },
    {
        "author": "張舜民",
        "paragraphs": [
            "江風淅淅似相催，綠竹丹楓去又來。",
            "任使雲帆能破浪，不知歸客已心灰。"
        ],
        "title": "下灘二絕句  其二",
        "id": "2c1273aa-5216-430b-93cc-8c6c9190d1f5"
    },
    {
        "author": "張舜民",
        "paragraphs": [
            "木海亭前花似錦，嶺頭梅蘂怯風沙。",
            "正如隠者歸幽谷，鶴版徵書未到家。"
        ],
        "title": "望子嶺梅花方開用黄道韵",
        "id": "f87c5272-7181-4414-ba10-e02008199ed8"
    },
    {
        "author": "張舜民",
        "paragraphs": [
            "已分長招湘水魂，安知却返杜陵村。",
            "陸居無屋舟無水，坐看南山飛白雲。"
        ],
        "title": "杜城茅齋二首  其一",
        "id": "729ba2de-52ea-4f7d-9f40-60d869282639"
    },
    {
        "author": "張舜民",
        "paragraphs": [
            "多謝村人亮素貧，牆垣雖設不關門。",
            "一杯藜粥茅亭上，卧看南山飛白雲。"
        ],
        "title": "杜城茅齋二首  其二",
        "id": "855e895f-2319-4f3f-ad75-fc4ba3a33265"
    },
    {
        "author": "張舜民",
        "paragraphs": [
            "水墨屏風遠近開，人烟隠映水環回。",
            "何人學得愚公術，故意移將灞滻來。"
        ],
        "title": "均州南川春日三首  其一",
        "id": "0f481055-2940-4d00-b405-df5e2144e99b"
    },
    {
        "author": "張舜民",
        "paragraphs": [
            "麻葉梢梢麥弄風，一家花發一村紅。",
            "長安兒女逢寒食，灑淚看花正憶翁。"
        ],
        "title": "均州南川春日三首  其二",
        "id": "57a1c25d-4fe2-497c-9fed-8d8558efa9d8"
    },
    {
        "author": "張舜民",
        "paragraphs": [
            "宦名生事日悠悠，問道參禪已白頭。",
            "自笑攀緣猶未斷，每逢佳處即遲留。"
        ],
        "title": "均州南川春日三首  其三",
        "id": "6700ca62-eea4-4f4a-8643-a69fb4c0b807"
    },
    {
        "author": "張舜民",
        "paragraphs": [
            "屈曲清溪十里長，浄涵天影與秋光。",
            "此行却在樊川尾，稻熟魚肥柿子黄。"
        ],
        "title": "薄臺",
        "id": "a8558711-311e-4610-ab8f-a23fb78eecf9"
    },
    {
        "author": "張舜民",
        "paragraphs": [
            "陂頭下馬問漁者，欲買鮮鱗充晚庖。",
            "昨夜北風水面合，不禁楊柳已成苞。"
        ],
        "title": "僕射陂",
        "id": "979279da-0892-4e92-8a61-977268678f38"
    },
    {
        "author": "張舜民",
        "paragraphs": [
            "麟遊小雪近家山，歸思連雲不可攀。",
            "珍重歲寒惟白檜，忽飄幽韵到人間。"
        ],
        "title": "和麟遊王令雪中見憶",
        "id": "71aa5422-4cac-4701-8c94-ae4b2af9e198"
    },
    {
        "author": "張舜民",
        "paragraphs": [
            "南薰門外禾千畝，觀稼亭前柳四垂。",
            "茭芡滿盤新熟酒，年年裝點早秋時。"
        ],
        "title": "和呂與叔觀藉田三絕  其一",
        "id": "c17feb67-547d-46c3-bb66-1dafae35c544"
    },
    {
        "author": "張舜民",
        "paragraphs": [
            "奉常別後青衫窄，刺部歸來白髮多。",
            "眼看湯孫宜黍稌，愧無才力繼猗那。"
        ],
        "title": "和呂與叔觀藉田三絕  其二",
        "id": "e7b077e6-ec67-4855-8efa-bd90ed51c4c7"
    },
    {
        "author": "張舜民",
        "paragraphs": [
            "城中車馬已喧喧，竹下高人尚晏眠。",
            "倚道公門少還往，可能時到野塘前。"
        ],
        "title": "和呂與叔觀藉田三絕  其三",
        "id": "39dbe674-4f68-4f0b-9120-f7d7c3fa77b1"
    },
    {
        "author": "張舜民",
        "paragraphs": [
            "乃翁能繼輞川吟，零落傳家得至今。",
            "貧賤莫量陳孺子，與人千古作知音。"
        ],
        "title": "書陳副省卷",
        "id": "1d258220-a221-4900-84a3-2600bb8c9f94"
    },
    {
        "author": "張舜民",
        "paragraphs": [
            "忍從多難生華髮，枉被高談敝黑貂。",
            "策馬又從關塞去，空將回首戀中條。"
        ],
        "title": "寄陸彥回同年",
        "id": "ce5a5d56-0d2a-4ba3-848c-2c6e4354ad5c"
    },
    {
        "author": "張舜民",
        "paragraphs": [
            "曉色千峰杳未分，聲聲哀怨出雲根。",
            "舉頭忽見思鄉嶺，何不他時別處聞。"
        ],
        "title": "燕山聞杜鵑",
        "id": "33655378-2969-4378-bd13-7a2bd9370bb8"
    },
    {
        "author": "張舜民",
        "paragraphs": [
            "秦川渺渺楚天長，血色山花哭斷腸。",
            "謝汝慇懃苦相勸，如今倦客已還鄉。"
        ],
        "title": "圓覺院聞杜鵑",
        "id": "5309d11a-662c-4eb6-98da-3aa2ef6639fd"
    },
    {
        "author": "張舜民",
        "paragraphs": [
            "門前無爵罷張羅，玄酒生芻亦不多。",
            "慟哭一聲唯有弟，故時賓客合如何。"
        ],
        "title": "哀王荆公  其一",
        "id": "2aacc155-337c-45bd-bb58-0439fc009c2f"
    },
    {
        "author": "張舜民",
        "paragraphs": [
            "鄉閭匍匐苟相哀，得路青雲更肯來。",
            "若使風光解流轉，莫將桃李等閒栽。"
        ],
        "title": "哀王荆公  其二",
        "id": "11b13aec-b2ee-452a-9979-ba02785c32fc"
    },
    {
        "author": "張舜民",
        "paragraphs": [
            "去來夫子本無情，奇字新經志不成。",
            "今日江湖從學者，人人諱道是門生。"
        ],
        "title": "哀王荆公  其三",
        "id": "2630ae2d-32de-478b-b395-1a7a9b41c629"
    },
    {
        "author": "張舜民",
        "paragraphs": [
            "江水悠悠去不還，長悲事業典刑間。",
            "浮雲却是堅牢物，千古依棲在蔣山。"
        ],
        "title": "哀王荆公  其四",
        "id": "eafd2b24-e1e3-480a-9dd9-3d17ce28fb25"
    },
    {
        "author": "張舜民",
        "paragraphs": [
            "種瓜再摘覺瓜稀，不爲衰年骨肉離。",
            "何事一哀還不哭，老人相別不多時。"
        ],
        "title": "哀虢縣令猶子箅  其一",
        "id": "50fd04c2-9a31-4cb6-a806-818a36ecc5e9"
    },
    {
        "author": "張舜民",
        "paragraphs": [
            "艱生數寸得能孤，滿望亭亭百尺餘。",
            "霜雪未零摧折去，不材何用腹心枯。"
        ],
        "title": "哀虢縣令猶子箅  其二",
        "id": "d21d7afe-c7b6-4570-8066-7a77ca3585dc"
    },
    {
        "author": "張舜民",
        "paragraphs": [
            "對鏡傳神了不殊，峴山黄落數峰孤。",
            "既能咫尺成千里，何必吾家十幅圖。"
        ],
        "title": "跋范寬小景",
        "id": "23f670d7-27f8-4f9c-a1a1-2ccf817451a9"
    },
    {
        "author": "張舜民",
        "paragraphs": [
            "生長深宮不識山，騷人一見便開顔。",
            "分明記得經行處，青草湖邊第幾灣。"
        ],
        "title": "題趙大年小景",
        "id": "004d028c-f573-40f5-b113-c64ec71c3c9a"
    },
    {
        "author": "張舜民",
        "paragraphs": [
            "渭曲山陰到者稀，浮休一見便開眉。",
            "客來不必多嗟賞，自古詞人是畫師。"
        ],
        "title": "題趙大年奉議小景",
        "id": "873c81cc-32cf-451b-a117-9c0be7ca8fc9"
    },
    {
        "author": "張舜民",
        "paragraphs": [
            "靈州城下千株柳，總被官軍斫作薪。",
            "他日玉關歸去路，將何攀折贈行人。"
        ],
        "title": "西征回途中二絕  其一",
        "id": "a1c671bf-43b9-4498-b832-1e5e35b3ffdb"
    },
    {
        "author": "張舜民",
        "paragraphs": [
            "青銅峽裏韋州路，十去從軍九不回。",
            "白骨似沙沙似雪，將軍休上望鄉臺。"
        ],
        "title": "西征回途中二絕  其二",
        "id": "d7dfe1fb-b0ba-434b-9f22-b01ad7c3fc6b"
    },
    {
        "author": "張舜民",
        "paragraphs": [
            "忽忽南遷不記年，二妃祠外橘洲前。",
            "眼昏筆戰誰能畫，無奈霜紈似月圓。"
        ],
        "title": "自題畫扇",
        "id": "1e5af855-0c2a-4c00-8b5d-352f3881f46a"
    },
    {
        "author": "張舜民",
        "paragraphs": [
            "深墨畫竹竹明白，淡墨畫竹竹带烟。",
            "高堂忽爾開數幅，半隠半見如自然。"
        ],
        "title": "題薛判官秋溪烟竹",
        "id": "deb9eb80-2357-4016-90e7-752e2f68f691"
    },
    {
        "author": "張舜民",
        "paragraphs": [
            "西征已度故關山，秋雨零零路屈盤。",
            "受盡艱辛心不足，解程又展畫圖看。"
        ],
        "title": "贈山人張無惑善畫山水",
        "id": "8f035f60-391f-4694-b788-c555afa89a47"
    },
    {
        "author": "張舜民",
        "paragraphs": [
            "一見黄花只自羞，蕭然短髮不禁秋。",
            "誰人爲整烏紗帽，獨倚西風滿眼愁。"
        ],
        "title": "九日",
        "id": "0b8bae89-28fa-4151-9a25-37395d5c5dd4"
    },
    {
        "author": "張舜民",
        "paragraphs": [
            "冰肌雪艷映殘春，燠日薰風入四鄰。",
            "任是主人能愛惜，也拚一半與遊人。"
        ],
        "title": "酴醾",
        "id": "d3d6ab7c-5342-4022-8cb9-cd219d636791"
    },
    {
        "author": "張舜民",
        "paragraphs": [
            "風中的皪月中看，解作人間五月寒。",
            "一似漢宮梳洗了，玉瓏璁壓翠雲冠。"
        ],
        "title": "真珠花",
        "id": "12b4fd2e-6bdb-4a52-85c4-9562c36c4c72"
    },
    {
        "author": "張舜民",
        "paragraphs": [
            "五福猶來萃一門，歲寒方始見松筠。",
            "白頭再喜逢知己，青眼重開爲故人。",
            "當日八龍同孝友，于今二阮卜比鄰。",
            "莫年不作三湘客，猶欲生還一吐茵。"
        ],
        "title": "上潁昌韓少師丞相兄弟",
        "id": "063b4e8b-9dfe-416a-91c4-efcaf1c14fed"
    },
    {
        "author": "張舜民",
        "paragraphs": [
            "我家本住長安陌，涇渭交流出坐隅。",
            "須信宦遊皆有地，十年四過洞庭湖。"
        ],
        "tags": [
            "洞庭湖"
        ],
        "title": "北歸再過洞庭",
        "id": "3714fe8e-e7aa-4fe4-99ef-8d8faac69f20"
    },
    {
        "author": "張舜民",
        "paragraphs": [
            "白鷺雙飛過女牆，兩行高柳正斜陽。",
            "荷花滿眼都無主，闇裏風飄入袖香。"
        ],
        "title": "東湖晚眺",
        "id": "973141de-33a0-4ad9-b30f-26a9f02dc922"
    },
    {
        "author": "張舜民",
        "paragraphs": [
            "雨過花開一郡忙，紫微山影照湖光。",
            "東風不費舟船力，暖日能添羅綺香。",
            "已拚今朝須盡醉，預愁明日又辭鄉。",
            "飽聞馮翊無花草，唯有城頭至樂堂。"
        ],
        "tags": [
            "西湖"
        ],
        "title": "和邠倅王正夫大夫遊西湖",
        "id": "908660a8-0a2a-4f74-8154-e075d829a29b"
    },
    {
        "author": "張舜民",
        "paragraphs": [
            "北湖泛空明，移舟泊滄渚。",
            "篙師暗理楫，宛轉到深處。",
            "回流抱絕巘，長烟曳輕素。",
            "山明望松雪，湖闇兼雲霧。",
            "遥風送管弦，白日無塵土。",
            "皎鏡含虛碧，瘴烟跕飛羽。",
            "高冢空纍纍，昔時卿相墓。",
            "郴州頗凉冷，滄洲有奇趣。",
            "逐客久憔悴，世途多禮數。",
            "孤影空相隨，不知從此去。",
            "終朝對樽酒，况復天景暮。",
            "樂罷不無悲，却尋故鄉路。"
        ],
        "title": "北湖集句",
        "id": "08ceda5d-0cf8-470a-963e-d538edfb668a"
    },
    {
        "author": "張舜民",
        "paragraphs": [
            "殘月光中强攬衣，欲隨烏鵲向南飛。",
            "無端客夢難收拾，落在西城晚不歸。"
        ],
        "title": "南歸早發柳湖",
        "id": "1523de04-8022-4ff6-9f26-0033dc3d676f"
    },
    {
        "author": "張舜民",
        "paragraphs": [
            "柳嶺相從歲屢遷，南湖同泛又經年。",
            "齋前怪石曾爲枕，門外長楊憶繫船。",
            "白酒一壺賢聖樂，古書千卷弟兄傳。",
            "九衢塵土忙如火，握手相看思黯然。"
        ],
        "title": "送吳都曹還蕪湖",
        "id": "cd833cb6-e54f-4e17-b702-1570210f5abc"
    },
    {
        "author": "張舜民",
        "paragraphs": [
            "城上烏，山頭月，幾點殘星滅不滅，營中角聲鳴咽咽。",
            "戰馬嘶，征人發，堂上雙親垂白髮，閨中少婦年二八。",
            "爺牽衣，兒抱膝，東鄰西鄰哭聲一，道上行客腸斷絕。"
        ],
        "title": "城上烏",
        "id": "b4c5eb10-4bd5-4a3a-afec-3bcee0e9506f"
    },
    {
        "author": "張舜民",
        "paragraphs": [
            "才疏性懶一微官，終日沉埋塵土間。",
            "安得便爲歸去計，共君吟詠伴君閑。"
        ],
        "title": "贈杜山人",
        "id": "95c3a724-dbb2-4b3a-b393-c8cb74bc4a6a"
    },
    {
        "author": "張舜民",
        "paragraphs": [
            "馬頭已匝三千里，故國輕拋二十年。",
            "一片青山雙鬢白，長盤嶺下見鄉人。"
        ],
        "title": "長盤嶺遇張復鄉人",
        "id": "1887e545-b030-4114-862a-b8d9d4ce622d"
    },
    {
        "author": "張舜民",
        "paragraphs": [
            "望行人，行人在何所。",
            "燕雁不齊飛，參商竟相阻。",
            "別以三秋爲久，生以百歲爲期。",
            "不如還家對親戚，浮名浮利徒爾爲。"
        ],
        "title": "望行人  其一",
        "id": "a5db6db3-13ea-49ce-893e-6cb8a7c3d83b"
    },
    {
        "author": "張舜民",
        "paragraphs": [
            "登高恨不高，望遠恨不見。",
            "不見遠征人，但見青山晚。",
            "今歲雁空回，明年燕又來。",
            "燕雁無憑訊，何用上高臺。"
        ],
        "title": "望行人  其二",
        "id": "ce9ace6c-1f5d-47cd-86b6-6f88eabfd685"
    },
    {
        "author": "張舜民",
        "paragraphs": [
            "洛陽一少年，善達古今事。",
            "意欲隳單于，慨然陳五餌。",
            "當時長安以爲笑，今日施行獲其利。",
            "信哉敢謂胡無人，歲歲叩關來請吏。"
        ],
        "title": "胡無人",
        "id": "7d389aac-267b-4459-aa8e-6c030fbda2d7"
    },
    {
        "author": "張舜民",
        "paragraphs": [
            "簫韶不返九疑愁，雙鳳追思楚水秋。",
            "褘翟飄摇摧畫壁，珮環零落掛簾鈎。",
            "春深蘭芷供香案，日暮烏鳶送客舟。",
            "自是江湖清絕處，後人憔悴寫離憂。"
        ],
        "title": "黄陵題詠",
        "id": "2818aff8-fbe6-435e-a77a-94ddf62a4b90"
    },
    {
        "author": "張舜民",
        "paragraphs": [
            "它國西南隅，亙地岣嶁外。",
            "奇峰七十二，主客雅相對。",
            "轍在想虔游，銘知知禹會。"
        ],
        "tags": [
            "衡山"
        ],
        "title": "南嶽",
        "id": "f29365ae-4adc-4350-952a-e85d137abf8e"
    },
    {
        "author": "張舜民",
        "paragraphs": [
            "出仕歸來義兩全，真從髫齓至華顛。",
            "儒冠繪像爲三友，龜佩相輝是四賢。",
            "莫與後生論損益，且於見世作神仙。",
            "東都九老誇榮貴，未比南豳德行先。"
        ],
        "title": "邠守李中散取鄉人謝事者三人繪像邠學號三友堂予己記之復徵詩",
        "id": "a1d3c056-def0-4a59-a126-cc14a78bfe05"
    },
    {
        "author": "張舜民",
        "paragraphs": [
            "曾爲朝散已多時，起廢皇恩許再爲。",
            "學得子文無慍色，笑他白老强題詩。",
            "雖無妄想追前境，猶有貪心刻後期。",
            "祇向今冬求致仕，要將恩澤與孫兒。"
        ],
        "title": "復拜朝散郎",
        "id": "9669ba8b-0383-42b7-b2f6-2b6d84fee7ea"
    },
    {
        "author": "張舜民",
        "paragraphs": [
            "驊騮不惜換舟行，人到歸時意氣生。",
            "五馬未來迎使節，四弦何事作離聲。",
            "焚黄此去榮歸里，垂老相看老兄弟。",
            "來歲北來如訪我，寄書頻到利陵城。"
        ],
        "title": "送孫積中兄待次吳興",
        "id": "e951da5e-b53d-4d38-9fcd-bf0260ea706d"
    },
    {
        "author": "張舜民",
        "paragraphs": [
            "欲解舟維岸，將行客倚欄。",
            "主人誇意厚，親起具盤飧。",
            "溪柳低含雨，山桃重怯寒。",
            "何時浮小艇，同訪橘洲灘。"
        ],
        "title": "送人出城同過周少府贈行者",
        "id": "0ef07b20-9c73-4e60-b249-6e4306545f80"
    },
    {
        "author": "張舜民",
        "paragraphs": [
            "劭農使者嶺南回，上佐題輿陝道開。",
            "河水已隨浮世去，條山應喜故人來。",
            "雨摧苦筍催羹臛，風颭櫻桃落酒杯。",
            "我欲函關更西去，不知令尹肯相陪。"
        ],
        "title": "送孫積中同年赴任陝府",
        "id": "4fa492c5-782d-4311-8321-d006d504e6a4"
    },
    {
        "author": "張舜民",
        "paragraphs": [
            "關頭日落薄衣襟，又對叢蘆擁鼻吟。",
            "塵土十年纏馬足，只憑雙鬢照歸心。"
        ],
        "title": "題豆館",
        "id": "863b5700-cb31-4529-9664-829409830e11"
    },
    {
        "author": "張舜民",
        "paragraphs": [
            "狗日去中山，春盡抵馮翊。",
            "閏晦適石城，發軫蒙再謫。",
            "有姪佐晉陰，所幸在肘腋。",
            "兒女本天愛，未免各分北。",
            "同行五六口，出關已登陟。",
            "捨去兩京道，右手入大谷。",
            "入谷路崎嶇，少前屢顛躓。",
            "秦嶺生所聞，今日乃相識。",
            "一舍躡其跌，兩舍跨其脊。",
            "東井聞水聲，南箕觀簸析。",
            "西歷華山小，北瞰黄河赤。",
            "大荔信毫末，中條真拳石。",
            "終夜聽猿啼，白晝履虎跡。",
            "俯仰天地間，浩然爲一色。",
            "是時甫中元，寒凍地欲坼。",
            "婢僕急榆火，腹背互熏炙。",
            "輾轉竟號呼，良久各蘇息。",
            "其南差濔迤，稍降已溫液。",
            "及至洛水濱，揮汗復疇昔。",
            "乃知高卑殊，能使氣令易。",
            "商於固善地，又且近鄉國。",
            "感涕荷君恩，死生寧有極。",
            "凡人歷艱險，乃心方驚策。",
            "常使處燕安，政如懷鴆毒。",
            "所以古先人，平居猶運甓。"
        ],
        "title": "度秦嶺",
        "id": "fbfe520c-3c9f-4aa4-b891-175444800999"
    },
    {
        "author": "張舜民",
        "paragraphs": [
            "度險仍逢雪，艱危頃步中。",
            "鶻飛猶自苦，人足故難通。",
            "九折羊腸外，三休箭筈東。",
            "西南望天柱，聊復慰途窮。"
        ],
        "title": "鶻嶺",
        "id": "2e55af72-dccd-4acf-aaf8-a819143260ef"
    },
    {
        "author": "張舜民",
        "paragraphs": [
            "進酒彤闈盞未乾，春懷元老在長安。",
            "雙壺猶带崤山雪，一酌能消塞北寒。",
            "好是弟兄同受賜，更邀賓客共交歡。",
            "逡巡若遇頭綱品，感激方明壯士肝。"
        ],
        "title": "丞相寵示白羊御酒之作",
        "id": "a85c6d5e-7de5-452c-b4df-f7a1ce57adfd"
    },
    {
        "author": "張舜民",
        "paragraphs": [
            "重重翠篠蔽溪灣，石爛松枯不記年。",
            "但見桃花浮綠水，有時獨鶴下青田。",
            "自然六室流鍾乳，別隠三階出洞天。",
            "身在故鄉人不識，秪應徐令是丁仙。"
        ],
        "title": "徐剛中醴陵少府於山中尋出一洞有銘曰虬淵自然六室奇怪求詩以紀之醴陵多丁氏令威之後云",
        "id": "bc52b0bf-39ed-4dbd-994c-975a14ca6afd"
    },
    {
        "author": "張舜民",
        "paragraphs": [
            "君爲天下都散漢，我是人間大丈夫。",
            "君往茅山住巌嶺，我乘汴水入京都。",
            "翩翩雲鶴驚飆馭，汩汩塵埃滿客裾。",
            "祇看此行皆可見，不須開口說賢愚。"
        ],
        "title": "庚辰歲仲夏沖照處士王筌子真自渭上游三茅是時業趨召京師分袂於永城聊寫長言同浼行色",
        "id": "87a203a0-a7da-4a96-9877-4e4b56948ea9"
    },
    {
        "author": "張舜民",
        "paragraphs": [
            "福唐陳處士，與我對門居。",
            "生死一爐藥，塵埃數篋書。",
            "但知尊有酒，莫歎食無魚。",
            "若論浮生事，浮生事總虛。"
        ],
        "title": "贈鄰居陳煥處士",
        "id": "ac52b515-3099-45f3-a923-1cacc602f776"
    },
    {
        "author": "張舜民",
        "paragraphs": [
            "先生事業老空谷，弟子幾多作絳紗。",
            "鶴板當年來上國，碧巌今日屬僧家。",
            "松風生籟延虛室，瀑水噴珠綴鮮花。",
            "我有故山歸未得，年年魂夢繞天涯。"
        ],
        "title": "宿盧巌寺",
        "id": "3f5c8df0-ad4a-47e8-ba49-85823286a2b3"
    },
    {
        "author": "張舜民",
        "paragraphs": [
            "凍雲積雪黯洮泯，晏歲軺車晤過秦。",
            "夾道清渠翻白浪，遶山鐵馬走黄塵。",
            "歸鴻裊裊寧無信，塞柳依依欲弄春。",
            "今夕帳中拚一醉，同年賢帥是鄉人。"
        ],
        "title": "十二月二十五日行次渭原走寄熙帥范巽之",
        "id": "6bfdce9e-bea6-4b31-bfcd-aef1b10680f9"
    },
    {
        "author": "張舜民",
        "paragraphs": [
            "鳳樓南畔綵爲山，百戲年年奉帝筵。",
            "不獨侍臣偏賜酒，當時一國夢鈞天。"
        ],
        "title": "元夕端居感事四絕句  其一",
        "id": "b5b56b83-1a41-4e4c-b7f1-04377ae53b51"
    },
    {
        "author": "張舜民",
        "paragraphs": [
            "十二門開如沸羹，燈光月色逐人行。",
            "春城無處無歌舞，一曲未終天又明。"
        ],
        "title": "元夕端居感事四絕句  其二",
        "id": "0cd6d49e-543d-48a8-b3a1-76e509175d13"
    },
    {
        "author": "張舜民",
        "paragraphs": [
            "珠簾當面見玲瓏，白鶴仙人上下通。",
            "夜半蕊珠重命宴，鳴鞘聲落九霄中。"
        ],
        "title": "元夕端居感事四絕句  其三",
        "id": "2d45ab3e-f7f5-4ee9-afae-8f0afaf712f7"
    },
    {
        "author": "張舜民",
        "paragraphs": [
            "何事今宵動所思，此歡常與少年期。",
            "莫疑杜甫吟兼哭，爲憶開元最盛時。"
        ],
        "title": "元夕端居感事四絕句  其四",
        "id": "a6651c9c-3593-4494-84b5-800ca9c7bbe4"
    },
    {
        "author": "張舜民",
        "paragraphs": [
            "清汴河邊五君子，身遏橫流同日死。",
            "火炎曾是及池魚，世變安能顧妻子。",
            "百尺高城不足憑，日月所照惟孤誠。",
            "當其殺身際，肯念身後名。",
            "嗚呼，伯夷既死孔子不復生，身後是非誰與評。"
        ],
        "title": "五王廟",
        "id": "96ac0e7e-2246-4bd9-a983-c34bbd8c3a48"
    },
    {
        "author": "張舜民",
        "paragraphs": [
            "白塔摇摇波浪間，幾多舟楫望禪關。",
            "天邊幡影因心動，堂上潮音到海還。",
            "我拔一毛猶自苦，師除雙臂信如閒。",
            "中流莫怪頻回首，直到江南始見山。"
        ],
        "title": "龜山寺",
        "id": "4bae7f95-a72c-4f78-9a32-bef44b08af4b"
    },
    {
        "author": "張舜民",
        "paragraphs": [
            "同下龜山時，舟行篙參差。",
            "夜投洪澤口，訪問失所之。",
            "不應一日力，解至淮陰祠。",
            "長淮自風浪，竟夕起憂疑。",
            "旦日坐閘中，聽水忘朝饑。",
            "清泠見雜詠，蓊密聞群咿。",
            "就柳喜高蔭，避橋嫌窄卑。",
            "凉風吹水面，襟袖不假披。",
            "新螯與老鮭，登俎輒無遺。",
            "飽食却思睡，睡起復何爲。",
            "稍厭理文字，惟思弄孫兒。",
            "尚有數舟酒，獨酌非所宜。",
            "好話不得吐，兩日舌如茨。",
            "舟行雖云樂，先後不可期。",
            "爭如鞍馬間，吟嘯長追隨。"
        ],
        "title": "行運河辛大觀先行以此走寄",
        "id": "439b7265-c095-403c-8559-74b8916136b4"
    },
    {
        "author": "張舜民",
        "paragraphs": [
            "江北江南一道兵，匆匆據石各論情。",
            "功成與爾遊滄海，此語當初是至誠。"
        ],
        "title": "題狠石",
        "id": "c379c83c-8485-4b82-af5b-3bc0de3e3274"
    },
    {
        "author": "張舜民",
        "paragraphs": [
            "何年靈鷲鳥，飛落大江心。",
            "石壁雖難轉，風波不易禁。",
            "樓臺分左右，日月見浮沉。",
            "便欲歸休庇，長嗟世累深。"
        ],
        "title": "舟次金山貽了元",
        "id": "085941f9-6503-4e33-896f-a119fae15dd8"
    },
    {
        "author": "張舜民",
        "paragraphs": [
            "臺城風物已凄凄，牢落行人邂逅齊。",
            "秉燭相看如夢寐，片帆回首又東西。",
            "依依團扇秋仍好，脈脈青娥恨却低。",
            "一曲琵琶無限意，時時閒客思都迷。"
        ],
        "title": "與張琬同年飲于龍興寺所居",
        "id": "24b3067c-69a4-4776-9bc6-fbecccfff927"
    },
    {
        "author": "張舜民",
        "paragraphs": [
            "平居已無奈，倉卒故難任。",
            "井上痕猶淺，水中痕更深。",
            "問鰲何至此，下石爾甘心。",
            "不及馬嵬襪，猶能致萬金。"
        ],
        "title": "舊聞臺城辱井石上有胭脂淚痕久未之信今見之似是淋漓塗抹之迹失笑不已因成此句",
        "id": "a219c548-867a-4494-8409-82e772f4fb87"
    },
    {
        "author": "張舜民",
        "paragraphs": [
            "石上紅花低照水，山頭翠篠細含烟。",
            "天生一本徐熙畫，祇欠鷓鴣相對眠。"
        ],
        "title": "扳子磯",
        "id": "18ef0461-b534-4ac4-a836-b586d4cde570"
    },
    {
        "author": "張舜民",
        "paragraphs": [
            "清溪望處思悠悠，不獨今人古亦愁。",
            "借爾碧波明似鏡，照予白髮瑩如鷗。",
            "江山自美騷人宅，鐃鼓常催過客舟。",
            "惟有角聲吹不斷，斜陽橫起九峰樓。"
        ],
        "title": "池州弄水亭",
        "id": "03fa5ce6-2dde-41b5-9a89-eabd1b602343"
    },
    {
        "author": "張舜民",
        "paragraphs": [
            "清溪水底月團團，因見中秋憶去年。",
            "旱海五更霜透甲，郴江萬里桂隨船。",
            "昔看故國光常滿，今望天涯勢似偏。",
            "只恐姮娥應笑我，還將只影對嬋娟。"
        ],
        "title": "八月十五日夜清溪舟次",
        "id": "d0335213-9597-47ae-9593-f340a3dd97da"
    },
    {
        "author": "張舜民",
        "paragraphs": [
            "臈月遭霖雨，孤舟艤暮灘。",
            "數聲歸雁斷，半嶺野梅殘。",
            "無復論偕老，何時展急難。",
            "江湖卧周歲，此夕最難安。"
        ],
        "title": "行次晚洲",
        "id": "d527fe93-db2b-4ff1-abf5-f12c8fad6768"
    },
    {
        "author": "張舜民",
        "paragraphs": [
            "青草仍殘照，黄陵一望中。",
            "壁書遷客淚，簾卷過湖風。",
            "斑竹痕猶淺，蒼梧恨莫窮。",
            "年年秋水上，瑶瑟伴驚鴻。"
        ],
        "title": "黄陵廟",
        "id": "c232d3ed-a957-4e8f-97c0-8c9f7bbe0ae7"
    },
    {
        "author": "張舜民",
        "paragraphs": [
            "古人深恨不同時，雖得同時不識之。",
            "獨把遺編想風質，皇天何負十年期。"
        ],
        "title": "客有示余王逢原詩編者因成短韵逢原廣陵人死年二十八歲",
        "id": "647cedb1-fb2b-4a79-9961-06fb060857ff"
    },
    {
        "author": "張舜民",
        "paragraphs": [
            "我登甘棠埭，所向殊未平。",
            "舟行汙池中，頓失江湖青。",
            "蛙聲亂僧唄，鴟吻赫市甍。",
            "意同伯喈死，苟與衛士傾。",
            "開池種白蓮，壘石擬三生。",
            "猶淹南斗墟，終遠北斗城。",
            "設我紫藕供，報之白茅烹。",
            "三年猿鶴友，萬里秦梵行。",
            "秋風隴首至，落日淮南明。",
            "寄言懷土士，慎勿慕官榮。"
        ],
        "title": "和孫莘老題召伯斗野亭",
        "id": "bd18288c-1d2d-472f-978d-08937511c660"
    },
    {
        "author": "張舜民",
        "paragraphs": [
            "憶昔開元全盛日，漢苑隋宮已黍離。",
            "覆轍由來皆在說，今人還起古人悲。"
        ],
        "title": "詠長安興廢地",
        "id": "18e48a74-f9b8-403f-9608-be32124334c5"
    },
    {
        "author": "張舜民",
        "paragraphs": [
            "炎荒往返正三年，重過長蘆古寺前。",
            "萬里風波行欲盡，停撓南望一潸然。"
        ],
        "title": "次長蘆",
        "id": "acc3644c-3bc6-4abf-ae40-4f742c463dee"
    },
    {
        "author": "張舜民",
        "paragraphs": [
            "橘井蘇仙宅，茶經陸羽泉。",
            "萬峰團雉堞，二水匯城𤲬。"
        ],
        "title": "郴州",
        "id": "b6f2c5a2-74d7-4592-9a76-ca734e2770cc"
    },
    {
        "author": "張舜民",
        "paragraphs": [
            "春來汴水带冰流，先送湖南第一州。",
            "舊置義莊賙族黨，新持使節拜松楸。",
            "清湘樓晚暉金上，明月池開衣錦遊。"
        ],
        "title": "送李傑出帥湖南乞由邵陽拜松楸上可其請",
        "id": "9820cfb2-5bd7-4813-8ba1-bbe4140c2259"
    },
    {
        "author": "張舜民",
        "paragraphs": [
            "千載浪名金馬客，一宵沉醉石城樓。",
            "郢人休唱陽春曲，白盡湖南刺史頭。"
        ],
        "title": "詩一首",
        "id": "54f67335-b4b7-483a-910d-83d654889025"
    },
    {
        "author": "張舜民",
        "paragraphs": [
            "有客嘗談解散川，偶因晴景到山前。",
            "溪流似景清無底，石壁如門翠插天。",
            "夜氣結成三洞雨，春渠飲盡一州田。",
            "臨行始覺房陵好，更欲遲留住一年。"
        ],
        "title": "別房州",
        "id": "9437254f-5933-46e7-963e-dd0de27f8e6b"
    },
    {
        "author": "張舜民",
        "paragraphs": [
            "綠梢紅萼雖能畫，素艷清香不易吟。",
            "亂土無人逢驛使，江城有笛任君吹。"
        ],
        "title": "梅花",
        "id": "28daa812-a8a5-44f5-8f7c-b6b392a0f2ad"
    },
    {
        "author": "張舜民",
        "paragraphs": [
            "去年岐路遇春殘，滿院笙歌賞牡丹。",
            "今歲杜陵千萬朵，却垂衰淚灑闌干。"
        ],
        "title": "牡丹",
        "id": "a6929a8a-a45b-4203-972d-28e1bd830f12"
    },
    {
        "author": "張舜民",
        "paragraphs": [
            "青女朝來冷透肌，殘春小雨更霏微。",
            "流鶑怪底事來往，爲擲金梭織玉衣。"
        ],
        "title": "梨花",
        "id": "06591564-6b4b-40f0-9d49-222c6ddb0b61"
    },
    {
        "author": "張舜民",
        "paragraphs": [
            "庭前一架已離披，莫折長枝折短枝。",
            "要待明年春盡後，臨風三嗅寄相思。"
        ],
        "title": "木香花  其一",
        "id": "df7c1aea-73b0-413e-a69b-1b9448f6ac9a"
    },
    {
        "author": "張舜民",
        "paragraphs": [
            "廣寒宮闕月樓臺，露裏移根月裏栽。",
            "品格雖同香氣俗，如何却共牡丹開。"
        ],
        "title": "木香花  其二",
        "id": "de27a473-c0c8-431e-b7d0-647f70b40ac3"
    },
    {
        "author": "張舜民",
        "paragraphs": [
            "隨風墜露事輕儇，巧占人間欲夏天。",
            "只恐障空飛似雪，從教糝徑白於綿。",
            "未央宮暖粘歌袖，揚子江清惱客船。",
            "老去强看愁底事，昏花滿眼意茫然。"
        ],
        "title": "柳花",
        "id": "d608f04c-95af-47ea-8715-80fa03086368"
    },
    {
        "author": "張舜民",
        "paragraphs": [
            "千璣萬琲照庭除，細雨斜風拂座隅。",
            "莫道長安貧似磬，緣階繞砌盡真珠。"
        ],
        "title": "真珠花",
        "id": "e87d3558-0036-449c-a3f0-f9d3be6527af"
    },
    {
        "author": "張舜民",
        "paragraphs": [
            "柳江六月水如湯，江邊荔枝紅且黄。",
            "摘時須是带枝葉，滿盤璀璨堆琳瑯。"
        ],
        "title": "荔枝",
        "id": "6a3b7840-9fe9-47c4-a424-38b2b3315c60"
    },
    {
        "author": "張舜民",
        "paragraphs": [
            "商州楚地戶，宛在江漢偏。",
            "草木已漸包，果實尤可憐。",
            "木瓜大如拳，橙橘家家懸。",
            "隔崖有宿葉，黄紫凝霜烟。",
            "高秋萬嶂出，一望通鄖川。",
            "都邑雖僻陋，來者多名賢。"
        ],
        "title": "木瓜  其一",
        "id": "769755ae-feac-411c-87b3-47a800bc28cc"
    },
    {
        "author": "張舜民",
        "paragraphs": [
            "古言疾癘由卑濕，木實能醫見藥書。",
            "有力與人銷患難，無心望爾報瓊琚。"
        ],
        "title": "木瓜  其二",
        "id": "9ecb719b-20b5-4644-b69d-a8b74c0282b9"
    },
    {
        "author": "張舜民",
        "paragraphs": [
            "雲陽初獻滿筠籠，黄蠟新衣色半紅。",
            "今日嶺邊空對酒，偷將淚眼望秦中。"
        ],
        "title": "櫻桃",
        "id": "a7db46b9-6e27-4cf0-b55d-aa0bf721cdc1"
    },
    {
        "author": "張舜民",
        "paragraphs": [
            "六代喬楠二百齡，分柯中有異枝生。",
            "孤根自合藏幽處，瑞子何期應太平。"
        ],
        "title": "石楠",
        "id": "0e4864e8-366d-414b-bec1-888d2aaefc4f"
    },
    {
        "author": "張舜民",
        "paragraphs": [
            "曲木天然性，叨名席上珍。",
            "節高工礙手，倚壁快扶人。",
            "莫問西來意，終爲竈下薪。",
            "他時俘頡利，拜賜敢忘身。"
        ],
        "title": "靈壽木",
        "id": "19a23a58-3305-482e-b390-8e28c0fe9f89"
    },
    {
        "author": "張舜民",
        "paragraphs": [
            "人無本則憂，物以地爲貴。",
            "如何山芋輩，天下稱宋衛。"
        ],
        "title": "山藥",
        "id": "ab7b0ee9-bf96-466a-9455-9df516dd34d2"
    },
    {
        "author": "張舜民",
        "paragraphs": [
            "外家門館未應疏，舅氏多能作大夫。",
            "才命淹回猶半刺，舟船繚繞向三吳。",
            "興公自有遊山賦，鄭老寧無過海圖。",
            "去國長年宜自愛，不須頻叩步兵厨。"
        ],
        "title": "送龐舅大夫",
        "id": "08f26061-8457-4d5f-aefd-2c4518275f43"
    },
    {
        "author": "張舜民",
        "paragraphs": [
            "馬息山前見海棠，群仙會處錦屏張。",
            "天寒日晚行人絕，自落自開還自香。"
        ],
        "title": "移岳州去房陵道中見海棠",
        "id": "1c15cd4c-190a-4023-af81-fd723d421c3c"
    },
    {
        "author": "張舜民",
        "paragraphs": [
            "急雨收殘暑，西風吹暮蟬。",
            "烟浮水空闊，露洗月華圓。"
        ],
        "title": "秋",
        "id": "8eea8354-7ab1-4f8d-b917-d9d743fbc680"
    },
    {
        "author": "張舜民",
        "paragraphs": [
            "世間多少不平事，却被同州看華山。",
            "我到左馮今幾月，何嘗見得華山顔。"
        ],
        "title": "取里語以己語足成二絕  其一",
        "id": "122672e9-ad5b-4927-a409-fddd77be0d9a"
    },
    {
        "author": "張舜民",
        "paragraphs": [
            "三春不識桃李面，四月無鶑但老鴉。",
            "誰料浮休癡處士，下車先看牡丹花。"
        ],
        "title": "取里語以己語足成二絕  其二",
        "id": "2bc638b6-ad08-4b00-a6a4-b25e5ee14a0f"
    },
    {
        "author": "張舜民",
        "paragraphs": [
            "大塊分勞逸，唯君獨不均。",
            "險夷安若性，金石想爲人。",
            "萬卷書奚託，重泉恨莫伸。",
            "誰知丞相子，天地一窮民。"
        ],
        "title": "呂子固挽詞",
        "id": "2327e49e-c5e3-4be3-adf6-7b8040eece58"
    },
    {
        "author": "張舜民",
        "paragraphs": [
            "一夜蛙聲不暫停，近如相和遠如爭。",
            "信知不爲官私事，應恨疏螢徹夜明。"
        ],
        "title": "道中聞蛙聲",
        "id": "be2f2854-48f8-47af-b005-59ae0779dbba"
    },
    {
        "author": "張舜民",
        "paragraphs": [
            "扇子解招風，本要熱時用。",
            "秋來掛壁間，却被風吹動。"
        ],
        "title": "扇詩",
        "id": "21dc9074-7ef6-4864-9775-1ed9b7c38c72"
    },
    {
        "author": "張舜民",
        "paragraphs": [
            "把還使節請祠真，便作吳江漸退身。",
            "憑軾幾州沾惠愛，歸裝一味是清貧。",
            "相思欲控琴高鯉，卜宅須邀李子鄰。",
            "不是薦章論再起，朝廷自重老成人。"
        ],
        "title": "送葉公義叟求宮祠歸吳下",
        "id": "a332cbb4-a85f-4e70-bcfd-d3a88447f347"
    },
    {
        "author": "張舜民",
        "paragraphs": [
            "家住耒江邊，門前碧水連。",
            "小舟勝養馬，大罟當耕田。",
            "保甲元無籍，青苗不著錢。",
            "桃源在何處，此地有神仙。"
        ],
        "title": "漁父",
        "id": "a4c81e6c-8ac6-4fcf-9dd1-f568dbb4cbed"
    },
    {
        "author": "張舜民",
        "paragraphs": [
            "學盡百禽語，終無自己聲。",
            "深山喬木底，緘口過平生。"
        ],
        "title": "百舌",
        "id": "48a3a07f-4965-46c5-90ce-1c67957d9ddf"
    },
    {
        "author": "張舜民",
        "paragraphs": [
            "怪底臨江有竹籬，便將江水當爲池。",
            "心隨鷗鳥沈浮去，眼看風波起滅時。",
            "我有矴齋新作記，人傳畫舫舊題詩。",
            "君恩幾許生歸北，與我閒人把釣絲。"
        ],
        "title": "題王侍禁壁",
        "id": "529f0651-dcf4-44cd-a431-62dbba003e5f"
    },
    {
        "author": "張舜民",
        "paragraphs": [
            "岧嶢華清宮，下有溫泉水。",
            "繡嶺絡千門，玉蓮噴九蕊。",
            "第一名御湯，第二沐妃子。",
            "從上傍諸王，最下列衛士。",
            "淙淙三十六，枝分或櫛比。",
            "每年十月初，仙杖常依此。",
            "樓頭羯鼓停，殿上霓裳委。",
            "塵垢三百年，行人與閭里。",
            "忽驚郴嶺下，和暖雅相似。",
            "祇是遠長安，不當人眼底。",
            "皇天宅萬物，得地即爲美。",
            "幸免與興亡，往來常止止。"
        ],
        "title": "溫泉",
        "id": "ee1f75a0-bc1a-4a6a-9884-92db90b5958f"
    },
    {
        "author": "張舜民",
        "paragraphs": [
            "有泉出城闉，尾大如車輻。",
            "飲之能愈疾，此語聞郴俗。",
            "直疑白藥根，浸漬幽巌腹。",
            "靈迹浪遐方，神功施比屋。"
        ],
        "title": "愈泉",
        "id": "9603a3f2-c321-4b48-bf99-d744cfb66558"
    },
    {
        "author": "張舜民",
        "paragraphs": [
            "魯恭感物性能馴，因把華蟲贈里仁。",
            "雖有文章堪悅目，却無言語解謀身。",
            "只愁貓犬常窺汝，胡不山林遠避人。",
            "好在舊籠還舊主，便當歸放澗之濱。"
        ],
        "title": "焦君以錦雞爲贈文彩可愛性復馴狎終日爲家貓所困因遂挈還仍嗣短句",
        "id": "907fd259-5351-4ce8-8866-a727c625bf66"
    },
    {
        "author": "張舜民",
        "paragraphs": [
            "萬里秋風吹鬢髮，百年人事倚欄干。",
            "知他落日能多少，偏照淮南幾處山。"
        ],
        "title": "句  其一",
        "id": "c625fa1e-a538-4b97-9765-c6b6e755cfeb"
    },
    {
        "author": "張舜民",
        "paragraphs": [
            "李白尋仙持玉杖，庾公對月踞胡床。"
        ],
        "title": "句  其二",
        "id": "89bbfb04-a34f-4828-ba25-5070482aef43"
    },
    {
        "author": "張舜民",
        "paragraphs": [
            "樓上康廬紫翠環，檻前湓浦轉清灣。",
            "帆開三楚蒼茫外，路入雙林窅靄間。"
        ],
        "title": "句  其三",
        "id": "eaecbc2c-733a-4b0a-a3c3-27613053810d"
    },
    {
        "author": "張舜民",
        "paragraphs": [
            "山長水遠連三楚，物態人情又一州。"
        ],
        "title": "句  其四",
        "id": "cfe9d537-418a-4c87-bcf5-8aa06a4a11c9"
    },
    {
        "author": "張舜民",
        "paragraphs": [
            "義帝凭祠宇，梅真隠市廛。"
        ],
        "title": "句  其五",
        "id": "29ce734b-6fd9-4a08-a2db-5d9d8a8ef5b3"
    },
    {
        "author": "張舜民",
        "paragraphs": [
            "漁歌回寒浦，樵歌入暝烟。"
        ],
        "title": "句  其六",
        "id": "af1470af-178b-439a-b36f-5569708ea963"
    },
    {
        "author": "張舜民",
        "paragraphs": [
            "何處轉添孤客恨，兩溪流水一城花。"
        ],
        "title": "句  其七",
        "id": "e7a7c5fb-9320-4a9a-bdb5-1a76346d85bc"
    },
    {
        "author": "張舜民",
        "paragraphs": [
            "人傳桂嶺與柳關，南北相望一水間。"
        ],
        "title": "句  其八",
        "id": "9e2af96c-8c9e-4b45-8de5-55c41a70c4e1"
    },
    {
        "author": "張舜民",
        "paragraphs": [
            "嶺南爲貪泉，飲者生貪黷。",
            "嶺北爲愈泉，宿病皆祛逐。"
        ],
        "title": "句  其九",
        "id": "cbfd7c3f-fd33-403f-87e6-97f7c22fa4ae"
    },
    {
        "author": "張舜民",
        "paragraphs": [
            "得移郴嶺清凉地，幸免邕江瘴癘侵。"
        ],
        "title": "句  其一○",
        "id": "d52d04f5-4f54-46e5-ad49-6971736fc27b"
    },
    {
        "author": "張舜民",
        "paragraphs": [
            "一從投迹三湘外，兩度登高五嶺間。"
        ],
        "title": "句  其一一",
        "id": "57dbb349-9ad8-4d7c-bd27-7f12c49a94ca"
    },
    {
        "author": "張舜民",
        "paragraphs": [
            "但見石城多草木，足知江夏久興亡。"
        ],
        "title": "句  其一二",
        "id": "f0d6fd4b-3b2f-421f-9a36-e5c13cafc7bb"
    },
    {
        "author": "張舜民",
        "paragraphs": [
            "常思武口與樊山，南北相望一水間。"
        ],
        "title": "句  其一三",
        "id": "86c44ce2-5ae3-496e-a9d2-ed457c7ebb03"
    },
    {
        "author": "張舜民",
        "paragraphs": [
            "售用無非竹，衣裾盡是麻。"
        ],
        "title": "句  其一四",
        "id": "abec4fd4-0b73-4ba2-8028-2402f8385d6c"
    },
    {
        "author": "張舜民",
        "paragraphs": [
            "西掖階前辭御傘，瓊林殿後媚春衣。"
        ],
        "title": "句  其一五",
        "id": "2992d53f-c590-41e2-9213-343eab068a46"
    },
    {
        "author": "張舜民",
        "paragraphs": [
            "小園寂寞鎖春風，初見梅花一樹紅。"
        ],
        "title": "句  其一六",
        "id": "b82b1b06-2f06-4bf4-8642-4c4f96ad9c79"
    },
    {
        "author": "張舜民",
        "paragraphs": [
            "浮花出晚水，苦節凌霜枝。"
        ],
        "title": "句  其一七",
        "id": "12a14f4f-5125-416b-adcb-dcc6e8e090c5"
    },
    {
        "author": "張舜民",
        "paragraphs": [
            "十月江南號小春，新陽已放一枝新。"
        ],
        "title": "句  其一八",
        "id": "4529de0b-fb1b-4291-827f-06f0fa7c127b"
    },
    {
        "author": "張舜民",
        "paragraphs": [
            "莫待海風終夜發，狂隨柳絮擁籬根。"
        ],
        "title": "句  其一九",
        "id": "d4cbbfd2-2730-46ea-97ba-a1aadecf7c94"
    },
    {
        "author": "張舜民",
        "paragraphs": [
            "猶作霓裳舞妖態，零紅墜粉濕秋根。"
        ],
        "title": "句  其二○",
        "id": "4ff60e36-372b-4e5e-8db3-939800a62e72"
    },
    {
        "author": "張舜民",
        "paragraphs": [
            "青春逐流水，素質獨輕微。"
        ],
        "title": "句  其二一",
        "id": "47ffcfd0-f07b-49b3-b503-51fceeda4305"
    },
    {
        "author": "張舜民",
        "paragraphs": [
            "葉硬經霜綠，花肥映雪紅。"
        ],
        "title": "句  其二二",
        "id": "3ff8ff4d-0258-4bd9-8c00-f81cb3ae175c"
    },
    {
        "author": "張舜民",
        "paragraphs": [
            "栽培奪天巧，接綴假人功。"
        ],
        "title": "句  其二三",
        "id": "b51e93d5-1541-4052-92d2-70ecd711c3e1"
    },
    {
        "author": "張舜民",
        "paragraphs": [
            "四時花不絕。"
        ],
        "title": "句  其二四",
        "id": "2e3b22b4-de94-4905-952f-819468b57ff2"
    },
    {
        "author": "張舜民",
        "paragraphs": [
            "檻中紫艷才盈握，天上花香暗襲人。"
        ],
        "title": "句  其二五",
        "id": "e34d5158-a102-4966-8798-5f7d8c2dee12"
    },
    {
        "author": "張舜民",
        "paragraphs": [
            "彼美出南國，關山不常有。"
        ],
        "title": "句  其二六",
        "id": "c24ffb9c-1efb-45ee-b0e9-47e81eca7766"
    },
    {
        "author": "張舜民",
        "paragraphs": [
            "人拾爲銜真可惜，皮開子落不論錢。"
        ],
        "title": "句  其二七",
        "id": "dd6a7c75-f905-44ad-8112-c6a48e463b29"
    },
    {
        "author": "張舜民",
        "paragraphs": [
            "正愁春酒盡，且喜火丹成。"
        ],
        "title": "句  其二八",
        "id": "205cce7b-7253-41f9-a4cc-278f752f06f4"
    },
    {
        "author": "張舜民",
        "paragraphs": [
            "姑射團肌雪，祝融留眼睛。"
        ],
        "title": "句  其二九",
        "id": "a1e3b847-af13-4490-bc1e-dbead971e9e1"
    },
    {
        "author": "張舜民",
        "paragraphs": [
            "何人栽銀杏，青條數尺間。"
        ],
        "title": "句  其三○",
        "id": "cf86078e-e2f5-44de-9357-c380b4a5d38f"
    },
    {
        "author": "張舜民",
        "paragraphs": [
            "要有堂堂冠劍叟，蒼然十萬甲兵中。"
        ],
        "title": "句  其三一",
        "id": "cd0e6538-ba3e-4f09-8802-14f39937466e"
    },
    {
        "author": "張舜民",
        "paragraphs": [
            "勾稽嚴密不通賓，因見楸花憶去春。"
        ],
        "title": "句  其三二",
        "id": "98615484-80fd-453d-98d4-eb363b30b335"
    },
    {
        "author": "張舜民",
        "paragraphs": [
            "既非扶險阻，何必問年齡。"
        ],
        "title": "句  其三三",
        "id": "9b47e8e1-6dbd-4d4d-ba03-7312c2e9cb8d"
    },
    {
        "author": "張舜民",
        "paragraphs": [
            "洲中未種千頭橘，宅畔先栽百本桑。"
        ],
        "title": "句  其三四",
        "id": "1aa3bd08-a6c7-4ce2-9326-be00e655a80d"
    },
    {
        "author": "張舜民",
        "paragraphs": [
            "午食易愁藜藿粥，夜堂無睡數燈花。"
        ],
        "title": "句  其三五",
        "id": "2a6fc8ab-d834-4880-a5a1-7b0cad24288d"
    },
    {
        "author": "張舜民",
        "paragraphs": [
            "官園老兵朝入城，報道新芽已堪摘。"
        ],
        "title": "句  其三六",
        "id": "bd0be127-3d96-4a39-b35f-b8f3d9ad8044"
    },
    {
        "author": "張舜民",
        "paragraphs": [
            "玉尺鋒稜聳，銀槽樣度窊。",
            "月中亡桂實，雨裏得天葩。"
        ],
        "title": "句  其三七",
        "id": "54a54c42-989c-4279-81b0-5a2bb9f045a7"
    },
    {
        "author": "張舜民",
        "paragraphs": [
            "山南之茗先春採，山北之人及夏嘗。",
            "爲念老親方見急，極知舊友不相忘。"
        ],
        "title": "句  其三八",
        "id": "ade237e0-e923-445e-bb41-4af124a37709"
    },
    {
        "author": "張舜民",
        "paragraphs": [
            "老來辛苦須自烹，且勿娉婷腕如玉。",
            "香如桃蕊色如麯，蟹眼松聲浮艾綠。"
        ],
        "title": "句  其三九",
        "id": "1ac730cf-c064-451e-97f8-1ca3d6d5a02e"
    },
    {
        "author": "張舜民",
        "paragraphs": [
            "黄雀知時節，清江足稻粱。"
        ],
        "title": "句  其四○",
        "id": "6ef92e1b-ec6a-42f6-97a6-28555947b9e8"
    },
    {
        "author": "張舜民",
        "paragraphs": [
            "大裘依古制，玉輅自隋傳。"
        ],
        "title": "句  其四一",
        "id": "1c2b9e5f-ea86-4313-a87e-4b1496804cc2"
    },
    {
        "author": "張舜民",
        "paragraphs": [
            "誰題佳句到幽都，逢著胡兒問大蘇。"
        ],
        "title": "句  其四二",
        "id": "1b72a161-50d3-4561-ab13-eb7b93493c47"
    },
    {
        "author": "張舜民",
        "paragraphs": [
            "偃松拂盡煎茶石，苦筍撐開禮斗壇。"
        ],
        "title": "句  其四三",
        "id": "5bd0197c-5129-4a86-bc54-2757b5607a99"
    },
    {
        "author": "張舜民",
        "paragraphs": [
            "淡虀苦筍千人供，青磬莘香一谷傳。"
        ],
        "title": "句  其四四",
        "id": "f6f16427-e3bd-4a13-b06c-eb6cc0789847"
    },
    {
        "author": "張舜民",
        "paragraphs": [
            "神妙獨數李將軍，安知伯仲非前身。"
        ],
        "title": "句  其四五",
        "id": "dd26bc7c-13e1-4213-bb74-eaabb17fb6df"
    },
    {
        "author": "張舜民",
        "paragraphs": [
            "夕陽牛背無人卧，带得寒鴉兩兩歸。"
        ],
        "title": "句  其四六",
        "id": "010df5ac-0295-4fff-a371-eca072dcf87b"
    },
    {
        "author": "張舜民",
        "paragraphs": [
            "晚風亦自知人意，時去時來管送香。"
        ],
        "title": "句  其四七",
        "id": "7d94948a-0284-42fa-89b2-9b03167611ee"
    },
    {
        "author": "張舜民",
        "paragraphs": [
            "異味欲搗虀，寒香先漬手。"
        ],
        "title": "句  其四八",
        "id": "651a555a-a238-470f-9283-ab8ba072c229"
    },
    {
        "author": "張舜民",
        "paragraphs": [
            "桃源在何處。"
        ],
        "title": "句  其四九",
        "id": "890f1f1b-d688-46f4-8f65-b058fb4eafb2"
    },
    {
        "author": "張舜民",
        "paragraphs": [
            "何勞百響煎。"
        ],
        "title": "句  其五○",
        "id": "83c65b28-39b0-41e6-88ac-8369930f0d9e"
    },
    {
        "author": "張舜民",
        "paragraphs": [
            "清泉滴瀝細如簪，轉盡山腰幾百尋。"
        ],
        "title": "句  其五一",
        "id": "32c1fad9-2573-4fda-9c8e-d4e53b6c5323"
    },
    {
        "author": "張舜民",
        "paragraphs": [
            "詩題：霸王別虞姬首句：垓下將軍夜枕戈。"
        ],
        "title": "存目  其一",
        "id": "1876ca3d-57b9-4482-ab10-682440cd9d3c"
    },
    {
        "author": "張舜民",
        "paragraphs": [
            "詩題：虞姬答首句：妾向道，妾向道，將軍不要爲人患。"
        ],
        "title": "存目  其二",
        "id": "1ed6ac60-5bbc-414c-a40b-1ed0bd202465"
    },
    {
        "author": "王鞏",
        "paragraphs": [
            "憶昔持風憲，防微意獨深。",
            "一時經國慮，千載愛君心。",
            "坤道存終始，乾綱正古今。",
            "當時人物盡，惆悵獨知音。"
        ],
        "title": "輓蘇黄門子由  其一",
        "id": "7870c701-7e8f-406b-992a-7a219b2ff33a"
    },
    {
        "author": "王鞏",
        "paragraphs": [
            "已矣東門路，空悲未盡情。",
            "交親踰四紀，憂患共平生。",
            "此去音容隔，徒多涕淚橫。",
            "蜀山千萬疊，何處是佳城。"
        ],
        "title": "輓蘇黄門子由  其二",
        "id": "41ad4560-2100-43f5-ae73-780051486b7c"
    },
    {
        "author": "王鞏",
        "paragraphs": [
            "靜者宜膺壽，胡爲忽夢楹。",
            "傷嗟見行路，優典識皇情。",
            "徒泣巴山路，終悲蜀道程。",
            "弟兄仁達意，千古各垂名。"
        ],
        "title": "輓蘇黄門子由  其三",
        "id": "fee60e57-6578-47e3-8b68-c4a2d9ba2d4f"
    },
    {
        "author": "王鞏",
        "paragraphs": [
            "盧杞姦邪四海憂，相君邦國自同休。",
            "分符朝去雲中闕，開府南來江上州。",
            "百尺樓高瞻故國，九華山色倚晴眸。",
            "定知直道傳千古，杜牧文章在上頭。"
        ],
        "tags": [
            "九华山"
        ],
        "title": "蕭相樓",
        "id": "7a290ab4-cae7-47ed-be95-d65ea2d72f45"
    },
    {
        "author": "王鞏",
        "paragraphs": [
            "不見當年兩翰林，江天爲我結層陰。",
            "九華門外柳三丈，蕭相樓前松十尋。"
        ],
        "title": "過池陽",
        "id": "e684cadf-f212-403f-9784-0b22ace7e8db"
    },
    {
        "author": "王鞏",
        "paragraphs": [
            "北海未常樽有酒，馮驩何止食無魚。",
            "黔州椀脫無蒸餠，自合官稱削校書。"
        ],
        "title": "寄山谷",
        "id": "a74c692f-3ac1-4d2d-8e57-fc38af878a44"
    },
    {
        "author": "王鞏",
        "paragraphs": [
            "竹密通幽境，橫橋逐澗斜。",
            "陰崖聳珪壁，古蔓引龍蛇。",
            "寺僻虛僧磬，亭荒足兔罝。",
            "紫微今不見，著意採黄花。"
        ],
        "title": "齊山僧舍",
        "id": "c4653ff7-ac2b-4dce-bab1-b46521a3b726"
    },
    {
        "author": "王鞏",
        "paragraphs": [
            "長江縈村若練带，晴岫插天如畫屏。",
            "山青水秀兩奇絕，道人對此開禪扃。",
            "紅塵一點飛不到，舉手高可摩天星。"
        ],
        "tags": [
            "长江"
        ],
        "title": "全州捲煙閣",
        "id": "988b7084-2df3-4901-8170-0e59807916e0"
    },
    {
        "author": "王鞏",
        "paragraphs": [
            "半嶺風吹草木香，落階花雨送春忙。",
            "從師遠借雲庵卧，還我平生午枕凉。",
            "蓮社緇黄常得伴，鹿門妻子亦相將。",
            "化身欲似河東柳，更向山頭望故鄉。"
        ],
        "title": "湘山",
        "id": "196e45b7-798b-4771-9990-f857a3568948"
    },
    {
        "author": "王鞏",
        "paragraphs": [
            "桂林太守幾時行，泛汴桃花浪已騰。",
            "目極雲陰低遠樹，夜寒風急亂春燈。",
            "巢鳴翡翠愁無限，水宿鴛鴦冷不勝。",
            "陽朔山前好峰嶺，爲公憐愛萬千層。"
        ],
        "title": "寄桂州張諫議和永叔",
        "id": "713c8851-8857-4dc0-b1cc-5229d9b65001"
    },
    {
        "author": "王鞏",
        "paragraphs": [
            "清湘北郭崇崗路，松竹年來定幾圍。",
            "我亦臨淮築新宅，與君萬里對柴扉。"
        ],
        "title": "欣欣亭",
        "id": "d98103e7-976d-4934-b13a-10eaf20d0efb"
    },
    {
        "author": "王鞏",
        "paragraphs": [
            "春漬苔紋沿石塔，月含松韵雜琴聲。"
        ],
        "title": "句",
        "id": "b1302705-f63c-41dd-9a3b-028a93c10f85"
    },
    {
        "author": "童傳",
        "paragraphs": [
            "古來風義遺才少，近世公卿薦士稀。"
        ],
        "title": "句",
        "id": "16a09068-aeaa-43ce-ba59-e4b773edc8c7"
    },
    {
        "author": "愈上人",
        "paragraphs": [
            "閑伴孤雲自在飛。"
        ],
        "title": "句",
        "id": "244208ce-b6e2-4b0f-a08e-e8a84f93ec0e"
    },
    {
        "author": "王禹錫",
        "paragraphs": [
            "打葉雨拳隨手去，吹凉風口逐人來。"
        ],
        "title": "句",
        "id": "5518ca6f-2bdf-46dc-b959-6954483d5447"
    },
    {
        "author": "王蘧",
        "paragraphs": [
            "繡裳畫衮雲垂地。"
        ],
        "title": "句",
        "id": "330c243d-81b3-4373-afaf-a045c846087a"
    },
    {
        "author": "釋來復",
        "paragraphs": [
            "金沙泉湧雪濤香，灑作醍醐大地凉。",
            "倒侵九天河影白，遥通百谷海聲長。",
            "僧來汲月歸靈石，人到尋源宿上方。",
            "欲著茶經校奇品，山瓢留待羽仙嘗。"
        ],
        "title": "和子瞻學士遊祖塔院",
        "id": "cf2f4d79-36bc-4dfb-88d4-d9e7e5bab19c"
    },
    {
        "author": "釋知慎",
        "paragraphs": [
            "東軒長老未相逢，已見黄州一信通。",
            "何必揚眉資目擊，須知千里事同風。"
        ],
        "title": "和東坡",
        "id": "d3706f52-9d9d-4f17-89b1-d1ef1ed7d9f1"
    },
    {
        "author": "趙仲修",
        "paragraphs": [
            "井臼辛勤又一年，仗誰齎恨到重泉。",
            "離騷空紀高陽後，藍縷過如蚡冒前。",
            "終亦有人分鼠璞，只今無俸置豚肩。",
            "男兒七尺鬚如戟，獨掩蓬蒿掃紙錢。"
        ],
        "title": "冬至祀先有感",
        "id": "8bcdbd17-e1ad-4cf5-a997-5ff5b0556379"
    },
    {
        "author": "王齊愈",
        "paragraphs": [
            "儒生骨朽名猶在，高塚相望已亂真。",
            "只認夜深螢聚處，便應泉下讀書人。"
        ],
        "title": "車武子宅",
        "id": "a4732d51-4263-454d-baef-cd50a95ec0f0"
    },
    {
        "author": "石汝礪",
        "paragraphs": [
            "釣罷收綸日既殘，扁舟一葉解登灣。",
            "長歌欸乃乘風去，鳴櫓咿啞趁月還。",
            "翡翠躍飛紅蓼內，鴛鴦驚起白蘋間。",
            "奔馳馬足車塵者，回首煙波羨爾閒。"
        ],
        "title": "竹浦漁歸",
        "id": "689ba77c-102c-45c2-b1df-830c72b0f11a"
    },
    {
        "author": "崔閑",
        "paragraphs": [
            "每與本坡心印傳，雪堂終日悟琅然。",
            "七弦高掛揮無用，明月當天一點圓。"
        ],
        "title": "頌",
        "id": "8ab65765-c8bf-40fb-9c0b-2f7b9cdb4eb4"
    },
    {
        "author": "釋仲殊",
        "paragraphs": [
            "北固樓前一笛風，斷雲飛出建昌宮。",
            "江南二月多芳草，春在濛濛細雨中。"
        ],
        "title": "潤州",
        "id": "ed0349df-f36b-4430-a1db-4a65c0f128ce"
    },
    {
        "author": "釋仲殊",
        "paragraphs": [
            "月窟精神不受羈，白雲野老太支離。",
            "當時若也無人識，駿骨靈心各自知。"
        ],
        "title": "題李伯時支遁相馬圖",
        "id": "a10d6b3a-98ff-49a2-a92d-7bfc14f4f7b6"
    },
    {
        "author": "釋仲殊",
        "paragraphs": [
            "多年不見玉川翁，今日相逢小榭東。",
            "依舊清凉無長物，只餘松檜養秋風。"
        ],
        "title": "訪子通",
        "id": "2a63c29e-6991-4bd7-80b3-5b7ae9c37001"
    },
    {
        "author": "釋仲殊",
        "paragraphs": [
            "瑞麟香暖玉芙蓉，畫蠟凝輝到曉紅。",
            "數點漏移衙仗北，一番雨滴甲樓東。",
            "夢遊黄闕鸞巢外，身卧彤幃虎帳中。",
            "報道譙門初日上，起來簾幕杏花風。"
        ],
        "title": "黄左丞席上作",
        "id": "ef76c41a-cf8b-44f5-947b-99ecd0fb76dd"
    },
    {
        "author": "釋仲殊",
        "paragraphs": [
            "分出瑶池萬怪驚，崑墟引落最高層。",
            "十分清是泉中玉，一漱寒生齒下冰。",
            "浄照更無雲影雜，素光疑有露華凝。",
            "莫教明月從中現，澈底無心伴老僧。"
        ],
        "title": "題玉泉",
        "id": "c97cc6b5-c36b-4d60-bbd9-f626667ad374"
    },
    {
        "author": "釋仲殊",
        "paragraphs": [
            "北顧橫江盡，東南第一州。",
            "六朝都在望，回首倦登樓。"
        ],
        "title": "京口懷古  其一",
        "id": "1c2862c5-499a-40f8-a643-6e173a9138ca"
    },
    {
        "author": "釋仲殊",
        "paragraphs": [
            "一昨丹陽王氣銷，盡將豪侈謝塵囂。",
            "衣冠不復宗唐代，父老猶能道晉朝。",
            "萬歲樓邊誰唱月，千秋橋上自吹簫。",
            "青山不與興亡事，只共垂楊伴海潮。"
        ],
        "title": "京口懷古  其二",
        "id": "8a6439f1-ee4c-4ef1-8921-6fdc78a6c643"
    },
    {
        "author": "釋仲殊",
        "paragraphs": [
            "古觀多松檜，幽奇近暮秋。",
            "坐看新月上，閒見斷雲愁。",
            "野思同花鳥，鄉情隔島洲。",
            "輕寒披鶴氅，隠几自搔頭。"
        ],
        "title": "題洞虛觀",
        "id": "f71cd159-4140-4f65-872d-2cda88d48ea6"
    },
    {
        "author": "釋仲殊",
        "paragraphs": [
            "水中仙子並紅腮，一點芳心兩處開。",
            "想是鴛鴦頭白死，雙魂化作好花來。"
        ],
        "title": "荷花",
        "id": "eb8ca959-8097-4249-ae3e-48954071b28b"
    },
    {
        "author": "釋仲殊",
        "paragraphs": [
            "身是光明幢，語是光明經。",
            "光明聚不散，妙有成真形。",
            "示現三界前，何勞問丹青。",
            "坐斷龍鬬山，寶月孤亭亭。"
        ],
        "title": "破山光明庵",
        "id": "c707a72f-706e-480b-aed0-6f8440d7efe1"
    },
    {
        "author": "釋仲殊",
        "paragraphs": [
            "凝華浮藻五雲間，下壓凌虛萬象閑。",
            "湖水際天天欲盡，落霞照出洞庭山。"
        ],
        "tags": [
            "洞庭湖"
        ],
        "title": "望湖亭",
        "id": "1bdc8392-2d93-45d7-ae6b-f65490e8ad28"
    },
    {
        "author": "釋仲殊",
        "paragraphs": [
            "聚遠最高亭，登臨喜倍增。",
            "貪陪青眼客，不見白頭僧。",
            "閉戶三十載，壓雲千萬層。",
            "龍珠彈落處，一點白蓮燈。"
        ],
        "title": "中峰",
        "id": "cfdd71c7-509b-40e4-b6d1-961eaddce6b0"
    },
    {
        "author": "釋仲殊",
        "paragraphs": [
            "素虬盤屈走靈泉，槲葉塗紅作畫船。",
            "幡轉玉繩光影旋，杯銜金鏡酒痕圓。",
            "篆形綵字方傳世，星落光纏忽下天。",
            "遠想螭蟠殊未若，小圖河曲宛依然。",
            "緩浮松釀環雲際，不動蘭橈到席邊。",
            "上巳浮恩非此日，山陰盛事掩多年。",
            "從歡未省向尊俎，屢酒何嘗議聖賢。",
            "翰墨主人今獨步，雙鵝應復降飛仙。"
        ],
        "title": "題翠麓亭",
        "id": "7020333e-ef50-496a-b33e-f8ae7f617aa1"
    },
    {
        "author": "釋仲殊",
        "paragraphs": [
            "朝隨初日上烟沙，極望淮南不見涯。",
            "今日江東寒食節，春閒桃李自開花。"
        ],
        "title": "題君山洗心堂",
        "id": "002fc0c1-1cf2-4dfe-a504-0dbde1cc3085"
    },
    {
        "author": "釋仲殊",
        "paragraphs": [
            "凉生宮殿不因秋。"
        ],
        "title": "句  其一",
        "id": "bdb1be84-b193-4430-b51d-e324b702020e"
    },
    {
        "author": "釋仲殊",
        "paragraphs": [
            "霽色澄千里，潮聲带兩州。"
        ],
        "title": "句  其二",
        "id": "8c214720-dd39-4adb-a953-8332f3460ffb"
    },
    {
        "author": "釋仲殊",
        "paragraphs": [
            "天長地久大悠悠，爾既無心我亦休。"
        ],
        "title": "句  其三",
        "id": "1fb26645-c2ac-4d4e-b183-e797640fd45d"
    },
    {
        "author": "釋仲殊",
        "paragraphs": [
            "海門礙日山雙聳，江北迎人樹幾行。"
        ],
        "title": "句  其四",
        "id": "d8d1b0cc-3fec-41dc-953c-cd5e97256ca4"
    },
    {
        "author": "孚禪師",
        "paragraphs": [
            "大道久凌遲，正風還陊隳。",
            "無人整頹綱，目亂空傷悲。",
            "卓有出世士，蔚爲人天師。",
            "文章通造化，動與王公知。",
            "囊括十洲香，名翼四海馳。",
            "肆意放山水，灑脫無羈縻。",
            "雲輕三事衲，瓶錫天下之。",
            "詩曲相間作，百紙頃刻爲。",
            "藻思洪泉瀉，翰墨清且奇。",
            "惜哉大手筆，胡爲幽柔詞。",
            "願師持此才，奮起革澆漓。",
            "騖彼東山嵩，圖祖進豐碑。",
            "再續輔教編，高步凌丹墀。",
            "它日僧史上，萬世爲蓍龜。",
            "迦葉聞琴舞，終被習氣隨。",
            "伊予浮薄人，贈言增忸怩。",
            "倘能循我言，佛日重光離。"
        ],
        "title": "箴仲殊",
        "id": "428f6245-490d-4ad6-8e23-dc9044c994f9"
    },
    {
        "author": "釋法芝",
        "paragraphs": [
            "扁舟乘興到山光，古寺臨流勝氣藏。",
            "慚愧南風知我意，吹將草木作天香。"
        ],
        "title": "山光寺",
        "id": "c14ef07e-7c9f-4043-8352-6dd9abfed071"
    },
    {
        "author": "釋法芝",
        "paragraphs": [
            "淡游聊得慰孤悶，誰問當年寄老心。"
        ],
        "title": "句",
        "id": "206a9043-a5e5-4e24-965a-c9bd9486558d"
    },
    {
        "author": "李甲",
        "paragraphs": [
            "高僧欲縱目，橋上建橫亭。",
            "野水茫茫白，羣山點點青。",
            "客帆風送葉，漁火夜遺星，看盡朝昏景。",
            "天涯一畫屏。"
        ],
        "title": "超果教院見遠亭",
        "id": "c495035a-5c19-4098-a387-d8ed7e2c67a9"
    },
    {
        "author": "李甲",
        "paragraphs": [
            "翠葉彤竿已占先，湘雲千疊勢爭翻。",
            "野夫不識天人面，知是虞皇第幾元。"
        ],
        "title": "題竹和東坡韵",
        "id": "50d407e9-73cb-40ea-854b-6275e71a307d"
    },
    {
        "author": "李甲",
        "paragraphs": [
            "誰潑烟雲六尺綃，寒山秋樹晚蕭蕭。",
            "十年來往吳淞口，錯認溪南舊板橋。"
        ],
        "title": "題畫",
        "id": "76bb480e-bea9-49b8-b03d-0a230f8bcf39"
    },
    {
        "author": "李行中",
        "paragraphs": [
            "檐低檻曲莫嫌隘，地僻草深宜晝眠。",
            "代枕暮憑溪上石，當簾時借屋頭烟。",
            "倦遊拂壁畫山逕，貪醉解衣還酒錢。",
            "一水近通西浦路，客來猶可棹漁船。"
        ],
        "title": "醉眠亭",
        "id": "b0434883-e1c6-4e57-8216-cb0e514155a2"
    },
    {
        "author": "李行中",
        "paragraphs": [
            "野徑荒亭草沒腰，一眠聊以永今朝。",
            "放懷不管人間事，破夢時間夜半潮。",
            "玉柱劉叉詩未厭，金龜李白酒難招。",
            "知君有意尋安道，咫尺何時動畫橈。"
        ],
        "title": "寄韓憲仲廷評",
        "id": "0f05b129-2358-435b-ba31-3449b87860f2"
    },
    {
        "author": "李行中",
        "paragraphs": [
            "要認荒亭路不賒，浦西橋北對漁家。",
            "窗嫌日曝新栽竹，蔬占畦長未種花。",
            "壁上客來堆醉墨，籬根潮過積寒沙。",
            "被人誤號陶潛宅，也學門前五柳遮。"
        ],
        "title": "趙明叔太博未識醉眠亭先貺佳篇",
        "id": "f02c07e4-16fd-464a-9b42-8d2bc2918caa"
    },
    {
        "author": "李行中",
        "paragraphs": [
            "平生肝膽衛長城，至死圖回色不驚。",
            "世俗不知忠義大，百年空有好書名。"
        ],
        "title": "讀顔魯公碑",
        "id": "4989ac69-77f3-4a88-b849-f5783dab43fe"
    },
    {
        "author": "李行中",
        "paragraphs": [
            "蠶眉鴉鬢縷金衣，折得梅花第幾枝。",
            "嗅盡餘香不回面，思量何事立多時。"
        ],
        "title": "賦佳人嗅梅圖",
        "id": "7779d398-8671-4c41-b86b-c30668cc6d0e"
    },
    {
        "author": "崔子方",
        "paragraphs": [
            "渺渺連江雨，微微到面風。",
            "主人留一餉，佳士得相逢。",
            "會面嗟何晚，論詩許有功。",
            "君家好兄弟，更覺此心同。"
        ],
        "title": "江上逢晁適道",
        "id": "f2f7c4fb-eeaf-45ef-be65-f6cc620608cb"
    },
    {
        "author": "崔子方",
        "paragraphs": [
            "白日行空闊，青燈耿夜闌。"
        ],
        "title": "句",
        "id": "711d4ad0-ceaa-49c5-abe6-f71af884cfd1"
    },
    {
        "author": "李斯立",
        "paragraphs": [
            "巌溜連雲凍，溪梅带雪香。"
        ],
        "title": "句  其一",
        "id": "e5f0d132-595c-43d6-bd32-25c2b6857813"
    },
    {
        "author": "李斯立",
        "paragraphs": [
            "有意峰巒千嶂出，無名花草百般香。"
        ],
        "title": "句  其二",
        "id": "14ec2a79-f191-484a-971c-e975e53bf8d0"
    },
    {
        "author": "釋仲淵",
        "paragraphs": [
            "文章落落昌黎老，風物蕭蕭李謫仙。",
            "二子本來爲獨擅，使君才力已雙全。"
        ],
        "title": "上蘇子瞻",
        "id": "ce1db284-ed99-4a5b-a7c8-58cd10585926"
    },
    {
        "author": "釋惠覺",
        "paragraphs": [
            "谷口兩三家，平田一望賒。",
            "春深多遇雨，夜靜獨鳴蛙。",
            "雲暗未通月，林香始辨花。",
            "誰驚孤枕曉，濤白捲江沙。"
        ],
        "title": "題大慈塢祖塔院",
        "id": "5360970a-35f9-4913-99c5-f23270ca2dce"
    },
    {
        "author": "釋惠覺",
        "paragraphs": [
            "瀾深魚自躍，風暖客還來。"
        ],
        "title": "句",
        "id": "620544bd-5b05-45da-ad79-eb1bd3722625"
    },
    {
        "author": "李伯祥",
        "paragraphs": [
            "夜過修竹院，醉打老僧門。"
        ],
        "title": "句",
        "id": "a2927a0c-ccc4-4dd8-bb4f-3445b16a777b"
    },
    {
        "author": "陳少章",
        "paragraphs": [
            "十里荷開菡萏初，我公初至有西湖。",
            "却將公事湖中了，見說官閑事也無。"
        ],
        "tags": [
            "西湖"
        ],
        "title": "詩一首",
        "id": "436b8fed-0743-4721-ab0c-6da46b3c7f50"
    },
    {
        "author": "許將",
        "paragraphs": [
            "高牙負北郭，芳園路西轉。",
            "鳥鳴戀故木，蘭茁歸新畹。",
            "坐延花景深，行倚筇枝軟。",
            "翳然思林木，會心不在遠。"
        ],
        "title": "成都運司西園亭詩 西園",
        "id": "47c343e7-9bcd-4ded-a079-8705c3fdf1d2"
    },
    {
        "author": "許將",
        "paragraphs": [
            "朱堂俯玉溪，玉溪清且幽。",
            "從公暫偃息，撫景空夷猶。",
            "浮雲冠圓島，白日回方流。",
            "抵此有光碧，何必崑崙洲。"
        ],
        "title": "成都運司西園亭詩 玉溪堂",
        "id": "1c621fb4-62f0-456c-90b3-a06f6504434d"
    },
    {
        "author": "許將",
        "paragraphs": [
            "重樓起城陰，乘高望四極。",
            "列峰橫青天，飛雪千里積。",
            "疑是空素山，冬夏海中白。",
            "莫怪頻東向，上有思歸客。"
        ],
        "title": "成都運司西園亭詩 雪峰樓",
        "id": "0d367f17-b537-4e05-98d1-7c3330b8b41b"
    },
    {
        "author": "許將",
        "paragraphs": [
            "海棠冠蜀花，此軒花尤冠。",
            "紅雲簇蕊細，淥水照葉嫩。",
            "倚粧宮粉聚，疊綺霞光散。",
            "雨淚點春風，應懷上林怨。"
        ],
        "title": "成都運司西園亭詩 海棠軒",
        "id": "e3ab6e17-8628-4517-b24c-031b1cdfabfa"
    },
    {
        "author": "許將",
        "paragraphs": [
            "蜀地山四維，益州平如掌。",
            "纍臺鬰臨風，坐看月宵上。",
            "稍出叢木末，始發衆籟爽。",
            "茲焉暫遊目，一覽天地廣。"
        ],
        "title": "成都運司西園亭詩 月臺",
        "id": "cdd17133-da2c-40ab-a862-e12194b0adcb"
    },
    {
        "author": "許將",
        "paragraphs": [
            "闌干竇溜長，䆗窱空埃靜。",
            "修林密總翠，盡得錦城景。",
            "雲舒青青色，風散騷騷影。",
            "未爲夜行人，共此晝夜永。"
        ],
        "title": "成都運司西園亭詩 翠錦亭",
        "id": "19c7f64e-da60-4f3a-a931-d58f1898b525"
    },
    {
        "author": "許將",
        "paragraphs": [
            "引泉注清渠，潺潺潄寒玉。",
            "側出閬風遲，驟驚江雨速。",
            "飛瀨乍揚白，樛木細涵綠。",
            "晝夜聲不止，肯效楚人哭。"
        ],
        "title": "成都運司西園亭詩 潺玉亭",
        "id": "820bcb9c-942d-4005-8909-66d88b6b5809"
    },
    {
        "author": "許將",
        "paragraphs": [
            "茅茨以爲庵，環顧蕭然虛。",
            "內樂苟自足，容人即有餘。",
            "旁依修竹密，上翳青松株。",
            "勿言此中陋，中有君子居。"
        ],
        "title": "成都運司西園亭詩 茅庵",
        "id": "46c4662b-dad2-4a5f-8052-23cced9468e6"
    },
    {
        "author": "許將",
        "paragraphs": [
            "飛閣出方池，修竹見空莽。",
            "低臨花塢近，平覺春波長。",
            "返景澄餘暉，夕陰带浮爽。",
            "從容觀魚樂，不減游濠上。"
        ],
        "title": "成都運司西園亭詩 水閣",
        "id": "dedce80f-35b0-4e84-b800-9a492582ff69"
    },
    {
        "author": "許將",
        "paragraphs": [
            "翩然溝上亭，左右相映带。",
            "修柟列翠幄，長松偃高蓋。",
            "地褊景逾寬，處約志彌泰。",
            "誰知坐嘯間，心遊萬物外。"
        ],
        "title": "成都運司西園亭詩 小亭",
        "id": "466cc1af-9517-4b5c-be8f-9bc18b741ede"
    },
    {
        "author": "許將",
        "paragraphs": [
            "東山十里復溪流，遠客時時騁望愁。",
            "泉近榴花深洞口，亭開獅子舊峰頭。",
            "一州旂色天邊出，三館芸香海上留。",
            "南北共歌公所憩，獨嗟無計共英游。"
        ],
        "title": "遊東山和程大卿師孟",
        "id": "63d6a6a4-4d3a-4242-951a-9b92ac66a8d3"
    },
    {
        "author": "許將",
        "paragraphs": [
            "舊室曾留古岸邊，新亭同賞碧巌前。",
            "日生獅子峰頭樹，烟伴榴花洞口泉。",
            "黄葉入秋山出地，白雲臨曉海乘天。",
            "飄然蹤跡今何定，別去江湖又一年。"
        ],
        "title": "東山碧巌亭",
        "id": "f44a7d42-ff0e-4406-ab7d-701de3acf92c"
    },
    {
        "author": "許將",
        "paragraphs": [
            "上得山來過石門，謁靈特地乞真言。",
            "再三許我前程事，敢不留詩荷聖恩。"
        ],
        "title": "留題徐真君祠堂東西二室",
        "id": "093f3101-766d-4569-9643-13b8d22dcda1"
    },
    {
        "author": "許將",
        "paragraphs": [
            "爲愛山居樂，居山又憶家。",
            "菊黄來日蕊，梅白去時花。",
            "水闊離情遠，霜晴別恨賒。",
            "前程回首望，空指暮天霞。"
        ],
        "title": "留題積善院",
        "id": "f8778d18-8c88-45e4-a856-a392746430ff"
    },
    {
        "author": "許將",
        "paragraphs": [
            "蔌蔌圓英淡粉粧，肯隨桃杏媚韶光。",
            "金刀不到春風外，草密林深只自香。"
        ],
        "title": "真珠",
        "id": "c6bde5b5-0a35-4e00-b2d2-e7a9e0652021"
    },
    {
        "author": "許將",
        "paragraphs": [
            "江中今日成龍鑑，苑外多年廢鷺坡。",
            "合照乾坤共作鏡，放生河海盡爲池。"
        ],
        "title": "端午帖子",
        "id": "86e6b24f-aedc-4461-9361-58cd83d56c78"
    },
    {
        "author": "許將",
        "paragraphs": [
            "危亭高處倚岩隈，西望蒲菖海浪回。",
            "山戴鰲頭天外出，水浮鰍穴地中來。",
            "千重側崦扶摇沒，萬里分流混沌開。"
        ],
        "title": "觀瀾亭",
        "id": "ae3bc52e-29fa-41ac-b835-20584a84abbe"
    },
    {
        "author": "許將",
        "paragraphs": [
            "峭壁半寒空，叢林甲海東。",
            "蕩深無過雁，湫小有游龍。",
            "屏石高三面，樓峰更一重。",
            "客心留不得，歸聽曉霜鐘。"
        ],
        "title": "能仁禪寺",
        "id": "13a11567-7850-4bc4-aa7b-37e7d3ccbbc7"
    },
    {
        "author": "許將",
        "paragraphs": [
            "昨夜虎入我園，明年我作狀元。"
        ],
        "title": "句  其一",
        "id": "0cc351e5-a642-4fe5-9352-8abebab75303"
    },
    {
        "author": "許將",
        "paragraphs": [
            "三素雲飛依北極，九農星正見南方。"
        ],
        "title": "句  其二",
        "id": "ec700d6e-b0c7-47d2-8fb8-77dc608f355a"
    },
    {
        "author": "許將",
        "paragraphs": [
            "樓臺隨地盡，江海與天浮。"
        ],
        "title": "句  其三",
        "id": "19c53592-4c9a-4dd0-9fd0-61c3b3ffc4c7"
    },
    {
        "author": "吳居厚",
        "paragraphs": [
            "吳王宮殿作飛塵，野鳥幽花各自春。",
            "料得寒溪暄笑日，也曾驚動武昌人。"
        ],
        "title": "吳王城",
        "id": "ed8f2529-6782-421f-a2ed-345c7b011506"
    },
    {
        "author": "吳居厚",
        "paragraphs": [
            "山上盤旋九曲亭，春江滿目與天平。",
            "青蘋白鷺漁家屋，幾幅輕綃畫得成。"
        ],
        "title": "九曲亭",
        "id": "ed10fd8a-4f53-4caf-85f5-152e444115e4"
    },
    {
        "author": "吳居厚",
        "paragraphs": [
            "尋溪小徑多盤詰，車馬初來路欲迷。",
            "千古英雄漢天子，桑麻今已遍標題。"
        ],
        "title": "梅山二首  其一",
        "id": "d952cce3-5e73-4a22-91a8-df0f094721bc"
    },
    {
        "author": "吳居厚",
        "paragraphs": [
            "連雲絕壁山無路，濺石潺湲水有花。",
            "試問昔時畬粟麥，何如今日種桑麻。"
        ],
        "title": "梅山二首  其二",
        "id": "68c14cdb-b2d6-4932-b698-d1b756044113"
    },
    {
        "author": "吳居厚",
        "paragraphs": [
            "王官身已達，所悅多紛華。",
            "區區朝與市，輕暖事窮奢。",
            "我公味沖澹，止樂山水嘉。",
            "肩輿靡厭尋，謝興無津涯。",
            "杖藜適意遊，野徑穿迂斜。",
            "回憶挂冠時，息此避喧譁。",
            "骨相有神仙，得道成全家。",
            "遺蹟富覽觀，高步淩煙霞。",
            "靜中白日長，玉宇清風賒。",
            "睹茲神聖蹟，喟然興歎嗟。"
        ],
        "title": "與部使同遊司空山",
        "id": "a5d14737-8f97-4595-9544-04f3486d8e32"
    },
    {
        "author": "吳居厚",
        "paragraphs": [
            "步尋斜徑到寒溪。"
        ],
        "title": "句",
        "id": "ed733d54-6234-4d12-9d2c-543a2e9c3fc6"
    },
    {
        "author": "朱肱",
        "paragraphs": [
            "四官江左皆才選，去愛存懷率在民。",
            "使者今持丹鳳詔，使君新駕兩朱輪。",
            "舊時再訪鍾陵草，和氣重舒澤國春。",
            "解橐莫爲遲久計，甘泉延閣待名臣。"
        ],
        "title": "送程給事知越州",
        "id": "d7618b89-4ada-4d57-a224-93b5fa59f850"
    },
    {
        "author": "陳丕",
        "paragraphs": [
            "雜樹疏陰覆小亭，池塘流水自泠泠。",
            "殘荷猶結高秋綠，深柳遍含斜日清。",
            "宇內誰堪千古在，眼中吾已二毛侵。",
            "舊時游侶晨星似，牆角啼蛩不可聽。"
        ],
        "title": "南池",
        "id": "d9d4f712-3a15-4909-b6d1-b08d47a18ab2"
    },
    {
        "author": "陳丕",
        "paragraphs": [
            "春禽得意千般語，澗草無名百種香。"
        ],
        "title": "句",
        "id": "42130fcd-49e8-4896-a7fd-7ce9487d7366"
    },
    {
        "author": "薛似宗",
        "paragraphs": [
            "遠衝風雪渡錢塘，欲趁春風到故鄉。",
            "百歲報劉知日短，一身許國喜心長。",
            "才名磊落傳金馬，旌蓋輝煌出玉堂。",
            "豈若他人思陟岵，無憂靡盬不遑將。"
        ],
        "title": "送宋承旨歸覲大母劉太夫人",
        "id": "2a55283e-84cd-425f-ad15-7a710cf042c6"
    },
    {
        "author": "薛似宗",
        "paragraphs": [
            "拂將團扇點江春，難與班姬咏並珍。",
            "非爲墨池雲霧好，自來不以筆干人。"
        ],
        "title": "戲題團扇自寫山水",
        "id": "7f14a656-63da-46a6-831a-1203de5b03f7"
    },
    {
        "author": "張景端",
        "paragraphs": [
            "作尉南昌日，投書北闕頻。",
            "忠言不悟主，直節恥爲臣。",
            "漢室多災異，吳門念隠淪。",
            "掛冠忘寵辱，蒙袂出埃塵。",
            "虹屈英雄氣，鷗羣自在身。",
            "永懷三洞訣，高謝九江春。",
            "擇地開仙館，看雲翦壽巾。",
            "玄臺秋步月，虛室夜凝真。",
            "無夢生芳草，留年養大椿。",
            "碧茸香不斷，青鳥性偏馴。",
            "太液刀圭就，中黄道路新。",
            "武夷空墜馬，郁木竟棲神。",
            "絳節雖朝帝，靈波尚濟民。",
            "一名傳舊史，千古事嚴禋。",
            "瑞氣生仙藥，清風付羽人。",
            "壇遺金鼎像，井鎖玉華津。",
            "地接洪崖府，溪通劍水濱。",
            "鶴歸雲抖擻，龍起石鱗皴。",
            "已悟身爲患，元期德有鄰。",
            "青山不忘我，今日是天親。"
        ],
        "title": "題梅山",
        "id": "1d886955-e4c6-4712-89ae-7071d948a441"
    },
    {
        "author": "李潛",
        "paragraphs": [
            "今年人苦旱蝗饑，正需平糶無南溪。",
            "今年江南梅不開，正恨南溪詩不來。",
            "李悝不作雖堪傷，不過饑民雷轉腸。",
            "少陵不作世懔懔，乾坤萬象無題品。",
            "蒼天蒼天能令南溪迹成古，不信收得詩名和迹去。",
            "吁嗟笏筆千丈强，風淡淡兮煙蒼蒼。"
        ],
        "title": "挽劉南溪",
        "id": "6d722b61-d27c-44e1-9db8-831aec25ba49"
    },
    {
        "author": "李潛",
        "paragraphs": [
            "金玉不論富，癯然學孟軻。",
            "兩番新貢士，半世老監河。",
            "發粟歲無歉，橫橋春不波。",
            "陰功寫難盡，留與邑人歌。"
        ],
        "title": "挽羅斯立",
        "id": "23aa131e-6507-4a13-bc0b-5e53287e0c72"
    },
    {
        "author": "劉鑄",
        "paragraphs": [
            "雨過江山麗，春深筍蕨肥。",
            "扶藜蒼蘚破，移榻亂雲飛。"
        ],
        "title": "宗教院",
        "id": "345f596e-4468-45a0-b53b-041df4eee009"
    },
    {
        "author": "方洵武",
        "paragraphs": [
            "勁節孤根得地深，清虛誰識子猷心。",
            "當時不是琅玕種，月下何由聽鳳琴。"
        ],
        "title": "題竹軒",
        "id": "a8f5a6a3-2790-403b-9445-c0f1c61ddcb9"
    },
    {
        "author": "方洵武",
        "paragraphs": [
            "盧扁不世出，死生非在人。",
            "草木孕妙理，金玉潜至神。",
            "用之固有序，品制非君臣。",
            "世之挾術者，不啻空中塵。",
            "悉以利自售，幽枉何由伸。",
            "韞公藥之師，所得無非真。",
            "構堂備觀寂，榜墨如堆雲。",
            "再味維摩言，深憫芭蕉身。",
            "我病衆生病，當推病之因。",
            "諸幻起諸妄，勿藥常欣欣。"
        ],
        "title": "題寧國院十全堂",
        "id": "de54012b-0e4d-464a-8232-451cede3302c"
    },
    {
        "author": "張冕",
        "paragraphs": [
            "海棠栽植遍塵寰，未必成都欲咏難。",
            "山木瓜開千顆顆，水林檎發一攢攢。",
            "初疑紅豆爭頭綴，忽覺燕脂衆手丸。",
            "西蜀僧家根撥小，南荆官舍樹支寬。",
            "高穿羣木無因蔽，平倚危樓最好看。",
            "十畝園林渾似火，數方池面悉如丹。",
            "錦袍萬丈仍連袂，珠被齊光更合歡。",
            "風嫋細腰妝正罷，露晞銅雀淚新乾。",
            "晨曦遠借彤雲暖，秋魄微侵甲帳寒。",
            "會讌豈勞供幄幕，採香應見費龍檀。",
            "穠燒游女青絲髮，殷染妖姬白玉冠。",
            "賓席半移隈茜綬，使車多熱簇雕鞍。",
            "層層排朵縈飛蝶，密密交柯宿翠翰。",
            "詩客早慚矜鏤管，畫工誰敢衒霜紈。",
            "本期相伴千場醉，可忍輕邀百卉殘。",
            "川路尚移隨迅瀨，蕃船猶折出長瀾。",
            "飄零絳雪深盈尺，收拾晴霞散結團。",
            "時去獨應賢者識，色空前有達人觀。",
            "譜爲僊子終須美，實作寒梅況不酸。",
            "五六年來離別恨，春宵頻夢石臺盤。"
        ],
        "title": "海棠",
        "id": "6387d99a-9d4f-4d74-9907-bd7dc29cf18b"
    },
    {
        "author": "張冕",
        "paragraphs": [
            "丹葩翠葉競妖濃，蜂蝶翻翻弄暖風。",
            "濯雨正疑宮錦爛，媚晴先奪曉霞紅。",
            "芬菲劍外從來勝，歡賞天涯爲爾同。",
            "却想鄉關足塵土，只應能見畫圖中。"
        ],
        "title": "西園海棠",
        "id": "39ec7436-83b9-4d3b-b53f-98a7ab0bc56f"
    },
    {
        "author": "張景脩",
        "paragraphs": [
            "茅檐月有千金稅，稻飯年無一粒租。",
            "生事蕭條人問我，水芭蕉與石菖蒲。"
        ],
        "title": "貧居",
        "id": "f55dee66-3465-4f02-81fd-c4e608bd14a3"
    },
    {
        "author": "張景脩",
        "paragraphs": [
            "黄金滿籯富有餘，一經教子金不如。",
            "君家有兒不肯娛，口誦七經隨卷舒。",
            "渥洼從來産龍駒，鸑鷟乃是真鳳雛。",
            "一朝過我父子俱，自稱窮苦世爲儒。",
            "雪窗夜映孫康書，春隴晝荷兒寬鋤。",
            "翻然西入天子都，出門慷慨曳長裾。",
            "神童之科今有無，談經射策皆壯夫。",
            "古來取士凡數塗，但願一一令吹竽。",
            "甘羅相秦理不誣，世人看取掌中珠。",
            "折腰未便賦歸歟，待君釋褐還鄉閭。"
        ],
        "title": "送朱天錫童子",
        "id": "8f8ddf90-16c7-4d2d-aec1-6ec369122fbb"
    },
    {
        "author": "張景脩",
        "paragraphs": [
            "曾向廬山睡裏聞，香風占斷世間春。",
            "竊花莫撲枝頭蝶，驚覺南窗半夢人。"
        ],
        "tags": [
            "庐山"
        ],
        "title": "睡香花",
        "id": "c38e6789-39ba-4fb5-aaaa-dca75c889020"
    },
    {
        "author": "張景脩",
        "paragraphs": [
            "映窗猶剩雪餘痕，瓶裏梅花枕上聞。",
            "一椀鐙寒聽夜雨，半牀氈暖卧春雲。",
            "詩成始覺茶銷睡，香盡翻嫌酒带醺。",
            "我是掛冠林下客，山中安樂合平分。"
        ],
        "title": "宿清溪安樂山",
        "id": "94be42bd-308b-434e-91b4-7e3cc9a0814a"
    },
    {
        "author": "張景脩",
        "paragraphs": [
            "隠君無姓字，何代至今存。",
            "數里山爲宅，兩株桐是孫。",
            "人煙半峰碧，溪水带潮渾。",
            "多少來游客，茫茫蹋藥根。"
        ],
        "title": "過桐廬邑二首  其一",
        "id": "ea71227c-2c6f-4387-bfd9-4bb4bf045445"
    },
    {
        "author": "張景脩",
        "paragraphs": [
            "三載江南客，還吳東復西。",
            "潮貪兩溪盡，雲截衆山齊。",
            "舟楫無空日，樓臺半上梯。",
            "桐廬隠君子，應笑只留題。"
        ],
        "title": "過桐廬邑二首  其二",
        "id": "317ffa57-43f8-4af5-98f0-9cc99dd04053"
    },
    {
        "author": "張景脩",
        "paragraphs": [
            "羊裘東漢客，歸隠釣魚灘。",
            "天子不能屈，先生非苟難。",
            "雲藏古石在，風激世人寒。",
            "祠下青青竹，何妨把釣竿。"
        ],
        "title": "釣臺",
        "id": "81175a5b-576e-45fc-a5be-e19c1229385e"
    },
    {
        "author": "張景脩",
        "paragraphs": [
            "嚴子釣臺畔，猶聞吟嘯聲。",
            "榮華付諸弟，蕭灑繼先生。",
            "自製茶槍嫩，新開酒面清。",
            "紅塵不拋擺，那得白雲名。"
        ],
        "title": "清芬閣",
        "id": "8ed6b35d-5358-4392-a013-367b15281e5f"
    },
    {
        "author": "張景脩",
        "paragraphs": [
            "衙城直上有煙巒，亭在懸崖絕壁間。",
            "幾箇白頭忘歲月，一生青眼看江山。",
            "秋風落木樓臺出，暮雨籠沙鷗鷺閒。",
            "珍重京西繡衣使，作書題榜許追攀。"
        ],
        "title": "題永慶覽勝亭",
        "id": "3b875133-6da2-4581-b538-0aaff6557a29"
    },
    {
        "author": "張景脩",
        "paragraphs": [
            "雪天蒼翠暑天風，珍重僧軒十八公。",
            "不是時人少吟咏，世閒花草易爲工。"
        ],
        "title": "題北山松軒",
        "id": "039298f4-d625-44aa-a3a9-d76d601185e6"
    },
    {
        "author": "張景脩",
        "paragraphs": [
            "種竹纔添十數竿，題詩已僅百餘篇。",
            "有時碎影摇金地，盡日清風伴玉泉。",
            "不與愛魚人把釣，肯教騎馬客求鞭。",
            "平生最喜此君子，一灑何當聽雨眠。"
        ],
        "title": "題竹軒",
        "id": "e2723a78-deb3-4b20-a828-3a9a461812ac"
    },
    {
        "author": "張景脩",
        "paragraphs": [
            "長疑數尺玉，乃是一方泉。",
            "粉色和雲汲，茶香带石煎。",
            "鑑來誠美矣，聞處合鏗然。",
            "白首惠山客，也須吟此篇。"
        ],
        "title": "題玉泉",
        "id": "571fb7ad-c1d7-47f3-9eb0-5b4643c188d5"
    },
    {
        "author": "張景脩",
        "paragraphs": [
            "偶先諸邑過栖霞，恰費盧仝七碗茶。",
            "此會果然□邂逅，轉相尋覓到仙家。"
        ],
        "title": "遊栖霞宮",
        "id": "e5dff683-bff7-4fa0-b8db-3df6db686224"
    },
    {
        "author": "張景脩",
        "paragraphs": [
            "醫莫以人試，藥能生死人。",
            "十失爲一次，望而知謂神。",
            "嘗聞秦醫和，診君知其臣。",
            "豈無肘後方，埋沒隨埃塵。",
            "韞師以愈疾，猶如臂屈伸。",
            "華佗醫之良，思邈醫之真。",
            "誰能不服藥，一一如朱雲。",
            "斯堂名十全，全人亦全身。",
            "方公諳藥性，勇退蓋此因。",
            "金玉不足寶，人生繫悲忻。"
        ],
        "title": "題寧國縣十全堂",
        "id": "3eed21b2-c261-4e83-ba9e-3b444b338e89"
    },
    {
        "author": "張景脩",
        "paragraphs": [
            "玉色荷花自是仙，道人更慕遠公賢。",
            "此生欲結東林社，求取新詩十八篇。"
        ],
        "title": "寄題開福院白蓮堂",
        "id": "083f6ccb-00e2-4168-8003-6eea6e15afe0"
    },
    {
        "author": "張景脩",
        "paragraphs": [
            "禪房閉深花，錫杖生古蘚。",
            "秋山翡翠寒，春水玻瓈軟。",
            "無嫌牆太低，但恐路不遠。",
            "何人坐長松，令我思韋偃。"
        ],
        "title": "題無垢寺",
        "id": "213a85d5-7c31-4459-bd29-7a80e9c338ca"
    },
    {
        "author": "張景脩",
        "paragraphs": [
            "南亭不減北邙高，美景因公見一朝。",
            "已看溪山如在畫，更傳風雅似聞韶。",
            "栽桃定有仙家住，種竹寧無隠者招。",
            "秀氣當爲多士福，未應都放與漁樵。"
        ],
        "title": "福應山",
        "id": "76fe7bfc-556a-4d22-973e-2249cb811d75"
    },
    {
        "author": "張景脩",
        "paragraphs": [
            "如是國清寺，宜乎天下聞。",
            "水聲常夜雨，山氣即朝雲。",
            "今古三賢隠，仙凡兩路分。",
            "唐人書畫在，明日更慇懃。"
        ],
        "title": "三賢堂",
        "id": "cc160200-c1cc-47a6-b17d-2abb0f698bd9"
    },
    {
        "author": "張景脩",
        "paragraphs": [
            "碧玉窗欞三四閒，一溪流水伴君閒。",
            "雪中惜取青青節，不用開林自見山。"
        ],
        "title": "崇教寺筠軒",
        "id": "5a295bbf-9a73-43e6-b101-ad5a14749ed5"
    },
    {
        "author": "張景脩",
        "paragraphs": [
            "天與晴來抵萬金，更逢詩伯共登臨。",
            "輟公一夜楞嚴講，慰我十年方廣心。",
            "白雪陽春雖寡和，高山流水有知音。",
            "石橋天下無雙景，好盡平生得處吟。"
        ],
        "title": "石橋",
        "id": "7653a66c-4fde-4ed8-ac6b-a88fea54dc43"
    },
    {
        "author": "張景脩",
        "paragraphs": [
            "樽前從客笑，夢裏任花飛。",
            "野鳥喚不醒，家童扶未歸。",
            "有榮還有辱，無是即無非。",
            "萬事藏於酒，先生亦見機。"
        ],
        "title": "醉眠亭",
        "id": "1d6b6d46-af74-40df-858d-c7b3a50e4702"
    },
    {
        "author": "張景脩",
        "paragraphs": [
            "聞說年來請洞霄，江湖奉使久勤勞。",
            "有神仙處閒方得，用老成時退更高。",
            "借宅但知新種竹，尋真想見舊栽桃。",
            "浮梁居士塵埃甚，鬚髮而今已二毛。"
        ],
        "title": "寄湖南憲請祠葉公",
        "id": "6e8454bc-93b2-4b7e-839c-8de769c2a672"
    },
    {
        "author": "張景脩",
        "paragraphs": [
            "九鎖山中多隠仙，洞門終古掩雲煙。",
            "茶生東塢偏迎日，松老西巌不記年。",
            "翠箬久藏千歲藥，碧池深納半山泉。",
            "蒼崖縱使秦驅得，未信能移一柱天。"
        ],
        "title": "遊九鎖山",
        "id": "bc7b92fb-2e86-4a67-91d3-4791a28ce8e1"
    },
    {
        "author": "張景脩",
        "paragraphs": [
            "山風獵獵釀寒威，林下山僧見亦稀。",
            "怪得題詩無俗語，十年肝鬲湛清輝。"
        ],
        "tags": [
            "西湖"
        ],
        "title": "九月望夜與詩僧可久泛西湖",
        "id": "763556cd-a845-4d5f-804a-9f8cc8398808"
    },
    {
        "author": "張景脩",
        "paragraphs": [
            "仙潭覺海唐興善，像設璝琦古至今。",
            "殿柱倒書雷部火，市橋橫渡木觀音。",
            "窗前竹影摇金翠，風外蓮香散水沉。",
            "况有彌陀新建閣，動人無限往生心。"
        ],
        "title": "湖州覺海彌陀閣",
        "id": "469e647f-e135-4089-a3d2-46bfbfb83247"
    },
    {
        "author": "張景脩",
        "paragraphs": [
            "稚子山妻伴老翁，重陽尋遍菊花叢。",
            "明年把酒知何處，却憶高亭是夢中。"
        ],
        "title": "更高亭",
        "id": "a20747db-7bfe-439f-96bc-b85ce7d1addd"
    },
    {
        "author": "張景脩",
        "paragraphs": [
            "鳥回山色隠如城，碧落人歸依舊青。",
            "好向中間安一榻，何須更畫繞牀屏。"
        ],
        "title": "延真秋屏軒",
        "id": "a596f5de-5904-43af-a24e-0c8bfcf8c532"
    },
    {
        "author": "張景脩",
        "paragraphs": [
            "別後遥知倚門母，老來偏憶出家兒。"
        ],
        "title": "句  其一",
        "id": "ff6131c4-f4bd-4257-9b41-410b7bc567a0"
    },
    {
        "author": "張景脩",
        "paragraphs": [
            "洗竹放教風自在，傍溪看得月分明。"
        ],
        "title": "句  其二",
        "id": "65f83b72-a99d-4d93-ab0c-e50e6221056e"
    },
    {
        "author": "張景脩",
        "paragraphs": [
            "白快近來逢素鬢，赤窮今日得朱袍。"
        ],
        "title": "句  其三",
        "id": "32804706-4a20-4644-859c-009445a8ec68"
    },
    {
        "author": "張景脩",
        "paragraphs": [
            "何妨包裹如風藥，且免淋漓似水雞。"
        ],
        "title": "句  其四",
        "id": "a76c986b-fdf1-4ac8-9bbc-130f09da7b0d"
    },
    {
        "author": "張景脩",
        "paragraphs": [
            "修水引來雙瀑布，長松留住半天風。"
        ],
        "title": "句  其五",
        "id": "5fb630cd-99e1-4e1c-b37b-34a634f5db09"
    },
    {
        "author": "張景脩",
        "paragraphs": [
            "來恨不逢池水滿，屏風圍住芰荷香。"
        ],
        "title": "句  其六",
        "id": "529ae281-ad2f-4816-8fb1-be23d3e2479a"
    },
    {
        "author": "張景脩",
        "paragraphs": [
            "但令陶令長爲主，莫遣靈芸錯認伊。"
        ],
        "title": "句  其七",
        "id": "1f3d2322-b959-4df4-9723-1d31373f6cbc"
    },
    {
        "author": "朱穀",
        "paragraphs": [
            "行行身漸高，長袖掠花梢。",
            "一綫道縈鳥，千年居等巢。",
            "地巌金襯步，天近玉分庖。",
            "撫掌栖松鶴，驚飛雪點郊。"
        ],
        "title": "和張敏叔祠部壓雲軒韵",
        "id": "9d418e0d-322b-4c7d-80aa-0a6417317081"
    },
    {
        "author": "黄彥臣",
        "paragraphs": [
            "瀟瀟丰姿迥不同，少年來住此禪叢。",
            "誰知今日佑和尚，便是當年鍾令公。"
        ],
        "title": "贈僧宗佑",
        "id": "97e4a39a-35d8-45d8-9ec1-e7807dc4912a"
    },
    {
        "author": "伍誥",
        "paragraphs": [
            "扁舟何日江南岸，與子歸來竹一竿。"
        ],
        "title": "句",
        "id": "cfbdddb1-e15b-4186-85bf-8998bae58b8a"
    },
    {
        "author": "吳黯",
        "paragraphs": [
            "倏忽雲煙化杳冥，峰巒隨處入丹青。",
            "地連藥鼎湯泉沸，山带龍鬚草樹腥。",
            "半壁絳霞幽洞邃，一川寒雹古湫靈。",
            "霓旌去後無消息，猶有仙韶動俗聽。"
        ],
        "title": "因公檄按游黄山",
        "id": "62ad1bc1-f1ab-43b7-90d9-84187693bbbd"
    },
    {
        "author": "吳黯",
        "paragraphs": [
            "每度芙蓉嶺，愁眉慘不開。",
            "有命終須過，無災不再來。"
        ],
        "title": "芙蓉嶺",
        "id": "f12db7e1-acb8-44bd-8e56-0ed2cc1327fa"
    },
    {
        "author": "江公著",
        "paragraphs": [
            "雲葉紛紛雨脚勻，亂花柔草長精神。",
            "雷車却碾前山過，不灑原頭陌上塵。"
        ],
        "title": "久旱微雨",
        "id": "e75f00e4-77dc-4874-99e9-83914519c43c"
    },
    {
        "author": "江公著",
        "paragraphs": [
            "風暖客衣輕，山行眼乍明。",
            "人非少年事，泉作舊時聲。",
            "草屨春遊倦，茶甌午睡清。",
            "不教身自在，城郭莫煙生。"
        ],
        "title": "玉泉庵",
        "id": "a5a5fda4-7bed-4f7f-ac9c-1ad7f3681453"
    },
    {
        "author": "查應辰",
        "paragraphs": [
            "無地得施調國手，惟天知有愛民心。"
        ],
        "title": "句",
        "id": "e803a7fe-bb66-4edc-a681-1b9062d68416"
    },
    {
        "author": "黄康民",
        "paragraphs": [
            "三山寶剎棲禪地，萬戶青簾賣酒家。"
        ],
        "title": "句",
        "id": "0aa84717-34f3-4d45-86db-62e57d903e32"
    },
    {
        "author": "楊怡",
        "paragraphs": [
            "池臺密相望，曾是故侯宅。",
            "賞心知幾人，喬木已百尺。",
            "低花拂烏帽，古蘚駮蒼石。",
            "欲問昔豪華，秋風掃無迹。"
        ],
        "title": "成都運司園亭十首 西園",
        "id": "7a012311-f07a-4867-a1ed-19982a1b5c15"
    },
    {
        "author": "楊怡",
        "paragraphs": [
            "虛堂已深窈，那復要營室。",
            "使君寂無事，閉閤卧終日。",
            "臨池狎清泚，養竹聽簫瑟。",
            "不爲省春耕，軺車肯輕出。"
        ],
        "title": "成都運司園亭十首 玉谿堂",
        "id": "7f2ea50e-a754-411b-bf81-227db5e3f4bb"
    },
    {
        "author": "楊怡",
        "paragraphs": [
            "翛翛樓下竹，㶁㶁竹間水。",
            "樓高雖不見，清響長在耳。",
            "晨光露西崦，積玉照窗紙。",
            "崑閬亦何人，當從跨金鯉。"
        ],
        "title": "成都運司園亭十首 雪峰樓",
        "id": "69feaa37-39e3-401d-8b56-77a0810f8447"
    },
    {
        "author": "楊怡",
        "paragraphs": [
            "花如窈窕人，宛在水中沚。",
            "當軒有餘妍，終日玩芳蘤。",
            "池清藻壓枝，波動魚爭蕊。",
            "錦帳想含春，歸心浩然起。"
        ],
        "title": "成都運司園亭十首 海棠軒",
        "id": "67f9d5d4-28b3-4a25-b345-4c40d9031f74"
    },
    {
        "author": "楊怡",
        "paragraphs": [
            "嘉木密交陰，月夕苦薈翳。",
            "高臺出林杪，遠目望天際。",
            "不厭清露寒，秪恐輕雲蔽。",
            "可但少陵翁，能思斫仙桂。"
        ],
        "title": "成都運司園亭十首 月臺",
        "id": "6f9d6fb2-9c47-46e2-8826-5bb4b190558a"
    },
    {
        "author": "楊怡",
        "paragraphs": [
            "峨峨碧油幢，矗矗羽葆蓋。",
            "燕居不廢嚴，環竦布亭外。",
            "穠陰生晝寒，微吹發天籟。",
            "隠几對凝香，衣冠嗒如蛻。"
        ],
        "title": "成都運司園亭十首 翠錦亭",
        "id": "352fb093-9b3a-41c1-b926-63b74a5902d8"
    },
    {
        "author": "楊怡",
        "paragraphs": [
            "使君漱流心，官府未始忘。",
            "亭下玉谿水，撲碎白玉璫。",
            "清耳不待洗，高懷自滄浪。",
            "安得援瑶琴，寫此聲琅琅。"
        ],
        "title": "成都運司園亭十首 潺玉亭",
        "id": "d5329ee3-0412-4e49-8e8f-2526e0c65372"
    },
    {
        "author": "楊怡",
        "paragraphs": [
            "緝茅如蝸廬，容膝纔一丈。",
            "規圓無四隅，空廓含萬象。",
            "繩牀每宴坐，不與物俯仰。",
            "惟許歲寒君，虛心環几杖。"
        ],
        "title": "成都運司園亭十首 茅庵",
        "id": "5d2661e0-5caa-44c7-9210-9d7cefaef558"
    },
    {
        "author": "楊怡",
        "paragraphs": [
            "小閣平池陽，危橋屬花嶼。",
            "杖履樂幽閑，龜魚蔭深阻。",
            "刻柱記新漲，弄水滌煩暑。",
            "物我久相忘，珍禽近人語。"
        ],
        "title": "成都運司園亭十首 水閣",
        "id": "b60172e2-a51d-470b-9679-40a9d527734b"
    },
    {
        "author": "楊怡",
        "paragraphs": [
            "方亭惟四柱，對峙花竹間。",
            "下有雪嶺水，淙流日潺潺。",
            "宛如雙綵舸，纜向春波灣。",
            "欲起江湖心，而奈風濤艱。"
        ],
        "title": "成都運司園亭十首 小亭",
        "id": "f1c28366-3cdc-4e42-a5dc-75da8b746888"
    },
    {
        "author": "羅尚友",
        "paragraphs": [
            "人間酒客兼詩客，天上文星與將星。"
        ],
        "title": "句",
        "id": "4ec3d44f-56b3-4991-aa94-b77ac8a6e0bc"
    },
    {
        "author": "劉誼",
        "paragraphs": [
            "曾跨江西使者鞍，直言才上便休官。",
            "三茅得夢全清瘦，頭髮鬅鬙布襖寬。"
        ],
        "title": "居茅山作",
        "id": "7c74cd2f-1d7d-4cb6-bfd8-8988981e2783"
    },
    {
        "author": "劉誼",
        "paragraphs": [
            "滾滾長江水，蒼蒼大別山。",
            "古今人老盡，山水鎮長閑。"
        ],
        "tags": [
            "长江"
        ],
        "title": "郎官湖",
        "id": "8c918f8c-89ac-437a-9831-0497924f97b8"
    },
    {
        "author": "劉誼",
        "paragraphs": [
            "山有靈砂泉色紅，滌除身垢信成功。",
            "不除心上無明業，只與山間衆木同。"
        ],
        "title": "題黄山溫泉",
        "id": "4858e547-94a7-437c-ad64-ff3c4fdb8e6f"
    },
    {
        "author": "劉誼",
        "paragraphs": [
            "尋得新巌冠一州，使君從此作鼇頭。",
            "千年草莽埋幽致，今日衣冠成勝遊。",
            "洞穴已能驚俗眼，神仙須合隠浮丘。",
            "主人將爲商霖起，還許微官卜築不。"
        ],
        "title": "遊曾公巌",
        "id": "bf577e5e-bda3-4c35-b62d-f652f3fd608d"
    },
    {
        "author": "劉誼",
        "paragraphs": [
            "謾說人間假像真，老君形相亦虛言。",
            "巌前瑞氣歸宸翰，佛子年年□國恩。"
        ],
        "title": "留題融州老君巌  其一",
        "id": "f789b25f-36a5-47c7-a402-bd65b4d92b83"
    },
    {
        "author": "劉誼",
        "paragraphs": [
            "鑿成巌穴鬼工難，中有神仙自往還。",
            "不見桃花開落處，祇隨流水到人間。"
        ],
        "title": "留題融州老君巌  其二",
        "id": "70ef4abc-0f59-4231-8b20-ca18fd2b3818"
    },
    {
        "author": "劉誼",
        "paragraphs": [
            "銅柱將軍嗟不見，鐵胎丞相鎮長存。"
        ],
        "title": "句  其一",
        "id": "1f3813f1-995d-49f3-a92f-c9a3953f15e4"
    },
    {
        "author": "劉誼",
        "paragraphs": [
            "十里崇因寺，臨江水氣中。"
        ],
        "title": "句  其二",
        "id": "e0d9aa2f-3144-4ec9-808a-dc52d34fde80"
    },
    {
        "author": "陳良",
        "paragraphs": [
            "道在吾身宇宙寬，朝踰雲岫暮雲關。",
            "丹靈不服春風轉，欲度世人那得閒。"
        ],
        "title": "自紫極觀過天柱",
        "id": "a3433835-dbdb-4b1c-b90f-6bb56cb6463a"
    },
    {
        "author": "陳良",
        "paragraphs": [
            "風鼓空林雪蔽山，身如鐵石不知寒。",
            "塵埃豈是相隨物，付與溪流出世閒。"
        ],
        "title": "雪中浴冷泉示諸友",
        "id": "01787588-bb76-4f11-b451-9c34b8ba7dc5"
    },
    {
        "author": "陳良",
        "paragraphs": [
            "淮海春深照月長，靈祠佳樹擅孤芳。",
            "人迷三月天山雪，風逗千門漢殿香。",
            "上苑菁葱思舊賞，金閨回旋入新章。",
            "後庭遺韵歌聲好，試折瓊枝薦一觴。"
        ],
        "title": "瓊花",
        "id": "3b913ce3-df7c-4f14-815e-cbc0333bc7de"
    },
    {
        "author": "陳良",
        "paragraphs": [
            "父子聯榮世所希，予家何幸竊恩輝。",
            "自慚不及吾兒甚，得向親前謝綠衣。"
        ],
        "title": "詩一首",
        "id": "de2e87d5-b0f4-41f1-b578-be8c9cc46529"
    },
    {
        "author": "陳祥道",
        "paragraphs": [
            "東風飄拂雨纖纖，吹向空中草木霑。",
            "記得傳喧三殿日，恍疑天半撒珠簾。"
        ],
        "title": "珍珠簾",
        "id": "ae5b6ae7-2cce-430d-a75d-9f277cf4040e"
    },
    {
        "author": "胡時中",
        "paragraphs": [
            "星珠錯落飛破鏡，玉斧應須及時整。",
            "雖然光細輪未安，猶得山河半邊影。",
            "幾人矯首望嬋娟，三五二八清光圓。",
            "光被四表千萬年，不獨長挂西南天。"
        ],
        "title": "新月",
        "id": "fd5f8876-9604-4ed0-a0a4-aef3cafd666e"
    },
    {
        "author": "胡時中",
        "paragraphs": [
            "憶昔父母康健時，清明携我上丘壠。",
            "如今清明我獨來，却將小兒拜先冢。",
            "凝情東風淚滿衣，江山雖是昔人非。",
            "兒兒問我悲何事，此意他年汝自知。"
        ],
        "title": "清明行",
        "id": "e0b33b5b-5732-43eb-9164-4a2be6d1892f"
    },
    {
        "author": "謝詗",
        "paragraphs": [
            "雨過濉江宿靄收，粼粼澄碧凈涵秋。",
            "雙橋夾鎖虹垂岸，練疋長拖玉作流。",
            "白鳥孤飛天外沒，青螺倒浸鏡中浮。",
            "朝宗東去知何極，願一乘槎探盡頭。"
        ],
        "title": "濉江",
        "id": "29ab041a-f180-4623-8356-3cb308d60655"
    },
    {
        "author": "釋守詮",
        "paragraphs": [
            "落日寒蟬鳴，獨歸林下寺。",
            "松扉竟未掩，片月隨行屨。",
            "時聞犬吠聲，更入青蘿去。"
        ],
        "title": "題梵天寺",
        "id": "a5c13e97-b192-4cb1-b62e-6663dadd1ede"
    },
    {
        "author": "韓宗文",
        "paragraphs": [
            "萬慮中來攪不眠，醉時一覺自陶然。",
            "冥冥固已忘天地，豈向杯中覓聖賢。"
        ],
        "title": "醉眠亭三首  其一",
        "id": "d0313d10-39a3-4fb8-b7c6-8956d278f3bd"
    },
    {
        "author": "韓宗文",
        "paragraphs": [
            "得酒休論飲得仙，醉中遺物爲神全。",
            "世閒反覆無窮事，吏部難忘抱甕眠。"
        ],
        "title": "醉眠亭三首  其二",
        "id": "4ee474a6-99a6-40c4-bbc5-c684caae82c6"
    },
    {
        "author": "韓宗文",
        "paragraphs": [
            "昔有遺賢世所憐，滄浪亭下醉時眠。",
            "松江變酒終難待，却對殘燈理短編。"
        ],
        "title": "醉眠亭三首  其三",
        "id": "0ac32c9d-4a5c-435d-af10-9a829a01ecf7"
    },
    {
        "author": "晁端佐",
        "paragraphs": [
            "瀟灑松陵江上亭，醉來一夢傲雲屏。",
            "生前笑語君須惜，世事紛紛不用醒。"
        ],
        "title": "醉眠亭四首  其一",
        "id": "2018175b-acb6-4544-9d95-3770f56de2a0"
    },
    {
        "author": "晁端佐",
        "paragraphs": [
            "盤石幽亭樂未央，是非窮達兩相忘。",
            "塵寰下望知何許，爛醉高眠自有鄉。"
        ],
        "title": "醉眠亭四首  其二",
        "id": "74913b03-bfd4-4431-8404-5289d756d71e"
    },
    {
        "author": "晁端佐",
        "paragraphs": [
            "塵埃收得一身閑，飲盡春瓶曝背眠。",
            "醉耳猶嫌山鳥聒，夢魂終日上高天。"
        ],
        "title": "醉眠亭四首  其三",
        "id": "80a8573e-f324-4007-a6b2-ed6e03cef8ff"
    },
    {
        "author": "晁端佐",
        "paragraphs": [
            "一枕雙湖意浩然，狂歌酒盡即高眠。",
            "吾生久與時相棄，好逐君歸作二仙。"
        ],
        "title": "醉眠亭四首  其四",
        "id": "b0b21f07-a902-41fa-80cc-b9d958f6c201"
    },
    {
        "author": "管師復",
        "paragraphs": [
            "入寺層層百級梯，野堂更與白雲齊。",
            "平觀碧落星辰近，俯見紅塵世界低。"
        ],
        "title": "白雲",
        "id": "b3cf232d-e8b0-4df0-a58c-c5f800d906c2"
    },
    {
        "author": "管師復",
        "paragraphs": [
            "滿塢白雲耕不破，一潭明月釣無痕。"
        ],
        "title": "句",
        "id": "286658b6-f163-4386-8600-c278abf217c4"
    },
    {
        "author": "陳氏",
        "paragraphs": [
            "蓼淡蘆敧曲水通，幾雙容與對西風。",
            "扁舟阻向江鄉去，却喜相逢一枕中。"
        ],
        "title": "題小雁屏二首  其一",
        "id": "54c2ce3f-2998-458c-bd71-6033db697c40"
    },
    {
        "author": "陳氏",
        "paragraphs": [
            "曲屏誰畫小瀟湘，雁落秋風蓼半黄。",
            "雲澹雨疏孤嶼遠，會令清夢到高唐。"
        ],
        "title": "題小雁屏二首  其二",
        "id": "2068136b-50ea-4e4b-b9f5-6d89378b18ff"
    },
    {
        "author": "孔文仲",
        "paragraphs": [
            "孤枕夜何永，破窗秋已寒。",
            "雨聲衝夢斷，霜氣襲衣單。",
            "利劍摧鋒鍔，蒼鸇縮羽翰。",
            "平生衝斗氣，變作淚汍瀾。"
        ],
        "title": "秋月二首  其一",
        "id": "e5efeb26-c76d-4880-ac67-3f2e0e904279"
    },
    {
        "author": "孔文仲",
        "paragraphs": [
            "秋夜不可晨，悲歌聊自永。",
            "頫聽一掀簾，星河光烱烱。",
            "霜浮萬瓦寂，月滿四山靜。",
            "壯心隨北風，吹入單于境。"
        ],
        "title": "秋月二首  其二",
        "id": "d207f39f-031d-410f-8b1f-9e173e3b8168"
    },
    {
        "author": "孔文仲",
        "paragraphs": [
            "商飆結新寒，草木起餘怨。",
            "翩翩前庭葉，追逐已千萬。",
            "斜陽背西壁，迤邐落藤蔓。",
            "安得金滿堂，聊換酒家券。",
            "追隨雙鴻鵠，擺脫舊籠圈。",
            "胡爲汗流赭，日與蠅爭飯。",
            "常恐計不就，更以詩屢勸。",
            "江湖秋水高，百尺風帆健。",
            "何當開竹溪，玉腕互酬獻。",
            "左手持蟹螯，平昔固有願。"
        ],
        "title": "次錢穆父新凉可喜",
        "id": "d1706ebf-3a3f-42a8-b457-0ec8163768b3"
    },
    {
        "author": "孔文仲",
        "paragraphs": [
            "送客城南寺，蕭然雲水秋。",
            "客意在萬里，聊作須臾遊。",
            "昨夜過新雨，清風滿梁州。",
            "簪裳合俊彥，河圖並天球。",
            "古來功名人，未就不肯休。",
            "譬如鑿空使，尚致安石榴。",
            "矧今南畝氓，往往東西流。",
            "君能安輯之，千倉與萬輈。"
        ],
        "title": "四月三十日慈孝寺山亭席上口占送子敦都運待制赴河北",
        "id": "a10deb39-e4fc-4b09-a213-94e2bd983b6e"
    },
    {
        "author": "孔文仲",
        "paragraphs": [
            "北風吹雪滿皇州，携手同爲落魄遊。",
            "霄漢路歧騰萬里，江湖塵土積千憂。",
            "世情共逐飛蓬轉，人事都如激浪流。",
            "只待清談慰愁病，月明幾度促歸舟。"
        ],
        "title": "將至南都途中感舊二首寄錢穆父  其一",
        "id": "8415d4a8-ce1c-4651-b9c4-b0511a68f30e"
    },
    {
        "author": "孔文仲",
        "paragraphs": [
            "苒苒星霜七換年，故人已上碧雲天。",
            "書憑去雁雖無便，路出名都亦有緣。",
            "秋晚樓臺風作雪，雨餘碕岸柳生煙。",
            "應煩北道開樽俎，又費公庖幾萬錢。"
        ],
        "title": "將至南都途中感舊二首寄錢穆父  其二",
        "id": "7c28488c-e87d-4138-a615-cfc5485fa4fd"
    },
    {
        "author": "孔文仲",
        "paragraphs": [
            "當年同望赭袍光，萬事爭先落彩鋩。",
            "一別已經陵谷變，再來方覺路岐長。",
            "黄金久壓腰間重，白筆纔容柱下藏。",
            "唯願山林息枹鼓，免教鴟隼嚇鴛凰。"
        ],
        "title": "次韵穆父見戲",
        "id": "f7152f55-aa6a-441c-9270-4e4a681ad804"
    },
    {
        "author": "孔文仲",
        "paragraphs": [
            "天官惟將相，位號著璇霄。",
            "所處皆顓面，攸司共正朝。",
            "極星安正宁，列宿儷羣僚。",
            "號令三光動，吹噓二氣調。",
            "何參方輔漢，稷契正裨堯。",
            "盛旦羣龍進，乾符已上昭。"
        ],
        "title": "天官顓面正朝",
        "id": "6956b2d7-cacb-4a1b-b62d-1f0c545883f5"
    },
    {
        "author": "孔文仲",
        "paragraphs": [
            "聖皇勤政治，虛己納忠良。",
            "拱手居宸扆，留神置諫章。",
            "孜孜收國論，密密邇天光。",
            "中昃常游息，焦勞慎作荒。",
            "至言規漢后，無逸戒周王。",
            "默處巖廊邃，洪基可世長。"
        ],
        "title": "置章御座",
        "id": "639e9b0d-8919-470d-b0f0-60c51143f621"
    },
    {
        "author": "孔文仲",
        "paragraphs": [
            "聖王臻大治，四海屬休戈。",
            "遂致陰陽順，均如玉燭和。",
            "德威周遠邇，民俗被漸摩。",
            "品物皆蕃殖，昌辰絕札瘥。",
            "氣充諸夏潤，祥應太平多。",
            "華旦今如此，庸才願詠歌。"
        ],
        "title": "玉燭",
        "id": "0e56f4be-4a90-48ee-a24e-7610ad3ecac4"
    },
    {
        "author": "孔文仲",
        "paragraphs": [
            "客興謂已旦，出視見落月。",
            "瘦馬入荒陂，霜花重如雪。",
            "海風吹萬里，兩耳凍幾脫。",
            "歲晏已苦寒，近北尤凜冽。",
            "況當清曉行，遡此原野闊。",
            "笠飛带繞頸，指强不得結。",
            "農家烟火微，炙手粗可熱。",
            "豈能迂我留，而就苟且活。",
            "仰頭視四宇，夜氣亦漸豁。",
            "苦心待正晝，白日想不缺。"
        ],
        "title": "早行",
        "id": "e7954ef0-5789-4d4b-aeae-d5ab1a371b03"
    },
    {
        "author": "孔文仲",
        "paragraphs": [
            "官是麟臺却佐州，蓬瀛俱稱列仙遊。",
            "憶分曉色趨天闕，想對春風倚郡樓。",
            "書付塞鴻應易到，人如隴水正分流。",
            "江湖未有歸耕處，何日相逢說旅愁。"
        ],
        "title": "次韵瀛倅鄧慎思見寄",
        "id": "5f46c6aa-625c-4658-aa3e-fdfc9728db22"
    },
    {
        "author": "孔文仲",
        "paragraphs": [
            "尋盡城中山，又訪江外寺。",
            "蘭舟涉澄漪，隼旌入疏翠。",
            "樓臺初日升，巖谷宿露墜。",
            "飛泉百禽鳴，怪石萬蛇躓。",
            "絕庵皆步登，佳木留客醉。",
            "洞天生晝寒，桃源發春意。",
            "烟霞暫深闊，宇宙忽殊異。",
            "海國遇昇平，鈴齋無俗事。",
            "潁川擅才敏，康樂足情意。",
            "只恐新詩多，鎸鑱費年祀。"
        ],
        "title": "題顯孝南山寺",
        "id": "e8781737-1d6f-48e2-a0a5-024f3797d4d3"
    },
    {
        "author": "孔文仲",
        "paragraphs": [
            "一莖青竹初出水，數箇黄蜂占作窠。"
        ],
        "title": "句",
        "id": "b814a113-61fe-4963-adec-dead06afd177"
    },
    {
        "author": "張璪",
        "paragraphs": [
            "千古南譙炳地靈，穿雲雁塔自層層。",
            "殘煙落日荒墟上，父老相傳落雁亭。"
        ],
        "title": "落雁亭",
        "id": "8d99e1ef-49fc-4ca4-b810-a09ba36d890f"
    },
    {
        "author": "張璪",
        "paragraphs": [
            "此花已去不須嗟，亡國亡家總爲他。",
            "父老不知前日事，逢人口口道瓊花。"
        ],
        "title": "瓊花",
        "id": "e35880ec-b267-4780-94d3-b3cc935fc672"
    },
    {
        "author": "董敦逸",
        "paragraphs": [
            "鬰江清徹底，十里郡城南。"
        ],
        "title": "句",
        "id": "814b90ea-ea7e-4fc3-aca9-b3331e851a54"
    },
    {
        "author": "毛漸",
        "paragraphs": [
            "玉堂視草儒林翁，暫憑熊軾來江東。",
            "政成暇日開宴席，選勝共詣金仙宮。",
            "幽亭虛敞竹森聳，低徊映日清陰重。",
            "靜坐愛此君，乃知雅尚人情同。",
            "屏山疊石色蒼翠，我疑巨靈掣斷岷峨峰。",
            "繁霜摧枯木，飛葉穿疏櫳。",
            "芳筵列時果，璀璨間青紅。",
            "羊肋細軟蟹螯豐，兵厨酒美琥珀濃。",
            "褫带就坐約煩禮，幅巾相向聊從容。",
            "晤言與心契，至樂非絲桐。",
            "高懷詎比晉七子，徒以散誕相誇雄。",
            "飲餘寓意對棋局，萬事不足縈心胸。",
            "人生天地間，寧異浮萍相值江湖中。",
            "偶然會合復離散，東西南北隨飄風。",
            "須知此會不易得，爲公更釂黄金鍾。"
        ],
        "title": "此君亭歌",
        "id": "fca661df-a327-4e74-b709-2bcda43c2150"
    },
    {
        "author": "毛漸",
        "paragraphs": [
            "洞門流水日潺潺，桃塢依然枕水邊。",
            "春色年年花自好，遊人誰復遇嬋娟。"
        ],
        "title": "桃源洞",
        "id": "c3c77310-f7e1-41d8-ae61-baedc26998a4"
    },
    {
        "author": "游師雄",
        "paragraphs": [
            "石橋跨兩岫，野叟嘗遠蹠。",
            "旁有枰棋處，云是仙人奕。"
        ],
        "title": "着棋臺",
        "id": "bdac2283-996f-46c3-9fe0-862af357c9d9"
    },
    {
        "author": "游師雄",
        "paragraphs": [
            "清甘一派古祠邊，昨日親烹小鳳團。",
            "却恨竟陵無品目，煩君粗鑒爲嘗看。"
        ],
        "title": "汲泉烹茶寄葉君康直",
        "id": "a42924d5-582d-492b-85a4-f15134f0a0e6"
    },
    {
        "author": "游師雄",
        "paragraphs": [
            "今古市朝已變，隋唐樓殿成空。",
            "惟有山頭明月，夜來猶照荒宮。"
        ],
        "title": "過九成宮舊址二首  其一",
        "id": "58ddd592-1c7a-4aae-a0e7-f27daa496127"
    },
    {
        "author": "游師雄",
        "paragraphs": [
            "不見六龍駐蹕，空餘五栝陰森。",
            "當日宮前流水，潺湲直到如今。"
        ],
        "title": "過九成宮舊址二首  其二",
        "id": "b39d3699-eda8-40af-8a11-977710285daa"
    },
    {
        "author": "游師雄",
        "paragraphs": [
            "王師一舉疾於雷，頃刻俄聞破敵迴。",
            "且喜將門還出將，檻車生致鬼章來。"
        ],
        "title": "賀岷州守種誼破鬼章二首  其一",
        "id": "b092edc2-340e-4221-967b-e828d27db035"
    },
    {
        "author": "游師雄",
        "paragraphs": [
            "圍合洮州敵未知，煙雲初散見旌旗。",
            "忽驚漢將從天下，始恨羌酋送死遲。"
        ],
        "title": "賀岷州守種誼破鬼章二首  其二",
        "id": "1146e5e3-5a6b-46d4-a3d8-c114862cf6ec"
    },
    {
        "author": "孫升",
        "paragraphs": [
            "清曉都門祖帳開，路人相與歎賢哉。",
            "流塵幾翳看山眼，落日休停別酒杯。",
            "何待諸生留北闕，自存遺直在東臺。",
            "連江四老嗟誰在，白首今朝只獨來。"
        ],
        "title": "送鄭待制閎中歸閩",
        "id": "1b868738-8931-4df9-a1e2-88028e1b0bfa"
    },
    {
        "author": "孫升",
        "paragraphs": [
            "稍覺香熏鼻，還思酒入脣。",
            "盈缸止三斗，可撥甕頭春。"
        ],
        "title": "索劉述之新釀",
        "id": "a543510b-97a9-46f9-bde6-23f8a375374b"
    },
    {
        "author": "孫升",
        "paragraphs": [
            "漏殘餘一榻，曾不爲黄金。"
        ],
        "title": "句  其一",
        "id": "f9ba73f3-ed46-4482-976e-c9c38c91b88d"
    },
    {
        "author": "孫升",
        "paragraphs": [
            "北扉西掖青雲士，千載飄零只兩人。"
        ],
        "title": "句  其二",
        "id": "ac3243a0-5cd4-4c3c-80b3-d0e36797a883"
    },
    {
        "author": "孫升",
        "paragraphs": [
            "玉筍千官散，珠簾一夜空。"
        ],
        "title": "句  其三",
        "id": "18ae53f4-afc5-4cec-8fcb-ba89debf6434"
    },
    {
        "author": "孫升",
        "paragraphs": [
            "來書占喜鵲，落日聽鳴蛩。"
        ],
        "title": "句  其四",
        "id": "1861861d-17ae-47e7-b1d1-0a7b25fc0802"
    },
    {
        "author": "孫升",
        "paragraphs": [
            "若與蛟龍爭角黍，應同漁父啜糟醨。"
        ],
        "title": "句  其五",
        "id": "b874c46f-21e7-4d27-97e9-5dea83505f25"
    },
    {
        "author": "孫升",
        "paragraphs": [
            "睡須山鳥喚，酒聽竹枝斟。"
        ],
        "title": "句  其六",
        "id": "7d0c8ae3-ddc1-4574-a817-192a5e4bf681"
    },
    {
        "author": "孫升",
        "paragraphs": [
            "窮搜詩句熟，老練世情通。"
        ],
        "title": "句  其七",
        "id": "28416bd9-adf7-45c9-816f-5bb6909fc997"
    },
    {
        "author": "孫升",
        "paragraphs": [
            "白雲每逐晨光出，紅鶴長隨暮靄還。"
        ],
        "title": "句  其八",
        "id": "066cfcfb-735d-446a-ac8b-dda355363fa4"
    },
    {
        "author": "孫升",
        "paragraphs": [
            "梁臺歌吹餘衰草，湓浦琵琶悵晚風。"
        ],
        "title": "句  其九",
        "id": "cacde69b-a4ff-4476-913b-edfedeb78b7e"
    },
    {
        "author": "孫升",
        "paragraphs": [
            "慈竹笋抽疑夏籜，木犀花發認春香。"
        ],
        "title": "句  其一○",
        "id": "1d7d8e79-49b6-4086-831e-8a8166d8610e"
    },
    {
        "author": "孫升",
        "paragraphs": [
            "更約與君三十載，北陵原上望殘霞。"
        ],
        "title": "句  其一一",
        "id": "6f673246-6a5b-4809-b0cc-1301b7fcfecb"
    },
    {
        "author": "溫益",
        "paragraphs": [
            "秋日同文館，文編亦共携。",
            "升沉都莫問，榮辱已能齊。",
            "酒美何妨醉，詩成强自題。",
            "從容約歸日，訪子省闈西。"
        ],
        "title": "詩呈同院",
        "id": "1c055a5d-7854-400e-90d5-cee940230ae9"
    },
    {
        "author": "溫益",
        "paragraphs": [
            "少年曾接元公論，屢話南閩佛剎奇。"
        ],
        "title": "句  其一",
        "id": "39e4e3fb-e456-4180-8318-febd8411eff6"
    },
    {
        "author": "溫益",
        "paragraphs": [
            "竹生石上瓊瑶碧，泉落簷間組带垂。"
        ],
        "title": "句  其二",
        "id": "6dd048d2-7b6b-4b3d-9b1e-438d76d73c78"
    },
    {
        "author": "溫益",
        "paragraphs": [
            "夢寐常思山水國，登臨今到鳳凰池。"
        ],
        "title": "句  其三",
        "id": "c96792ca-a8a6-4d09-91a7-adc2b371fd06"
    },
    {
        "author": "溫益",
        "paragraphs": [
            "潮迴畫楫三千隻，春滿紅樓十萬家。"
        ],
        "title": "句  其四",
        "id": "003395bd-0254-48e3-9906-d3548b7d9973"
    },
    {
        "author": "郟亶",
        "paragraphs": [
            "十里松陰蔣子山，暮煙收盡梵宮寬。",
            "夜深更向紫微宿，坐久始知凡骨寒。",
            "一派石泉流沆瀣，數庭霜竹顫琅玕。",
            "大鵬汎有摶風便，還許鷦鷯附羽翰。"
        ],
        "title": "呈王荆公",
        "id": "1889e615-a3fe-4cde-9b28-fe73bcb5400a"
    },
    {
        "author": "郟亶",
        "paragraphs": [
            "久鎖沖天鶴，金籠忽自開。",
            "無心戀池沼，有意出塵埃。",
            "鼓翼離幽砌，凌雲上紫臺。",
            "應陪鸞鳳侶，仙島任徘徊。"
        ],
        "title": "失鶴",
        "id": "510a054c-c5e1-465c-8752-22f72e2ded7e"
    },
    {
        "author": "郟亶",
        "paragraphs": [
            "珍重妙觀師，書來再三讀。",
            "不蒙促歸計，乃憂曠箋牘。",
            "疑師未相知，待我尚塵俗。",
            "竊聞構新殿，東畔建廊屋。",
            "聖像已完布，舍利應祈祝。",
            "其餘雖未備，想亦漸周足。",
            "凡事在臻牢，慎勿尚遄速。",
            "堂基不厭高，磉窠須剩築。",
            "閒架莫求大，却須擇良木。",
            "椽桷貴稠直，楣栱要恒篤。",
            "但得規摹成，不憂無人續。",
            "五年縱未就，十年亦未蹙。",
            "今生不能了，後世亦修復。",
            "中庭要寬廣，從舍須團簇。",
            "堂前種杉檜，方丈植慈竹。",
            "冬青繞周遭，夏初香馥郁。",
            "松篁又次之，瀟灑快胸腹。",
            "園中開數徑，晚步散踡跼。",
            "沿階種藥苗，乘閒采盈掬。",
            "川芎并地黄，幽蘭間甘菊。",
            "泡水須麥門，熬湯要鶑粟。",
            "蘘莪并狗杞，可以備蔬蔌。",
            "葵藿及雞冠，可以悅心目。",
            "橘柚耀金苞，鎗旗資茗粥。",
            "四時皆要用，一奴長灌沃。",
            "地形或褊隘，後牆可展撲。",
            "東榮有園池，幽小類棋局。",
            "長土可裁削，凡材宜斬斸。",
            "使之稍清曠，可以蠲煩溽。",
            "秋至芙蕖紅，春來鴨頭淥。",
            "撥剌有魴鯉，優游棲雁鶩。",
            "菱芡交加生，藻荇參差畜。",
            "采嚼齒牙香，牽挽襟裾綠。",
            "可以娛賓朋，可以施水陸。",
            "穿渠繞吾院，高下相聯屬。",
            "畎引發新聲，潺湲若山谷。",
            "細事宜先治，大道在勤督。",
            "晨經勸羣庶，夜講誨幽獨。",
            "午間略行道，睡魔可降伏。",
            "智燈照昏迷，慧刀破貪慾。",
            "若夫潤澤事，在師更崇肅。",
            "爲山貴覆簣，彈冠重初沐。",
            "葷羶勿放入，酒會當遠逐。",
            "諸宅或相混，此詩可約束。",
            "庶令百里人，外悅更心服。",
            "從善若轉圜，慕義如湊輻。",
            "悟者味醍醐，昧者隔紗縠。",
            "病者解顛倒，强者銷忿毒。",
            "昆蟲與草芥，一一霑慧福。",
            "顧此區區心，提孩已懷蓄。",
            "十三聽先訓，觀音爲眷屬。",
            "二十學於寺，有意重蓋覆。",
            "誦書小松下，夜驚老僧宿。",
            "老僧睡不穩，冥心生毀讟。",
            "夢一白衣人，戒言勿輕觸。",
            "淩晨來謝我，道此頗慚恧。",
            "因知此大緣，聖心已潛屬。",
            "故余昔欲仕，先此治軒塾。",
            "無端赴辟書，萬里走炎燠。",
            "因緣論時事，乍榮復深辱。",
            "連延未能歸，非敢戀方穀。",
            "上欲榮二親，次欲芘諸族。",
            "妻封子可任，行將謝微祿。",
            "屯邅累見迫，神靈若相促。",
            "前日除永甯，君恩殊委曲。",
            "風物似京華，民醇無犴獄。",
            "月給五十千，歲租三百斛。",
            "茲事爲未了，力辭求倅睦。",
            "尚念雖近鄉，官身甚羈拲。",
            "黽勉終此任，庶幾堪退縮。",
            "驅馳六十年，今朝方自贖。",
            "可爲林下遊，放曠比麋鹿。",
            "幽園創書館，諸子弄黄軸。",
            "靜室爇名香，與師評梵竺。",
            "寺僧必欽嚮，師應勤訓育。",
            "童蒙儻來叩，我亦當善告。",
            "四季飯鄉人，三冬辦民浴。",
            "老姑與老姊，就可報恩鞠。",
            "季弟與羣姪，日可講驩穆。",
            "人生能幾何，此樂難盡錄。",
            "惟師本英豪，少小已良淑。",
            "傳經建精藍，飯衆邁高躅。",
            "飄然西北來，聲華滿京轂。",
            "名山及鉅院，諸公意勤縟。",
            "師皆力辭避，許我歸林麓。",
            "茲惟吾二人，密約有昔夙。",
            "然能蹈此語，沙金石中玉。",
            "吾身方困躓，師譽正彪襮。",
            "吾歸不爲艱，師退良難卜。",
            "飛雲謾出山，至寶欣還匵。",
            "素志幸已酬，忘言目相矚。",
            "幽顯若相佑，成就在忽倏。",
            "內外期兩立，緇素更純熟。",
            "惟吾二人者，可以共藏六。",
            "松江多波濤，西山鳴橡檞。",
            "台嶺誇石梁，廬阜詫飛瀑。",
            "與師結真賞，輕舉效鴻鵠。",
            "相將老此身，嘯歌隨寢餗。",
            "數終或歸去，任緣順所欲。",
            "却觀今日事，猶如夢中燭。"
        ],
        "title": "太倉隆福寺創觀音院以詩百韵寄妙觀大師且呈鄉中諸親舊",
        "id": "ad1252bc-2012-4116-8702-1b1a1d8a1d0b"
    },
    {
        "author": "韓忠彥",
        "paragraphs": [
            "諸公當日聚巖廊，半謫南荒半已亡。",
            "唯有紫樞黄閣老，再開圖畫看瀟湘。"
        ],
        "title": "題江干初雪圖",
        "id": "89eed122-5199-4488-b66e-f323d0e53504"
    },
    {
        "author": "韓忠彥",
        "paragraphs": [
            "恢崇儒教頓生光，天子親來幸上庠。",
            "星弁煌煌環帝座，霜袍密密綴周行。",
            "廟祠稽首尊先聖，書義終篇勸嗣王。",
            "學道深慚非入室，此辰榮事亦升堂。"
        ],
        "title": "駕幸太學",
        "id": "a16d07da-985d-4956-b0c1-8b1d37d6d6a5"
    },
    {
        "author": "韓忠彥",
        "paragraphs": [
            "風開笑頰輕桃艷，雨带啼痕白玉容。",
            "蝶舞只疑殘雪壓，月明惟覺異香濃。"
        ],
        "title": "句",
        "id": "1312a5c7-e3f5-4dda-8804-c2d5102ac0b0"
    },
    {
        "author": "舒煥",
        "paragraphs": [
            "先生何人堪並席，李郭相逢上舟日。",
            "殘霞明滅日脚沈，水面浮空天一色。",
            "磷磷石若鐵林兵，翻激奔衝精甲白。",
            "岸頭旌旗簇五馬，一櫓飛艎信東下。",
            "入夜寒生波浪間，汗衣如逐秋風乾。",
            "相忘河魚互出沒，得性沙鳥鳴關關。",
            "委蛇二龍乃神物，游樂諸溪誠爲難。",
            "築亭種柳恐不暇，天下龍雨須公還。"
        ],
        "title": "和蘇子瞻觀百步洪原韵",
        "id": "6e3f8fa9-1ed8-4e3e-8da6-cdb06f981f7b"
    },
    {
        "author": "舒煥",
        "paragraphs": [
            "先生堂前雪月苦，弟子讀書喧兩廡。",
            "撞門入室書縱橫，蠟紙燈籠似雲母。"
        ],
        "title": "苦學涪翁夜過其家戲作",
        "id": "00df2443-dfdc-4e2a-8165-4a9029c93252"
    },
    {
        "author": "韓鐸",
        "paragraphs": [
            "青瑣身榮故國遥，除書催下紫宸朝。",
            "金籝舊學辭仙殿，玉帳新兵擁使橈。",
            "閣上雲山圍畫壁，軍中鼓角戰江潮。",
            "珠璣滿篋群賢什，瓦礫誰收亦謾飄。"
        ],
        "title": "送程給事知越州",
        "id": "e7421c9a-0bda-419a-aee9-d093370e1c5a"
    },
    {
        "author": "李承之",
        "paragraphs": [
            "珠鞍昔御恩猶在，玉輦親扶事已非。"
        ],
        "title": "句",
        "id": "96307fe2-8e8b-4dfd-902f-b316fe6253dd"
    },
    {
        "author": "劉琦",
        "paragraphs": [
            "凱還幾度宴東峰，新構危亭接梵宮。",
            "勢入青冥橫絕壁，路盤空曲壓高松。",
            "臨流自笑功名薄，對酒忻逢景色重。",
            "飄泊却慚歸未得，日斜坐聽暮雲鐘。"
        ],
        "title": "登東峰亭",
        "id": "183414c5-7759-46e1-8d7f-4941d62d4608"
    },
    {
        "author": "鮮于師中",
        "paragraphs": [
            "巖前山溜灑如傾，三峽都無此景清。",
            "坐對秦宮垂箔影，靜聞鮫室落盤聲。",
            "好追祓禊蘭亭會，疑到神仙洞府行。",
            "每羨渝南二千石，頻來幽境駐雙旌。"
        ],
        "title": "題滴水巖",
        "id": "eb6c0b26-2c17-4d23-a11d-19d2d6ffe67e"
    },
    {
        "author": "鍾浚",
        "paragraphs": [
            "過鄉晝錦剖符雄，海上蓬萊第一宮。",
            "自古勝遊矜物外，于今藩閫壓江東。",
            "湖山清賞絕塵境，風月高吟虛訟筩。",
            "促詔歸來如漢典，出分千里入三公。"
        ],
        "title": "送程給事知越州",
        "id": "4317910f-a1c4-4f5f-a328-a8f68ab7aac7"
    },
    {
        "author": "呂希哲",
        "paragraphs": [
            "禮儀三百復三千，酬酢天機理必然。",
            "寒即加衣饑即食，孰爲末節孰爲先。"
        ],
        "title": "絕句",
        "id": "f0253ed8-e600-4309-af1c-60441fe634c8"
    },
    {
        "author": "呂希哲",
        "paragraphs": [
            "水晶宮殿玉花零，點綴空槐卧素屏。",
            "特敕下簾延墨客，不因風雪廢談經。"
        ],
        "title": "絕句二首  其一",
        "id": "89f8d843-5efb-4b33-bc8b-42b4a07ed28d"
    },
    {
        "author": "呂希哲",
        "paragraphs": [
            "强記師承道古先，無窮新意出陳編。",
            "一言有補天顔動，全勝三軍賀凱還。"
        ],
        "title": "絕句二首  其二",
        "id": "f361eb3a-a36a-45d0-9833-f5710ed0d8d7"
    },
    {
        "author": "呂希哲",
        "paragraphs": [
            "先生不是閉關人，高趣逍遥混世塵。",
            "得志須爲天下雨，放懷聊占洛陽春。",
            "家無甔石賓常滿，論極錙銖意始新。",
            "任使終身卧安樂，一毫何費養天真。"
        ],
        "title": "和堯夫打乖吟",
        "id": "062b7169-abc2-43a6-b3e1-bce376b64e68"
    },
    {
        "author": "呂希哲",
        "paragraphs": [
            "老讀文書興易闌，須知養病不如閑。",
            "行林瓦枕虛堂上，卧看江南雨後山。"
        ],
        "title": "絕句",
        "id": "6ed72576-e842-4e60-a8d1-e8fde616de26"
    },
    {
        "author": "呂希哲",
        "paragraphs": [
            "斷霞孤鶩欲寒天，無復青山礙目前。",
            "世路崎嶇飽經歷，始知平地是神仙。"
        ],
        "title": "登單州城樓",
        "id": "5e205d0a-30c9-4fef-b7bc-d5415f3b4159"
    },
    {
        "author": "呂希哲",
        "paragraphs": [
            "將謂清風全掃地，世間今復有盧鴻。"
        ],
        "title": "句  其一",
        "id": "b54a7043-b68b-4be0-81ed-fd941029e28f"
    },
    {
        "author": "呂希哲",
        "paragraphs": [
            "他日稍成毛義志，再求師友究淵源。"
        ],
        "title": "句  其二",
        "id": "81a2b03d-6ec5-4fe1-9868-384733ef14f7"
    },
    {
        "author": "呂希哲",
        "paragraphs": [
            "獨抱遺經唐處士，差强人意漢將軍。"
        ],
        "title": "句  其三",
        "id": "27ac1c1c-f794-4591-b691-6b3d00290175"
    },
    {
        "author": "呂希哲",
        "paragraphs": [
            "除却借書沽酒外，更無一事擾公私。"
        ],
        "title": "句  其四",
        "id": "bbcd6876-18f5-4087-ab45-c02615f603c1"
    },
    {
        "author": "呂希純",
        "paragraphs": [
            "江南江北來，昨夜同枝宿。",
            "平明一聲起，回顧已極目。"
        ],
        "title": "寄兄",
        "id": "f5c429dc-2e70-452c-b395-02b1e92d759c"
    },
    {
        "author": "呂希純",
        "paragraphs": [
            "騏驥方騰踏，蚊虻敢撲緣。",
            "明年小期集，請看十廬鞭。"
        ],
        "title": "見學院諸生作詩因和",
        "id": "dc3ad9dd-8c98-4536-aa40-c176be956e70"
    },
    {
        "author": "呂希純",
        "paragraphs": [
            "夢寐西山結草廬，逝將臨水詠游魚。",
            "何人見卵求時夜，更著閒言問紫姑。"
        ],
        "title": "詩一首",
        "id": "de2865d7-7020-425f-9dd1-2e6dcc4d31bd"
    },
    {
        "author": "呂希純",
        "paragraphs": [
            "古郡千山裏，高臺六月凉。",
            "開軒背城市，伏檻即林塘。",
            "白佛當平遠，烏龍插昊蒼。",
            "水風生枕簟，嵐翠撲衣裳。",
            "欲雨高峰暗，新晴瀑布長。",
            "稻塍分錦繡，松嶺奏笙簧。",
            "自昔多賢守，於今載雅章。",
            "承流叨繼踵，主諾粗提綱。",
            "夙樂阿蘭若，端居最上方。",
            "南津有禪侶，默坐正相望。"
        ],
        "title": "千峰榭",
        "id": "e989189e-ce8a-4c80-aa29-7d2080ab7bf4"
    },
    {
        "author": "呂希純",
        "paragraphs": [
            "予臨瀟灑郡，終日坐樓中。",
            "樓上闢四門，門開面面風。",
            "南榮看馬目，北檻對烏龍。",
            "夕暝瞰兜率，朝霞望高峰。",
            "峰巒一相望，紫翠千萬重。",
            "中宵若笙篁，天籟起長松。",
            "直疑列仙侶，駕鶴相過從。"
        ],
        "title": "紫翠樓",
        "id": "67986298-0d2f-4c69-844d-fe7363f6b7cc"
    },
    {
        "author": "呂希純",
        "paragraphs": [
            "遺直兼遺愛，居今見古人。",
            "殿中收白簡，江上擁朱輪。",
            "棟宇才函丈，琴尊喜對賓。",
            "繞亭佳水在，長與物爲春。"
        ],
        "title": "趙清獻賞春亭",
        "id": "750aa4f0-bf4f-4832-a753-79542fef74ed"
    },
    {
        "author": "呂希純",
        "paragraphs": [
            "秀嶺奇峰接釣臺，烏龍直北更崔嵬。",
            "萬松合處虛亭敞，千佛光中梵宇開。",
            "林外瀑泉飛朔雪，雲間寶藏轉春雷。",
            "攀藤更入西庵路，一聽支郎語劫灰。"
        ],
        "title": "烏龍寺",
        "id": "a7e2ca73-04ef-4e81-ae93-c981c076e70b"
    },
    {
        "author": "呂希純",
        "paragraphs": [
            "范公當日守江濱，本是西清獻納臣。",
            "瀟灑溪山瀟灑郡，太平天子太平民。",
            "棠郊遺愛今仍在，竹榭高吟迹已陳。",
            "還憶開元宋開府，相望彷彿見精神。"
        ],
        "title": "承天思范軒",
        "id": "ae925d49-63eb-4fd2-86a6-935ebee6359a"
    },
    {
        "author": "呂希純",
        "paragraphs": [
            "尊宿芳名盛，庵巖迹未頹。",
            "織蒲隨日用，儋版喚人回。",
            "臨濟親推出，雲門手托開。",
            "于今兩禪派，俱自睦州來。"
        ],
        "title": "陳尊宿庵",
        "id": "f7bcfd6d-fdc2-49cf-91b7-6f37f6c8e899"
    },
    {
        "author": "呂希純",
        "paragraphs": [
            "昔聞僧道開，清浄本求佛。",
            "談經悟教藏，施藥蠲衆疾。",
            "臨嶂起重閣，最上構禪室。",
            "靈香邈可繼，壯麗固已軼。",
            "桐廬瀟灑郡，茲閣更奇崛。",
            "峰巒互掩映，松竹富蒙密。",
            "我來一伏檻，紫翠競森出。",
            "塵襟與羈幘，中坐怳已失。",
            "清風來甚遠，沖氣久彌逸。",
            "東軒視蟠桃，仙路如彷彿。"
        ],
        "title": "靈香閣",
        "id": "42a1dd09-0c03-4225-a99b-6ab2f0123e06"
    },
    {
        "author": "呂希純",
        "paragraphs": [
            "郡因賢守得佳名，水態山光會此亭。",
            "雲外僧歸穿竹塢，日邊鷗下集沙汀。",
            "浮梁倒影橫雌霓，寶塔張燈疊萬星。",
            "不獨班春行田野，重緣香火叩禪扃。"
        ],
        "title": "瀟灑亭",
        "id": "b3f5b0e3-5621-4b02-86ba-20f60234628e"
    },
    {
        "author": "呂希純",
        "paragraphs": [
            "予嘗登高峰，近瞰碧溪塢。",
            "老松如卧龍，夾道忽騰翥。",
            "危梯過百折，直下看雲雨。",
            "善導有遺蹤，十佛從口吐。",
            "歲久缺其三，塵埃誰復數。",
            "佛壽倘能續，佛像諒可補。",
            "繞山行道迹，會轉坦無阻。",
            "中休有磐石，蔽日多林莽。",
            "安得德山流，來爲此峰主。",
            "結茅孤頂上，端坐訶佛祖。"
        ],
        "title": "高峰庵",
        "id": "32e217b4-553b-431e-8e54-3c51bd08488a"
    },
    {
        "author": "呂希純",
        "paragraphs": [
            "瀑布巖東轉畫旗，拂雲穿石上霏微。",
            "抱溪修竹通千个，夾道喬松過十圍。",
            "簷外一潭泓翠碧，窗間萬斛濺珠璣。",
            "使君不用笙歌擁，潄玉聲中岸幘歸。"
        ],
        "title": "玉泉庵",
        "id": "c5a5a0bc-cd4e-4920-b784-715b53179e09"
    },
    {
        "author": "呂希純",
        "paragraphs": [
            "北渚南津路不遥，鳴騶喜過定川橋。",
            "竹間水榭涵虛碧，林外山堂對泬㵳。",
            "地占上游真塽塏，門通禪苑離塵囂。",
            "游人未嘆尋芳歇，石磴山松正後彫。"
        ],
        "title": "江氏園",
        "id": "ee5c4a61-e4f6-4adb-a970-2e4743296b6f"
    },
    {
        "author": "呂希純",
        "paragraphs": [
            "翠竹庵前久不疑，雨花巖畔更忘機。",
            "何人得似江居士，在定時多出定稀。"
        ],
        "title": "民表圓同庵",
        "id": "cc06db26-941e-4727-8d0e-73e4df324992"
    },
    {
        "author": "呂希純",
        "paragraphs": [
            "江如丁字湊城隈，長畏蛟龍鼓浪來。",
            "門表奠川聊致禱，職當求瘼愧非才。",
            "兩灘漲定沙痕白，七里山晴霧雨開。",
            "放出庾家樓上月，却留賓從少徘徊。"
        ],
        "title": "定川門",
        "id": "f2f68e8d-b886-45af-9141-9e9e06fbc487"
    },
    {
        "author": "呂希純",
        "paragraphs": [
            "城外溪山知幾重，獨憐池館占城中。",
            "亭花不動波瀾細，徑石相連島嶼通。",
            "床下繫舟同醉傅，尊前垂釣似仙翁。",
            "王家最數烏衣巷，莫廢江南舊士風。"
        ],
        "title": "王氏亭池",
        "id": "04f8f810-09b0-4218-b074-6782d01740a9"
    },
    {
        "author": "呂希純",
        "paragraphs": [
            "十里游山興盡回，重留車騎款郊扉。",
            "中橋駕石臨清港，危榭開軒挹翠微。",
            "夾道松風吹酒面，滿庭花氣襲人衣。",
            "殷勤更謝華亭鶴，引吭高聲送我歸。"
        ],
        "title": "朱氏園",
        "id": "8d71fa6c-24d0-4069-bce1-031f7e557f38"
    },
    {
        "author": "呂希純",
        "paragraphs": [
            "何處元宵好，迎鑾冊府西。",
            "簫聲雲外起，扇影日邊低。",
            "秘禁威容肅，名流步武齊。",
            "舜瞳回左顧，真欲過金閨。"
        ],
        "title": "元夕  其一",
        "id": "b1f1cb28-f80a-4876-b50d-c288ef62c0f5"
    },
    {
        "author": "呂希純",
        "paragraphs": [
            "何處元宵好，雙林宴坐僧。",
            "戒圓三五夜，心耀百千燈。",
            "茅舍門常掩，繩床几謾憑。",
            "世間娛樂事，一念不曾興。"
        ],
        "title": "元夕  其二",
        "id": "6d1b788e-54af-4a91-a43f-9d6d6b241ae8"
    },
    {
        "author": "呂希純",
        "paragraphs": [
            "何處孤城號秭歸。"
        ],
        "title": "句  其一",
        "id": "58e63d65-cc23-4cd0-bd0f-8b5016ad3c1c"
    },
    {
        "author": "呂希純",
        "paragraphs": [
            "久矣摳衣闕過庭。"
        ],
        "title": "句  其二",
        "id": "f9029bf9-0526-4dca-8127-0a866b28bae8"
    },
    {
        "author": "賈公望",
        "paragraphs": [
            "倏忽向六十，萍蓬無奈何。",
            "丹心猶奮迅，白首分蹉跎。",
            "正直士流少，傾邪朋類多。",
            "陽光一銷鑠，不復見妖魔。"
        ],
        "title": "詩一首",
        "id": "2b500f15-652c-437f-9e42-5abf9d9e51bb"
    },
    {
        "author": "錢景臻",
        "paragraphs": [
            "天台多勝概，落日亂山青。",
            "不似三峰好，樓臺入翠屏。"
        ],
        "title": "送僧歸護國寺",
        "id": "2e073713-f92b-4e82-8f18-2bfbab6950fa"
    },
    {
        "author": "朱長文",
        "paragraphs": [
            "漢有郡文學，儒宮所宗師。",
            "稚圭雖嘆滯，鄧禹猶願爲。",
            "聖朝興庠序，內外振新規。",
            "嗟余介且拙，性與丘壑宜。",
            "青衫起泮水，六見開辛夷。",
            "經術聊辨惑，文章非振奇。",
            "羣英何濟濟，屈就董生帷。",
            "講習良可樂，斆學交相資。",
            "但觀芹藻長，不卹顔鬢衰。",
            "忽傳太學命，飛詔下天涯。",
            "自省草茅賤，豈稱廊廟知。",
            "親友頗敦迫，黽勉趨官期。",
            "生平好古心，或冀伸此時。",
            "偶茲春奠畢，將與諸生辭。",
            "濁酒多如澠，頒貺自守麾。",
            "鄉飲久不講，禮意猶可追。",
            "高閣矗丹檻，公堂煥雲楣。",
            "裒衣二百衆，齒髮敘尊卑。",
            "籩豆儼在列，鵷鴻來有儀。",
            "珍饔薦瑶觴，雖醉尚肅祗。",
            "式燕固云喜，有行尤愴離。",
            "勉旃重勉旃，脩業戒荒嬉。",
            "黼繡在德義，金玉惟書詩。",
            "豫章生拱把，羣木共葳蕤。",
            "養之得其性，自有凌雲枝。",
            "又如甽澮流，不息趨天池。",
            "居鄉爲閔參，得志慕皋夔。",
            "當令竹帛間，炳炳令名垂。"
        ],
        "title": "公堂置酒羣彥咸集作詩呈學中諸先輩且用敘別",
        "id": "cd5cdb14-9fbd-4b9a-bb73-7addcbb35a87"
    },
    {
        "author": "朱長文",
        "paragraphs": [
            "晏侯昔爲州，歲旱慶霖雨。",
            "夫君與方子，吟思共清苦。",
            "不才輒繼聲，玉石愧同處。",
            "賡酬自邦君，高歌遍幕府。",
            "開編讀英辭，風義恨修阻。",
            "歷年屈指八，閱守今已五。",
            "溫溫劉蘇州，揚仁美風土。",
            "篇章極清新，操行到淳古。",
            "去年掌膠庠，幸此廕德宇。",
            "遇君來自西，暫作皋橋旅。",
            "並游盍簪裾，良宴陪樽俎。",
            "辱顧眼俱青，言詩多見與。",
            "近當庚伏間，不雨病禾黍。",
            "田乾如龜裂，一溉勞遠取。",
            "如惔沴氣生，望歲羣心沮。",
            "園居雖閒曠，何處逃藴暑。",
            "使君憂憫深，雩祀以時舉。",
            "精誠禱祠下，若與神告語。",
            "隨車油雲飛，闔境膏澤溥。",
            "槁苗興膴原，涸轍通別浦。",
            "萬輪水可汲，千笠草務去。",
            "秈禾與稏稻，指期入我庾。",
            "清暉登溪山，餘潤滿林圃。",
            "中吳垂白叟，買酒相抃舞。",
            "掃石邀良朋，清風快談麈。",
            "此時無一詩，歡意何以敘。",
            "朝家日隆平，二聖保基緒。",
            "施仁塞天淵，敷政皆堯禹。",
            "舊臣留旦奭，新相拜房杜。",
            "風和調舜琴，俗厚空周圄。",
            "銷變召泰和，協氣應律呂。",
            "吾儕夙承學，嘉慶幸親睹。",
            "相期美康平，復見頌多稌。"
        ],
        "title": "佳雨應祈因思昔年諸友作詩今再敘舊",
        "id": "13d10eb4-c82d-4091-973d-34997e65e416"
    },
    {
        "author": "朱長文",
        "paragraphs": [
            "馬周起布衣，一日見紫宸。",
            "獻言中機會，數歲持衡鈞。",
            "嘆息慕前哲，誰能繼清塵。",
            "毛公東南美，迥掩竹箭珍。",
            "高才與精識，卓爾出天真。",
            "論政明得失，談兵到幾神。",
            "天戈討梅山，婉畫昔已伸。",
            "一官遇賢守，相與康吳民。",
            "孰云芙蓉幕，久卧五色麟。",
            "聖君馭羣材，功業圖日新。",
            "旌麾頗牧用，帷幄良平臻。",
            "奇士求即至，當世有偉人。",
            "君今赴明詔，亨會在此辰。",
            "夕發碧江外，秋過清汴津。",
            "彤庭敞神麗，文陛高嶙峋。",
            "良籌上意合，深策廟謨親。",
            "功名立少壯，富貴將迫身。",
            "我亦有志者，卧疾松陵濱。",
            "耰鋤代長鋏，韋带比華紳。",
            "高懷未遐棄，荒徑枉朱輪。",
            "纚纚聽君語，懦夫氣益振。",
            "病騮觀逸驥，舉首嘶鳴頻。",
            "尚期居要路，迴光及幽淪。"
        ],
        "title": "次韵送毛正仲太博赴召",
        "id": "5410daf7-bbd8-4e70-811b-b6cf2f177be3"
    },
    {
        "author": "朱長文",
        "paragraphs": [
            "昔在章聖朝，先君爲名臣。",
            "入陪儒林老，出擁使者輪。",
            "忠謨與休烈，萬世永不泯。",
            "惜哉未大任，天意昌後人。",
            "公生韞俊德，磊落幼絕倫。",
            "深林有條梅，不揉自可珍。",
            "外隅正以方，中府粹且仁。",
            "沛然施之事，迅若般之斤。",
            "自聯金閨彥，頡頏三十春。",
            "牙籌析經費，龍節綏遠民。",
            "朅來天畿東，威譽薄海垠。",
            "羣情無遁照，衆理日益勤。",
            "吏徑皆敞闢，敝根悉鋤耘。",
            "惸惸舊鰥寡，今也皆不貧。",
            "闔部數百城，膏澤一以均。",
            "正月方再浹，是日爲生申。",
            "東人競祝公，百福叢于身。",
            "同宗復荷德，善禱久所陳。",
            "况公方耆艾，百行享明神。",
            "俾公永且康，筆端扶化鈞。",
            "俾公熾而大，膝下森華紳。",
            "近得舉之躅，前望伯虎塵。",
            "先閥期益顯，蹇品庶可親。"
        ],
        "title": "轉運少卿生日",
        "id": "59380549-afbd-41fc-8488-5bf9a6ff8372"
    },
    {
        "author": "朱長文",
        "paragraphs": [
            "庠中今多材，燦若荆岫玉。",
            "琢磨觀粹美，尤愛魏與祝。",
            "二子幼相友，共學橫山麓。",
            "抱書來泮宮，美質異碌碌。",
            "文辭堪適用，光瑩輕縑幅。",
            "前年掇高選，麗賦人爭錄。",
            "吳興太守賢，好善下白屋。",
            "貽書勤聘禮，掃榻待英躅。",
            "伯樂過冀北，所顧皆驥騄。",
            "翩翩告別去，舟泛苕溪淥。",
            "南陔急親養，聊以奉水菽。",
            "愧我不能留，嗈嗈想鴻鵠。",
            "良辰振六翮，一舉聳羣目。",
            "雲漢期高翔，稻粱非所欲。"
        ],
        "title": "送魏君致遠之吳興兼寄祝修中",
        "id": "6ac0b175-aedc-4f59-bc74-1211e4bea325"
    },
    {
        "author": "朱長文",
        "paragraphs": [
            "懷友對華月，身如匏繫何。",
            "遥聆金玉音，悵望江湖波。",
            "憂來誦三篇，調饑餉嘉禾。",
            "蘇范天下賢，閱士歲月多。",
            "憐君似蘭芷，長育瑶山阿。",
            "良工得寶璧，韞櫝加琢磨。",
            "發爲驚人語，九曲傾洪河。",
            "蟠蜿寄短章，浩蕩寫長歌。",
            "一官得武林，萬景盡包羅。",
            "又如彈響泉，餘韵清且和。",
            "籍湜師韓文，其則在伐柯。",
            "俯視枳棘間，翔鸞豈蹉跎。",
            "聖朝頌聲作，周雝與商那。",
            "二公且大用，豈得歸岷沱。"
        ],
        "title": "少章過吳門寵示淳夫子瞻唱和并惠山寄少游之什俾余繼作輒次二公韵以寄之",
        "id": "ef797801-90c4-4549-98dd-f483063ef0f9"
    },
    {
        "author": "朱長文",
        "paragraphs": [
            "夙志在蕭閒，獲此遁幽迹。",
            "喬林無冬春，蒼靄異晨夕。",
            "旁窺疑好峰，俯瞰驚峭壁。",
            "浩然溪山興，盡在陶潛宅。",
            "杖藜行水邊，萍際湛空碧。",
            "良魚不輕游，弱羽猶自惜。",
            "吟髭不禁霜，曉鑑見早白。",
            "古人已深嘆，信是林園客。",
            "遣累假禪鋒，陶情任詩格。",
            "寄聲招友人，來看亭前柏。"
        ],
        "title": "詠齋偶書呈子通無隠",
        "id": "867d1aa8-3396-4abd-ab2c-c4e827a3541e"
    },
    {
        "author": "朱長文",
        "paragraphs": [
            "采蘭無復養，嬰此終天悲。",
            "家空弱妹長，恐失桃夭時。",
            "翠蔓倚長松，之子得所隨。",
            "銜杯款相遇，摻袂傷暫離。",
            "洞庭春風高，楊柳綠江湄。",
            "柴門歸獨掩，桂楫暮何之。",
            "眷眷厚有餘，佳什猶在茲。",
            "散帙渴精論，言詩佇良規。",
            "惜哉片帆去，快若駟馬馳。",
            "東皋多樂事，歸計勿遲遲。"
        ],
        "tags": [
            "洞庭湖"
        ],
        "title": "次韵李子功留別之作",
        "id": "d416308c-bc22-42dc-8243-dd5c2c05bd59"
    },
    {
        "author": "朱長文",
        "paragraphs": [
            "支嶺高風遠，杼山佳句稀。",
            "雲巖有開士，詩理到精微。",
            "不知蓬戶隘，未倦凎鐶飛。",
            "忘形任談笑，敷衽評是非。",
            "近師宣城老，遠慕蘇州韋。",
            "我亦有吟癖，古人思與歸。",
            "願聞碧雲篇，所得如珠璣。",
            "漁樵未晚出，乘興叩禪扉。"
        ],
        "title": "謝虎丘祖印相訪",
        "id": "8914433f-84de-4537-91b9-347e2d2b4abb"
    },
    {
        "author": "朱長文",
        "paragraphs": [
            "衝寒步郊原，煙水照林薄。",
            "雪餘山色佳，浦浚湖波落。",
            "靜可釣綸垂，清欲塵纓濯。",
            "相逢兩俊友，辭義富金臒。",
            "携手登高臺，談笑有真樂。",
            "寸眸周遠近，幽思騰寥廓。",
            "逝將飛片帆，直泛洞庭脚。",
            "縶維阻並遊，搔首向城郭。"
        ],
        "tags": [
            "洞庭湖"
        ],
        "title": "謁郭道沖唐師德登臺偶作",
        "id": "b18aedf6-b599-4ede-87be-32af636179c4"
    },
    {
        "author": "朱長文",
        "paragraphs": [
            "泰山先生久冥寞，世把春秋束高閣。",
            "腐儒退隠三十年，獨玩遺經思筆削。",
            "濫居師席愧匪才，日演微言更歲籥。",
            "欲遵廣路視堂奧，誓闢浮雲窺碧落。",
            "茲辰講解告終篇，敢屈邦君親視學。",
            "邦君舊是補衮才，忠論嘉謨動宸幄。",
            "密爲福澤遍寰瀛，暫得麾符出京洛。",
            "愛民如子不忍傷，政用中和屏威虐。",
            "深惟教本在庠序，力助儒風止姦惡。",
            "羣材儻得就長育，百堵何爲憚興作。",
            "躭躭黌舍盡修嚴，翼翼公堂驟清廓。",
            "已欣華構將落成，肯枉雙旌率僚幕。",
            "清晨初謁二公祠，重道嚴師致恭恪。",
            "更忘煩暑臨講席，自降威容聽揚搉。",
            "羜肥酒釃宴諸生，金印煌煌對褒博。",
            "傳聞長幼相告語，爭誦詩書親教約。",
            "歡聲四出屏陰沴，雲霧俄收日華爍。",
            "文翁化蜀士皆成，魯侯修泮民思樂。",
            "自慚傳道竟何補，祿食充饑免藜藿。",
            "幸逢賢守善承流，喜與吳人醉優渥。"
        ],
        "tags": [
            "泰山"
        ],
        "title": "春秋終講伏蒙知府諫議臨視學舍宴勞諸生謹成小詩敘謝",
        "id": "39733dcd-b1a8-4f2e-b4de-545cd118f94b"
    },
    {
        "author": "朱長文",
        "paragraphs": [
            "極望鋪千頃，平觀徹九霄。",
            "縱橫隨物象，合散委天飆。",
            "灑竹聲微動，粧松勢不摇。",
            "庭空飛鳥影，窗失遠山椒。",
            "釣罷盈孤嶼，行稀覆小橋。",
            "爭先籠碧瓦，騁巧綴柔條。",
            "片片誰裁製，團團似琢琱。",
            "丘陵平坎險，草木起枯焦。",
            "皎潔那容染，輕清祗自飄。",
            "匊來便幼稚，披去羨漁樵。",
            "篷冷孤舟泊，蹄輕逸驥驕。",
            "危樓明皓皓，虛室靜蕭蕭。",
            "餘霰霏殘夜，層冰結霽朝。",
            "界疑華藏見，境入洞天遥。",
            "嚮晦終難掩，居高却晚銷。",
            "潤滋甘井脈，寒減暮江潮。",
            "思婦啼紅袖，征夫擁皂貂。",
            "履穿愁踐足，心悟任齊腰。",
            "就映猶開卷，頻餐愈病痟。",
            "袁公當强起，謝女尚能謠。",
            "旋取茶鐺泛，多收藥匕調。",
            "任令埋蠟屐，直欲鼓蘭橈。",
            "掃處迷三徑，吟餘凍一瓢。",
            "因思良友至，急奔牧童邀。",
            "池館增瀟灑，杯盤奈寂寥。",
            "壺中聞笑語，物外睹風標。",
            "真樂非絃管，奇辭脫篆雕。",
            "紅塵蕩滌盡，宿酒等閒消。",
            "燭映凝膏淺，香清切柏燒。",
            "談圍終易解，詩將可稱驍。",
            "聞道羣賢集，方從五馬招。",
            "黄堂催盛宴，緹幕會英僚。",
            "海氣連平野，巖光滿麗譙。",
            "繽紛霑壽斝，炫晃照華鑣。",
            "劉白才名重，枚鄒筆力超。",
            "袴襦歌美政，牟麥慶新苗。",
            "畎畝深盈尺，風雲會再宵。",
            "賀聲周四境，瑞奏達中朝。",
            "郡國仁風遠，乾坤協氣饒。",
            "年年書大有，擊壤望唐堯。"
        ],
        "title": "雪夕林亭小酌因成拙詩四十韵以貽坐客昔歐陽公與人詠雪先戒勿用梨梅練絮白舞鵝鶴等字今篇中輒守此戒但愧不工伏惟采覽",
        "id": "e4b64b14-9289-43ed-82d0-cc00e8339f8c"
    },
    {
        "author": "朱長文",
        "paragraphs": [
            "天意紹斯文，成書在聖孫。",
            "一篇窮妙理，萬古誦微言。",
            "美行敷華葉，精誠固本根。",
            "並明參日月，幽贊極乾坤。",
            "奧義誰鑽仰，真儒善討論。",
            "披雲觀泰華，行水自崑崙。",
            "庠序非才處，詩書素志敦。",
            "崇朝羞倚席，暇日廢窺園。",
            "辨惑開羣聽，潛心到大原。",
            "意將追往哲，學豈爲專門。",
            "盛府連稱治，耆英繼典藩。",
            "始終臨講席，前後枉高軒。",
            "全帳羅金鼎，盈庭倒玉樽。",
            "旌旗來有慶，衿佩寂無喧。",
            "士識師資貴，民知道義尊。",
            "僖公史官頌，鄭校相君存。",
            "芹藻歡欣意，陵阿長育恩。",
            "中材多杞梓，寶器列瑶琨。",
            "五紀登朝盛，羣英著籍繁。",
            "美哉文正學，遺澤洽元元。"
        ],
        "title": "仲春上丁知府金部躬率僚寀釋奠于先聖既而升公堂命學官講書竊惟中庸之篇自安定先生常以是誨人閱歲既久嗣音者希某孤陋無似竊慕前哲其啟講也今龍閣黄公嘗臨之其終講也金部使君又臨之郡儒在列咸與榮觀輒成五言律詩二十韵敘謝",
        "id": "9cc45c3d-3513-4281-aa4d-62c3e314a272"
    },
    {
        "author": "朱長文",
        "paragraphs": [
            "方面威名久，朝端聞望隆。",
            "需章祈玉陛，寶詔與琳宮。",
            "睿奬均勞逸，高情保始終。",
            "他年黄髮老，清世紫芝翁。",
            "迹放風波外，心安夢幻中。",
            "身輕隨壽鶴，目極送冥鴻。",
            "祖帳羣公集，啼嬰萬俗同。",
            "何緣留召父，無路達堯聰。",
            "誇里金龜重，榮先密印崇。",
            "高堂羅俎豆，幽徑鏟蒿蓬。",
            "趁健歌歸去，因閑味道沖。",
            "謝庭常有慶，越橐任令空。",
            "醉帽欹華月，吟髭動好風。",
            "翠虬喬木老，錦障海棠紅。",
            "平昔高軒過，深嗟陋巷窮。",
            "噓枯言不絕，推轂賜嘗蒙。",
            "載酒要彭澤，名鄉表鄭公。",
            "量材如斷木，荷德重維崧。",
            "耆俊方圖任，明廷正納忠。",
            "劇藩如擇將，猶恐起宗工。"
        ],
        "title": "奉送中散使君提舉崇禧觀",
        "id": "14e85229-d44b-4fbb-a55e-a8c050d258eb"
    },
    {
        "author": "朱長文",
        "paragraphs": [
            "卿寺方森棘，侯邦屢建旂。",
            "才鋒周物理，智燭見神機。",
            "壽遠眉毫秀，身康鬢雪稀。",
            "翠筠高挺節，古柏暗增圍。",
            "雲陛朝升對，銅符夕佩歸。",
            "灌苗潛致茂，針瘼坐令肥。",
            "召杜名方重，松喬志所希。",
            "非才學詩禮，多幸奉庭闈。",
            "葉載神龜穩，雛隨彩鳳飛。",
            "晨昏趨膝下，永着老萊衣。"
        ],
        "title": "光祿生日",
        "id": "15925302-ecdb-4bd2-b711-0d5a6a876ee3"
    },
    {
        "author": "朱長文",
        "paragraphs": [
            "榜登龍虎亞倫魁，一紀橫飛長憲臺。",
            "謨議軒昂開日月，辭章雄偉鼓風雷。",
            "朝端已慶明良會，廟論咸推將相才。",
            "一跌雲衢成老大，幾遷方面嘆邅迴。",
            "致君事業看霜鬢，經國風猷付玉杯。",
            "驅弩屢驚園令出，引章還喜買臣來。",
            "展墳乍覺青松長，視學追懷絳帳開。",
            "榮滿江山增氣象，仁霑里閈舞兒鮐。",
            "齊雲晚詠難留白，綠野新居欲繼裴。",
            "淮海巨藩雖重寄，傅巖須起作鹽梅。"
        ],
        "title": "送知府滕光祿",
        "id": "e45cad9e-cab8-4e76-bb4d-3e966f96a073"
    },
    {
        "author": "朱長文",
        "paragraphs": [
            "築壇精禱意通神，零雨先期澤此民。",
            "驟作六花猶及臘，更遲一日即回春。",
            "斜飄燕寢初驚密，平壓高樓漸喜勻。",
            "千里山河忘險穢，十門坊市絕埃塵。",
            "謝庭賀燕凌晨集，郢曲歌聲遇景新。",
            "細入吟窗粘凍筆，輕隨舞袖落花茵。",
            "膠舟漸進危檣遠，汲井彌甘短綆伸。",
            "遍壅枯根蘇杞柳，巧粧寒葉活松筠。",
            "終朝訟息延佳客，幾度年豐達紫宸。",
            "力可回天消旱暵，爲霖豈獨傅巖人。"
        ],
        "title": "喜雪上太守",
        "id": "64d2d627-4827-47fd-bf77-2b9493ac7d26"
    },
    {
        "author": "朱長文",
        "paragraphs": [
            "屈指西州當世英，我公傑出久知名。",
            "自從揚馬奇才後，又得岷峨靈氣清。",
            "剛者近仁今始見，惠而能政古難并。",
            "胸羅萬象縱橫有，目悅羣情黑白明。",
            "已借牙籌安右輔，尚留金節壓東瀛。",
            "片章馳上雲霄動，一檄飛前草木驚。",
            "斷割劇繁如簡易，針砭瘦瘠使豐盈。",
            "此時阜俗資良策，匪夕疇庸在老成。",
            "竊愧衰姿毗太府，幸逢雅量庇寒生。",
            "欲祈陰施增仙算，幾見蟠桃結子榮。"
        ],
        "title": "上運使陳兵部",
        "id": "6e9fbd54-81af-4633-a7b5-b4b97f163db8"
    },
    {
        "author": "朱長文",
        "paragraphs": [
            "怪石鋪幽麓，芳塘倚茂林。",
            "冷光開玉鏡，清影滌人心。",
            "芹藻無傷性，龜魚各就深。",
            "泉源應不涸，何必傅巖霖。"
        ],
        "title": "蘇學十題 泮池",
        "id": "9974da08-4d1a-4856-b803-5c66eb309005"
    },
    {
        "author": "朱長文",
        "paragraphs": [
            "巨浪洗蒼玉，一峰飛我前。",
            "鑿開混沌竅，窺見滄浪天。",
            "洞敞延華月，巖虛生翠煙。",
            "幽軒相對久，古意日翛然。"
        ],
        "title": "蘇學十題 玲瓏石",
        "id": "485c327c-1ce1-42ff-811d-6cfd6419efa8"
    },
    {
        "author": "朱長文",
        "paragraphs": [
            "寶幹多材美，孤根一氣同。",
            "春餘花淡薄，雪裏葉青葱。",
            "蕃衍非人力，堅剛稟化工。",
            "寸枝裁玉軫，可助舜南風。"
        ],
        "title": "蘇學十題 百幹黄楊",
        "id": "2f208cba-4d2b-4471-ad52-5e27984c2a6d"
    },
    {
        "author": "朱長文",
        "paragraphs": [
            "五紀栽培後，三春長育中。",
            "靈根蟠故國，密葉蔭儒宮。",
            "患與般斤遠，歌宜魯藻同。",
            "先儒垂意遠，期此出三公。"
        ],
        "title": "蘇學十題 公堂槐",
        "id": "90382390-ac48-4c00-8eb7-296f87cd7b5b"
    },
    {
        "author": "朱長文",
        "paragraphs": [
            "楚客曾流詠，吳都獨擅奇。",
            "風霆存老幹，桃李避芳時。",
            "名入文房夢，功資妙手醫。",
            "紫微顔色好，先占鳳凰池。"
        ],
        "title": "蘇學十題 辛夷",
        "id": "74bda4b4-4570-4bf7-87ca-9007a84c7d84"
    },
    {
        "author": "朱長文",
        "paragraphs": [
            "昔年曾賞玩，移自碧山遥。",
            "古幹磨文石，寒枝熨翠綃。",
            "雖殊楩梓用，終免雪霜凋。",
            "來者宜珍護，毋令困採樵。"
        ],
        "title": "蘇學十題 石楠",
        "id": "be686ba5-d6af-4d95-a776-71ddde561f2d"
    },
    {
        "author": "朱長文",
        "paragraphs": [
            "古柏列重門，連枝若弟昆。",
            "參天分直幹，得地共靈根。",
            "月照龍蛇影，風摧鐵石痕。",
            "鸞凰期可宿，香葉向春繁。"
        ],
        "title": "蘇學十題 多幹柏",
        "id": "8a6355c7-7de6-4d12-a2ff-8e672f599c28"
    },
    {
        "author": "朱長文",
        "paragraphs": [
            "槃根幾百齡，合幹倚冥冥。",
            "偃蹇雙虬聳，聯翩兩蓋青。",
            "紫鱗霜外躍，紺葉雨餘馨。",
            "左紐憑仙宇，何如拱泮亭。"
        ],
        "title": "蘇學十題 並秀檜",
        "id": "668ae635-6b69-4b1a-9bf9-91b3e38615ae"
    },
    {
        "author": "朱長文",
        "paragraphs": [
            "弱植還生意，凌冬見後凋。",
            "尚低霑雨露，更長拂雲霄。",
            "庭月摇疏影，檐風舞細條。",
            "他年逢匠石，寶構壯天朝。"
        ],
        "title": "蘇學十題 新杉",
        "id": "c459bdf6-9b18-43ef-9607-98061b377683"
    },
    {
        "author": "朱長文",
        "paragraphs": [
            "山形拱泮宮，林壑意無窮。",
            "自得千巖秀，無虧九仞功。",
            "光延東嶺月，清轉碧潭風。",
            "官冷真相稱，婆娑一釣翁。"
        ],
        "title": "蘇學十題 泮山",
        "id": "351f6615-7f3f-4899-8743-67ede21a17f0"
    },
    {
        "author": "朱長文",
        "paragraphs": [
            "忠義家聲久，夫君更美才。",
            "吏民愁既去，交友約重來。",
            "別岫浮雲遠，征帆曉月開。",
            "棣華同郡府，眷戀共銜杯。"
        ],
        "title": "送曹縣丞入京",
        "id": "571ae6dc-f1a7-4058-a4e7-b3cf96f65584"
    },
    {
        "author": "朱長文",
        "paragraphs": [
            "嫩跗黏絳蠟，輕朵插珠鈿。",
            "雪裏心偏苦，花中達最先。",
            "玉階香馥郁，煙野蕊聯娟。",
            "託植雖然別，黄金子並圓。"
        ],
        "title": "次韵司封使君和推官早梅山茶二首  其一",
        "id": "f779d52b-3da8-488f-8a62-399db57adb4b"
    },
    {
        "author": "朱長文",
        "paragraphs": [
            "柏葉元同翠，桃顔未比紅。",
            "留芳占春月，弄蕊耐秋風。",
            "自稱階庭玩，休煩帟幕籠。",
            "佳篇補韋白，流品重吳中。"
        ],
        "title": "次韵司封使君和推官早梅山茶二首  其二",
        "id": "2d2b66b7-ae88-4f1a-acd0-80485b3961ee"
    },
    {
        "author": "朱長文",
        "paragraphs": [
            "築室尋幽處，唯求水竹鄰。",
            "心安何必貴，累少莫如貧。",
            "石裏求奇古，花中悟道新。",
            "不須多轍迹，猿鶴自爲賓。"
        ],
        "title": "梅評事携詩過訪欲求屬和因次其韵",
        "id": "c0c6571b-587c-438b-8507-ea68518ce06e"
    },
    {
        "author": "朱長文",
        "paragraphs": [
            "珍木何年種，繁英滿舊枝。",
            "開從殘雪裏，盛過牡丹時。",
            "對日心全展，凌風幹不欹。",
            "藥階如賦詠，欠此尚相思。"
        ],
        "title": "次韵司封使君和練推官再詠山茶",
        "id": "dcc25d5b-4dda-4d40-9314-3adc2e380d6b"
    },
    {
        "author": "朱長文",
        "paragraphs": [
            "隠圃甚蕭條，驅車豈憚勞。",
            "境從前代勝，岡對遠山高。",
            "林曉猿抽臂，池秋鶴浴毛。",
            "興來頻就醉，奇句僕離騷。"
        ],
        "title": "次韵練定公權垂訪樂圃之什",
        "id": "33415bec-a022-45d5-b89e-fff61c016517"
    },
    {
        "author": "朱長文",
        "paragraphs": [
            "朱顔充賦早，蒼鬢拜恩歸。",
            "煙水鶺鴒聚，霜穹鴻雁飛。",
            "傳經金恥富，下筆玉藏輝。",
            "貴仕毋嫌晚，天門受賜衣。"
        ],
        "title": "賀林承務還吳門",
        "id": "5d7e6875-d600-4fcb-9dad-f634551e6e77"
    },
    {
        "author": "朱長文",
        "paragraphs": [
            "二年懷郡印，八度到柴扉。",
            "曾未陪珠履，頻煩友布衣。",
            "水邊孤鶴睡，天際片雲歸。",
            "拜德知何日，煙霞戀翠微。"
        ],
        "title": "寄和晏守",
        "id": "d8f5f487-871a-4c1f-8c0a-b6e3dcb8eba5"
    },
    {
        "author": "朱長文",
        "paragraphs": [
            "誰謂雲中句，能移江上峰。",
            "清飆隨玉楮，爽氣襲塵容。",
            "劇暑嬰多病，嘉招恨未從。",
            "眷言相與意，深荷故情濃。"
        ],
        "title": "和公權秋暑奉懷",
        "id": "b956f875-2536-490c-8210-b14440c05efe"
    },
    {
        "author": "朱長文",
        "paragraphs": [
            "鄉校叨微祿，家林傍舊峰。",
            "散人那適用，逋客拙爲容。",
            "良友幸不棄，華軒時肯從。",
            "早秋須命駕，荷葉露華濃。"
        ],
        "title": "再和",
        "id": "eacd194a-0a80-435f-88d6-bae54cd1ffa5"
    },
    {
        "author": "朱長文",
        "paragraphs": [
            "舜庭新遣牧，漢寺舊名卿。",
            "致主丹心在，憂民素髮生。",
            "鷲峰仙桂老，猿澗古松清。",
            "金簡傳真理，期頤體更輕。"
        ],
        "title": "光祿生日",
        "id": "cea06fb0-9e5c-4f6b-b123-e868be1fcf44"
    },
    {
        "author": "朱長文",
        "paragraphs": [
            "韋公池閣尚依然，賓主于今不乏賢。",
            "郡內欣逢兩耆俊，樽前喜會四同年。",
            "清談自可成珠玉，真賞何須聽管絃。",
            "宴罷旌旗摇暮靄，蔡經寂寞別羣仙。"
        ],
        "title": "蒙使君召預池光之會",
        "id": "03e017e7-5beb-4645-a5d5-2ef79a1c782f"
    },
    {
        "author": "朱長文",
        "paragraphs": [
            "一丘雖小勢巉然，自古登臨歷幾賢。",
            "門惹白雲常盡日，地藏靈劍不知年。",
            "清歡相與隨雙旆，幽趣誰能解七絃。",
            "每月來遊存故事，郡中依舊有詩仙。"
        ],
        "title": "遊虎丘借前韵",
        "id": "5dda71f6-6619-4b4a-9a04-008b6ae3e11e"
    },
    {
        "author": "朱長文",
        "paragraphs": [
            "命相將乘傅說舟，愛山尋遍樂天遊。",
            "先聲汶北安千里，選勝吳西賁一丘。",
            "靜見隴雲生峭壁，寒知海氣入危樓。",
            "鏘金佳句留蕭寺，剡紙朝來貴此州。"
        ],
        "title": "次韵蒲左丞宗孟遊虎丘二首  其一",
        "id": "d4ddb267-76a7-496b-97f3-cdbdd2777271"
    },
    {
        "author": "朱長文",
        "paragraphs": [
            "蓬島奇峰水四環，何年涌出向人間。",
            "清池不測通滄海，寶玉長存潤碧山。",
            "曾致神仙留歡詠，可令軒冕樂蕭閒。",
            "謝公方爲蒼生起，戀戀煙蘿日暮還。"
        ],
        "title": "次韵蒲左丞宗孟遊虎丘二首  其二",
        "id": "eeb40b76-710f-41ed-8605-edc1201d3735"
    },
    {
        "author": "朱長文",
        "paragraphs": [
            "竊祿都無簿領迷，得錢邀客手頻携。",
            "春來佳景迴三徑，雪後晴波滿一溪。",
            "歲月易凋青鬢色，塵埃難上白雲梯。",
            "煩君枉駕慚荒索，空種梧桐待鳳棲。"
        ],
        "title": "次韵朱牧樂圃宴有感",
        "id": "5d922cc4-4d5d-41ce-80cf-15d46b3b15bf"
    },
    {
        "author": "朱長文",
        "paragraphs": [
            "蒼煙寒水滿方塘，插架排籤典籍場。",
            "喜對七賢閑把手，希逢四皓醉飛觴。",
            "林深迥出千齡幹，詩就俄成萬丈光。",
            "逸興欲尋丁氏宅，雲間老鶴共昂昂。"
        ],
        "title": "次韵彥舒席上有作",
        "id": "9857ee93-54eb-45ea-b141-1c739558f3e8"
    },
    {
        "author": "朱長文",
        "paragraphs": [
            "閑卧林泉與世疏，使君三度枉旌旟。",
            "未陪徐孺升賓榻，敢屈文侯式敝閭。",
            "暫擲魚竿絲半卷，旋開松徑草新鋤。",
            "愧無美酒拈巾漉，難得金波款緒餘。"
        ],
        "title": "奉謝司封使君晏公臨顧園居  其一",
        "id": "7ce721d1-6158-4149-9a4d-f0a2b5cfaa33"
    },
    {
        "author": "朱長文",
        "paragraphs": [
            "未入柴扉即下車，茅齋揮麈緩論書。",
            "不知銅虎威權重，豈責荷衣禮貌疏。",
            "此日狂歌希魯望，昔年能賦擬相如。",
            "篋中殘藁如傳後，雖枉朱轓亦不虛。"
        ],
        "title": "奉謝司封使君晏公臨顧園居  其二",
        "id": "293e53d0-fda5-4fcb-b492-4bd7b26e2adf"
    },
    {
        "author": "朱長文",
        "paragraphs": [
            "甘盤德業滿天區，博學承家行有餘。",
            "鳳翥頻觀先帝詔，牙籤新補相君書。",
            "晨羊不飲康衢靜，夜犬無聲獄犴虛。",
            "風績已應推第一，鼇峰深處列仙居。"
        ],
        "title": "奉謝司封使君晏公臨顧園居  其三",
        "id": "037dcd88-9052-4d5c-9844-10ca275d16ff"
    },
    {
        "author": "朱長文",
        "paragraphs": [
            "不愛紛華愛寂寥，松風竹月共蕭蕭。",
            "因隨野鶴過三徑，每對江鷗洗一瓢。",
            "無復塵埃沾短褐，尚思煙水泛歸橈。",
            "道人肯與羲之友，飛錫重來莫待招。"
        ],
        "title": "次韵虎丘祖印大師秋日懷寄",
        "id": "a42aa6ca-a0c2-4889-b262-1febb64c9d96"
    },
    {
        "author": "朱長文",
        "paragraphs": [
            "絕境良辰少兩全，搘筇莫倦到山巔。",
            "清談已可忘樽俎，真樂何勞聽管絃。",
            "才子就題黄絹語，高僧多諷碧雲篇。",
            "孤舟欲去更回首，天半樓臺生晚煙。"
        ],
        "title": "重九與子通遊虎丘謁祖印大師三首  其一",
        "id": "6df7bfad-bd8d-4d0c-abcb-3482f26fac62"
    },
    {
        "author": "朱長文",
        "paragraphs": [
            "秋山寥曠景無涯，執手凭欄到日斜。",
            "地竦一丘容澗谷，天低四面納雲霞。",
            "凌風劇飲從吹帽，多病忘情懶插花。",
            "深羨二難兄弟好，共將巖壑占爲家。"
        ],
        "title": "重九與子通遊虎丘謁祖印大師三首  其二",
        "id": "faa9c05e-26b1-4794-97b7-615ad9342d47"
    },
    {
        "author": "朱長文",
        "paragraphs": [
            "浮世誰如金石堅，吟鬚俄頃見皤然。",
            "登山未免懷千古，泛菊相期保百年。",
            "方外逸民猶有傳，人間高爵豈如仙。",
            "良辰盛宴多遺迹，何似江南五柳賢。"
        ],
        "title": "重九與子通遊虎丘謁祖印大師三首  其三",
        "id": "f3b12c5d-2015-45e1-8316-1c0cb54ed333"
    },
    {
        "author": "朱長文",
        "paragraphs": [
            "萬法都明一瞬中，可憐情膜久相蒙。",
            "浮雲映月元非暗，病眼生花本是空。",
            "斷想求真猶未悟，將心覓佛轉相攻。",
            "誰能吸盡曹溪水，莫負當年祖道東。"
        ],
        "title": "彥和善談性理子文繼成偈句見要屬和謹次韵",
        "id": "f14ba587-0eb3-42d6-ac85-568721d99b38"
    },
    {
        "author": "朱長文",
        "paragraphs": [
            "仙才宜在道家山，却學幽人欲閉關。",
            "清燕曾陪明主問，羣言已助相君刪。",
            "談圍莫敵書盈腹，詩社相過酒滿顔。",
            "聞道卜鄰同喜慰，亦開荒徑待餘閑。"
        ],
        "title": "彥和與子文相期卜鄰子文作詩以遺謹次韵",
        "id": "522e7244-23fc-408d-9a92-7468e71c6461"
    },
    {
        "author": "朱長文",
        "paragraphs": [
            "幾年彩筆擅辭場，鬢髮相饒色更蒼。",
            "千里舊聞稱驥騄，九霄安得接鸞凰。",
            "醉凭浄几拋烏帽，閑捲新詩置錦囊。",
            "治世莫將公幹比，松陵風物勝清漳。"
        ],
        "title": "次韵子文抱病幽居之作二首  其一",
        "id": "a77537ef-334a-45a8-8eea-13924c38395e"
    },
    {
        "author": "朱長文",
        "paragraphs": [
            "好閑不復愛輕肥，病起神清與道宜。",
            "藥竈夜寒薪焰歇，書窗晝寂竹陰移。",
            "坦懷莫學途窮哭，行己應無屋漏欺。",
            "里巷遊從須勉强，相逢猶記是童兒。"
        ],
        "title": "次韵子文抱病幽居之作二首  其二",
        "id": "e5dcd680-486a-4391-9530-6a1a063b565a"
    },
    {
        "author": "朱長文",
        "paragraphs": [
            "蘇臺風雨久如期，太守精誠不待祈。",
            "萬廩更爲來歲計，六花故就臘晨飛。",
            "靜裝松桂仙枝老，深壅芝蘭土脈肥。",
            "衡泌棲遲牆仞遠，爲公何日賦緇衣。"
        ],
        "title": "佳雪應時呈司封使君三首  其一",
        "id": "fc24aa47-f5bd-4c9e-97d0-fa843587bd49"
    },
    {
        "author": "朱長文",
        "paragraphs": [
            "炫晃天花著物新，壺中萬景浄無塵。",
            "光輝只欲饒寒士，清潔尤宜比古人。",
            "韋白吟時飄入硯，鄒枚燕處舞迴茵。",
            "明年霄漢橫飛去，應踏繁霙拜玉宸。"
        ],
        "title": "佳雪應時呈司封使君三首  其二",
        "id": "922c03d1-6ed6-43bb-a371-f49bc8f06567"
    },
    {
        "author": "朱長文",
        "paragraphs": [
            "千里江山入郡樓，凭欄乍喜密雲浮。",
            "冷光交映天峰色，餘潤遥隨笠澤流。",
            "民疊袴襦看不厭，客叢簪履賞應留。",
            "野人乘興狂吟外，引鶴披蓑上釣舟。"
        ],
        "title": "佳雪應時呈司封使君三首  其三",
        "id": "de134790-6a49-48a3-98fc-ba5847fcf824"
    },
    {
        "author": "朱長文",
        "paragraphs": [
            "玉燭均調應改元，賢侯喜雪望堯天。",
            "暗聲撒竹高齋夜，瑞彩連雲畫戟前。",
            "千里湖山成洞府，萬家觴詠展賓筵。",
            "應憐陋巷袁安卧，擁褐孤吟又過年。"
        ],
        "title": "次韵司封使君新歲喜雪",
        "id": "a7e8cb43-46f6-4370-8d09-4ea5653d653a"
    },
    {
        "author": "朱長文",
        "paragraphs": [
            "碧瓦猶藏臘雪寒，東杓初向斗旁觀。",
            "雪垂華旦天京遠，雉舞條風野老歡。",
            "官柳嫩黄迎皂蓋，園蔬新綠委金盤。",
            "詩才例作姑蘇守，一曲陽春喜歲端。"
        ],
        "title": "次韵司封使君立春紀事",
        "id": "f5901adc-8047-43a3-8fe5-23bcffff8d1a"
    },
    {
        "author": "朱長文",
        "paragraphs": [
            "滿目紅塵汩沒深，誰能世事總無心。",
            "買松野老栽成徑，覓竹山僧種滿林。",
            "薄酒時斟資道氣，好詩頻諷滌煩襟。",
            "鳳雛光顯門庭喜，應笑陶潛責子吟。"
        ],
        "title": "次梅評事韵",
        "id": "b1a7a7a4-410f-42a4-bc46-9cb99b1579b2"
    },
    {
        "author": "朱長文",
        "paragraphs": [
            "快楫輕綸笠與衣，閑將四物挂柴扉。",
            "江頭夜雪好披去，湖上春光宜棹歸。",
            "靜處無憂嫌印綬，貧中有味勝輕肥。",
            "興來願借君毋吝，渺渺煙波一葉飛。"
        ],
        "title": "梅公書齋挂簑笠釣綸船楫四物形於詩句余爲和之",
        "id": "a6c34d46-78c4-4a7c-8902-e16da36096ca"
    },
    {
        "author": "朱長文",
        "paragraphs": [
            "春華急似曉天星，誰得年年鬢髮青。",
            "露濯淺深枝上錦，風吹離合水中萍。",
            "吟餘金谷香隨步，書罷蘭亭酒欲醒。",
            "擬把冽泉同一酌，爲君林下洗寒瓶。"
        ],
        "title": "次韵公權子通唱酬詩四首 春晚遣懷",
        "id": "cdab9cc2-f7bd-4497-a548-10c15d98a9be"
    },
    {
        "author": "朱長文",
        "paragraphs": [
            "九曲堙淪茂苑荒，吳人誰復怨吳王。",
            "莫言故國千秋遠，知是仙家幾日長。",
            "湖上只誇浮海相，里中休笑傚顰娘。",
            "舊時芳徑今猶在，但屬漁樵自採香。"
        ],
        "title": "次韵公權子通唱酬詩四首 閶門懷古",
        "id": "3ea9cafe-d194-420f-a60a-a9fb7c149cc5"
    },
    {
        "author": "朱長文",
        "paragraphs": [
            "身在塵勞未免憂，傷春佇立碧江頭。",
            "回腸只殢千鍾飲，方寸那容萬斛愁。",
            "懶着錦袍凌巨浪，好乘黄犢傍高丘。",
            "池塘得句頻相示，直把珠璣爲暗投。"
        ],
        "title": "次韵公權子通唱酬詩四首 春日旅懷",
        "id": "afbc4767-5637-4acb-9760-19a0886934f1"
    },
    {
        "author": "朱長文",
        "paragraphs": [
            "奇姿須頼接花工，未必妖華限洛中。",
            "應是春皇偏與色，却教仙女愧乘風。",
            "朱欄共約他年賞，翠幄休嗟數日空。",
            "誰就東吳爲品第，清晨子細閱芳叢。"
        ],
        "title": "次韵公權子通唱酬詩四首 牡丹",
        "id": "57f79d6c-0d9b-4b31-8394-d06e3efb4485"
    },
    {
        "author": "朱長文",
        "paragraphs": [
            "佳景更同民共樂，俊髦皆集盛飛觴。",
            "花隨客醉還成句，柳贈人行欲斷腸。",
            "斜月上時霞散綺，暖風來處寢凝香。",
            "華年惜過須心賞，富貴叢身逼鬢霜。"
        ],
        "title": "奉和司封使君春日回文之作",
        "id": "31a77314-327c-47e7-b5e1-245bba9f2167"
    },
    {
        "author": "朱長文",
        "paragraphs": [
            "通波隄上幾鞦韆，花接遥山柳接天。",
            "故里松楸霑雨露，神都池苑隔雲煙。",
            "耕桑交勸紅塵外，羅綺分遊畫舫邊。",
            "暫歇甘棠隨衆望，不禁野岸更聞鵑。"
        ],
        "title": "次韵司封使君和程給事",
        "id": "2338aeef-fb02-4b40-8424-c4a14a343c65"
    },
    {
        "author": "朱長文",
        "paragraphs": [
            "花如步障草如茵，萬景繁華在此旬。",
            "金印誰來誇故里，密章燔了賁慈親。",
            "莫看白髮興千感，好共朱轓醉一春。",
            "俱是詩人兼富貴，只疑元白是前身。"
        ],
        "title": "次韵司封使君和給事寒食城外感事",
        "id": "dbad766c-703d-4b85-aa67-b04711ddc832"
    },
    {
        "author": "朱長文",
        "paragraphs": [
            "賢守憂勞鬢欲霜，通宵霢霂滿吳疆。",
            "五湖水闊魚龍喜，九曲塵清檜栢香。",
            "更入高鄉多䆉稏，雖當淺處泛艅艎。",
            "爲霖事業傳家世，潤澤應難限一方。"
        ],
        "title": "吳門比月不雨司封使君深閔而精祈俄有佳應謹吟成七言二首聊代謁賀  其一",
        "id": "00ebc4ce-1e71-42ca-9cf4-7d46ea059703"
    },
    {
        "author": "朱長文",
        "paragraphs": [
            "一雨歡心幾萬家，預期舂稻博流霞。",
            "低侵滬瀆田交岸，高傍支山水滿車。",
            "葉幄謾霑桃李實，隄奩暗長芰荷花。",
            "豐年闔境渾無事，閑把詩毫放兩衙。"
        ],
        "title": "吳門比月不雨司封使君深閔而精祈俄有佳應謹吟成七言二首聊代謁賀  其二",
        "id": "6226741b-2f7e-4d3f-846c-d52cbe9067d0"
    },
    {
        "author": "朱長文",
        "paragraphs": [
            "天意分明應魯雩，高壇晨拜紫袍濡。",
            "禽窺舊井寒泉長，魚泳新荷涸轍蘇。",
            "敏政有餘閑利刃，清詩無纇擲靈珠。",
            "夏畦蒙潤秋皋稔，顔巷銷憂卒歲娛。"
        ],
        "title": "知府司封見和喜雨詩次韵陳謝",
        "id": "cdb2e663-0123-4137-bb8b-f96808d90d08"
    },
    {
        "author": "朱長文",
        "paragraphs": [
            "茹蔬酌水度清晨，自是浮生潔靜身。",
            "好事頻過三徑晚，愛閑惜別五湖春。",
            "品泉暗識南零味，鑒茗多藏北苑真。",
            "且著青袍居膝下，少年未羨折腰人。"
        ],
        "title": "送榮子揚齋郎",
        "id": "23d2133f-2a5c-487b-b0e6-c1dbfb8bd95f"
    },
    {
        "author": "朱長文",
        "paragraphs": [
            "蘭膏未耗結花新，花自無情喜在人。",
            "生向輕籠先得地，開從細焰別裝春。",
            "飛蛾雖繞光難掩，夢蝶初迴色尚勻。",
            "更待玉堂清夜直，賜來蓮燭影相鄰。"
        ],
        "title": "次韵公權燈花",
        "id": "1dc43fd9-e09b-450d-8f3b-bcc67e7a789b"
    },
    {
        "author": "朱長文",
        "paragraphs": [
            "農疇已種圃畦青，高卧丘園自放情。",
            "客少不嫌三徑濕，年豐休嘆一瓢清。",
            "殘鶑喜向風前囀，病鶴猶能月下鳴。",
            "千載令名如有得，莫愁軒冕老無成。"
        ],
        "title": "次韵俞子文南軒雨後",
        "id": "baea3b2d-3412-4e88-a3d1-bcf99625f18c"
    },
    {
        "author": "朱長文",
        "paragraphs": [
            "我曾折桂向蟾宮，君有文華似彩虹。",
            "連蹇未酬平日願，笑歌猶得故鄉同。",
            "不才甘作耕巖叟，有志宜爲結駟翁。",
            "窮達由來都似夢，幾人曾是黑頭公。"
        ],
        "title": "次韵俞子文感事",
        "id": "53053b28-c638-47fd-a55e-dcbf27ae086c"
    },
    {
        "author": "朱長文",
        "paragraphs": [
            "儒者須看萬卷書，古人精博固難如。",
            "殘編莫惜裝褫費，舊迹堪憐繕寫初。",
            "輕撥蠹蟲文未損，平齊緗帙架無虛。",
            "白頭更且窮經藝，誰道忘筌便得魚。"
        ],
        "title": "次韵楊彝甫見成甫裝褾舊書之什",
        "id": "512ae59a-d395-4af8-be52-f5dda1f01030"
    },
    {
        "author": "朱長文",
        "paragraphs": [
            "坐局偷閑步小橋，風隨秋葉過軒蕭。",
            "愁多萬斛量難盡，飲欠千鍾困易銷。",
            "笠澤狂歌方繼陸，海門高隠莫如焦。",
            "昔時委吏猶堪處，誰道倉公厭寂寥。"
        ],
        "title": "次韵公權庾中成詠",
        "id": "e995055f-e7ad-4345-843f-052e71d2c44f"
    },
    {
        "author": "朱長文",
        "paragraphs": [
            "高軒相約訪柴關，瀟灑如君會合難。",
            "雨徑偕行穿履濕，風亭久佇袷衣寒。",
            "百忙好向閑中息，萬動宜當靜處看。",
            "公暇再來應不倦，東籬金蕊未凋殘。"
        ],
        "title": "喜公權仲逢垂訪",
        "id": "8e0768c9-2166-4f2a-8a72-8f4fc43eab7f"
    },
    {
        "author": "朱長文",
        "paragraphs": [
            "曉來乘興步高岡，便就幽齋作醉鄉。",
            "鄰寺樓臺分兩面，一家池館得中央。",
            "南坡嫩橘寒傾日，北牖疏筠小带霜。",
            "更待怪松擎積雪，莫辭訪戴舉瑶觴。"
        ],
        "title": "曉坐朋雲齋懷公紹",
        "id": "616284b0-3cf4-4099-8126-69ce8646d839"
    },
    {
        "author": "朱長文",
        "paragraphs": [
            "閒釣松陵閱歲多，家林終日對煙蘿。",
            "茹芝深隠慚商皓，獻璧求知笑卞和。",
            "靜送征鴻雲外翼，吟看老桂月中柯。",
            "洛陽年少材驚俗，車馬猶從陋巷過。"
        ],
        "title": "次韵蘇文饒見貽之什",
        "id": "11b62bd2-91e0-49be-a7ff-5cce7d7a88de"
    },
    {
        "author": "朱長文",
        "paragraphs": [
            "世間如幻此生浮，寧典仙祠不典州。",
            "决勝金城勳烈茂，宣風玉壘治聲優。",
            "遠移遁跡無嘶馬，舊得調元問喘牛。",
            "耆俊如公宜大用，行聞召節趣蘭舟。"
        ],
        "title": "次韵樞言龍圖得請洞霄之作  其一",
        "id": "e6b2ff3e-70cf-4fe2-8ad7-f6957f4e3362"
    },
    {
        "author": "朱長文",
        "paragraphs": [
            "平生氣節薄青雲，不任機心只任真。",
            "金爲散多虛越橐，衣從洗浄遠京塵。",
            "吟隨猿鶴滄洲晚，醉賞鶑花茂苑春。",
            "仰止高賢同里閈，掃門羞未效前人。"
        ],
        "title": "次韵樞言龍圖得請洞霄之作  其二",
        "id": "5590aaa9-815a-47ed-acf0-12d4dc35ab40"
    },
    {
        "author": "朱長文",
        "paragraphs": [
            "北窗二紀傲羲皇，節比淵明事更光。",
            "共喜遐齡垂紫綬，莫嫌猛退棄銅章。",
            "文房句就心常佚，藥鼎功成壽轉長。",
            "七品官階三品服，滿斟綠醑醉春陽。"
        ],
        "title": "次韵公紹賀崇靜之賜金紫  其一",
        "id": "2b1a3ffa-270a-4cb6-be90-f27e796000f0"
    },
    {
        "author": "朱長文",
        "paragraphs": [
            "久脫朝衣襲野裳，親逢盛旦日重光。",
            "耕田鑿井堯民事，垂組懷黄漢服章。",
            "諸老相歡陶聖治，兩宮遥祝與天長。",
            "謫仙才調今誰是，肯解金龜燕夕陽。"
        ],
        "title": "次韵公紹賀崇靜之賜金紫  其二",
        "id": "dd5a6f4f-fc51-404b-85e5-6b6c7d6ad640"
    },
    {
        "author": "朱長文",
        "paragraphs": [
            "數年解紱隠林扉，乘興頻來訪習池。",
            "老似樂天兼少病，官如叔夜又能詩。",
            "身閑幸與耆英接，學淺虛蒙國士知。",
            "白雪佳章難復繼，策駑追驥自嫌疲。"
        ],
        "title": "次韵徐中散丙寅二月見訪之什",
        "id": "4b9ebbde-195d-4a15-8da7-6b69858ab043"
    },
    {
        "author": "朱長文",
        "paragraphs": [
            "挺生賢德對耆英，歲物皆新氣淑清。",
            "年至七旬人已少，子爲四品世稱榮。",
            "紫泥屢捧門多慶，華髮雖稠體益輕。",
            "欲比遐齡何所似，蟠桃結實老仙京。"
        ],
        "title": "祖母生日",
        "id": "4988e550-0418-4534-9799-3c7470896f8d"
    },
    {
        "author": "朱長文",
        "paragraphs": [
            "星杓指未月增弦，神選良時協半千。",
            "恭慎動遵長樂意，潔清能紹冀王賢。",
            "緩垂相印淹公論，堅請州符避劇權。",
            "四十擁旄非不貴，更看黄髮珥貂蟬。"
        ],
        "title": "判府曹宣徽生日  其一",
        "id": "52256711-0e8b-4d42-9859-a7b6ba957c8b"
    },
    {
        "author": "朱長文",
        "paragraphs": [
            "盛世高門福兩全，星辰粹氣萃爲賢。",
            "釣璜韜略傳三葉，齋鉞風稜積十年。",
            "陰德在人宜壽考，清才脫俗恐神仙。",
            "寒儒欲繼崧高頌，不獨生申但美宣。"
        ],
        "title": "判府曹宣徽生日  其二",
        "id": "49dc537a-297f-4530-8a78-879227a8aa0d"
    },
    {
        "author": "朱長文",
        "paragraphs": [
            "柱史仙翁舊指枝，生賢左右太平基。",
            "居留成就昭陵後，賜告從容故里時。",
            "籌策久爲當世重，勳勞方受兩宮知。",
            "欲祈天錫公眉壽，更過芳蓮葉上龜。"
        ],
        "title": "郡牧李侍郎生日  其一",
        "id": "bcf13a71-9b4d-4f38-a861-af825177398c"
    },
    {
        "author": "朱長文",
        "paragraphs": [
            "當年弧矢設門闌，英氣鍾於曲阜間。",
            "名覆金甌新品地，香盤密印舊家山。",
            "腰邊龜組光華動，膝下龍駒禮法閑。",
            "五福俱全誰跂及，流霞爲壽日開顔。"
        ],
        "title": "郡牧李侍郎生日  其二",
        "id": "80e5dd00-3f4b-492b-8514-8c54590efdfd"
    },
    {
        "author": "朱長文",
        "paragraphs": [
            "武德陰功積在民，既生太姒復生申。",
            "手提將鉞雖三世，身到台衡始二人。",
            "膝下龍駒環壽斝，日邊鳳使捧恩綸。",
            "沙堤築就朱衣引，富有青春尚四旬。"
        ],
        "title": "閏月丙子判府相公被制命升使弼越六月癸卯公誕生之辰謹齋潔爲詩二章拜獻左右雖辭句蕪纇不足奉揚盛德姑以述惓惓之誠  其一",
        "id": "4728487a-d50d-4224-9d8d-f08521d77aa6"
    },
    {
        "author": "朱長文",
        "paragraphs": [
            "宣制初聞下玉墀，又逢盛事協熊羆。",
            "青霄靈昴凝祥久，紫府蟠桃結實奇。",
            "養志增添龜鶴算，避權辭讓鳳凰池。",
            "從今若校中書考，屈指當如郭子儀。"
        ],
        "title": "閏月丙子判府相公被制命升使弼越六月癸卯公誕生之辰謹齋潔爲詩二章拜獻左右雖辭句蕪纇不足奉揚盛德姑以述惓惓之誠  其二",
        "id": "2b09dfdc-409b-45f1-84a0-35e031d41f94"
    },
    {
        "author": "朱長文",
        "paragraphs": [
            "四紀勳榮動冕旒，倦趨黄閣傍滄洲。",
            "名如白傅身尤貴，才繼微之德更優。",
            "千載神龜巢葉穩，九霄老鳳带雛遊。",
            "蓬萊水淺公猶健，輝照東南對斗牛。"
        ],
        "title": "元厚之少保生日",
        "id": "fe49c31e-e7c9-47a9-91a4-181a32ac28cf"
    },
    {
        "author": "朱長文",
        "paragraphs": [
            "幅巾短褐對江雲，閑把群經自討論。",
            "魯泮未能開後學，虞庠豈稱講微言。",
            "羸駒久絕騰驤望，病木猶霑化育恩。",
            "蔣徑雖荒陶菊在，徘徊惟恐去吳門。"
        ],
        "title": "答人見慶除博士",
        "id": "0a7f469d-b601-40e4-9795-265d8041cfc6"
    },
    {
        "author": "朱長文",
        "paragraphs": [
            "孟夏堯蓂六葉殘，來從仙府瑞人寰。",
            "幾年彩鳳池中浴，此日神龜葉上閑。",
            "七老相歡非將相，二疏高宴欠湖山。",
            "羨公退自台衡地，長在煙霞縹緲間。"
        ],
        "title": "元少保生日  其一",
        "id": "c442a00b-03e5-44e4-9dd9-9b7e617c9c84"
    },
    {
        "author": "朱長文",
        "paragraphs": [
            "體貌方隆避政樞，歸來衮繡耀東吳。",
            "騎鯨才格從天稟，化鶴風姿與衆殊。",
            "經國文章垂睿想，濟民德澤感神扶。",
            "堂邊三壽高千丈，依舊扁舟泛五湖。"
        ],
        "title": "元少保生日  其二",
        "id": "3cb0987b-acbc-455f-bf54-24e170991bf1"
    },
    {
        "author": "朱長文",
        "paragraphs": [
            "朱門不鎖走朱輪，東省仙材晝錦人。",
            "石上雲輕林屋曉，花頭露重洛陽春。",
            "謝公棋戰烏巾靜，裴令吟高綠野新。",
            "他日南園真可乞，滿池煙水正相鄰。"
        ],
        "title": "程給事新第",
        "id": "b09c6bb2-8297-476b-b749-d115cfd769a9"
    },
    {
        "author": "朱長文",
        "paragraphs": [
            "高文大冊耀天衢，新句鏘金擲隠居。",
            "廊廟方將歸輔弼，江湖猶復念耕漁。",
            "百城草木知威望，一代賢能入薦書。",
            "近日東南興節士，既旌吳子又褒徐。"
        ],
        "title": "判府蒲左丞寵贈佳篇謹次韵",
        "id": "d00bf224-e7c3-4f00-82cd-5bb3e579afc3"
    },
    {
        "author": "朱長文",
        "paragraphs": [
            "不爲機巧不求新，坦坦襟懷任道真。",
            "揭節二方陰布德，分符千里別生春。",
            "兒童共喜重迎伋，父老相歡許借恂。",
            "池閣逍遥無一事，清風入座轉汀蘋。"
        ],
        "title": "次韵公權喜太守再留",
        "id": "dbedd514-631a-4c5f-a845-598fbc6b97f3"
    },
    {
        "author": "朱長文",
        "paragraphs": [
            "栝柏森森覆小臺，凌風采菊共銜杯。",
            "東籬寂寞陶翁醉，連騎繽紛衛相來。",
            "放浪五湖慚釣客，均調玉燭仰璇魁。",
            "秋河半夜檐前轉，誰泛仙槎去却迴。"
        ],
        "title": "近承南康朝請使君寵訪林圃小酌至夜公權特惠篇什謹次韵",
        "id": "25c8f9ed-7cd3-4038-94e4-198c3d805519"
    },
    {
        "author": "朱長文",
        "paragraphs": [
            "何必襄陽孟浩然，苦吟自可繼前賢。",
            "虎丘合去十二度，熊軾再遊三百年。",
            "雲閣爲君追舊額，霓裳從古播朱絃。",
            "此行不減唐人樂，暢飲惟無八酒仙。"
        ],
        "title": "奉陪太守及諸公遊虎丘",
        "id": "90beb3fe-ba0f-4d36-b96d-397ca4ab1f0c"
    },
    {
        "author": "朱長文",
        "paragraphs": [
            "目極江湖近，心存象魏遥。",
            "未調金鼎餗，新泛玉觴椒。",
            "賦爲凭欄得，憂從散帙消。",
            "高才方謝守，輕舉羨王喬。",
            "桃結千年蕊，松抽百尺條。",
            "天涯舟一葉，風送逸漁樵。"
        ],
        "title": "次韵司封使君和練推官春望之什",
        "id": "f5713c9a-73a8-4b3c-9dac-d65232244e36"
    },
    {
        "author": "朱長文",
        "paragraphs": [
            "玉堂紫閣冠英游，身作三公未白頭。",
            "須向鳳凰池上浴，豈容蕭散詠林丘。"
        ],
        "title": "次韵蒲左丞遊虎丘十首  其一",
        "id": "4d03d12b-5bab-4233-9858-5134eaeac797"
    },
    {
        "author": "朱長文",
        "paragraphs": [
            "掃石捫蘿向上行，門前坐見白雲生。",
            "應思夢得多佳趣，獨宿樓中待月明。"
        ],
        "title": "次韵蒲左丞遊虎丘十首  其二",
        "id": "41f89794-9c5f-4232-b69e-50a071628081"
    },
    {
        "author": "朱長文",
        "paragraphs": [
            "地近峰低俗慣遊，不知絕景冠吳州。",
            "從今合與名山等，左轄題詩翠嶺頭。"
        ],
        "title": "次韵蒲左丞遊虎丘十首  其三",
        "id": "caee9f23-20b4-4657-9695-b14de5ebed38"
    },
    {
        "author": "朱長文",
        "paragraphs": [
            "羣山處處盡凌空，未若奇峰隠寺中。",
            "一見便知名不棄，爲傳佳句滿江東。"
        ],
        "title": "次韵蒲左丞遊虎丘十首  其四",
        "id": "04b41fce-c582-410d-a1dc-23f1fdda9ad9"
    },
    {
        "author": "朱長文",
        "paragraphs": [
            "萬丈澄潭挾兩崖，削成奇壁自天開。",
            "龍泉一淬名因得，不待秦皇發塚來。"
        ],
        "title": "次韵蒲左丞遊虎丘十首  其五",
        "id": "a688c4c7-6381-4bbd-8085-794b21af2cf6"
    },
    {
        "author": "朱長文",
        "paragraphs": [
            "層巒稍稍暮雲歸，喬木森森衆鳥依。",
            "再踏石花尋去路，畫船十隻带斜暉。"
        ],
        "title": "次韵蒲左丞遊虎丘十首  其六",
        "id": "a2c709c1-7992-4f40-a80f-75ce2613433c"
    },
    {
        "author": "朱長文",
        "paragraphs": [
            "丘如蹲虎占吳西，應得佳名故國時。",
            "未必金精能變化，空傳怪說使人疑。"
        ],
        "title": "次韵蒲左丞遊虎丘十首  其七",
        "id": "b7a19977-93e7-43d6-8e34-7764e01062ad"
    },
    {
        "author": "朱長文",
        "paragraphs": [
            "海湧當年有舊山，吳王侈葬倚層巒。",
            "誰知國破丘陵在，兄弟幽居屬二難。"
        ],
        "title": "次韵蒲左丞遊虎丘十首  其八",
        "id": "6f9ab4ec-22f4-4692-b5ad-a19ff44b3c63"
    },
    {
        "author": "朱長文",
        "paragraphs": [
            "西溪風月宜真賞，東嶺煙霞稱苦吟。",
            "他日黄扉勤論道，秋風一夢到山林。"
        ],
        "title": "次韵蒲左丞遊虎丘十首  其九",
        "id": "7d6b4503-976f-4475-9be8-994b62d80ac2"
    },
    {
        "author": "朱長文",
        "paragraphs": [
            "雲霞咫尺壓吳郊，乘興斯須棹小舠。",
            "欲往結廬嗟未得，羨他何氏有三高。"
        ],
        "title": "次韵蒲左丞遊虎丘十首  其一○",
        "id": "dfc1e3ed-29c8-4593-819e-76b08019a390"
    },
    {
        "author": "朱長文",
        "paragraphs": [
            "綵衣幾度醉江濱，今日重來淚滿巾。",
            "惟有舊詩存屋壁，豈知投老負垂綸。"
        ],
        "title": "秋月乘興遊松江至垂虹亭登長橋夜泊南岸旦遊寧境院因成十絕呈君勉且寄子通  其一",
        "id": "45615e42-3709-4861-a617-08400ad8ed7a"
    },
    {
        "author": "朱長文",
        "paragraphs": [
            "前哲臨流猛拂衣，身違憂患是先幾。",
            "非才自合居閑曠，不泛五湖何處歸。"
        ],
        "title": "秋月乘興遊松江至垂虹亭登長橋夜泊南岸旦遊寧境院因成十絕呈君勉且寄子通  其二",
        "id": "a349589b-b176-4397-8562-31bf7a1bfa1a"
    },
    {
        "author": "朱長文",
        "paragraphs": [
            "雲動鑑中雙槳飛，天圍林外片帆歸。",
            "欄桿倚遍日云暮，坐看丹霞生翠微。"
        ],
        "title": "秋月乘興遊松江至垂虹亭登長橋夜泊南岸旦遊寧境院因成十絕呈君勉且寄子通  其三",
        "id": "acf0e750-8373-432c-8495-c5448a77717e"
    },
    {
        "author": "朱長文",
        "paragraphs": [
            "人爭軒冕安在哉，我愛煙霞歸去來。",
            "魯望有靈還見笑，更回城郭戀塵埃。"
        ],
        "title": "秋月乘興遊松江至垂虹亭登長橋夜泊南岸旦遊寧境院因成十絕呈君勉且寄子通  其四",
        "id": "a2a1e84c-39fa-4614-b87e-a6b5a903988b"
    },
    {
        "author": "朱長文",
        "paragraphs": [
            "兩山映日磨蒼玉，萬頃涵虛皺碧羅。",
            "不會樂天猶近俗，謾將絃管雜煙波。"
        ],
        "title": "秋月乘興遊松江至垂虹亭登長橋夜泊南岸旦遊寧境院因成十絕呈君勉且寄子通  其五",
        "id": "5967f593-fe0f-4413-9d4b-b7bf366cb97b"
    },
    {
        "author": "朱長文",
        "paragraphs": [
            "長虹穩卧碧江心，夢寐頻遊覺莫尋。",
            "歡友相逢清絕處，酣歌一夕抵千金。"
        ],
        "title": "秋月乘興遊松江至垂虹亭登長橋夜泊南岸旦遊寧境院因成十絕呈君勉且寄子通  其六",
        "id": "313b3a6a-7c2d-4ed2-b970-04aa92324313"
    },
    {
        "author": "朱長文",
        "paragraphs": [
            "漠漠秋煙羃故園，沉沉暮色暝漁船。",
            "月華未出詩翁遠，樂事人間少十全。"
        ],
        "title": "秋月乘興遊松江至垂虹亭登長橋夜泊南岸旦遊寧境院因成十絕呈君勉且寄子通  其七",
        "id": "d127de82-9753-4eb8-91dd-8388f3da12a1"
    },
    {
        "author": "朱長文",
        "paragraphs": [
            "銀潢倒瀉入滄溟，身近魚龍夜不驚。",
            "鳴艣空飛孤雁過，漁燈照浦一星明。"
        ],
        "title": "秋月乘興遊松江至垂虹亭登長橋夜泊南岸旦遊寧境院因成十絕呈君勉且寄子通  其八",
        "id": "1f0a2b28-788f-4323-b1de-50353c004cb5"
    },
    {
        "author": "朱長文",
        "paragraphs": [
            "僧舍蕭疏竹葦間，開軒處處面雲山。",
            "詩家不及禪家樂，坐卧湖光百慮閑。"
        ],
        "title": "秋月乘興遊松江至垂虹亭登長橋夜泊南岸旦遊寧境院因成十絕呈君勉且寄子通  其九",
        "id": "07e3581a-5c64-4a53-a311-3c9df13d27df"
    },
    {
        "author": "朱長文",
        "paragraphs": [
            "江裏鱸肥味不羶，江頭酒美滑如泉。",
            "長橋爲席雲爲幕，祗欠洪崖笑拍肩。"
        ],
        "title": "秋月乘興遊松江至垂虹亭登長橋夜泊南岸旦遊寧境院因成十絕呈君勉且寄子通  其一○",
        "id": "b15cece2-5d7b-4fec-9d9b-8d4fed1bfcf7"
    },
    {
        "author": "朱長文",
        "paragraphs": [
            "人間出鶴只雲間，相合仙經得亦難。",
            "塵外應多隨羽客，未教流俗等閑看。"
        ],
        "title": "華亭吳江道中偶作十絕  其一",
        "id": "f68c5483-96db-4687-a5b1-d4759d5c8863"
    },
    {
        "author": "朱長文",
        "paragraphs": [
            "舟去舟來閱古今，夢中憂樂累人深。",
            "憑將一匊松江水，未洗塵纓且洗心。"
        ],
        "title": "華亭吳江道中偶作十絕  其二",
        "id": "e140c25f-73cc-4c7d-b074-6df0524048c3"
    },
    {
        "author": "朱長文",
        "paragraphs": [
            "白日歸來皆有意，平生事了最爲難。",
            "可憐萬頃煙波色，只屬天隨醉眼看。"
        ],
        "title": "華亭吳江道中偶作十絕  其三",
        "id": "56569746-9cd8-4ac6-80de-cbc223dc62f1"
    },
    {
        "author": "朱長文",
        "paragraphs": [
            "千古鴟夷節獨高，脫遺富貴一鴻毛。",
            "館娃宮女曾亡國，豈獨相携泛海濤。"
        ],
        "title": "華亭吳江道中偶作十絕  其四",
        "id": "a145d586-a3d3-41c1-9866-952fb2281c18"
    },
    {
        "author": "朱長文",
        "paragraphs": [
            "妖華傾國豈無情，忍復顰眉見越兵。",
            "若使將軍猶好色，安能三徙更成名。"
        ],
        "title": "華亭吳江道中偶作十絕  其五",
        "id": "39769f0d-8ea5-470c-b712-fefea28d670e"
    },
    {
        "author": "朱長文",
        "paragraphs": [
            "賢哲多爲貴勢拘，人人空道愛江湖。",
            "誰將五鼎盈前食，肯換秋風一箸鱸。"
        ],
        "title": "華亭吳江道中偶作十絕  其六",
        "id": "265a5f1f-4c1c-4473-9c34-9a5505a59465"
    },
    {
        "author": "朱長文",
        "paragraphs": [
            "煙暝重湖日欲明，輕篷遥遞浦前聲。",
            "良魚好入深淵去，不爲鳴榔取次驚。"
        ],
        "title": "華亭吳江道中偶作十絕  其七",
        "id": "69ae6b76-7906-431f-8df2-56dd7bd2b38a"
    },
    {
        "author": "朱長文",
        "paragraphs": [
            "川上飛橋處處橫，幾回經此閱平生。",
            "碧蘆蕭瑟風前韵，一似家林霰雪聲。"
        ],
        "title": "華亭吳江道中偶作十絕  其八",
        "id": "b4ce27f3-a008-481f-9708-491ea4c4e3a9"
    },
    {
        "author": "朱長文",
        "paragraphs": [
            "吹散青雲見好峰，家林祗在此山東。",
            "寄聲猿鶴休悲怨，蕙帳今宵遂不空。"
        ],
        "title": "華亭吳江道中偶作十絕  其九",
        "id": "0b9d0f5d-622b-4e05-9629-eb1db31e7259"
    },
    {
        "author": "朱長文",
        "paragraphs": [
            "獨當家責性難堪，五女同孤已嫁三。",
            "更待人間了塵事，別尋雲外結茅菴。"
        ],
        "title": "華亭吳江道中偶作十絕  其一○",
        "id": "9b420f31-4ac5-4e40-8a7b-7d288207ff82"
    },
    {
        "author": "朱長文",
        "paragraphs": [
            "霜筠來自蜀山遥，天骨輕清素節高。",
            "我若得之如佩玉，君應輟此似秋毫。"
        ],
        "title": "求筇杖",
        "id": "1b569105-3a4e-4f1f-aab8-a8e9205c39e7"
    },
    {
        "author": "朱長文",
        "paragraphs": [
            "勁節難同衆草看，深根更入白雲蟠。",
            "園廬種此多餘地，爲向西南斸數竿。"
        ],
        "title": "求虎丘竹",
        "id": "88637eac-b683-404f-85b4-5e6331534fa0"
    },
    {
        "author": "朱長文",
        "paragraphs": [
            "幽居處處映煙蘿，歸隠橋邊月色多。",
            "蟾桂有情憐病叟，清光終夕照酣歌。"
        ],
        "title": "歸隠橋新成偶題三絕句書呈同志  其一",
        "id": "eaa38286-ceb7-47f6-a252-b8bd1f26800d"
    },
    {
        "author": "朱長文",
        "paragraphs": [
            "挂却簪纓裹幅巾，清流繞舍斷紅塵。",
            "小橋何用通來往，猶爲凝冬病涉人。"
        ],
        "title": "歸隠橋新成偶題三絕句書呈同志  其二",
        "id": "0295c66a-64d3-4f85-b803-f49156a1199a"
    },
    {
        "author": "朱長文",
        "paragraphs": [
            "逢人尚欲開松徑，送客應休過筆溪。",
            "林下有誰頻肯顧，春深好聽子規啼。"
        ],
        "title": "歸隠橋新成偶題三絕句書呈同志  其三",
        "id": "600a0023-fea4-457b-af2f-6e3beab56aa6"
    },
    {
        "author": "朱長文",
        "paragraphs": [
            "泰伯祠邊舊圃開，半栽蔬果半池臺。",
            "閑門不放紅塵入，門裏清流自在來。"
        ],
        "title": "咏齋三絕  其一",
        "id": "8384a8fe-9590-413f-b984-51df12e06ea0"
    },
    {
        "author": "朱長文",
        "paragraphs": [
            "塵冠寂寞更休彈，車轍荒蕪晝掩關。",
            "一片清暉長在眼，多情惟有四飛山。"
        ],
        "title": "咏齋三絕  其二",
        "id": "2a9e3c5b-b44a-4baa-8941-ec99456908b5"
    },
    {
        "author": "朱長文",
        "paragraphs": [
            "非山非市且優游，尚有塵緣未自由。",
            "巖下結廬應更好，石門西去近松楸。"
        ],
        "title": "咏齋三絕  其三",
        "id": "8cf922d5-d840-48a7-88ac-4aa8acb3afc8"
    },
    {
        "author": "朱長文",
        "paragraphs": [
            "瓶盂瀟洒似禪家，任有籯金豈足誇。",
            "自入醉鄉頭不白，新詩何用祝蒼華。"
        ],
        "title": "次梅評事韵",
        "id": "7fecba17-ad11-474a-90cb-cdaac7077d63"
    },
    {
        "author": "朱長文",
        "paragraphs": [
            "桃李芳時不肯來，俄隨風雨落莓苔。",
            "齋前施柏花如錦，猶待詩仙醉眼開。"
        ],
        "title": "施柏花開柖子通",
        "id": "ee19b0a5-a5a0-41ee-9396-9a8372509b1f"
    },
    {
        "author": "朱長文",
        "paragraphs": [
            "潮滿溝塍稻滿田，暑天不雨自豐年。",
            "海商有貨官無擾，遊子爭來就一廛。"
        ],
        "title": "青龍江上偶書兩絕呈無逸監鎮  其一",
        "id": "fd110042-d737-4ec4-b4eb-0d83918e5b63"
    },
    {
        "author": "朱長文",
        "paragraphs": [
            "卷碇初來海客船，脫身鯨浪見吳天。",
            "千帆總約秋風至，應助關征額外錢。"
        ],
        "title": "青龍江上偶書兩絕呈無逸監鎮  其二",
        "id": "8607c1c5-80b4-44f8-8220-fa1c630f7986"
    },
    {
        "author": "朱長文",
        "paragraphs": [
            "千艘萬貨集江邊，爭較錐刀逐利遷。",
            "生理幸逃魚腹餒，夢魂猶怕蜃樓煙。"
        ],
        "title": "海賈",
        "id": "4c34826e-8069-4f56-850d-37601d30eb36"
    },
    {
        "author": "朱長文",
        "paragraphs": [
            "陸家山色隠平蕪，文彩如虹照碧虛。",
            "痛爾臨刑思鶴唳，輸他謝病食江鱸。"
        ],
        "title": "陸寶山",
        "id": "9cf9faae-04b7-4cd1-b4b1-8d699cb0fd82"
    },
    {
        "author": "朱長文",
        "paragraphs": [
            "一川吐納五湖深，海裏三山何處尋。",
            "料得鴟夷從此去，古來煙水祗如今。"
        ],
        "title": "江浦",
        "id": "94c7ec8f-28b1-4c8c-aa7b-9d4d86a2d760"
    },
    {
        "author": "朱長文",
        "paragraphs": [
            "勝地寬閑舊卜鄰，耆年得意闢高門。",
            "中吳晝錦如公少，好作坊名賁故園。"
        ],
        "title": "次韵司封使君和程給事",
        "id": "c2d5d817-3ce9-4b56-9e1f-5f4c8d168e3e"
    },
    {
        "author": "朱長文",
        "paragraphs": [
            "溪色如藍照舳艫，越王金璧獻姑蘇。",
            "館娃宮裏長高枕，不覺舟師到國都。"
        ],
        "title": "次韵司封使君和程給事越來溪三章  其一",
        "id": "1cb97288-de7f-45e2-83f3-d9ede7a3593f"
    },
    {
        "author": "朱長文",
        "paragraphs": [
            "萬舸連雲載水犀，旌旗倒影蔽長隄。",
            "誰知數歲干戈後，不是吳溪是越溪。"
        ],
        "title": "次韵司封使君和程給事越來溪三章  其二",
        "id": "fa5d771b-beef-4980-a844-a4006f19c179"
    },
    {
        "author": "朱長文",
        "paragraphs": [
            "忠魂自逐滄波去，往恨空隨茂苑春。",
            "若使吳王思後患，屬鏤只合賜讒人。"
        ],
        "title": "次韵司封使君和程給事越來溪三章  其三",
        "id": "9f89a66a-8304-410f-9b11-f01251bac52e"
    },
    {
        "author": "朱長文",
        "paragraphs": [
            "仁廟規模遠，慈闈教愛隆。",
            "承平萬世策，臨御五年功。",
            "玉鎖開天上，金縢納匱中。",
            "乘雲那復見，陵柏起悲風。"
        ],
        "title": "英宗皇帝挽詞五首  其一",
        "id": "70523c4e-519e-4ec7-9d40-e22dba44dde6"
    },
    {
        "author": "朱長文",
        "paragraphs": [
            "英斷能承祖，慈襟善繼仁。",
            "詩書教宗室，體貌待元臣。",
            "損己遲徽冊，恭天徹步茵。",
            "昔年平水患，盡力在斯民。"
        ],
        "title": "英宗皇帝挽詞五首  其二",
        "id": "06e8d4bf-42c6-4174-9fc6-567cefaaae27"
    },
    {
        "author": "朱長文",
        "paragraphs": [
            "代邸推賢久，甘盤授學精。",
            "持盈周鼎重，立長禹謨明。",
            "仙館靈芝秀，嚴祠宿潦平。",
            "歷觀唐漢盛，未若廟稱英。"
        ],
        "title": "英宗皇帝挽詞五首  其三",
        "id": "0ca0ac73-9cd6-44ac-88b7-6440d58f2b3e"
    },
    {
        "author": "朱長文",
        "paragraphs": [
            "鳳翣行將遠，龍髯斷莫尋。",
            "白雲留穆御，黄屋豈堯心。",
            "雖享天齡淺，終成睿算深。",
            "垂鴻須萬祀，累葉奉姜任。"
        ],
        "title": "英宗皇帝挽詞五首  其四",
        "id": "4e482384-08b5-4709-8c4a-d4ba97053645"
    },
    {
        "author": "朱長文",
        "paragraphs": [
            "有德三宗後，無憂累聖間。",
            "鳳當金粟翥，龍隔鼎湖攀。",
            "玉几言猶在，霓旌去不還。",
            "園陵饒瑞氣，東接永昭山。"
        ],
        "title": "英宗皇帝挽詞五首  其五",
        "id": "bf00c8d4-9ed4-4916-a18b-e44753ab8649"
    },
    {
        "author": "朱長文",
        "paragraphs": [
            "華屋辭榮養，佳城合舊封。",
            "浮生無定相，衆善有遺蹤。",
            "家盛金籝在，山長玉案重。",
            "浮圖傳勝事，寶殿壯天峰。"
        ],
        "title": "邵湘母挽詩",
        "id": "0bf3ca4c-8478-481d-bd0f-b929ea45e1e1"
    },
    {
        "author": "朱長文",
        "paragraphs": [
            "一卧東吳七十春，區區南北笑鄉人。",
            "盛開黌舍招英俊，敞闢華堂待縉紳。",
            "婉婉重孫勝綵服，煌煌兩婿擁朱輪。",
            "銘旌已去空回首，通德門前舊是鄰。"
        ],
        "title": "張虞卿挽詩",
        "id": "4ac9b1c4-d1f2-41eb-b4fa-de280f6195b6"
    },
    {
        "author": "朱長文",
        "paragraphs": [
            "壽考安榮遇聖朝，構成門戶自勤勞。",
            "閨中萊婦皆華髮，膝下荀龍盡綠袍。",
            "堂有金籝身更約，案披玉簡道尤高。",
            "人間厚福終歸盡，漲海難停一夜濤。"
        ],
        "title": "林少卿挽詩",
        "id": "5df863a7-347b-4b1e-9c1c-f67be6d6eaa0"
    },
    {
        "author": "朱長文",
        "paragraphs": [
            "持心平厚勝澆浮，仕路徊翔四十秋。",
            "政事每於談笑辦，交親多向急難收。",
            "命由真宰隨窮達，身在勞生任去留。",
            "舊治昔年應畫像，龐眉聞訃淚先流。"
        ],
        "title": "黄朝散挽詩  其一",
        "id": "e8f76571-442f-4606-9497-06011e8b8ddb"
    },
    {
        "author": "朱長文",
        "paragraphs": [
            "江湖嘗佩左符歸，一卧漳濱素願違。",
            "平日華旌過里巷，此時丹旐下巖扉。",
            "羣峰拱揖開新穴，萬木森羅長舊圍。",
            "佇看于門驅駟馬，想應丘隴亦光輝。"
        ],
        "title": "黄朝散挽詩  其二",
        "id": "65bc3068-1be8-439c-8d55-0014e9b14781"
    },
    {
        "author": "朱長文",
        "paragraphs": [
            "海湧一小山，遠視如陵丘。",
            "中藏天下奇，巖谷峻且幽。",
            "石壁老萬古，劍池照千秋。",
            "蕞爾小吳會，隠然瞰瀛洲。",
            "能令軒冕客，到此忘沉憂。",
            "樂天擁千騎，一月常一遊。",
            "高賢愛絕景，塵事莫可留。",
            "我公初下車，明斷速如流。",
            "千里滿和氣，訟庭無繫囚。",
            "三英皆膚使，金節憩南州。",
            "同聲約真賞，相應如鳴球。",
            "半刺富文雅，嘉賓張與劉。",
            "清晨出西閶，山翠逼蘭舟。",
            "耕叟迎彩旆，佳禽和鳴騶。",
            "憑闌共四顧，湖海入危樓。",
            "雲低未作雨，萬象圍寸眸。",
            "憲老揮散隸，妙絕與古儔。",
            "河漢淡輕靄，天門跳驚虯。",
            "才名三十年，餘事及銀鈎。",
            "茲遊雖偶然，千載仰芳猷。",
            "日暮下危磴，玉杯相獻酬。",
            "一篇間一局，豪放不自休。",
            "樂哉文字飲，相與喜賢侯。",
            "短篇春事勝，可與吳兒謳。"
        ],
        "title": "太守召陪諸公遊虎丘",
        "id": "67377db7-c626-49c5-b9e8-7d674977b0b4"
    },
    {
        "author": "朱長文",
        "paragraphs": [
            "虎邱換得敬亭山，句水松陵數舍間。",
            "天下難如兩州好，君恩乞與一身閑。",
            "慚無牒訴煩敲撲，喜有林泉數往還。",
            "猶想朋雲隠君子，思歸時見鬢毛班。"
        ],
        "title": "疊嶂樓有懷吳門",
        "id": "09dfbdde-815b-4c2f-9091-50d47c8664f5"
    },
    {
        "author": "朱長文",
        "paragraphs": [
            "蕪城西眺極滄流，漠漠春烟暗戍樓。",
            "瓜步早潮吞建業，蒜山晴日照揚州。",
            "隋家故事不能問，鶴在仙池期我遊。"
        ],
        "title": "春眺西上岡寄徐員外",
        "id": "d1b1d16d-84c7-46f4-9bc8-4cbea2191a40"
    },
    {
        "author": "朱長文",
        "paragraphs": [
            "孤館閉塞水，大江生夜風。"
        ],
        "title": "句",
        "id": "8b7f7af5-2801-41c4-9f6e-bb7647f70fbd"
    },
    {
        "author": "蘇轍",
        "paragraphs": [
            "郭綸本蕃種，騎鬥雄西戎。",
            "流落初無罪，因循遂龍鍾。",
            "嘉州已經歲，見我涕無窮。",
            "自言將家子，少小學彎弓。",
            "長遇西鄙亂，走馬救邊烽。",
            "手挑丈八矛，所往如投空。",
            "平生事苦戰，數與大寇逢。",
            "昔在定川寨，賊來如羣蜂。",
            "萬騎擁酋帥，自謂白相公。",
            "揮兵取其元，模糊腥血紅。",
            "戰勝士氣振，赴敵如旋風。",
            "蚩蚩氈裘將，不信勇且忠。",
            "遥語相勸誘，一矢摧厥胸。",
            "短兵接死地，日落沙塵蒙。",
            "馳歸不敢息，馬口銜折鋒。",
            "誰知八尺軀，脫命萬死中。",
            "忽聞南蠻叛，羽檄行匆匆。",
            "將兵赴危難，瘴霧不辭衝。",
            "行經賀州城，寂寞無人蹤。",
            "攀堞莽不見，入據爲築墉。",
            "一旦賊兵下，百計燒且攻。",
            "三日不能陷，救至遂得通。",
            "崎嶇有成績，元帥多異同。",
            "有功不見賞，憔悴落巴賨。",
            "已矣誰復信，言之氣恟恟。",
            "予不識郭綸，聞此爲斂容。",
            "一夫何足言，竊恐悲羣雄。",
            "此非介子推，安肯不計功。",
            "郭綸未嘗敗，用之可前鋒。"
        ],
        "title": "郭綸",
        "id": "7e1012e9-f08d-4ac5-a6c1-db567342c8a5"
    },
    {
        "author": "蘇轍",
        "paragraphs": [
            "放舟沫江濱，往意念荆楚。",
            "擊鼓樹兩旗，勢如遠征戍。",
            "紛紛上船人，艣急不容語。",
            "余生雖江陽，未省至嘉樹。",
            "巉巉九頂峰，可愛不可住。",
            "飛舟過山足，佛脚見江滸。",
            "舟人盡斂容，競欲揖其拇。",
            "俄頃已不見，烏牛在中渚。",
            "移舟近山陰，壁峭上無路。",
            "云有古郭生，此地苦箋注。",
            "區區辨蟲魚，爾雅細分縷。",
            "洗硯去殘墨，遍水如黑霧。",
            "至今江上魚，頂有遺墨處。",
            "覽物悲古人，嗟此空自苦。",
            "余今方南行，朝夕事鳴艣。",
            "至楚不復留，上馬千里去。",
            "誰能居深山，永與禽獸伍。",
            "此事誰是非，行行重回顧。"
        ],
        "title": "初發嘉州",
        "id": "9f55d8f0-7316-4789-bb8b-8a3716ed91b8"
    },
    {
        "author": "蘇轍",
        "paragraphs": [
            "江流日益深，民語漸已變。",
            "岸闊山盡平，連峰遠非漢。",
            "慘慘瘴氣青，薄薄寒日暖。",
            "峰巒若崖石，草木條幹短。",
            "遥想彼居人，狀類麏鹿竄。",
            "何時遂平定，戍卒從此返。"
        ],
        "title": "過宜賓見夷中亂山",
        "id": "0d0a414c-b175-48b4-9333-e6db1af27f6c"
    },
    {
        "author": "蘇轍",
        "paragraphs": [
            "行過石壁盡，夜泊牛口渚。",
            "野老三四家，寒燈照疏樹。",
            "見我各無言，倚石但箕踞。",
            "水寒雙脛長，壞袴不蔽股。",
            "日莫江上歸，潛魚遠難捕。",
            "稻飯不滿盂，饑卧冷徹曙。",
            "安知城市歡，守此田野趣。",
            "祇應長凍饑，寒暑不能苦。"
        ],
        "title": "夜泊牛口",
        "id": "e4d46503-988e-4f88-b3a6-300ccd6f3c46"
    },
    {
        "author": "蘇轍",
        "paragraphs": [
            "江水通三峽，州城控百蠻。",
            "沙昏行旅倦，邊靜禁軍閑。",
            "漢虜更成市，羅紈靳不還。",
            "投氈揀精密，換馬瘦孱顔。",
            "兀兀頭垂髻，團團耳带環。",
            "夷聲不可會，爭利苦間關。"
        ],
        "title": "戎州",
        "id": "5e9ea072-7526-4c6b-bf71-8acba5d76cbd"
    },
    {
        "author": "蘇轍",
        "paragraphs": [
            "江流浩浩羣動息，琴聲琅琅中夜鳴。",
            "水深天闊音響遠，仰視牛斗皆從橫。",
            "昔有至人愛奇曲，學之三歲終無成。",
            "一朝隨師過滄海，留置絕島不復迎。",
            "終年見怪心自感，海水震掉魚龍驚。",
            "翻回蕩潏有遺韵，琴意忽忽從此生。",
            "師來迎笑問所得，撫手無言心已明。",
            "世人囂囂好絲竹，撞鐘擊鼓浪謂榮。",
            "安知江琴韵超絕，擺耳大笑不肯聽。"
        ],
        "title": "舟中聽琴",
        "id": "f423b7ea-fcdf-4903-9d69-02ccd76c9177"
    },
    {
        "author": "蘇轍",
        "paragraphs": [
            "期君荒江濆，未至望已極。",
            "朔風吹烏裘，隠隠沙上立。",
            "愧余後期至，先到犯寒色。",
            "既泊問所如，歸去已無及。",
            "繫舟重相邀，雨冷塗路濕。"
        ],
        "title": "泊南井口期任遵聖",
        "id": "54bdc11a-470f-4ec1-bee1-8377eb814b10"
    },
    {
        "author": "蘇轍",
        "paragraphs": [
            "晨興孤舟上，盥濯夜氣清。",
            "整巾未皇坐，雙艣軋已鳴。",
            "日出江霧散，江上山從橫。",
            "區區茅舍翁，曉出露氣腥。",
            "收筒得大鯉，愛惜不忍烹。",
            "持之易斗粟，朝飯厭魚羹。",
            "蕭蕭遠風起，泛泛野雁驚。",
            "忽過百餘里，山水互變更。",
            "逢舟問所如，彼此不知名。",
            "超超江湖間，殊勝地上行。",
            "旦游市井喧，莫宿無人聲。",
            "江上誠足樂，無怪陶朱生。"
        ],
        "title": "江上早起",
        "id": "fd234aec-a5f3-4cfd-9cb0-a82f3dc0ee1e"
    },
    {
        "author": "蘇轍",
        "paragraphs": [
            "朝看江上枯崖山，憔悴荒榛赤如赭。",
            "莫行百里一回頭，落日孤雲靄新畫。",
            "前山更遠色更深，誰知可愛信如今。",
            "唯有巫山最穠秀，依然不負遠來心。"
        ],
        "title": "江上看山",
        "id": "83806a63-d266-4663-bc47-e6870063f71b"
    },
    {
        "author": "蘇轍",
        "paragraphs": [
            "山胡擁蒼毳，兩耳白茸茸。",
            "野樹啼終日，黔山深幾重。",
            "啄溪探細石，噪虎上孤峰。",
            "被執應多恨，筠籠僅不容。"
        ],
        "title": "山胡",
        "id": "3d273358-26d6-4b65-ad6b-7d3aecf0080d"
    },
    {
        "author": "蘇轍",
        "paragraphs": [
            "白鷴形似鴿，摇曳尾能長。",
            "寂寞懷溪水，低回愛稻粱。",
            "田家比鷄鶩，野食薦杯觴。",
            "肯信朱門裏，徘徊占玉塘。"
        ],
        "title": "白鷴",
        "id": "e5fc1929-ee03-4939-90c6-f0cf736ce7eb"
    },
    {
        "author": "蘇轍",
        "paragraphs": [
            "屈原遺宅秭歸山，南賓古者巴子國。",
            "山中遺塔知幾年，過者遲疑不能識。",
            "浮圖高絕誰所爲，原死豈復待汝力。",
            "臨江慷慨心自明，南訪重華訟孤直。",
            "世人不知徒悲傷，强爲築土高岌岌。"
        ],
        "title": "屈原塔",
        "id": "04195836-1e2f-42d9-8c57-d3583c2d03c8"
    },
    {
        "author": "蘇轍",
        "paragraphs": [
            "古碑殘缺不可讀，遠人愛惜未忍磨。",
            "相傳昔者嚴太守，刻石千歲字已訛。",
            "嚴顔平生吾不記，獨憶城破節最高。",
            "被擒不辱古亦有，吾愛善折張飛豪。",
            "軍中生死何足怪，乘勝使氣可若何。",
            "斫頭徐死子無怒，我豈畏死如兒曹。",
            "匹夫受戮或不避，所重壯氣吞黄河。",
            "臨危閑暇有如此，覽碑慷慨思橫戈。"
        ],
        "title": "嚴顔碑",
        "id": "73d1f4cc-14e2-4587-8c68-5459f1d02a19"
    },
    {
        "author": "蘇轍",
        "paragraphs": [
            "舟行千里不至楚，忽聞竹枝皆楚語。",
            "楚言啁哳安可分，江中明月多風露。",
            "扁舟日落駐平沙，茅屋竹籬三四家。",
            "連舂並汲各無語，齊唱竹枝如有嗟。",
            "可憐楚人足悲訴，歲樂年豐爾何苦。",
            "釣魚長江江水深，耕田種麥畏狼虎。",
            "俚人風俗非中原，處子不嫁如等閑。",
            "雙鬟垂頂髮已白，負水採薪長苦艱。",
            "上山採薪多荆棘，負水入溪波浪黑。",
            "天寒斫木手如龜，水重還家足無力。",
            "山深瘴暖霜露乾，夜長無衣猶苦寒。",
            "平生有似麋與鹿，一旦白髮已百年。",
            "江上乘舟何處客，列肆喧譁占平磧。",
            "遠來忽去不記州，罷市歸船不相識。",
            "去家千里未能歸，忽聽長歌皆慘悽。",
            "空船獨宿無與語，月滿長江歸路迷。",
            "路迷鄉思渺何極，長怨歌聲苦凄急。",
            "不知歌者樂與悲，遠客乍聞皆掩泣。"
        ],
        "tags": [
            "长江"
        ],
        "title": "竹枝歌",
        "id": "0aa6aed6-b323-4680-845d-53040e49f253"
    },
    {
        "author": "蘇轍",
        "paragraphs": [
            "江上孤峰石爲骨，望夫不來空獨立。",
            "去時江水拍山流，去後江移水成磧。",
            "江移岸改安可知，獨與高山化爲石。",
            "山高身在心不移，慰爾行人遠行役。"
        ],
        "title": "望夫臺",
        "id": "aac10c18-4746-4232-940b-0a3d7a85c50f"
    },
    {
        "author": "蘇轍",
        "paragraphs": [
            "漲江吹八陣，江落陣如故。",
            "我來苦寒後，平沙如匹素。",
            "乘高望遺迹，磊磊六十四。",
            "遥指如布棋，就視不知處。",
            "世稱諸葛公，用衆有法度。",
            "區區落褒斜，軍旅無闊步。",
            "中原竟不到，置陣狹無所。",
            "茫茫平沙中，積石排隊伍。",
            "獨使後世人，知我非莽鹵。",
            "奈何長蛇形，千古竟不悟。",
            "惟餘桓元子，久視不能去。"
        ],
        "title": "八陣磧",
        "id": "88df3e01-b4f3-4de7-a30e-4281dd7afea2"
    },
    {
        "author": "蘇轍",
        "paragraphs": [
            "江中石屏灧澦堆，鱉靈夏禹不能摧。",
            "深根百丈無敢近，落日紛紛鳬雁來。",
            "何人磊落不畏死，爲我赤脚登崔嵬。",
            "上有古碑刻奇篆，當使盡讀磨蒼苔。",
            "此碑若見必有怪，恐至絕頂遭風雷。"
        ],
        "title": "灧澦堆",
        "id": "d09f4bd4-8309-441e-bf8a-c86c7c33d8c1"
    },
    {
        "author": "蘇轍",
        "paragraphs": [
            "舟行瞿唐口，兩耳風鳴號。",
            "渺然長江水，千里投一瓢。",
            "峽門石爲戶，鬰怒水力驕。",
            "扁舟落中流，浩如一葉飄。",
            "呼吸信奔浪，不復由長篙。",
            "捩柁破濆旋，畏與亂石遭。",
            "兩山蹙相值，望之不容舠。",
            "漸近乃可入，白鹽最雄高。",
            "草木皆倒生，哀叫悲玄猱。",
            "白雲繚長袖，零落如飛毛。",
            "緬懷洚水年，慘蹙病有堯。",
            "禹益决岷水，屢與山鬼鏖。",
            "摧岡轉大石，破地疏洪濤。",
            "巉巉當道山，斬截肩尾銷。",
            "峭壁下無趾，連峰斷脩腰。",
            "破處不生草，上不掛鳥巢。",
            "水怪不盡戮，下有龍與鰲。",
            "遼哉千萬年，禹死遺迹牢。",
            "豈必見河洛，開峽斯已勞。"
        ],
        "tags": [
            "长江"
        ],
        "title": "入峽",
        "id": "cebb646d-4588-433a-ac78-1aed1ad27b09"
    },
    {
        "author": "蘇轍",
        "paragraphs": [
            "山中廟堂古神女，楚巫婆娑奏歌舞。",
            "空山日落悲風吹，舉手睢盱道神語。",
            "神仙潔清非世人，瓦盎傾醪薦麋脯。",
            "子知神君竟何自，西方真人古王母。",
            "飄然乘風遊九州，朅渡西海薄中土。",
            "白雲爲車駕蒼虬，驂乘湘君宓妃御。",
            "天孫織綃素非素，衣裳飄颻薄烟霧。",
            "泊然沖虛眇無營，朝餐屑玉嚥瓊乳。",
            "下視人世安可據，超江乘山去無所。",
            "巫山之下江流清，偶然愛之不能去。",
            "湍崖激作相喧豗，白花翻翻龍正怒。",
            "堯使大禹導九州，石隕山隊幾折股。",
            "山前恐懼久無措，稽首山下苦求助。",
            "丹書玉笈世莫窺，指示文字相爾汝。",
            "擘山洩江幸無苦，庚辰虞余實相禹。",
            "功成事定世莫知，空山俄頃千萬古。",
            "廟中擊鼓吹長簫，採蘭爲飧蕙爲肴，玉缶薦芰香飄蕭。",
            "龍勺取酒注白茅，神來享之風飄飄。",
            "荒山長江何所有，豈有瓊玉薦泬寥。",
            "神君聰明無我責，爲我驅獸攘龍蛟。",
            "乘船入楚泝巴蜀，濆旋深惡秋水高。",
            "歸來無恙無以報，山上麥熟可作醪。",
            "神君尊貴豈待我，再拜長跪神所勞。"
        ],
        "tags": [
            "长江"
        ],
        "title": "巫山廟",
        "id": "4cb45ac5-f923-43b0-a29a-a824bfb2e101"
    },
    {
        "author": "蘇轍",
        "paragraphs": [
            "巫廟真人古列仙，高心獨愛玉爐烟。",
            "饑烏巧會行人意，來去紛紛噪客船。"
        ],
        "title": "巫山廟烏",
        "id": "982e9206-5b14-4c5c-acf3-0a7b09707048"
    },
    {
        "author": "蘇轍",
        "paragraphs": [
            "峽女王嬙繼屈須，入宮曾不愧秦姝。",
            "一朝遠逐呼韓去，遥憶江頭捕鯉魚。",
            "江上大魚安敢釣，轉柁橫江筋力小。",
            "深邊積雪厚埋牛，兩處辛勤何處好。",
            "去家離俗慕榮華，富貴終身獨可嗟。",
            "不及故鄉山上女，夜從東舍嫁西家。"
        ],
        "title": "昭君村",
        "id": "5f70d18d-5f2a-4a3d-9474-ce81d15a2827"
    },
    {
        "author": "蘇轍",
        "paragraphs": [
            "洞前危徑不容足，洞中明曠坐百人。",
            "蒼崖硉兀起成柱，亂石散列如驚麇。",
            "清溪百丈下無路，水滿沙土如魚鱗。",
            "夜深明月出山頂，下照洞口纔及唇。",
            "沉沉深黑若大屋，野老構火青如燐。",
            "平明欲出迷上下，洞氣飄亂爲橫雲。",
            "深山大澤亦有是，野鳥鳴噪孤熊蹲。",
            "三人一去無復見，至今冠蓋長滿門。"
        ],
        "title": "三遊洞",
        "id": "d1a485a0-3064-4bbb-9ab1-4cf5562a5557"
    },
    {
        "author": "蘇轍",
        "paragraphs": [
            "清溪鬼谷子，雄辯傾六國。",
            "視世無足言，自閉長默默。",
            "蘇張何爲者，欲竊長短術。",
            "學成果無頼，遂爲世所惑。",
            "顛倒賣諸侯，傾轉莫可執。",
            "後世何不明，疑我不汝及。",
            "誰知居深山，玩世可終日。",
            "君觀二弟子，死處竟莫得。",
            "客齊自披裂，投魏求寄食。",
            "悠悠清溪中，石亂流水急。",
            "溪魚爲朝餐，老死得安穴。",
            "居亂獨無言，其辯吾不測。"
        ],
        "title": "寄題清溪寺",
        "id": "40d94e0d-da07-43e7-bad1-dba49e92936d"
    },
    {
        "author": "蘇轍",
        "paragraphs": [
            "江上寒沙薄如席，一夕墳起成高丘。",
            "江流傾轉力不勝，左齧右吐非自由。",
            "南郡城南獨何者，平地生長殊不休。",
            "當中屋背不盈尺，深入百丈皆石樓。",
            "古人不知下有怪，發破不掩水漲浮。",
            "傳言夏鯀塞洚水，上帝愛此無敢偷。",
            "竊持大畚負長鎛，刺取不已帝使流。",
            "禹知水怒非塞止，網捕百怪雜蜃鰍。",
            "掘壕入土不計丈，投擲填壓聲鳴啾。",
            "一時既定憂後世，恐此竊出壞九州。",
            "神人已死無復制，故以此土封其頭。",
            "發之輒滿不可既，意使靈物長幽囚。",
            "前年大旱千里赤，取土盈掬雨不收。",
            "誰言咫尺舊黄壤，中有千歲龍與虬。",
            "高山萬仞猶可削，嗟此何獨生如疣。",
            "天長地遠莽無極，雖有缺壞誰能賙。",
            "我疑天意固有在，患世多事窮鎸鎪。",
            "埏陶鼓鑄地力困，久不自補無爲憂。",
            "世無女媧空白石，磊磊滿地如浮漚。",
            "耕田鑿井自無已，息壤無幾安能酬。"
        ],
        "title": "息壤",
        "id": "f066e5d5-5ab9-4bd2-ae94-284a2434e254"
    },
    {
        "author": "蘇轍",
        "paragraphs": [
            "泉源何從來，山下長溪發。",
            "油然本無營，誰使自激冽。",
            "茫茫九地底，大水浮一葉。",
            "使水皆爲泉，地已不勝洩。",
            "應是衆水中，獨不容至潔。",
            "涓涓自傾瀉，奕奕見清澈。",
            "石泓浄無塵，中有三尺雪。",
            "下爲百丈溪，冷不受魚鱉。",
            "脫衣浣中流，解我雙足熱。",
            "樂哉泉上翁，大旱不知渴。"
        ],
        "title": "荆門惠泉",
        "id": "2f493206-b8c1-45ce-8bb2-100ff9d2ac9d"
    },
    {
        "author": "蘇轍",
        "paragraphs": [
            "荒凉荆門西，泉水誰爲洩。",
            "發源雖甚微，來意不可折。",
            "平鋪清池滿，皎皎自明澈。",
            "甘凉最宜茶，羊炙可用雪。",
            "炎風五月交，中夜吐明月。",
            "太守燕已遠，青嶂空嵲嵲。",
            "泉上白髮翁，來飲杯饌闕。",
            "酌水自獻酬，箕踞無禮節。",
            "區區游泉人，常值午日烈。",
            "回首憂重城，賞玩安能徹。"
        ],
        "title": "答荆門張都官維見和惠泉",
        "id": "a8aa3a72-4731-456a-94f8-78dee02ffe99"
    },
    {
        "author": "蘇轍",
        "paragraphs": [
            "春氣入楚澤，原上草猶枯。",
            "北風吹栗林，梅蕊颯已無。",
            "我行亦何事，驅馬無疾徐。",
            "楚人信稀少，田畝任蓁蕪。",
            "空有道路人，擾擾不留車。",
            "悲傷彼何懶，嘆息此亦愚。",
            "今我何爲爾，豈亦愚者徒。",
            "行行楚山曉，霜露滿陂湖。"
        ],
        "title": "浰陽早發",
        "id": "a55aa2b6-b94f-4a2a-8e9d-bf1f5411cf4e"
    },
    {
        "author": "蘇轍",
        "paragraphs": [
            "野鷹來，雄雉走。",
            "蒼茫荒榛下，毰毸大如斗。",
            "鷹來蕭蕭風雨寒，壯士臺中一揮肘。",
            "臺高百尺臨平川，山中放火秋草乾。",
            "雉肥兔飽走不去，野鷹飛下風蕭然。",
            "嵯峨呼鷹臺，人去臺已圮。",
            "高臺不可見，况復呼鷹子。",
            "長歌野鷹來，當年落誰耳。",
            "父生已不武，子立又不强。",
            "北兵果南下，擾擾如驅羊。",
            "鷹來野雉何暇走，束縛籠中安得翔。",
            "可憐野雉亦有爪，兩手捽鷹猶可傷。"
        ],
        "title": "襄陽古樂府二首 野鷹來",
        "id": "fbeeacf4-27d6-43a7-973d-476ee5bbd9e0"
    },
    {
        "author": "蘇轍",
        "paragraphs": [
            "誰言襄陽苦，歌者樂襄陽。",
            "太守劉公子，千年未可忘。",
            "劉公一去歲時改，惟有州南漢水長。",
            "漢水南流峴山碧，種稻耕田泥沒尺。",
            "里人種麥滿高原，長使越人耕大澤。",
            "澤中多水原上乾，越人爲種楚人食。",
            "火耕水耨古常然，漢水魚多去滿船。",
            "長有行人知此樂，來買槎頭縮項鯿。"
        ],
        "title": "襄陽古樂府二首 襄陽樂",
        "id": "5a69c5e5-fcbc-4188-9099-76b0c268e059"
    },
    {
        "author": "蘇轍",
        "paragraphs": [
            "王喬西飛朝洛陽，飄飄千里雙鳬翔。",
            "鳬飛遭網不能去，惟有空屨鳬已亡。",
            "誰知野鳥不能化，豈必雙屨能飛揚。",
            "鳬神屨怪當有在，搔首野廟春風長。"
        ],
        "title": "雙鳬觀",
        "id": "ef097a05-f26c-488d-ad38-0d03ad61884f"
    },
    {
        "author": "蘇轍",
        "paragraphs": [
            "相携話別鄭原上，共道長途怕雪泥。",
            "歸騎還尋大梁陌，行人已渡古崤西。",
            "曾爲縣吏民知否，舊宿僧房壁共題。",
            "遥想獨遊佳味少，無言騅馬但鳴嘶。"
        ],
        "title": "懷黽池寄子瞻兄",
        "id": "9c3dd67e-63f6-44a2-8ed3-7de60911ce67"
    },
    {
        "author": "蘇轍",
        "paragraphs": [
            "一歲不復居，一日安足惜。",
            "人心畏增年，對酒語終夕。",
            "夜長書室幽，燈燭明照席。",
            "盤飧雜梁楚，羊炙錯魚腊。",
            "庖人饌雞兔，家味宛如昔。",
            "有懷岐山下，展轉不能釋。",
            "念同去閭里，此節三已失。",
            "初來寄荆渚，魚雁賤宜客。",
            "楚人重歲時，爆竹鳴磔磔。",
            "新春始涉五，田凍未生麥。",
            "相携歷唐許，花柳漸牙拆。",
            "居梁不耐貧，投杞避糠覈。",
            "城南庠齋靜，終歲守墳籍。",
            "酒酸未嘗飲，牛美每共炙。",
            "謂言從明年，此會可懸射。",
            "同爲洛中吏，相去不盈尺。",
            "濁醪幸分季，新筍可餉伯。",
            "巑巑嵩山美，漾漾洛水碧。",
            "官閑得相從，春野玩朝日。",
            "安知書閤下，羣子並遭馘。",
            "偶成一朝榮，遂使千里隔。",
            "何年相會歡，逢節勿輕擲。"
        ],
        "title": "辛丑除日寄子瞻",
        "id": "3b039007-eadf-4924-89e9-c6f8f2cd7df6"
    },
    {
        "author": "蘇轍",
        "paragraphs": [
            "山川足清曠，闤闠巧拘囚。",
            "安得孅阿御，同爲穆滿遊。",
            "遥知因渙汗，遠出散幽憂。",
            "原隰繁分繡，村墟盡小侯。",
            "春深秦樹綠，野闊渭河流。",
            "四顧神蕭瑟，前探意漲浮。",
            "勝觀殊未已，往足詎能收。",
            "下坂如浮舸，登崖劇上樓。",
            "强行腰傴僂，困坐氣噓咻。",
            "鳥語林巒靜，花明澗谷幽。",
            "濯溪驚野老，伐路駭他州。",
            "中散探深去，文淵到處留。",
            "聽琴峰下寺，弄石水中洲。",
            "溪冷泉冰脚，山高霧繞頭。",
            "石潭清照骨，瀑水濺成鈎。",
            "仙廟鳴鐘磬，神官秉鉞劉。",
            "養生聞帝女，服氣絕彭讎。",
            "故宅猶傳尹，先師不喜丘。",
            "居人那識道，過客謾停騶。",
            "巖谷誠深絕，神仙信有不。",
            "雲居無几杖，霞珮棄鎸鎪。",
            "豹隠連山霧，龍潛百尺湫。",
            "門開誰與叩，桃熟浪傳偷。",
            "紺髮清無比，方瞳凜不侔。",
            "會須林下見，乞取壽年修。",
            "拔去和雞犬，相隨若旆旒。",
            "乘風遺騕褭，長嘯賤笙篌。",
            "從騎衣皆羽，前驅鬣盡虯。",
            "安能牽兩足，蹔得快雙眸。",
            "自昔辭鄉樹，南行上楚舟。",
            "萬江窮地脈，三峽束天溝。",
            "雲暗酆都晚，波吹木櫪秋。",
            "尋溪緣窈窕，入洞聽颼飀。",
            "空寺收黄栗，荒祠畫伏彪。",
            "登臨雖永日，行邁肯停輈。",
            "蓄縮今何事，攀躋昔已悠。",
            "魏京饒士女，春服聚蜉蝣。",
            "雷動車爭陌，花摇樹繫鞦。",
            "遊人紛蕩漾，野鳥自嚶呦。",
            "平日曾經洛，閑居願卜緱。",
            "空言真比夢，久渴漸成愁。",
            "早退嘗相約，辭囂痛自摟。",
            "愛山心劫劫，從宦興油油。",
            "海宇都無礙，山林盡可投。",
            "願爲雲上鵠，莫作盎中鯈。",
            "適性行隨足，謀生富給喉。",
            "今遊雖不與，後會豈無由。",
            "晝出同穿履，宵眠共覆裘。",
            "弟兄真欲爾，朋好定誰儔。",
            "試寫長篇調，何人肯見酬。"
        ],
        "title": "次韵子瞻減降諸縣囚徒事畢登覽",
        "id": "265370d1-59c2-472a-9eac-279d6e22189d"
    },
    {
        "author": "蘇轍",
        "paragraphs": [
            "山下晨光晚，林梢露滴昇。",
            "峰頭斜見月，野市早明燈。",
            "樹暗猶藏鵲，堂開已饌僧。",
            "據鞍應夢我，聯騎昔嘗曾。"
        ],
        "title": "次韵子瞻太白山下早行題崇壽院",
        "id": "7f8afb89-fbd1-4b4a-adc5-240a97b2c7bf"
    },
    {
        "author": "蘇轍",
        "paragraphs": [
            "謝公遊意未能厭，踏盡登山屐齒尖。",
            "古殿神仙深杳杳，香爐烟翠起纖纖。",
            "巖花寂歷飄瓊片，庭檜蕭疏漏玉蟾。",
            "帝子莫歸人不見，微風細雨自開簾。"
        ],
        "title": "次韵子瞻延生觀後山上小堂",
        "id": "98038728-820e-4b10-a34d-b435d642b40e"
    },
    {
        "author": "蘇轍",
        "paragraphs": [
            "潭邊沙水不成泥，潭上孤禽挂嶮啼。",
            "繚繞飛橋能試客，蒙茸翠蔓巧藏溪。",
            "雲爲絳帳馬融室，石作屏風玉女閨。",
            "仙果知君今未足，臨潭脚戰怕長梯。"
        ],
        "title": "次韵子瞻題仙遊潭中興寺",
        "id": "7e7a50fa-a054-40c5-bce9-f30a5d31a26d"
    },
    {
        "author": "蘇轍",
        "paragraphs": [
            "千山欲盡垂爲鼻，百戰皆空但有城。",
            "虎闖穴中秦地恐，龍飛渭上漢江傾。",
            "雍人未有章邯怨，魏將猶存仲達精。",
            "睥睨陵遲春草滿，白羊無數向風鳴。"
        ],
        "title": "石鼻城",
        "id": "799b82c3-9b30-42ee-81da-c150fc5999f1"
    },
    {
        "author": "蘇轍",
        "paragraphs": [
            "呂公年已莫，擇主渭河邊。",
            "跪餌留雙膝，臨溪不計年。",
            "神專能陷石，心大豈營鱣。",
            "不到磻溪上，安知自守堅。"
        ],
        "title": "磻溪石",
        "id": "c3782b97-a1fb-419d-8ab3-f7d326263fef"
    },
    {
        "author": "蘇轍",
        "paragraphs": [
            "董公平昔甚縱橫，晚歲藏金欲避兵。",
            "當日英雄智相似，燕南趙北亦爲京。"
        ],
        "title": "郿塢",
        "id": "c1f28168-cba7-4a38-ac96-258025f04592"
    },
    {
        "author": "蘇轍",
        "paragraphs": [
            "老聃厭世入流沙，飄蕩如雲不可遮。",
            "弟子憐師將去國，關門望氣載還家。",
            "高臺尚有傳經處，畫壁空留駕犢車。",
            "一授遺書無復老，不知何苦服胡麻。"
        ],
        "title": "樓觀",
        "id": "4d45b8c1-330b-484d-ad89-4a7f7e302f12"
    },
    {
        "author": "蘇轍",
        "paragraphs": [
            "秋氣蕭騷仍見雪，客愁繚繞動縈心。",
            "幽吟北戶窗聲細，歸夢函關馬迹深。",
            "疏樹飛花輕䔩䔩，衰荷留柄亂簪簪。",
            "遥聞詩酒皆推勝，社客何人近納賝。"
        ],
        "title": "次韵子瞻秋雪見寄二首  其一",
        "id": "28cccd28-ca69-4b42-889e-24038dba2754"
    },
    {
        "author": "蘇轍",
        "paragraphs": [
            "平時出處常聯袂，文翰叨陪舊服膺。",
            "自信老兄憐弱弟，豈關天下少良朋。",
            "何時杯酒看浮白，清夜肴蔬粗滿登。",
            "離思隔年詩不盡，秦梁雖遠速須譍。"
        ],
        "title": "次韵子瞻秋雪見寄二首  其二",
        "id": "b6ad6207-cbcc-4a2e-8e41-f8b35d3e75ba"
    },
    {
        "author": "蘇轍",
        "paragraphs": [
            "怪我辭官免入商，才疏深畏忝周行。",
            "學從社稷非源本，近讀詩書識短長。",
            "東舍久居如舊宅，春蔬新種似吾鄉。",
            "閉門已學龜頭縮，避謗仍兼雉尾藏。"
        ],
        "title": "次韵子瞻聞不赴商幕三首  其一",
        "id": "ec6f85c0-ae2c-48da-a74d-0a0e093d7f1b"
    },
    {
        "author": "蘇轍",
        "paragraphs": [
            "南商西洛曾虛署，長吏居民怪不來。",
            "妄語自知當見棄，遠人未信本非才。",
            "厭從貧李嘲東閣，懶學諛張緩兩腮。",
            "知有四翁遺迹在，山中豈信少人哉。"
        ],
        "title": "次韵子瞻聞不赴商幕三首  其二",
        "id": "7b999225-1ade-463d-8fce-3548ae7d9f1f"
    },
    {
        "author": "蘇轍",
        "paragraphs": [
            "塤動篪鳴只自知，憂輕責少幸官卑。",
            "聲名謾作耳中瑱，科第空收頷底髭。",
            "西鄙猖狂猶將將，中朝閑暇自師師。",
            "近成新論無人語，仰羨飛鴻兩翅差。"
        ],
        "title": "次韵子瞻聞不赴商幕三首  其三",
        "id": "8aa173bc-7c6b-478b-8e97-4728b4e9794c"
    },
    {
        "author": "蘇轍",
        "paragraphs": [
            "吾兄筆鋒雄，詩俊不可和。",
            "雪中思清絕，韵惡愈難奈。",
            "殷勤賦黄竹，自勸飲白墮。",
            "言隨飛花落，意與長風簸。",
            "餘力遠見撩，千里寄璀瑳。",
            "嗟予學久廢，有類轉空磨。",
            "研磨久無得，安可待充貨。",
            "空記乘峽船，行意被摧剉。",
            "溟濛覆洲渚，泠冽光照坐。",
            "我唱君實酬，馳騁不遑卧。",
            "譬如逐獸盧，豈覺山徑坷。",
            "酒肴助喧熱，筆硯盡霑涴。",
            "詩詞禁推類，令肅安敢破。",
            "亦有同行人，牽挽赴程課。",
            "爾來隔秦魏，渴望等饑餓。",
            "徒然遇佳雪，有酒誰與賀。"
        ],
        "title": "次韵子瞻病中大雪",
        "id": "990bb197-a798-4bf7-9e61-3237d1a2e780"
    },
    {
        "author": "蘇轍",
        "paragraphs": [
            "周公制鄉禮，無有相通佐。",
            "鼎肉送子思，烝豚出陽貨。",
            "交親隨高低，豈問小與大。",
            "自從此禮衰，伏臘有饑卧。",
            "鄉人慕古俗，酬酢等四坐。",
            "東鄰遺西舍，迭出如蟻磨。",
            "寧我不飲食，無爾相咎過。",
            "相從慶新春，顔色買愉和。"
        ],
        "title": "次韵子瞻記歲莫鄉俗三首 餽歲",
        "id": "bff5d400-7c59-4543-81a6-a03ebf68f474"
    },
    {
        "author": "蘇轍",
        "paragraphs": [
            "富貴日月速，貧賤覺歲遲。",
            "遲速不須問，俱作不可追。",
            "親舊且酣飲，送爾天北涯。",
            "歲歲雖無情，從我歷四時。",
            "酌爾一杯酒，留我壯且肥。",
            "長作今歲歡，勿起異日悲。",
            "掉頭不肯顧，曾莫與我辭。",
            "酒闌氣方橫，豈信從爾衰。"
        ],
        "title": "次韵子瞻記歲莫鄉俗三首 別歲",
        "id": "ebc1093d-58ee-4dda-94fd-dcba96fc1b6e"
    },
    {
        "author": "蘇轍",
        "paragraphs": [
            "於菟絕繩去，顧兔追龍蛇。",
            "奔走十二蟲，羅網不及遮。",
            "嗟我地上人，豈復奈爾何。",
            "未去不自閑，將去乃喧嘩。",
            "天上驅獸官，爲君肯停檛。",
            "魯陽揮長戈，日車果再斜。",
            "釃酒勸爾醉，期爾蹔蹉跎。",
            "偕醉遣爾去，壽考自足誇。"
        ],
        "title": "次韵子瞻記歲莫鄉俗三首 守歲",
        "id": "fdd53008-ea90-4c40-abc9-3be622ae277c"
    },
    {
        "author": "蘇轍",
        "paragraphs": [
            "江上冰消岸草青，三三五五踏青行。",
            "浮橋沒水不勝重，野店壓糟無復清。",
            "松下寒花初破萼，谷中幽鳥漸嚶鳴。",
            "洞門泉脈龍睛動，觀裏丹池鴨舌生。",
            "山下瓶罌霑稚孺，峰頭鼓樂聚簪纓。",
            "縞裙紅袂臨江影，青蓋驊騮踏石聲。",
            "曉去爭先心蕩漾，莫歸誇後醉從橫。",
            "最憐人散西軒靜，曖曖斜陽著樹明。"
        ],
        "title": "記歲首鄉俗寄子瞻二首 踏青",
        "id": "6714dbce-9763-45fb-ab3b-98e409f73714"
    },
    {
        "author": "蘇轍",
        "paragraphs": [
            "枯桑舒牙葉漸青，新蠶可浴日晴明。",
            "前年器用隨手敗，今冬衣着及春營。",
            "傾囷計口賣餘粟，買箔還家待種生。",
            "不惟箱篚供婦女，亦有鉏鎛資男耕。",
            "空巷無人鬥容冶，六親相見爭邀迎。",
            "酒肴勸屬坊市滿，鼓笛繁亂倡優獰。",
            "蠶叢在時已如此，古人雖沒誰敢更。",
            "異方不見古風俗，但向陌上聞吹笙。"
        ],
        "title": "記歲首鄉俗寄子瞻二首 蠶市",
        "id": "264c4f57-68ef-44e4-a2ec-9a97eae0a1b1"
    },
    {
        "author": "蘇轍",
        "paragraphs": [
            "堂上岐陽碑，吾兄所與我。",
            "吾兄自善書，所取無不可。",
            "歐陽弱而立，商隠瘦且橢。",
            "小篆妙詰曲，波字美婀娜。",
            "譚藩居顔前，何類學顔頗。",
            "魏華自磨淬，峻秀不包裹。",
            "九成刻賢俊，磊落雜幺麽。",
            "英公與褒鄂，戈戟聞自荷。",
            "何年學操筆，終歲惟箭笴。",
            "書成亦可愛，藝業嗟獨夥。",
            "余雖謬學文，書字每慵墮。",
            "車前駕騏驥，車後繫羸跛。",
            "逾年學舉足，漸亦行駊騀。",
            "古人有遺迹，䈕短不及鏁。",
            "願從兄發之，洗硯處兄左。"
        ],
        "title": "子瞻寄示岐陽十五碑",
        "id": "bc0dfb1d-f72f-4c5d-90f6-b0cba789c293"
    },
    {
        "author": "蘇轍",
        "paragraphs": [
            "誰人畫此二菩薩，趺坐花心乘象狻。",
            "弟子先後執盂缶，老僧槎牙森比肩。",
            "山林修道幾世劫，顔貌偉麗如開蓮。",
            "重崖宛轉带林樹，野水荒蕩浮雲天。",
            "峨眉高處不可上，下有絕澗錮九泉。",
            "朝陽未出白霧起，有光升天如月圓。",
            "靈仙居中粗可識，有類白兔依清躔。",
            "遊人禮拜千萬萬，迤邐漸遠如飛烟。",
            "五臺不到想亦爾，今之畫圖誰所傳。",
            "吾兄子瞻苦好異，敗繒破紙收明鮮。",
            "自從西行止得此，試與記錄代一觀。"
        ],
        "title": "畫文殊普賢",
        "id": "e489da73-a61f-4bd5-bd21-e78f7f3a01eb"
    },
    {
        "author": "蘇轍",
        "paragraphs": [
            "終南重到已春回，山木緣崖綠似苔。",
            "谷鳥鳴呼嘲獨往，野人笑語記曾來。",
            "定邀道士彈鳴鹿，誰與溪堂共酒杯。",
            "應有新詩還寄我，與君和取當遊陪。"
        ],
        "title": "聞子瞻重遊南山",
        "id": "84c9f02f-9ec1-45bc-b1d6-dc3758763e59"
    },
    {
        "author": "蘇轍",
        "paragraphs": [
            "長安新硯石同堅，不待書求遂許頒。",
            "豈必魏人勝近世，强推銅雀沒驪山。",
            "寒煤舒卷開雲葉，清露霑流發涕潸。",
            "早與封題寄書案，報君湘竹筆身班。"
        ],
        "title": "子瞻見許驪山澄泥硯",
        "id": "6a70ba7c-d157-48c7-9ae6-abf2dc5f314c"
    },
    {
        "author": "蘇轍",
        "paragraphs": [
            "寒食明朝一百五，誰家冉冉尚厨烟。",
            "桃花開盡葉初綠，燕子飛來體自便。",
            "愛客漸能陪痛飲，讀書無思懶開編。",
            "秦川雪盡南山出，思共肩輿看麥田。"
        ],
        "title": "寒食前一日寄子瞻",
        "id": "8924469b-f647-4aaf-9e3b-04ab0d8f3c5a"
    },
    {
        "author": "蘇轍",
        "paragraphs": [
            "久厭凡桐不復彈，偶然尋繹尚能存。",
            "倉庚鳴樹思前歲，春水生波滿舊痕。",
            "泉落空巖虛谷應，珮敲清殿百官寒。",
            "終宵竊聽不能學，庭樹無風月滿軒。"
        ],
        "title": "大人久廢彈琴比借人雷琴以記舊曲十得三四率爾拜呈",
        "id": "34db4373-4557-4be1-9eee-f7c87ba78092"
    },
    {
        "author": "蘇轍",
        "paragraphs": [
            "舊讀兵書氣已振，近傳能射喜征鼖。",
            "手隨樂節寧論中，箭作鴟聲不害文。",
            "力薄僅能勝五斗，才高應自敵三軍。",
            "良家六郡傳真法，馬上今誰最出羣。"
        ],
        "title": "聞子瞻習射",
        "id": "68b00282-aa54-4add-a6ae-fdd904289bf3"
    },
    {
        "author": "蘇轍",
        "paragraphs": [
            "久種春蔬旱不生，園中汲水亂瓶甖。",
            "菘葵經火未出土，僮僕何朝飽食羹。",
            "强有人功趨節令，悵無甘雨困耘耕。",
            "家居閑暇厭長日，欲看年華上菜莖。"
        ],
        "title": "種菜",
        "id": "5cf03132-bc67-477c-9781-7d68c11f4807"
    },
    {
        "author": "蘇轍",
        "paragraphs": [
            "飛鳥不知穴，山鹿不知流。",
            "薛子善飲酒，口如汲水虬。",
            "吾觀腸胃間，何異族黨州。",
            "人滿地已盡，一介不可留。",
            "謂子試飲水，一酌不再求。",
            "謂子飲醇酒，百釂豈待酬。",
            "酒可水不可，其說亦已悠。",
            "以我視夫子，胸腹百丈幽。",
            "譬如田中人，視彼公與侯。",
            "未省破顔飲，何况裸露頭。",
            "鴟夷謂大瓠，皆飽安用浮。",
            "多少苟自適，豈害爲朋遊。"
        ],
        "title": "次韵子瞻題薛周逸老亭",
        "id": "30b58d76-a96d-40e7-b887-e0dd1c15af21"
    },
    {
        "author": "蘇轍",
        "paragraphs": [
            "秦中勝岷蜀，故國不須歸。",
            "甲第春風滿，巴山晝夢非。",
            "竹深啼鳥亂，花落晚蜂飛。",
            "我欲西還去，敲門慎勿違。"
        ],
        "title": "次韵子瞻題長安王氏中隠堂五首  其一",
        "id": "5c93df27-4329-4b91-9164-e2a569de0e45"
    },
    {
        "author": "蘇轍",
        "paragraphs": [
            "唐朝卿相宅，此外更應無。",
            "請看庭前樹，曾攀屋裏姝。",
            "流傳漸失實，遺老不禁徂。",
            "試問歸登物，林間翠石孤。"
        ],
        "title": "次韵子瞻題長安王氏中隠堂五首  其二",
        "id": "10c9a7de-96ae-4821-bbff-a509ff42958c"
    },
    {
        "author": "蘇轍",
        "paragraphs": [
            "愛君高堂上，有似蜀江壖。",
            "牆外終南近，檐西太白偏。",
            "晚梅晴自媚，老竹暗相遷。",
            "未到遥聞說，吾廬安得然。"
        ],
        "title": "次韵子瞻題長安王氏中隠堂五首  其三",
        "id": "e2feee80-e3c2-4f33-b0fc-ce704313cb5f"
    },
    {
        "author": "蘇轍",
        "paragraphs": [
            "官去空留鶴，山浮不見鼇。",
            "竹林迎日凈，槐木擁亭高。",
            "烏噪知人至，蟬鳴覺口勞。",
            "誰能飲堂上，解带不穿袍。"
        ],
        "title": "次韵子瞻題長安王氏中隠堂五首  其四",
        "id": "52f10541-99a8-40d4-8d32-3bf8a11618f4"
    },
    {
        "author": "蘇轍",
        "paragraphs": [
            "君看原上墓，墳盡但餘碑。",
            "誰見生前貴，塵生带下龜。",
            "高堂幸有酒，一飲豈論貲。",
            "勉强行樂耳，古人良可悲。"
        ],
        "title": "次韵子瞻題長安王氏中隠堂五首  其五",
        "id": "891d16b1-fd7f-4c23-bcf8-e07622e71a22"
    },
    {
        "author": "蘇轍",
        "paragraphs": [
            "岐山之陽石爲鼓，叩之不鳴懸無虡。",
            "以爲無用百無直，以爲有用萬物祖。",
            "置身無用有用間，自託周宣誰敢侮。",
            "宣王沒後墳壠平，秦野蒼茫不知處。",
            "周人舊物惟存山，文武遺民盡囚虜。",
            "鼎鍾無在鑄戈戟，宮殿已倒生禾黍。",
            "厲宣子孫竄四方，昭穆錯亂不存譜。",
            "時有過客悲先王，綢繆牖戶徹桑土。",
            "思宣不見幸鼓存，由鼓求宣近爲愈。",
            "彼皆有用世所好，天地能生不能主。",
            "君看項籍猛如狼，身死未冷割爲脯。",
            "馬童楊喜豈不仁，待汝封侯非怨汝。",
            "何况外物固已輕，毛擒翡翠尾執麈。",
            "惟有蒼石於此時，獨以無用不見數。",
            "形骸偃蹇任苔蘚，文字皴剝困風雨。",
            "遭亂既以無用全，有用還爲太平取。",
            "古人不見見遺物，如見方召與申甫。",
            "文非科斗可窮詰，簡編不載無訓詁。",
            "字形漫汗隨石缺，蒼蛇生角龍折股。",
            "亦如老人遭暴橫，頤下髭禿口齒齬。",
            "形雖不具意可知，有云楊柳貫魴鱮。",
            "魴鱮豈厭居溪谷，自投網罟入君俎。",
            "柳條柔弱長百尺，挽之不斷細如縷。",
            "以柳貫魚魚不傷，貫不傷魚魚樂死。",
            "登之廟中鬼神格，錫女豐年多黍稌。",
            "宣王用兵征四國，北摧犬戎南服楚。",
            "將帥用命士卒歡，死生不顧闞虓虎。",
            "問之何術能使然，撫之如子敬如父。",
            "弱柳貫魚魚弗違，仁人在上民不怒。",
            "請看石鼓非徒然，長笑太山刻秦語。"
        ],
        "title": "和子瞻鳳翔八觀八首 石鼓",
        "id": "36fe1bdb-0031-41c0-94c8-78363e2bb0a1"
    },
    {
        "author": "蘇轍",
        "paragraphs": [
            "詛楚楚如桀，詛秦秦則紂。",
            "桀罪使信然，紂語安足受。",
            "牲肥酒醪潔，夸誕鬼不祐。",
            "鬼非東諸侯，豈信辯士口。",
            "碑埋祈年下，意繞章華走。",
            "得楚不付孫，但爲劉季取。",
            "吾聞秦穆公，與晉實甥舅。",
            "盟鄭絕晉歡，結楚將自救。",
            "使秦詛楚人，晉亦議其後。",
            "諸侯迭相詛，禍福果誰有。",
            "世人不知道，好古無可否。",
            "何當投涇流，渾濁蓋鄙醜。"
        ],
        "title": "和子瞻鳳翔八觀八首 詛楚文",
        "id": "ad06b3f9-2162-4a3b-b60b-2ab62a073794"
    },
    {
        "author": "蘇轍",
        "paragraphs": [
            "吾觀天地間，萬事同一理。",
            "扁也工斫輪，乃知讀文字。",
            "我非畫中師，偶亦識畫旨。",
            "勇怯不必同，要以各善耳。",
            "壯馬脫銜放平陸，步驟風雨百夫靡。",
            "美人婉娩守閑獨，不出庭戶修容止。",
            "女能嫣然笑傾國，馬能一蹴致千里。",
            "優柔自好勇自强，各自勝絕無彼此。",
            "誰言王摩詰，乃過吳道子。",
            "試謂道子來，置女所挾從軟美。",
            "道子掉頭不肯應，剛傑我已足自恃。",
            "雄奔不失馳，精妙實無比。",
            "老僧寂滅生慮微，侍女閑潔非復婢。",
            "丁寧勿相違，幸使二子齒。",
            "二子遺迹今豈多，岐陽可貴能獨備。",
            "但使古壁常堅完，塵土雖積光艷長不毀。"
        ],
        "title": "和子瞻鳳翔八觀八首 王維吳道子畫",
        "id": "f4f076e6-7fd8-40d7-99ca-9bb617061f6d"
    },
    {
        "author": "蘇轍",
        "paragraphs": [
            "金粟如來瘦如腊，坐上文殊秋月圓。",
            "法門論極兩相可，言語不復相通傳。",
            "至人養心遺四體，瘦不爲病肥非妍。",
            "誰人好道塑遺像，鮐皮束骨筋扶咽。",
            "兀然隠几心已滅，形如病鶴竦兩肩。",
            "骨節支離體疏緩，兩目視物猶烱然。",
            "長嗟靈運不知道，强翦美鬚插兩顴。",
            "彼人視身若枯木，割去右臂非所患。",
            "何况塑畫已身外，豈必奪爾庸自全。",
            "真人遺意世莫識，時有遊僧施鉢錢。"
        ],
        "title": "和子瞻鳳翔八觀八首 楊惠之塑維摩像",
        "id": "c103398b-2109-4e17-ae1d-ab1756a93b57"
    },
    {
        "author": "蘇轍",
        "paragraphs": [
            "不到東湖上，但聞東湖吟。",
            "詩詞已清絕，佳境亦可尋。",
            "蜿蜒蒼石螭，蟠拏據湖心。",
            "倒腹吐流水，奔注爲重深。",
            "清風蕩微波，渺渺平無音。",
            "有鼈行在沙，有魚躍在潯。",
            "鼈圓如新荷，魚細如蠹蟫。",
            "梧桐生兩涯，蕭蕭自成林。",
            "孫枝復生孫，已中瑟與琴。",
            "秋蟲噪蜩蚻，春鳥鳴鴂鵀。",
            "有客來無時，濯足蔭清陰。",
            "自忘府中官，取酒石上斟。",
            "醉倒卧石上，野蟲上其襟。",
            "醒來不知莫，湖月翻黄金。",
            "油然上馬去，縱意不自箴。",
            "作詩招路人，行樂宜及今。",
            "人生不滿百，一瞬何所任。",
            "路人掉頭笑，去馬何駸駸。",
            "子有不肖弟，有冠未嘗簪。",
            "願身化爲線，使子爲之鍼。",
            "子欲烹鯉魚，爲子溉釜鬵。",
            "子欲枕山石，爲子求布衾。",
            "異鄉雖云樂，不如反故岑。",
            "瘦田可鑿耕，桑柘可織紝。",
            "東有軒轅泉，隠隠如牛涔。",
            "西有管輅宅，尚存青石碪。",
            "彭女留膝踝，禮拜意已欽。",
            "慈母抱衆子，亂石寒蕭森。",
            "朝往莫可還，此豈不足臨。",
            "慎勿語他人，此意子獨諶。"
        ],
        "title": "和子瞻鳳翔八觀八首 東湖",
        "id": "dd7cb95a-fbaa-43ff-8695-86968139fa0b"
    },
    {
        "author": "蘇轍",
        "paragraphs": [
            "秦川不爲廣，南山不爲高。",
            "嵯峨真興閣，傑立陵風飆。",
            "危檻俯翔鳥，跳檐落飛猱。",
            "上有傲世人，身衣白鶴毛。",
            "下視市井喧，奔走何嗷嗷。",
            "蕭然倚楹嘯，遺響入雲霄。",
            "清風吹其裾，冉冉不可操。",
            "不知何所爲，豈即非盧敖。",
            "遊目萬里間，遠山如伏羔。",
            "遺語謝世俗，釣魚當釣鼇。"
        ],
        "title": "和子瞻鳳翔八觀八首 真興寺閣",
        "id": "4141a4fd-6977-4c8e-983a-9630c8a5775e"
    },
    {
        "author": "蘇轍",
        "paragraphs": [
            "有客騎白駒，揚鞭入青草。",
            "悠悠無遠近，但擇林亭好。",
            "蕭條北城下，園號李家媼。",
            "繫馬古車門，隨意無灑掃。",
            "鳴禽驚上屋，飛蝶紛入抱。",
            "竹林凈如濯，流水清可澡。",
            "閑花不着行，香梨獨依島。",
            "松枝貫今昔，林影變昏早。",
            "草木皆蒼顔，亭宇已新造。",
            "臨風置酒樽，庭下取栗棗。",
            "今人强歡笑，古人已枯槁。",
            "欲求百年事，不見白鬚老。",
            "秦中古云樂，文武在豐鎬。",
            "置囿通樵蘇，養獸讓麀䴠。",
            "池魚躍金碧，白鳥飛紵縞。",
            "牛羊感仁恕，行葦亦自保。",
            "當年歌靈臺，後世詠魚藻。",
            "古詩宛猶在，遺處不可考。",
            "悲哉李氏末，王霸出奴皂。",
            "城中開芳園，城外羅戰堡。",
            "擊鼓鳴巨鐘，百姓皆懊惱。",
            "及夫聖人出，戰國卷秋潦。",
            "園田賦貧民，耕破園前道。",
            "高原種菽粟，陂澤滿粳稻。",
            "春耕雜壺漿，秋賦輸秸藁。",
            "當年王家孫，自庇無尺橑。",
            "空餘百歲木，妄爲夭巫禱。",
            "遊人足譏駡，百世遭舌討。",
            "老翁不願見，垂涕祝襁褓。",
            "持用戒滿盈，飲酒無醉倒。"
        ],
        "title": "和子瞻鳳翔八觀八首 李氏園",
        "id": "767250e7-814f-474e-b941-dfcf03bfdc9d"
    },
    {
        "author": "蘇轍",
        "paragraphs": [
            "泉上秦伯墳，下埋三良士。",
            "三良百夫特，豈爲無益死。",
            "當年不幸見迫脅，詩人尚記臨穴惴。",
            "豈如田橫海中客，中原皆漢無報所。",
            "秦國吞西周，康公穆公子。",
            "盡力事康公，穆公不爲負。",
            "豈必殺身從之遊，夫子乃以侯嬴所爲疑三子。",
            "王澤既未竭，君子不爲詭。",
            "三良狥秦穆，要自不得已。"
        ],
        "title": "和子瞻鳳翔八觀八首 秦穆公墓",
        "id": "2bee9025-16cc-46e3-a3f1-957eea2737b3"
    },
    {
        "author": "蘇轍",
        "paragraphs": [
            "爲吏豈厭事，厭事日墮媮。",
            "著書雖不急，實與百世謀。",
            "問吏所事何，過客及繫囚。",
            "客實虛攪人，囚有不自由。",
            "辦之何益增，不辦亦足憂。",
            "嗟此誰不能，脫去使自收。",
            "幽幽南山麓，下有溪水流。",
            "溪上亦有堂，其水可濯漱。",
            "終日不見人，惟有山鹿呦。",
            "是時夏之初，溪冷如孟秋。",
            "山椹黄笠展，林筍紫角抽。",
            "朝取筍爲羹，莫以椹爲羞。",
            "溪魚鯉與魴，山鳥鴬與鳩。",
            "食之飽且平，偃仰自佚休。",
            "試探篋中書，把卷揖前修。",
            "恍如反故鄉，親朋自相求。",
            "蔚如甕中糟，久熟待一篘。",
            "爲文若江河，豈復有刻鎪。",
            "尚何憶我爲，欲與我同遊。",
            "我雖不能往，寄詩以解愁。"
        ],
        "title": "聞子瞻將如終南太平宮谿堂讀書",
        "id": "7af4d98a-7c4a-4b41-b3ba-e3ad3f1b69c3"
    },
    {
        "author": "蘇轍",
        "paragraphs": [
            "走馬紅塵合，開懷野寺存。",
            "南山抱村轉，渭水带沙渾。",
            "亭峻朱欄繞，堂虛白佛尊。",
            "煩襟喜修竹，倦馬樂芳蓀。",
            "白㲲柔隨手，清泉滿照盆。",
            "塵顔洗濯浄，髀肉再三捫。",
            "饋食青蔬軟，流匙細粟翻。",
            "老僧勿施敬，對客說山門。"
        ],
        "title": "次韵子瞻麻田青峰寺下院翠麓亭",
        "id": "51327c55-ce95-4d9e-9f34-4fa71e8a1ecc"
    },
    {
        "author": "蘇轍",
        "paragraphs": [
            "谷中夜行不見月，上下不辨山與谷。",
            "前呼後應行相從，山頭誰家有遺燭。",
            "跫跫深徑馬蹄響，落落稀星著疏木。",
            "行投野寺僧已眠，叩門無人狗出縮。",
            "號呼從者久嗔駡，老僧下牀揉兩目。",
            "問知官吏冒夜來，掃牀延客卧華屋。",
            "釜中無羹甑實盡，愧客滿盎惟脫粟。",
            "客來已遠睡忘覺，僧起開堂勸晨粥。",
            "自嗟奔走閔僧閑，偶然來過何年復。",
            "留詩滿壁待重遊，但恐塵埃難再讀。"
        ],
        "title": "次韵子瞻宿南山蟠龍寺",
        "id": "5562252d-e6d3-4902-be85-f6a91ce63a46"
    },
    {
        "author": "蘇轍",
        "paragraphs": [
            "萱草朝始開，呀然黄鵠觜。",
            "仰吸日出光，口中爛如綺。",
            "纖纖吐鬚鬣，冉冉隨風哆。",
            "朝陽未上軒，粲粲幽閑女。",
            "美女生山谷，不解歌與舞。",
            "君看野草花，可以解憂悴。"
        ],
        "title": "賦園中所有十首  其一",
        "id": "044bf315-8355-4b9f-b98a-6d88fdaad256"
    },
    {
        "author": "蘇轍",
        "paragraphs": [
            "寒地竹不生，雖生常若病。",
            "斸根種幽砌，開葉何已猛。",
            "嬋娟冰雪姿，散亂風日影。",
            "繁華見孤淡，一個敵千頃。",
            "令人憶江上，森聳緣崖勁。",
            "無風籜自飄，策策鳴荒徑。"
        ],
        "title": "賦園中所有十首  其二",
        "id": "b603d149-401e-4379-955d-ad0d83ab8fa3"
    },
    {
        "author": "蘇轍",
        "paragraphs": [
            "蘆生井欄上，蕭騷大如竹。",
            "移來種堂下，何爾短局促。",
            "莖青甲未解，枯葉已可束。",
            "蘆根愛溪水，餘潤長鮮綠。",
            "强移性不遂，灌水惱僮僕。",
            "晡日下西山，汲者汗盈掬。"
        ],
        "title": "賦園中所有十首  其三",
        "id": "effa566d-483c-43f4-8634-7b4660a7c1c9"
    },
    {
        "author": "蘇轍",
        "paragraphs": [
            "堂後病石榴，及時亦開花。",
            "身病花不齊，火候漸已差。",
            "芳心竟未已，新萼綴枯槎。",
            "誰言石榴病，乃久占年華。",
            "鄰家花最盛，早發豈容遮。",
            "殘紅已零落，婀娜子如瓜。"
        ],
        "title": "賦園中所有十首  其四",
        "id": "c04e374d-b16b-4cf3-acc1-d6c267766d86"
    },
    {
        "author": "蘇轍",
        "paragraphs": [
            "蒲桃不禁冬，屈盤似無氣。",
            "春來乘盛陽，覆架青綾被。",
            "龍髯亂無數，馬乳垂至地。",
            "初如早梅酸，晚作醲酪味。",
            "誰能釀爲酒，爲爾架前醉。",
            "滿斗不與人，凉州幾時致。"
        ],
        "title": "賦園中所有十首  其五",
        "id": "04efa126-afbe-44ee-906c-0821d8faf3df"
    },
    {
        "author": "蘇轍",
        "paragraphs": [
            "室幽來客稀，塵土積不掃。",
            "鄰翁笑我拙，教我種藂草。",
            "經霜斫爲篲，不讓秋竹好。",
            "始生如一毛，張王忽侵道。",
            "鉏耰禁芟斸，愛惜待枯槁。",
            "有用皆勿輕，吾師灌園老。"
        ],
        "title": "賦園中所有十首  其六",
        "id": "2fddee40-02e9-481e-9dd0-3021ed961a7b"
    },
    {
        "author": "蘇轍",
        "paragraphs": [
            "吾兄客關中，果臝施吾宇。",
            "兄雖未得還，我豈如婦女。",
            "呦呦感微物，涕泗若零雨。",
            "但愛果臝莖，屈曲上牆堵。",
            "朝見緣牆頭，莫已過牆去。",
            "物生隨年華，還日何足數。"
        ],
        "title": "賦園中所有十首  其七",
        "id": "5b40c623-8786-42be-a5fe-b13f61e1c7b4"
    },
    {
        "author": "蘇轍",
        "paragraphs": [
            "牽牛非佳花，走蔓入荒榛。",
            "開花荒榛上，不見細蔓身。",
            "誰翦薄素紗，浸之青藍盆。",
            "水淺浸不盡，下餘一寸銀。",
            "嗟爾脆弱草，豈能凌霜晨。",
            "物性有稟受，安問秋與春。"
        ],
        "title": "賦園中所有十首  其八",
        "id": "fbb0d4fb-ddfe-4bea-97ad-61921c889f97"
    },
    {
        "author": "蘇轍",
        "paragraphs": [
            "南園地性惡，雙柏不得長。",
            "蓬麻春始生，今已滿一丈。",
            "柏生嗟幾年，失意自悽愴。",
            "有子壓枝低，已老非少壯。",
            "尤柏柏已冤，尤地亦恐妄。",
            "兩既無所尤，高枝幾時放。"
        ],
        "title": "賦園中所有十首  其九",
        "id": "65a0e539-167c-48d2-bcb5-313896b02bf1"
    },
    {
        "author": "蘇轍",
        "paragraphs": [
            "葵花開已闌，結子壓枝重。",
            "長條困風雨，倒卧枕丘壟。",
            "憶初始放花，岌岌旌節聳。",
            "得時能幾時，狼籍成荒冗。",
            "浮根不任雪，採剝收遺種。",
            "未忍焚枯莖，積疊牆角擁。"
        ],
        "title": "賦園中所有十首  其一○",
        "id": "3ab8036d-5c15-465c-a074-16546929ecd9"
    },
    {
        "author": "蘇轍",
        "paragraphs": [
            "兄從南山來，夢我南山下。",
            "探懷出詩卷，卷卷盈君把。",
            "詩詞古人似，弟則吾弟也。",
            "相與千里隔，安得千里馬。",
            "携手上南山，不知今乃夜。",
            "晨鷄隔牆唱，欹枕窗月亞。",
            "百語記一詞，秋菊悲蛩吒。",
            "此語鮑謝流，平日我不暇。",
            "我本無此詩，嗟此誰所借。"
        ],
        "title": "和子瞻記夢二首  其一",
        "id": "0e7e2e29-4083-41fe-986e-dde91e3e7791"
    },
    {
        "author": "蘇轍",
        "paragraphs": [
            "蟋蟀感秋氣，夜吟抱菊根。",
            "霜降菊叢折，寸根安可存。",
            "耿耿荒苗下，唧唧空自論。",
            "不敢學蝴蝶，菊盡兩翅翻。",
            "蟲凍不絕口，菊死不絕芬。",
            "志士豈棄友，列女無兩婚。"
        ],
        "title": "和子瞻記夢二首  其二",
        "id": "c40159b0-1601-475e-a5e3-114b9c1b5283"
    },
    {
        "author": "蘇轍",
        "paragraphs": [
            "周人尚記有周公，禾黍離離下有宮。",
            "破豆烝豚非以報，野巫長跪若爲通。",
            "山圍棟宇泉流近，鳳去梧桐落葉濛。",
            "有客賦詩題屋壁，二南猶自有遺風。"
        ],
        "title": "次韵子瞻題岐山周公廟",
        "id": "02ec5885-4585-458d-b300-72ec61b8652e"
    },
    {
        "author": "蘇轍",
        "paragraphs": [
            "客車來不息，轍迹知成溝。",
            "莫怪慵登寺，猶宜賞舉頭。",
            "獨遊知憶弟，望遠勝登樓。",
            "處處題詩遍，篇篇誰爲收。"
        ],
        "title": "次韵子瞻題扶風道中天花寺小亭",
        "id": "f028a816-d22a-4699-a08a-b92d2c1073b2"
    },
    {
        "author": "蘇轍",
        "paragraphs": [
            "柱杖行窮徑，圍堂尚有林。",
            "飛禽不驚處，萬竹正當心。",
            "虎嘯風吹籟，霜多蟬病瘖。",
            "獸驕從不避，人到記由今。",
            "未暇終身住，聊爲半日吟。",
            "青松可絕食，黄葉不須衾。",
            "偶到初迷路，將還始覺深。",
            "堂中有幽士，插髻尚餘簪。"
        ],
        "title": "次韵子瞻南溪避世堂",
        "id": "02167c95-530e-4651-8264-6f968d37a2d1"
    },
    {
        "author": "蘇轍",
        "paragraphs": [
            "神仙避世守關門，一世沉埋百世尊。",
            "舊宅居人無姓尹，深山道士即爲孫。",
            "天寒遊客常逢雪，日暮歸鴉自識村。",
            "君欲留身記幽寂，直將山外比羌渾。"
        ],
        "title": "和子瞻三遊南山九首 樓觀",
        "id": "c8464006-59e7-4836-b270-811db448ef15"
    },
    {
        "author": "蘇轍",
        "paragraphs": [
            "蜀人不信秦川好，食蔗從梢未及甘。",
            "當道沙塵類河北，依山水竹似江南。",
            "觀形隨阜飲溪鹿，雲氣侵山食葉蠶。",
            "猶有道人迎客笑，白鬚黄袖豈非聃。"
        ],
        "title": "和子瞻三遊南山九首 五郡",
        "id": "d1026bf8-d8c3-4882-975f-8e0eda9d37b0"
    },
    {
        "author": "蘇轍",
        "paragraphs": [
            "輪扁不能令子巧，老聃雖智若爲傳。",
            "遺經尚在臺如故，弟子今無似喜賢。"
        ],
        "title": "和子瞻三遊南山九首 傳經臺",
        "id": "5ca714b3-c498-4953-9f77-d9ece5e38f91"
    },
    {
        "author": "蘇轍",
        "paragraphs": [
            "大秦遥可說，高處見秦川。",
            "草木埋深谷，牛羊散晚田。",
            "山平堪種麥，僧魯不求禪。",
            "北望長安市，高城遠似烟。"
        ],
        "title": "和子瞻三遊南山九首 大秦寺",
        "id": "9b6b8ba4-983a-492c-8147-6d6aa9b3467a"
    },
    {
        "author": "蘇轍",
        "paragraphs": [
            "潭深不可涉，潭小不通船。",
            "路斷遊人止，龍藏白沫旋。",
            "翦藤量水短，插石置橋堅。",
            "橋外居民少，躬耕不用錢。"
        ],
        "title": "和子瞻三遊南山九首 仙遊潭五首 其一",
        "id": "fcbbd314-7a61-4e71-8343-105fc5eba4ed"
    },
    {
        "author": "蘇轍",
        "paragraphs": [
            "澄潭下無底，將渡又安能。",
            "慣上橫空木，輕生此寺僧。",
            "曉魚聞考考，石塔見層層。",
            "不到殊非惡，他年記未曾。"
        ],
        "title": "和子瞻三遊南山九首 仙遊潭五首 其二",
        "id": "21d6cbdf-bd4f-4439-b863-5dea019e0f28"
    },
    {
        "author": "蘇轍",
        "paragraphs": [
            "君看潭北寺，何用減潭南。",
            "不到還能止，重來獨未厭。",
            "荒凉增客思，貧病覺僧慚。",
            "飲水寒難忍，誰言栢子甘。"
        ],
        "title": "和子瞻三遊南山九首 仙遊潭五首 其三",
        "id": "a299b9b0-5c43-4028-94d2-62e3735283c1"
    },
    {
        "author": "蘇轍",
        "paragraphs": [
            "扶風貴公子，早歲伴山家。",
            "吹笛墮秋葉，讀書隨曉鴉。",
            "業成心自叛，學苦我長嗟。",
            "石室非人住，窮山雪似沙。"
        ],
        "title": "和子瞻三遊南山九首 仙遊潭五首 其四",
        "id": "5280c8b5-19b5-47a9-8201-07ac79e1b970"
    },
    {
        "author": "蘇轍",
        "paragraphs": [
            "洞門蒼蘚合，逼仄不容身。",
            "傳有虛明處，中藏窈窕人。",
            "吹笙橋上月，拾翠洞南春。",
            "往往來山下，蕭然雨灑塵。"
        ],
        "title": "和子瞻三遊南山九首 仙遊潭五首 其五",
        "id": "75b2a2aa-8f43-4f19-a8dd-8bea32517b33"
    },
    {
        "author": "蘇轍",
        "paragraphs": [
            "多防出多欲，欲少防自簡。",
            "君看山中人，老死竟誰謾。",
            "渴飲吾井泉，饑食甑中飯。",
            "何用費卒徒，取水負瓢罐。",
            "置符未免欺，反覆慮多變。",
            "授君無憂符，階下泉可嚥。"
        ],
        "title": "和子瞻調水符",
        "id": "d536ffbb-e517-48fc-83a2-a8f0c699d2e2"
    },
    {
        "author": "蘇轍",
        "paragraphs": [
            "隠居吾未暇，何暇勸夫人。",
            "試飲此亭酒，自慚纓上塵。",
            "林深開翠帟，岸斷峻嚴闉。",
            "送雪村酤釅，迎陽鳥哢新。",
            "竹風吹斷籟，湖月轉車輪。",
            "霜葉飛投坐，山梅重壓巾。",
            "欲居常有待，已失嘆無因。",
            "古語君看取，聲名本實賓。"
        ],
        "title": "次韵子瞻招隠亭",
        "id": "5c5bd58d-83d5-4268-8e3a-08b4a6b95c7f"
    },
    {
        "author": "蘇轍",
        "paragraphs": [
            "棄我謂我遠，求我謂我還。",
            "我一爾則二，視此臺上山。",
            "山高上干天，獨不照我顔。",
            "無乃我自蔽，誰謂山則慳。",
            "遠望不見趾，近視不得鬟。",
            "山實未始變，任子自擇刪。",
            "北風吹南崖，山上秋葉斑。",
            "道遠又寒苦，皴裂辭難攀。",
            "晴空卷朝雲，照夜霜月彎。",
            "强爾登此臺，免爾超闠闤。"
        ],
        "title": "次韵子瞻凌虛臺",
        "id": "79708961-e3f9-4c10-87a1-7468cda5a367"
    },
    {
        "author": "蘇轍",
        "paragraphs": [
            "野食不穿囷，溪飲不盜盎。",
            "嗟𪕋獨何罪，膏血自爲罔。",
            "陰陽造百物，偏此愚不爽。",
            "肥癡與瘦黠，稟受不相髣。",
            "王孫處深谷，小若兒在襁。",
            "超騰避彈射，將中還復枉。",
            "一朝受羈緤，冠带相賓饗。",
            "愚死智亦擒，臨食抵吾掌。"
        ],
        "title": "次韵子瞻竹𪕋",
        "id": "0ef0491e-a357-47df-92e0-20ae877b6719"
    },
    {
        "author": "蘇轍",
        "paragraphs": [
            "渼陂霜落魚可掩，枯芡破盤蒲折劍。",
            "巨斧敲冰已暗知，長叉刺浪那容閃。",
            "鯨孫蛟子誰復惜，朱鬣金鱗漫如染。",
            "邂逅相遭已失津，偶然一掉猶思塹。",
            "嗟君遊宦久羊炙，有似遠行安野店。",
            "得魚未熟口流涎，豈有哀矜自欺僭。",
            "人生飽足百事已，美味那令一朝欠。",
            "少年勿笑貪匕筯，老病行看費針砭。",
            "羊生懸骨空自饑，伯夷食菜有不贍。",
            "清名驚世不益身，何異飲醯徒酷釅。"
        ],
        "title": "次韵子瞻渼陂魚",
        "id": "8c212c36-8a7f-470d-ac24-181bb61a74cf"
    },
    {
        "author": "蘇轍",
        "paragraphs": [
            "道書世多有，吾讀老與莊。",
            "老莊已云多，何况其駢傍。",
            "所讀嗟甚少，所得半已强。",
            "有言至無言，既得旋自忘。",
            "譬如飲醇酒，已醉安用漿。",
            "昔者惠子死，莊子哭自傷。",
            "微言不復知，言之使誰聽。",
            "哭已輒復笑，不如斂此藏。",
            "脂牛雜肥羜，烹熟有不嘗。",
            "安得西飛鴻，送弟以與兄。"
        ],
        "title": "和子瞻讀道藏",
        "id": "9a3f1feb-7069-41eb-bc92-8457c6835ea7"
    },
    {
        "author": "蘇轍",
        "paragraphs": [
            "南溪夜雪曉來霽，有客晨遊酒未消。",
            "風泛餘花來逐馬，光浮斷澗不知橋。",
            "山寒凍合行人息，醉熟賓歡舞意囂。",
            "歸騎相將踏瑶玉，嗅林閑認早梅條。"
        ],
        "title": "次韵子瞻南溪微雪",
        "id": "7eff3778-33ad-4510-81eb-078052defc3d"
    },
    {
        "author": "蘇轍",
        "paragraphs": [
            "駿馬七尺行馮馮，曉出射獸霜爲冰。",
            "荻園斫盡有枯枿，束茅吹火初如燈。",
            "乍分乍合勢開展，蒼烟被野風騰騰。",
            "黄狐驚顧嘯儔侶，飛鳥先起如蒼蠅。",
            "須臾立旆布行伍，有似修蟒橫岡陵。",
            "蒼鷹猛獸出前後，缺處已挂黄麻罾。",
            "回風忽作火力怒，平地一卷無疆塍。",
            "商辛不出抱寶死，曹瞞逸去燋其肱。",
            "投身誤喜脫灰燼，闖首旋已遭侵凌。",
            "何人上馬氣吞虎，狐帽壓耳皮蒙膺。",
            "開弓徐射疊雙兔，擁馬歡叫驚未曾。",
            "舉鞭一麾百夫進，擊鼓再發箭舉掤。",
            "去如飛虻中如電，獲若雨獸膏流澠。",
            "肉分麾下飽壯士，皮與公子留縑繒。",
            "縱橫分裂惠村塢，尚有磊落載後乘。",
            "吾兄善射久無敵，是日斂手稱不能。",
            "憑鞍縱馬聊自適，酒後醉語誰能譍。",
            "健兒擊搏信可樂，主將雄猛今誰勝。",
            "胸中森列萬貔虎，嗟世但以文儒稱。",
            "安得强弓傅長箭，使射蔽日垂天鵬。"
        ],
        "title": "和子瞻司竹監燒葦園因獵園下",
        "id": "4da12618-c01a-4f38-8213-b0e7d44842b1"
    },
    {
        "author": "蘇轍",
        "paragraphs": [
            "引水穿牆接竹梢，谷藏峰底大容瓢。",
            "將流旋滴廬山瀑，已盡還來海上潮。",
            "亂點落池驚睡覺，半山含潤沃心焦。",
            "瓦盆一斛何勝滿，溢去猶能浸菊苗。"
        ],
        "tags": [
            "庐山"
        ],
        "title": "木山引水二首  其一",
        "id": "f321521c-28b6-4815-8422-0d4bf9533cc9"
    },
    {
        "author": "蘇轍",
        "paragraphs": [
            "檐下枯槎拂荻梢，山川迤邐費公瓢。",
            "幽泉細細流巖鼻，盆水瀰瀰漲海潮。",
            "但愛堅如湖上石，誰憐收自竈中焦。",
            "蒼崖寒溜須佳蔭，尚少冬青石繭苗。"
        ],
        "title": "木山引水二首  其二",
        "id": "3457b649-7c84-47f0-8ec7-f2dd86979c77"
    },
    {
        "author": "蘇轍",
        "paragraphs": [
            "山繞興州萬疊青，池開近郭百泉并。",
            "昔年種柳人安在，累歲開花藕自生。",
            "波暖跳魚聞樂喜，人來野鴨望船鳴。",
            "西還過此須終日，爲問使君行未行。"
        ],
        "title": "興州新開古東池",
        "id": "5cf83e0e-12cd-4ccc-989f-cca8078b5e0a"
    },
    {
        "author": "蘇轍",
        "paragraphs": [
            "仁壽宮中穭穀生，太湖蒼石草間橫。",
            "興衰換世身猶在，南北從人事已輕。",
            "累石作臺秋蘚上，鑿汧通水細渠清。",
            "三年此亦非公有，空使他年記姓名。"
        ],
        "tags": [
            "太湖"
        ],
        "title": "子瞻喜雨亭北隋仁壽宮中怪石",
        "id": "1350d4d7-486f-494f-a9d7-e19028c33004"
    },
    {
        "author": "蘇轍",
        "paragraphs": [
            "密雪來何晚，窮冬候欲差。",
            "投空落細米，布地凈平沙。",
            "繚繞飛相著，重仍積暗加。",
            "雨微花破碎，風細脚傾斜。",
            "次第來如摻，冥濛墮不嘩。",
            "燖鵝吹勁鞴，秀葦拂輕淚。",
            "畫字飄還沒，團毬暖旋窊。",
            "出鹽東海若，鍊石古皇媧。",
            "翻簸騰歸騎，紛飄集晚鴉。",
            "庭梅辨紅萼，壠麥覆黄芽。",
            "撥砌求新藥，尋蹤射伏䴥。",
            "埋樓平盡脊，集樹短留槎。",
            "亂下曾何擇，平鋪欲盡遮。",
            "欺貧寒入褐，惱客重添車。",
            "積素聊成燭，烹甘强試茶。",
            "病僧添曉鉢，老令放晨衙。",
            "融液曾何有，鮮明竟不奢。",
            "積多還避井，化早發從畬。",
            "溜滴檐垂箸，行觀逕轉蛇。",
            "誰能相就醉，都市酒容賒。"
        ],
        "title": "用林侄韵賦雪",
        "id": "dc397d7f-5927-41e3-a170-e6901c450d27"
    },
    {
        "author": "蘇轍",
        "paragraphs": [
            "閬中雖近蜀，監稅本閑官。",
            "豈足淹賢俊，聊應長羽翰。",
            "讀書心健否，答策意何闌。",
            "未可厭畋獵，田中有走貆。"
        ],
        "title": "送張唐英監閬州稅",
        "id": "5b896cef-a662-416e-a6a0-d4479253799b"
    },
    {
        "author": "蘇轍",
        "paragraphs": [
            "故國多賢俊，登科並弟兄。",
            "重來舊游處，兩見近題名。",
            "冉冉須堪把，駸駸歲可驚。",
            "孤轅已南向，疋馬復西征。",
            "入峽猿應苦，還荆雁已鳴。",
            "喜從元帥幕，官職漸崢嶸。"
        ],
        "title": "送張師道楊壽祺二同年",
        "id": "e6d78056-6d44-4ba6-833a-2ef36449ce03"
    },
    {
        "author": "蘇轍",
        "paragraphs": [
            "清慎岷山掾，登科已七年。",
            "迎親就魚稻，爲吏擇林泉。",
            "去騎關中熱，歸心沫水鮮。",
            "官閑幸可樂，記買鷓鴣煎。"
        ],
        "title": "送家定國同年赴永康掾",
        "id": "e356e77a-ab83-4d75-8907-742bf686f28c"
    },
    {
        "author": "蘇轍",
        "paragraphs": [
            "大梁能賦客，邊郡繫囚曹。",
            "官職不相稱，聲名終自高。",
            "試觀爲吏苦，應過讀書勞。",
            "努力事初宦，尺絲無厭繅。"
        ],
        "title": "送霸州司理翟曼",
        "id": "7d79c511-9549-4541-9c9f-a665c9a87c1c"
    },
    {
        "author": "蘇轍",
        "paragraphs": [
            "黄河春漲入隋溝，往意隨波日夜流。",
            "萬里尋山如野鶴，一身浮水似輕鷗。",
            "湖風送客那論驛，嶽寺留人暗度秋。",
            "遲子北歸來見我，携琴委曲記深幽。"
        ],
        "title": "送道士楊見素南遊",
        "id": "55cc73a8-fd0b-4736-85d2-f2e804db51f4"
    },
    {
        "author": "蘇轍",
        "paragraphs": [
            "好學先鄉黨，登科復妙年。",
            "誰爲耆舊傳，最處縉紳先。",
            "淪謝今亡矣，風流孰繼焉。",
            "魂歸食里社，世世仰仁賢。"
        ],
        "title": "利路提刑亡伯郎中挽詞二首  其一",
        "id": "493ad4dc-c4d5-469d-83fd-6331b1c7ac35"
    },
    {
        "author": "蘇轍",
        "paragraphs": [
            "晚歲官仍困，終身耻自言。",
            "廉明漢循吏，仁愛鄭公孫。",
            "赤縣朝稱理，衡山德共尊。",
            "遠人應罷市，處處有遺恩。"
        ],
        "tags": [
            "衡山"
        ],
        "title": "利路提刑亡伯郎中挽詞二首  其二",
        "id": "ad61b6d4-4b92-4972-bbb8-4f4f4ceee84f"
    },
    {
        "author": "蘇轍",
        "paragraphs": [
            "德盛諸楊族，賢宜伯父家。",
            "周姜職蘋藻，歜母事桑麻。",
            "大邑移封近，陰堂去日賒。",
            "空餘鏡奩在，時出舊笄珈。"
        ],
        "title": "亡伯母同安縣君楊氏挽詞",
        "id": "c37df18d-ab00-4b22-a73e-8155b67c5b57"
    },
    {
        "author": "蘇轍",
        "paragraphs": [
            "人生不願才，才士困奔走。",
            "君爲大農屬，求暇更能否。",
            "自我遊魏博，相識恨未久。",
            "誰言但傾蓋，信有勝白首。",
            "清晨坐風觀，落日語凉牖。",
            "棋精動如律，弓健不論斗。",
            "旁觀我不能，晤語君見受。",
            "秋風起沙漠，凄雨濕征袖。",
            "送行欲汲汲，富貴恐君後。",
            "將去聊遲遲，已遠悲朋友。"
        ],
        "title": "北京送孫曼叔屯田權三司開坼司",
        "id": "9c68b46b-0fc4-4a77-8f5e-5b19a75997c3"
    },
    {
        "author": "蘇轍",
        "paragraphs": [
            "誰能飲酒如傾水，醉倒坐中扶不起。",
            "形骸外物已如遺，升斗任君無復避。",
            "霜梨冰脆寒侵齒，未盡一杯先已醉。",
            "强將文字笑紅裙，冷淡爲歡何足貴。"
        ],
        "title": "和强至太博小飲",
        "id": "9c3894ce-9303-4280-a73c-bd470f95434c"
    },
    {
        "author": "蘇轍",
        "paragraphs": [
            "君爲魏博三年客，日有江湖萬里心。",
            "蹔得野亭留馬足，强循疏柳步堤陰。",
            "無人携手共吳語，得意摇頭時越吟。",
            "何日東郊過微雨，並騎鞍馬去同尋。"
        ],
        "title": "和强君瓦亭",
        "id": "70481351-6c60-4e95-97d3-1b56a51498f6"
    },
    {
        "author": "蘇轍",
        "paragraphs": [
            "長空開積雨，清夜流明月。",
            "看盡上樓人，油然就西沒。"
        ],
        "title": "中秋夜八絕  其一",
        "id": "2a23f86e-5187-4ac6-b9d8-833bea0695af"
    },
    {
        "author": "蘇轍",
        "paragraphs": [
            "誰遣常時月，偏從此夜明。",
            "暗添珠百倍，潛感兔多生。"
        ],
        "title": "中秋夜八絕  其二",
        "id": "a58fcdfb-b661-47b6-8f36-0c47489c3de2"
    },
    {
        "author": "蘇轍",
        "paragraphs": [
            "欲見初容燭，將升尚有星。",
            "漸高圍漸小，雲外轉亭亭。"
        ],
        "title": "中秋夜八絕  其三",
        "id": "e2f2ec54-e618-4c68-916c-5edf6bcb153f"
    },
    {
        "author": "蘇轍",
        "paragraphs": [
            "明入庭陰白，寒侵酒氣微。",
            "夜深看更好，樓上漸人稀。"
        ],
        "title": "中秋夜八絕  其四",
        "id": "c83e05cb-1165-4781-ac71-a4c72ca32784"
    },
    {
        "author": "蘇轍",
        "paragraphs": [
            "浮光看不定，重露試還無。",
            "影翻狂舞客，明誤已棲烏。"
        ],
        "title": "中秋夜八絕  其五",
        "id": "71477cc3-0789-4fd8-b2a0-c8a35aeb4bc1"
    },
    {
        "author": "蘇轍",
        "paragraphs": [
            "巧轉上人衣，徐行度樓角。",
            "河漢冷無雲，冥冥獨飛鵲。"
        ],
        "title": "中秋夜八絕  其六",
        "id": "35f52699-feca-4507-84e8-b70c87312b5f"
    },
    {
        "author": "蘇轍",
        "paragraphs": [
            "猿狖號枯木，魚龍泣夜潭。",
            "行人已天北，思婦隔江南。"
        ],
        "title": "中秋夜八絕  其七",
        "id": "49a04c57-b23b-4123-be8d-5cb4322ceb49"
    },
    {
        "author": "蘇轍",
        "paragraphs": [
            "看久須扶立，行貪遂失歸。",
            "誰能終不睡，爛醉羽觴飛。"
        ],
        "title": "中秋夜八絕  其八",
        "id": "5be00588-a0f9-4b4d-ad26-43e1d72ec69d"
    },
    {
        "author": "蘇轍",
        "paragraphs": [
            "有美佳賓賢主人，布衣曾共脫京塵。",
            "歡來未覺歲華晚，醉後能令秋氣春。",
            "發譽早同初宦日，收功終藉老成身。",
            "他年此會應圖畫，傳入誰家屏障新。"
        ],
        "title": "次韵王君貺尚書會六同年",
        "id": "3cd95387-687e-4b51-a771-03bec9833304"
    },
    {
        "author": "蘇轍",
        "paragraphs": [
            "純陰十月晚，勁氣肅羣驕。",
            "惟有喬松在，長看積雪消。",
            "生賢稟真性，特立冠當朝。",
            "早歲初成賦，羣雄已失標。",
            "治才精破竹，廷論壯生飆。",
            "博士皆推賈，宣皇重試蕭。",
            "周旋窮政體，出入解心焦。",
            "九列高稱冠，三台豈足超。",
            "論功歸潁霸，舉相待虞姚。",
            "驥騁經新卧，弓强發久弨。",
            "百年時節在，四海衆心翹。",
            "當見飛中使，齎金賜此朝。"
        ],
        "title": "王公生日",
        "id": "3760b52d-d965-4eb1-a2d7-63d9df4b5841"
    },
    {
        "author": "蘇轍",
        "paragraphs": [
            "伯氏文章豈敢知，岐梁偶有往還詩。",
            "自憐兄力能兼弟，誰肯塤終不聽箎。",
            "西虢春游池百頃，南溪秋入竹千枝。",
            "恨君曾是關中吏，屬和追陪失此時。"
        ],
        "title": "次韵姚孝孫判官見還岐梁唱和詩集",
        "id": "14265313-6681-4ad6-9f06-5fbe5bac9e71"
    },
    {
        "author": "蘇轍",
        "paragraphs": [
            "冬晚霜露重，城遥鞍馬勞。",
            "徒知事奔走，曾未補毫毛。",
            "水旱嗟嚬蹙，瘡痍費抑搔。",
            "莫歸何暇食，堆桉簿書高。"
        ],
        "title": "次韵王臨太博馬上",
        "id": "bd037041-7d14-4d72-b0bf-f806780b6e79"
    },
    {
        "author": "蘇轍",
        "paragraphs": [
            "河轉金堤近，天高魏闕新。",
            "千夫奉儒將，百獸伏麒麟。",
            "校獵沙場莫，談兵玉帳春。",
            "關南知不遠，誰試問蕃鄰。"
        ],
        "title": "次韵王君北都偶成三首  其一",
        "id": "60d27ef3-c5f0-4064-827f-7ac0c72e199d"
    },
    {
        "author": "蘇轍",
        "paragraphs": [
            "天寶亂已定，河壖兵更多。",
            "故城埋白骨，遺俗喜長戈。",
            "卧獸常思肉，奔鯨不受羅。",
            "縱橫竟安在，唯見冢嵯峨。"
        ],
        "title": "次韵王君北都偶成三首  其二",
        "id": "f3d6349a-c102-4df4-87c3-6efefb3ece10"
    },
    {
        "author": "蘇轍",
        "paragraphs": [
            "禁籞封金殿，清河貫石門。",
            "時平餘古木，兵散有空屯。",
            "形勝山圍闊，蕃宣海內尊。",
            "川原不論頃，雲夢可勝吞。"
        ],
        "title": "次韵王君北都偶成三首  其三",
        "id": "3916fa74-c3f5-4827-a25c-33ca9701c589"
    },
    {
        "author": "蘇轍",
        "paragraphs": [
            "白鹿何年養，驚猜未肯馴。",
            "軒除非本性，飲食强依人。",
            "照影冰浮水，飛毛雪灑塵。",
            "獨游應已倦，忽見乍疑神。",
            "野色明幽步，烟蕪薦卧身。",
            "異姿人共愛，清意爾誰親。",
            "日暖山苗熟，風微澗草春。",
            "何緣解韁縶，奔放任天真。"
        ],
        "title": "次韵沈立少卿白鹿",
        "id": "a3c4f637-8b6c-4991-a35c-129ea4470a88"
    },
    {
        "author": "蘇轍",
        "paragraphs": [
            "城中二月不知春，唯有東風滿面塵。",
            "歸意已隨行客去，流年驚見柳條新。",
            "簿書填委休何日，學問榛蕪愧古人。",
            "一頃稻田三畝竹，故園何負不收身。"
        ],
        "title": "送陳安期都官出城馬上",
        "id": "67dc9e0a-73c1-4e84-979b-953c040943e5"
    },
    {
        "author": "蘇轍",
        "paragraphs": [
            "淇水沄沄入禁城，城樓中斷過深清。",
            "空郊南數牛羊下，落日迴瞻觀闕明。",
            "歲月逼人行老大，江湖發興感平生。",
            "畫舫早晚籠新屋，慰意來看水面平。"
        ],
        "title": "登上水關",
        "id": "47754961-5480-450e-8332-631d6994eb2c"
    },
    {
        "author": "蘇轍",
        "paragraphs": [
            "城南壓沙古河淤，沙上種梨千萬株。",
            "隆冬十月我獨往，風吹葉盡枝條疏。",
            "老僧屈指數春候，却後百日花當蘇。",
            "微風細雨膏潤足，枝頭萬萬排明珠。",
            "齊開競發不知數，照曜冰雪明村墟。",
            "此時官閑得遊賞，長堤平穩宜驂駒。",
            "寺門古木芽葉動，倉庚布穀相和呼。",
            "及時行樂不可緩，歲長春短花須臾。",
            "僧言我意兩相值，欲往屢已脂吾車。",
            "今朝寒食烟火斷，薄雲蔽日風沙除。",
            "此花久已待我至，况有朋友相携扶。",
            "來邀反覆不能往，豈獨負君花已辜。",
            "諸君高邁足才思，佐酒况得萬玉奴。",
            "坐中未醉慎無起，倒戴當使山公如。"
        ],
        "title": "寒食贈遊壓沙諸君",
        "id": "01731363-3a2b-4115-a045-17936c85e1ea"
    },
    {
        "author": "蘇轍",
        "paragraphs": [
            "芳樽酌水清無淤，梨園著雪迷根株。",
            "鄴官士女喜行樂，坐上醉客誰親疏。",
            "倦遊不知歲月過，痛飲漸覺筋骸蘇。",
            "風吹落片亂鵝毳，雨結細實駢明珠。",
            "雲屯冰積動論頃，誰信城郭涵村墟。",
            "坐觀明媚低照席，行看繁鬧橫遮駒。",
            "我貧不辦供酒炙，側耳日聽交朋呼。",
            "無端人事巧拘束，曾不見置閑須臾。",
            "長鯨渴水求入海，老驥伏櫪思就車。",
            "清明未過春未老，寒食豈必節與除。",
            "二君爲我重置酒，席上醉倒交相扶。",
            "歡娛安用苦酬酢，叫嘯不畏相罪辜。",
            "昏然已覺萬物小，下視吏役真婢奴。",
            "請君數具牛酒費，此外百事何能如。"
        ],
        "title": "明日安厚卿强幾聖復召飲醉次前韵",
        "id": "681b2412-3bff-45e3-9ed0-0a5c237ce202"
    },
    {
        "author": "蘇轍",
        "paragraphs": [
            "新年始是識君初，顧我塵埃正滿裾。",
            "談辯未容朝夕聽，情親空愧往還書。",
            "久聞筆陣無前敵，更擬詩壇託後車。",
            "待得入城應少暇，相從有約定何如。"
        ],
        "title": "次韵柳子玉郎中見寄",
        "id": "21bbc434-7e6b-455c-af81-798ee3a021db"
    },
    {
        "author": "蘇轍",
        "paragraphs": [
            "有僧訪我携詩卷，自說初成凈照堂。",
            "求得篇章書壁素，不論塵土漬衣黄。",
            "故山別後成新歲，歸夢春來繞舊房。",
            "看取盈編定何益，客來無語但循牆。"
        ],
        "title": "秀州僧本瑩凈照堂",
        "id": "433d62bf-f5e4-46dc-ba46-49c1df8f99b9"
    },
    {
        "author": "蘇轍",
        "paragraphs": [
            "憶遊長安城，皆飲毋卿宅。",
            "身雖坐上賓，心是道路客。",
            "笑言安能久，車馬就奔迫。",
            "城南南山近，勝絕聞自昔。",
            "徘徊竟莫往，指點煩鞭策。",
            "道傍古龍池，深透河渭澤。",
            "山行吾不能，愧此纔咫尺。",
            "壯哉誰開鑿，千頃如一席。",
            "參差山麓近，滉蕩波光射。",
            "君時在池上，俗事厭紛劇。",
            "望門不敢叩，恐笑塵土迹。",
            "自從旅京城，所向愈無適。",
            "君來曾未幾，已復向南國。",
            "扁舟出淮汴，唯見江海碧。",
            "野人處城市，長願有羽翮。",
            "脫身相從遊，未果聊自責。"
        ],
        "title": "京師送王頤殿丞",
        "id": "b4cdc799-f14a-40e5-8edd-7ff0747af0a3"
    },
    {
        "author": "蘇轍",
        "paragraphs": [
            "石君得書法，弄筆歲月久。",
            "經營妙在心，舒卷功隨手。",
            "惟茲逸羣氣，扶駕須斗酒。",
            "作堂名醉墨，揮灑動牆牖。",
            "安得濁酒池，淋漓看濡首。",
            "但取繼張君，莫顧顛名醜。"
        ],
        "title": "石蒼舒醉墨堂",
        "id": "52d794f0-b486-4fde-b54a-a8f990ff93a2"
    },
    {
        "author": "蘇轍",
        "paragraphs": [
            "歲月潛消日裏冰，依然來見佛堂燈。",
            "此身已自非前我，問法何妨似舊僧。",
            "灑面飛泉時點點，壓池蒼石尚層層。",
            "遥知近愛金山好，江水煎茶日幾升。"
        ],
        "title": "遊凈因院寄璉禪師",
        "id": "6cb0c7fa-5085-40bc-9f1a-9ee04861f840"
    },
    {
        "author": "蘇轍",
        "paragraphs": [
            "柳侯白首郎，風格終近古。",
            "舊游日零落，新輩誰與伍。",
            "人情逐時好，變化無定主。",
            "試看近時人，相教蹈規矩。",
            "行身劇孔孟，稱道皆舜禹。",
            "但求免譏評，豈顧愁肺腑。",
            "坐令不羈士，舉足遭網罟。",
            "緬懷我生初，遺俗尚目睹。",
            "中庸雖已亡，比近則猶愈。",
            "老成慎趨好，後生守淳魯。",
            "豈效相謾欺，衒牛沽馬脯。",
            "過惡酒色間，可罪非可惡。",
            "譬如嵇與阮，心迹豈深蠹。",
            "京師逢柳侯，往事能歷數。",
            "嘆息子美賢，相與實舊故。",
            "至今存篇章，醉墨龍蛇舞。",
            "斯人今苟在，亦恐終囚虜。",
            "惜哉時論隘，安置失處所。",
            "一麾寄河壖，垂老幸有土。",
            "世俗安足論，且盡杯中醑。"
        ],
        "title": "送柳子玉",
        "id": "aace19ba-57cd-44af-92d2-1dc731565bb7"
    },
    {
        "author": "蘇轍",
        "paragraphs": [
            "乘軺舊西蜀，出鎮復東川。",
            "父老知遺愛，壺漿定滿前。",
            "江山昔年路，旄節異邦權。",
            "望重朝中舊，疆分劍外天。",
            "歲登無猛政，蠻服罷防邊。",
            "去國身雖樂，憂時論獨堅。",
            "孤誠抱松直，彙進比茅連。",
            "我亦相從逝，疏狂且自全。"
        ],
        "title": "送蘇公佐修撰知梓州",
        "id": "1ac7ff67-bf5b-4d5e-a262-6f417a2e4e6d"
    },
    {
        "author": "蘇轍",
        "paragraphs": [
            "一別都門今五年，劇談精壯故依然。",
            "厭居巴蜀千山底，决住荆河十頃田。",
            "老去功名無意取，身閑詩筆更能專。",
            "黄州無事聊須飲，世俗方今自足賢。"
        ],
        "title": "送任師中通判黄州",
        "id": "277c291c-a229-4de5-b861-c1779e9029df"
    },
    {
        "author": "蘇轍",
        "paragraphs": [
            "京師三日雪，雪盡泥方深。",
            "閉門謝還往，不聞車馬音。",
            "西齋書帙亂，南窗初日升。",
            "展轉守床榻，欲起復不能。",
            "開戶失瓊玉，滿階松竹陰。",
            "客從遠方來，疑我何苦心。",
            "疏拙自當爾，有酒聊共斟。"
        ],
        "title": "南窗",
        "id": "37396927-74ad-43bd-ad52-abe342784474"
    },
    {
        "author": "蘇轍",
        "paragraphs": [
            "鬢髮年來日向衰，相寬不用强裁詩。",
            "壯心付與東流去，霜蟹何妨左手持。",
            "花發黄鸝巧言語，池開楊柳鬥腰肢。",
            "勸君行樂還聽否，即是南風苦熱時。"
        ],
        "title": "次韵楊褒直講攬鏡",
        "id": "7db14d96-a8fd-4f02-8ad8-a8b6046cb20f"
    },
    {
        "author": "蘇轍",
        "paragraphs": [
            "桃花汴水半河流，已作南行第一舟。",
            "倦報朝中言嘖亂，喜聞淮上艣咿呦。",
            "平時答策詞無枉，此去爲邦學更優。",
            "自古東陽足賢守，請君重賦沈公樓。"
        ],
        "title": "送錢婺州純老",
        "id": "8c389c68-b3a1-4e2e-9297-db456aaf28e6"
    },
    {
        "author": "蘇轍",
        "paragraphs": [
            "壯心衰盡愧當年，刻意爲文日幾千。",
            "老去讀書聊度歲，春來多睡苦便氈。",
            "夢歸似雁長飛去，才短如蠶只自纏。",
            "唯有聞詩尚思和，可能時寄最高篇。"
        ],
        "title": "次韵柳子玉見贈",
        "id": "69250eb4-591c-4a03-b6b4-c15e4777eff5"
    },
    {
        "author": "蘇轍",
        "paragraphs": [
            "故國老成誰復先，壯心空記語當年。",
            "灌夫失意貧無友，梅福辭官晚作仙。",
            "詩句清新非世俗，退居安穩卜江天。",
            "它年我亦從君隠，多買黄魚煮復煎。"
        ],
        "title": "次韵任遵聖見寄",
        "id": "aa7aa58b-8df5-4db9-b590-45be55850a79"
    },
    {
        "author": "蘇轍",
        "paragraphs": [
            "長松大石生長見，朅遊塵土嗟空羨。",
            "寒翠關心失舊交，榮華過眼驚流電。",
            "破繒買得古畫圖，遺墨參差隨斷線。",
            "蟉枝倒掛風自舞，直幹孤生看面面。",
            "故山舊物遠莫致，愛此隨人共流轉。",
            "物生真僞竟何有，適意一時寧復辨。",
            "少年所好老成癖，傍人指笑嗟矜衒。",
            "京城宅舍松石希，買費百金猶恐賤。"
        ],
        "title": "次韵劉貢甫學士畫松石圖歌",
        "id": "5c04ac0d-1c5a-4656-8351-5ba02f3abbef"
    },
    {
        "author": "蘇轍",
        "paragraphs": [
            "詔書京輔起沉淪，歲貢仍居第一人。",
            "不愧得官名暫屈，自誇對策語深淳。",
            "讀書飽足終無厭，從宦奔馳自此新。",
            "我去淮陽今不久，鄰邦時得問音塵。"
        ],
        "title": "送頓起及第還蔡州",
        "id": "417994c6-b6ec-4a1b-b81c-08e2024081b4"
    },
    {
        "author": "蘇轍",
        "paragraphs": [
            "謀拙身無向，歸田久未成。",
            "來陳爲懶計，傳道愧虛名。",
            "俎豆終難合，詩書强欲明。",
            "斯文吾已試，深恐誤諸生。"
        ],
        "title": "初到陳州二首  其一",
        "id": "2117f30a-dbdc-4166-ac12-4688ecd2726a"
    },
    {
        "author": "蘇轍",
        "paragraphs": [
            "久愛閑居樂，茲行恐遂不。",
            "上官容碌碌，飽食更悠悠。",
            "枕畔書成癖，湖邊柳散愁。",
            "疏慵愧韓子，文字化潮州。"
        ],
        "title": "初到陳州二首  其二",
        "id": "a07ad385-20cb-4b0e-93c2-72f1c5f6a62f"
    },
    {
        "author": "蘇轍",
        "paragraphs": [
            "柳湖萬柳作雲屯，種時亂插不須根。",
            "根如卧蛇身合抱，仰視不見蜩蟬喧。",
            "開花三月亂飛雪，過牆度水無復還。",
            "窮高極遠風力盡，棄墜泥土顔色昏。",
            "偶然直墮湖中水，化爲浮萍輕且繁。",
            "隨波上下去無定，物性不改天使然。",
            "南山老松長百尺，根入石底蛟龍蟠。",
            "秋深葉上露如雨，傾流入土明珠圓。",
            "乘春發生葉短短，根大如指長而堅。",
            "神農嘗藥最上品，氣力直壓鍾乳溫。",
            "物生稟受久已異，世俗何始分愚賢。"
        ],
        "title": "柳湖感物",
        "id": "b9bacbf3-b770-4174-8caf-1c361c5f6df8"
    },
    {
        "author": "蘇轍",
        "paragraphs": [
            "平湖水盡起黄埃，惟有長堤萬萬栽。",
            "病鶴摧頹沙上舞，游人寂寞岸邊回。",
            "秋風草木初摇落，日暮樵蘇自往來。",
            "更試明年春絮起，共看飛雪亂成堆。"
        ],
        "title": "柳湖久無水悵然成咏",
        "id": "ebfcfece-c709-457d-a49c-4c54b93ba663"
    },
    {
        "author": "蘇轍",
        "paragraphs": [
            "疏慵非敢獨違時，野性顛狂不受羈。",
            "猶有曲湖容笑傲，誰言與物苦參差。",
            "水乾生草曾非惡，鶴舞因風忽自怡。",
            "最愛柳陰遲日暖，幅巾輕屨肯相隨。"
        ],
        "title": "次韵孫戶曹朴柳湖",
        "id": "59bde940-199f-4a78-80a7-6c6f42ac6f8d"
    },
    {
        "author": "蘇轍",
        "paragraphs": [
            "平生談笑接諸公，歸老身心著苦空。",
            "往事少能陪晤語，新詩時喜挹清風。",
            "形骸摩詰羸偏健，筆札西臺晚更工。",
            "笑我壯年常苦病，異時何以作衰翁。"
        ],
        "title": "贈李簡夫司封",
        "id": "39d603fc-b515-48cd-825c-9c60c16f417e"
    },
    {
        "author": "蘇轍",
        "paragraphs": [
            "秋色豈相負，小園仍有花。",
            "繞欄吟落日，拾徑得殘葩。",
            "菊細初藏蝶，桐疏不庇鴉。",
            "遊觀須作意，霜雪僅留槎。"
        ],
        "title": "次韵李簡夫秋園",
        "id": "9a0ea73e-a935-4ef3-b6c0-b66f95a0de83"
    },
    {
        "author": "蘇轍",
        "paragraphs": [
            "逕草侵芒屩，庭花墮石臺。",
            "小亭幽事足，野色向人來。",
            "坐上烏皮几，牆間大瓠罍。",
            "老成無不可，談笑得徘徊。"
        ],
        "title": "題李簡夫葆光亭",
        "id": "99da77d5-e007-4ddd-bf2c-875bdaf93570"
    },
    {
        "author": "蘇轍",
        "paragraphs": [
            "十五年來一味閑，近來推病更安眠。",
            "鶴形知瘦非關老，僧定端居不計年。",
            "坐上要須長滿客，杖頭何用出携錢。",
            "未嫌語笑妨清靜，閑暇陪公几杖前。"
        ],
        "title": "次韵李簡夫因病不出",
        "id": "9d3e7987-e67f-472b-a999-1a53288b51f7"
    },
    {
        "author": "蘇轍",
        "paragraphs": [
            "出入三朝望愈尊，淮陽退卧避喧煩。",
            "崇高歷遍知皆妄，風俗頻遷氣獨存。",
            "世事直須勞舊德，歸心那復厭名藩。",
            "赤松作伴功雖切，白髮憂時義所敦。",
            "仁比高山年自倍，秋逢生日喜盈門。",
            "知公知命身無禱，聊爲生靈舉壽樽。"
        ],
        "title": "張安道尚書生日",
        "id": "8605a58a-e0c9-4d88-be54-7943bafb606d"
    },
    {
        "author": "蘇轍",
        "paragraphs": [
            "大川傾流萬物俱，根旋脚脫爭奔徂。",
            "流萍斷梗誰復數，長林巨石曾須臾。",
            "軒昂顛倒唯恐後，嗟子何獨强根株。",
            "三年一語未嘗屈，擬學文舉驚當塗。",
            "心知勢力非汝敵，獨恐清議無遺餘。",
            "扁舟歲晚告歸覲，家膳欲及羞蓴鱸。",
            "隠居高節世所尚，掛冠早歲還州閭。",
            "紛紜世事不著耳，得失豈復分錙銖。",
            "投身固已陷泥滓，獨立未免遭霑濡。",
            "君歸左右識高趣，牛毛細數分賢愚。"
        ],
        "title": "送劉道原學士歸南康",
        "id": "289cfa3f-4e0d-4ed3-a1b9-cb27e945ab2d"
    },
    {
        "author": "蘇轍",
        "paragraphs": [
            "窗戶重重向日明，船居氣味此中生。",
            "汀洲出沒叢花短，波浪澄虛兩岸平。",
            "竄逐南來身未穩，安閑感物意猶驚。",
            "前賢事迹君今似，不愧當年畫舫名。"
        ],
        "title": "題滑州畫舫齋贈李公擇學士",
        "id": "39887dc1-bc89-40f5-aecc-706914eea1f3"
    },
    {
        "author": "蘇轍",
        "paragraphs": [
            "魏公德業冠當年，汝守威名竦漢邊。",
            "將相傳家俱未遠，子孫到處各推賢。",
            "風流最喜君真似，符竹連分政得專。",
            "峴首重尋碑墮淚，習池還指客橫鞭。",
            "逃亡已覺依劉表，寒俊應須禮浩然。",
            "當有郡人知古意，攔街齊唱接籬篇。"
        ],
        "title": "送王恪郎中知襄州",
        "id": "d49d01ab-fa80-45ea-9f05-c0f13a2554ee"
    },
    {
        "author": "蘇轍",
        "paragraphs": [
            "我公才不世，晚歲道尤高。",
            "與物都無著，看書未覺勞。",
            "微言精老易，奇韵喜莊騷。",
            "杜叟詩篇在，唐人氣力豪。",
            "近時無沈宋，前輩蔑劉曹。",
            "天驥精神穩，層臺結構牢。",
            "龍騰非有迹，鯨轉自生濤。",
            "浩蕩來何極，雍容去若遨。",
            "壇高真命將，毳亂始知髦。",
            "白也空無敵，微之豈少褒。",
            "論文開錦繡，賦命委蓬蒿。",
            "初試中書日，旋聞鄜畤逃。",
            "妻孥隔豺虎，關輔暗旌旄。",
            "入蜀營三徑，浮江寄一艘。",
            "投人慚下舍，愛酒類東皋。",
            "漂泊終浮梗，迂疏獨釣鼇。",
            "誤身空有賦，掩脛惜無袍。",
            "卷軸今何益，零丁昔未遭。",
            "相如元羣世，惠子謾臨濠。",
            "得失將誰怨，憑公付濁醪。"
        ],
        "title": "和張安道讀杜集",
        "id": "53a3b09b-8705-43ed-8c86-46f92090177c"
    },
    {
        "author": "蘇轍",
        "paragraphs": [
            "識公歲已深，從公非一日。",
            "仰公如重雲，庇我貧賤迹。",
            "公歸無留意，我處念平昔。",
            "少年喜文字，東行始觀國。",
            "成都多遊士，投謁密如櫛。",
            "紛然衆人中，顧我好顔色。",
            "猖狂感一遇，邂逅登仕籍。",
            "爾來十六年，鬢髮就衰白。",
            "謀身日已謬，處世復何益。",
            "從來學俎豆，漸老信典冊。",
            "自知百不堪，偶未三見黜。",
            "譬如溝中斷，誰復强收拾。",
            "高懷絕塵土，舊好等金石。",
            "庠齋幸無事，樽俎奉清適。",
            "居然遠憂患，况復取矜式。",
            "汪洋際海深，淡泊朱弦直。",
            "狥時非所安，歸去亦何失。",
            "道存尚可卷，功成古難必。",
            "還尋赤松子，獨就丹砂術。",
            "恨無二頃田，伴公老蓬蓽。"
        ],
        "title": "送張公安道南都留臺",
        "id": "a7ad8ac7-e254-4e82-8676-4b9e392d4a92"
    },
    {
        "author": "蘇轍",
        "paragraphs": [
            "聞有高居直百金，西山南麓北山陰。",
            "園通濟水池塘好，花近洛川顔色深。",
            "人去節旄分重鎮，客來猿鶴感幽吟。",
            "潩溪雨過西湖漲，歸興蕭然定不任。"
        ],
        "tags": [
            "西湖"
        ],
        "title": "傅欽之學士濟源草堂",
        "id": "25faf9ba-ea36-406c-a73d-3277080ee576"
    },
    {
        "author": "蘇轍",
        "paragraphs": [
            "虛堂竹叢間，那復厭竹遠。",
            "風庭響交戛，月牖散凌亂。",
            "尚恐晝掩關，嬋娟不長見。",
            "中堂開素壁，蕭颯起霜幹。",
            "隨宜賦生意，落筆皆葱蒨。",
            "根莖雜土石，枝葉互長短。",
            "依依露下綠，冉冉風中展。",
            "開門視叢薄，與此終何辨。"
        ],
        "title": "文與可學士墨君堂",
        "id": "aac43eac-26f8-4d87-af1b-00ddec9ff331"
    },
    {
        "author": "蘇轍",
        "paragraphs": [
            "擁節西南未一年，凄凉道路泣東轅。",
            "蜀都富樂真當惜，民事艱難誰復論。",
            "白馬何人趨遠日，青芻盈束更無言。",
            "異時歸去逢遺老，空聽咨嗟述舊恩。"
        ],
        "title": "故成都尹陸介夫挽詞",
        "id": "de00f9a3-bfc5-4944-969e-6967f58f7e30"
    },
    {
        "author": "蘇轍",
        "paragraphs": [
            "局冷曾非簿領迷，幽居渾似未官時。",
            "忽聞客至驚還喜，出見泥深笑不知。",
            "謀拙未能憂歲計，身閑聊可飽晨炊。",
            "行舟借問何匆草，淮口無潮月正虧。"
        ],
        "title": "次韵柳子玉謫官壽春舟過宛丘見寄二首  其一",
        "id": "fb5d2491-2432-45b3-90de-d9cb87ab9a93"
    },
    {
        "author": "蘇轍",
        "paragraphs": [
            "獻酬不用辭升斗，曲直何勞問尺尋。",
            "要路風波無限惡，謫居情味最能深。",
            "交從錦水初無間，鄰卜共山已有心。",
            "草聖詩豪並神速，數因南雁惠佳音。"
        ],
        "title": "次韵柳子玉謫官壽春舟過宛丘見寄二首  其二",
        "id": "4eb385f4-d065-4fbe-9c47-951f2187873a"
    },
    {
        "author": "蘇轍",
        "paragraphs": [
            "託身遊宦鄉，終老羨箕潁。",
            "隠居亦何樂，親愛形隨影。",
            "念兄適吳越，霜降水初冷。",
            "翩然事舟楫，棄此室廬靜。",
            "平明知當發，中夜抱虛警。",
            "永懷江上宅，歸計失不猛。",
            "人生狥所役，有若魚墮井。",
            "遠行豈易還，劇飲終難醒。",
            "不如早自乞，閑日庶猶永。",
            "世事非所憂，多憂亦誰省。"
        ],
        "title": "次韵子瞻潁州留別二首  其一",
        "id": "1daa191e-e1e3-42c2-a3ff-35739e55f000"
    },
    {
        "author": "蘇轍",
        "paragraphs": [
            "放舟清淮上，蕩潏洗心胸。",
            "所遇日轉勝，恨我不得同。",
            "江淮忽中斷，陂埭何重重。",
            "紫蟹三寸筐，白鳬五尺童。",
            "赤鯉寒在汕，紅粳滿霜風。",
            "西成百物賤，加餐慰貧窮。",
            "胡爲復相念，未肯安南東。",
            "人生免饑寒，不受外物攻。",
            "不見田野人，四壁編茅蓬。",
            "有食輒自樂，誰知富家翁。"
        ],
        "title": "次韵子瞻潁州留別二首  其二",
        "id": "b0466904-71b0-49f2-9c99-1f770be9b248"
    },
    {
        "author": "蘇轍",
        "paragraphs": [
            "西湖草木公所種，仁人實使甘棠重。",
            "歸來築室傍湖東，勝遊還與邦人共。",
            "公年未老髮先衰，對酒清歡似昔時。",
            "功成業就了無事，令名付與他人知。",
            "平生著書今絕筆，閉門燕居未嘗出。",
            "忽來湖上尋舊遊，坐令湖水生顔色。",
            "酒行樂作遊人多，爭觀竊語誰能呵。",
            "十年思潁今在潁，不飲耐此遊人何。"
        ],
        "tags": [
            "西湖"
        ],
        "title": "陪歐陽少師永叔燕潁州西湖",
        "id": "c2a6acb9-b092-47a3-9e2f-29816cdf5f50"
    },
    {
        "author": "蘇轍",
        "paragraphs": [
            "石中枯木雙扶疏，粲然脈理通肌膚。",
            "剖開左右兩相屬，細看不見毫髮殊。",
            "老樗剝落但存骨，病松憔悴空留鬚。",
            "丘陵迤邐山麓近，雲烟澹䨴風雨餘。",
            "我驚造物巧如此，刻畫瑣細供人須。",
            "公家此類尚非一，客至不識空嗟吁。",
            "案頭紫雲抱明月，床上寒木翻饑烏。",
            "賦形簡易神自足，鄙棄筆墨嗟勤劬。",
            "天工此意與人競，雜出變怪驚羣愚。",
            "世間淺拙無與敵，比擬頼有公新書。"
        ],
        "title": "歐陽公所蓄石屏",
        "id": "781a5fbc-00b9-420e-9595-803198453b1d"
    },
    {
        "author": "蘇轍",
        "paragraphs": [
            "清淮此日見滄浪，始覺南來道路長。",
            "窗轉山光時隠見，船知水力故軒昂。",
            "白魚受釣收寒玉，紅稻堆場列遠岡。",
            "波浪連天東近海，乘桴直恐漸茫茫。"
        ],
        "title": "次韵子瞻初出潁口見淮山",
        "id": "fc402b8f-f0d4-4a9f-88a2-a2e3f95291ea"
    },
    {
        "author": "蘇轍",
        "paragraphs": [
            "東行取次閱三州，擊鼓清晨復解舟。",
            "車騎紛紜追過客，歌鐘凄咽動潛虬。",
            "宦遊底處非巢燕，歸計何嫌誚沐猴。",
            "頼有故人憐遠適，慇懃屢勸酒行周。"
        ],
        "title": "次韵子瞻壽州城東龍潭",
        "id": "2715d3be-d805-44b9-b9c5-0aeac8090cde"
    },
    {
        "author": "蘇轍",
        "paragraphs": [
            "長淮暮生風，來自渦河口。",
            "新舟雖云固，波浪亦難受。",
            "詩來話艱厄，驚恐及兒婦。",
            "憶同泝荆峽，終夜愁石首。",
            "餘飆入幃幄，跳沫濺窗牖。",
            "平生未省見，驚顧欲狂走。",
            "爾來涉憂患，漸覺成老醜。",
            "遥喜波浪中，時能飲醇酒。"
        ],
        "title": "和子瞻渦口遇風",
        "id": "236f7f41-7588-4cc6-9396-cf9c03691e8b"
    },
    {
        "author": "蘇轍",
        "paragraphs": [
            "娶婦山中不肯留，會朝山下萬諸侯。",
            "古人辛苦今誰信，只見清淮入海流。"
        ],
        "title": "和子瞻濠州七絕 塗山",
        "id": "b6a17d15-270e-40fd-b808-52de10b5f39b"
    },
    {
        "author": "蘇轍",
        "paragraphs": [
            "長說先師似老彭，共疑好學古書生。",
            "不知亦解餐雲母，白日登天萬事輕。"
        ],
        "title": "和子瞻濠州七絕 彭祖廟",
        "id": "4c8d3c28-147e-4c12-9707-130a8c9a2374"
    },
    {
        "author": "蘇轍",
        "paragraphs": [
            "猖狂戰國古神仙，曳尾泥塗老更安。",
            "厭世乘雲人不見，空墳聊復葬衣冠。"
        ],
        "title": "和子瞻濠州七絕 逍遥堂",
        "id": "c0643ace-2e35-4864-aea3-6aa3cabbc1be"
    },
    {
        "author": "蘇轍",
        "paragraphs": [
            "莊子談空惠子聽，郢人斤斧俟忘形。",
            "莫嗟質喪無知者，對石何妨自說經。"
        ],
        "title": "和子瞻濠州七絕 觀魚臺",
        "id": "e19f1514-45f5-4665-ac8d-bee73592af33"
    },
    {
        "author": "蘇轍",
        "paragraphs": [
            "布叛增亡國已空，摧殘羽翮自令窮。",
            "艱難獨與虞姬共，誰使西來敵沛公。"
        ],
        "title": "和子瞻濠州七絕 虞姬墓",
        "id": "80472d8e-471d-47f5-8986-aaf073e873c3"
    },
    {
        "author": "蘇轍",
        "paragraphs": [
            "唐史不聞劉嗣之，空傳短李舊歌詩。",
            "高亭毀盡唯存記，猶有區區父老知。"
        ],
        "title": "和子瞻濠州七絕 四望亭",
        "id": "4f85d0b9-4a4d-4bec-9686-b78637238093"
    },
    {
        "author": "蘇轍",
        "paragraphs": [
            "洞府元依水面開，秋潮每到洞門回。",
            "幽人燕坐門前石，長看長淮船去來。"
        ],
        "title": "和子瞻濠州七絕 浮山洞",
        "id": "556675be-046b-47f4-92b4-9c0e6a503773"
    },
    {
        "author": "蘇轍",
        "paragraphs": [
            "清淮濁汴爭强雄，龜山下閟支祁宮。",
            "高秋水來無遠近，蕩滅洲渚乘城墉。",
            "千艘銜尾誰復惜，萬人雨泣哀將窮。",
            "城中古塔高百尺，下有蛻骨黄金容。",
            "蛟龍百怪不敢近，迴風倒浪歸無蹤。",
            "越商胡賈豈知道，脫身獻寶酬元功。",
            "至人已立萬物表，劫火僅置毛孔中。",
            "區區淮汴亦何有，一挹可注滄溟東。",
            "胡爲尚與水族較，時出變怪驚愚聾。",
            "於乎此意不可詰，仰觀飛栱凌晴空。"
        ],
        "title": "和子瞻泗州僧伽塔",
        "id": "3f8c506d-8c1b-47a4-a85b-defebe934b0f"
    },
    {
        "author": "蘇轍",
        "paragraphs": [
            "昨夜宿洪澤，再來遂如歸。",
            "却行雖云拙，乘險諒亦非。",
            "誰言淮陰近，阻此駭浪飛。",
            "長風徑千里，蛟蜃相因依。",
            "眇然恃一葉，此勢安可違。",
            "冒涉彼何人，勇决生慮微。",
            "欲速有不達，魚腹豈足肥。",
            "風帆尚可轉，野廟誰能祈。",
            "但當擁衾睡，慎閉窗與扉。",
            "夜聞聲尚惡，起視聊披衣。"
        ],
        "title": "次韵子瞻發洪澤遇大風却還宿",
        "id": "3d60dd61-287c-4635-97ca-3a5111aabd25"
    },
    {
        "author": "蘇轍",
        "paragraphs": [
            "君不見天高后土黄，變化出入唯陰陽。",
            "旋凝細霧作飛雹，復遣震雷追日光。",
            "可憐萬物甚微細，坐聽百變隨顛僵。",
            "深根固蒂無計遁，倏來忽返安能防。",
            "平生未見實驚耳，稍遠不知如隔牆。",
            "君看歌舞醉華屋，下有纍縶排兩廊。",
            "眼前苦樂尚懸絕，空中造化知有亡。",
            "我居宛丘厭凝沍，雪翻海水填陂塘。",
            "但知膏澤利牟麥，恣食餠餌真嘉祥。",
            "山陽所記亦何事，有酒胡不盡一觴。"
        ],
        "title": "次韵子瞻記十月十六日所見",
        "id": "81d68fca-7bba-43dd-8be7-10842d47cb55"
    },
    {
        "author": "蘇轍",
        "paragraphs": [
            "貢甫少多才，交遊一何衆。",
            "談詞坐傾倒，玉麈日揮弄。",
            "逡巡不爲虐，巧捷有微中。",
            "羣情忌超邁，微過出嘲諷。",
            "南遷時已久，未見肯力貢。",
            "舌在終自奇，髀滿安足痛。",
            "人生百年內，僅比一朝夢。",
            "駸駸就消涸，斗水傾漏甕。",
            "江淮未可嫌，遲晚聊自送。",
            "試觀終日閑，何似兩耳哄。"
        ],
        "title": "次韵子瞻廣陵會三同舍各以其字爲韵 劉貢甫",
        "id": "e220c8b7-d72f-430f-ab87-4c6f7c42a980"
    },
    {
        "author": "蘇轍",
        "paragraphs": [
            "巨源學從橫，世事夙討論。",
            "著書十萬字，辯如白波翻。",
            "諫垣適多事，憂心生病根。",
            "立談信無補，閉口出國門。",
            "棄置卧江海，閔嘿寧復言。",
            "朝行共長嘆，逐客繼二孫。",
            "南方固鄉黨，謫官侶鶴猿。",
            "風俗未寧靜，朋黨爭排跟。",
            "引去良自得，濁清在澄源。",
            "往者未可招，冠蓋方駿奔。"
        ],
        "title": "次韵子瞻廣陵會三同舍各以其字爲韵 孫巨源",
        "id": "ca43d65e-1ed1-4224-ab9c-1033abefe793"
    },
    {
        "author": "蘇轍",
        "paragraphs": [
            "莘老奮徒步，首與觀國賓。",
            "儼然自約束，被服韍與紳。",
            "黽勉丞相府，接迹輿臺臣。",
            "顧嫌任安躁，未忍裂坐茵。",
            "推置冠獬豸，謂言我比鄰。",
            "三晉固多士，骯髒存斯人。",
            "竄責不敢辭，狂言見天真。",
            "南方異風俗，强食魚尾莘。",
            "應同賈太傅，抱屈耻自陳。",
            "猶有痛哭書，受釐定何辰。"
        ],
        "title": "次韵子瞻廣陵會三同舍各以其字爲韵 劉莘老",
        "id": "9aeb0a66-9af5-4430-9d41-5bec79213ea4"
    },
    {
        "author": "蘇轍",
        "paragraphs": [
            "長江欲盡闊無邊，金山當中唯一石。",
            "潮平風靜日浮海，縹緲樓臺轉金碧。",
            "瓜洲初見石頭城，城下波濤與海平。",
            "中流轉柂疑無岸，泊舟未定僧先迎。",
            "山中岑寂恐未足，復將江水繞山麓。",
            "四無鄰家羣動息，鐘聲鏗鍠答山谷。",
            "烏鳶力薄墮中路，惟有胡鷹石上宿。",
            "誰知江海多行舟，遊人上下奪巖幽。",
            "老僧心定身不定，送往迎來何時竟。",
            "朝遊未厭夜未歸，愛山如此如公稀。",
            "不待遊人盡歸去，恐公未識山中趣。"
        ],
        "tags": [
            "长江"
        ],
        "title": "和子瞻金山",
        "id": "681c5684-c5d0-4574-b922-6a7e7f7d849b"
    },
    {
        "author": "蘇轍",
        "paragraphs": [
            "金山遊遍入焦山，舟輕帆急須臾間。",
            "涉江已遠風浪闊，遊人到此皆爭還。",
            "山頭冉冉萬竿竹，樓閣不見門長關。",
            "金山共此一江水，只有勝絕無此閑。",
            "野僧終日飽一飯，與世相視如髦蠻。",
            "門無舟楫斷還往，說法教化黿鼉頑。",
            "偶然客至話鄉國，西望落日低銅鐶。",
            "岷峨正在日入處，想象積雪堆青鬟。",
            "稻田一頃良自給，仕宦不返知誰扳。",
            "久安祿廩農事廢，强弓一弛無由彎。",
            "行逢佳處輒嘆息，想見茅屋藏榛菅。",
            "我知此地便堪隠，稻苗旆旆魚斑斑。"
        ],
        "title": "和子瞻焦山",
        "id": "b57dac2d-7d1b-4d74-b9dc-aa32aa8dfe4d"
    },
    {
        "author": "蘇轍",
        "paragraphs": [
            "去國日已遠，涉江歲將闌。",
            "東南富山水，跬步留清歡。",
            "遷延廢行邁，忽忘身在官。",
            "清晨涉甘露，乘高棄征鞍。",
            "超然脫闤闠，穿雲撫朱欄。",
            "下視萬物微，惟覺滄海寬。",
            "潮來聲洶洶，望極空漫漫。",
            "一一渡海舶，冉冉移檣竿。",
            "水怪時出沒，羣嬉類豭羱。",
            "幽陰自生火，青熒復誰鑽。",
            "石頭古天險，憑恃分權瞞。",
            "疑城曜遠目，來騎驚新觀。",
            "聚散定王業，成毀猶月團。",
            "金山百圍石，岌岌隨濤瀾。",
            "猶疑漢宮廷，屹立承露盤。",
            "狂波恣吞噬，萬古嗟獨完。",
            "凝眸厭滉漾，繞屋行盤跚。",
            "此寺歷今古，遺迹皆龍鸞。",
            "孔明所坐石，牂䍽非人刊。",
            "經霜衆草短，積雨青苔寒。",
            "蕭翁嗜佛法，大福將力干。",
            "坡陀故鑊在，甲錯蒼龍蟠。",
            "衛公秉節制，佛骨埋金棺。",
            "長松看百尺，畫像留三嘆。",
            "新詩語何麗，傳讀紙遂刓。",
            "嗟我本漁釣，江湖心所安。",
            "方爲籠中閉，仰羨天際摶。",
            "遊觀惜不與，賦咏嗟獨難。",
            "俸祿藉升斗，虀鹽嗜鹹酸。",
            "何時扁舟去，不俟官長彈。"
        ],
        "title": "次韵子瞻遊甘露寺",
        "id": "3309ff49-2cee-4694-8e39-f67c6a6803be"
    },
    {
        "author": "蘇轍",
        "paragraphs": [
            "老成渾欲盡，吊客一潸然。",
            "遺事人人記，清詩句句傳。",
            "掛冠疏傅早，樂世白公賢。",
            "嘆息風流在，埋文得細鎸。"
        ],
        "title": "李簡夫挽詞二首  其一",
        "id": "49671893-e450-4317-a743-9d93e8391a3c"
    },
    {
        "author": "蘇轍",
        "paragraphs": [
            "歸隠淮陽市，遨遊十六年。",
            "養生能淡泊，愛客故留連。",
            "傾蓋知心晚，論詩卧病前。",
            "葆光塵滿榻，無復聽談禪。"
        ],
        "title": "李簡夫挽詞二首  其二",
        "id": "d06d1822-6ab0-498b-91cb-c3ea87ce2a4f"
    },
    {
        "author": "蘇轍",
        "paragraphs": [
            "吏治區區豈不任，吳中已自富才能。",
            "還應占位書名姓，學取藍田崔縣丞。"
        ],
        "title": "次韵子瞻初到杭州見寄二絕  其一",
        "id": "14fae242-9dba-4034-bd4b-e75978508b47"
    },
    {
        "author": "蘇轍",
        "paragraphs": [
            "試盡風波萬里身，到官山水却宜人。",
            "君知晏子恩仍厚，還與從來舊卜鄰。"
        ],
        "title": "次韵子瞻初到杭州見寄二絕  其二",
        "id": "0a187e6e-5f0f-45be-89a9-18d97503e740"
    },
    {
        "author": "蘇轍",
        "paragraphs": [
            "鑿地泥床不費功，山深炭賤火長紅。",
            "擁衾熟睡朝衙後，抱膝微吟莫雪中。",
            "寵辱兩忘輕世味，冰霜不到傲天工。",
            "遥知麻步無人客，寒夜清樽誰與同。"
        ],
        "title": "和柳子玉地爐",
        "id": "3fe6fc4a-f9a6-4e18-b20f-ffd71fc880b2"
    },
    {
        "author": "蘇轍",
        "paragraphs": [
            "夫子清貧不耐冬，書齋還費紙重重。",
            "窗明曉日從教入，帳厚霜飆定不容。",
            "京兆牛衣聊可藉，公孫布被旋須縫。",
            "吳綾蜀錦非嫌汝，簡淡爲生要易供。"
        ],
        "title": "和柳子玉紙帳",
        "id": "9a9d42fb-9da8-4ae4-8793-9ca26c24b369"
    },
    {
        "author": "蘇轍",
        "paragraphs": [
            "鳥依山，魚依湖，但有所有無所無。",
            "輕舟沿泝窮遠近，肩輿上下更傳呼。",
            "翩然獨往不携孥，兼擅魚鳥兩所娛。",
            "困依巖石坐巉絕，行牽翠蔓隨纏紆。",
            "道逢懃思訪其廬，誦詩清切秋蟬孤。",
            "隠居羞踏陌上土，何人起愛輪下蒲。",
            "水南巷中羅百夫，雞鳴朝謁至日晡。",
            "人生變化安可料，憐汝久遁終無圖。",
            "鳧鷖不足鶴有餘，一俯一仰戚與蘧。",
            "嗟我久欲從逃逋，方圓不敢左右摹。"
        ],
        "title": "次韵子瞻遊孤山訪惠懃惠思",
        "id": "ed85c304-2ab7-4edb-87e0-4044aa643bb7"
    },
    {
        "author": "蘇轍",
        "paragraphs": [
            "旱湖堤上柳空多，倚岸輕舟奈汝何。",
            "秋雨連渠添積潤，春風吹凍忽生波。",
            "蟲魚便爾來無數，鳬雁猶疑未肯過。",
            "持詫錢塘應笑我，坳中浮芥兩幺麽。"
        ],
        "title": "宛丘二咏  其一",
        "id": "5369cb2a-3626-4358-8911-1c0c7f2a5fe1"
    },
    {
        "author": "蘇轍",
        "paragraphs": [
            "古殿山花叢百圍，故園曾見色依依。",
            "凌寒强比松筠秀，吐艷空驚歲月非。",
            "冰雪紛紜真性在，根株老大衆園希。",
            "山中草木誰携種，潦倒塵埃不復歸。"
        ],
        "title": "宛丘二咏  其二",
        "id": "0f95b7ff-836e-470a-b604-53a4479fa977"
    },
    {
        "author": "蘇轍",
        "paragraphs": [
            "前年乘舟護南河，宛丘官舍酣且歌。",
            "去年持節憂犴獄，驅車道路日不足。",
            "今年春風塵土黄，遠赴三州議繇役。",
            "天子憂民法令新，整齊百事無閑人。",
            "苗耘髮櫛何時已，回首昔遊如夢寐。",
            "區區學舍曾未知，春晚日長唯有睡。",
            "才智有餘安得閑，疏慵顧我自當然。",
            "喜君未忘太平事，獨稱赦書旌孝子。"
        ],
        "title": "贈提刑賈司門青",
        "id": "3b3be9a8-2c5d-456d-b5e1-292806dd5ef7"
    },
    {
        "author": "蘇轍",
        "paragraphs": [
            "藹藹堂西十畝園，晚凉迎步綠陰繁。",
            "共驚春去已多日，爭看花開最後番。",
            "未許狂風催爛熳，故將青幄强安存。",
            "請公作意勤歡賞，趁取殘紅照酒樽。"
        ],
        "title": "同陳述古舍人觀芍藥",
        "id": "c1ad7102-553b-442f-a378-ede3666d38a0"
    },
    {
        "author": "蘇轍",
        "paragraphs": [
            "我將西歸老故丘，長江欲濟無行舟。",
            "宦游已如馬受軛，衰病擬學龜藏頭。",
            "三年學舍百不與，糜費廩粟常慚羞。",
            "矯時自信力不足，從政敢謂學已優。",
            "閉門却掃誰與語，晝夢時作鈞天游。",
            "自從四方多法律，深山更深逃無術。",
            "衆人奔走我獨閑，何異端居割蜂蜜。",
            "懷安已久心自知，彈劾未至理先屈。",
            "餘杭軍府百事勞，經年未見持干旄。",
            "賈生作傅無封事，屈平憂世多離騷。",
            "煩刑弊法非公耻，怒馬奔車忌鞭箠。",
            "藐藐何自聽諄諄，諤諤未必賢唯唯。",
            "求田問舍古所非，荒畦弊宅今餘幾。",
            "出從王事當有程，去須膰肉嫌無名。",
            "掃除百憂唯有酒，未退聊取身心輕。"
        ],
        "tags": [
            "长江"
        ],
        "title": "次韵子瞻見寄",
        "id": "6c63818f-9ce7-416b-aacb-076422eb332e"
    },
    {
        "author": "蘇轍",
        "paragraphs": [
            "公居潁水上，德與潁水清。",
            "身閑道轉勝，內足無復營。",
            "平昔富交遊，開門坐常盈。",
            "退居萬事樂，獨恨無友生。",
            "汝潁亦多士，後來非老成。",
            "趙公平生舊，情好均弟兄。",
            "少年結意氣，晚歲齊功名。",
            "携手踐廊廟，躡足辭鈞衡。",
            "徜徉里閭間，脫略世俗縈。",
            "興來忽命駕，一往千里輕。",
            "白髮儼相映，元勳各崢嶸。",
            "人生會面難，此會有餘情。",
            "遨遊西湖中，仲夏草木榮。",
            "壺觴列四坐，歌舞羅前楹。",
            "畫舫極沿泝，肩輿並逢迎。",
            "棹進鳬鴨亂，樂作蟲魚驚。",
            "近寺駢履迹，高臺吹笑聲。",
            "往事語京洛，餘歡發吟賡。",
            "拳拳主人厚，款款來客誠。",
            "此樂有時盡，此好何由傾。"
        ],
        "tags": [
            "西湖"
        ],
        "title": "趙少師自南都訪歐陽少師於潁州留西湖久之作詩獻歐陽公",
        "id": "aeac13ab-95ee-4894-b385-59d1743711f3"
    },
    {
        "author": "蘇轍",
        "paragraphs": [
            "欲看西湖兩岸山，卧乘湖上木蘭船。",
            "湖山已自隨船改，更值陰晴欲雨天。"
        ],
        "tags": [
            "西湖"
        ],
        "title": "次韵子瞻望湖樓上五絕  其一",
        "id": "67c6eed3-410b-432f-81f5-9bfa7c118e16"
    },
    {
        "author": "蘇轍",
        "paragraphs": [
            "眼看西湖不暫來，簿書無算撥還開。",
            "三年屈指渾將盡，記取從今得幾回。"
        ],
        "tags": [
            "西湖"
        ],
        "title": "次韵子瞻望湖樓上五絕  其二",
        "id": "ca4d40b6-8e24-45ad-a688-364e7eeb3d54"
    },
    {
        "author": "蘇轍",
        "paragraphs": [
            "湖山欲買恨無錢，且盡芳樽對玉盤。",
            "菱角鷄頭應已厭，蟹螯馬頰更勤餐。"
        ],
        "title": "次韵子瞻望湖樓上五絕  其三",
        "id": "284a6672-e7bf-49c4-bedb-85b8b7dcd1f5"
    },
    {
        "author": "蘇轍",
        "paragraphs": [
            "終日清漪弄短橈，久忘車乘走翹翹。",
            "秋風且食鱸魚美，洛下諸生未可招。"
        ],
        "title": "次韵子瞻望湖樓上五絕  其四",
        "id": "956010aa-3a6b-4c94-91a2-fc6b600f2f62"
    },
    {
        "author": "蘇轍",
        "paragraphs": [
            "滯留朝市常嫌鬧，放棄江湖也未閑。",
            "孤舫粗窮千頃浪，肩輿未盡百重山。"
        ],
        "title": "次韵子瞻望湖樓上五絕  其五",
        "id": "05c85577-d093-4e20-8db5-fb0355999b78"
    },
    {
        "author": "蘇轍",
        "paragraphs": [
            "卜築共山功欲成，新河入縣巧相縈。",
            "誰將畚鍤千夫力，添上園林一倍清。",
            "生長魚蝦供晚饌，浮沉鵝鴨放春聲。",
            "爲鄰有意非今日，丐我餘波伴濯纓。"
        ],
        "title": "和柳子玉共城新開御河過所居牆下",
        "id": "0e65168f-8cff-4b01-ba7f-7a120534c089"
    },
    {
        "author": "蘇轍",
        "paragraphs": [
            "雄文元命世，直氣早成風。",
            "受任衰遲後，安邦反側中。",
            "迴天深有力，扈聖耻言功。",
            "事已身隨去，驚嗟柱石空。"
        ],
        "title": "歐陽太師挽詞三首  其一",
        "id": "1c952722-b108-4276-8833-5beac627bde4"
    },
    {
        "author": "蘇轍",
        "paragraphs": [
            "唐弊文初喪，書成法至今。",
            "雍容趨聖處，深切可人心。",
            "氣力知難繼，風流喜不淫。",
            "懸知公欲謝，異說勇交侵。"
        ],
        "title": "歐陽太師挽詞三首  其二",
        "id": "049e7ce1-aa01-4882-984e-2cdae19a1b4b"
    },
    {
        "author": "蘇轍",
        "paragraphs": [
            "推轂誠多士，登龍盛一時。",
            "西門行有慟，東閣見無期。",
            "念昔先君子，嘗蒙國士知。",
            "舊恩終未報，感嘆不勝悲。"
        ],
        "title": "歐陽太師挽詞三首  其三",
        "id": "c26e46ff-d4d5-41ca-84ce-06bd2bbd3b6e"
    },
    {
        "author": "蘇轍",
        "paragraphs": [
            "前年見君河之浦，東風吹河沙如霧。",
            "北潭楊柳强知春，樽酒相携終日語。",
            "君家東南風氣清，謫官河壖不稱情。",
            "一麾夏口亦何有，高樓黄鶴慰平生。",
            "荆江洞庭春浪起，漢沔初來入江水。",
            "岸頭南北不相知，惟見風濤湧天地。",
            "巫峽瀟湘萬里船，中流鼓楫四茫然。",
            "高城枕山望如带，華榱照日光流淵。",
            "樓上騷人多古意，坐忘朝市無窮事。",
            "誰道武昌岸下魚，不如建業城邊水。"
        ],
        "tags": [
            "洞庭湖"
        ],
        "title": "賦黄鶴樓贈李公擇公擇時知鄂州",
        "id": "bfdc4c3c-127f-4a8a-90a6-193bde96d6c9"
    },
    {
        "author": "蘇轍",
        "paragraphs": [
            "信美非吾土，三吳一水中。",
            "亭高望已極，舟入去無窮。",
            "朝市知安在，湖山信有功。",
            "遨遊逐鳬鴨，飲食數魚蟲。",
            "波浪喧朝夕，梅烝變綠紅。",
            "逢人問京洛，去國長兒童。",
            "同舍情相接，鄰邦信屢通。",
            "相邀欲相過，道里訊溪翁。"
        ],
        "title": "次韵子瞻餘杭法喜寺綠野亭懷吳興太守孫莘老",
        "id": "8b8cf693-2d07-4b9c-8023-209052d0ee0e"
    },
    {
        "author": "蘇轍",
        "paragraphs": [
            "四方清浄居，多被僧所占。",
            "既無世俗營，百事得豐贍。",
            "家居每紛薄，奉養出寒欠。",
            "昔年旅東都，局促吁已厭。",
            "城西近精廬，長老時一覘。",
            "每來獲所求，食飽山茶釅。",
            "塵埃就湯沐，垢膩脫巾韂。",
            "不知禪味深，但取饑腸饜。",
            "京城苦煩溷，物景費治染。",
            "吳都况清華，觀剎吐光艷。",
            "石矼度空闊，泉溜瀉深塹。",
            "經過未足多，終老應長歉。"
        ],
        "title": "和子瞻宿臨安浄土寺",
        "id": "20c3845c-a480-4e0b-b8ae-916def2652f5"
    },
    {
        "author": "蘇轍",
        "paragraphs": [
            "山平村塢連，野寺鐘相答。",
            "晚陰生林莽，落日猶在塔。",
            "行招兩社僧，共步青山月。",
            "送客渡石橋，迎客出林樾。",
            "幽尋本真性，往事聽徐說。",
            "錢王方壯年，此邦事輕俠。",
            "鄉人鄙貧賤，異類識英傑。",
            "立石象興王，遺迹今岌嶪。",
            "功勳三吳定，富貴四海甲。",
            "歸來父老藏，崇高畏摧壓。",
            "詩人巧譏病，牛領恣挑抉。",
            "流傳後世人，談笑資口舌。",
            "是非亦已矣，興廢何倉卒。",
            "持歸問禪翁，笑指浮漚沒。"
        ],
        "title": "和子瞻自浄土步至功臣寺",
        "id": "004f7fd2-9c39-4799-9076-0ee73b57ef5b"
    },
    {
        "author": "蘇轍",
        "paragraphs": [
            "去年渡江愛吳山，忽忘蜀道輕秦川。",
            "錢塘後到山最勝，下枕湖水相縈旋。",
            "坐疑吳會無復有，扁舟屢出凌濤淵。",
            "今秋復入徑山寺，勢壓衆嶺皆摧顛。",
            "連峰沓嶂不知數，重重相抱如青蓮。",
            "散爲雲霧翳星斗，聚作潭井藏蜿蜒。",
            "欽翁未到人迹絕，千里受記來安禪。",
            "荒榛野草置茅屋，坐令海賈輸金錢。",
            "至今傳法破煩惱，飽食過客容安眠。",
            "解裝投錫不復去，紛紛四合來烏鳶。",
            "或言此處猶未好，海上人少無煩煎。",
            "天台雁蕩最深秀，水驚石瘦尤清便。",
            "青山獨往無不可，論說好醜徒紛然。",
            "終當直去無遠近，藤鞋竹杖聊窮年。"
        ],
        "title": "次韵子瞻遊徑山",
        "id": "c07ef2f2-6781-4dd3-a33a-aa89bf5590f3"
    },
    {
        "author": "蘇轍",
        "paragraphs": [
            "朝從徑山來，泱莽徑山色。",
            "莫從湖上歸，滉漾湖光碧。",
            "借問泛湖舟，何似登山屐。",
            "高懷厭朝市，遠去忘憂慄。",
            "目向幽人青，顔從濁醪赤。",
            "塵埃解羅網，宇宙爲安宅。",
            "油然了無營，此意誰能詰。",
            "嗟子別離久，欲往徒反側。",
            "留滯亦何爲，空驚突深黑。"
        ],
        "title": "次韵子瞻自徑山回宿湖上",
        "id": "993804df-f9be-4926-b123-ac179ddcd085"
    },
    {
        "author": "蘇轍",
        "paragraphs": [
            "高岸爲谷谷爲陵，一時豪傑空飛騰。",
            "身隨造化不復返，忽若野雀逢蒼鷹。",
            "當年碑刻最深固，風吹土蝕消無稜。",
            "遺文漫滅雨中迹，翠石斷裂春後冰。",
            "古墳欲毀野廟廢，行人不去征鞍憑。",
            "書生耽翫立風雪，饑馿厭苦疲奴憎。",
            "愛之欲取恨無力，旋揉翠墨濡黄繒。",
            "不如好事孫太守，牛車徙置華堂登。",
            "繞牆羅列耀珪璧，罷宴起讀留賓朋。",
            "却思遺迹本安在，原隰處處荒榛藤。",
            "田夫野老誰復顧，鬼火夜照來寒燈。",
            "廢興聚散一如此，反使涕泗沾人膺。"
        ],
        "title": "次韵子瞻題孫莘老墨妙亭",
        "id": "c34c9322-e47a-4d8a-a0d8-4b6b06b576f0"
    },
    {
        "author": "蘇轍",
        "paragraphs": [
            "縹緲危譙面面山，朝來雲作雨潺潺。",
            "忽然風卷歸何處，百里陰晴反掌間。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 洛陽試院樓上新晴五絕 其一",
        "id": "518b368b-1bd7-4b94-830f-da8c1dcf2fd4"
    },
    {
        "author": "蘇轍",
        "paragraphs": [
            "嵩少猶藏薄霧中，前山迤邐夕陽紅。",
            "高樓一閉三十日，遥憶巖頭種藥翁。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 洛陽試院樓上新晴五絕 其二",
        "id": "418aeb7e-f761-42b0-805a-6a3a93edab72"
    },
    {
        "author": "蘇轍",
        "paragraphs": [
            "伊闕遥臨鳳闕前，龍門女几氣蒼然。",
            "唐朝御路依稀在，猶想東巡塵暗天。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 洛陽試院樓上新晴五絕 其三",
        "id": "623c4214-86c1-46aa-af86-e5991b74271e"
    },
    {
        "author": "蘇轍",
        "paragraphs": [
            "天壇王屋北侵河，高比嵩丘一倍多。",
            "小有清靈今尚在，俗緣深重奈成魔。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 洛陽試院樓上新晴五絕 其四",
        "id": "54b49731-69e0-43c9-9e9f-29a936198828"
    },
    {
        "author": "蘇轍",
        "paragraphs": [
            "前朝宮闕倚芒山，殿閣層層半嶺間。",
            "猶恐北來岡阜淺，太行東抱故孱顔。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 洛陽試院樓上新晴五絕 其五",
        "id": "2a505cee-7e15-408d-aca3-14723e2fd33e"
    },
    {
        "author": "蘇轍",
        "paragraphs": [
            "聲病消磨只古文，諸儒經術鬥紛紜。",
            "不知舊學都無用，猶把新書强欲分。",
            "老病心情愁見敵，少年詞氣動干雲。",
            "搜賢報國吾何敢，欲補空疏但有勤。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 和頓主簿起見贈二首 其一",
        "id": "0a610531-0588-45cc-8572-ce708a898864"
    },
    {
        "author": "蘇轍",
        "paragraphs": [
            "一鎖樓中暗度秋，微官黽勉未能休。",
            "笑談容我聊紓放，文字憑君便去留。",
            "杯酒淋漓已非敵，清詩窈眇更難酬。",
            "東歸猶得聯征騎，同上嵩高望九州。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 和頓主簿起見贈二首 其二",
        "id": "c0d7c0a8-4a1d-4a50-808a-fd35530732ae"
    },
    {
        "author": "蘇轍",
        "paragraphs": [
            "寺古依喬木，僧閑正莫年。",
            "爲生何寂寞，愛客尚留連。",
            "虛牖羅修竹，空厨響細泉。",
            "坐聽談舊事，遍識洛中賢。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 將出洛城過廣愛寺見三學演師引觀楊惠之塑寶山朱瑶畫文殊普賢爲賦三首 其一",
        "id": "4bd7a193-9d38-44ac-8cc4-6cf2faafc9ea"
    },
    {
        "author": "蘇轍",
        "paragraphs": [
            "虛室無尋丈，青山有百層。",
            "迴峰看不足，危石恐將崩。",
            "聽法來天女，依巖老梵僧。",
            "須彌傳納芥，觀此信還曾。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 將出洛城過廣愛寺見三學演師引觀楊惠之塑寶山朱瑶畫文殊普賢爲賦三首 其二",
        "id": "fd37ed08-1135-48e7-8fc4-09e59e5d8433"
    },
    {
        "author": "蘇轍",
        "paragraphs": [
            "壁毀丹青在，移來殿廡深。",
            "賦形驚變態，觀佛覺無心。",
            "旌旆翻空色，笙竽含妙音。",
            "風流出吳樣，遺法到如今。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 將出洛城過廣愛寺見三學演師引觀楊惠之塑寶山朱瑶畫文殊普賢爲賦三首 其三",
        "id": "c03b8eae-d4cc-4fa5-abfc-2a8018267051"
    },
    {
        "author": "蘇轍",
        "paragraphs": [
            "飛仙不返周王子，重阜相連少室孫。",
            "夜靜笙聲兼鶴下，迴看惟有故山存。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登封道中三絕 其一",
        "id": "fbc497b6-da19-4838-ab44-ba58daad17a9"
    },
    {
        "author": "蘇轍",
        "paragraphs": [
            "青山欲上疑無路，澗道相縈九十盤。",
            "東望嵩高分草木，回瞻原隰湧波瀾。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登封道中三絕 其二",
        "id": "b138d13d-246a-46bb-b2b9-32e81d1f548c"
    },
    {
        "author": "蘇轍",
        "paragraphs": [
            "一徑喬林下黄葉，三山翠壁繞禪居。",
            "共君將住還歸去，欲問安心知已疏。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登封道中三絕 其三",
        "id": "5c7d3db6-97f7-47f1-93b6-1ac9bfe3c8c0"
    },
    {
        "author": "蘇轍",
        "paragraphs": [
            "蒼壁上參天，微徑隨流水。",
            "聱牙石齒亂，紛薄黄葉委。",
            "牽攀不得上，顛仆幾將止。",
            "勉强終此行，更老知難至。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登嵩山十首 其一",
        "id": "47a9dad8-4f84-434e-bba4-47d2a2436e46"
    },
    {
        "author": "蘇轍",
        "paragraphs": [
            "巖竇有虛明，曨曨發晴曉。",
            "真人無儔匹，窗下晨妝早。",
            "門開秋雨入，室靜長風掃。",
            "絕迹杳難尋，朱顔未嘗老。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登嵩山十首 其二",
        "id": "e9681489-fc35-4e7f-86ad-4686836c1e70"
    },
    {
        "author": "蘇轍",
        "paragraphs": [
            "玉女雲爲衣，飄摇不須擣。",
            "空傳巖下石，夜杵知誰抱。",
            "清泉供澣濯，素月鋪繒縞。",
            "人世迫秋寒，處處砧聲早。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登嵩山十首 其三",
        "id": "bec598ea-df8b-4e8c-ba6b-cc06d517170c"
    },
    {
        "author": "蘇轍",
        "paragraphs": [
            "上山苦饑渴，中道得寒泉。",
            "舉瓢石竇響，入口煩痾痊。",
            "洑流去不見，落澗聲鏘然。",
            "莫歸復相值，相從下平川。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登嵩山十首 其四",
        "id": "862ea16c-6b22-4879-9acf-80196bce928c"
    },
    {
        "author": "蘇轍",
        "paragraphs": [
            "重重山前峰，上上終非頂。",
            "行登衆嶺徹，始得山門迥。",
            "高風慘多寒，落日側先暝。",
            "却視向所經，眇如在深井。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登嵩山十首 其五",
        "id": "d27cbdab-13ae-4068-ab15-8d1185389cbe"
    },
    {
        "author": "蘇轍",
        "paragraphs": [
            "登封事已遥，大碑摧風雨。",
            "靈壇久銷禿，古木中梁柱。",
            "峰巒至此盡，蒼石無寸土。",
            "俯視萬仞高，悲辛但狂顧。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登嵩山十首 其六",
        "id": "b85e9016-6e34-43bf-a45c-c1c8aeddeae2"
    },
    {
        "author": "蘇轍",
        "paragraphs": [
            "飛橋走巖居，茅屋今已破。",
            "何年避世僧，此地常獨卧。",
            "秋風高鳥入，夜月寒猿過。",
            "自非心已灰，靜極生悲惰。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登嵩山十首 其七",
        "id": "7a9f98af-93db-4a65-8e09-87071f2f0810"
    },
    {
        "author": "蘇轍",
        "paragraphs": [
            "肅肅避暑宮，石殿秋日冷。",
            "凜然中庭柏，氣壓千夫整。",
            "風聲答萬壑，雲色通諸嶺。",
            "材大難爲工，甘與蓬蒿屏。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登嵩山十首 其八",
        "id": "e328ec4c-f602-4dca-ad8e-3a6fe0a443a8"
    },
    {
        "author": "蘇轍",
        "paragraphs": [
            "浮埃古壁上，蕭然四真人。",
            "矯如雲中鶴，猶若畏四鄰。",
            "坐令世俗士，自慚汙濁身。",
            "勿謂今所無，嵩少多隠淪。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登嵩山十首 其九",
        "id": "b98d4817-1edd-498f-ad7f-dbd9632d6213"
    },
    {
        "author": "蘇轍",
        "paragraphs": [
            "神夫化黄熊，神母化白石。",
            "嬰兒剖還父，涕泣何暇卹。",
            "爾來三千歲，往事誰復識。",
            "惟有少姨存，相望居二室。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 登嵩山十首 其一○",
        "id": "71355f0f-bf58-481b-99f9-3984c736f62d"
    },
    {
        "author": "蘇轍",
        "paragraphs": [
            "飛泉來無窮，發自嵩嶺背。",
            "奔馳兩山間，偶與亂石會。",
            "傾流勢摧毀，泥土久崩潰。",
            "堅姿未消釋，巀嶭儼相對。",
            "居然受噴潑，雷轉諸壑內。",
            "初喧墮深谷，稍放脫重隘。",
            "跳沫濺霏微，餘瀾洶澎湃。",
            "宸遊昔事遠，絕壁遺刻在。",
            "人迹久寂寥，物理係興廢。",
            "相君厭紛華，築室俯湍瀨。",
            "濯纓離塵垢，洗耳聽天籟。",
            "將追赤松遊，自置青雲外。",
            "道人亦何者，預此事歸計。",
            "猶恐山未深，更種萬株檜。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 過韓許州石淙莊",
        "id": "1203beaa-2e87-4cb7-bd8c-96862f6f2f9b"
    },
    {
        "author": "蘇轍",
        "paragraphs": [
            "秋暑尚煩襟，林泉凈客心。",
            "菊殘知節過，荷盡覺池深。",
            "疏柳摇山色，青苔遍竹陰。",
            "猶嫌近官道，轣轆聽車音。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 過登封閻氏園",
        "id": "c4eae737-d292-44d5-a50e-c1c9ce2fa206"
    },
    {
        "author": "蘇轍",
        "paragraphs": [
            "洛寺相從不出門，繞城空復記名園。",
            "程文堆案晨興早，竹簟連床夜雨喧。",
            "歸路逢僧暫容與，登山無力强扳援。",
            "遥知別後都如夢，頼有君詩一一存。"
        ],
        "title": "熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 許州留別頓主簿",
        "id": "d86e409f-c0cd-411d-ae53-1a39ecac935d"
    },
    {
        "author": "蘇轍",
        "paragraphs": [
            "山色潮聲四面來，城中金碧爛成堆。",
            "不愁門外嚴扃鎖，終日憑欄未擬迴。"
        ],
        "title": "次韵子瞻登望海樓五絕  其一",
        "id": "21039a8d-8700-4bd8-9740-155ad40ce515"
    },
    {
        "author": "蘇轍",
        "paragraphs": [
            "湖色蒼蒼日向斜，烟波萬狀不容誇。",
            "畫船人去浮紅葉，石徑僧歸躡白蛇。"
        ],
        "title": "次韵子瞻登望海樓五絕  其二",
        "id": "dffe8a9c-9954-4dd9-958b-03f6ee1b11c1"
    },
    {
        "author": "蘇轍",
        "paragraphs": [
            "樓觀爭高不計層，噰噰過雁自相譍。",
            "錢王舊業依稀在，歲久無人話廢興。"
        ],
        "title": "次韵子瞻登望海樓五絕  其三",
        "id": "cdfabf40-a42f-4fb1-a745-f328b35912f7"
    },
    {
        "author": "蘇轍",
        "paragraphs": [
            "荷葉初乾稻穗香，驚雷急雨送微凉。",
            "晚晴稍放秋山色，洗却濃妝作淡妝。"
        ],
        "title": "次韵子瞻登望海樓五絕  其四",
        "id": "caa5f7df-dabb-40b0-97cc-207bc4a6d2ea"
    },
    {
        "author": "蘇轍",
        "paragraphs": [
            "白酒傾漿膾斫紅，晝遊未厭月明中。",
            "樓高只辦聽歌鼓，不見遊人轉似蓬。"
        ],
        "title": "次韵子瞻登望海樓五絕  其五",
        "id": "98f69cd8-6ac4-4a7b-90b9-2f0c1be13b0f"
    },
    {
        "author": "蘇轍",
        "paragraphs": [
            "登科歲云徂，舊學日將落。",
            "外遭饑寒侵，內苦憂患鑠。",
            "傳家足墳史，遺說本精約。",
            "羣言久紛蕩，開卷每驚矍。",
            "居官忝庠序，授業止干籥。",
            "朝廷發新令，長短棄前彠。",
            "緣飾小學家，睥睨前王作。",
            "聲形一分解，道義因附託。",
            "安行厭衢路，强挽就縻縛。",
            "縱橫施口鼻，爛熳塗丹堊。",
            "强辯忽橫流，漂蕩終安泊。",
            "憶惟法初傳，欲講面先怍。",
            "新科勸多士，從者盡高爵。",
            "徘徊始未信，衒誘終難却。",
            "嗟哉守愚鈍，幾不被譏謔。",
            "獨醒慚餔糟，未信耻輕諾。",
            "敢言折鋒鋩，但自保城郭。",
            "有司顧未知，選試謬西洛。",
            "羣儒誰號令，新語競投削。",
            "雖云心所安，恐異時量度。",
            "詭遇便巧射，晚嫁由拙妁。",
            "誰能力春耕，忍饑待秋穫。",
            "聞兄職在監，考較筆仍閣。",
            "縮手看傍人，此意殊未惡。"
        ],
        "title": "和子瞻監試舉人",
        "id": "ee7cc7f5-4b73-49c6-b154-09536b5de54d"
    },
    {
        "author": "蘇轍",
        "paragraphs": [
            "年來病懶百不堪，未廢飲食求芳甘。",
            "煎茶舊法出西蜀，水聲火候猶能諳。",
            "相傳煎茶只煎水，茶性仍存偏有味。",
            "君不見閩中茶品天下高，傾身事茶不知勞。",
            "又不見北方俚人茗飲無不有，鹽酪椒薑誇滿口。",
            "我今倦遊思故鄉，不學南方與北方。",
            "銅鐺得火蚯蚓叫，匙脚旋轉秋螢光。",
            "何時茅檐歸去炙背讀文字，遣兒折取枯竹女煎湯。"
        ],
        "title": "和子瞻煎茶",
        "id": "958196cd-d5be-43d5-af8d-ecd8e99f304c"
    },
    {
        "author": "蘇轍",
        "paragraphs": [
            "先師客陳未嘗飽，弟子于今敢言巧。",
            "敗牆破屋秋雨多，夜視陰精過畢昴。",
            "齏鹽冷落空杯盤，且依道士修還丹。",
            "丹田發火五臟暖，未補漫漫長夜寒。",
            "我生疲駑戀莝豆，崔翁遊邊指北斗。",
            "唯有王江亦未歸，閉門無客邀沽酒。"
        ],
        "title": "次韵子瞻對月見憶並簡崔度",
        "id": "ad8bc9d6-5c4f-49e9-89af-b48dc07c5031"
    },
    {
        "author": "蘇轍",
        "paragraphs": [
            "興事常苦易，成事常苦難。",
            "不督雨中役，安知民力殫。",
            "年來上功勳，智者爭雕鑽。",
            "山河不自保，疏鑿非一端。",
            "譏訶西門豹，仁智未得完。",
            "方以勇自許，未卹衆口嘆。",
            "天心閔劬勞，雨涕爲汍瀾。",
            "不知泥滓中，更益手足寒。",
            "誰謂邑中黔，鞭箠亦不寬。",
            "王事未可回，后土何由乾。"
        ],
        "title": "和子瞻開湯村運鹽河雨中督役",
        "id": "113ed5d0-75fe-4e18-bf96-219ec28061df"
    },
    {
        "author": "蘇轍",
        "paragraphs": [
            "雲氣連山雨瀉盆，莫投僧舍欲關門。",
            "暫時灑掃寬行役，終夕崎嶇入夢魂。",
            "煩熱暗消秋簟冷，烝濡未解夜燈昏。",
            "二年遊宦多勞苦，何日相從得細論。"
        ],
        "title": "次韵子瞻雨中督役夜宿水陸寺二首  其一",
        "id": "c9eed846-727c-421e-9ce9-577914deb661"
    },
    {
        "author": "蘇轍",
        "paragraphs": [
            "野寺蕭條厭客喧，雨披修竹亂紛然。",
            "已因無食聊從仕，深悟勞生不問禪。",
            "未至莫憂明日事，偷閑且就此宵眠。",
            "天明歸去芒鞋滑，雖有藤輿懶上肩。"
        ],
        "title": "次韵子瞻雨中督役夜宿水陸寺二首  其二",
        "id": "01ae8938-a704-4de2-8b7b-2c1ebe59e70c"
    },
    {
        "author": "蘇轍",
        "paragraphs": [
            "宦遊莫向長城窟，冬冰折膠弦亦絕。",
            "吳中臘月百事便，蟹煮黄金鱸鱠雪。",
            "京城舊友一分散，近憶吳興須滿頰。",
            "世事反復如翻飛，今日共鯀前益垂。",
            "畏人但恐去不遠，適意未覺歸來遲。",
            "借問校讎天祿閣，何如江海同遊嬉。"
        ],
        "title": "次韵子瞻將之吳興贈孫莘老",
        "id": "d484d58e-515f-459b-ac06-6aa529e6505c"
    },
    {
        "author": "蘇轍",
        "paragraphs": [
            "潛魚在淵安可及，垂餌投竿易如拾。",
            "橫江設網雖不仁，一瞬未移收百十。",
            "畫魚何者漫區區，終日辛勤手拮据。",
            "已嫌長網不能遍，肯信一竿良有餘。",
            "鯤鯢駭散蛟龍泣，獲少驚多亦何益。",
            "願從網罟登君庖，碎首屠鱗非所惜。"
        ],
        "title": "和子瞻畫魚歌",
        "id": "45eb8aae-0e98-4da9-862d-c7617fe8d54d"
    },
    {
        "author": "蘇轍",
        "paragraphs": [
            "久雨得晴唯恐遲，既晴求雨來何時。",
            "今年舟楫委平地，去年簑笠爲裳衣。",
            "不知天公誰怨怒，棄置下土塵與泥。",
            "丈夫强健四方走，婦女齷齪將安歸。",
            "塌然四壁倚機杼，收拾遺粒吹糠粞。",
            "東鄰十日營一炊，西鄰誰使救汝饑。",
            "海邊唯有鹽不旱，賣鹽連坐收嬰兒。",
            "傳聞四方同此苦，不關東海誅孝婦。"
        ],
        "title": "次韵子瞻吳中田婦嘆",
        "id": "eb5eac08-6185-4e1e-9914-3dd88749a0f9"
    },
    {
        "author": "蘇轍",
        "paragraphs": [
            "兩山相負爲峰麓，流水重重注溪谷。",
            "遊人上尋流水源，未覺崎嶇病雙足。",
            "山深下視雲漫漫，徑垂石底千屈盤。",
            "松林陰森白日靜，忽驚人世如奔湍。",
            "客行不避苦寒出，僧定端居不下席。",
            "人生嗟與草木同，置身所在由初植。",
            "堂中白佛青髻鬟，氣象沖淡非人間。",
            "坐令遠客厭奔走，徑欲築室依空山。",
            "木魚桹桹夜將旦，星斗欹斜掛山半。",
            "行役有程未可留，將出山門復長嘆。"
        ],
        "title": "次韵子瞻遊道場山何山",
        "id": "158fc4ac-917f-4eb3-9978-ba97d27a0b85"
    },
    {
        "author": "蘇轍",
        "paragraphs": [
            "憶赴錢塘九月秋，同來潁尾一扁舟。",
            "退居尚有三師在，好事須爲十日留。",
            "傾瀉向人懷抱盡，忠誠爲國始終憂。",
            "重來東閣皆塵土，淚滴春風自不收。"
        ],
        "title": "癸丑二月重到汝陰寄子瞻二首  其一",
        "id": "a31f3d64-e0e0-442c-8b0e-be5038aff707"
    },
    {
        "author": "蘇轍",
        "paragraphs": [
            "百頃西湖十里源，近依城郭带川原。",
            "古臺駊騀先臨水，野寺參差半掩門。",
            "遠泛便成終日醉，幽尋不盡數家園。",
            "錢塘未到能先說，更着青山兩岸屯。"
        ],
        "tags": [
            "西湖"
        ],
        "title": "癸丑二月重到汝陰寄子瞻二首  其二",
        "id": "dc33fee3-4a81-4f59-b5a3-d5d2ac1aa582"
    },
    {
        "author": "蘇轍",
        "paragraphs": [
            "春雪漫天密又稀，勾芒失據走靈威。",
            "故欺貧窶冬裘盡，巧助遨遊酒盞飛。",
            "林下細花添百草，階前輕素剪新機。",
            "老農先解憂桑柘，九月家人當授衣。"
        ],
        "title": "次韵子瞻二月十日雪",
        "id": "57269410-6eb8-47d9-85a2-2f422a54b66b"
    }
]