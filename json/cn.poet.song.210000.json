[
    {
        "author": "王柏",
        "paragraphs": [
            "切切蛩吟雨後繁，急催客子整归辕。",
            "临行慷慨有忠告，前此赓酬总戏言。",
            "先世声名期远绍，故家风范要长存。",
            "花朋月友终无益，膏火青编紧闭门。"
        ],
        "title": "赠曾敬仲归三衢",
        "id": "9d77ff18-ebd7-4fcd-b1e2-9eeaa4d4c4b7"
    },
    {
        "author": "王柏",
        "paragraphs": [
            "童髽及侍果斋贤，白璧沈埋二十年。",
            "师道倦为莲幕客，诗魂蜚伴雪堂僊。",
            "同游诸老无人在，所幸斯文有子传。",
            "读到徐卿珠玉句，抚膺三叹愧遗编。"
        ],
        "title": "题果斋集後",
        "id": "dc799227-cd5c-4c73-931f-349ff31e0785"
    },
    {
        "author": "王柏",
        "paragraphs": [
            "往事伤心不可论，高情还许小通门。",
            "旋锄荒草追风景，因种残花刬雪痕。",
            "败壁古苔权作主，破窗夜雨暗消魂。",
            "青山不管兴亡事，依旧楼头挹暮樽。"
        ],
        "title": "题西楼有感",
        "id": "1f78475f-7da7-4878-ad94-51e73f21b13c"
    },
    {
        "author": "王柏",
        "paragraphs": [
            "弦歌声里一瓢安，士友催诗送长官。",
            "律己十分无可议，爱民一念未尝寒。",
            "更知耐事如公少，留取清名作样看。",
            "百姓越疆归令问，恩流职外此尤难。"
        ],
        "title": "送金华赵宰二首  其一",
        "id": "c86a3fd7-c6d2-4288-9d6a-b9c7bbccfd51"
    },
    {
        "author": "王柏",
        "paragraphs": [
            "六龙潜处起宗英，来作金华有脚春。",
            "人被抚摩称是佛，事归听断果如神。",
            "忍看鳬舄双飞去，趁得葭灰一点新。",
            "近世柏台冠豸者，多求作邑有声人。"
        ],
        "title": "送金华赵宰二首  其二",
        "id": "11a60e5a-34a8-496a-b692-d94b3d7ebc3f"
    },
    {
        "author": "王柏",
        "paragraphs": [
            "偶寻沮溺问年丰，负笈肩琴恨不同。",
            "春草池塘君有梦，秋风灯火我何工。",
            "年时犹愿文加进，老大方忧道未洪。",
            "妙手自堪修五凤，绳枢草舍愧吾穷。"
        ],
        "title": "和德夫弟韵",
        "id": "a3453b46-ed50-41d9-8131-7cd73a318189"
    },
    {
        "author": "王柏",
        "paragraphs": [
            "十年足不到承庵，抚事兴思重怆然。",
            "风急雁行斜漠漠，夜深蟾影弄娟娟。",
            "炉亭暖彻通宵火，鱼板惊残向晓眠。",
            "欲识本来真面目，杖藜未免再留连。"
        ],
        "title": "题承庵二首  其一",
        "id": "84285ebe-594d-47fe-8458-64a2eb1b5d79"
    },
    {
        "author": "王柏",
        "paragraphs": [
            "神封王爵号优游，众水奔归祠下流。",
            "沃若郊原真可隠，悠然心景自相投。",
            "绵绵野径蟠山腹，瑟瑟枯溪泻石头。",
            "直到法华高处望，天珍未许有心求。"
        ],
        "title": "题承庵二首  其二",
        "id": "035ba1f5-e5ad-4fb0-ba4a-b3ff2377d90e"
    },
    {
        "author": "王柏",
        "paragraphs": [
            "岁月飘零事转乖，未能凭酒放眉开。",
            "萧萧棠棣悲离黍，寂寞芝兰閟野莱。",
            "生计半随豪气坏，放心犹傍圣经回。",
            "秋来旱势滔滔远，谁念苍生正可哀。"
        ],
        "title": "有感",
        "id": "6220cf34-503b-4942-bc59-83daa201dc61"
    },
    {
        "author": "王柏",
        "paragraphs": [
            "谁阁重阴一日晴，清游应是惬高情。",
            "遥知雨後山光好，但想云边屐齿清。",
            "素壁虽曾题旧字，沈痾不许插新盟。",
            "因知关吏留鱼钥，谩遣奚奴候晚程。"
        ],
        "title": "适庄兄游山",
        "id": "c5a1663d-0759-4511-83ca-e90667e6fc98"
    },
    {
        "author": "王柏",
        "paragraphs": [
            "夜来风色作清寒，灯火残时人意阑。",
            "归路月华犹皎皎，今朝雪影乱漫漫。",
            "比他柳絮真无頼，损尽梅花不忍看。",
            "独坐不知时节变，一襟和气有余欢。"
        ],
        "title": "元夕後即事",
        "id": "ea155e8e-6514-416b-8ad8-486ff0bd794a"
    },
    {
        "author": "王柏",
        "paragraphs": [
            "数曲梯阶稍欠宽，略移武步到仙寰。",
            "诗怀纳尽双溪景，眼力推开千里山。",
            "方槛小欹烟雨外，飞蓬斜插斗牛间。",
            "冯虚似驾临皋鹤，栖鹘危巢不足攀。"
        ],
        "title": "题潘氏高远台",
        "id": "e822ff2a-84f8-4a54-ac14-2414c03161a7"
    },
    {
        "author": "王柏",
        "paragraphs": [
            "鳬舄搀先伯仲间，迎阳带雨渡天关。",
            "向来邑为贪风坏，此去民思善政安。",
            "三百里同开鲁国，二千石即继壶山。",
            "蒲封正次东溟侧，要拓胸襟个样宽。"
        ],
        "title": "送蒙斋侄宰余姚",
        "id": "517279d9-5b28-420b-9507-32144dc59312"
    },
    {
        "author": "王柏",
        "paragraphs": [
            "能践其形亦甚难，天高地下我中间。",
            "读书未造精微阃，处世应迷利欲关。",
            "勉勉工夫何假字，区区绘事岂真颜。",
            "须知天赋元无欠，还尔当时勿恃还。"
        ],
        "title": "和胡子升大欠韵",
        "id": "5d5bc623-735b-49a0-af44-3297ab3ee60d"
    },
    {
        "author": "王柏",
        "paragraphs": [
            "直谅之言久不闻，秋来因作读书吟。",
            "时时涵泳味无味，句句研穷深又深。",
            "老去已辜朋友望，闲中粗得圣贤心。",
            "无情岁月垂垂尽，夕秀朝华岂暇寻。"
        ],
        "title": "新秋自警",
        "id": "e93e9eb0-9ef5-456f-bc7c-e6afa48cd277"
    },
    {
        "author": "王柏",
        "paragraphs": [
            "太极动兮两仪分，四序纲领秋与春。",
            "机缄密运乎三百六十五度之外，浩浩万物资生成。",
            "清明纯淑不易遇，间禀英气俱异人。",
            "堂堂忠定公，独得东方仁。",
            "维持帝出震，嵩岱钟精神。",
            "定策庆元初，皇宋二百四十年社稷归经纶。",
            "肆我东阳侯，独得金天晶。",
            "兑正秋兮万宝说，宗星夜挟长庚精。",
            "扶珪缀组真相种，来与十有四叶天子苏寰瀛。",
            "春生秋杀造化功始备，前辉後映行见旗常新。",
            "炯炯御屏上，高揭刺史名。",
            "仁风霭四郡，溪山草木俱被循良声。",
            "须女晓浮南极瑞，山光水气腾祥云。",
            "百姓欣欣有喜色，一步拜手祈松椿。",
            "日君焕赫停宝驭，月妃婐{女卮}留文茵。",
            "金风玉露澄象纬，洞洞下鉴民之情。",
            "一祝吾侯早归绛阙佐明主，坐使天下风俗还真淳。",
            "再祝吾侯多男子，森森兰玉盈阶庭。",
            "三祝吾侯春秋八千岁，琼浆玉斝长对黄华斟。"
        ],
        "title": "黄华歌",
        "id": "7c30e0b3-83c2-43c8-b844-49471a5b3e81"
    },
    {
        "author": "王柏",
        "paragraphs": [
            "好古博雅时遁泽，往岁赠我墨图柏。",
            "今年揆予初度临，又复持赠竹石屏。",
            "柏以祝我老，竹以坚我心。",
            "长歌短歌先後发，书室夜夜生光荧。",
            "君才固磊落，爱我何独深。",
            "此石不知出何地，来自紫阳夫子门。",
            "紫阳缘督两授受，谓宜永作传家珍。",
            "所宝又有大于此，余光委照非其人。",
            "以我所愿紫阳学，以我生作石笋孙。",
            "石笋固宜有石竹，笋竹生成同一根。",
            "当时竹上岁寒句，先达难赏流传今。",
            "去年忽得紫阳岁寒字，如约屏石来同盟。",
            "朝夕敛身对二妙，俨然拱侍沧洲之竹林，寓物敬慕度义全幽贞。",
            "不有畏友相勉励，安得准绳磨琢箴。",
            "句中雅意已佩服，石中有竹谁能评。",
            "欧梅苏范六君子，绝识雄辨万口称。",
            "珠犀砂玉亦似矣，髣髴未得此理真。",
            "顾我生既晚，欲说口已瘖。",
            "造化发育固难测，尝闻古有刚柔分。",
            "柔土既发万物之生气，刚土故涵万物之阴精。",
            "人之所见自有限，熟识万象俱妙凝。",
            "此非物之影，真是竹之形。",
            "遗梢坠叶积于土，土化为石竹自存。",
            "生物不随凝结变，请观琥珀与水晶。",
            "我疑此石生渭滨，土石变化岁一层。",
            "岁岁层层应万状，直欲尽磨翠壁铺作千亩帐。"
        ],
        "title": "竹石屏歌谢遁泽",
        "id": "6e1e82e5-101b-4429-878f-03a83b2fe3ee"
    },
    {
        "author": "王柏",
        "paragraphs": [
            "秋来望月如水犀，忽有香风鼻观吹。",
            "徧寻不得见花面，若得见花敢轻贱。",
            "徐徐步转墙角来，草色芊芊一径开。",
            "俨然嘉树奠南服，环佩锵锵万圭绿。",
            "阳艳多情不敢媒，平生偶与西风熟。",
            "皇天清则土方真，耿耿谁如受命独。",
            "三闾愁兮洞庭波，辛荪兰芷方并蓄。",
            "只有淮南招隠句，攀缘千古资膏馥。",
            "希夷雅好异于是，万斛清香金一粟。",
            "曜灵西征易侵寻，绿鬓朱颜不待人。",
            "秋花不比春花早，开到秋花也是春。",
            "吟花弄叶何时足，年少须臾成老宿。",
            "一根生意贵栽培，力到自然文郁郁。",
            "君不见岩花独步秋叶中，穿天出月莫敢相过从。"
        ],
        "tags": [
            "洞庭湖"
        ],
        "title": "和希夷木犀韵",
        "id": "8704c3cd-f719-4ecf-babc-3c0e063392f7"
    },
    {
        "author": "王柏",
        "paragraphs": [
            "腊前雷，春半雪。",
            "颠倒失其时，相去踰一月。",
            "一月不争多，燠寒异厥罚。",
            "垤户当坚凝，阳气乃舒发。",
            "草木既萌动，龙蛇起窟穴。",
            "万物欣向荣，狞风夜狂悖。",
            "晓鸡噤不鸣，但见窗间白。",
            "战栗起推户，琼瑶已几尺。",
            "陋巷书生釜不烟，关河甲士冰到骨。",
            "俯仰天地间，芽甲尽摧折。",
            "万境寂无声，羣动亦僵裂。",
            "当其怀煦煦，蠢蠢竞欢悦。"
        ],
        "title": "和易岩春雪韵",
        "id": "59b06f2c-960a-4a34-a480-7a328fa7c38b"
    },
    {
        "author": "王柏",
        "paragraphs": [
            "帝腹加顽足，上干天象速。",
            "造膝论当世，从容金殿旭。",
            "人生莫不有行藏，谁把行藏较短长。",
            "要识行藏无所为，时哉出处总辉光。"
        ],
        "title": "和立斋抱膝吟三章  其一",
        "id": "a12322d6-f43f-45cb-b696-3b62cfacf06e"
    },
    {
        "author": "王柏",
        "paragraphs": [
            "谁卧草庐中，能端一壑风。",
            "当时天地闭，豪杰不相容。",
            "中原河岳应如旧，虎豹出没非人有。",
            "祗今不是龙卧时，自是君才掣君肘。"
        ],
        "title": "和立斋抱膝吟三章  其二",
        "id": "fd0fb2fb-66f9-455a-81a7-5ba831a55bd3"
    },
    {
        "author": "王柏",
        "paragraphs": [
            "山泽两癯叟，交情几昏晓。",
            "拥衾风雪夜，奇论互倾倒。",
            "妙处不尽千张纸，直到无言忘寤寐。",
            "如何漏泄此高吟，一洒龙蛇骇尘世。"
        ],
        "title": "和立斋抱膝吟三章  其三",
        "id": "56fabbd5-f42b-4130-8b8b-0e4cb1f5c75f"
    },
    {
        "author": "王柏",
        "paragraphs": [
            "秋光未为老，老桂开墙隈。",
            "虽与春风背，依吐心未灰。",
            "香浮玉宇远，体破金粟微。",
            "诗翁被花恼，深夜灯重吹。",
            "今朝恰重九，更泻茱萸巵。",
            "霜螯未堪把，菊蕊青满畦。",
            "景物自冉冉，气候犹迟迟。",
            "对花莫冷淡，行乐姑随时。",
            "清欢既易遇，不饮复何为。",
            "兄弟琴瑟合，子侄鸿雁随。",
            "月明人影散，泚笔赓新诗。",
            "诗力籋天马，不可衔勒羁。",
            "诗坛峻极谢推毂，莫学檀公三十六。"
        ],
        "title": "和易岩木犀韵",
        "id": "36b6368f-5268-4791-bc05-f1c9f520ca4a"
    },
    {
        "author": "王柏",
        "paragraphs": [
            "人心乘气机，投闲肆驰逐。",
            "飞天忽沦渊，忘生以徇欲。",
            "大而名节丧，甚者邦家覆。",
            "一狂方寸乱，一安万事足。",
            "箪瓢乐陋巷，粱肉怕书腹。",
            "平时工用深，举动自绝俗。",
            "伥伥无所守，有为皆碌碌。",
            "一堕荆榛中，终身困踯躅。",
            "世事岂有常，乌可执卷赎。",
            "学问在我毋自弃，富贵在天毋自辱。"
        ],
        "title": "和叔崇",
        "id": "bdc593cb-909c-4857-bef7-b6fa56bc8f66"
    },
    {
        "author": "王柏",
        "paragraphs": [
            "之子善游远，西征酹欧阳。",
            "亹亹岁月换，作诗思故乡。",
            "老我绝世念，孤灯耿寒光。",
            "坐对三古书，绎绎搴纯英。",
            "天地时一泰，吾道何时昌。",
            "莫以一日腴，博此千载香。",
            "苟不新厥德，正亦王春常。",
            "只今自煮一斗酒，待子醉我琴书旁。"
        ],
        "title": "和立斋元日韵",
        "id": "69ffec52-2638-4660-ba4f-7e3f9b25092b"
    },
    {
        "author": "王柏",
        "paragraphs": [
            "思泉种德懋，后皇命淳美。",
            "髧髦传正学，一念不妄起。",
            "真固满腔仁，兢兢日增累。",
            "甲子正一周，庞眉追甪绮。",
            "年年三月初，南极何炜炜。",
            "预酌长生尊，家庆合庭鲤。",
            "今岁南极光，一照千余里。",
            "我有百灵丹，远寄螺江边。",
            "殷勤为子寿，角亢光芒寒。",
            "一丸当一岁，送以华池泉。",
            "初进双目清，再进华颠玄。",
            "三进毛骨换，四进还童颜。",
            "五进志气神，六七八进生羽翰。",
            "进进诚不已，俯拍洪崖肩。",
            "不须驾黄鹄，炯炯天地之方圆。",
            "只恐独立无与侣，不如归来岁寒之下相周旋。"
        ],
        "title": "寿立斋",
        "id": "0d66afb3-1dfd-42fd-83fb-095c3d0983cd"
    },
    {
        "author": "王柏",
        "paragraphs": [
            "道人跨鹤徧天涯，伟观绝景收拾归。",
            "点头濡墨茅屋下，乘兴吐出胸中奇。",
            "百尺生绡冰样洁，落笔一埽风雨驰。",
            "远水拍天穷万折，怪石硗确蹲熊罴。",
            "槎牙古木蛟龙走，断云寂寞无心飞。",
            "淡妆浓抹西子面，天梯石栈猿猱悲。",
            "野骑残僧小桥险，酒帘渔棹摇斜晖。",
            "生绡有限意难尽，兀坐静境窥天机。",
            "岂知造化无尽藏，奔会笔底无盈亏。",
            "射洪川幅非我有，且遣楮君百辈供指麾。"
        ],
        "title": "赠朱道人",
        "id": "48944d73-8161-4106-8d3a-061742b6a2e2"
    },
    {
        "author": "王柏",
        "paragraphs": [
            "梅师有松度，萧散意态真。",
            "皮冠簪白雪，布褐贮阳春。",
            "房计任简淡，了无一虑尘。",
            "茶一碗，酒一尊，熙熙天地一闲人。",
            "名山浮爽秀，朝暮瀹尔神。",
            "餐霞炼日气，井灶求遗珍。",
            "希夷仙境本不远，何用抱朴终其身。"
        ],
        "title": "夜宿赤松梅师房",
        "id": "8c58ffb5-2957-4d77-9c4b-c3e858a71737"
    },
    {
        "author": "王柏",
        "paragraphs": [
            "我有一泓水，清明如鉴开。",
            "妍丑自来往，曾不留纤埃。",
            "静而涵万古，动时濡九垓。",
            "人与我同得，是名为灵台。",
            "胡乃忍芜秽，漂沦良可哀。",
            "当知克己如汲井，汲去污浊清自回。",
            "洙泗渊源初不息，河洛流派空争猜。",
            "为学工夫孰大此，莫翻波浪惊儿孩。",
            "昌黎修绠志徒苦，瘦岛辘轳用未该。",
            "请观朱子方塘喻，要识源头活水来。"
        ],
        "title": "汲斋吟",
        "id": "c7dbc68b-de61-4a3d-9797-bb63a840f6b3"
    },
    {
        "author": "王柏",
        "paragraphs": [
            "君不见奇章咨嗟削方竹，老杜作诗夸紫玉。",
            "又不见东坡惊喜铁铿然，灵寿曾为汉臣辱。",
            "我有怪藤几千岁，老髯乳节雷斧斸。",
            "古苔苍藓封护秘，风删雨剥枝干秃。",
            "头角轩昂曲虬势，皮毛冷滑鸟蛇腹。",
            "鹤膝铜环不敢班，武夷湘水皆退缩。",
            "不借山翁荷莜去，未逢太乙然藜读。",
            "祥光闪闪意有在，殷勤来寿徐平叔。",
            "平叔乐道玄又玄，奼女婴儿丹久熟。",
            "两脚踏在真实地，一善满载长生箓。",
            "采芝觅药扶峻崄，敲云挑月相追逐。",
            "有时化作葛陂龙，先生骑上蓬莱宿。"
        ],
        "title": "寿藤杖行",
        "id": "f51deef1-6624-4ccc-8b3a-a4969e9e060e"
    },
    {
        "author": "王柏",
        "paragraphs": [
            "功名须少年，老大意终懒。",
            "学问本无穷，青春嗟有限。",
            "用处不需多，云霄路坦坦。",
            "贾生正英锐，郎潜自羞赧。",
            "文字浩如山，奏功五寸管。",
            "达者未必长，穷者未所短。",
            "人生穷达各有时，修为在我当自反。",
            "萤桉尚研摩，况有五花馆。",
            "当年骄惰气，犹頼世情刬。",
            "只有学道心，歉然不自满。",
            "庭外槐花任尔黄，达人高视供一莞。"
        ],
        "title": "广曾敬仲",
        "id": "99259dba-2d2d-46b6-8d5e-f579ae561567"
    },
    {
        "author": "王柏",
        "paragraphs": [
            "羌人生之秉贞兮孰无阳秋，惟澹而无欲兮斯能无求。",
            "宜此心之冰坚兮凛北风之正遒，岁寒之堂兮足以自修。"
        ],
        "title": "和立斋岁寒歌五章  其一",
        "id": "170eee05-f864-462a-9f7b-511ba97da409"
    },
    {
        "author": "王柏",
        "paragraphs": [
            "忆昔坚保兮铭着心腑，故迹堙芜兮茫茫坠绪。",
            "瞻翠碧之万竿兮犹有遗矩，岁寒之句俨然如覩。"
        ],
        "title": "和立斋岁寒歌五章  其二",
        "id": "0219c0cd-22f7-48e7-89d4-eac1bdb230f9"
    },
    {
        "author": "王柏",
        "paragraphs": [
            "圣人体物兮万世之训，究厥後凋兮基于不竞。",
            "使与春争妍兮曷保常真，岁寒之知兮宁不谓性。"
        ],
        "title": "和立斋岁寒歌五章  其三",
        "id": "a08b73f6-a8a3-4ff2-9460-7d681626b764"
    },
    {
        "author": "王柏",
        "paragraphs": [
            "有勖我人兮先君之思，有陟尔岵兮我心伤悲。",
            "望松柏之苍苍兮我无令姿，岁寒之操兮炯炯心期。"
        ],
        "title": "和立斋岁寒歌五章  其四",
        "id": "d86cc373-caa7-4e25-b414-3a5d0c58f3ab"
    },
    {
        "author": "王柏",
        "paragraphs": [
            "车马南归兮惠我五阕，一唱三叹兮亦孔之惙。",
            "盍置诸左右兮观省昭揭，岁寒之歌兮声声激烈。"
        ],
        "title": "和立斋岁寒歌五章  其五",
        "id": "695d4dc0-7280-4dda-aea7-8973c6733e69"
    },
    {
        "author": "王柏",
        "paragraphs": [
            "北山之北几千古兮，崷岚层嶂数百叠，岿然横枕乎浙江。",
            "历潜岳石磴绵延而上，是为山桥之绝景兮，惊霆喷雪终岁声击撞。",
            "风柔日暖花气发，綦屦杖策而一游兮，跻攀分寸猎荦确，如蹑太虚之浑庬。",
            "峭壁立之万仞兮，着亭对峙窥谽谾。",
            "云中泉石更磊磊，玉虹步步鸣淙淙。",
            "清风满峡振衣袂，清湍修竹飞斜矼。",
            "目极千里倚层槛，烟光晻暧兮，楼台城叠隠隠呈纷哤。",
            "上有阳精阴魄走飞毂，下有蜷松偃柏骖旌𣄛。",
            "安期棋局在何处，时有平空特起云车双。",
            "洞阳有馆足高卧，神融气一澄世痝。",
            "参横斗转万籁寂，夜夜山鬼窥灯缸。",
            "羡君胸中隘宇宙，通明疏畅开八窗。",
            "手辟书堂揽奇秀，芳声闻帝所锡奎画昭回五色琱贞玒。",
            "涵蓄平生霖雨志，不应怀宝迷其邦。",
            "羞芝糇菊我辈事，春猿秋鹤心空降。",
            "诚欲遂公赤松黄石约，更书旗常功业垂朱杠。"
        ],
        "tags": [
            "庐山"
        ],
        "title": "和庐山高韵",
        "id": "f10b685f-0c36-416e-a75f-02de2dc7e7f3"
    },
    {
        "author": "王柏",
        "paragraphs": [
            "画出女墙月，老子兴不浅。",
            "谁识春光中，解使平湖敛。"
        ],
        "title": "题玉涧八景八首  其一",
        "id": "b582718f-218e-4e14-bbcb-7e99d297833f"
    },
    {
        "author": "王柏",
        "paragraphs": [
            "断屿数行树，孤舟一叶横。",
            "前山风雨暗，此岸已天明。"
        ],
        "title": "题玉涧八景八首  其二",
        "id": "8da1a047-53ac-4cd2-9f3c-ae288dfc255c"
    },
    {
        "author": "王柏",
        "paragraphs": [
            "山外江村晚，纵横八九家。",
            "过桥无路处，人思渺天涯。"
        ],
        "title": "题玉涧八景八首  其三",
        "id": "efff5df2-b343-4bbf-972d-080555d34729"
    },
    {
        "author": "王柏",
        "paragraphs": [
            "点点飞来鴈，空中若有音。",
            "诗翁正牢落，识汝别离心。"
        ],
        "title": "题玉涧八景八首  其四",
        "id": "5a766e15-50e8-4673-af6c-36f3d77d4f1e"
    },
    {
        "author": "王柏",
        "paragraphs": [
            "梵宇出林杪，暝色敛烟树。",
            "钟声有无中，听于无听处。"
        ],
        "title": "题玉涧八景八首  其五",
        "id": "7af80862-3751-4775-86c2-b18365b084ef"
    },
    {
        "author": "王柏",
        "paragraphs": [
            "落日下大野，江边渔事收。",
            "小舟横断岸，长笛一声秋。"
        ],
        "title": "题玉涧八景八首  其六",
        "id": "8303fa47-a2f7-4db2-9fef-0f09d4953dea"
    },
    {
        "author": "王柏",
        "paragraphs": [
            "惨淡经营中，落笔景已换。",
            "不见片帆归，危樯还泊岸。"
        ],
        "title": "题玉涧八景八首  其七",
        "id": "81d286c0-76de-406b-a357-f037cd70a347"
    },
    {
        "author": "王柏",
        "paragraphs": [
            "独跨蓝关马，茫茫道且长。",
            "谁知寒彻骨，一雪到潇湘。"
        ],
        "title": "题玉涧八景八首  其八",
        "id": "3e687799-5e4a-47a5-8fa2-d013f5c7701f"
    },
    {
        "author": "王柏",
        "paragraphs": [
            "断岸临江渚，风声瑟瑟寒。",
            "苍髯五君子，莫作大夫看。"
        ],
        "title": "题时遁泽画卷十首  其一",
        "id": "156b7c26-c3a9-417f-aec1-9187a273cd45"
    },
    {
        "author": "王柏",
        "paragraphs": [
            "浩浩云横坞，霏霏雨不收。",
            "野桥人少度，寂寞卧清秋。"
        ],
        "title": "题时遁泽画卷十首  其二",
        "id": "780f55eb-4433-431e-9767-ee109314c881"
    },
    {
        "author": "王柏",
        "paragraphs": [
            "虎啸风生壑，龙藏气吐云。",
            "草庐勿高卧，天地正絪缊。"
        ],
        "title": "题时遁泽画卷十首  其三",
        "id": "bf2733db-b26f-4b8d-92dc-2977e2d3594d"
    },
    {
        "author": "王柏",
        "paragraphs": [
            "礉礉石林立，滃滃云壑閟。",
            "万杉最深中，莫有前朝寺。"
        ],
        "title": "题时遁泽画卷十首  其四",
        "id": "6b387495-c99b-4d66-846e-ede5fe5cba6b"
    },
    {
        "author": "王柏",
        "paragraphs": [
            "江村依密树，目远送征鸿。",
            "不尽暮天碧，谁续芦花风。"
        ],
        "title": "题时遁泽画卷十首  其五",
        "id": "5ac69118-b84a-4b8d-b6f5-50810838cb26"
    },
    {
        "author": "王柏",
        "paragraphs": [
            "巨石耸鳌脊，飞泉潄雪涛。",
            "一声何处笛，呼雨到江皋。"
        ],
        "title": "题时遁泽画卷十首  其六",
        "id": "d16bf58d-790b-49da-bde7-633f6a5f3a15"
    },
    {
        "author": "王柏",
        "paragraphs": [
            "一壑云屏展，江横万里长。",
            "渔舟下滩去，寂寞舞斜阳。"
        ],
        "title": "题时遁泽画卷十首  其七",
        "id": "95008256-f6f7-4353-ab9f-0d889e12fa53"
    },
    {
        "author": "王柏",
        "paragraphs": [
            "一云山万重，天地混不分。",
            "须臾风浪恶，舟楫泊江濆。"
        ],
        "title": "题时遁泽画卷十首  其八",
        "id": "4fabefe1-ecaa-43be-87e1-8d29a2bd57d4"
    },
    {
        "author": "王柏",
        "paragraphs": [
            "精蓝夹江干，钟鼓时相应。",
            "两山遮不断，楼阁若争胜。"
        ],
        "title": "题时遁泽画卷十首  其九",
        "id": "b96412ec-126e-4301-88c2-0df1c5a65908"
    },
    {
        "author": "王柏",
        "paragraphs": [
            "浩浩干坤阔，微微见断山。",
            "颇兴浮海意，吾道正多艰。"
        ],
        "title": "题时遁泽画卷十首  其一○",
        "id": "5a033c69-47c9-47d8-a281-529156c1dbb9"
    },
    {
        "author": "王柏",
        "paragraphs": [
            "绿阴最深处，楼阁出林杪。",
            "江阔野桥间，目断行人少。"
        ],
        "title": "题泽翁小卷  其一",
        "id": "2f91677f-43a3-4c9a-81c8-b4a569cf26ca"
    },
    {
        "author": "王柏",
        "paragraphs": [
            "断岸江波阔，迢迢十里宽。",
            "人烟藏处密，霁色媚寒滩。"
        ],
        "title": "题泽翁小卷  其二",
        "id": "531ae989-fedb-4ecd-8c30-4c93a79bcf2c"
    },
    {
        "author": "王柏",
        "paragraphs": [
            "石护山溪口，溪溪自有原。",
            "若非江海量，曷受百川奔。"
        ],
        "title": "题泽翁小卷  其三",
        "id": "f4c69e3f-de5e-40e3-8cec-f68ef3c428ce"
    },
    {
        "author": "王柏",
        "paragraphs": [
            "寂寞小桥前，山人住何处。",
            "村童酤酒随，策杖同归去。"
        ],
        "title": "题泽翁小卷  其四",
        "id": "579e7afc-9173-4e79-bde0-c80e030d3aa8"
    },
    {
        "author": "王柏",
        "paragraphs": [
            "两水汇长江，绝壁上苍翠。",
            "前头风浪恶，危樯且深避。"
        ],
        "tags": [
            "长江"
        ],
        "title": "题泽翁小卷  其五",
        "id": "09d8eb9f-54a8-4cdd-8e85-7308640eda74"
    },
    {
        "author": "王柏",
        "paragraphs": [
            "缥缈云烟外，迢迢江水明。",
            "数家藏密树，一塔峭孤城。"
        ],
        "title": "题泽翁小卷  其六",
        "id": "adc61105-6f0e-4818-8853-34f3b7df5ec8"
    },
    {
        "author": "王柏",
        "paragraphs": [
            "野渡人归处，纵横八九家。",
            "晚来寒力健，风飐酒帘斜。"
        ],
        "title": "题泽翁小卷  其七",
        "id": "e65a9647-b7d3-4920-8d86-a0f9c06c3aa5"
    },
    {
        "author": "王柏",
        "paragraphs": [
            "晚得知心友，芳樽日日开。",
            "不辞江路远，依旧抱琴来。"
        ],
        "title": "题泽翁小卷  其八",
        "id": "c54f57c8-6e48-425c-b80e-2ba4a9e80d2a"
    },
    {
        "author": "王柏",
        "paragraphs": [
            "名利驱驰急，江山自古今。",
            "舟行水上意，人立渡头心。"
        ],
        "title": "题泽翁小卷  其九",
        "id": "dbd80491-b7da-4b49-a07a-ddad3679ea8f"
    },
    {
        "author": "王柏",
        "paragraphs": [
            "到岸未为了，行行万里涂。",
            "举头岐路惑，岩畔遇樵夫。"
        ],
        "title": "题泽翁小卷  其一○",
        "id": "34d7c8f7-781c-4d92-8dc3-4ef694587366"
    },
    {
        "author": "王柏",
        "paragraphs": [
            "叠巘云烟表，茅檐竹树中。",
            "起予深隠趣，笔底有高风。"
        ],
        "title": "题潘氏山水壁",
        "id": "46e8cb04-8e76-4d3e-aa24-7daf0a070f86"
    },
    {
        "author": "王柏",
        "paragraphs": [
            "直道难行久，前程岂易裁。",
            "逊斋姜辣口，奄有世间呆。"
        ],
        "title": "呆官人三绝  其一",
        "id": "e07085ba-ab49-47a8-ba61-014c9f9f5685"
    },
    {
        "author": "王柏",
        "paragraphs": [
            "冷面无惭色，真心不脱空。",
            "虽然呆在我，终是与人忠。"
        ],
        "title": "呆官人三绝  其二",
        "id": "540faa34-ff92-44a5-bfb5-fab2cc4176c0"
    },
    {
        "author": "王柏",
        "paragraphs": [
            "呆本非嘉德，如何乐此名。",
            "能于呆外看，方见业之精。"
        ],
        "title": "呆官人三绝  其三",
        "id": "1d68692c-40ec-4a36-a1d1-72fb751bc8fa"
    },
    {
        "author": "王柏",
        "paragraphs": [
            "万物正摇落，梅花独可人。",
            "空中三五点，天地便精神。"
        ],
        "title": "题梅",
        "id": "9075d87d-166e-44d0-b206-620ad191734a"
    },
    {
        "author": "王柏",
        "paragraphs": [
            "东晋羣贤事已荒，却于纸上见清狂。",
            "茂林修竹今何在，一段风流付夕阳。"
        ],
        "title": "题流觞图",
        "id": "f35c9120-3e58-4638-872d-ccc1d42f1a9c"
    },
    {
        "author": "王柏",
        "paragraphs": [
            "一时言志圣师前，鼓瑟声中三月天。",
            "谁识咏归真乐意，如何却向画图传。"
        ],
        "title": "题浴沂图",
        "id": "ca22953d-9157-4044-8a24-8943860fc44c"
    },
    {
        "author": "王柏",
        "paragraphs": [
            "一目长江万里长，几多兴废要商量。",
            "时人莫作画图看，说着源头正可伤。"
        ],
        "tags": [
            "长江"
        ],
        "title": "题长江图三绝  其一",
        "id": "8bb92395-4c48-4a1f-b4a0-bbc940aa5e36"
    },
    {
        "author": "王柏",
        "paragraphs": [
            "鱼腹江边八阵图，嶙峋于此岂良谟。",
            "後来浪道长蛇势，用势还须烈丈夫。"
        ],
        "tags": [
            "长江"
        ],
        "title": "题长江图三绝  其二",
        "id": "cb65e580-2d26-4d8d-95ce-4e48e1fadf2c"
    },
    {
        "author": "王柏",
        "paragraphs": [
            "瓜步洲前水最深，几人恃此纵荒淫。",
            "谁云天意分南北，自是人无混一心。"
        ],
        "tags": [
            "长江"
        ],
        "title": "题长江图三绝  其三",
        "id": "92f8340a-23cb-4b7b-82fe-312485eccb15"
    },
    {
        "author": "王柏",
        "paragraphs": [
            "万翠千红各赋形，源源生意到春深。",
            "谁开锦帐藏妖艳，应是东皇有荡心。"
        ],
        "title": "独坐看海棠二绝  其一",
        "id": "ac28ce8a-b07a-4e90-b244-dae71f179531"
    },
    {
        "author": "王柏",
        "paragraphs": [
            "沈香亭下太真妃，一笑嫣然国已危。",
            "当日杜陵深有恨，何心更作海棠诗。"
        ],
        "title": "独坐看海棠二绝  其二",
        "id": "2eceb8ae-a0be-4217-a1c9-ac516d24a412"
    },
    {
        "author": "王柏",
        "paragraphs": [
            "轧轧飞车入翠微，人于妙处未深知。",
            "自从标榜新拈掇，碎却山桥一段奇。"
        ],
        "title": "题山桥十首  其一",
        "id": "bb697a9f-6d97-45bd-835e-3387ee0f0a1a"
    },
    {
        "author": "王柏",
        "paragraphs": [
            "北山之北两山驰，一迳蜿蜒石作梯。",
            "脚力倦时山始好，芙蓉东畔赤松西。"
        ],
        "title": "题山桥十首  其二",
        "id": "bf8c95a1-e366-4816-9a86-f9ab49796feb"
    },
    {
        "author": "王柏",
        "paragraphs": [
            "石磴斜蹊下水隈，玉虹喷雪挂崔嵬。",
            "虽然只是泉三叠，滂湃声摇万壑雷。"
        ],
        "title": "题山桥十首  其三",
        "id": "b327fd2e-3b97-48e8-b674-8804db1d04d8"
    },
    {
        "author": "王柏",
        "paragraphs": [
            "危岚铁面太岩岩，少憩茅栏石下龛。",
            "壁立晴空几万仞，承天一柱在东南。"
        ],
        "title": "题山桥十首  其四",
        "id": "e3c7cf5f-eac5-4f29-b3da-0d6247ce2547"
    },
    {
        "author": "王柏",
        "paragraphs": [
            "世事难凭转眼空，可人泉石在云中。",
            "此心多少闲丘壑，且发微机与众同。"
        ],
        "title": "题山桥十首  其五",
        "id": "ba97e306-4b25-479a-a315-cb053dcc7a9f"
    },
    {
        "author": "王柏",
        "paragraphs": [
            "修竹清湍记永和，山阴陈迹已消磨。",
            "四时佳兴随人寓，曲水流觞未足多。"
        ],
        "title": "题山桥十首  其六",
        "id": "d529ceb5-e9fe-454c-9dff-eac8e19475d4"
    },
    {
        "author": "王柏",
        "paragraphs": [
            "步随流水觅清阴，乱石穿林窈窕深。",
            "涧谷未能忘磊磊，何如虚豁一生心。"
        ],
        "title": "题山桥十首  其七",
        "id": "2c798225-e8c4-4b61-bf1a-a2a692e126d2"
    },
    {
        "author": "王柏",
        "paragraphs": [
            "吹尽尘襟亦快哉，心期千古一时开。",
            "清风满峡谁收拾，即此清风播後来。"
        ],
        "title": "题山桥十首  其八",
        "id": "c8a6ed66-c3ef-4ed9-98bf-19bd01dd687b"
    },
    {
        "author": "王柏",
        "paragraphs": [
            "滔滔利欲着人深，洒洒衿怀可出尘。",
            "指日洞阳斤斧息，开山一着要当人。"
        ],
        "title": "题山桥十首  其九",
        "id": "b13316b7-2831-45da-a8a1-be31cf05f3e6"
    },
    {
        "author": "王柏",
        "paragraphs": [
            "风云下走若冯虚，目极长空千里余。",
            "每日城中望山色，却来倚槛认吾庐。"
        ],
        "title": "题山桥十首  其一○",
        "id": "92b4efa8-e808-42a1-ab2a-1c899a1897be"
    },
    {
        "author": "王柏",
        "paragraphs": [
            "图书表里用功深，此道相传直到今。",
            "书里有图图有句，图中即是圣人心。"
        ],
        "title": "题易道传心图",
        "id": "8c2e652e-885c-49bd-8cfe-d2a4b460bedd"
    },
    {
        "author": "王柏",
        "paragraphs": [
            "昨夜西风作意凉，吹开粟粟绕枝黄。",
            "有时月窟闲来往，天上人间一样香。"
        ],
        "title": "和易岩木犀韵  其一",
        "id": "b1b60850-6943-426c-86f4-612028fdc043"
    },
    {
        "author": "王柏",
        "paragraphs": [
            "对花只是月宫游，浥彼黄流注玉舟。",
            "莫被清光虚度了，此生更有几中秋。"
        ],
        "title": "和易岩木犀韵  其二",
        "id": "fc78c48a-fdce-4ade-a113-d9d25d8f0e86"
    },
    {
        "author": "王柏",
        "paragraphs": [
            "屡作家书欲寄人，姓名愁堕软红尘。",
            "眼边忽见伤春句，屈指别来犹是春。"
        ],
        "title": "和前人韵  其一",
        "id": "9def3c8b-be49-43ab-924a-b993708d9ac9"
    },
    {
        "author": "王柏",
        "paragraphs": [
            "庭前日日见兰芽，谁把青山特地遮。",
            "雁影寂寥君又远，归期夜夜卜灯花。"
        ],
        "title": "和前人韵  其二",
        "id": "c851b010-ab63-4711-81c8-f9033cc4d81b"
    },
    {
        "author": "王柏",
        "paragraphs": [
            "开岁晴天亦太悭，六花日日舞檐端。",
            "浑然一色无分别，也把梅花作雪看。"
        ],
        "title": "春雪两绝  其一",
        "id": "fd70ba61-b0f6-4b2d-8c10-79c50f88012a"
    },
    {
        "author": "王柏",
        "paragraphs": [
            "无端雨雪恣痴顽，弱甚东君太失权。",
            "一白但为羣丑幸，雪消羣丑只依然。"
        ],
        "title": "春雪两绝  其二",
        "id": "42c2a5d6-4b1b-4c0f-b00e-12c7672959f4"
    },
    {
        "author": "王柏",
        "paragraphs": [
            "道心常要摄人心，有德之人必有邻。",
            "愧我空虚无一善，安能交义契兰金。"
        ],
        "title": "和叔崇两绝  其一",
        "id": "4b0e0b61-0f09-432c-a015-a6419d0046db"
    },
    {
        "author": "王柏",
        "paragraphs": [
            "春来风雪无虚日，老去光阴如箭急。",
            "窗外梅花犹未残，高标却被寒留得。"
        ],
        "title": "和叔崇两绝  其二",
        "id": "f1553170-9b03-4d13-bf23-167d94d52758"
    },
    {
        "author": "王柏",
        "paragraphs": [
            "忆昔龙门续断弦，荥阳一脉浚家传。",
            "谁知丽泽收声蚤，梦奠于今八十年。"
        ],
        "title": "拜明招二先生墓有感  其一",
        "id": "112aa57a-be24-4934-a7df-a209e664515d"
    },
    {
        "author": "王柏",
        "paragraphs": [
            "神皋王气点腥膻，爵命今年下日边。",
            "俎豆孔堂新剑佩，风烟晋国旧山川。"
        ],
        "title": "拜明招二先生墓有感  其二",
        "id": "2e4856ee-c404-40d0-b03f-c60a5173ef42"
    },
    {
        "author": "王柏",
        "paragraphs": [
            "一原英魄一山藏，回首怀忠道路长。",
            "天意未开南北限，要教北学王南方。"
        ],
        "title": "拜明招二先生墓有感  其三",
        "id": "a3b91422-e2ec-48ae-9644-5d5bfb38a306"
    },
    {
        "author": "王柏",
        "paragraphs": [
            "林麓幽幽气象闲，三年肄习萃衣冠。",
            "自从引翼无求地，荆棘丛中路顿宽。"
        ],
        "title": "拜明招二先生墓有感  其四",
        "id": "ee1180d4-f42f-4a03-a6a4-88c9e8319714"
    },
    {
        "author": "王柏",
        "paragraphs": [
            "炯炯长空一片心，东南鼎立统斯文。",
            "卷藏万古春归去，只有余光在此君。"
        ],
        "title": "拜明招二先生墓有感  其五",
        "id": "a6d55c21-ca44-43ef-b894-875bbd649e5c"
    },
    {
        "author": "王柏",
        "paragraphs": [
            "研席尝栖一柏堂，至今鱼鼓诉凄凉。",
            "溪山不掩中和气，发见随时草木香。"
        ],
        "title": "拜明招二先生墓有感  其六",
        "id": "c5441189-3b90-467c-bbc6-8e0f754d51f5"
    },
    {
        "author": "王柏",
        "paragraphs": [
            "竹舆侵晓出山阿，宿露清圆忆旧哦。",
            "当日解衣盘礴意，明明分付一池荷。"
        ],
        "title": "拜明招二先生墓有感  其七",
        "id": "253c18af-9cab-42ec-a406-737b7632b54c"
    },
    {
        "author": "王柏",
        "paragraphs": [
            "多少门人迹已空，後生久矣失遗风。",
            "圣贤立教无今古，时有污隆道不穷。"
        ],
        "title": "拜明招二先生墓有感  其八",
        "id": "d98d966c-2bac-4776-bd40-b431cef6842a"
    },
    {
        "author": "王柏",
        "paragraphs": [
            "束发家庭识所宗，平生心在瓣香中。",
            "白头始下券台拜，的的精诚自感通。"
        ],
        "title": "拜明招二先生墓有感  其九",
        "id": "c886d7d4-1a09-47e5-b2dd-b6edf436cf5d"
    },
    {
        "author": "王柏",
        "paragraphs": [
            "仲氏孤忠彻九天，青原淡月惨遗篇。",
            "摩挲朱子呜呼字，寂寂庭前重怆然。"
        ],
        "title": "拜明招二先生墓有感  其一○",
        "id": "660f0c01-2ff3-4e46-9fd1-0e65b3c415a9"
    },
    {
        "author": "王柏",
        "paragraphs": [
            "把酒留春尚肯留，几多生意聚诗眸。",
            "可怜桃李无涵养，只有桑麻自进修。"
        ],
        "title": "和叔崇清明後四绝  其一",
        "id": "74cf77da-ce3c-43df-862b-a8aede097439"
    },
    {
        "author": "王柏",
        "paragraphs": [
            "安期老子肯过从，每恨清尊不肯空。",
            "好句忽来今日雨，高情终是古人风。"
        ],
        "title": "和叔崇清明後四绝  其二",
        "id": "74b45c6b-3f22-4b7e-b4fc-5a735e363a7b"
    },
    {
        "author": "王柏",
        "paragraphs": [
            "昌黎空作送春诗，只道门前柳絮飞。",
            "岂识一犂江上雨，春风于此大知非。"
        ],
        "title": "和叔崇清明後四绝  其三",
        "id": "fc28fcbb-3edb-4b23-86f3-948baba57ed6"
    },
    {
        "author": "王柏",
        "paragraphs": [
            "缓步微吟竹一枝，情怀不比少年时。",
            "少年春思无归宿，却是如今老会嬉。"
        ],
        "title": "和叔崇清明後四绝  其四",
        "id": "1be10fce-e0e8-43bb-90e4-b20a08088941"
    },
    {
        "author": "王柏",
        "paragraphs": [
            "留题已是十年前，展卷重看思惘然。",
            "汝以不言传至道，岂如吾道以言传。"
        ],
        "title": "题立斋天台图  其一",
        "id": "a6dcbeb8-3f3a-4897-aa3a-9020b163580c"
    },
    {
        "author": "王柏",
        "paragraphs": [
            "出处于人不偶然，当时已报赤城缘。",
            "丹青有笔谁能画，圣则堂前月满川。"
        ],
        "title": "题立斋天台图  其二",
        "id": "c5bab491-c25a-420e-bf87-47bc0c27fc17"
    },
    {
        "author": "王柏",
        "paragraphs": [
            "开正又展一年期，霞脸醺醺酒半巵。",
            "独坐晴窗无一事，呼童和墨写梅诗。"
        ],
        "title": "元正  其一",
        "id": "79e72e87-88c9-4966-b3db-d6a3c7e93619"
    },
    {
        "author": "王柏",
        "paragraphs": [
            "吟诗犹是少年情，要复当初赤子心。",
            "心出入时何以御，手持一卷敬斋箴。"
        ],
        "title": "元正  其二",
        "id": "9c438afa-d2ff-4639-8f1e-3ae638f02854"
    },
    {
        "author": "王柏",
        "paragraphs": [
            "龙蛇笔底盘枯藤，两卷风骚泣鬼神。",
            "此是玉成衣钵处，他年出语定惊人。"
        ],
        "title": "和玉成书秋台诗卷韵",
        "id": "29e09c87-4255-47a8-b795-95f8ec645b1b"
    },
    {
        "author": "王柏",
        "paragraphs": [
            "踏碎羊山黄叶堆，天飞细雨相车回。",
            "二皇应讶来何晚，不忍听君话别杯。"
        ],
        "title": "韦轩游山遇雨",
        "id": "72561afa-aedc-4ee1-ac93-06d9fd380a9b"
    },
    {
        "author": "王柏",
        "paragraphs": [
            "名山终是欠徘徊，小队轻车决意来。",
            "他日相思无觅处，殷勤先赠岭头梅。"
        ],
        "title": "和前人韵  其一",
        "id": "b2222b34-659c-4fe0-a6d9-742af61c1035"
    },
    {
        "author": "王柏",
        "paragraphs": [
            "山灵岂是少恩哉，两载从容自不来。",
            "羊石岂能留得住，和羹消息到寒梅。"
        ],
        "title": "和前人韵  其二",
        "id": "ff4505a5-0556-40a9-92d8-058d0ee781d4"
    },
    {
        "author": "王柏",
        "paragraphs": [
            "谁枉袁安雪里车，忽然台馈入吾庐。",
            "平生安识吴中味，搅碎衰翁满腹蔬。"
        ],
        "title": "答子宣雪中惠吴中珍味",
        "id": "fe757a21-a4b2-45c6-a70f-9bf1e6511aaa"
    },
    {
        "author": "王柏",
        "paragraphs": [
            "不动心斋有素规，棱棱风骨太清奇。",
            "残书断帖人争宝，谁识先生媿禄诗。"
        ],
        "title": "跋潘默成诗",
        "id": "bd71da1c-035d-4f1c-b21b-e5906275ebc0"
    },
    {
        "author": "王柏",
        "paragraphs": [
            "玉质敷腴宫样妆，风流终媿水云乡。",
            "一邨飞落人间世，添却逃禅百倍香。"
        ],
        "title": "书补之梅",
        "id": "9efc7a11-2cfc-4917-94d5-9ed91388e7e1"
    },
    {
        "author": "王柏",
        "paragraphs": [
            "片纸裁成数寸悭，王孙风致寄毫端。",
            "只于天地交光里，认得前程万里宽。"
        ],
        "title": "题王伯忠雪月图",
        "id": "d64fdbc6-74ce-4fd1-9bc7-dfb446377b85"
    },
    {
        "author": "王柏",
        "paragraphs": [
            "除夕家家整世氛，老来天赐一闲身。",
            "正当风雪翻空急，面拂冰花访故人。"
        ],
        "title": "除夜访杨此斋  其一",
        "id": "689f7ad4-b7b8-45f6-9662-e6a07c8963a1"
    },
    {
        "author": "王柏",
        "paragraphs": [
            "一别癯仙已八年，伶俜鹤骨尚弹冠。",
            "相逢逆旅欢然处，各着精神子细看。"
        ],
        "title": "除夜访杨此斋  其二",
        "id": "e8959609-c183-4212-9d5e-35da88d8c7cf"
    },
    {
        "author": "王柏",
        "paragraphs": [
            "年少荒唐德颇惭，了无佳客伴清谈。",
            "相亲幸有坡诗在，秋晚堂深灯一龛。"
        ],
        "title": "秋兴  其一",
        "id": "b7e7b40d-5ccf-4aed-8dc2-aba11200e2fe"
    },
    {
        "author": "王柏",
        "paragraphs": [
            "巷底萧萧绝市尘，供愁疎雨打黄昏。",
            "悠然一曲泉鸣调，烧了夜香深闭门。"
        ],
        "title": "秋兴  其二",
        "id": "24da6872-3875-4ca4-9dbc-760b25462689"
    },
    {
        "author": "王柏",
        "paragraphs": [
            "溪边柳色露新芽，春透微波漠漠斜。",
            "一阵随风香颇异，定知前面有梅花。"
        ],
        "title": "涂中即景",
        "id": "254d0e98-3e21-4f05-9708-32f66bc01cc8"
    },
    {
        "author": "王柏",
        "paragraphs": [
            "清溪泻出瀑泉鸣，记得昌黎语不平。",
            "要识中流多峙柱，故能千古振英声。"
        ],
        "title": "宿宁庵闻溪声",
        "id": "63d717dd-c674-4923-9623-be6924941e48"
    },
    {
        "author": "王柏",
        "paragraphs": [
            "年时清话几黄昏，双桂亭前竹外门。",
            "离合盛衰方感旧，忽逢新句动诗魂。"
        ],
        "title": "感旧三首  其一",
        "id": "f8ebf223-629d-4502-8c81-715c732a6290"
    },
    {
        "author": "王柏",
        "paragraphs": [
            "交契绸缪事未磨，月窗再得共婆娑。",
            "君今有子全无恨，顾我伶俜奈老何。"
        ],
        "title": "感旧三首  其二",
        "id": "675fb68f-6767-4995-b9be-0b75fdbce4b0"
    },
    {
        "author": "王柏",
        "paragraphs": [
            "却为清贫识世情，人于淡处味方珍。",
            "未终旧话君还去，頼有梅花似故人。"
        ],
        "title": "感旧三首  其三",
        "id": "359cbc99-22dc-4acf-9f27-57eeb5982361"
    },
    {
        "author": "王柏",
        "paragraphs": [
            "木落孤山分外孤，尖风索索响枯芦。",
            "暗香全未传消息，和靖还曾着意无。"
        ],
        "title": "湖上  其一",
        "id": "0f224385-c555-4b9d-8eb5-3c290bcc759b"
    },
    {
        "author": "王柏",
        "paragraphs": [
            "笙歌只解闹花天，谁肯敲冰掉小船。",
            "要识湖山真面目，偷他冷月访三贤。"
        ],
        "title": "湖上  其二",
        "id": "5cec39ea-d480-4f3b-956e-7a865c134503"
    },
    {
        "author": "王柏",
        "paragraphs": [
            "江边踏月入孤舟，水月流光一片浮。",
            "夜静海门雷怒吼，潮头冻杀未甘休。"
        ],
        "title": "归舟三绝  其一",
        "id": "a19e43a7-828f-41ed-86bd-6415988caeee"
    },
    {
        "author": "王柏",
        "paragraphs": [
            "波声拍枕不成眠，拥被推篷月尚圆。",
            "霜下夜深人正悄，数声飞雁度林颠。"
        ],
        "title": "归舟三绝  其二",
        "id": "8cd3c7cd-ce9c-4c57-b34f-4ae8096c89a5"
    },
    {
        "author": "王柏",
        "paragraphs": [
            "幸脱尘氛入帝城，又携幽恨满归程。",
            "鴈行不整关心事，深媿汉人千虑轻。"
        ],
        "title": "归舟三绝  其三",
        "id": "9dcbd7c4-b860-4d5a-8ddb-0ae6dfad3a4b"
    },
    {
        "author": "王柏",
        "paragraphs": [
            "敛墙缩地保邻欢，巧作规模不见悭。",
            "初转层梯心似隘，一开窗了便宽闲。"
        ],
        "title": "伯兄新楼十首  其一",
        "id": "1e3f942f-f337-43c7-94ba-3a954568e0f3"
    },
    {
        "author": "王柏",
        "paragraphs": [
            "不嫌陋巷据坡头，旋斸烟莱着小楼。",
            "面面有山殊不恶，倚阑销尽半生愁。"
        ],
        "title": "伯兄新楼十首  其二",
        "id": "ca54ab86-3032-4c59-b41b-9d36ab7e4bf0"
    },
    {
        "author": "王柏",
        "paragraphs": [
            "东山护晓日葱昽，一簇楼台紫翠中。",
            "鸳瓦露漙鳞甲动，参差翚影挂斜红。"
        ],
        "title": "伯兄新楼十首  其三",
        "id": "aeb75c1c-fe91-4efa-a33d-a1b96f095b00"
    },
    {
        "author": "王柏",
        "paragraphs": [
            "野色晴晖展画屏，绿槐古樾两娉婷。",
            "却嫌一带无情竹，只放金华半段青。"
        ],
        "title": "伯兄新楼十首  其四",
        "id": "78ae8b19-806b-450b-ae53-b7e09c17746b"
    },
    {
        "author": "王柏",
        "paragraphs": [
            "投西眼力拓天宽，收得烟林透入关。",
            "双鹜断霞飞不尽，九峰斜抹有无间。"
        ],
        "title": "伯兄新楼十首  其五",
        "id": "71cc4729-7bbf-43b2-ab74-77cfb0799936"
    },
    {
        "author": "王柏",
        "paragraphs": [
            "林间塔影鬰苍苍，向晚风传供佛香。",
            "灯焰万龛时炯炯，恍然文笔吐光芒。"
        ],
        "title": "伯兄新楼十首  其六",
        "id": "554e0286-a6ff-4e05-a8eb-ad6e858fe62b"
    },
    {
        "author": "王柏",
        "paragraphs": [
            "未说楼居即是仙，自然高处隔尘寰。",
            "谁家双鹤鸣清晓，声在东边竹树间。"
        ],
        "title": "伯兄新楼十首  其七",
        "id": "be8e3a9d-72e5-4443-8ad4-f1b7a0ef7a38"
    },
    {
        "author": "王柏",
        "paragraphs": [
            "月满阑干风满衿，浪因景物动清吟。",
            "钟惊老鹤翻金剎，角引栖鸦投暮林。"
        ],
        "title": "伯兄新楼十首  其八",
        "id": "3941e8f8-2fad-4b88-a2d8-9eb3753e4652"
    },
    {
        "author": "王柏",
        "paragraphs": [
            "楼头小圃径斜通，种竹休教势倚空。",
            "好是故庐犹在眼，未应修筱障西风。"
        ],
        "title": "伯兄新楼十首  其九",
        "id": "15aaf71e-708d-4b9c-a96b-ed2e2e500425"
    },
    {
        "author": "王柏",
        "paragraphs": [
            "七弦之外数联诗，袅袅炉烟酒半巵。",
            "岂独对床堪听雨，不如话到月斜时。"
        ],
        "title": "伯兄新楼十首  其一○",
        "id": "6903ae6b-4e86-48c0-855f-f3f5ef6effbc"
    },
    {
        "author": "王柏",
        "paragraphs": [
            "谁念篔筜一饭贫，蛰龙头角正森森。",
            "殷勤惠我清贞节，减却君家几亩阴。"
        ],
        "title": "谢叶圣予送笋",
        "id": "f37d9845-2fdd-4924-93c1-e1f393ae5771"
    },
    {
        "author": "王柏",
        "paragraphs": [
            "此君来与小山盟，共挹周扬一世英。",
            "何用偷它当日意，男儿自要立芳名。"
        ],
        "title": "寄题江山叶氏翠香亭  其一",
        "id": "cd79d818-5cbf-4f6e-b3ed-597abbe04353"
    },
    {
        "author": "王柏",
        "paragraphs": [
            "遥想琅玕百顷强，旋栽应笑子猷忙。",
            "绝怜羽葆摇新绿，更有风来细细香。"
        ],
        "title": "寄题江山叶氏翠香亭  其二",
        "id": "0079a644-d5ea-4b81-b3f1-3213329cfb82"
    },
    {
        "author": "王柏",
        "paragraphs": [
            "谁窃清香下广寒，霜风染就粟肤丹。",
            "须知叶叶苍圭色，花未开时自可观。"
        ],
        "title": "寄题江山叶氏翠香亭  其三",
        "id": "57741391-79b8-4eac-a368-0849cbe88ba5"
    },
    {
        "author": "王柏",
        "paragraphs": [
            "小诗越境论交情，不见新亭句未精。",
            "寄语主人犹缺典，梅花应恨不同清。"
        ],
        "title": "寄题江山叶氏翠香亭  其四",
        "id": "9a0ce6aa-6fcf-4346-8017-ca6ae19b9832"
    },
    {
        "author": "王柏",
        "paragraphs": [
            "玉娥独自到书屏，不管人间暑气深。",
            "待得诗成花已谢，应无好句惬花心。"
        ],
        "title": "白荷花",
        "id": "ba35db54-4a30-4d28-bcd3-e7a69bbabd13"
    },
    {
        "author": "王柏",
        "paragraphs": [
            "青幙红裾忠懿孙，如今流落不堪听。",
            "丹书铁券山河誓，却与春闺赎滥刑。"
        ],
        "title": "三衢纪所闻",
        "id": "b8ad3252-d54f-4565-841c-21b6c6ffa76d"
    },
    {
        "author": "王柏",
        "paragraphs": [
            "隠隠数间清献宅，只在城东竹树中。",
            "龟鹤不知何处去，谁将白鹿继高风。"
        ],
        "title": "过赵清献故居",
        "id": "4afa4aeb-0d2e-4a90-a2ae-40ad40ce25af"
    },
    {
        "author": "王柏",
        "paragraphs": [
            "一时人物久飞仙，诗竹和庵尽变迁。",
            "尚有禅师风味在，野人门外汲寒泉。"
        ],
        "title": "题思泉庵",
        "id": "78e7e923-c771-4e6d-965a-d83ca756305a"
    },
    {
        "author": "王柏",
        "paragraphs": [
            "香火悠长仙力重，山川布濩妙难控。",
            "诗魂飞绕翠屏中，冷雨疎风时入梦。"
        ],
        "title": "赤松夜宿",
        "id": "e3fa1570-1854-45ba-af68-b13d3bb38393"
    },
    {
        "author": "王柏",
        "paragraphs": [
            "中秋天气似重阳，幸有庭前桂子香。",
            "书册根边无一事，任他风雨送凄凉。"
        ],
        "title": "中秋",
        "id": "5b044719-2a03-4c12-b72c-b950cb22fb2c"
    },
    {
        "author": "王柏",
        "paragraphs": [
            "梅花亭外倚霜晴，读易亭中一老成。",
            "亭在道旁还有意，几多行客想风声。"
        ],
        "title": "寄题胡子升读易亭韵",
        "id": "7ec4f6cb-e3f5-4720-808f-717e4301a613"
    },
    {
        "author": "王柏",
        "paragraphs": [
            "风紧东篱长旧荄，主人杖屦日徘徊。",
            "後时独立应无恨，少待梅花相伴开。"
        ],
        "title": "叶西庐惠冬菊三绝  其一",
        "id": "bcca5aa7-00eb-4df7-9cfc-d87a76aa4d02"
    },
    {
        "author": "王柏",
        "paragraphs": [
            "霜天无物不雕残，忽见青蕤羽葆攒。",
            "欲制颓龄须耐冷，一阳定有落英餐。"
        ],
        "title": "叶西庐惠冬菊三绝  其二",
        "id": "83e0ccaa-955a-4b44-9d5d-c73c0148eb49"
    },
    {
        "author": "王柏",
        "paragraphs": [
            "谁知造化用工深，处士陶潜独返魂。",
            "白发书生留晚节，从今岁岁典刑存。"
        ],
        "title": "叶西庐惠冬菊三绝  其三",
        "id": "b461d01c-9cbf-4c87-a0f9-5c7c93a0d304"
    },
    {
        "author": "王柏",
        "paragraphs": [
            "千丈层崖玉作堆，瑶林璀璨路萦回。",
            "寒光彻骨清无敌，第一轩中第一杯。"
        ],
        "title": "和乘雪游山韵  其一",
        "id": "dee53e3d-40a0-44d5-b4ff-8eac747eab00"
    },
    {
        "author": "王柏",
        "paragraphs": [
            "肃然穷巷冻堆堆，高卧袁生梦正回。",
            "拥鼻微吟烧榾柮，茅柴也荐两三杯。"
        ],
        "title": "和乘雪游山韵  其二",
        "id": "6e7fab5e-20f3-4ee8-8b98-1d79fb947725"
    },
    {
        "author": "王柏",
        "paragraphs": [
            "爱国忧民感慨深，沅湘浩浩魄沈沈。",
            "怀沙哀郢成何事，日月争光只此心。"
        ],
        "title": "三闾大夫赞",
        "id": "e2d3cad3-bb41-49bd-a446-8921ff459092"
    },
    {
        "author": "王柏",
        "paragraphs": [
            "野草何青青，野花亦莙莙。",
            "王园翳烟树，东风开泉扃。",
            "灵辰倏祥练，祖载何因循。",
            "半生安陋巷，箪瓢澹无营。",
            "天命有穷达，书生多苦辛。",
            "北邙同一路，玄庐等枯荣。",
            "我本里中子，升堂托微婣。",
            "每怀桮渡语，惟士有常心。",
            "几杖虽疏阔，睠睠敬爱深。",
            "故家乔木瘁，不复典刑存。",
            "流水桃花窅，飘零薤露音。",
            "幽宫一以閟，清泪洒芳春。"
        ],
        "title": "挽曹叔献",
        "id": "743df558-8344-4551-97aa-86fec74ed474"
    },
    {
        "author": "王柏",
        "paragraphs": [
            "一世钦斋老，声名四十年。",
            "冰融南省日，春满洞庭天。",
            "笑语当时密，交情晚节坚。",
            "秀英今已矣，新阁独岿然。"
        ],
        "tags": [
            "洞庭湖"
        ],
        "title": "挽汪帅参  其一",
        "id": "1d64f749-5c78-490d-8e0a-b647c3a829aa"
    },
    {
        "author": "王柏",
        "paragraphs": [
            "世路艰危极，人情政可叹。",
            "未闻亲子在，而有外邪干。",
            "轩冕多为累，箪瓢未必寒。",
            "此皆身外事，且閟一丘安。"
        ],
        "title": "挽汪帅参  其二",
        "id": "edea3968-3cfe-42ad-a006-7228eee87fe4"
    },
    {
        "author": "王柏",
        "paragraphs": [
            "忠简流余庆，文忠印此心。",
            "词章传世早，事业得君深。",
            "不尽风云会，宁知岁月侵。",
            "九重惊殄瘁，谗者舌方瘖。"
        ],
        "title": "挽潜斋王枢相  其一",
        "id": "eff96593-9f9b-4147-a759-bdb2f0c75ae2"
    },
    {
        "author": "王柏",
        "paragraphs": [
            "治命深衣敛，亲题石像镌。",
            "精神传巨扁，风月掩遗编。",
            "流落人间境，陶镕物外天。",
            "建安名教在，它日配先贤。"
        ],
        "title": "挽潜斋王枢相  其二",
        "id": "b45fede6-af76-49f6-b0c7-428411c3f123"
    },
    {
        "author": "王柏",
        "paragraphs": [
            "总角思先友，同宗丽泽传。",
            "典刑诸老尽，文献旧家全。",
            "交道从公晚，知音去我先。",
            "渊源谁与遡，愁绝伯牙弦。"
        ],
        "title": "挽潜斋王枢相  其三",
        "id": "d36b48da-ab8c-4bab-9902-b0512c026145"
    },
    {
        "author": "王柏",
        "paragraphs": [
            "精舍北之北，幽宫南复南。",
            "两山生死寄，千古姓名谙。",
            "地势蟠空壮，溪声战晚酣。",
            "青乌发天秘，万壑拱遗龛。"
        ],
        "title": "挽潜斋王枢相  其四",
        "id": "c7c7ee31-4c4f-4747-9223-bd3a522d28d4"
    },
    {
        "author": "王柏",
        "paragraphs": [
            "自立西山雪，声名四十年。",
            "清思奎画重，忠简物情怜。",
            "廊庙风云断，园林岁月迁。",
            "潜斋元不死，有子续遗编。"
        ],
        "title": "代挽王潜斋  其一",
        "id": "f17b98cb-d42c-481a-b4a9-c4efeb03b0ff"
    },
    {
        "author": "王柏",
        "paragraphs": [
            "先世论交早，名公不忍忘。",
            "共期霖雨施，忽掩斗枢光。",
            "北墅风烟惨，南山草木香。",
            "片云开白日，恤典耀龙㡛。"
        ],
        "title": "代挽王潜斋  其二",
        "id": "f9916ace-83f9-4a46-838b-fda140854246"
    },
    {
        "author": "王柏",
        "paragraphs": [
            "蚤识北平贵，从游五十年。",
            "迟迟登虎榜，急急到鳬仙。",
            "振起非无地，荣枯自有天。",
            "老成雕落尽，一壑锁苍烟。"
        ],
        "title": "挽丁知县",
        "id": "1f2c2c95-0497-4ab2-b1b7-5fd5b9098e2d"
    },
    {
        "author": "王柏",
        "paragraphs": [
            "哭子天伦变，贤哉更可伤。",
            "毅翁悲祚断，学者悼师良。",
            "缺月窥元室，凄风锁奥冈。",
            "身虽随物幻，名笔起潜光。"
        ],
        "title": "挽施子华",
        "id": "35b2abce-922f-4bf2-9636-b9d1afa1f7bb"
    },
    {
        "author": "王柏",
        "paragraphs": [
            "东风变九野，万物负生意。",
            "素韠何栾栾，清血洒幽隧。",
            "猗欤静寿翁，归全可无愧。",
            "人生托溟涬，消息同一气。",
            "过化来者续，自昔叹川逝。",
            "温温夙好修，甄陶瑚琏器。",
            "凝乎觚自度，澹乎靓且邃。",
            "诗书以为粮，忠信以为饎。",
            "人皆崇荣途，公独徐揽辔。",
            "三转坐皋比，五鹗争自致。",
            "上培德谊种，下开文字瑞。",
            "一子通金闺，一子需大对。",
            "衣冠绘庆图，岂料造物忌。",
            "学校失师模，乡闾思善类。",
            "梅花已流水，草木谁臭味。",
            "惟有笃厚心，叮咛期嗣世。"
        ],
        "title": "挽郡博士待班刘公歌",
        "id": "211a2e2a-9b3f-47ed-9ead-b404f07a0dc1"
    },
    {
        "author": "王柏",
        "paragraphs": [
            "瀫水之西，巍然一峰。",
            "是曰道坚，翔舞而东。",
            "林峦蓊蔚，丘壑浑融。",
            "雍雍聚落，惟金之宗。",
            "五世积累，钟此散翁。",
            "散翁颀颀，生有异质。",
            "学敏而博，心广而实。",
            "乃孝乃睦，乃大其识。",
            "教子一经，维宽而栗。",
            "教人尽己，维久无斁。",
            "选举法坏，取士以文。",
            "决于一夫，升沈遂分。",
            "良才美德，所甘隠沦。",
            "负我求我，负人非人。",
            "两语垂训，风俗反淳。",
            "我之识翁，因翁二子。",
            "典刑是亲，翼翼亹亹。",
            "曾不几见，翁遽不起。",
            "我来哭翁，亦已晚矣。",
            "匍匐之义，真可愧死。",
            "我既哭翁，亦相佳城。",
            "千嶂矗矗，万壑沄沄。",
            "一丘永閟，昭明上征。",
            "万壑沄沄，千嶂矗矗。",
            "子子孙孙，载昌载毓。"
        ],
        "title": "桐花散翁挽诗",
        "id": "0946bc6c-9e7a-4405-9f9d-60d4f3c5af01"
    },
    {
        "author": "王柏",
        "paragraphs": [
            "鲁国黔娄死，升堂吊者谁。",
            "不邪能至此，千载有妻知。",
            "凛凛默成德，清风百世师。",
            "舅甥贫到底，终老外家祠。"
        ],
        "title": "哭钱学老",
        "id": "ae6f0acc-425b-4d8e-9100-7da008943226"
    },
    {
        "author": "王柏",
        "paragraphs": [
            "幸有灵光在，天乎作么亡。",
            "生来最真实，病里亦康强。",
            "和气留丹鼎，清尘凝笔床。",
            "溪山呈秀处，风露悄凄凉。"
        ],
        "title": "挽汪约叟  其一",
        "id": "6fcb241a-6036-47dc-98d2-247fe4bfc725"
    },
    {
        "author": "王柏",
        "paragraphs": [
            "忆昔先君子，金兰气味投。",
            "中间有生死，一别几春秋。",
            "晓漏传幽梦，英魂觅旧游。",
            "城东烟月冷，应是访新丘。"
        ],
        "title": "挽汪约叟  其二",
        "id": "00c7829f-2597-4937-9258-b72c1506321a"
    },
    {
        "author": "王柏",
        "paragraphs": [
            "霜冷留宾发，心融篆贝经。",
            "疏金重锦诰，琢玉璨芝庭。",
            "方禄参军养，俄丹寿母铭。",
            "可怜萱草露，也解泣仪形。"
        ],
        "title": "挽邓夫人",
        "id": "2ed1b984-30df-4779-b46e-ac452fd554b1"
    },
    {
        "author": "王柏",
        "paragraphs": [
            "老厌鸳行武，骑鲸不肯留。",
            "空存丹棘谳，未告紫宸猷。",
            "黄老辜初志，青山扬晚谋。",
            "夕阳无限好，心事竟悠悠。"
        ],
        "title": "挽司直兄  其一",
        "id": "e1327c88-55f2-45c1-891f-e59605bfb4d3"
    },
    {
        "author": "王柏",
        "paragraphs": [
            "典重班诸老，声名始璧流。",
            "开尊口佳士，襥被闯前修。",
            "月冷金闺籍，尘生玉杖鸠。",
            "梅岩伤目处，鴈影正宾秋。"
        ],
        "title": "挽司直兄  其二",
        "id": "49fcd16a-8800-4c8f-8fac-72b16f8ecbe1"
    },
    {
        "author": "王柏",
        "paragraphs": [
            "晚始亲荆玉，劬愉气谊稠。",
            "泰坛霜月下，暑枕夜江头。",
            "一困关公念，连书释我忧。",
            "平生知己泪，寂寞洒新楸。"
        ],
        "title": "挽司直兄  其三",
        "id": "a6e7cfa7-0430-4209-9ab0-a6d98b17a0ff"
    },
    {
        "author": "王柏",
        "paragraphs": [
            "国论多同异，身名有险夷。",
            "一从离紫橐，再不上丹墀。",
            "慷慨风云断，飘零岁月移。",
            "却因闲得早，冷眼看人痴。"
        ],
        "title": "挽朱侍郎  其一",
        "id": "289d0ef9-bf82-4061-920d-5e8b1e8c1c7f"
    },
    {
        "author": "王柏",
        "paragraphs": [
            "渺渺康湖水，峨峨蜀野山。",
            "是翁元不死，蜕骨此中间。",
            "草木券台绿，莓苔翁仲斑。",
            "白云伤北望，清泪更潸潸。"
        ],
        "title": "挽朱侍郎  其二",
        "id": "2b0313e5-c84c-4c88-b16f-cb897cdce57a"
    },
    {
        "author": "王柏",
        "paragraphs": [
            "勋烈高忠简，夫人衍庆源。",
            "春风南涧藻，秋雨北堂萱。",
            "鸾鉴伤孤影，芝庭茂两孙。",
            "清霜凝素仗，璀璨满西原。"
        ],
        "title": "宗夫人挽章",
        "id": "abba583c-376e-4236-a7ee-bb310c2328a0"
    },
    {
        "author": "王柏",
        "paragraphs": [
            "二五之英，清通莹彻。",
            "有钟于躬，非贤则哲。",
            "乌乎无适，自幼卓绝。",
            "奴仆选骚，铨衡庄列。",
            "鞭霆走电，不可追籋。",
            "一操而存，肃整辔辙。",
            "着书未就，不幸短折。",
            "既赋以奇，未易泯灭。",
            "世外精神，笔头风月。",
            "有阅斯立，有妥斯魄。",
            "既妥尔魄，既筑尔阡。",
            "是曰反终，是曰归全。",
            "人生斯世，岂必百年。",
            "欲动情胜，万事出焉。",
            "孰好孰恶，孰媸孰妍。",
            "孰过而改，孰善而迁。",
            "一征物表，浩浩其天。",
            "风定水止，月印万川。",
            "阴阳不独，动静不偏。",
            "既静复动，太极烱然。"
        ],
        "title": "挽何无适",
        "id": "9050ee15-a920-4976-8a43-e1a01e8695f9"
    },
    {
        "author": "王柏",
        "paragraphs": [
            "力疾呼儿语，民方弄潢池。",
            "儿职不可缓，母疾尚可为。",
            "绣衣纔出境，萧斧旋芟夷。",
            "百姓得奠枕，归来拜慈帷。",
            "母训不敢坠，母喜开双眉。",
            "阴功覃雨露，庆报当期颐。",
            "孟夏草木长，庭萱何遽萎。",
            "平生事俭约，犹有嫔时衣。",
            "熏炉经卷静，不复朝莫披。",
            "西风秋又晚，萸菊思年时。",
            "瞿瞿临祖奠，清血应涟洏。",
            "明朝鹤岩道，旧冢连新悲。"
        ],
        "title": "马华父母叶氏挽章",
        "id": "242495cb-54b4-42af-95e8-e94bc54f1bdc"
    },
    {
        "author": "王柏",
        "paragraphs": [
            "蔼然一气备天和，不尽人间岁月多。",
            "乡里同声称佛子，儿孙相继奋儒科。",
            "蠲租捐廪今无有，刲豕然灯可奈何。",
            "德在人心真不朽，几多麟碣污山河。"
        ],
        "title": "挽颐轩张朝奉  其一",
        "id": "fdce8a99-464e-404b-ba6b-7914f740bf69"
    },
    {
        "author": "王柏",
        "paragraphs": [
            "挺挺长松施女萝，平生能得几相过。",
            "繐帷远辱双絇临，泪眼犹瞻两鬓皤。",
            "曾未经年成契阔，至今一恸竟蹉跎。",
            "吉人已矣难重见，山口凄凄薤露歌。"
        ],
        "title": "挽颐轩张朝奉  其二",
        "id": "74a629ff-ba28-4f67-a8bb-d35c4d3e7a84"
    },
    {
        "author": "王柏",
        "paragraphs": [
            "嘉庆图传世所稀，夫何佛子遽西归。",
            "平生施予心无为，时事艰难众有依。",
            "德谊百年犹积累，诗书五世渐光辉。",
            "儿童父老倾山谷，洒泪追随丹旐飞。"
        ],
        "title": "挽张佛子  其一",
        "id": "cae4efc2-bbf5-49c2-b1b1-3f79a16f3de8"
    },
    {
        "author": "王柏",
        "paragraphs": [
            "陟屺虽频莫慰心，见公犹幸母如存。",
            "东山何事遽陈迹，西路如今又断魂。",
            "柳翣忽临新冢道，林花空满旧时园。",
            "一衿和气归何处，化作功名遗子孙。"
        ],
        "title": "挽张佛子  其二",
        "id": "f4d111b1-6f7e-4e40-be04-14c21aa6cbf2"
    },
    {
        "author": "王柏",
        "paragraphs": [
            "郎潜不复坦衿期，留得清名举世知。",
            "老矣空还新虎节，归来只是旧鸿禧。",
            "危言宁免班行忌，已死犹闻海内推。",
            "病里仅能成大厦，当时燕雀不胜悲。"
        ],
        "title": "挽徐郎中",
        "id": "92aa5ff3-872c-4cc2-a14d-39ed1679f8b8"
    },
    {
        "author": "王柏",
        "paragraphs": [
            "满拟田庐乐莫年，谁知鳬舄遽飞仙。",
            "鹗书连走文场捷，麟趾多推正脉贤。",
            "晚锡蓝衫更鹖弁，径分蒲璧镇龙泉。",
            "春风满县开桃李，回首松楸锁翠烟。"
        ],
        "title": "挽赵龙泉",
        "id": "a6227b13-2d5a-4698-8887-d0ba1619b6b9"
    },
    {
        "author": "王柏",
        "paragraphs": [
            "平生不蓄买山钱，晚得佳城岂偶然。",
            "官职丛中韬素志，风波险处谒名贤。",
            "只将和气占心地，尚想清尊养性天。",
            "宗党典刑难倒指，忍看庭玉泪溅溅。"
        ],
        "title": "挽思泉居士  其一",
        "id": "781dbdf0-dafb-48a5-a4ae-718e31afbdf9"
    },
    {
        "author": "王柏",
        "paragraphs": [
            "犹记年时访故山，细聆旧话侍清闲。",
            "汲泉倚杖临荒甃，寻塔呼僮斸野菅。",
            "回首恍如前日事，伤心已隔夜泉关。",
            "手携菖歜歌清些，泪染含风细葛班。"
        ],
        "title": "挽思泉居士  其二",
        "id": "69ce59b7-60eb-40ff-9864-79393ba11de5"
    },
    {
        "author": "王柏",
        "paragraphs": [
            "蚤亚魁躔入谏坡，却因忠谠蹈风波。",
            "龙墀一去江湖远，鹤骨归来岁月多。",
            "紫橐将随时事转，丹旌无奈夜舟何。",
            "万松苍翠皆亲种，月露凄凄泣陇阿。"
        ],
        "title": "挽朱侍郎",
        "id": "0c1e67b0-ef62-461d-a4b6-bed5751b48dc"
    },
    {
        "author": "王柏",
        "paragraphs": [
            "蜀峰飞来不记年，嶪峨崒嵂青绵联。",
            "康湖演漾吞万壑，风雷日夜喷飞泉。",
            "水西葱鬰气方壮，水南重得黄牛眠。",
            "深山大泽绝异处，造物冥锢难轻捐。",
            "龙翔凤舞萃英淑，岂非天授夫人贤。",
            "彩云落月相珪璧，山花庭草摇香钿。",
            "虎羊甲士俨成列，万松磨飐生苍烟。",
            "夫君笔力扛九鼎，亲着幽德熏兰荃。",
            "应有山灵乘赤豹，千年呵护青瑶镌。"
        ],
        "title": "挽朱宜人",
        "id": "98f2148b-e8cb-4f31-a81f-ceb13550a3af"
    },
    {
        "author": "王柏",
        "paragraphs": [
            "刻苦工夫真实心，一言体用已全陈。",
            "圣贤断续三千载，伯仲渐摩八十春。",
            "保护斯文勤且让，作成吾党敬而亲。",
            "我来不复瞻耆德，流水苍烟迹已尘。"
        ],
        "title": "挽何南坡  其一",
        "id": "2aec0c74-8307-4856-a597-cc94ad942f00"
    },
    {
        "author": "王柏",
        "paragraphs": [
            "少公禀气後三年，易箦翻居三日先。",
            "学数弟兄犹间有，寿随父母独谁全。",
            "悲哉易感精神往，造化难凭祸福迁。",
            "应恨南山人远去，从今独卧北山阡。"
        ],
        "title": "挽何南坡  其二",
        "id": "c5c0c476-b639-46d1-9b3b-30674dc672d9"
    },
    {
        "author": "王柏",
        "paragraphs": [
            "篱落纵横一迳分，平生杖屦几登临。",
            "某山某水机缄露，彼室彼庐精分深。",
            "检校旧规心欲折，摩挲新志泪难禁。",
            "素车白马人归後，鹤唳猿啼总些音。"
        ],
        "title": "挽何南坡  其三",
        "id": "d93ecd51-309f-4a86-a8fa-7a8185b532cd"
    },
    {
        "author": "王柏",
        "paragraphs": [
            "羌若人兮大带而深衣，张拱徐趋兮俨乎其若思。",
            "动有则兮神定，澹无欲兮心夷。",
            "便儇嵚巇之纷吾前兮，醢鸡起灭。",
            "忠信传习之省吾躬兮，圣贤我师。",
            "伊春阳之冉冉兮，生意方懋。",
            "何雪霜之不仁兮，荃兰遽萎。",
            "搴三后之纯英兮，时不得而荣瘁。",
            "抱太极而永归兮，哀与我之其谁。",
            "云沈沈兮凄巘，风棱棱兮断澌。",
            "长田长田兮，寂寂永夜。",
            "畅旨独立兮，千古名垂。"
        ],
        "title": "林省吾挽辞",
        "id": "bca5a092-b748-493f-9c57-a86196a0773e"
    },
    {
        "author": "王柏",
        "paragraphs": [
            "东风卷地兮摧千红，松柏青葱兮启幽宫。",
            "龙㡛广柳兮辞帘栊，埋香掩玉兮甘长终。",
            "芳草萋萋兮春又空，东君寂寞兮谁与同。"
        ],
        "title": "滕勿斋内杨氏挽词  其一",
        "id": "6b11fabb-27ed-4ec5-b944-14fd8eec35b4"
    },
    {
        "author": "王柏",
        "paragraphs": [
            "吴门山少兮烟水宽，一锸千金兮尚云悭。",
            "夫人勤俭兮同艰难，子荆苟美兮营玄关。",
            "平生首丘兮志应寒，双溪渺渺兮何时还。"
        ],
        "title": "滕勿斋内杨氏挽词  其二",
        "id": "8c1cd87b-4c02-4602-b846-878e5b644d9c"
    },
    {
        "author": "王柏",
        "paragraphs": [
            "忆昔登堂兮拜淑仪，小子丱角兮勤将携。",
            "夫君念我兮力不遗，岁月滔迈兮鬓成丝。",
            "西望紫翣兮清魂飞，椷哀千里兮空涟洏。"
        ],
        "title": "滕勿斋内杨氏挽词  其三",
        "id": "6b829438-792b-44d4-940c-0d6500814385"
    },
    {
        "author": "王柏",
        "paragraphs": [
            "羣山峨峨兮屏下环，钟为人英兮司贤关。",
            "风雅解颐兮簪佩珊珊，有女颖悟兮拱听帷间。",
            "识性情之正兮妇德闲，鸡鸣警戒兮夜漫漫。",
            "冰清玉润兮卿月相传，夫君骑鲸兮今几年。",
            "纲纪绳绳兮闺门肃然，乐山堂兮花木正妍。",
            "蕙槁兰萎兮弃钗钿，凄凄东坞兮藏风烟。",
            "画翣流云兮去翩翩，飞絮寂寞兮随珠軿。",
            "忍看双璧兮沈黄泉，龟趺螭首兮何时镌。",
            "山灵呵护兮祚绵绵。"
        ],
        "title": "陈卿内邵氏挽词",
        "id": "8d043e3a-fee2-4d38-b15d-02e9a3d3b017"
    },
    {
        "author": "王柏",
        "paragraphs": [
            "北山崚嶒兮配井络之勋名，子孙绳绳兮聿彰厥声。",
            "一麾不顾兮番禺君，甘领祠官兮挂长缨。",
            "操存益固兮涵养益深，临行一念兮尤清明。"
        ],
        "title": "郑寺正挽辞  其一",
        "id": "bac4676f-73ff-4c67-afb1-ab88378afc4b"
    },
    {
        "author": "王柏",
        "paragraphs": [
            "坦溪渺渺兮配流庆之深长，园林带宅兮风月无疆。",
            "鸥鹭受盟兮举清觞，胡不百年兮长徜徉。",
            "澡身更服兮愙气安详，遗颂洒然兮墨耿光。"
        ],
        "title": "郑寺正挽辞  其二",
        "id": "20730547-fd07-4ff2-b773-aced0011204e"
    },
    {
        "author": "王柏",
        "paragraphs": [
            "北山寂寞兮号东风，坦溪呜咽兮绕玄宫。",
            "晓露滴滴兮泣苍松，芳草萋萋兮券台窿窿。",
            "体魄永藏兮魂徂太空，一声蒿里兮春无容。"
        ],
        "title": "郑寺正挽辞  其三",
        "id": "83a2cac5-72f1-4658-938c-8fc83d54f148"
    },
    {
        "author": "王柏",
        "paragraphs": [
            "苕溪猩鬼兮呼啸幽篁，绣衣一出兮血膏斧铓。",
            "笳鼓归来兮拜舞北堂，潢池夷靖兮母训是将。",
            "慈颜开喜兮家国之祥，熏风自南兮草木正长。",
            "胡不百年兮俾寿而康，庭萱夜殒兮奁玉昼藏。",
            "使者菲屦兮桐杖皇皇，一道生灵兮悲如我伤。"
        ],
        "title": "马华父母叶氏挽词  其一",
        "id": "ff92d6c6-23bc-4203-aa40-11b2bc60053f"
    },
    {
        "author": "王柏",
        "paragraphs": [
            "瑶岩嵯峨兮龙翔凤飞，玄庐肃启兮松楸露晞。",
            "东望宰陇兮券台依依，灵辰不留兮夷床晓移。",
            "紫萸黄菊兮奠祖一巵，熏炉经卷兮俨如生时。",
            "灵幄香销兮犹有嫔衣，音容寂寂兮万古永归。",
            "龙㡛黼翣兮骖神魌，一声万里兮风号谷悲。"
        ],
        "title": "马华父母叶氏挽词  其二",
        "id": "5386498b-f01f-4bd7-8812-70a98884bc29"
    },
    {
        "author": "王柏",
        "paragraphs": [
            "羌与公别兮几二十年，思渺渺兮路曼曼。",
            "棹剡溪兮乘兴，访故迹兮怆然。",
            "下晋齐之拜兮如梦，挑灯道旧兮犹平生欢。",
            "我少公兮六岁，悼彼此兮华颠。",
            "解予佩兮授予馆，言未终兮岁已阑。",
            "会公疾兮孔炽，怛医穷兮技殚。",
            "闻易箦兮数语，意穆穆兮词严。",
            "湛神爽兮不变，验学力兮深坚。",
            "自盘川与玉局兮，交一世之名贤。",
            "宜公之好修兮，羞芳蕙而糗荃兰。",
            "退静处而莫我知兮，老冉冉其流连。",
            "厌尘世之轇轕兮，倏昭明而遂仙。",
            "幸与公兮永诀，抚往事兮自怜。",
            "言告言归兮迈迈，有怀渭水兮渊渊。",
            "栖迟故隠兮，全纯愚而孤处。",
            "当岁莫之急景兮，闻公窀穸之有端。",
            "皎皎兮懿行，卓卓兮瑶镌。",
            "函泳以适意兮，凤冈樵隠之遗稿。",
            "纂记以广业兮，春秋族系之巨编。",
            "岂待是而不朽，掩既往之孤搴。",
            "兰风之皋兮望不极，歌薤露兮有泪悬泉。"
        ],
        "title": "李三朝奉哀词",
        "id": "9407ebd4-81b7-4f9d-91cf-201ef480f6e2"
    },
    {
        "author": "王柏",
        "paragraphs": [
            "万山蟠兮有宅一区，吁嗟吉士兮心古而色愉。",
            "平生激烈兮谈忠义之事，求师教子兮必有道之儒。",
            "流德谊兮鼎鼎，浸策足兮功名之途。",
            "引壶觞兮自适，玩日月之双车。",
            "有淑兮尔配，丝枲兮劬劬。",
            "指期颐兮二竖立病，既偕老兮亦相继而长徂。",
            "望双旌兮有恸，酹一束兮生刍。"
        ],
        "title": "蒋叔行挽辞  其一",
        "id": "3efda50b-05d4-4440-93b7-3a098b8df407"
    },
    {
        "author": "王柏",
        "paragraphs": [
            "万山蟠兮新此一丘，吁嗟乎，吉士兮灵辰不留。",
            "佳城鬰鬰兮马局不进，前冈隠隠兮牛眠是求。",
            "竁蜿蜒兮有隧，枕皋隰兮沃流。",
            "东望兮庐舍，西望兮松楸。",
            "白云兮生死同壑，黄垆兮杖屦昔游。",
            "孤哀哀兮罔极，悼愁愁兮千秋。",
            "怅素绋兮莫执，相尔些兮商谣。"
        ],
        "title": "蒋叔行挽辞  其二",
        "id": "9e9c8bc9-93a2-4b5b-b6c2-c5f75c0916ff"
    },
    {
        "author": "王柏",
        "paragraphs": [
            "春风初开兮别君南浦，诔君輁轴兮冬又暮。",
            "曾岁律之未改兮生死异路，吁嗟乎实斋兮有前修之风度。",
            "瑟瑟僩僩兮凝然寒素，不忮不求兮未尝偭绳墨而改错。",
            "视万马之奔逸兮敛组辔而独驻，安于一实兮岂斯世之足语。",
            "天何赋之厚兮而夺之遽，何旅翣之未返兮合豺虎而哮呼。",
            "凛世道之腭兮良士瞿瞿，想君一笑于冥冥兮豁然大悟。",
            "山靡靡兮旁围，水潺潺兮在下。",
            "付万事兮云空，颛一壑兮千古。"
        ],
        "title": "朱昭父挽些",
        "id": "1eb77a10-ff80-46f3-a554-e460c6db4187"
    },
    {
        "author": "王柏",
        "paragraphs": [
            "羌世运之纬繣兮，何故老之不憗遗。",
            "持寸胶而救千丈浑兮，谁与同而共治。",
            "身一约而蹈遗烈兮，不沽直而不徇时。",
            "西极八桂东连吴会兮，贯南纪以周驰。",
            "以节用爱人兮，以静重为威。",
            "谓直方大之德才学识之长兮，亲结上知。",
            "方增重乎本朝兮，而疾疢以乘之。",
            "犹癯癯乎笔削之志兮，浩浩乎汗青之未期。",
            "遗稿山积兮，孰续而孰维。",
            "擅一代之鉅典兮，疑造物之好亏。",
            "吁嗟乎，修斋之典刑兮，蹇长歌乎已而。",
            "余幼好此奇服兮，今冉冉而华颠。",
            "悼窘步之数奇兮，安陋巷之瓢箪。",
            "公独闵其寂落兮，擥微芳而遐搴。",
            "时舒爱而申情兮，曾不间夫邮传。",
            "弭婺节而西来兮，拱茂行之渊渊。",
            "吸松斋之沆瀣兮，饱坐啸之兰荃。",
            "凤高飞而莫絷兮，徒延伫而路曼曼。",
            "何音问之不淑兮，骇骑箕而遂仙。",
            "睇长江而太息兮，涕淫淫而惘然。",
            "抚巨编之遗则兮，神驰乎洋奥之佳阡。",
            "念岁律之云莫兮，奈狂风之鼓天。"
        ],
        "tags": [
            "长江"
        ],
        "title": "悼蔡修斋",
        "id": "2b71700a-9fc6-4779-a00b-9770fc275cee"
    },
    {
        "author": "王柏",
        "paragraphs": [
            "灵辰不留兮，挽者何悲。",
            "羌茂行之皎皎兮，而今已而。",
            "惟孝友百行之首兮，何习俗之日醨。",
            "惟不亏其降衷兮，何足尚乎浮辞。",
            "灵辰不留兮，斯人永归。",
            "薤露一声兮，行人泪垂。"
        ],
        "title": "挽时佥判  其一",
        "id": "dc72cf32-4c93-4af3-83f5-abdda718bf72"
    },
    {
        "author": "王柏",
        "paragraphs": [
            "灵辰不留兮，挽者徘徊。",
            "羌若人之秉德兮，佩先训之不回。",
            "以直道事人兮，任当路之疑猜。",
            "坎壈一官兮，穷达何有于我哉。",
            "灵辰不留兮，启社塘之夜台。",
            "薤露再歌兮，亦孔之哀。"
        ],
        "title": "挽时佥判  其二",
        "id": "45e524d2-643d-44f7-b4b7-9c1a3e66637e"
    },
    {
        "author": "王柏",
        "paragraphs": [
            "灵辰不留兮，挽者迈迈。",
            "羌前修之典刑兮，何後生之昧昧。",
            "平乡常人之号兮，岂直欲以之而自悔。",
            "静观世道之日诡兮，盖亦恶夫奇奇而怪怪。",
            "灵辰不留兮，路曼曼乎长夜。",
            "歌薤露之三章兮，识者为之永嘅。"
        ],
        "title": "挽时佥判  其三",
        "id": "7b4a3ae3-d524-4711-98f9-11c1aa9c5e4e"
    },
    {
        "author": "王柏",
        "paragraphs": [
            "北风高兮岁律将残，望东陇兮目断旌丹。",
            "有美君子兮擥众芳而自饰，直哉惟清兮不亢不激。",
            "鬰十五年之朝望兮，仅彯缨于列院。",
            "参幙府以自诡兮，乃劬劬而忘倦。",
            "宜表世而厉俗兮，曷止于斯。",
            "灵辰不留兮，祖奠载期。",
            "薤歌之一章兮，孰不孔悲。"
        ],
        "title": "徐制参挽歌  其一",
        "id": "212da166-f139-4b44-882c-23169a96de2c"
    },
    {
        "author": "王柏",
        "paragraphs": [
            "岁律残兮北风正南，渡梅花之桥兮龙㡛镳镳。",
            "有美君子兮苍梧翠竹，善继善述兮恢韦斋之芳躅。",
            "羌世道之纬繣兮，孰识夫异体而同气。",
            "惟不忘其所由生兮，合羣从而一视。",
            "慨垂绝之叮咛兮，欲蜕而理融。",
            "灵人不留兮，将永閟于幽宫。",
            "再歌薤灵之章兮，号万壑之长松。"
        ],
        "title": "徐制参挽歌  其二",
        "id": "bac691ca-a127-4a26-9bb1-636a4ee2f8d1"
    },
    {
        "author": "王柏",
        "paragraphs": [
            "北风北风兮岁律告终，岂惟岁律兮嗟世道之益穷。",
            "有美君子兮，非斯世之人物。",
            "有古人之风兮，有无我之德。",
            "我亦何知兮，托先世之余契。",
            "两书相劳苦兮，蔼然敬爱之意。",
            "迹虽疏兮此心不忘，死生契阔兮怅十二里之高冈。",
            "歌薤露之卒章兮，有泪滂滂。"
        ],
        "title": "徐制参挽歌  其三",
        "id": "09e2dbc1-fc82-46ab-9818-2092a41a70d2"
    },
    {
        "author": "王柏",
        "paragraphs": [
            "北风猎猎兮申原之幽，玄扉启兮灵辰不留。",
            "苏黄之像兮俨其如在，容春之人兮杳不可求。",
            "一棺兮厚德，万古兮高丘。"
        ],
        "title": "挽邵公容春  其一",
        "id": "4ccf2afe-9883-4f0e-a21f-c1a80ee931e2"
    },
    {
        "author": "王柏",
        "paragraphs": [
            "申原幽幽兮北风正高，薤露一声兮山鬼夜号。",
            "吉人考终兮如蜕，遗编不朽兮风骚。",
            "一丘兮安固，万古兮滔滔。"
        ],
        "title": "挽邵公容春  其二",
        "id": "97afb956-b53f-4649-97f6-ae977ed221d5"
    },
    {
        "author": "王柏",
        "paragraphs": [
            "北风北风兮丹旐飞飞，申原迈迈兮铎声孔悲。",
            "素缰栾栾兮二子皇皇，如有望兮魂其来归。",
            "地有灵兮人杰，表尔隧兮丰碑。"
        ],
        "title": "挽邵公容春  其三",
        "id": "7f6c7277-ee34-4408-a3c2-173229fcdd1f"
    },
    {
        "author": "王柏",
        "paragraphs": [
            "大专盘物兮刚柔荡摩，五行杂糅兮颛蒙孔多。",
            "陶一气之奇佹兮奄宇宙之几何，握异采之陆离兮蹇儃佪而逶迤。",
            "袭正轨之茂则兮耻践迹而循科，御长辕而猎太空兮摧九折之峨峨。",
            "孑不羣而介立兮众嚣嚣而肆呵，玄虬蹶泥兮浸雄虹于颓波。",
            "陇廉孟娵之莫辨兮世揜揜其层睋，神藐藐而上征兮诉纬繣于太和。",
            "忽修灵之聿皇兮任侏儒之傞傞，咎将谁执兮岂天赋之未薖。",
            "落日下大墅兮慨高风之吟哦，羌若人之莫见兮感生意于庭柯。",
            "卓丰词兮九里，亘千秋兮不磨。"
        ],
        "title": "宋史馆检阅所性先生时天彝父挽些",
        "id": "7c2a38f1-9dcd-401a-a119-f0af01a66f34"
    },
    {
        "author": "王柏",
        "paragraphs": [
            "南风之熏兮五弦绝，可以解愠兮忧心益惙。",
            "念寓形于溟涬兮，藐一沤之起灭。",
            "前乎数千年之名世兮，後方来而未歇。",
            "往者不我留兮，来者不我接。",
            "何彼顽之弗夭兮，而独萎乎此哲。",
            "非夫人之立极兮，凛世路之迫阨。",
            "惟圣斯恻兮，建学校以寿吾道之脉。",
            "士不可辱兮又焉可杀，孰悟我圣明兮几袭秦之乱辙。",
            "我公之忠愤贯日兮，所以疾驱而朅朅。",
            "一去国兮一阴方猾，再去国兮重阴栗烈。",
            "鄙夫熟视兮，壮羣邪之蟠结。",
            "目断留田兮，歌南风之阕。"
        ],
        "title": "挽蔡文叔  其一",
        "id": "f2d92af5-7356-4f07-8479-7ed4a4b65d53"
    },
    {
        "author": "王柏",
        "paragraphs": [
            "南风之时兮吹彼棘薪，乔木斯坏兮栋梁曷任。",
            "栌栌椳闑与扂楔兮，匠瞇瞇而弗寻。",
            "况承天之八柱兮，穷岁月而莫登。",
            "天岂不生材兮，鬰牛山之嶙峋。",
            "雨露之所润兮，存日夜之肫肫。",
            "及大厦之将颠兮，无一木之可乘。",
            "羌小民之怨咨兮，谓天不仁。",
            "非道通乎三极兮，孰识天心。",
            "天既仁爱我民兮笃生伟人，一去就兮治乱攸分。",
            "天亦仁爱我公兮，不使见犬羊之骇奔，危机发兮众寐昏昏。",
            "秉离明以为烛兮，魂营营而上征。",
            "目断留田兮，歌南风之再吟。"
        ],
        "title": "挽蔡文叔  其二",
        "id": "97e7ab27-c1ec-48cc-ab3f-f83e56887881"
    },
    {
        "author": "王柏",
        "paragraphs": [
            "南风南风兮，莫苏槁质。",
            "坎离互宅兮，已翩翩乎月窟。",
            "驾朱鸟以启路兮，潜玄宫而永息。",
            "终长夜之漫漫兮，委人间之正则。",
            "道所以经世兮，名不可以虚得。",
            "方一去而即悟兮，可以淑艾乎士习。",
            "倘再去而能悟兮，庶奸谀之屏迹。",
            "使长孺居中司马遂相兮，狂酋当为之怵惕。",
            "又何至于闯江踰岭兮，喋血上国。",
            "思魏征而奠九龄兮，吁其何及。",
            "公虽九原兮，疑遗忠之尚尽。",
            "我被公之知兮，始终如一。",
            "不得哭公于堂兮，不得执公之绋。",
            "我何负于神明兮，两足如絷。",
            "歌南风之三叠兮，恨无极。"
        ],
        "title": "挽蔡文叔  其三",
        "id": "ce61967c-ae7a-4120-90bf-1e73b13dbd28"
    },
    {
        "author": "王柏",
        "paragraphs": [
            "忆昔见公兮，季原之堂。",
            "兄弟怡怡兮，清约是将。",
            "蔼子姓之弦歌兮，头角昂昂。",
            "来者起敬兮，知德义之日昌。",
            "造化无情兮，慨有季之先亡。",
            "气象少异兮，灯火凄凉。",
            "幸二子之自奋兮，视前有光。",
            "何禄养之不久兮，遽惊风木之伤。",
            "痛日月之未改兮，已变故常。",
            "以公之刚介兮，岂北面于缁黄。",
            "我知公之心兮，萦不足以挽其恨之长。",
            "东风作恶兮雪絮正狂，黄垆晓启兮松楸苍苍。",
            "劳生兮永佚，世事兮茫茫。",
            "交之道兮日落，老有泪兮滂滂。"
        ],
        "title": "哀倪孟容父词",
        "id": "82e1ed4e-6bd5-4f2a-9d57-245e706e60df"
    },
    {
        "author": "王柏",
        "paragraphs": [
            "悼世习之纬繣兮，争骛乎险阨。",
            "藴异采而儃佪兮，已喧豗而吠怪。",
            "孰视衣冠之故宇兮，腥膻菅蒯。",
            "酣一盎之酰蚋兮，较得失乎晻暧。",
            "公胡为乎高搴兮，提一剑以北指。",
            "恐修名之不立兮，气轩轩而有伟。",
            "扪虱以谈当世之务兮，江东莫比。",
            "烬世雠于蔡焰兮，同雪国耻。",
            "驱驰乎蚕丛鱼鳬兮，上功万里。",
            "中原咫尺兮，莫归寸疆。",
            "素志剥落兮，怊惝恍而凄凉。",
            "霾轮絷马兮，猛思故乡。",
            "晚得一障兮，遥遥乎南荒。",
            "时缤纷而易变兮，又何可以久留。",
            "谪星堕境内兮，吾将奚求。",
            "魂营营而上征兮，叩太仪之幽幽。",
            "敛智囊而不售兮，遗恨千秋。",
            "夙闻公名兮，意卓荦而不羁。",
            "解后公之挥麈兮，心朗气夷。",
            "尝叩公之所历兮，动中事机。",
            "将款密乎山扉兮，杳璜佩而莫追。",
            "悲风起兮江村，白日下兮大墅。",
            "表独立兮雄碑，间一丘兮今古。"
        ],
        "title": "盛化州挽些",
        "id": "b30663ad-7285-4649-9220-e514bbf6706a"
    },
    {
        "author": "王柏",
        "paragraphs": [
            "羌西屴之屹然兮，钟此奇才。",
            "方世道之纬繣兮，弃骐骥而驾驽骀。",
            "以一尉而诛二凶兮，宜异言之喧豗。",
            "炯此念而安民兮，皇恤乎身灾。",
            "公论虽屡蚀兮，犹有时而复开。",
            "开之何未久兮，而终不能遂公之壮怀。",
            "诗书兮自适，优游兮力斋。",
            "扶疾而告修善之训兮，俄怛焉而顺隤。",
            "彼西屴之无情兮，忍璜佩之沈薶。",
            "生于是死于是兮，湛一气之去来。",
            "惟心无媿而气不馁之言兮，万古莫得而尘埃。",
            "况有不朽之铭兮，表独立于崔嵬。"
        ],
        "title": "挽通守陈帑院",
        "id": "4d794621-5f2b-4336-84df-8f853b8ff0f6"
    },
    {
        "author": "王柏",
        "paragraphs": [
            "二五交运兮，杂糅乎刚柔。",
            "美恶厚薄兮，何禀生之不侔。",
            "厚者未必熏兮，薄者未必莸。",
            "羌寓形于溟涬兮，藐起灭之一沤。",
            "惟父母之哭子兮，蹇彼苍之大尤。",
            "吾尝抱此至痛兮，知毅翁之恨难收。",
            "虽我不识子兮，知谨实而好修。",
            "抚新碑而感慨兮，相铎声之口讴。",
            "奥山兮泉浏，凄巘兮云幽。",
            "夫子有命矣夫之叹兮，可以释而翁之忧忧。"
        ],
        "title": "挽施子华",
        "id": "346806cb-d1f3-4e20-afa1-3199861d48b9"
    },
    {
        "author": "王柏",
        "paragraphs": [
            "秋山萧萧兮，连山之冈。",
            "有幽一宫兮，千古其藏。",
            "毓野堂之世则兮，绵瓜瓞以承芳。",
            "来宗牖而自度兮，如奉姑嫜。",
            "相君子之婉婉兮，发轫康庄。",
            "囿一世之天兮，遽瘗佩而沈璜。",
            "秋风萧萧兮，连山之冈。"
        ],
        "title": "挽王夫人  其一",
        "id": "a6dad99b-bbc2-4272-8392-b0a3734cdc94"
    },
    {
        "author": "王柏",
        "paragraphs": [
            "连山之冈兮，秋风萧萧。",
            "有永千古兮，幽宫迢迢。",
            "一编之女训兮，慨遗音之寂寥。",
            "蔼清芬其如在兮，鞶帨彯彯。",
            "忍双亲之望望兮，迟女归而魂消。",
            "灵辰不留，谁其拟招。",
            "连山之冈，秋风萧萧。"
        ],
        "title": "挽王夫人  其二",
        "id": "63f3d3e0-099c-4154-8c26-1137f783c3b6"
    },
    {
        "author": "王柏",
        "paragraphs": [
            "东方有猗桐，菀彼云之岑。",
            "良工一斤斧，斲为膝上琴。",
            "朱弦轻拂抹，盎然太古音。",
            "不弹箕子操，不调离骚声。",
            "安得夔典乐，天下终和平。"
        ],
        "title": "怀古呈通守郑定斋  其一",
        "id": "d7183193-5ad7-4bc5-83ef-1125465688fe"
    },
    {
        "author": "王柏",
        "paragraphs": [
            "南方有良药，神妙难具写。",
            "沉疴一刀圭，无不立愈者。",
            "性烈必瞑眩，色恶如土苴。",
            "仓公一见之，宝爱不忍舍。",
            "欲起国膏肓，先当医苟且。"
        ],
        "title": "怀古呈通守郑定斋  其二",
        "id": "b48d5134-5070-4715-a8cb-7fc52b0f8bac"
    },
    {
        "author": "王柏",
        "paragraphs": [
            "西方有精铁，淬以百炼坚。",
            "范为三尺剑，烱烱双花寒。",
            "勿以埋厚地，勿以投深渊。",
            "未染蛟龙腥，未睨奸雄元。",
            "丈夫纔把握，且以破拘挛。"
        ],
        "title": "怀古呈通守郑定斋  其三",
        "id": "6f882136-309e-4f24-ae1d-681796abc269"
    },
    {
        "author": "王柏",
        "paragraphs": [
            "北方有大井，深潜几万寻。",
            "煎为东阿胶，莹彻如球琳。",
            "持此一寸微，可救千丈浑。",
            "世道一以浊，贪风方襄陵。",
            "谁能汲此水，凈涤四海心。"
        ],
        "title": "怀古呈通守郑定斋  其四",
        "id": "f02316c5-7a5c-4f71-9166-464b397d73a2"
    },
    {
        "author": "王柏",
        "paragraphs": [
            "我生山水窟，一静了万境。",
            "登临始识奇，已与凡目并。",
            "大哉飞跃间，一物具一性。",
            "冰雪有妙理，言言苦难听。",
            "开藏古制存，以抑扬气骋。",
            "棱棱六花严，中有生意莹。",
            "非贞曷为元，妙干舒惨正。",
            "燮调不可偏，相资不相病。",
            "阳和一以泄，品汇反不竞。",
            "新政冰雪清，洗濯炎蒸凈。",
            "阴痼一阳微，震裂万蛰儆。",
            "酬酢极变态，不失本来静。",
            "一楼驾高明，俯仰动微省。",
            "深恐神鉴昏，万事如捕影。",
            "缲藉严冷名，赓歌岁寒咏。",
            "即此友求心，已见无不敬。",
            "行到百尺头，脚力须用劲。"
        ],
        "title": "西倅厅冰雪楼次韵",
        "id": "8ccc40be-60c0-4a02-81b3-35312b7f8896"
    },
    {
        "author": "王柏",
        "paragraphs": [
            "未识大安道，行行多路岐。",
            "人言讹近远，山路倍嵚巇。",
            "自有康庄处，多因便捷移。",
            "我今知堠子，万里不须疑。"
        ],
        "title": "迷道有感次韵",
        "id": "e8b6a3a3-f458-4d25-b8ae-7011f0bdf617"
    },
    {
        "author": "王柏",
        "paragraphs": [
            "瞻彼依依竹，来依夫子墙。",
            "密含千亩势，清閟一窗凉。",
            "直指生来瘦，贞标静里香。",
            "缅怀仪凤意，不记岁年长。"
        ],
        "title": "新竹次韵",
        "id": "11746579-f129-4224-9b8c-41585d610719"
    },
    {
        "author": "王柏",
        "paragraphs": [
            "圯上相逢一老翁，诛秦蹙项笑谈中。",
            "报韩偶得刘郎用，更有商山听下风。"
        ],
        "title": "张子房",
        "id": "f5b77939-33d1-43ee-a919-8a2a36d7c761"
    },
    {
        "author": "王柏",
        "paragraphs": [
            "隆中高卧匪无情，鼎峙规模岂素心。",
            "自是将军三顾晚，坐看世变转移深。"
        ],
        "title": "题诸葛武侯画像",
        "id": "b5ff5cc6-5975-4405-88c8-3fb1c6bbb0ad"
    },
    {
        "author": "王柏",
        "paragraphs": [
            "天下三分事未终，已施德惠过江东。",
            "谁知叔子深长计，但道中兴是茂弘。"
        ],
        "title": "羊叔子画像",
        "id": "70470bd0-bd37-4cc6-aea7-d4c9e3f23e82"
    },
    {
        "author": "王柏",
        "paragraphs": [
            "义熙鼎向寄奴轻，归去来兮绝宦情。",
            "特笔谁书晋处士，千年心事一朝明。"
        ],
        "title": "陶渊明",
        "id": "7b068b06-f3af-4091-9ea0-3d4a8d5ec4ad"
    },
    {
        "author": "王柏",
        "paragraphs": [
            "颇闻灯火闹荧荧，何似书窗一点青。",
            "尚喜今年民意乐，一般箫鼓两般听。"
        ],
        "title": "元夕独坐",
        "id": "353c4b1b-01e5-491f-85df-ed2424d0c69a"
    },
    {
        "author": "王柏",
        "paragraphs": [
            "赤脚佯聋术有神，贤才未必要贤寻。",
            "寻贤牌子非贤物，自是君王坐右箴。"
        ],
        "title": "赠寻贤赵相士",
        "id": "4ce58bf4-edc6-4d12-990b-322a0370f6b2"
    },
    {
        "author": "王柏",
        "paragraphs": [
            "风流盛集数兰亭，刻石纷纷岂有真。",
            "嗟老感时何足慕，千年谁记浴沂人。"
        ],
        "title": "兰亭记",
        "id": "3e1c14f9-db38-4ea1-a5a2-ff91d808afa2"
    },
    {
        "author": "王柏",
        "paragraphs": [
            "博而寡要岂通儒，三万牙签亦太虚。",
            "一编论语用不尽，世间何必许多书。"
        ],
        "title": "题书目",
        "id": "38b4db79-b564-41c8-a709-dbf4441e7d77"
    },
    {
        "author": "王柏",
        "paragraphs": [
            "悄然笔下有心期，写出寒梢玉立时。",
            "何事巧藏烟雨里，孤标深不愿人知。"
        ],
        "title": "题愚斋梅轴",
        "id": "134d4bd9-801f-4f96-9800-7d4b696bd70c"
    },
    {
        "author": "王柏",
        "paragraphs": [
            "台历更新德未新，读书未济腹中贫。",
            "屡因快意行来错，却向闲中认得真。",
            "性性不忘千圣旨，惺惺毋欠满腔仁。",
            "荣枯冷暖自消长，但见流行总是春。"
        ],
        "title": "端平乙未新元",
        "id": "e385fbf0-f7da-4df9-a3f7-c2b0f80edfdb"
    },
    {
        "author": "王柏",
        "paragraphs": [
            "圣贤不出此心公，有为为之未必充。",
            "绝学当归三洞左，正源欲障百川东。",
            "坐春立雪谁能继，弄月吟风岂浪从。",
            "方己乌头力应鲜，因循又过一年终。"
        ],
        "title": "时充之访盘溪有诗次韵",
        "id": "2cf885c5-9b5b-4cf8-baf8-67f74ec46a96"
    },
    {
        "author": "王柏",
        "paragraphs": [
            "虎踞龙蟠释子宫，药香时出小桥东。",
            "人眠依约三更後，月在清明一气中。",
            "千古心期应共远，半生怀抱此时融。",
            "清泉白日分明记，出处他年未必同。"
        ],
        "title": "何无适同宿山中次韵",
        "id": "aaaa1559-6358-4239-bb90-33b514c1b66c"
    },
    {
        "author": "王柏",
        "paragraphs": [
            "纷纷衿佩止时文，竞巧趋新做日程。",
            "一试奔驰天下士，三年冷暖世间情。",
            "清朝不许人心坏，举子安知天爵荣。",
            "所用是人行是学，不知何日可升平。"
        ],
        "title": "科举",
        "id": "56f36b0c-b77a-42a9-a5ff-ba48f6a972ba"
    },
    {
        "author": "王柏",
        "paragraphs": [
            "寄语纷纷利欲人，不知何者是经纶。",
            "行藏未可便轻议，学问先须辨得真。",
            "莫把空言来误世，要明明德去新民。",
            "大凡体立方言用，且着工夫检自身。"
        ],
        "title": "有人说用",
        "id": "f33ee8b8-f190-415c-bfb0-6c0537536312"
    },
    {
        "author": "王柏",
        "paragraphs": [
            "园林襟带两三家，翁季怡怡意度嘉。",
            "时把酒杯倾月影，或烧石鼎煮天花。",
            "青编有味毋吾隠，白发无情任汝加。",
            "翠竹数竿新映石，岁寒只此是生涯。"
        ],
        "title": "和伯兄适庄访立斋",
        "id": "cccbcf72-874e-4ec7-beed-67fdc2535299"
    },
    {
        "author": "王柏",
        "paragraphs": [
            "人物干淳旧典型，满腔全是远庵仁。",
            "来时懒作三刀梦，去日留为一道春。",
            "千里桑麻深雨露，双溪风月更精神。",
            "出门父老欢迎处，犹有文公旧郡民。"
        ],
        "title": "送赵素轩去婺守为本道仓使",
        "id": "53c9e3c0-dd30-4a76-a146-bd6c2d8143cf"
    },
    {
        "author": "王柏",
        "paragraphs": [
            "惟皇降衷于下民，暴秦莫殄心之仁。",
            "孝哉颜氏一有感，毕逋衔土成丘茔。",
            "彼亦莫知其所以，自甘血觜含余辛。",
            "志壹动气气动志，凤仪麟出理亦均。",
            "环百里地画疆井，千有余载蒙嘉名。",
            "绣衣使者迂六辔，下马肃拜心凌兢。",
            "大书瑰辞镇松柏，便有山鬼呵崖阴。",
            "明刑弼教期无刑，何如先使教化明。",
            "流传墨本到此屋，有人心者俱作兴。",
            "但愿人人常此心，安得作乱干章程。"
        ],
        "title": "乌伤行",
        "id": "7e16091f-7a44-46ac-94e6-832a99229a9b"
    },
    {
        "author": "王柏",
        "paragraphs": [
            "东轩清节乐春蔬，传到孙支百载余。",
            "一朝拂袖竟归去，应嗤介甫未忘鱼。"
        ],
        "title": "和咏飞春蔬  其一",
        "id": "11304882-3375-45ce-984f-5425036afbb4"
    },
    {
        "author": "王柏",
        "paragraphs": [
            "社日何曾梦蹴蔬，遯翁波及实君余。",
            "菜根牢咬真吾事，明义从知合舍鱼。"
        ],
        "title": "和咏飞春蔬  其二",
        "id": "120e6149-de64-49df-bcd4-4f47bdc1b2bb"
    },
    {
        "author": "王柏",
        "paragraphs": [
            "新阳来复未十日，窗外梅花已狼籍。",
            "晴光烘过冰雪融，微风不动暗香密。",
            "急呼清樽相尉藉，无数落英坠巾帙。",
            "儿童但喜花开早，太早翻令我心栗。",
            "今年寒色苦未老，户穴不固泄万蛰。",
            "造化不翕何以张，不然生道几于息。",
            "明言岁事未足言，深忧南气日驰北。",
            "谁道东君庾岭来，煮酒银瓶荐嘉实。"
        ],
        "title": "早梅有感",
        "id": "36aae259-df06-484d-8b74-fda33223ccf8"
    },
    {
        "author": "王柏",
        "paragraphs": [
            "苍龙蛰大泽，浩莫知岁华。",
            "不肯作霖雨，偃蹇眠烟霞。",
            "玉皇欲强起，六丁下谽谺。",
            "紫蛇掣金电，霹雳转香车。",
            "振鬣欲腾奋，夭矫势攫拏。",
            "神通学蝉蜕，僵作老树丫。",
            "大枝露鳞爪，雨蚀成眢污。",
            "小枝半朽折，苔藓封楂牙。",
            "生意未甘寂，时着三五花。",
            "花少香气壮，积雪应难遮。",
            "牧竖恶皴皵，梓匠嗔虬斜。",
            "日月自今古，独免斤斧加。",
            "可谓遁世巧，全真傲幽遐。",
            "岂知好事者，僻性寻枯髽。",
            "丛薄一见面，倚杖生惊嗟。",
            "携鉏劚明月，移入莲宇夸。",
            "诗翁争着句，诗价方喧哗。",
            "老我有深意，默默不汝嘉。",
            "戒汝更藏拙，慎勿抽新芽。",
            "寒崖枯木上，何用开冰葩。",
            "古樵当厌汝，乞与山人家。",
            "我即乘之上河汉，千载不数张骞槎。"
        ],
        "title": "古梅行",
        "id": "de4a2b6e-4b43-4f27-9b2a-1e8527f9394a"
    },
    {
        "author": "王柏",
        "paragraphs": [
            "千金卜得繇非熊，木德将兴猎太公。",
            "槐安与国已陈迹，盛衰直与阴阳通。",
            "知羹自昔亲受记，饮冰啮雪工磨礲。",
            "此中洞洞无所有，彻上彻下俱玲珑。",
            "苔肤蜕骨半荣悴，连峯峭厉飞铜鬃。",
            "生意虽偏未尝断，犹有王气居南东。",
            "南柯突出已奇甚，连蜷夭矫翔虬龙。",
            "东边新梢更绝特，转要作势将腾空。",
            "风号竹坞月黯淡，露洒松壑泉琤琮。",
            "一花玉立苍鬣表，万花辟易难为容。",
            "辙环四海无处觅，只今岁晚纔相逢。",
            "酹酒高歌盟万古，天意决不寒孤风。"
        ],
        "title": "重聘古梅行",
        "id": "e0390c95-96f2-493e-a606-44a79d577b94"
    },
    {
        "author": "王柏",
        "paragraphs": [
            "岁寒无与偶，独抱幽贞长。",
            "笔下孤梢瘦，冰花纸上香。"
        ],
        "title": "题墨梅  其一",
        "id": "4c746634-2389-4ce9-87de-654444b1edba"
    },
    {
        "author": "王柏",
        "paragraphs": [
            "笔头开造化，花外越精神。",
            "偃蹇蟉龙表，新梢最可人。"
        ],
        "title": "题墨梅  其二",
        "id": "0e163e6f-79e2-4694-8569-41c3916f4562"
    },
    {
        "author": "王柏",
        "paragraphs": [
            "冰蕤开雪颖，墨妙发孤香。",
            "不袭逃禅印，枝头有异光。"
        ],
        "title": "题墨梅  其三",
        "id": "c4c4392f-d445-45de-a55b-fadabe72bf97"
    },
    {
        "author": "王柏",
        "paragraphs": [
            "穷冬天地闭，万物正雕残。",
            "玉立清梢表，天然独耐寒。"
        ],
        "title": "题墨梅  其四",
        "id": "d3f03b2b-4ee8-46f0-8657-b907938bf360"
    },
    {
        "author": "王柏",
        "paragraphs": [
            "胸中含静操，笔下走寒梢。",
            "一见孤山客，清香尽拆苞。"
        ],
        "title": "题墨梅  其五",
        "id": "98653386-9bb8-499c-8690-c13afc084d6a"
    },
    {
        "author": "王柏",
        "paragraphs": [
            "素质天然静，清芬绕鼻根。",
            "更于翘楚上，一笔起冰魂。"
        ],
        "title": "题墨梅  其六",
        "id": "474ee212-4290-4b90-90dc-11286c1e1fa9"
    },
    {
        "author": "王柏",
        "paragraphs": [
            "一枝横出晓，霜外数花开。",
            "谁识生绡上，清香静处来。"
        ],
        "title": "题墨梅  其七",
        "id": "1ed289c0-9b35-44b7-9089-cc39029ba673"
    },
    {
        "author": "王柏",
        "paragraphs": [
            "一笔划断寒崖，疎蘂数枝低亚。",
            "不待雪压霜摧，已自全体放下。"
        ],
        "title": "和诸庵花光十梅颂  其一",
        "id": "2891681f-4091-4f79-b13b-a72f93aca042"
    },
    {
        "author": "王柏",
        "paragraphs": [
            "孤山树槁神枯，一段底死工夫。",
            "脉脉不知机转，忽然嘴眼皆苏。"
        ],
        "title": "和诸庵花光十梅颂  其二",
        "id": "2f3da718-0b40-4eda-a4f0-e3d634963d1d"
    },
    {
        "author": "王柏",
        "paragraphs": [
            "空里翻身透出，风前玉立精神。",
            "百草头边未觉，还他独占先春。"
        ],
        "title": "和诸庵花光十梅颂  其三",
        "id": "da1238e9-51a7-4691-8bb7-21526a9b5b75"
    },
    {
        "author": "王柏",
        "paragraphs": [
            "不问东风来未，冷冰冰中得意。",
            "谁于笔外相知，更有无味之味。"
        ],
        "title": "和诸庵花光十梅颂  其四",
        "id": "5b4e080f-372d-46c9-9855-705b58f2032b"
    },
    {
        "author": "王柏",
        "paragraphs": [
            "接得少林枝叶，满腰风雪馨香。",
            "一自飘零庾岭，花光也解流芳。"
        ],
        "title": "和诸庵花光十梅颂  其五",
        "id": "3dbb45d7-2750-4bda-ae72-8a38ec4e5d96"
    },
    {
        "author": "王柏",
        "paragraphs": [
            "江头千树纷纷，纸上不堪狼藉。",
            "翻思洞口风流，忽见半梢横出。"
        ],
        "title": "和诸庵花光十梅颂  其六",
        "id": "11adfaf4-ab88-4b5d-9c3d-408b9c1e9843"
    },
    {
        "author": "王柏",
        "paragraphs": [
            "孤标向背从地，枝头各自精彩。",
            "堂堂妙用纵横，谁识笔根所在。"
        ],
        "title": "和诸庵花光十梅颂  其七",
        "id": "f0cab568-4979-4c21-86d8-b2940f1cf92a"
    },
    {
        "author": "王柏",
        "paragraphs": [
            "大化元无拣择，墨光随手高低。",
            "但得岁寒风度，自然处处皆宜。"
        ],
        "title": "和诸庵花光十梅颂  其八",
        "id": "c5864261-636f-4c18-8e26-a8aa21c8aa14"
    },
    {
        "author": "王柏",
        "paragraphs": [
            "几度落花流水，何待空枝方省。",
            "要须投笔虚空，幻习与之俱尽。"
        ],
        "title": "和诸庵花光十梅颂  其九",
        "id": "604b51a3-2000-410f-b07c-c57d3f5c1399"
    },
    {
        "author": "王柏",
        "paragraphs": [
            "推出突栾本相，雨肥叶底清黄。",
            "熟後何曾酸涩，舌根自不寻常。"
        ],
        "title": "和诸庵花光十梅颂  其一○",
        "id": "b2bd88ff-55be-42ee-a576-3a406f6bf1dd"
    },
    {
        "author": "王柏",
        "paragraphs": [
            "枝头寂寞若为情，唤起毛锥为写神。",
            "月下风前长玉立，娟娟一纸四时春。"
        ],
        "title": "题画梅",
        "id": "cb4415f9-f875-4d4e-8095-ea47390af7fe"
    },
    {
        "author": "王柏",
        "paragraphs": [
            "着脚孤高太出奇，冯空斜落两三枝。",
            "大风动地吹崖裂，正是冰姿藴藉时。"
        ],
        "title": "题花光梅十首 悬崖放下",
        "id": "9fe957d5-95a5-4694-a752-7905b2ab7c4d"
    },
    {
        "author": "王柏",
        "paragraphs": [
            "深山大泽老龙僵，不染樵人斧上霜。",
            "月魄存存枯槁里，忽然枝上弄精光。"
        ],
        "title": "题花光梅十首 绝後再苏",
        "id": "0427daf0-a151-4afd-bc8c-edffc947613e"
    },
    {
        "author": "王柏",
        "paragraphs": [
            "见说前村破雪开，我来雪影浸苍苔。",
            "平生不识春风面，却道春从花底来。"
        ],
        "title": "题花光梅十首 平地回春",
        "id": "13c0ea6c-3836-4cfb-86a4-50a9b3bd2998"
    },
    {
        "author": "王柏",
        "paragraphs": [
            "一丘一壑似夷齐，劲雪繁霜特立时。",
            "瘦影横斜清峭峭，世间几个赴心期。"
        ],
        "title": "题花光梅十首 淡中有味",
        "id": "8d83e189-00a8-4996-a99c-d298ec3629cf"
    },
    {
        "author": "王柏",
        "paragraphs": [
            "裁冰镂雪几多工，次第开时个个同。",
            "夜半传香来庾岭，至今拈起作家风。"
        ],
        "title": "题花光梅十首 五叶联芳",
        "id": "5b2f606e-b57a-46c1-b740-53972c5975c0"
    },
    {
        "author": "王柏",
        "paragraphs": [
            "踏雪寻香几度吟，吟诗那得似花人。",
            "水村云壑抽身出，月挂疎篱别有春。"
        ],
        "title": "题花光梅十首 一枝横出",
        "id": "6975288e-739f-4998-86ee-0af6520ee360"
    },
    {
        "author": "王柏",
        "paragraphs": [
            "枝南枝北出天然，雪艳烟痕若可怜。",
            "冷面峥嵘无向背，何尝有意向人妍。"
        ],
        "title": "题花光梅十首 偏正自在",
        "id": "2110d829-8d72-4602-b380-0031ff7cd143"
    },
    {
        "author": "王柏",
        "paragraphs": [
            "亚水凌空任短长，枝枝风度要平章。",
            "一樽月下吞花影，剔在须头点点香。"
        ],
        "title": "题花光梅十首 高下随宜",
        "id": "f70137d3-d1f3-4470-bf13-0a0e218e8b2b"
    },
    {
        "author": "王柏",
        "paragraphs": [
            "孤标不肯结春缘，细雨黄昏腊正残。",
            "望断落花流水远，枝枝点点是微酸。"
        ],
        "title": "题花光梅十首 幻花减尽",
        "id": "3d603989-a172-4e67-9453-61cdf1583583"
    },
    {
        "author": "王柏",
        "paragraphs": [
            "青青叶底未堪尝，已作商家鼎鼐香。",
            "四月江南烟雨阔，安心且待那时黄。"
        ],
        "title": "题花光梅十首 实相圆常",
        "id": "0214014b-d9db-4665-a03e-b69af2cb134d"
    },
    {
        "author": "王柏",
        "paragraphs": [
            "我翁久驾白云归，谁宝冰绡一旧枝。",
            "疎影暗香浮戏墨，光风霁月惠仙姿。",
            "只疑和靖旧争长，纵是逃禅甘伏雌。",
            "寄语古樵毋睥睨，青毡归我不应迟。"
        ],
        "title": "和遯泽韵取临江叔父墨梅",
        "id": "1254c486-342c-4b29-915d-b56f2cbd7e0f"
    },
    {
        "author": "王柏",
        "paragraphs": [
            "窗外梅兄不可无，山人一见两眉舒。",
            "江头千树应难得，池上数根宜有余。",
            "蟾魄浮香无定相，虬枝压水可常居。",
            "只愁疎影翻多事，一片清光不得虚。"
        ],
        "title": "和仰庵池上梅韵",
        "id": "522eaf70-1e15-4b20-9b32-9d866bc027f5"
    },
    {
        "author": "赵崇嶓",
        "paragraphs": [
            "忆昔城南会，佩马轻春风。",
            "芳华感人心，折赠以为容。",
            "俯仰一相失，去若南飞鸿。",
            "青青女萝衣，蔚蔚石上松。",
            "岁寒无夕秀，安得长相从。",
            "愿为日月光，落君怀袖中。",
            "三五如循环，千里宛可同。"
        ],
        "title": "忆昔一首",
        "id": "b86e25b6-07df-4ca8-8acf-d6448b918176"
    },
    {
        "author": "赵崇嶓",
        "paragraphs": [
            "弹枭莫弹鹤，惜此孤飞翰。",
            "鹤举即千里，渺在青云端。",
            "弹之固无益，瘦不充君盘。",
            "却恐梧桐枝，无复栖凤鸾。"
        ],
        "title": "题弹枭",
        "id": "1f31066d-00b4-445c-bc94-76e2cf880824"
    },
    {
        "author": "赵崇嶓",
        "paragraphs": [
            "人生不满百，譬如朝露晞。",
            "白日入虞渊，胡不秉烛嬉。",
            "大耋嗟晷短，多忧亦奚为。",
            "君看玄庐道，輀车无停时。",
            "伺晨当及旦，佳会当及期。"
        ],
        "title": "拟人生不满百",
        "id": "5ac6ad6f-fbcc-403a-9d7a-3ce593f0cda4"
    },
    {
        "author": "赵崇嶓",
        "paragraphs": [
            "故人西南风，遗我一束诗。",
            "长哦结幽想，慌惚若见之。",
            "游云霭层霄，聚散安可期。",
            "虚空闻妙音，意重千金赀。",
            "相思若行月，一夕天之涯。",
            "闲窗穿梦魂，碧草春离离。"
        ],
        "title": "故人",
        "id": "8c635132-fcbe-4738-83ba-dec2568ae4f9"
    },
    {
        "author": "赵崇嶓",
        "paragraphs": [
            "美人貌如花，独立古道边。",
            "芳年抱幽思，艳裔春风前。",
            "春风固无情，桃李终欲言。",
            "不剪红豆枝，相思独悬悬。"
        ],
        "title": "美人貌如花",
        "id": "ee939197-0bb7-4887-bfe7-53972b667b18"
    },
    {
        "author": "赵崇嶓",
        "paragraphs": [
            "赋资在山林，适趣非任放。",
            "干坤入我牖，得此一昭旷。",
            "雨露日以深，禾黍日以长。",
            "妻儿喜相谓，一饱知可望。",
            "饭蔬适我愿，此意应勿爽。"
        ],
        "title": "适趣",
        "id": "397df7bf-9a15-45d7-b604-642eae2a5e81"
    },
    {
        "author": "赵崇嶓",
        "paragraphs": [
            "生人送死人，哀哀泪如霰。",
            "生人阅寒暑，冉冉亦如电。",
            "来去递相送，展转不可见。",
            "丘樊谨封殖，陵谷犹有变。",
            "万古长如斯，何庸致深辩。"
        ],
        "title": "反挽歌二首  其一",
        "id": "0ebcc7a4-4d54-45b5-95ca-ba2a148afd63"
    },
    {
        "author": "赵崇嶓",
        "paragraphs": [
            "死生虽异涂，昭晰本一理。",
            "崦嵫落圆景，一诀非永逝。",
            "达人随元化，生死一剧耳。",
            "生生常痴冥，安知非真死。",
            "死当安吾归，生当适吾意。"
        ],
        "title": "反挽歌二首  其二",
        "id": "5cc027f3-b21f-4b0c-9a3b-f777d601e4dc"
    },
    {
        "author": "赵崇嶓",
        "paragraphs": [
            "上有悬石崖，下有滑石道。",
            "中有观空人，容颜半枯槁。",
            "坐息穷年岁，抱此希世宝。",
            "虽然欠奇俊，尘翳已一扫。",
            "或云大道初，不剩亦不少。",
            "用力勤修为，苦辛坐中老。",
            "新州有樵人，此意极了了。"
        ],
        "title": "用看云体",
        "id": "f5aa5a1f-2a2c-4640-a320-4bbfb3e03618"
    },
    {
        "author": "赵崇嶓",
        "paragraphs": [
            "秾华侈春艳，松柏凌霜雪。",
            "芳时若转盼，万族畏销歇。",
            "人生金石交，所贵在黄发。",
            "同衾异寒燠，抱藴应未察。",
            "贫贱张与陈，利达胡与越。",
            "安得皎洁心，长年似明月。"
        ],
        "title": "秾华",
        "id": "fab52358-fe8e-45eb-8c4b-1c0c3bc524bb"
    },
    {
        "author": "赵崇嶓",
        "paragraphs": [
            "野马纷驱驰，竞此光一隙。",
            "世事若颔髭，朝摘暮还出。",
            "惟应壮与老，冉冉如过客。",
            "岁寒山上松，稍稍见其实。"
        ],
        "title": "野马",
        "id": "521fddd3-5af2-4794-a2ac-38fe9bb07d35"
    },
    {
        "author": "赵崇嶓",
        "paragraphs": [
            "竹老方作花，清气应自结。",
            "结实成琅玕，中心抱冰雪。",
            "世人弗肯食，欲献终不屑。",
            "凤凰在高冈，音响方节节。"
        ],
        "title": "咏竹生花",
        "id": "f5f0f02e-1aeb-4b4b-a4a4-b840b992f26c"
    },
    {
        "author": "赵崇嶓",
        "paragraphs": [
            "云台会功臣，际会若风虎。",
            "独有严子陵，垂竿富春渚。",
            "相求对幽藐，相知有平素。",
            "吾寝惟吾真，君意应勿忤。",
            "归来拂苔石，整我竿上缕。",
            "煌煌道义间，足以照今古。"
        ],
        "title": "失题",
        "id": "36900f4f-493d-426b-b675-b729f98bd144"
    },
    {
        "author": "赵崇嶓",
        "paragraphs": [
            "勾芒畅生意，惠风改繁霜。",
            "日月天清明，桃李春辉光。",
            "庶情悉萌达，众羽同飞翔。",
            "乘时各有适，皡皡齐康庄。",
            "山人感物化，欣惬殊未央。",
            "回视元气初，万端一微茫。",
            "我欲观其微，因之问鸿荒。"
        ],
        "title": "春日",
        "id": "d1030f24-90f5-496a-a300-94beeb6402ee"
    },
    {
        "author": "赵崇嶓",
        "paragraphs": [
            "方春事锄犂，晚节多黍稌。",
            "鸡豚乐丰岁，一饱轻万事。",
            "少长情熙熙，呼唤相尔汝。",
            "虽无礼节拘，气象应近古。",
            "先进不可期，无怀在农圃。"
        ],
        "title": "田家",
        "id": "8388f51e-bfa7-4dbb-a481-a4404a6e3061"
    },
    {
        "author": "赵崇嶓",
        "paragraphs": [
            "一莲瓶中枯，一莲池中子。",
            "结子心虽苦，而犹胜枯死。",
            "赏心一日期，讵非得生理。",
            "君看千岁樗，荒郊永沦弃。"
        ],
        "title": "一莲",
        "id": "38a01c77-a556-4561-a432-ee80ad838fc6"
    },
    {
        "author": "赵崇嶓",
        "paragraphs": [
            "平生不善饮，饮少醉已极。",
            "恨不如渊明，陶陶少虚日。",
            "桑嵫无停景，寸晷足可惜。",
            "今人与古人，展转不相识。",
            "孰能制颓龄，扰扰竟何益。"
        ],
        "title": "饮少",
        "id": "8b05557a-2bad-4295-bc1e-ee837f8a5ac6"
    },
    {
        "author": "赵崇嶓",
        "paragraphs": [
            "池上白莲花，秋风洗香雪。",
            "坐令红黛皆尘俗，一种凄凉不堪折。",
            "微波脉脉露光漙，姑射仙人步烟月。"
        ],
        "title": "白莲",
        "id": "10cb0a36-501f-4ba1-8cae-7912a79be3f5"
    },
    {
        "author": "赵崇嶓",
        "paragraphs": [
            "梧桐叶叶生凉秋，燕山早寒已知遒。",
            "则则力力叹不休，堂前月光使人愁。",
            "停针罢线泪沾裳，朔风渐高天雨霜。",
            "妾忧欲死幸未死，未死犹堪寄衣去。"
        ],
        "title": "征妇怨",
        "id": "a57785f6-e4ee-46a0-a2f1-c434e7d8a6b4"
    },
    {
        "author": "赵崇嶓",
        "paragraphs": [
            "皎皎白玉堂，有女白于玉。",
            "门前车马任西东，门里苔痕四时绿。",
            "春风撩乱飞伯劳，樱桃花重红夭夭。",
            "夜深扑落金剪刀，乌龙睡稳蟾蜍高。"
        ],
        "title": "皎皎",
        "id": "bad4ea09-cd08-421b-816d-7f18eeeb37f0"
    },
    {
        "author": "赵崇嶓",
        "paragraphs": [
            "双绾玉钗垂，相逢暗敛眉。",
            "红潮初上脸，未语两心知。",
            "罗袜凌波拂暗尘，露桃烟柳不胜春。",
            "珊瑚枝下重相见，曾是鸳鸯梦里人。"
        ],
        "title": "代赠",
        "id": "14f8d344-1166-4742-8a57-1778e93fe8db"
    },
    {
        "author": "赵崇嶓",
        "paragraphs": [
            "高楼漠漠东风尘，花须落溪生绿云。",
            "艳歌美酒消好春，千金难解青娥颦。",
            "燕鶑语言凤凰意，画空不成天似水。",
            "潮红晕脸浓蛾低，门前采蘩春正迟。"
        ],
        "title": "高楼曲",
        "id": "88cc0e05-48b1-4135-93ed-fdac0a02eea6"
    },
    {
        "author": "赵崇嶓",
        "paragraphs": [
            "玉槽夜压葡萄碧，石溜寒泉响凌历。",
            "水精壶中澄琥珀，醉呼酒星下瑶席。",
            "小鬟春风花满头，堂堂一曲真珠喉。",
            "六国三朝春江流，眼花落井消千愁。"
        ],
        "title": "进酒行",
        "id": "e6e2221f-ace9-4c06-ba00-2e6dda7df2fa"
    },
    {
        "author": "赵崇嶓",
        "paragraphs": [
            "弱花低绣槛，月满绿杨津。",
            "一笑领深意，过于三月春。",
            "樽前停妙舞，堂上设华裀。",
            "上客不须醉，相将夜向晨。"
        ],
        "title": "难忘曲",
        "id": "c0f5431d-4621-4ca9-a1d3-2a2ead8cb0fa"
    },
    {
        "author": "赵崇嶓",
        "paragraphs": [
            "不作无舆叹，幽居体自胖。",
            "能贫蔬食足，投老敝裘安。",
            "浊酒融春意，青灯话岁寒。",
            "外头无限事，忙杀不相干。"
        ],
        "title": "幽居",
        "id": "79356125-3007-497c-8203-0f9ffd369365"
    },
    {
        "author": "赵崇嶓",
        "paragraphs": [
            "识得聱牙字，三生拙未除。",
            "闲居两疏传，余事二王书。",
            "老任衣冠古，贫从俎豆疎。",
            "农人适相告，早晚出犂锄。"
        ],
        "title": "识得",
        "id": "9d93bbc0-82a1-4419-ab6b-0d2e89c7bcf4"
    },
    {
        "author": "赵崇嶓",
        "paragraphs": [
            "杖屦入云端，天空眼力宽。",
            "地因山气湿，窗带瀑声寒。",
            "隠几俗氛远，卷帘僧梦残。",
            "相逢隠沦者，妙语亦翻澜。"
        ],
        "title": "翠云寺",
        "id": "1748d1c3-b789-497a-a74e-14b3a3c8bae4"
    },
    {
        "author": "赵崇嶓",
        "paragraphs": [
            "汉地文书密，胡天岁月深。",
            "但高苏武节，不察李陵心。",
            "过鴈西风急，荒台朔气沉。",
            "同生不同恨，万里一沾襟。"
        ],
        "title": "汉地",
        "id": "3ed93ff4-d50d-4aae-b623-f55b3b1d402d"
    },
    {
        "author": "赵崇嶓",
        "paragraphs": [
            "地僻逢迎少，吾生信杳冥。",
            "清谈养生论，兀坐太玄经。",
            "性拙贫逾乐，神清梦数灵。",
            "亭亭岁寒友，相对眼终青。"
        ],
        "title": "地僻",
        "id": "837f73d0-4585-453e-9a46-1b8826888059"
    },
    {
        "author": "赵崇嶓",
        "paragraphs": [
            "咫尺越山海，其如千里何。",
            "祗应怜命薄，不道赋情多。",
            "坠绾交枝玉，纤围百叠罗。",
            "清宵无限思，枕席起微波。"
        ],
        "title": "咫尺",
        "id": "1eec81e0-bb0b-434d-8b08-4c160d1b17d6"
    },
    {
        "author": "赵崇嶓",
        "paragraphs": [
            "腊月二十五，人家祓旧年。",
            "山人无可祷，睡着不知天。"
        ],
        "title": "腊月",
        "id": "5f0c6310-ac82-4b37-82e8-123a3eef1ae9"
    },
    {
        "author": "赵崇嶓",
        "paragraphs": [
            "窗前寻丈地，种得一株梅。",
            "明月清风我，红尘不复来。"
        ],
        "title": "窗前",
        "id": "988c82d3-b4b5-4e4a-b581-cd0979b85d36"
    },
    {
        "author": "赵崇嶓",
        "paragraphs": [
            "白玉谁家郎，红粉何处女。",
            "秀色总堪怜，春风密相许。"
        ],
        "title": "失题",
        "id": "2fd8051a-a741-4776-a9ba-0be93232189d"
    },
    {
        "author": "赵崇嶓",
        "paragraphs": [
            "开帘野水声，倚杖青山色。",
            "幽意在人间，人间不相识。"
        ],
        "title": "幽意",
        "id": "aaf4ea56-f845-4bda-b940-ab6df1dcde5d"
    },
    {
        "author": "赵崇嶓",
        "paragraphs": [
            "一夕春归桃李根，清寒犹勒艳阳魂。",
            "雪霜雨露年年事，惟有梅花地位尊。"
        ],
        "title": "春朝偶书",
        "id": "ebcb074f-0675-4944-a388-d066f01366c6"
    },
    {
        "author": "赵崇嶓",
        "paragraphs": [
            "秋风淮水白苍茫，中有英雄泪几行。",
            "流到海门流不去，会随潮汐过钱塘。"
        ],
        "title": "淮河水",
        "id": "65802b49-a63f-4b78-a1dc-89a7c450fe96"
    },
    {
        "author": "赵崇嶓",
        "paragraphs": [
            "外庭班退寿王归，别有骄儿侍禁闱。",
            "解事老奴宁及远，君恩如许政忘机。"
        ],
        "title": "天宝禁中",
        "id": "1af2473a-e9c2-4819-ba0a-482be3e88d4d"
    },
    {
        "author": "赵崇嶓",
        "paragraphs": [
            "碧海沉沉桂殿幽，满天风露四时秋。",
            "寒宫白兔参差老，一种凄凉各自愁。"
        ],
        "title": "广寒宫",
        "id": "03f5cd32-a0ee-47c4-a067-b8082fa8325f"
    },
    {
        "author": "赵崇嶓",
        "paragraphs": [
            "野水平田稻正青，肩舆轧轧趁新晴。",
            "髼头奴子无拘束，牛背醉眠歌太平。"
        ],
        "title": "临汝道中",
        "id": "9ab92220-9b39-4b48-82e1-c9461195a54c"
    },
    {
        "author": "赵崇嶓",
        "paragraphs": [
            "万卷文书一幅巾，不将风鉴落埃尘。",
            "桂花未绿槐花谢，独佩江蓠有几人。"
        ],
        "title": "送还吴山稿",
        "id": "4bae1f91-a784-4440-b0f0-767832d22ca8"
    },
    {
        "author": "赵崇嶓",
        "paragraphs": [
            "邻家争乞丽春栽，玉手轻分带月培。",
            "窗下老翁迂入骨，清斋三日为移梅。"
        ],
        "title": "移梅",
        "id": "61a2ea96-3312-4a91-aaa1-e6dda38e168d"
    },
    {
        "author": "赵崇嶓",
        "paragraphs": [
            "爱汝斒斓任汝痴，了无杀意上须眉。",
            "通宵鼠子喧人睡，政尔相忘也大奇。"
        ],
        "title": "痴猫",
        "id": "92695d5a-f97e-497e-b637-3597f6ba10e6"
    },
    {
        "author": "赵崇嶓",
        "paragraphs": [
            "醉起西窗日欲斜，新烟初试雨前茶。",
            "川原春意无聊頼，开尽桐花到柿花。"
        ],
        "title": "醉起",
        "id": "b11330ce-b119-4906-879d-b97463ac98fd"
    },
    {
        "author": "赵崇嶓",
        "paragraphs": [
            "幽斋宜清复宜温，高卧腾腾百不闻。",
            "赢得神安无梦事，从教黄叶夜纷纷。"
        ],
        "title": "幽斋",
        "id": "7fbec760-1b61-4bed-ab8c-359dbeeee5a6"
    },
    {
        "author": "赵崇嶓",
        "paragraphs": [
            "大廷新革晋春秋，王气宁知在荻洲。",
            "泉下髯参心独快，不教司马恨枋头。"
        ],
        "title": "大廷",
        "id": "857ecd88-7649-44ad-95a0-4aef26016b52"
    },
    {
        "author": "赵崇嶓",
        "paragraphs": [
            "舞罢歌停岁月深，当时胜迹尽销沉。",
            "飞云卷雨人争赏，留得佳名尚到今。"
        ],
        "title": "有感",
        "id": "ca765337-b52e-460d-94e5-3fd4aa7b2a0b"
    },
    {
        "author": "赵崇嶓",
        "paragraphs": [
            "平楚连天独倚楼，楼头日日望行舟。",
            "相思飞尽梅花雪，江上晴云片片愁。"
        ],
        "title": "倚楼",
        "id": "d0b5ec67-8997-4d73-ac2c-d57b4eef42b9"
    },
    {
        "author": "赵崇嶓",
        "paragraphs": [
            "鸡豚白酒乐丰年，饱即高眠不问天。",
            "少长有恩相尔汝，淳风应似伏羲前。"
        ],
        "title": "田家",
        "id": "66bcf66d-f769-43b4-b268-6adb81d2affa"
    },
    {
        "author": "赵崇嶓",
        "paragraphs": [
            "吴苑风光越水春，两山眉里笑颦分。",
            "腹心别有堪忧处，狂杀君王藐不闻。"
        ],
        "title": "西施捧心图",
        "id": "1ccd371e-987d-4075-aa3a-a4a45dd8bed6"
    },
    {
        "author": "赵崇嶓",
        "paragraphs": [
            "古径苔深昼掩关，外头尘土不曾闲。",
            "雨晴天气明如镜，静倚孤松看远山。"
        ],
        "title": "晚立",
        "id": "5461e537-18bd-41c0-afcc-7dd0cdbdb4ec"
    },
    {
        "author": "赵崇嶓",
        "paragraphs": [
            "片云收雨入西山，望极苍茫杳霭间。",
            "荡荡太虚无一事，祗应日月不曾闲。"
        ],
        "title": "独立",
        "id": "f7165bd6-bf25-41a5-a7eb-4603bbad4a9f"
    },
    {
        "author": "赵崇嶓",
        "paragraphs": [
            "霜满谯楼报五更，道人睡稳几曾听。",
            "金街应有朝天客，佩马禁寒望晓星。"
        ],
        "title": "谯楼",
        "id": "5202b31a-9fa2-41e2-b502-cdb168eb5c67"
    },
    {
        "author": "赵崇嶓",
        "paragraphs": [
            "小窗风定曲肱眠，骨冷魂清梦易圆。",
            "蝴蝶不飞花自落，海棠枝下月娟娟。"
        ],
        "title": "小窗",
        "id": "53155ada-0cc5-4bf1-ad4d-38fdc47a5a0b"
    },
    {
        "author": "赵崇嶓",
        "paragraphs": [
            "纸帐梅花自一真，小窗对语坐无裀。",
            "诗家供给惟风月，病与诗疏始觉贫。"
        ],
        "title": "小窗对客",
        "id": "bb60fb43-44c5-4d0a-979b-7cad0ff79e32"
    },
    {
        "author": "赵崇嶓",
        "paragraphs": [
            "元日度巴云，时逢朐䏰人。",
            "野梅空自落，山鸟暗知春。",
            "不醉新年酒，徒悲异域身。",
            "无穷倦行意，亭柳漫风尘。"
        ],
        "title": "元日云安道",
        "id": "c462065d-296d-433d-b152-dee62f307307"
    },
    {
        "author": "赵崇嶓",
        "paragraphs": [
            "独宿西充馆，云雰洒竹关。",
            "薄寒生永夜，乱响度空山。",
            "残月犹共白，春风相与还。",
            "一枝梅未寄，归梦越巴蛮。"
        ],
        "title": "立春夜宿西充山驿闻雪",
        "id": "c39b3eb4-162e-4174-8375-ebb6d31807e6"
    },
    {
        "author": "赵崇嶓",
        "paragraphs": [
            "楚泽多芳草，春风昨夜生。",
            "空江寒欲冻，乱雪洒无声。",
            "独坐孤舟稳，能忘万里情。",
            "手持新岁酒，空绕落梅行。"
        ],
        "title": "立春日舟次藕池阻雪有怀",
        "id": "be8ec8b2-1f01-4654-88fd-971bdb9747eb"
    },
    {
        "author": "赵崇嶓",
        "paragraphs": [
            "穷冬阳为沴，旱气蒸黄埃。",
            "春风三夜动，春雨随风来。",
            "万类萌甲喜，愁人生意开。",
            "我行竟何事，欣尔登崔嵬。"
        ],
        "title": "立春後三日山行喜雨",
        "id": "6c5a4f29-3dc0-4ea3-9903-c90e486de133"
    },
    {
        "author": "赵崇嶓",
        "paragraphs": [
            "如何夜来雨，欲妬清明天。",
            "皎皎日华晓，千门罗管弦。",
            "风吹绮襦艳，深入杨柳烟。",
            "我与君子意，归心皆浩然。"
        ],
        "title": "寒食雨晴书事",
        "id": "9796e2bc-4c9e-49b5-90d3-4d5e728a83f7"
    },
    {
        "author": "赵崇嶓",
        "paragraphs": [
            "万里不自照，清光随雨休。",
            "可堪幽魄死，还似去年秋。",
            "有笛悲遥夜，无人在远楼。",
            "共谁高枕卧，相与梦沧洲。"
        ],
        "title": "寅卯二年八月十五夜皆不见月",
        "id": "bc75de97-0b27-45b9-89c6-c78d27a9bf3e"
    },
    {
        "author": "赵崇嶓",
        "paragraphs": [
            "南浦逢除日，天涯有去舟。",
            "蛮城和雨闭，峡水带春流。",
            "不负新年感，唯多故国愁。",
            "宁无贺亲酒，徒此事羁囚。"
        ],
        "title": "除日万州临江亭",
        "id": "cfa14655-7002-4f5b-a850-046eb13fb001"
    },
    {
        "author": "赵崇嶓",
        "paragraphs": [
            "恨杀庭前鹊，难凭卜远期。",
            "朝朝来报喜，误妾画双眉。"
        ],
        "title": "闺词",
        "id": "c7c2d576-9d6a-48df-a966-948d7635a6eb"
    },
    {
        "author": "赵崇嶓",
        "paragraphs": [
            "别浦潮生花梦寒，片红飞下粉痕干。",
            "预知妾面如花面，泣向西风不忍看。"
        ],
        "title": "采莲词",
        "id": "22590e4c-96c3-4b81-a137-bb378c6759c4"
    },
    {
        "author": "赵崇嶓",
        "paragraphs": [
            "壮老互沦谢，百年如奔霆。",
            "竞将无穷忧，劳此有尽形。",
            "生时一幻化，死即归杳冥。",
            "亦有贤达人，视死如未生。",
            "亦有醉梦人，既死心未平。",
            "逆旅朝暮闲，八风无时停。",
            "扰扰安足计，熙然慰吾情。"
        ],
        "title": "人生叹",
        "id": "2ae54016-1540-427f-81f1-310b8abd9c29"
    },
    {
        "author": "赵崇嶓",
        "paragraphs": [
            "阿母带儿出，儿行自回皇。",
            "儿不倦行路，遣儿心内伤。",
            "问儿何所伤，儿语不敢详。",
            "将儿雇织作，不忍织鸳鸯。"
        ],
        "title": "古意",
        "id": "647c32c5-a2d5-4a17-b860-31a593001c03"
    },
    {
        "author": "赵崇嶓",
        "paragraphs": [
            "松柏生高冈，不依贵者门。",
            "松柏长青青，却荫贵者坟。",
            "生非门墙交，而与丘陇亲。"
        ],
        "title": "松柏",
        "id": "dbc6eb8f-7e8c-43a9-914b-03a048985e72"
    },
    {
        "author": "赵崇嶓",
        "paragraphs": [
            "地辟金光界，龙飞析木津。",
            "指麾开辇路，祠祀拜元辰。",
            "天近云光暖，花浓雨脉春。",
            "君王自仁寿，闲杀华封人。"
        ],
        "title": "龙翔宫",
        "id": "9f2fbb4c-1f5d-47e1-a281-4219dc1a27c8"
    },
    {
        "author": "赵崇嶓",
        "paragraphs": [
            "大雅终不羣，古心应自许。",
            "对之鄙吝消，疑是黄叔度。"
        ],
        "title": "咏梅",
        "id": "86858968-7ba3-4462-8f6a-46d8886f9007"
    },
    {
        "author": "赵崇嶓",
        "paragraphs": [
            "甲帐初停燕子飞，小雏相趁共差池。",
            "春风吹水粼粼长，又有披香博士知。"
        ],
        "title": "赵飞燕姊妹",
        "id": "2ffd037f-71c9-42d5-8403-f52915fffe6d"
    },
    {
        "author": "赵崇嶓",
        "paragraphs": [
            "行人须折柳，折取最长条。",
            "明日天涯路，无人看舞腰。"
        ],
        "title": "折柳词",
        "id": "3187342b-5b21-49ca-a103-b6e93ed4eeca"
    },
    {
        "author": "赵崇嶓",
        "paragraphs": [
            "陈事分明属绮罗，香尘吹尽井无波。",
            "行军长史何劳怒，次第论功妾更多。"
        ],
        "title": "咏张丽华",
        "id": "be1e3a29-7e30-4846-9ea8-b7ea8b187869"
    },
    {
        "author": "赵崇嶓",
        "paragraphs": [
            "端居洗尘虑，细读渊明诗。",
            "畴昔慕此翁，寤寐忘调饥。",
            "此翁非诗人，而有天然姿。",
            "纷纷世事中，采采黄菊枝。",
            "此语人共赏，此意畴复知。",
            "知即翁之徒，高风接皇羲。"
        ],
        "title": "读陶诗  其一",
        "id": "7e253c8f-2ff7-4d02-a952-a2c24df98def"
    },
    {
        "author": "赵崇嶓",
        "paragraphs": [
            "有篱可种菊，有琴可无弦。",
            "适趣不待声，种菊真偶然。",
            "南山有佳气，得意终忘言。",
            "薄酣空庭中，一笑凉风前。"
        ],
        "title": "读陶诗  其二",
        "id": "39f3d606-12ff-4999-8fe4-839c4a894f70"
    },
    {
        "author": "赵崇嶓",
        "paragraphs": [
            "一山秋意入柴扉，细读渊明采菊诗。",
            "读罢依然成一莞，闲拈野草调儿嬉。"
        ],
        "title": "读陶诗罢",
        "id": "f7d8f9d8-d1be-4bf2-ad49-431509aeda11"
    },
    {
        "author": "赵崇嶓",
        "paragraphs": [
            "负郭二顷田，贸易办丧祭。",
            "丧祭幸已周，啼饥坐终岁。",
            "长贫固非病，时运矧复尔。",
            "幽居日月闲，糜粥胜甘腻。",
            "明日春风生，它山蕨薇紫。"
        ],
        "title": "偶成",
        "id": "b219e85a-466c-4506-ad42-42cd9ff9ac6f"
    },
    {
        "author": "赵崇嶓",
        "paragraphs": [
            "烟波三万顷，着我木兰船。",
            "望际疑无地，寰中别有天。",
            "长空孤鸟没，四海一云连。",
            "浩荡平生意，南风正渺然。"
        ],
        "title": "过鄱阳湖",
        "id": "acca0012-be7d-4fee-82ed-804bad4e1e50"
    },
    {
        "author": "赵崇嶓",
        "paragraphs": [
            "洞府烟霞锦绣丛，车如流水马如龙。",
            "东风烂熳花时节，也有人行九里松。"
        ],
        "tags": [
            "西湖"
        ],
        "title": "西湖",
        "id": "3911a5f5-58a8-4655-9893-a6b20441ca5c"
    },
    {
        "author": "赵崇嶓",
        "paragraphs": [
            "小曾与花为莫逆，梦作花神住花国。",
            "分将天巧入画图，花不役君君自役。",
            "东风一夜入芳丛，春在烟尘雾雨中。",
            "披香阅红会花趣，工与造化相流通。",
            "闭门三月芳事退，马嵬春泥葬香佩。",
            "临邛道士神不灵，约束丹青驻光彩。",
            "朱门种花锦作窠，画花绝少种花多。",
            "百金花价千金画，羞死当年郭橐驼。"
        ],
        "title": "画花歌与曾舜贤",
        "id": "9eff812c-3f1e-45e6-833c-74260b940cf4"
    },
    {
        "author": "赵崇嶓",
        "paragraphs": [
            "小苑风酣雨露香，红情绿意为春忙。",
            "五云独遶琼花梦，三十六宫清漏长。"
        ],
        "title": "春宫",
        "id": "082d3d68-adb0-4e6f-8750-ed25e5902069"
    },
    {
        "author": "赵崇嶓",
        "paragraphs": [
            "莎庭日日报平安，幽处依然绝往还。",
            "平野四围天一幅，有人踏雪看南山。"
        ],
        "title": "凭远亭",
        "id": "59efc573-a2e7-45fc-9cf0-216a25e8d818"
    },
    {
        "author": "赵崇嶓",
        "paragraphs": [
            "边头几日静干戈，见说朝家已讲和。",
            "犹惜人家有汤镬，攒眉终日为催科。"
        ],
        "title": "劝农",
        "id": "a72a1165-0b25-446b-a575-a8abc01bd1a1"
    },
    {
        "author": "赵崇嶓",
        "paragraphs": [
            "飞泉洒灵雨，玉田閟青芝。",
            "中有神仙人，宛然姑射姿。",
            "天巧从古今，虚窦开烟霏。",
            "岁深语亦诞，目极神为驰。",
            "我亦泉石人，夙昔梦见之。",
            "登临悟三生，毛发何森縰。",
            "未脱区中缘，玉颜畏磷缁。",
            "仙春醉青桃，萝风吹轻丝。",
            "凡事俱尔尔，居然骇痴儿。",
            "留诗遗仙灵，讵解山中疑。"
        ],
        "title": "游金精山",
        "id": "dffdce9d-ecc0-4eca-bf5e-8291df66af06"
    },
    {
        "author": "赵崇嶓",
        "paragraphs": [
            "苑墙当北斗，宫树近朝阳。"
        ],
        "title": "句  其一",
        "id": "241a7b9a-1ec7-4251-930b-74f8e603a9d4"
    },
    {
        "author": "赵崇嶓",
        "paragraphs": [
            "汉月通江白，秦云入塞黄。"
        ],
        "title": "句  其二",
        "id": "67fbaee3-c2b5-4c81-a238-06f988f605da"
    },
    {
        "author": "赵崇嶓",
        "paragraphs": [
            "鹭依江渚冷，雁入楚云深。"
        ],
        "title": "句  其三",
        "id": "043a354e-6c36-4e10-85aa-85acf5ebb011"
    },
    {
        "author": "赵崇嶓",
        "paragraphs": [
            "湖海三生梦，干坤一寸心。"
        ],
        "title": "句  其四",
        "id": "149f8dd1-363e-4251-b2b3-ff80809ee0f0"
    },
    {
        "author": "赵崇嶓",
        "paragraphs": [
            "天形低赴海，潮势直通吴。"
        ],
        "title": "句  其五",
        "id": "77590cb4-1f92-4f5f-85ab-262de2320ca1"
    },
    {
        "author": "赵崇嶓",
        "paragraphs": [
            "月入星辰大，山明天地秋。"
        ],
        "title": "句  其六",
        "id": "b7511ecc-9d02-48ff-a64c-f110b0bdb3be"
    },
    {
        "author": "赵崇鉘",
        "paragraphs": [
            "山明松雪水明沙，一曲清溪着钓槎。",
            "我已浮湛君漫浪，谩煎我水试君茶。"
        ],
        "title": "调渔者",
        "id": "d6103d70-7b68-4a59-ac91-efdfc28b74ed"
    },
    {
        "author": "赵崇鉘",
        "paragraphs": [
            "颇爱乐天齐物我，梦随吟赏洛中桥。",
            "桃花细马载杨柳，半面春潮红未消。"
        ],
        "title": "颇爱",
        "id": "6b5792b5-8eb9-477a-8ee5-e1f24d4eb393"
    },
    {
        "author": "赵崇鉘",
        "paragraphs": [
            "海食多诡心，豢食令人鲁。",
            "山中食荠人，幽吟肺肠苦。"
        ],
        "title": "食化",
        "id": "c723f8a8-756f-4240-a08b-0f6680f66c8c"
    },
    {
        "author": "赵崇鉘",
        "paragraphs": [
            "青阳满芳蕤，流连度丘园。",
            "眄睐不忍折，恐伤造物恩。"
        ],
        "title": "青阳",
        "id": "7e370be8-74d0-4fae-842e-3ff87bbb9f1d"
    },
    {
        "author": "赵崇鉘",
        "paragraphs": [
            "自炷芳萧读道书，玄文豁落走龙鱼。",
            "松梢露色挂北斗，一夜风前学步虚。"
        ],
        "title": "夜坐",
        "id": "a68dd4b8-f0a5-4a4d-85c9-efc928d872aa"
    },
    {
        "author": "赵崇鉘",
        "paragraphs": [
            "春云弄月黄金丝，春山草木皆仙姿。",
            "松根对坐日西夕，群峰当前列青壁。",
            "铿铿虚壑含古音，静听宛是商山吟。",
            "洞石微开月当户，剪水弦冰心手语。"
        ],
        "title": "寻真夕对",
        "id": "9e96a85f-4efb-410e-8ebf-b545e9d8f3b8"
    },
    {
        "author": "赵崇鉘",
        "paragraphs": [
            "别意参差绕碧栏，外头斜月逼人寒。",
            "钩帘恐碍双栖鹊，乍可桃花隔雾看。"
        ],
        "title": "有赠",
        "id": "08aaa023-cb75-4f3a-ad48-ee3bdcfc41d5"
    },
    {
        "author": "赵崇鉘",
        "paragraphs": [
            "忆君心事如流水，流向江头作暮潮。",
            "想得潮平沙有雪，自铿铁版和吹箫。"
        ],
        "title": "简云卧",
        "id": "a27180ea-b9a4-469d-87b3-758ff4ae40a1"
    },
    {
        "author": "赵崇鉘",
        "paragraphs": [
            "空城雀，黄口莫啾啾。",
            "空城无人种禾黍，饮啄飞鸣由得汝。"
        ],
        "title": "空城雀",
        "id": "35d553ee-d790-4faa-9cd3-6015b6ab71df"
    },
    {
        "author": "赵崇鉘",
        "paragraphs": [
            "山回雾气湿，生意鞠砰隠。",
            "石道苔藓春，松花鬰金粉。"
        ],
        "title": "山间",
        "id": "1604d6e5-84fd-4f95-b112-7adc10088570"
    },
    {
        "author": "赵崇鉘",
        "paragraphs": [
            "东风吹梅梢，飘摇泣香雪。",
            "下有野草根，崭然竞时节。"
        ],
        "title": "东风",
        "id": "745e331c-2fcc-4668-b068-3f482aa20476"
    },
    {
        "author": "赵崇鉘",
        "paragraphs": [
            "野园对客无杯勺，共坐茅檐理钓车。",
            "片月渐低风露冷，隔墙山鬼啸梨花。"
        ],
        "title": "野园",
        "id": "2a575625-d368-4eb9-9512-ddf42238aab5"
    },
    {
        "author": "赵崇鉘",
        "paragraphs": [
            "愔愔云气绕江城，至後寒轻讵可凭。",
            "两日南风将雪信，床前蝙蝠夜翻灯。"
        ],
        "title": "至後",
        "id": "8aec18f7-c10c-46c6-9c5b-eac281b5f04c"
    },
    {
        "author": "赵崇鉘",
        "paragraphs": [
            "大孤溶溶决眼青，小孤江色春冥冥。",
            "隔江淮壖几千里，枯荻萧椮朔风起。",
            "佳人何在遥相望，我无羽翼从君翔。",
            "为君暗整真珠裳，绿蘅翠芷参差香。"
        ],
        "title": "大孤",
        "id": "3d67c42e-d880-4c12-af8e-0a27af0a3cb9"
    },
    {
        "author": "赵崇鉘",
        "paragraphs": [
            "壮节亭前野碧滋，髯龙飞去忽经时。",
            "祇应黄犊苍藤路，尚有清泉白石知。"
        ],
        "title": "壮节亭二松",
        "id": "c5e5d635-a3ff-45da-97f3-02fae19680d4"
    },
    {
        "author": "赵崇鉘",
        "paragraphs": [
            "东风吹桃花，花光射春林。",
            "相看各媚妩，艳冶摇人心。",
            "憩蝶下新绿，游鱼上清浔。",
            "百年一须臾，冥观契飞沉。"
        ],
        "title": "东风吹桃花",
        "id": "00b6343b-1382-41ac-a975-64ce637a4925"
    },
    {
        "author": "赵崇鉘",
        "paragraphs": [
            "雨漂窗纸湿成瑕，风压瓷瓶卧枕沙。",
            "晓起无悰饧粥冷，自添新水救梨花。"
        ],
        "title": "晓起",
        "id": "6081fc5c-ff29-4bfb-bebc-26b360e6b0d2"
    },
    {
        "author": "赵崇鉘",
        "paragraphs": [
            "清露初生红蓼秋，爽风先到木兰舟。",
            "钓丝不卷波痕稳，梦入芦花数白鸥。"
        ],
        "title": "江上",
        "id": "700f078d-456f-469d-8d5e-e4b23dd028cb"
    },
    {
        "author": "赵崇鉘",
        "paragraphs": [
            "水殿风清急景斜，灵君初下五云车。",
            "碧罗宝扇双题字，记是谁人咏落花。"
        ],
        "title": "仙思  其一",
        "id": "6e24e46b-824c-42ba-9ce2-dcac597d59ea"
    },
    {
        "author": "赵崇鉘",
        "paragraphs": [
            "麻姑擗麟不肯食，飞猿岭上餐松实。",
            "月冷天空涵曙光，露色凝烟白如蜜。"
        ],
        "title": "仙思  其二",
        "id": "ed8bbbd2-5da4-42fd-b519-6a94081dc047"
    },
    {
        "author": "赵崇鉘",
        "paragraphs": [
            "雪满汀洲风满林，霁光空澈夜深深。",
            "推篷恰受梅花月，自喷横箫调楚吟。"
        ],
        "title": "东溪夜泊",
        "id": "e98423f6-0aa4-44db-b633-315c7f5967ee"
    },
    {
        "author": "赵崇鉘",
        "paragraphs": [
            "不见瓮天人，但见石上字。",
            "谁能负瓮去，夺我寥天思。",
            "瓮破奚有余，瓮在奚不足。",
            "吟作瓮天辞，摩挲石苔绿。"
        ],
        "title": "瓮天名贤集下有天字",
        "id": "fc699f31-3673-42c4-ae5b-b09a79b7a10b"
    },
    {
        "author": "赵崇鉘",
        "paragraphs": [
            "潮平烟敛月明高，霁宇涵空见羽毛。",
            "我自无能君了了，樯杆独倚调离骚。"
        ],
        "title": "杂兴  其一",
        "id": "223cd150-663c-4923-9bb0-9eb8d3deb008"
    },
    {
        "author": "赵崇鉘",
        "paragraphs": [
            "日日西风坐石苔，手扪苍壁倚云开。",
            "却来平地观空色，不信碧虚天际来。"
        ],
        "title": "杂兴  其二",
        "id": "e22c7fa1-5c6d-4f26-adf1-679ef2a1596e"
    },
    {
        "author": "赵崇鉘",
        "paragraphs": [
            "世事可无酒，春藤还有花。",
            "山云欲到地，街鼓又催衙。",
            "风紧鱼休市，官贫饭带沙。",
            "天机不得问，暮色欲栖鸦。"
        ],
        "title": "都昌书事",
        "id": "cc06a501-af17-4d8b-b7dd-f60de1bd9793"
    },
    {
        "author": "赵崇鉘",
        "paragraphs": [
            "烟雨斑斓石藓春，坠云谁梦宝花颦。",
            "行人总被虚名误，到得倾城又误人。"
        ],
        "title": "丫头岩",
        "id": "5a1fb172-80e1-4e33-b711-9608b25814de"
    },
    {
        "author": "赵崇鉘",
        "paragraphs": [
            "玉丹仙蜕驭飞翰，便作琉璃世界看。",
            "大地山河浑忘却，谩依桂树舞青鸾。"
        ],
        "title": "月岩",
        "id": "461e0524-5ed7-4a78-a17b-2fee2d3e89ef"
    },
    {
        "author": "赵崇鉘",
        "paragraphs": [
            "雨又入帘风又斜，东风吹客客思家。",
            "浣纱西去谁家子，青绢围裙插杏花。"
        ],
        "title": "壁间韵  其一",
        "id": "4710d48c-0752-49e6-ae4b-9a9f01bba8bd"
    },
    {
        "author": "赵崇鉘",
        "paragraphs": [
            "山月溪风两自由，紫兰绿桂等离忧。",
            "狂歌鬰鬰成何事，一片夕阳芦荻秋。"
        ],
        "title": "壁间韵  其二",
        "id": "1afb8597-69cf-45d2-a765-392cd254204f"
    },
    {
        "author": "赵崇鉘",
        "paragraphs": [
            "海棠开尽故清寒，漠漠梨花暮色闲。",
            "酒满绿樽愁满酒，醉凭枕障认巫山。"
        ],
        "title": "壁间韵  其三",
        "id": "1a91e80a-4213-4d5a-bb8e-08f3f83356f4"
    },
    {
        "author": "赵崇鉘",
        "paragraphs": [
            "半髧婵娟垂两鸦，惊潮微隠宝簪斜。",
            "客愁政自游丝乱，莫戴钗头百结花。"
        ],
        "title": "壁间韵  其四",
        "id": "10834a07-fa00-43c9-9f54-2d8998e121ff"
    },
    {
        "author": "赵崇鉘",
        "paragraphs": [
            "积雪久不解，下有希世珍。",
            "志士缊袍间，苦心终不伸。",
            "安得白日光，能照清夜颦。"
        ],
        "title": "往体  其一",
        "id": "2ec7084f-238d-429f-9d45-e842cba33c29"
    },
    {
        "author": "赵崇鉘",
        "paragraphs": [
            "皓彩青云端，飞光落溟渤。",
            "浑河与清沚，同受明月魄。",
            "勿以清浊殊，天光本无隔。"
        ],
        "title": "往体  其二",
        "id": "7b0360d2-9509-46c0-b059-2ee7d1b86959"
    },
    {
        "author": "赵崇鉘",
        "paragraphs": [
            "志士惜流光，游子念长道。",
            "流光如奔霆，长路漫浩浩。",
            "饥人忽梦饱，百忧悉倾倒。",
            "真妄安足论，荣名以为宝。"
        ],
        "title": "往体  其三",
        "id": "bdec7cbf-a3c3-4835-8a59-e9a15a6d89de"
    },
    {
        "author": "赵崇鉘",
        "paragraphs": [
            "松梢凉露警孤鹤，潭面北风蟠老蛟。",
            "蛟老涎腥波浪恶，独吟碎月看松梢。"
        ],
        "title": "松下",
        "id": "819f0baa-2c9d-42f2-918f-bf7011c9fc0d"
    },
    {
        "author": "赵崇鉘",
        "paragraphs": [
            "膝下传觞事已非，瓣香千里隔庭闱。",
            "摧心远忆新阡上，寂寂低松雪乍晞。"
        ],
        "title": "癸卯除夕客中",
        "id": "b29626ff-50f9-42ee-96c9-e02a6d3b7041"
    },
    {
        "author": "赵崇鉘",
        "paragraphs": [
            "数日东风欺病骨，侵凌晓色作轻寒。",
            "客来坐久无谈柄，共看游丝上井栏。"
        ],
        "title": "数日",
        "id": "5fb56e07-2b7b-44a0-b9da-d7456d8fe2dd"
    },
    {
        "author": "赵崇鉘",
        "paragraphs": [
            "新阳斡坤轴，枯朽皆光荣。",
            "棱层冰雪中，复见天地精。",
            "姑射神所为，伯夷圣之清。",
            "太白抱轗轲，灵均拥芳馨。",
            "是子心魂间，不受纤芥萦。",
            "独立万化先，皎皎非近名。",
            "溪流鉴寒柯，游风吹落英。",
            "山明雾气湿，月落参旗横。",
            "群虚妙香发，一洗万虑轻。",
            "纷纷儿女姿，惭愧东风情。"
        ],
        "title": "梅",
        "id": "2a863d39-051c-4f7a-9283-92bf096d3b81"
    },
    {
        "author": "赵崇鉘",
        "paragraphs": [
            "吴姬凌寒吹玉笛，手强误作迟迟声。",
            "却来抛眼调行客，中有二月东风情。",
            "东风二月杨花满，伯劳朝啼芳思乱。",
            "狭斜绣毂易为愁，解后相逢莫肠断。"
        ],
        "title": "狭斜",
        "id": "02e499d1-daff-4d50-82a2-6a9995071a0f"
    },
    {
        "author": "赵崇鉘",
        "paragraphs": [
            "生松鬰寒灰，破褐出残絮。",
            "童儿不耐烦，微吟起身去。"
        ],
        "title": "破褐",
        "id": "1dd8e0f1-52db-4bfc-a04c-019590be48ef"
    },
    {
        "author": "赵崇鉘",
        "paragraphs": [
            "汀蒲猎猎起凉飔，碧藕香中独立时。",
            "机事两忘吾丧我，扁舟吟过水仙祠。"
        ],
        "title": "湖中",
        "id": "83d15256-26c0-4618-afe8-103babdb96a6"
    },
    {
        "author": "赵崇鉘",
        "paragraphs": [
            "淡烟衰草雨丝丝，小醉微吟倒接篱。",
            "吟到水西云影北，莞然一笑已无诗。"
        ],
        "title": "新堤",
        "id": "b97f70b7-1d14-4998-b2b2-3510e3acbba6"
    },
    {
        "author": "赵崇鉘",
        "paragraphs": [
            "东邻老翁寒不寐，百结悬鹑抆悲涕。",
            "自云子孙学灌园，不识江湖与风水。",
            "大儿里胥缚送州，小儿遁逃卒未休。",
            "老夫忍饥特未死，犂耙典尽春无牛。",
            "身为王民合徭役，运米操舟操不得。",
            "江湖风水未足愁，檝丧樯倾误人国。"
        ],
        "title": "书事",
        "id": "491d312b-c1f4-4aea-8568-cebd3b9e5599"
    },
    {
        "author": "赵崇鉘",
        "paragraphs": [
            "欲种梅花无古根，手移兰茁上瓷盆。",
            "却忧偪仄伤兰性，自下清招为返魂。"
        ],
        "title": "答碧山",
        "id": "19f8d783-310f-47a6-869d-367562384bf8"
    },
    {
        "author": "赵崇鉘",
        "paragraphs": [
            "维溪插架三千轴，葺茝纫兰得自娱。",
            "会须握手论活法，静看碧水生玄珠。"
        ],
        "title": "答维溪",
        "id": "14374ac8-c592-43b6-9104-09327e03eeb5"
    },
    {
        "author": "赵崇鉘",
        "paragraphs": [
            "神仙不可学，愿学长不死。",
            "学诗如学仙，吞霞洁尘滓。",
            "渚花流水香，烟霏暮山紫。",
            "凉飔入修竹，一笑鸣绿绮。"
        ],
        "title": "学诗",
        "id": "e8faa370-51c6-4001-a060-1cf0c006348c"
    },
    {
        "author": "赵崇鉘",
        "paragraphs": [
            "短翅遍斓贝花紫，逐食飞行晓霜里。",
            "祇知嘴爪求自肥，肥甘累人心弗知。",
            "天寒日暮向何处，前路多山慎勿去。",
            "吴儿织网连素空，一落牢笼腥血红。"
        ],
        "title": "雀",
        "id": "60e94589-2193-4528-8504-69669657a724"
    },
    {
        "author": "赵崇鉘",
        "paragraphs": [
            "已剪诸郎百虑轻，骄儿长大又生狞。",
            "祇愁南内无归日，南内归来万古情。"
        ],
        "title": "南内",
        "id": "febd26eb-fb22-4467-9e01-8a64d7e3b0c8"
    },
    {
        "author": "刘翼",
        "paragraphs": [
            "一自浮光抵玉融，东林山曲世为农。",
            "前场岁计禾麻麦，後圃年深竹荔松。",
            "博我多闻千载史，唤人深省五更钟。",
            "不消更会楞严语，面面披云挹晓峯。"
        ],
        "title": "题心游楼",
        "id": "0b175e70-3ead-4611-97fb-61047419b7b3"
    },
    {
        "author": "刘翼",
        "paragraphs": [
            "禅坐宁离此，意行何所如。",
            "稻粱诗七月，果木赋闲居。",
            "活水尝新茗，颠风落旧书。",
            "无才甘用拙，不是隠樵渔。"
        ],
        "title": "心游楼即事",
        "id": "f2432767-0e3c-4249-b648-0af6ed872751"
    },
    {
        "author": "刘翼",
        "paragraphs": [
            "秋风飒飒已华颠，男女犹赊嫁娶钱。",
            "问道西轩空有梦，翻经南谷恐无缘。",
            "登坟荐酒徒为尔，对佛拈花亦偶然。",
            "回首白云无叫处，青山长在泪痕边。"
        ],
        "title": "癸卯十月同林子宜拜扫先师乐轩墓因和南谷寺壁间韵",
        "id": "c1e1c4d8-20fc-4804-9cd9-b8688bc4d8ad"
    },
    {
        "author": "刘翼",
        "paragraphs": [
            "经锄小暇弄诗筌，老去仍知默是禅。",
            "沧海移舟尽琴趣，虽然终不似无弦。"
        ],
        "title": "答林昌宗诗筌韵",
        "id": "919eac34-6d78-45d5-94d8-1bace9ca0f9d"
    },
    {
        "author": "刘翼",
        "paragraphs": [
            "雪竹霜松不老身，尽教後进笑陈人。",
            "相逢亦有吟诗客，谁似先生语意真。"
        ],
        "title": "题东皋诗卷",
        "id": "511cbb45-2297-4c8f-93e8-8e86b2b7b07d"
    },
    {
        "author": "刘翼",
        "paragraphs": [
            "萧疏远市嚣，山窟杂耕樵。",
            "穷鬼乘吾拙，钱神挟汝骄。",
            "世途自巇崄，真性本逍遥。",
            "尚想荣期乐，纶巾傲汉貂。"
        ],
        "title": "书情",
        "id": "282da0b0-7d7e-4a70-becc-bf5e0b895d54"
    },
    {
        "author": "刘翼",
        "paragraphs": [
            "平生万事水东流，独有多情是风痒。",
            "夜长无寐月窥床，拥被孤吟起遐想。"
        ],
        "title": "夜意",
        "id": "e37976e3-2cc0-43ef-9a56-29bc7063f404"
    },
    {
        "author": "刘翼",
        "paragraphs": [
            "李潮善八分，求歌杜陵叟。",
            "有人和我诗，半纸余科斗。",
            "风云生其怀，剑戟出其手。",
            "石经中郎蔡，新样元和柳。",
            "元常文不传，退之书何有。",
            "待我农隙时，载笔随君後。",
            "袖手眼亦明，聊与之饮酒。"
        ],
        "title": "伯言见和拙作以汉隶书之谢以七韵",
        "id": "02ac4184-e03d-404e-b804-381639d6992a"
    },
    {
        "author": "刘翼",
        "paragraphs": [
            "天然标格自潇疏，底用松篁水月俱。",
            "但是梅花皆可爱，何关东阁与西湖。"
        ],
        "tags": [
            "西湖"
        ],
        "title": "偶见官舍梅花作",
        "id": "bf90c614-1906-47a3-b0a6-52ac3988a9e5"
    },
    {
        "author": "刘翼",
        "paragraphs": [
            "半面春风已有情，别来重见眼终青。",
            "空斋夜雨十年後，一醉黄花叫不醒。"
        ],
        "title": "挽敖仪仲  其一",
        "id": "ee6d3240-c6bd-453a-9177-b6121ebb2a14"
    },
    {
        "author": "刘翼",
        "paragraphs": [
            "对坐茶瓯日两回，胸怀真率向人开。",
            "茶瓯对客如前度，不见先生杖屦来。"
        ],
        "title": "挽敖仪仲  其二",
        "id": "8529bc75-1e3f-45ef-ba70-53dad0412b84"
    },
    {
        "author": "刘翼",
        "paragraphs": [
            "昼倚篮舆饯一杯，殷勤别语到帘帏。",
            "那知此夜成长往，书屋无人月掩扉。"
        ],
        "title": "挽敖仪仲  其三",
        "id": "9ce2e3c1-c3ed-4664-9eb1-ee5e9b69690d"
    },
    {
        "author": "刘翼",
        "paragraphs": [
            "书中有种复何愁，酒兴诗狂卒未休。",
            "莫唱横塘断肠句，不堪斜日独登楼。"
        ],
        "title": "挽敖仪仲  其四",
        "id": "081488a4-2c06-4bc6-bce8-d2ef82687f57"
    },
    {
        "author": "刘翼",
        "paragraphs": [
            "三代读书无寸功，又将此法教儿童。",
            "旁人笑我背时好，不背旁人背乐翁。"
        ],
        "title": "送二子从子宜读书",
        "id": "b45aa625-3324-4425-b0e7-53e1c3e2427d"
    },
    {
        "author": "刘翼",
        "paragraphs": [
            "问道论诗也一宗，烧柴煨芋佛家风。",
            "要知真乐人间少，听雨空山破寺中。"
        ],
        "title": "山寺听雨",
        "id": "7d6b875e-b259-4f04-a6cc-1c6b3aed8cef"
    },
    {
        "author": "刘翼",
        "paragraphs": [
            "吟怀祗怕俗尘迷，若慕唐人也自痴。",
            "要识性情根极处，请观三百五篇诗。"
        ],
        "title": "戏和刘雪巢题壁韵",
        "id": "5a6742ee-0eae-4dda-8582-1b9e0f72df85"
    },
    {
        "author": "刘翼",
        "paragraphs": [
            "溪堂辟小轩，此景绝可爱。",
            "蔡松道东边，千载典刑在。",
            "高低万顷田，面势溪向背。",
            "生绡一幅宽，晴雨不尽态。",
            "中有谪仙人，来寻莘野耒。",
            "畎亩虽不忘，知进不如退。",
            "干坤入醉眼，风月出吟喙。",
            "我非人境游，亭在人境内。",
            "心平水不波，见远山无碍。",
            "时携琰石游，间以刘白辈。",
            "仆忝老诸生，来扣佛三昧。"
        ],
        "title": "题平远轩呈竹溪玉堂",
        "id": "036bb7c5-8c03-40db-a1d8-681c81620bd4"
    },
    {
        "author": "刘翼",
        "paragraphs": [
            "真如非字义，绮语道之疵。",
            "未见西亭作，长为北磵欺。",
            "晚因僧媚远，初实客从㬢。",
            "多少才名士，沉沦世不知。"
        ],
        "title": "题简上人西亭诗文後",
        "id": "10f87e90-b4bb-46e7-9ef5-b0aece31acc5"
    },
    {
        "author": "刘翼",
        "paragraphs": [
            "不见仙翁四十春，幸然丘陇在比邻。",
            "当年四海从游者，报佛深恩有几人。"
        ],
        "title": "梦呈乐轩先生既觉不失一字录呈竹溪玉堂",
        "id": "d373fe66-33c0-414e-bee3-ffdf8f2b4a71"
    },
    {
        "author": "刘翼",
        "paragraphs": [
            "富贵功名堪擘画，最难擘画子孙贤。"
        ],
        "title": "句",
        "id": "9a5f2722-87a5-465e-a092-fe1df4dd9bc4"
    },
    {
        "author": "释了惠",
        "paragraphs": [
            "投胎不着，一错百错。",
            "周行七步惹尘埃，直至如今抖不落。",
            "抖不落，定慧只得将错就错。"
        ],
        "title": "偈颂七十一首  其一",
        "id": "a2e375af-937b-42a1-8d16-a4cd82f76779"
    },
    {
        "author": "释了惠",
        "paragraphs": [
            "物见主，眼卓竖。",
            "此是吾家修月斧，须凭众力共提持，无圆缺处重修补。"
        ],
        "title": "偈颂七十一首  其二",
        "id": "cbe88e4e-d3e2-48c2-b2a0-db6dba898332"
    },
    {
        "author": "释了惠",
        "paragraphs": [
            "举步生荆棘，翻身堕崄崖。",
            "一毫不动着，当处自沉埋。"
        ],
        "title": "偈颂七十一首  其三",
        "id": "551ae0b0-7568-432c-a5b9-84cdd6f0b970"
    },
    {
        "author": "释了惠",
        "paragraphs": [
            "李下不整冠，瓜田不纳履。",
            "尀耐老臊胡，西来十万里。",
            "疑杀东震旦人，将谓单传直指。"
        ],
        "title": "偈颂七十一首  其四",
        "id": "80c5646d-54c4-45e0-b075-2987b6fdf955"
    },
    {
        "author": "释了惠",
        "paragraphs": [
            "大地为囹圄，鞫勘佛与祖。",
            "款案犹未圆，棒喝如雷雨。",
            "平白累山僧，有屈无雪处。",
            "有雪处，楖𣗖横担不顾人，直入千峰万峰去。"
        ],
        "title": "偈颂七十一首  其五",
        "id": "0e062b0f-fe14-45cf-a2de-8aea554728b4"
    },
    {
        "author": "释了惠",
        "paragraphs": [
            "玄中之玄，妙中之妙。",
            "识其渊源，得其枢要。",
            "普化踢倒饭床，水潦呵呵大笑。"
        ],
        "title": "偈颂七十一首  其六",
        "id": "ba9ce209-59c8-4919-ac1a-84af26766b38"
    },
    {
        "author": "释了惠",
        "paragraphs": [
            "山空木落，秋清露寒。",
            "释迦卤莽，达磨颟顸。",
            "唯有陶靖节，东篱采黄菊，烂醉夕阳残。"
        ],
        "title": "偈颂七十一首  其七",
        "id": "c7f21c66-a0ef-4ee2-a05d-2c38d6ab0415"
    },
    {
        "author": "释了惠",
        "paragraphs": [
            "两手指天地，周行步更多。",
            "可怜黄面老，螃蟹落汤锅。"
        ],
        "title": "偈颂七十一首  其八",
        "id": "fce7ea92-b9fb-4bca-8bb6-21d485212d44"
    },
    {
        "author": "释了惠",
        "paragraphs": [
            "拨乱干坤老贼精，天教化火自焚身。",
            "贼心贼行难磨灭，二月依前是仲春。"
        ],
        "title": "偈颂七十一首  其九",
        "id": "012f84ed-c4f2-4f68-aa96-eb83405e99b6"
    },
    {
        "author": "释了惠",
        "paragraphs": [
            "一二三四五，不落宫商角征羽。",
            "混然格调超千古，白雪阳春安足数。",
            "此曲而今谁乐闻，夜来月在长松树。"
        ],
        "title": "偈颂七十一首  其一○",
        "id": "fc2c87ee-7029-49fe-901a-f5bce9f75854"
    },
    {
        "author": "释了惠",
        "paragraphs": [
            "天兮高，地兮厚。",
            "月为夜，日为昼。",
            "重阳定是九月九。",
            "渊明采菊向东篱，山僧面南看北斗。"
        ],
        "title": "偈颂七十一首  其一一",
        "id": "3ccbbc4c-e528-4ca6-aa9e-4050fba782f6"
    },
    {
        "author": "释了惠",
        "paragraphs": [
            "七手八脚，三头两面。",
            "欢喜冤家，头头撞见。",
            "山僧建立宗旨，直须为我成褫。",
            "学人未达其源，也要请师方便。",
            "有方便，没方便。",
            "石巩张弓，三平中箭。"
        ],
        "title": "偈颂七十一首  其一二",
        "id": "a252dce7-14d0-4d48-9502-d55bcf9d554a"
    },
    {
        "author": "释了惠",
        "paragraphs": [
            "鹰窠里懵鸱，鸠巢中俊鹞。",
            "称尊未必尊，做小未必小。",
            "只么泥里洗泥，到了全没分晓。",
            "有分晓，海水不禁杓子舀。"
        ],
        "title": "偈颂七十一首  其一三",
        "id": "1c0df393-0a37-487b-b927-f0cf96b7e530"
    },
    {
        "author": "释了惠",
        "paragraphs": [
            "五月端午令节，艾人苦痛不彻。",
            "可怜病在膏肓，又被邪神所惑。",
            "撞着太上老君，也是赤口白舌。",
            "山僧反覆思量，别无仙方秘诀。",
            "如今抑不得已，只得就渠身上打劫。"
        ],
        "title": "偈颂七十一首  其一四",
        "id": "61957659-6c87-45a6-ba2c-7e1353e51dc7"
    },
    {
        "author": "释了惠",
        "paragraphs": [
            "白云深处憨眠好，野菜添油滋味长。",
            "千古康庐话头活，山僧笑擘紫泥香。"
        ],
        "title": "偈颂七十一首  其一五",
        "id": "9ae94e96-919b-4a33-92e3-8b963281fd3a"
    },
    {
        "author": "释了惠",
        "paragraphs": [
            "的的此事，真不可说。",
            "不可说中真可说，真可说，无可说。",
            "齿临部临，急急敕摄。"
        ],
        "title": "偈颂七十一首  其一六",
        "id": "7af28a61-8db5-4b08-8ed1-b8b5fc043d83"
    },
    {
        "author": "释了惠",
        "paragraphs": [
            "向上关，脚下路。",
            "才拟问如何，邯郸学唐步。"
        ],
        "title": "偈颂七十一首  其一七",
        "id": "82ecc760-8a62-4237-a223-729fc0c501a3"
    },
    {
        "author": "释了惠",
        "paragraphs": [
            "楚江南畔，甬水东边。",
            "有一句子，不方不圆。",
            "四七二三，望风结舌。",
            "德山临济，退後垂涎。"
        ],
        "title": "偈颂七十一首  其一八",
        "id": "22d966b9-9e91-443f-8c62-ad3565950322"
    },
    {
        "author": "释了惠",
        "paragraphs": [
            "隔江回首，已涉波澜。",
            "官路交肩，犹添荆棘。"
        ],
        "title": "偈颂七十一首  其一九",
        "id": "15a75c26-8250-4922-ab3d-33b7993ed2f5"
    },
    {
        "author": "释了惠",
        "paragraphs": [
            "秉太阿剑，立太平基。",
            "卷旗青海尾，奏凯乱峰西。",
            "弟应兄呼成活业，汝携鉏去我扶犁。"
        ],
        "title": "偈颂七十一首  其二○",
        "id": "c68df01c-cf5c-44e9-9937-812e448163fc"
    },
    {
        "author": "释了惠",
        "paragraphs": [
            "年去年来，年来年去。",
            "虽有去来年，且无来去路。",
            "既无来去路，实无有去来。"
        ],
        "title": "偈颂七十一首  其二一",
        "id": "9ae1b5ef-e1f0-473c-99da-b1b188be0879"
    },
    {
        "author": "释了惠",
        "paragraphs": [
            "起寨重招五百兵，等闲恢复百余城。",
            "凌烟阁上清风起，留得将军万世名。"
        ],
        "title": "偈颂七十一首  其二二",
        "id": "e3f165cf-08cf-4738-b907-6379e69b85c2"
    },
    {
        "author": "释了惠",
        "paragraphs": [
            "护生须是杀，杀尽始安居。",
            "会得个中意，唵悉唎苏嚧。"
        ],
        "title": "偈颂七十一首  其二三",
        "id": "d1054a0a-42c7-45a6-ac73-bd3f1f1334ab"
    },
    {
        "author": "释了惠",
        "paragraphs": [
            "诸佛诸祖，邪入肺腑。",
            "无药可医，无术可取。"
        ],
        "title": "偈颂七十一首  其二四",
        "id": "8c4e8e2d-5832-4b87-8139-25ccb8ea8fbb"
    },
    {
        "author": "释了惠",
        "paragraphs": [
            "面壁堆危引客过，问谁那更问如何。",
            "道寻常已成多事，检点侬家事更多。"
        ],
        "title": "偈颂七十一首  其二五",
        "id": "c8ce1013-80c2-4341-92c2-bcb114dd6ced"
    },
    {
        "author": "释了惠",
        "paragraphs": [
            "洞山有物黑似漆，老倒玉泉裩赫赤。",
            "赤者吉中有凶，黑者凶中有吉，明眼衲僧难辨的。",
            "即今吉凶悔吝拈向一边，玉泉洞山且靠一壁，却听拄杖子出来露个消息。"
        ],
        "title": "偈颂七十一首  其二六",
        "id": "14151a6f-951c-4874-8ade-c355acdbad2c"
    },
    {
        "author": "释了惠",
        "paragraphs": [
            "迦叶擎拳，阿难合掌。",
            "临济入门喝，德山入门棒。",
            "小人道消，君子道长。",
            "晓来策杖过溪西，十分春在梅梢上。"
        ],
        "title": "偈颂七十一首  其二七",
        "id": "14145858-a52a-4f17-a186-ff8b533e8c84"
    },
    {
        "author": "释了惠",
        "paragraphs": [
            "洪机莫测，至德难量。",
            "万民几鸥鹭，四海一池塘。",
            "日日春风相鼓舞，不知时世是羲皇。"
        ],
        "title": "偈颂七十一首  其二八",
        "id": "e4651899-8d76-4b34-beab-0b16f8dd83ff"
    },
    {
        "author": "释了惠",
        "paragraphs": [
            "冰雪冻皮肤，麻麦饿肠肚。",
            "见日未尝迷，见星安有悟。",
            "黄面老瞿昙，甜瓜成苦瓠。",
            "那更错行山下路，一步两步三四步。"
        ],
        "title": "偈颂七十一首  其二九",
        "id": "27819a1b-4f92-4acf-806c-271080f89267"
    },
    {
        "author": "释了惠",
        "paragraphs": [
            "旧岁已去，去不可追。",
            "新岁当来，来不可拒。"
        ],
        "title": "偈颂七十一首  其三○",
        "id": "77340ed0-218a-44aa-b5e2-fb5d98ca157c"
    },
    {
        "author": "释了惠",
        "paragraphs": [
            "诸佛日日降生，圣人时时出现。",
            "与大地群生，同一耳闻，同一眼见，同此一心，同此一念。",
            "共乐太平时，大家呈笑面。",
            "有谁更问，日与长老，孰近孰远，大千沙界含元殿。"
        ],
        "title": "偈颂七十一首  其三一",
        "id": "658a9acf-6c65-4252-ad29-a1275dbe1635"
    },
    {
        "author": "释了惠",
        "paragraphs": [
            "霜蹄一跃趁春风，看尽深红及浅红。",
            "鞭影未摇归路活，杜鹃声在夕阳中。"
        ],
        "title": "偈颂七十一首  其三二",
        "id": "dbbad735-daeb-44a7-ba48-d3704bce3b16"
    },
    {
        "author": "释了惠",
        "paragraphs": [
            "大千总是神仙药，此药无多灵验多。",
            "七佛之师虽解用，难医无病老维摩。"
        ],
        "title": "偈颂七十一首  其三三",
        "id": "cf63f1a1-8b2b-4d4a-a53f-46507fbb3178"
    },
    {
        "author": "释了惠",
        "paragraphs": [
            "这些业种自何来，虽不同门共一家。",
            "连累山僧至今日，一重枷上又添枷。"
        ],
        "title": "偈颂七十一首  其三四",
        "id": "af59cbb0-b17f-4ad1-9ee7-a0f1ced130e8"
    },
    {
        "author": "释了惠",
        "paragraphs": [
            "东涧一滴水，东湖千丈波。",
            "几多湖上客，无可奈船何。"
        ],
        "title": "偈颂七十一首  其三五",
        "id": "8d17186b-e99c-4c54-97ab-e1a95e9bf15b"
    },
    {
        "author": "释了惠",
        "paragraphs": [
            "火种深埋冷寂中，几回拨着暖烘烘。",
            "不知将谓吹嘘力，元是东君信息通。"
        ],
        "title": "偈颂七十一首  其三六",
        "id": "3589d06f-44b6-4a35-b96c-cf757b81ae3e"
    },
    {
        "author": "释了惠",
        "paragraphs": [
            "明星照得眼睛穿，眼睛觑得明星落。",
            "夜半依前是子时，敢保不曾成正觉。"
        ],
        "title": "偈颂七十一首  其三七",
        "id": "95bd6bae-e659-485d-8616-1425f522bc3e"
    },
    {
        "author": "释了惠",
        "paragraphs": [
            "权实双行，主宾互立。",
            "拏空塞空，以的破的。"
        ],
        "title": "偈颂七十一首  其三八",
        "id": "e03eaadc-ab11-4a8b-ae6d-e86354792e26"
    },
    {
        "author": "释了惠",
        "paragraphs": [
            "风前无语立须臾，接得双双锦鲤鱼。",
            "一等是传真的信，有通书有不通书。"
        ],
        "title": "偈颂七十一首  其三九",
        "id": "4fa41356-e4a7-4034-9969-8e21352f4a8e"
    },
    {
        "author": "释了惠",
        "paragraphs": [
            "飞雪岩前，炎天飞雪。",
            "冻得虚空，七花八裂。",
            "至今捏聚不成团，子规夜哭松梢月。"
        ],
        "title": "偈颂七十一首  其四○",
        "id": "d8fdd427-124e-4f52-a3b9-be5877fcf7d1"
    },
    {
        "author": "释了惠",
        "paragraphs": [
            "荆榛密密布前峰，塞断行人路不通。",
            "昨夜连山遭野火，更无芽蘗恼春风。"
        ],
        "title": "偈颂七十一首  其四一",
        "id": "5085fe10-27d5-4d47-8ddc-3d04bf6a0113"
    },
    {
        "author": "释了惠",
        "paragraphs": [
            "拄杖自拄杖，山僧自山僧。",
            "庭空积深雪，池冷起冰棱。",
            "楼上未吹新岁角，窗前且点旧年灯。"
        ],
        "title": "偈颂七十一首  其四二",
        "id": "0d21b93d-e83b-4284-b60b-e81d419afe99"
    },
    {
        "author": "释了惠",
        "paragraphs": [
            "护生须是杀，杀尽始安居。",
            "会得个中意，铁船水上浮。"
        ],
        "title": "偈颂七十一首  其四三",
        "id": "9e3e96ef-93d2-4c6b-b603-aedff5ac7c3b"
    },
    {
        "author": "释了惠",
        "paragraphs": [
            "满目荆榛，亘天烈焰。",
            "百匝千重，四方八面。",
            "赵州拏得七斤衫，普化走入大悲院，蜡人眼光如掣电。"
        ],
        "title": "偈颂七十一首  其四四",
        "id": "a90ad18f-b6f9-4a66-b2f8-c627f8f1f42d"
    },
    {
        "author": "释了惠",
        "paragraphs": [
            "石溪怒发，势不可遏。",
            "大地平沈，虚空惨怛。"
        ],
        "title": "偈颂七十一首  其四五",
        "id": "cbd41e1c-cb61-40a1-9e7c-a29a7241638b"
    },
    {
        "author": "释了惠",
        "paragraphs": [
            "虎生三子尾咤沙，咂舌垂涎弄爪牙。",
            "但见威风起岩窦，不知月照几千家。"
        ],
        "title": "偈颂七十一首  其四六",
        "id": "8be4a32d-a4fd-49ec-8777-8b0f79307dc8"
    },
    {
        "author": "释了惠",
        "paragraphs": [
            "今朝九月九，渊明开醉口。",
            "指点东篱菊，大骂西门柳。",
            "诸人听得，只么饮气吞声。",
            "山僧闻之，不免袖中出手。"
        ],
        "title": "偈颂七十一首  其四七",
        "id": "a67bde5d-f654-4301-a538-0f9fcd133c6d"
    },
    {
        "author": "释了惠",
        "paragraphs": [
            "扁舟划断晓江云，一曲高歌远送君。",
            "惊起滩头野鸭子，海天飞去不成群。"
        ],
        "title": "偈颂七十一首  其四八",
        "id": "25bd684a-5752-42dc-bd39-fdc5d39cba95"
    },
    {
        "author": "释了惠",
        "paragraphs": [
            "千峰沐雨，万树笼烟。",
            "磨盘呈旧面，水碓拜新年。"
        ],
        "title": "偈颂七十一首  其四九",
        "id": "945b27f6-8914-4ee1-826b-fc5c4bf45262"
    },
    {
        "author": "释了惠",
        "paragraphs": [
            "六年心念已灰寒，几欲求闲不得闲。",
            "今日不求闲自至，一枝藤占几江山。"
        ],
        "title": "偈颂七十一首  其五○",
        "id": "ddb36898-fe4a-45a5-ac81-42530fc613c8"
    },
    {
        "author": "释了惠",
        "paragraphs": [
            "一击华鲸吼月明，主翁魂梦已惺惺。",
            "海天空阔无知己，赢得潮声到客亭。"
        ],
        "title": "偈颂七十一首  其五一",
        "id": "2b4d9d6b-bc70-470f-9fce-6970d714df1d"
    },
    {
        "author": "释了惠",
        "paragraphs": [
            "南山鳖鼻蛇，撺入新罗国。",
            "吞却镇海珠，咬杀嘉州佛。"
        ],
        "title": "偈颂七十一首  其五二",
        "id": "9341258f-dc78-4e1c-b782-2aa6df095074"
    },
    {
        "author": "释了惠",
        "paragraphs": [
            "今之房杜昔伊周，功盖东南三百州。",
            "十二峰前月如翦，不知分照几家楼。"
        ],
        "title": "偈颂七十一首  其五三",
        "id": "7a898b7d-e7cb-42ee-9d75-0aefe6e7363d"
    },
    {
        "author": "释了惠",
        "paragraphs": [
            "屋前基业，屋後生涯。",
            "堂堂妙用，不假安排。",
            "暑退凉飙起，燕归鸿鴈来。",
            "天台南岳，峨嵋五台。",
            "新罗击皷大唐斋。"
        ],
        "tags": [
            "衡山"
        ],
        "title": "偈颂七十一首  其五四",
        "id": "0334d765-467c-4de9-9991-c1cec1516090"
    },
    {
        "author": "释了惠",
        "paragraphs": [
            "孟嘉已前，渊明去後。",
            "谁家篱畔欠黄花，那个杯中无白酒，重阳只是九月九。",
            "阿呵呵，始信茱萸茶苦涩，展眉人少皱眉多。"
        ],
        "title": "偈颂七十一首  其五五",
        "id": "e95159a9-4251-45cc-be53-e8b4d250dd6d"
    },
    {
        "author": "释了惠",
        "paragraphs": [
            "陪尽老精神，杯盘越样新。",
            "谁知村店酒，难劝御楼人。"
        ],
        "title": "偈颂七十一首  其五六",
        "id": "70434c72-3365-42f5-83d7-5d45f4957489"
    },
    {
        "author": "释了惠",
        "paragraphs": [
            "瞿塘三峡风波险，栈阁连云行路难。",
            "烽火相连兵刃接，一封乡信报平安。"
        ],
        "title": "偈颂七十一首  其五七",
        "id": "1f28962c-f97b-4722-a836-ef1ebc81bca3"
    },
    {
        "author": "释了惠",
        "paragraphs": [
            "仲冬严寒年年事，须知事上大有事。",
            "若人知得事上事，到了全然不干事。"
        ],
        "title": "偈颂七十一首  其五八",
        "id": "36959672-6081-489f-9a82-bb08c089e8ad"
    },
    {
        "author": "释了惠",
        "paragraphs": [
            "东土与西土，镬汤无冷处。",
            "暗室里突出鳖鼻蛇，平田中撞着白额虎。",
            "眼放闪电光，毒气成烟雾。",
            "最难行是芝峰路。"
        ],
        "title": "偈颂七十一首  其五九",
        "id": "7e50c00e-c07f-4eb6-a07d-5248a26f863d"
    },
    {
        "author": "释了惠",
        "paragraphs": [
            "四序暗推迁，钵盂口向天。",
            "止余三十日，便是一周年。"
        ],
        "title": "偈颂七十一首  其六○",
        "id": "981186ba-b2f7-464a-a1d0-084b9d65d81c"
    },
    {
        "author": "释了惠",
        "paragraphs": [
            "去年今日节，海角天涯传报捷。",
            "今日去年朝，黄童白叟尽歌谣。",
            "雨不破块，风不鸣条。",
            "渔者自渔，樵者自樵。",
            "草木昆虫王化里，万拜谁道不逢尧。"
        ],
        "title": "偈颂七十一首  其六一",
        "id": "8ac827ca-078e-4dbb-93e1-912e4ea59750"
    },
    {
        "author": "释了惠",
        "paragraphs": [
            "星在天上，眼在眉下。",
            "星无暗明，眼无昼夜。",
            "密密绵绵无缝罅。"
        ],
        "title": "偈颂七十一首  其六二",
        "id": "debff62a-a3f9-47b0-8187-bde95a4e8d8e"
    },
    {
        "author": "释了惠",
        "paragraphs": [
            "二月十有五，瞿昙开死铺。",
            "摩胸告众时，椁示双趺处。",
            "缩不来，展不去，七手八脚一时露。"
        ],
        "title": "偈颂七十一首  其六三",
        "id": "7b40c924-a259-4f24-9742-5ee37d85cbaf"
    },
    {
        "author": "释了惠",
        "paragraphs": [
            "贵如圭璧，贱如泥土。",
            "镇压山川，辉腾今古。",
            "有商量，没价数。",
            "富者得之贫，贫者得之富。",
            "岂不见茶陵山下郁阇梨，骑馿踏断溪桥路。"
        ],
        "title": "偈颂七十一首  其六四",
        "id": "780d3019-d5d4-4b3f-9b65-2766ac1302a3"
    },
    {
        "author": "释了惠",
        "paragraphs": [
            "重阳佳节到来，瑞岩无可安排。",
            "一十二峰黄栗粽，东大洋海茱萸茶。",
            "万象摩唇捋嘴，虚空缀齿粘牙，不知秋意落谁家。"
        ],
        "title": "偈颂七十一首  其六五",
        "id": "420ab5be-12a0-4e97-aefb-7138ee8490a9"
    },
    {
        "author": "释了惠",
        "paragraphs": [
            "没艰难处立难难，难透村婆者一关。",
            "忽地假鸡啼午夜，马蹄踏月过长安。"
        ],
        "title": "偈颂七十一首  其六六",
        "id": "e47a3741-f3c3-47e6-bda4-e838e609b73b"
    },
    {
        "author": "释了惠",
        "paragraphs": [
            "大机普应，妙用全彰。",
            "井通沧海，日上扶桑。",
            "击石火，闪电光。",
            "进前先蹉过，退後绝承当。"
        ],
        "title": "偈颂七十一首  其六七",
        "id": "b7ee94bd-431d-4f92-ab4b-2b09dd90c1f2"
    },
    {
        "author": "释了惠",
        "paragraphs": [
            "冷坐雪堆中，罗睺入命宫。",
            "被人赃作佛，打失主人翁。",
            "眉间蛛网断，顶𩕳鹊巢空。",
            "公案今朝又一重。"
        ],
        "title": "偈颂七十一首  其六八",
        "id": "e1a01001-816d-484b-993e-0c9621e86e9e"
    },
    {
        "author": "释了惠",
        "paragraphs": [
            "人间共赏元宵，瑞岩本光现瑞。",
            "屋上山，桥下水。",
            "三门八字打开，左右青叶娄至。",
            "头顶天，脚踏地。",
            "陈如觑破香积厨，释迦不受然灯记。"
        ],
        "title": "偈颂七十一首  其六九",
        "id": "f2d10099-e17f-4f27-9992-fba6ce514a18"
    },
    {
        "author": "释了惠",
        "paragraphs": [
            "生于秽土，不受点污。",
            "目顾四方，周行七步。",
            "看来步步讨便宜，落水也要占干处。"
        ],
        "title": "偈颂七十一首  其七○",
        "id": "3d9e900a-57cf-433d-85cc-7c2006de5e41"
    },
    {
        "author": "释了惠",
        "paragraphs": [
            "无病之药，不传之方。",
            "昨朝用不得，今日恰相当。",
            "如何是相当处，往往呼为百草霜。"
        ],
        "title": "偈颂七十一首  其七一",
        "id": "c333128b-a325-4bd0-bd07-3cae2a8d9978"
    },
    {
        "author": "释了惠",
        "paragraphs": [
            "膝下黄金贵，掌中天地宽。",
            "风云欣际会，四海夜涛寒。"
        ],
        "title": "禅会图黄檗掌沙弥",
        "id": "e54ba6a9-fc78-4367-a964-6e78b6019f51"
    },
    {
        "author": "释了惠",
        "paragraphs": [
            "跏趺迎上客，曲录对旌幢。",
            "不是家风别，他居礼乐邦。"
        ],
        "title": "赵州接赵王",
        "id": "9dc99cf5-c31c-4a53-bb14-68d62dd33649"
    },
    {
        "author": "释了惠",
        "paragraphs": [
            "立在威仪外，全身在里头。",
            "重重赐龙袖，难掩面门羞。"
        ],
        "title": "国一见代宗来起立",
        "id": "fe180145-0560-47dc-9bad-5b18a87c1d1b"
    },
    {
        "author": "释了惠",
        "paragraphs": [
            "至宝应难别，波斯双眼昏。",
            "何如放下手，留取镇中原。"
        ],
        "title": "中原之宝",
        "id": "f241d2db-3b47-4696-9701-3d3e139e265e"
    },
    {
        "author": "释了惠",
        "paragraphs": [
            "螺师蚌蛤类，大唐天子心。",
            "嗜好即深信，南无观世音。"
        ],
        "title": "文宗嗜蛤蜊",
        "id": "4fa68ea9-9672-4b5b-bbb7-70d7d048a16f"
    },
    {
        "author": "释了惠",
        "paragraphs": [
            "即今非见面，昔日不闻名。",
            "一句添三句，篇章凑不成。"
        ],
        "title": "李习之见药山",
        "id": "8a14413a-78f9-4a8a-947f-f2a5f6a278f5"
    },
    {
        "author": "释了惠",
        "paragraphs": [
            "事繁求省要，省要事频繁。",
            "纵得三平老，文公只姓韩。"
        ],
        "title": "韩文公见大颠",
        "id": "18d0453c-94f6-4533-bc37-0a8f77853694"
    },
    {
        "author": "释了惠",
        "paragraphs": [
            "孰是心空者，谁为选佛人。",
            "笊篱二尺柄，簸箕三寸唇。"
        ],
        "title": "庞居士见马祖",
        "id": "356ab406-284c-4714-bd47-3acfd97502c8"
    },
    {
        "author": "释了惠",
        "paragraphs": [
            "当风鸦臭气，一个豆娘儿。",
            "熏得行人走，冲爷皱断眉。"
        ],
        "title": "丹霞见灵照",
        "id": "4640d0d2-07e7-40ce-8270-ff3616d8a4cb"
    },
    {
        "author": "释了惠",
        "paragraphs": [
            "名正字亦正，形端影亦端。",
            "呼来并诺去，馿屎杂栴檀。"
        ],
        "title": "捧佛安名",
        "id": "cefdeb10-e8f4-4ca1-b30b-c40fd358e0e3"
    },
    {
        "author": "释了惠",
        "paragraphs": [
            "家有全棚乐，新翻调不同。",
            "分明恨离别，却是喜相逢。"
        ],
        "title": "说无生话",
        "id": "80f02685-fc37-4be5-83f1-ac410ce0d447"
    },
    {
        "author": "释了惠",
        "paragraphs": [
            "劣女还闺合，痴爷看日头。",
            "几生亲骨肉，不共戴天雠。"
        ],
        "title": "女子看日",
        "id": "32b84968-96d6-4c7d-93f1-755e56706c0b"
    },
    {
        "author": "释了惠",
        "paragraphs": [
            "辨地要从苗，枝残叶後凋。",
            "春风收契券，锄柄亦抽条。"
        ],
        "title": "庞大倚锄而化",
        "id": "0e2fe599-5480-43cb-bf54-6624ebfa7f45"
    },
    {
        "author": "释了惠",
        "paragraphs": [
            "幸自十方无壁落，谁将五彩画虚空。",
            "善财眼里生花翳，去却一重添一重。"
        ],
        "title": "重画知识壁",
        "id": "11ab9f5d-2c4c-4bda-be2f-3e973666db19"
    },
    {
        "author": "释了惠",
        "paragraphs": [
            "尊者从空掷钵来，神通用尽却成呆。",
            "看来不似维摩老，一默千门万户开。"
        ],
        "title": "鴈山出队上陈侍郎",
        "id": "1c2fe29d-f369-4c59-9fd7-ca09cfa2b754"
    },
    {
        "author": "释了惠",
        "paragraphs": [
            "海变桑田数莫穷，几回高挂逆流中。",
            "自从一饱清风後，船上时时有散工。"
        ],
        "title": "古帆",
        "id": "ff1aa32e-e238-4bfb-9228-e91be419bd9e"
    },
    {
        "author": "释了惠",
        "paragraphs": [
            "玉砌晓光寒，家风个样生。",
            "须知平白处，着脚是深坑。"
        ],
        "title": "雪庭",
        "id": "6437319e-73fe-46ef-adad-55aeb0467f03"
    },
    {
        "author": "释了惠",
        "paragraphs": [
            "𥉌𥉍眼孔忽然开，冷汗通身笑满腮。",
            "数十年间将谓道，谁知今日却元来。"
        ],
        "title": "自省",
        "id": "89c7236d-e9a8-4ff1-8b8a-7f1fd63602f5"
    },
    {
        "author": "释了惠",
        "paragraphs": [
            "秦不耕兮汉不耘，镢头边事杳无闻。",
            "年来也有秋成望，三合清风半合云。"
        ],
        "title": "闲田",
        "id": "9964c3e7-aea3-48c2-b915-dc9bddc89805"
    },
    {
        "author": "释了惠",
        "paragraphs": [
            "不是耳从声畔去，亦非声向耳边来。",
            "新罗国里打斋鼓，老汉钵盂齐展开。"
        ],
        "title": "闻叟",
        "id": "3ee10840-c06d-49ad-886a-dc93898cd457"
    },
    {
        "author": "释了惠",
        "paragraphs": [
            "朕兆未分初，都卢只老夫。",
            "包羲太多事，胡处又添须。"
        ],
        "title": "一翁",
        "id": "31ee57f7-2c5c-49b0-91eb-0d465a13258d"
    },
    {
        "author": "释了惠",
        "paragraphs": [
            "头枕溪西尾搭东，东西只尺不相通。",
            "跳不过处水千里，进得步时山万重。"
        ],
        "title": "断桥",
        "id": "f0ef6f2b-2c82-4dd9-a63e-df7af27cf3cf"
    },
    {
        "author": "释了惠",
        "paragraphs": [
            "分得竺干些子光，拓开户牖辟封疆。",
            "谁知迥绝安排处，昨夜三更挂夕阳。"
        ],
        "title": "西窗",
        "id": "90e17fd4-9676-41fc-a9a0-074c9fca9d62"
    },
    {
        "author": "释了惠",
        "paragraphs": [
            "白头弃镢下烟扉，正是欣逢快便时。",
            "岂谓傍山根脚在，至今留得碍人枝。"
        ],
        "title": "松坡",
        "id": "e71e64be-dab1-4972-8b8b-d9bf91cc2208"
    },
    {
        "author": "释了惠",
        "paragraphs": [
            "八万四千毛窍里，如来禅与祖师禅。",
            "一回白汗俱通畅，忌口更须三十年。"
        ],
        "title": "病翁",
        "id": "2486b4c1-41d0-4ed6-bf1e-15892cd1cbdc"
    },
    {
        "author": "释了惠",
        "paragraphs": [
            "锤凿不到处，纵横丈许宽。",
            "宁教苔藓去，要下一筹难。"
        ],
        "title": "石室",
        "id": "cc328623-8f77-475b-ad77-1925b97cbb49"
    },
    {
        "author": "释了惠",
        "paragraphs": [
            "尘中相见头颅别，座上交谈语笑同。",
            "拶到了无同别处，擎拳合掌各西东。"
        ],
        "title": "别川道士",
        "id": "4485e00f-ec94-4671-97d9-2ae993ffe04f"
    },
    {
        "author": "释了惠",
        "paragraphs": [
            "蓬莱一尺离青天，水不行舟古语传。",
            "但得胸中有江海，归家陆地也撑船。"
        ],
        "title": "送彻上人归蓬州",
        "id": "09fd70c6-e4ab-4389-af50-7ddc70749c63"
    },
    {
        "author": "释了惠",
        "paragraphs": [
            "归家结束盖头茅，坐看青山久不磨。",
            "切莫风前开臭口，恐人传作阆山歌。"
        ],
        "title": "阆州权兄归住锦屏",
        "id": "f6b4400a-48df-4251-b93f-8a46126dcd07"
    },
    {
        "author": "释了惠",
        "paragraphs": [
            "苏州得得上凌霄，恰值山寒雪未消。",
            "逗到雪消山骨露，春风已在锦江桥。"
        ],
        "title": "坚上人归成都",
        "id": "881197d1-7001-4bbd-ac19-49f83038b2e6"
    },
    {
        "author": "释了惠",
        "paragraphs": [
            "见说家山富海棠，杜陵才短没篇章。",
            "烦君开口道一句，撺掇教他分外香。"
        ],
        "title": "送人归昌州",
        "id": "309ac615-7b41-4c62-9080-e68389f4b990"
    },
    {
        "author": "释了惠",
        "paragraphs": [
            "白纸无端墨笔书，分明一句却模糊。",
            "青灯夜雨湘江上，添得平沙落雁图。"
        ],
        "title": "送人归湖南",
        "id": "cb7f0628-c8c5-4a70-84cd-6a38f01ef527"
    },
    {
        "author": "释了惠",
        "paragraphs": [
            "一粒收成敌万仓，可怜别甑不炊香。",
            "簸箕唇外打𨁝跳，八十四人皆粃糠。"
        ],
        "title": "送僧之江西",
        "id": "473c0416-e489-43e0-a466-89b30260e8b4"
    },
    {
        "author": "释了惠",
        "paragraphs": [
            "莫珍龙袖贵金襕，试拨湖湘草里看。",
            "拨看路边牛粪火，乌藤变作紫栴檀。"
        ],
        "title": "送人之岳山",
        "id": "31ab29e9-812a-435c-8247-db7d07dd95d0"
    },
    {
        "author": "释了惠",
        "paragraphs": [
            "湫间云冷不成眠，听得樵歌一曲全。",
            "切莫喧传江上路，此声不入钓鱼船。"
        ],
        "title": "送奎上人往中川",
        "id": "83d7006b-c4b9-4247-abdf-f7ba8c181ee8"
    },
    {
        "author": "释了惠",
        "paragraphs": [
            "湫龙噀水湿髭须，四十九盘山画符。",
            "此法未传先有验，夜来驱月下东湖。"
        ],
        "title": "送李道士归东湖",
        "id": "3c71f9fe-9408-4eaf-8b13-d01173e3c088"
    },
    {
        "author": "释了惠",
        "paragraphs": [
            "爷儿解释死生冤，觅语欲登灵鹫山。",
            "借与门前溪上路，草鞋钱是你侬还。"
        ],
        "title": "送性侍者之冷泉",
        "id": "f3b5ebf1-9079-49f2-874f-e2c2385bbd51"
    },
    {
        "author": "释了惠",
        "paragraphs": [
            "钵盂捧入大唐来，饭里无端咬着砂。",
            "一粒砂藏诸国土，方知寸步不离家。"
        ],
        "title": "送日本俊上人",
        "id": "b030fa9a-c585-4270-afd0-2d229eafe8fc"
    },
    {
        "author": "释了惠",
        "paragraphs": [
            "二千年前血滴滴，今日分明重指出。",
            "所生父母知不知，一二三四五六七。"
        ],
        "title": "瑞上人血书莲经报亲",
        "id": "d6468c09-86ec-4111-98dd-e7fee8485e1e"
    },
    {
        "author": "释了惠",
        "paragraphs": [
            "一芙蕖是一毗耶，一叶香风一室开。",
            "三万二千师子座，藕丝窍里涌将来。"
        ],
        "title": "赵山台莲花方丈",
        "id": "9cc19782-0479-4e24-95b6-b5ac4632b2c2"
    },
    {
        "author": "释了惠",
        "paragraphs": [
            "日暮下山投宿处，风前闻客诵经时。",
            "分明此处此时节，总在目前人不知。"
        ],
        "title": "黄梅一会",
        "id": "fea9d205-55c5-4bbc-899c-fc5e581f9a73"
    },
    {
        "author": "释了惠",
        "paragraphs": [
            "水底乌龟无卦兆，岸头神树不相关。",
            "要知祸福流行处，只在波心月一弯。"
        ],
        "title": "灵江",
        "id": "977dd3d9-97e7-4fab-8bba-821a6d14e66d"
    },
    {
        "author": "释了惠",
        "paragraphs": [
            "不知天地是同根，到老全无刀斧痕。",
            "结得同行个上座，夜来扶过落花村。"
        ],
        "title": "木翁",
        "id": "f5db527e-7d57-48d1-a974-06141d9cc958"
    },
    {
        "author": "释了惠",
        "paragraphs": [
            "望见松林笑满腮，香厨岂为者僧开。",
            "三千里外有知己，鸣鴈带书招不来。"
        ],
        "title": "鸣鴈松林接待",
        "id": "d16ebe93-6da1-473d-8eec-c9ebcbb246e7"
    },
    {
        "author": "释了惠",
        "paragraphs": [
            "雪鳌寒耸玉棱层，门钉桃符似不曾。",
            "将谓已无闲鬼祟，客床犹有不眠僧。"
        ],
        "title": "寄乐山居士",
        "id": "55c92079-4e28-4e8a-b730-ebd54d150350"
    },
    {
        "author": "释了惠",
        "paragraphs": [
            "只个亭山歇脚亭，岂图一饱脚头轻。",
            "须知钵里和箩饭，粒粒无非鬼眼睛。"
        ],
        "title": "奉化亭山庙接待",
        "id": "e4dc47e5-7172-48f8-b2fd-ba012b703e9b"
    },
    {
        "author": "释了惠",
        "paragraphs": [
            "眉毛盖眼赤须胡，女嫁男婚不识渠。",
            "唯是我侬偏孝顺，十年不作问安书。"
        ],
        "title": "闻父讣二首  其一",
        "id": "1a3339bf-13e8-418f-a70b-ec37d9f98968"
    },
    {
        "author": "释了惠",
        "paragraphs": [
            "见说如何与若何，恰如风向树头过。",
            "若论父子分明处，自古绵州所出多。"
        ],
        "title": "闻父讣二首  其二",
        "id": "38fba219-754d-4e5d-90c7-d8439fcbcef8"
    },
    {
        "author": "释了惠",
        "paragraphs": [
            "佛心之子毒蛇心，欢喜无端变作嗔。",
            "五处住山开毒口，不知喷杀几多人。"
        ],
        "title": "悼虎丘枯桩和尚  其一",
        "id": "44887477-ee4d-4f91-98bb-cb40485f1b82"
    },
    {
        "author": "释了惠",
        "paragraphs": [
            "华雨台前倒法幢，海门浪里钉枯桩。",
            "千古万古撼不动，碍塞泼天扬子江。"
        ],
        "title": "悼虎丘枯桩和尚  其二",
        "id": "914f881c-98a8-4d01-807a-14bd1ae3ae74"
    },
    {
        "author": "释了惠",
        "paragraphs": [
            "咬牙囓齿骂松源，四海五湖洪浪奔。",
            "天目山云梁渚月，就中嘲谤不成冤。"
        ],
        "title": "悼灭翁  其一",
        "id": "42bce15f-2095-431f-b0ae-cbd7c9c6cc38"
    },
    {
        "author": "释了惠",
        "paragraphs": [
            "尽道灭翁今灭门，那知灭字塞干坤。",
            "道渠已灭不曾灭，总不是渠真子孙。"
        ],
        "title": "悼灭翁  其二",
        "id": "056a019b-ce01-4da2-b900-fc3a9ac875f7"
    },
    {
        "author": "释了惠",
        "paragraphs": [
            "不愁台岭路岧嶤，生怕平田恶水浇。",
            "一杓又倾三百里，令人含恨不能消。"
        ],
        "title": "谢万年淮海寄拟为上堂",
        "id": "ea26a998-7ce2-4f24-88c2-3abe27cce965"
    },
    {
        "author": "释了惠",
        "paragraphs": [
            "老去将贫买得闲，十层梯下是人间。",
            "忽因送客闻新事，又嘱山童紧着关。"
        ],
        "title": "寓北山小阁因事偶作",
        "id": "9c369509-b307-460c-87eb-b2e45608af4c"
    },
    {
        "author": "释了惠",
        "paragraphs": [
            "夜半见明星，山中添冷话。",
            "脚未出山来，此话行天下。",
            "我观一切众生成佛多时，只有你者老子犹欠悟在。"
        ],
        "title": "出山相赞",
        "id": "afbefdc7-3825-4e49-928b-32c74406851e"
    },
    {
        "author": "释了惠",
        "paragraphs": [
            "噫吁，西来何所图。",
            "未开花五叶，先坏一茎芦，秋风吹恨满江湖。"
        ],
        "title": "达磨赞  其一",
        "id": "4a79e0af-e3c9-484f-b7a2-f33e1608f10a"
    },
    {
        "author": "释了惠",
        "paragraphs": [
            "西土不拘，东土不管。",
            "口边落节，臂边拔本。",
            "自携只履赋归欤，脚下至今犹未稳。"
        ],
        "title": "达磨赞  其二",
        "id": "a0b02dcf-24ab-4752-8ee2-5ce06d874f05"
    },
    {
        "author": "释了惠",
        "paragraphs": [
            "字字不真，句句不实。",
            "真实色身，何处寻觅。",
            "无寻觅处，正观现前。",
            "菡蓞花香水接天。"
        ],
        "title": "观音赞",
        "id": "99e52821-4a30-4e8e-8ad2-24de6fa99f34"
    },
    {
        "author": "释了惠",
        "paragraphs": [
            "不滞闻见而受用闻见，不涉思惟而深入思惟。",
            "一坐至今扶不起，圆通门户草离离。"
        ],
        "title": "常思惟赞",
        "id": "223f94d1-7694-4fe8-98e1-e03c16cde4d7"
    },
    {
        "author": "释了惠",
        "paragraphs": [
            "海眼为香饵，悲心作钓钩。",
            "鱼龙知几许，贪者自抬头。"
        ],
        "title": "海眼光赞",
        "id": "9fa14616-a893-4c86-af0e-b33f40bfb5ba"
    },
    {
        "author": "释了惠",
        "paragraphs": [
            "抱膝踞岩阿，自在特自在。",
            "一线柳梢风，扫浄众生界。",
            "苦苦，忽然变成雨。"
        ],
        "title": "又",
        "id": "ae9eb7d0-6c2d-4700-9174-b1d196a27eb1"
    },
    {
        "author": "释了惠",
        "paragraphs": [
            "玉腕指尖新，力能提万钧。",
            "上他篮子里，未必是金鳞。"
        ],
        "title": "又",
        "id": "36d95684-4f64-44e0-8841-0eeefc1fef95"
    },
    {
        "author": "释了惠",
        "paragraphs": [
            "作狮子吼，震龙王宫。",
            "说者如哑，听者如聋。",
            "清凉山顶照明月，无垢世界生清风。"
        ],
        "title": "文殊为龙女说法赞",
        "id": "0a1eab35-dd6e-4ab8-847c-a2ae460c8897"
    },
    {
        "author": "释了惠",
        "paragraphs": [
            "驾白象王，数黑豆子。",
            "行愿不相应，身心不相似。",
            "虽然瓶泻二千酎，敢保胸中无一字。"
        ],
        "title": "普贤出山相赞",
        "id": "8999754e-37f9-4121-9ba7-d405e3742685"
    },
    {
        "author": "释了惠",
        "paragraphs": [
            "乌藤横占阎浮界，鼻孔直撑兜率天。",
            "刚道化身千百亿，一身犹自不完全。"
        ],
        "title": "布袋赞",
        "id": "2b9a44c3-5284-4c2f-b959-e0a6cc838553"
    },
    {
        "author": "释了惠",
        "paragraphs": [
            "布袋没半边，乌藤欠一橛。",
            "手指空中底，要且不是佛。",
            "是什么，咄咄咄。"
        ],
        "title": "又",
        "id": "df5a7317-10ef-4395-b77d-ff0b27da5d6e"
    },
    {
        "author": "释了惠",
        "paragraphs": [
            "挑起悭囊，悭而不悋。",
            "回头等一个人，知是张何李郑。",
            "且等且等，等到弥勒下生时，或然等得也不定。"
        ],
        "title": "又",
        "id": "02cfda64-6761-47e4-8bf8-fc7f7b977187"
    },
    {
        "author": "释了惠",
        "paragraphs": [
            "转脑回头，百般卖弄。",
            "滞货只些儿，尽力拽不动。",
            "吽吽，我不信得恁么郑重。"
        ],
        "title": "又",
        "id": "eda8adb0-dbd3-4122-82c8-70fdb318d499"
    },
    {
        "author": "释了惠",
        "paragraphs": [
            "扪腹一笑，笑里戈矛。",
            "背手牵囊，囊中锥刺。",
            "将谓渠侬有底聱，元来奉化只如此。"
        ],
        "title": "布袋赞",
        "id": "edbd151d-4896-4dec-9189-729ee10fc4c1"
    },
    {
        "author": "释了惠",
        "paragraphs": [
            "姓孔名聃，字曰瞿昙。",
            "禅道第二，文章第三。",
            "同门同出入，不是我同参。"
        ],
        "title": "三教赞",
        "id": "2caef0b5-95a2-4ffe-9a65-28d70d560f7f"
    },
    {
        "author": "释了惠",
        "paragraphs": [
            "示疾毗耶方丈，文殊亦难近傍。",
            "看来无药可医，只是忌口为上。"
        ],
        "title": "维摩赞",
        "id": "4623ee83-a707-49e9-8ba8-72b24985fe61"
    },
    {
        "author": "释了惠",
        "paragraphs": [
            "道个希有世尊，不知口是祸门。",
            "至今看经未了，立得拄杖生根。"
        ],
        "title": "须菩提赞",
        "id": "bebd4da3-ef97-4e08-ab2e-705a5de937f2"
    },
    {
        "author": "释了惠",
        "paragraphs": [
            "七轴莲经，自舒自卷。",
            "嫁人之媒，算人之本。",
            "金沙去後转风流，几度桃花春浪暖。"
        ],
        "title": "马郎妇赞",
        "id": "dc619a9c-be92-4334-8a13-c866224d8012"
    },
    {
        "author": "释了惠",
        "paragraphs": [
            "应现声闻身，本身曾不动。",
            "众身齐说法，平地波涛涌。",
            "此法不知谁解听，岩谷晓来云气重。"
        ],
        "title": "观音坐岩中并十六罗汉赞",
        "id": "00a72f38-8ff8-47a9-a007-ced97d630fde"
    },
    {
        "author": "释了惠",
        "paragraphs": [
            "虎怕人心恶，人欺虎太慈。",
            "虽逢贤太守，难打者官司。"
        ],
        "title": "丰干闾丘虎赞",
        "id": "00ac77a0-875e-4b2d-80b6-78e4743233cf"
    },
    {
        "author": "释了惠",
        "paragraphs": [
            "五台为床，峨嵋作枕。",
            "眠似不眠，惺如不惺。",
            "唤起来，三十苕帚柄。"
        ],
        "title": "寒拾赞",
        "id": "056605fe-3589-4300-b0a5-29a30fc53ef5"
    },
    {
        "author": "释了惠",
        "paragraphs": [
            "乱石当陶泓，千岩作诗轴。",
            "意到句不就，句到意不足。",
            "墨渐消，笔渐秃。",
            "苍松偃蹇莓苔绿。"
        ],
        "title": "拾得磨墨寒山题岩赞  其一",
        "id": "133369f3-a0bd-474d-8498-4c991d3a41f4"
    },
    {
        "author": "释了惠",
        "paragraphs": [
            "高兴上层巅，断崖收晚烟。",
            "笔底两三字，人间千百篇。",
            "心手不相知，石上墨成池。",
            "劫石有消日，此墨无尽时。"
        ],
        "title": "拾得磨墨寒山题岩赞  其二",
        "id": "654aa366-1258-4df7-ae8e-bde818c34dbb"
    },
    {
        "author": "释了惠",
        "paragraphs": [
            "磨礲分寸工夫，建立针锋世界。",
            "尚欠些子合尖，且待石头烂坏。"
        ],
        "title": "磨针罗汉赞",
        "id": "d369e4df-d951-4d19-90a2-ad651a6d67ea"
    },
    {
        "author": "释了惠",
        "paragraphs": [
            "水落方能石露，有心别无用处。",
            "若问佛法如何，日洗钵盂两度。"
        ],
        "title": "洗钵罗汉赞",
        "id": "f10fa784-d400-4173-90fe-568b3250c802"
    },
    {
        "author": "释了惠",
        "paragraphs": [
            "捏定五十三人性命若一藕丝，擎起百一十城世界如一荷叶。",
            "此未入母胎已前神通，正参见文殊已後时节。",
            "楼阁门前事若何，夜来池沼皆明月。"
        ],
        "title": "善财赞",
        "id": "28cf9273-4f77-466a-9412-ae4ab46ae35e"
    },
    {
        "author": "释了惠",
        "paragraphs": [
            "人兮不覊，虎兮不缚。",
            "是四憨痴，成一火落。",
            "虽然合眼只一般，也有睡着睡不着。"
        ],
        "title": "四睡赞  其一",
        "id": "a1d63db0-ff13-42ea-bd90-0e2028c27032"
    },
    {
        "author": "释了惠",
        "paragraphs": [
            "无固无必，挨肩促膝。",
            "人梦不祥，虎梦大吉。",
            "世上有谁知，天台云羃羃。"
        ],
        "title": "四睡赞  其二",
        "id": "84fa2316-d73d-42ae-b5bc-edfd030bfdd3"
    },
    {
        "author": "释了惠",
        "paragraphs": [
            "一衲横肩遮百丑，破处冷风吹不透。",
            "待伊穿线要重联，金乌已在西山後。"
        ],
        "title": "朝阳穿破衲赞",
        "id": "7b49c842-04bc-4295-ac40-5114d206400f"
    },
    {
        "author": "释了惠",
        "paragraphs": [
            "破微尘出大经卷，一弹指顷千百遍。",
            "只因错认月为灯，至今展卷遮羞面。"
        ],
        "title": "对月了残经赞  其一",
        "id": "2d301b54-d7c7-4ca5-8f39-a2be2fbfdcfa"
    },
    {
        "author": "释了惠",
        "paragraphs": [
            "麻线贯竹针，太阳相对面。",
            "通身破绽多，如何补得遍。"
        ],
        "title": "对月了残经赞  其二",
        "id": "fa9f0daf-abee-4070-9866-6736008fc591"
    },
    {
        "author": "释了惠",
        "paragraphs": [
            "好念脱空经，不知山月转。",
            "将谓了多时，犹有者一卷。"
        ],
        "title": "对月了残经赞  其三",
        "id": "3e087b0d-aae1-47b9-8a77-87be230729e1"
    },
    {
        "author": "释了惠",
        "paragraphs": [
            "提起臭猪头，密持清浄戒。",
            "将谓足脂膏，元来少肉菜。",
            "如何出得金华界。"
        ],
        "title": "猪头和尚赞",
        "id": "006e4f68-aa60-4a82-aedb-626708e8e246"
    },
    {
        "author": "释了惠",
        "paragraphs": [
            "圣者圣何从，空中柳絮踪。",
            "猪头不得吃，遍地扇腥风。"
        ],
        "title": "又",
        "id": "9eadc0ed-b0f5-48f0-8c9f-28eec6985446"
    },
    {
        "author": "释了惠",
        "paragraphs": [
            "猪头捧起，全苦全甘。",
            "饥兮不吃，饱而常贪。",
            "大地作柄扇子，难遮满面羞惭。"
        ],
        "title": "又",
        "id": "a6684226-fca5-42c3-b19e-31dad107b06d"
    },
    {
        "author": "释了惠",
        "paragraphs": [
            "口中念底，空中写底。",
            "是何章句，是何宗旨。",
            "人道你转法华，我道法华转你。"
        ],
        "title": "言法华赞",
        "id": "3d37fef6-2157-4ca8-a65a-1ddabc1d30de"
    },
    {
        "author": "释了惠",
        "paragraphs": [
            "吃既不知数，吐亦难数渠。",
            "非图甜得口，意在五更初。"
        ],
        "title": "鸡骨和尚赞",
        "id": "d76b3d0c-d704-4704-9954-e44b5780b3e7"
    },
    {
        "author": "释了惠",
        "paragraphs": [
            "屈膝跨牛腰，山遥水更遥。",
            "有诗吟未就，白鹭下溪桥。"
        ],
        "title": "政黄牛赞",
        "id": "75defc42-ee10-428a-912f-d356c8ced3c7"
    },
    {
        "author": "释了惠",
        "paragraphs": [
            "铎掩洪钟，机如掣电。",
            "明头暗头，四方八面。",
            "一着得人憎，走入大悲院。"
        ],
        "title": "普化赞",
        "id": "bea14bde-5fe0-4134-88bd-a7b5687c2c8d"
    },
    {
        "author": "释了惠",
        "paragraphs": [
            "得恁么自在，得恁么快活。",
            "古庙当丛林，捞波作衣钵。",
            "脚头到处江天阔。"
        ],
        "title": "蚬子和尚赞",
        "id": "0c9ab671-9900-4ad3-aa39-ebf916f6d2a9"
    },
    {
        "author": "释了惠",
        "paragraphs": [
            "赤手立生涯，都卢一个虾。",
            "不从江里得，树上摝将来。"
        ],
        "title": "又",
        "id": "f7b1ddc3-6d16-4f4d-86d7-703a1edf025e"
    },
    {
        "author": "释了惠",
        "paragraphs": [
            "金锡一震，虚空退听。",
            "百万雄兵，难破此阵。",
            "一时游戏神通，未免旁观者哂。"
        ],
        "title": "邓隠峰赞",
        "id": "ddc926a2-12a1-4d72-a0c0-e6507917af70"
    },
    {
        "author": "释了惠",
        "paragraphs": [
            "一叶舟离港口，一桡外无可有。",
            "子不知羞，父不觉丑。",
            "丑恶羞惭，万年不杇。",
            "岂不见黄梅路上数株松，带雨含烟，一似朱泾堤畔柳。"
        ],
        "title": "五祖送六祖渡江并船子接夹山赞",
        "id": "4e95055f-0f27-4b62-8b6b-f120e7f13e05"
    },
    {
        "author": "释了惠",
        "paragraphs": [
            "恨杀老头陀，山移恨不磨。",
            "吾今担头重，为汝种松多。"
        ],
        "title": "五祖栽松六祖担柴赞  其一",
        "id": "4e67dd49-818a-48aa-b5b3-7fe47f323886"
    },
    {
        "author": "释了惠",
        "paragraphs": [
            "无柄锄头，无根松树。",
            "万古风规，一肩荷负。",
            "至今夜夜黄梅雨。"
        ],
        "title": "五祖栽松六祖担柴赞  其二",
        "id": "904c15df-7b2f-4481-b9e4-904de0d0740a"
    },
    {
        "author": "释了惠",
        "paragraphs": [
            "夯担不担柴，通经不识字。",
            "新州路上人，中书堂里事。",
            "三更月照东禅寺。"
        ],
        "title": "五祖栽松六祖担柴赞  其三",
        "id": "c8ea03fc-2f67-43c2-b6f6-5af7d9656f85"
    },
    {
        "author": "释了惠",
        "paragraphs": [
            "一棹绿杨湾，金鳞得处难。",
            "长江深有恨，不合蹈船翻。"
        ],
        "tags": [
            "长江"
        ],
        "title": "船子夹山赞",
        "id": "17e5431a-19e2-4f1d-8c5c-b759fac243ba"
    },
    {
        "author": "释了惠",
        "paragraphs": [
            "笠雨湿蓑烟，头陀行已圆。",
            "一桡横到底，不踏浙江船。"
        ],
        "title": "谢三郎赞",
        "id": "2aa9db50-c870-40ec-8f10-0a604830d440"
    },
    {
        "author": "释了惠",
        "paragraphs": [
            "箬笠蓑衣，短篷孤艇。",
            "四海一钩，千江只影。",
            "不知月在飞猿岭。"
        ],
        "title": "又",
        "id": "4cc6f296-79d0-44ba-89e6-e686e60cb8b4"
    },
    {
        "author": "释了惠",
        "paragraphs": [
            "酒肆屠门，街头市尾。",
            "摇破木铎，无宫商而暗合宫商。",
            "挑大道浆，虽不醉人而人自醉。",
            "是则是，我问你，不知郴州城中，何似大悲院里。"
        ],
        "title": "普化泉大道赞",
        "id": "04612a08-7e74-4c73-ab3c-e2ecd2490d6f"
    },
    {
        "author": "释了惠",
        "paragraphs": [
            "无底篮儿，无柄笊篱。",
            "闲家泼具，卖与阿谁。",
            "自对丹霞呈丑拙，至今羞涩画蛾眉。"
        ],
        "title": "灵照女赞  其一",
        "id": "8780d6fc-3da2-475a-bfa6-7ae5b4c6d218"
    },
    {
        "author": "释了惠",
        "paragraphs": [
            "指点谁家子，将呈泼笊篱。",
            "物轻情意重，不使老爷知。"
        ],
        "title": "灵照女赞  其二",
        "id": "66b59aee-f7c6-4c0f-aad5-99a1c158ce28"
    },
    {
        "author": "释了惠",
        "paragraphs": [
            "松根石上柳阴边，三个痴顽一个颠。",
            "总道系蛇如伏虎，不知跨犊似乘船。"
        ],
        "title": "四宗风赞",
        "id": "a473bf7f-5aad-4291-8b21-c9ca1cc7c871"
    },
    {
        "author": "释了惠",
        "paragraphs": [
            "白鹭股边供大嚼，一蹄涔里鼓波声。",
            "三生更待三生後，未许平田路上行。"
        ],
        "title": "四宗风赞",
        "id": "70d215e7-ce4a-45d1-b6e9-26d44c039b6e"
    },
    {
        "author": "释了惠",
        "paragraphs": [
            "前身後身，坐底立底。",
            "半假半真，全非全是。",
            "只因抬手肆乖张，万古黄梅如鼎沸。"
        ],
        "title": "五祖再来赞",
        "id": "ff0cf062-7154-483d-b1ca-2b93a2fa8c18"
    },
    {
        "author": "释了惠",
        "paragraphs": [
            "不作樵夫作碓夫，只将脚力验精粗。",
            "知佗踏着踏不着，和米和糠到钵盂。"
        ],
        "title": "六祖赞",
        "id": "2ed50d20-b0d0-4e71-8a05-0a70e662a8c2"
    },
    {
        "author": "释了惠",
        "paragraphs": [
            "三玄非玄，三要非要。",
            "平地起戈矛，虚空剜孔窍。",
            "谁知未到黄檗山，尽大地人着贼了。"
        ],
        "title": "临济赞",
        "id": "d814c09f-0826-4f58-8f69-4174ea318af7"
    },
    {
        "author": "释了惠",
        "paragraphs": [
            "既不以爵，又不叙齿。",
            "何得过谦，让之不已。",
            "若谓是临济家风，洞上宗旨，笑倒磨光黑交椅。"
        ],
        "title": "大慧宏智揖让图赞",
        "id": "51e2f90b-a51a-4a42-a5e5-3440cfff48e7"
    },
    {
        "author": "释了惠",
        "paragraphs": [
            "灵而不灵，不灵而灵。",
            "鬼不是鬼，神不是神。",
            "讪谤祖宗之魔孽，惑乱男女之妖精。",
            "天童一见便生嗔，未必灵岩肯卜邻。"
        ],
        "title": "佛鉴和尚",
        "id": "794b9797-167e-4dbb-af62-62ded9a08c6d"
    },
    {
        "author": "释了惠",
        "paragraphs": [
            "非愚非贤，非亲非冤。",
            "渠不在後，我不在先。",
            "共行难行道路，欲了未了因缘。",
            "以松为誓，後五百年。",
            "咄，再来不直半文钱。"
        ],
        "title": "舍钱建阁深都寺",
        "id": "85a54abd-f047-4427-93e2-a62b6de90ea4"
    },
    {
        "author": "释了惠",
        "paragraphs": [
            "㑃无讨处，强无讨处。",
            "刚道太虚空，纯是生铁铸。",
            "人言养子不及父，殊不知扬子江心有个郭璞墓。"
        ],
        "title": "小师智潮请赞",
        "id": "f781bca7-cd70-4021-9e35-f8a2a1b0a002"
    },
    {
        "author": "释了惠",
        "paragraphs": [
            "泽广藏山，理能伏豹。",
            "父既不慈，子亦不孝。",
            "吉凶影象自分明，不用烧香求卦兆。"
        ],
        "title": "小师智广请赞",
        "id": "075088b3-2e94-4808-bb9e-2c8fafd483d7"
    },
    {
        "author": "释了惠",
        "paragraphs": [
            "发鬅鬙，貌棱层。",
            "没些火种，刚要传灯。",
            "破无准之有准，起南能之不能。",
            "有不会佛法者，许伊是个师僧。",
            "恐人无信，立此为凭。"
        ],
        "title": "行堂请赞",
        "id": "4c892b0d-d889-4ae8-83e6-a463f5dd6bd6"
    },
    {
        "author": "释了惠",
        "paragraphs": [
            "入火不燎眉，溺水不湿衣。",
            "目前巇崄，脚下平夷。",
            "纵移千百步，此节不曾移。"
        ],
        "title": "山行赞",
        "id": "307b980d-6076-4ac4-9531-5939788e1107"
    },
    {
        "author": "释了惠",
        "paragraphs": [
            "老骨檛，恶冤家。",
            "无面目不听别人处分，得人憎不堪师位安排。",
            "衲僧要识渠端的，雪瀑千寻泻断崖。"
        ],
        "title": "灵峰雪崖长老请赞",
        "id": "4e748ad1-b57c-43ea-8553-cfeed81d15b9"
    },
    {
        "author": "释了惠",
        "paragraphs": [
            "百炼金色不变，有人要见不得见，有底不愿见他面。",
            "不识腕头力，多于弦上辨。",
            "射透海山千万重，都来一只蓬蒿箭。"
        ],
        "title": "僊岩海山长老请赞",
        "id": "f8235814-b627-42ee-ba7c-4af0db2609f2"
    },
    {
        "author": "释了惠",
        "paragraphs": [
            "雪峯踏者僧不杀，长生扶者僧不起。",
            "可怜一束烂枯藤，狼藉至今愁满地。"
        ],
        "title": "颂古",
        "id": "37a9b79b-f1cc-4a6c-99a3-963e3fd9ad7b"
    },
    {
        "author": "余玠",
        "paragraphs": [
            "老子也曾来伺候，诸公聊复忍须臾。"
        ],
        "title": "句",
        "id": "eaeb48f9-2bce-43f0-9442-514981a16bc9"
    },
    {
        "author": "汤志道",
        "paragraphs": [
            "攀藤缘绝壑，野鹿场边去。",
            "鸟衔山果来，落在鹿眠处。"
        ],
        "title": "山行",
        "id": "6ac1377b-558b-4b22-b45d-49f01db55b6b"
    },
    {
        "author": "江万里",
        "paragraphs": [
            "草际春回残雪消，强扶衰病傍溪桥。",
            "东风不管梅花落，自酿新黄染柳条。"
        ],
        "title": "梅花  其一",
        "id": "6f513798-dad0-429b-ba72-4e7832f15fd1"
    },
    {
        "author": "江万里",
        "paragraphs": [
            "床头周易用心来，旧卷经年病不开。",
            "到得初冬梦颜子，欠伸俄健起寻梅。"
        ],
        "title": "梅花  其二",
        "id": "a667ebac-a1f5-44d5-819a-6c64f9a9ebb9"
    },
    {
        "author": "江万里",
        "paragraphs": [
            "结亭临水似舟中，夜雨潇潇乱打篷。",
            "荷叶晓看元不湿，却疑误听五更风。"
        ],
        "title": "荷花",
        "id": "12a115e1-e433-4fc8-8459-6d3c44d75c08"
    },
    {
        "author": "江万里",
        "paragraphs": [
            "万里为官彻底清，舟中行止甚分明。",
            "如今若有亏心事，一任碧波深处沉。"
        ],
        "title": "诗退风涛",
        "id": "fd29b495-ea95-415e-bf42-387cb955c28f"
    },
    {
        "author": "江万里",
        "paragraphs": [
            "瞻彼高山，苍苍相缪。",
            "云舒霞张，溪谷险幽。",
            "鸣鹤在树，猿猱啾啾。",
            "青松多风，白露已秋。",
            "仙乎曷去，胡不少留。"
        ],
        "title": "道番昜登龙虎",
        "id": "25a8e89e-3d79-42c1-8f41-70dd019a0ad9"
    },
    {
        "author": "江万里",
        "paragraphs": [
            "农岂犹需我劝农，且从人意卜年丰。",
            "喜闻布谷声声急，莫为催科处处穷。",
            "父老来前吾语汝，官民相近古遗风。",
            "欲知太守乐其乐，乐在田家欢笑中。"
        ],
        "title": "劝农",
        "id": "63edbf70-0a37-48a5-9332-5b70d081fb5d"
    },
    {
        "author": "江万里",
        "paragraphs": [
            "昨日北风今日强，归船又过斫柴江。",
            "浮槎却被春流误，挂在沙头古柳桩。"
        ],
        "title": "钟陵归舟即事",
        "id": "c559ea8f-69f9-4c66-935b-bfb1cd74d626"
    },
    {
        "author": "江万里",
        "paragraphs": [
            "凿开风月长生地，占却烟霞不老身。",
            "虚靖当年仙去後，未知丹诀付何人。"
        ],
        "title": "龙虎山",
        "id": "6f8c13cb-afb8-4b4e-9dc1-19f8bf50bb56"
    },
    {
        "author": "江万里",
        "paragraphs": [
            "与天通处在人和，未有人和天荐瘥。",
            "消息连朝来玉阙，川原满眼尽银河。",
            "坡书已得欧公体，力士宜尊太白靴。",
            "人物于今如越雪，欲令惯见不嫌多。"
        ],
        "title": "和瑞雪",
        "id": "b84e72cc-f449-43bb-8293-88b7f7ba9238"
    },
    {
        "author": "江万里",
        "paragraphs": [
            "去国离家路八千，平生不爱半文钱。",
            "苍天鉴我无私意，莫使妖禽夜叫冤。"
        ],
        "title": "辟妖禽吟",
        "id": "8c5b3dff-dfcc-4e9d-8f73-3b410bc68970"
    },
    {
        "author": "江万里",
        "paragraphs": [
            "钓得金鳌休便休，何须垂上钓鱼钩。",
            "昨宵试向江头望，明月芦花别是秋。"
        ],
        "title": "嘲元宰相",
        "id": "e232ae0b-49ca-4712-8458-6f9be91aca04"
    },
    {
        "author": "江万里",
        "paragraphs": [
            "四海衣冠拜九重，圣君在位像飞龙。",
            "遥瞻雉扇双开处，万岁齐呼瑞气浓。"
        ],
        "title": "朝贺",
        "id": "c0709d93-1a25-4ef4-9855-87812d4dcf77"
    },
    {
        "author": "江万里",
        "paragraphs": [
            "黄鹤楼高倚半天，楼中黄鹤去千年。",
            "檐楹自是留真境，几席何妨得老仙。",
            "云护山光秋驻马，日笼江影昼停船。",
            "良工改写归图画，俯仰令人一慨然。"
        ],
        "title": "题黄鹤楼",
        "id": "661b417d-b5ac-4c98-983b-08613fae1c1e"
    },
    {
        "author": "江万里",
        "paragraphs": [
            "柯山千仞鬰嶙峋，喜见丹青写送人。",
            "洞府无人留永日，神仙有路隔重云。",
            "苍松白石秋容凈，绝壁悬崖晓势分。",
            "归向公庭对真景，却疑人是画中身。"
        ],
        "title": "柯山图",
        "id": "6e8e90b5-7c8d-4675-8235-52b826f2f446"
    },
    {
        "author": "江万里",
        "paragraphs": [
            "不忍骤开还骤落，殷勤含蕊待君来。"
        ],
        "title": "句",
        "id": "b397aeff-25b4-4366-bbec-697e487ac771"
    },
    {
        "author": "高吉",
        "paragraphs": [
            "上山采芳桂，不盈一掬金。",
            "金色容易变，零落伤我心。",
            "欲以遗所思，山遥水沈沈。",
            "微物岂足贵，但感岁月深。"
        ],
        "title": "有所思",
        "id": "7243be80-ce83-4bd6-8fbb-6d2a0ca4bbd3"
    },
    {
        "author": "高吉",
        "paragraphs": [
            "客从暑中来，清风入我户。",
            "佩带楚兰香，囊瘿湘蓠句。",
            "一笑忘形骸，百年示肺腑。",
            "烹鲤唤曲生，劳苦竹深处。",
            "远游焉伥伥，归梦应栩栩。",
            "回首白云飞，下有白发母。",
            "白发不堪剪，儿去定何所。",
            "频频占鹊喜，嗷嗷待乌哺。",
            "去时萱始华，执手泪如雨。",
            "萱华几飘风，月落啼杜宇。"
        ],
        "title": "胡不归二首  其一",
        "id": "7809b9db-65b4-40d3-b750-7e54b03d9d9d"
    },
    {
        "author": "高吉",
        "paragraphs": [
            "茕茕荡子妻，空房守幽独。",
            "缠绵心绪长，吞声忍夜哭。",
            "背灯耿孤影，香冷云幕低。",
            "绝怜屋上乌，替人呜呜啼。"
        ],
        "title": "胡不归二首  其二",
        "id": "5dbc6896-d374-4240-8a64-2ec4082ee9e2"
    },
    {
        "author": "高吉",
        "paragraphs": [
            "墨卿溯源流，甄陶何远矣。",
            "系出五大夫，杀身成人美。",
            "策勋凌烟阁，繇此着姓氏。",
            "开国从胶东，裂土封黑水。",
            "平生好太玄，握手忘汝尔。",
            "一笑吐奇芬，熏透诗人髓。",
            "磨礲去圭角，耐久坚莫比。",
            "朋来自远方，陶泓管城子。",
            "传文章心印，千古尽在是。",
            "我老久绝交，未忘抄录耳。",
            "种树书一编，养生论盈纸。",
            "烦卿为记之，岁晚吾事已。"
        ],
        "title": "试长沙胡邦明墨",
        "id": "e8bd9443-dbfb-4b5a-b44d-4b1a9c4c24b3"
    },
    {
        "author": "高吉",
        "paragraphs": [
            "月朗众星稀，天高万籁息。",
            "草露湿秋虫，悲凄声唧唧。",
            "隔窗听鸣机，寒光曙犹织。",
            "微物固催人，尤为贫女惜。"
        ],
        "title": "秋窗杂兴",
        "id": "996dcccc-59c1-4c4b-b770-4c721dc42331"
    },
    {
        "author": "高吉",
        "paragraphs": [
            "塞南月冷乌夜飞，茫茫旷野无枝栖。",
            "防边夜歌大风起，铁衣如冰冻不死。",
            "功成那忍乞爱卿，叫阍已献龟形绮。",
            "钱塘江边乌欲栖，小卿醉软红玉肌。",
            "亸云溜簪困未醒，山头赤乌啄金餠。",
            "春宵恨不长如年，无情银漏何溅溅，起来一笑花嫣然。"
        ],
        "tags": [
            "钱塘江"
        ],
        "title": "塞南",
        "id": "68a929ce-575e-4143-bf0c-cb36e8787255"
    },
    {
        "author": "高吉",
        "paragraphs": [
            "不跨扬州鹤，来寻快阁鸥。",
            "澄江依旧月，落木几番秋。",
            "山色横青眼，交情叹白头。",
            "一声何处笛，我欲理归舟。"
        ],
        "title": "快阁",
        "id": "b3d518ae-717a-4a73-a76d-eff4708f0a20"
    },
    {
        "author": "高吉",
        "paragraphs": [
            "雨肥蔬解甲，坡暖竹添丁。",
            "物态俱自得，人痴终不醒。",
            "独行宁媿影，真懒遂忘形。",
            "巢燕归何晚，柴门风为扃。"
        ],
        "title": "雨肥",
        "id": "e84b0d74-84db-4717-8171-8fc354fb0f8d"
    },
    {
        "author": "高吉",
        "paragraphs": [
            "嘶骑随鞭尾，诗囊挂杖头。",
            "好风吹客去，落日启予愁。",
            "涉水搴沅芷，邀春醉楚楼。",
            "故人如问讯，云卧懒如鸥。"
        ],
        "title": "送客之楚",
        "id": "f13373ed-bcaf-471f-b3c2-f3f0c47027a6"
    },
    {
        "author": "高吉",
        "paragraphs": [
            "竹好无多个，江清不觉深。",
            "余香随去蝶，软语爱幽禽。",
            "美景翻成恨，经年不寄音。",
            "长沙一樽酒，得共几回斟。"
        ],
        "title": "忆潇湘故人",
        "id": "a0b95536-46be-43e7-b024-814dd4481e04"
    },
    {
        "author": "高吉",
        "paragraphs": [
            "金粟如来佛，拈花微笑时。",
            "烦君修月斧，分我占秋枝。",
            "且约黄香住，莫令青女知。",
            "夜窗清不寐，剩读几篇诗。"
        ],
        "title": "觅桂花",
        "id": "a59a4953-d52f-4c72-a6f1-36683491a323"
    },
    {
        "author": "高吉",
        "paragraphs": [
            "庾公陈迹已悠悠，春到江南天尽头。",
            "依旧冰花照行客，瘴烟原不犯清流。"
        ],
        "title": "庾岭  其一",
        "id": "a7d1cd8b-72af-44bc-9671-117f46a0ee96"
    },
    {
        "author": "高吉",
        "paragraphs": [
            "江水悠悠去莫追，个中造道有深机。",
            "我来岂为观鱼说，人笑无钩钓傍矶。"
        ],
        "title": "庾岭  其二",
        "id": "bdba8044-e45b-4cda-b281-ac3f9b3aa451"
    },
    {
        "author": "高吉",
        "paragraphs": [
            "谁为栖栖鲁孔丘，辙环天下果何求。",
            "爱人学道行吾志，束带何伤见督邮。"
        ],
        "title": "读渊明传",
        "id": "dec833e8-e10d-4656-bf40-a7c7cb2d7095"
    },
    {
        "author": "高吉",
        "paragraphs": [
            "巫峡秋深景最幽，山岚泼翠淡烟浮。",
            "看来不复成云雨，空锁襄王旧日愁。"
        ],
        "title": "巫山秀丽为四川之奇观其一晴",
        "id": "82248dcd-26e2-44b1-aab6-a547ad9ca168"
    },
    {
        "author": "高吉",
        "paragraphs": [
            "识破宫妆色是空，香魂分付与东风。",
            "黑云泼眼催诗急，着我江头春暗中。"
        ],
        "title": "墨梅",
        "id": "6c42ca73-d019-4b36-80ab-6c6cdeb7f930"
    },
    {
        "author": "高吉",
        "paragraphs": [
            "参透诸方向上机，瘦藤靠壁倦游时。",
            "充然有得机之外，口不能言心自知。"
        ],
        "title": "倦游",
        "id": "b8076e4a-2591-4973-8866-6204bb4b2b26"
    },
    {
        "author": "黄从龙",
        "paragraphs": [
            "芙蓉幻出画难成，文藻由来属俊英。",
            "五采曾遗当日梦，百年犹有故山名。",
            "岁寒寥落松筠秀，月夜悲凉猿鹤惊。",
            "惆怅江淹人去远，载瞻南浦暮云横。"
        ],
        "title": "题梦笔山",
        "id": "f06a07b3-d260-42b1-af68-a0961c098b56"
    },
    {
        "author": "李知退",
        "paragraphs": [
            "思昔祥符日，先皇建景灵。",
            "六飞亲奠币，万国尽来庭。",
            "睹物知全盛，闻声识典刑。",
            "孤臣肠九折，不忍视斯铭。"
        ],
        "title": "景灵旧钟",
        "id": "af5d663c-ec12-4cfd-83d2-993f79b993db"
    },
    {
        "author": "李知退",
        "paragraphs": [
            "霁色横空碧，凉飙透客襟。",
            "萦回山九锁，崭绝石千寻。",
            "爱景心虽切，怀贤意更深。",
            "摩挲旧诗刻，拥鼻独行吟。"
        ],
        "title": "洞霄宫二首  其一",
        "id": "4f59ca8f-82b4-44f1-b69f-ef752535c123"
    },
    {
        "author": "李知退",
        "paragraphs": [
            "早已飞升去，人间不记年。",
            "潜龙犹守卫，飞鼠尚蹁跹。",
            "烟锁栖真洞，云横抚掌泉。",
            "徘徊空竟日，令我忆坡仙。"
        ],
        "title": "洞霄宫二首  其二",
        "id": "caa0ad14-668d-4ecb-9975-5e3adc5da57b"
    },
    {
        "author": "李知退",
        "paragraphs": [
            "脱屣繁机後，骑鲸到此山。",
            "一编藏玉笈，千古镇雪关。",
            "仙仗今虽远，龙鳞尚欲攀。",
            "凝尘横御榻，拜起涕应潸。"
        ],
        "title": "昊天道院",
        "id": "1772841a-3b97-4ced-b51a-24fee8569841"
    },
    {
        "author": "孟点",
        "paragraphs": [
            "污渎横鳣鲸，蝼蚁得而制。",
            "所据非所容，悲叹生贾谊。",
            "吾疑洛阳叟，所见未超诣。",
            "卷之不能伸，无乃为形累。",
            "朅来姚江滨，稽首龙山寺。",
            "泓澄尺余水，龙乃于此憇。",
            "饮之还可小，泥蟠纵兀肆。",
            "乘时大其用，云行复雨施。",
            "出无而入有，莫得窥其际。",
            "兹龙之为龙，所以超万类。",
            "彼哉横江鲸，舟楫诧吞噬。",
            "莫知屈伸理，已大不可细。",
            "沧溟有时竭，鬐鬛何足恃。",
            "惟龙神以天，不足以迹泥。",
            "洪涛再翻播，勺水或游戏。",
            "江河固所便，岩穴亦可寄。",
            "深潜若终隠，奋迅倏已逝。",
            "小大无定名，变化莫拟议。",
            "吾闻黄面老，法门传不二。",
            "细能入无闲，大可周天地。",
            "芥子纳须弥，妙语言下契。",
            "蛰龙徘徊久，其亦悟此意。"
        ],
        "title": "龙泉山",
        "id": "3c30e093-8a27-4702-9752-699bdcc4aefb"
    },
    {
        "author": "孟点",
        "paragraphs": [
            "阡陌躬行谨邵农，平郊快马蹴东风。",
            "土膏流润雨初足，花锦暄晴春正中。",
            "旗阵折旋知路曲，乐声递响觉山空。",
            "长官元是扶犁手，乐与耕夫笑语同。"
        ],
        "title": "劝农即事",
        "id": "bfcfae3a-97a3-4e9a-98ac-c4835682e46c"
    },
    {
        "author": "尤煓",
        "paragraphs": [
            "万籁既寂，一气孔神。",
            "吸彼沆瀣，沃此肺膺。",
            "至阳之精，天一所生。",
            "钦哉此词，展也大成。"
        ],
        "title": "题苏端明书乳泉赋後",
        "id": "c3f119a8-610b-4178-8bca-8311ff309b6e"
    },
    {
        "author": "王琮",
        "paragraphs": [
            "吟僧山北住，又买过湖船。",
            "半日得闲话，一生无此缘。",
            "波光□酒兴，竹色带茶烟。",
            "归路斜阳里，徐行听乱蝉。"
        ],
        "title": "北山访僧晚归",
        "id": "f3606095-3a62-4d10-b73b-766a2900790d"
    },
    {
        "author": "王琮",
        "paragraphs": [
            "一棹三万里，何修入窈深。",
            "水痕涵雨意，岩影带秋阴。",
            "虽愧无仙骨，终能长道心。",
            "古人殊错计，空向海中寻。"
        ],
        "title": "蓬莱",
        "id": "db9bff1b-4cc8-44d4-8877-1dc437797de3"
    },
    {
        "author": "王琮",
        "paragraphs": [
            "近来闲过日，幽事颇相关。",
            "远树开晴昼，归云当晚山。",
            "宦情随处薄，诗稿逐时删。",
            "骨若无仙分，何因住此间。"
        ],
        "title": "读书楼作",
        "id": "1ab11adb-c657-4dd6-b889-3e4892e74864"
    },
    {
        "author": "王琮",
        "paragraphs": [
            "河阳桃李树，惆怅不逢春。",
            "官为吟诗折，家因好客贫。",
            "故山归去远，遗像挂来真。",
            "谁向江头哭，共乡三数人。"
        ],
        "title": "哭潘令",
        "id": "d9296083-b151-402a-9e18-4b2fc134970e"
    },
    {
        "author": "王琮",
        "paragraphs": [
            "闲携一壶酒，来对雪岩斟。",
            "秋老瀑飞瘦，石寒云宿深。",
            "坐无僧共话，行有鹤随琴。",
            "此处尽不俗，令人生隠心。"
        ],
        "title": "三岩",
        "id": "e00b36cd-6ce1-481c-bad9-0d189230041c"
    },
    {
        "author": "王琮",
        "paragraphs": [
            "退食多留此，翛然一散襟。",
            "凉从晓来觉，秋向雨中深。",
            "墙竹侵山色，檐茅杂柳阴。",
            "有谁能载酒，过我共幽寻。"
        ],
        "title": "题独醒小亭",
        "id": "27128583-9de6-444b-b0c5-61e6b6954333"
    },
    {
        "author": "王琮",
        "paragraphs": [
            "调度如儒素，相门中所难。",
            "一心唯好佛，半世懒求官。",
            "星近缇屏落，坟依宰木寒。",
            "遗恩满溪麓，鱼鸟亦辛酸。"
        ],
        "title": "挽何耐轩",
        "id": "c2f68d17-a022-4ed2-9dc6-c264cc03b03f"
    },
    {
        "author": "王琮",
        "paragraphs": [
            "近来真倦客，怕蹋软尘红。",
            "独向一楼坐，静观诸境空。",
            "官河添夜雨，宫树带秋风。",
            "还忆能吟者，襟期何日同。"
        ],
        "title": "客里有怀徐太古",
        "id": "12db5146-54f1-4a61-9680-b33d6cc826cf"
    },
    {
        "author": "王琮",
        "paragraphs": [
            "水亭新得月，坐对白苹洲。",
            "共说一夜话，惜无多日留。",
            "手抄诗许借，口诵呪如流。",
            "最羡同吟处，对床风雨秋。"
        ],
        "title": "与刘天游伯仲夜话霅中戏赠",
        "id": "929e7df8-2a5a-4827-87e4-17163721016e"
    },
    {
        "author": "王琮",
        "paragraphs": [
            "秋风从何来，飒飒入窗牖。",
            "残镫耿不寐，照我客颜厚。",
            "故园岂不佳，亦颇兴怀否。",
            "黄金桂百树，碧玉池十亩。",
            "猿鹤响空山，亭台映疏柳。",
            "觥筹杂野蔌，笔砚得佳友。",
            "愁无弹鹊句，隽有持螯手。",
            "人生行乐耳，功名有时有。",
            "点检屐几两，土苴米五斗。",
            "浩然归去来，万事不如酒。"
        ],
        "title": "秋夜有怀醉书十韵",
        "id": "4643ac76-82e4-430c-858d-befde5959a8c"
    },
    {
        "author": "王琮",
        "paragraphs": [
            "清晓离家去路遥，绝怜寒景太萧条。",
            "松深渐觉风声紧，云动还知雪意销。",
            "沙嘴客担鱼种卖，山头人拾树枝烧。",
            "梅华多处谁家酒，斜舞青帘隔小桥。"
        ],
        "title": "城西即事",
        "id": "8f5d65e0-7b2b-467a-8211-2dc035bfa965"
    },
    {
        "author": "王琮",
        "paragraphs": [
            "惠然乘兴访幽栖，细雨冥冥湿杖藜。",
            "七尺身强于鹤瘦，一生心不向人低。",
            "日寻灵药行寒麓，时有新诗付小奚。",
            "欲解貂金同一醉，酒垆闻只在前溪。"
        ],
        "title": "次韵项君玉",
        "id": "6a0b3494-69f8-4e7b-af18-db3c603a1f36"
    },
    {
        "author": "王琮",
        "paragraphs": [
            "秋山曾是共登临，感慨兰亭後视今。",
            "炎热不过能炙手，笑谈未必到知心。",
            "前言衮衮风波去，後约寥寥岁月深。",
            "室迩岂应人自远，酒盟诗社要重寻。"
        ],
        "title": "答友人",
        "id": "00bfc9eb-a421-4687-aac0-9b8298187260"
    },
    {
        "author": "王琮",
        "paragraphs": [
            "自移药鼎在床头，桂玉令人分外愁。",
            "因病始知归计好，虽贫不向俗人谋。",
            "僧曾带雨来看脉，仆为伤风懒上楼。",
            "頼有壁间新买画，寒灯相对两山秋。"
        ],
        "title": "京华病中",
        "id": "1f49794f-89fa-4827-aa3a-ac335ecc12c4"
    },
    {
        "author": "王琮",
        "paragraphs": [
            "秋来客里几蹉跎，醉铗唯堪浩浩歌。",
            "盛世未应知己少，诸公自是阅人多。",
            "潮生瓜步风犹急，苔满浯溪石欠磨。",
            "忆昔祖生忠愤後，更无一楫是如何。"
        ],
        "title": "客南徐一首",
        "id": "c3f2ae17-3f06-4b06-a9ce-76f6cbcbbc1b"
    },
    {
        "author": "王琮",
        "paragraphs": [
            "谁怜范叔恋袍寒，犹有徐卿二子看。",
            "大率率中多物忤，相知知到此心难。",
            "最怜风雪分吟笔，安得江山共倚栏。",
            "後夜小窗怀素帖，挑灯应忆我同观。"
        ],
        "title": "次韵徐献可兼别重巽",
        "id": "3a39d114-e44b-46f5-8bb2-8a5bc1b9973e"
    },
    {
        "author": "王琮",
        "paragraphs": [
            "使星卿月照淮壖，百万貔貅饱据鞍。",
            "出处岂无公论在，规模应有後人看。",
            "半年水驿衣犹湿，一纸天笺墨未干。",
            "事与心违知已异，折梅花别岁之寒。"
        ],
        "title": "代辟客送总卿归吴",
        "id": "3a1d1b87-057d-40f7-abd4-4b5ad6de6962"
    },
    {
        "author": "王琮",
        "paragraphs": [
            "苦无官况莫来休，羞见傍人说宦游。",
            "九十日秋蛩共语，两三夜雨雁供愁。",
            "腐红只有虚名在，坚白难将实意酬。",
            "驿路梅花归正好，苦无官况莫来休。"
        ],
        "title": "邺中书怀",
        "id": "4d2c04a3-b9a2-42dd-9c29-1ec5d6dc6881"
    },
    {
        "author": "王琮",
        "paragraphs": [
            "西台自是旧相知，来了为山一篑亏。",
            "入幕虽无多日在，改官已是十年迟。",
            "金闺接武人争羡，玉牒能文世所奇。",
            "此去锦乡纔两宿，仙茅绿景正堪诗。"
        ],
        "title": "喜赵居父赴班",
        "id": "63341746-39a6-4651-8752-d98eae4031cc"
    },
    {
        "author": "王琮",
        "paragraphs": [
            "秋满阑干晚共凭，残烟衰草最关情。",
            "西风吹起江心浪，犹作当时击楫声。"
        ],
        "title": "题多景楼",
        "id": "988e541d-9a66-4440-a21d-a033711cd850"
    },
    {
        "author": "王琮",
        "paragraphs": [
            "落落庙碑摹瘗鹤，阴阴宰木宿神鸦。",
            "可怜宝剑凌云气，散作金灯满地花。"
        ],
        "title": "汉荆王墓",
        "id": "a638ad1d-4086-42b2-8690-3165195a1227"
    },
    {
        "author": "王琮",
        "paragraphs": [
            "小槽停溜务厅闲，幕府文书省却难。",
            "竟日裴回无俗意，祇因竹外有秋山。"
        ],
        "title": "独醒午坐",
        "id": "fab22fd5-7333-4e15-a337-a720306b7922"
    },
    {
        "author": "王琮",
        "paragraphs": [
            "经年客食向京华，懒对春风祇忆家。",
            "觉道近来全俗了，略无一语及梅花。"
        ],
        "title": "旅兴",
        "id": "1c2623fe-8007-46b8-aa1c-c0a3f35be072"
    },
    {
        "author": "王琮",
        "paragraphs": [
            "范甑欲尘贫亦甚，陶腰未折计何如。",
            "小窗独对萧萧雨，临得唐人乞米书。"
        ],
        "title": "客中从厚禄故人乞米",
        "id": "aeedcbd6-e39d-4f24-b06f-60fd7ed59b61"
    },
    {
        "author": "王琮",
        "paragraphs": [
            "寂寞梅花处士坟，竹围岩脚一泉深。",
            "隃瞻翠辇曾游处，水钥年年护绿阴。"
        ],
        "title": "舟过孤山",
        "id": "7f5b578f-7ce0-4893-a658-87b82e03e3dc"
    },
    {
        "author": "王琮",
        "paragraphs": [
            "落叶阑干小立时，诸公慨想到腰围。",
            "但知官餠堪为饵，不识人间有钓矶。"
        ],
        "title": "秘省金鱼池一首",
        "id": "9d3ef1a6-db85-4421-9e69-406720d2c492"
    },
    {
        "author": "王琮",
        "paragraphs": [
            "旗彩斜飞一命轻，舟人却立万舟迎。",
            "不应当日将军事，犹到如今气未平。"
        ],
        "tags": [
            "钱塘江"
        ],
        "title": "观潮",
        "id": "681fb379-fb61-4538-a3f8-8afaab070b4b"
    },
    {
        "author": "王琮",
        "paragraphs": [
            "共约湖边唤短蓬，晓来何事雨兼风。",
            "山林只合闲人到，不入时官眼界中。"
        ],
        "title": "献可约游北山阻雨",
        "id": "67d8180e-fb57-487b-833c-70e2fad8d0e8"
    },
    {
        "author": "王琮",
        "paragraphs": [
            "十千呼酒醉长安，犹记年时客里欢。",
            "有约南山南畔去，只挑野菜当春盘。"
        ],
        "title": "立春有怀",
        "id": "1db6d2e6-7e41-445a-80d8-a773b7d01846"
    },
    {
        "author": "王同祖",
        "paragraphs": [
            "鼓吹喧喧月色新，天街灯火夜通晨。",
            "玉皇不赐传柑宴，散与千门万户春。"
        ],
        "title": "京城元夕",
        "id": "d34a9355-4f55-42da-bc6d-64f0f10dfdfe"
    },
    {
        "author": "王同祖",
        "paragraphs": [
            "长安三月又三日，绣毂狨鞍富贵家。",
            "笙鼓喧天兰棹稳，卖花声里夕阳斜。"
        ],
        "title": "湖上  其一",
        "id": "3d1c6d91-b280-4ae7-831b-27b6e74ec44b"
    },
    {
        "author": "王同祖",
        "paragraphs": [
            "偶出城来日未西，百花丛底草萋萋。",
            "游人过尽归来晚，行遍苏公十里堤。"
        ],
        "title": "湖上  其二",
        "id": "353607f6-4781-469e-bae7-95624fe86c40"
    },
    {
        "author": "王同祖",
        "paragraphs": [
            "千金难买是心知，谁遣相亲又语违。",
            "杨柳若知行客恨，不教飞絮扑春衣。"
        ],
        "title": "送客",
        "id": "4933bd79-0878-4407-9fb0-380243d8b6cd"
    },
    {
        "author": "王同祖",
        "paragraphs": [
            "金殿重重昼不开，盘窠苍柏两行栽。",
            "角门东畔瞻宸几，仙仗曾迎翠辇来。"
        ],
        "title": "太乙宫即事  其一",
        "id": "9b44ee54-201c-4103-bc3a-c91d133674db"
    },
    {
        "author": "王同祖",
        "paragraphs": [
            "绿阴密处着危亭，佳气葱葱王武林。",
            "一片红尘飞不入，杜鹃啼处白云深。"
        ],
        "title": "太乙宫即事  其二",
        "id": "0face657-feeb-4abd-85b7-3077634d4300"
    },
    {
        "author": "王同祖",
        "paragraphs": [
            "静夜孤灯人未眠，等闲行过内门前。",
            "一声唱彻连珠喏，碧月朱栏绿柳边。"
        ],
        "title": "夜步内门",
        "id": "ed7a066b-cc93-46fe-82c6-b24ac41f1128"
    },
    {
        "author": "王同祖",
        "paragraphs": [
            "壮心如铁气填膺，万里中原尚虏尘。",
            "一枕西风两行泪，封疆谁是死绥人。"
        ],
        "title": "时事感怀  其一",
        "id": "3df238b2-d8dc-49a2-bb3c-7eb1d275f4de"
    },
    {
        "author": "王同祖",
        "paragraphs": [
            "羽书昨夜下长安，胡骑骎骎犯蜀关。",
            "愁杀闺中年少妇，朝朝空望戍夫还。"
        ],
        "title": "时事感怀  其二",
        "id": "08e6b1cb-0eb2-449b-9699-916bbf5ece27"
    },
    {
        "author": "王同祖",
        "paragraphs": [
            "襄州蹀血荆州乱，千里金汤狐兔凭。",
            "未定樊城关羽死，汉民何日见中兴。"
        ],
        "title": "时事感怀  其三",
        "id": "021c0d5a-b844-4f36-9882-d5077183fd30"
    },
    {
        "author": "王同祖",
        "paragraphs": [
            "蜀又交侵淮又危，江湖风浪沸潢池。",
            "连朝云气浓于墨，想是英雄血战时。"
        ],
        "title": "时事感怀  其四",
        "id": "0f8317c7-c95c-4b4e-b10a-03f57dfaed24"
    },
    {
        "author": "王同祖",
        "paragraphs": [
            "世变无穷客恨长，栏干遍倚怕斜阳。",
            "满篱黄菊无心看，付与游蜂自在忙。"
        ],
        "title": "晚秋",
        "id": "5e4eb46f-54c3-4932-9d4b-f5b072e3a030"
    },
    {
        "author": "王同祖",
        "paragraphs": [
            "中辛㫝吉建斋坛，宰相前期誓百官。",
            "尊祖敬宗天子孝，仪文莫作等闲看。"
        ],
        "title": "明堂观礼杂咏十三首 尚书省观莅誓",
        "id": "78577f3a-b205-496c-9cae-c67c4e03abd9"
    },
    {
        "author": "王同祖",
        "paragraphs": [
            "百官常服拱端门，丹凤衔书下九阍。",
            "宰相近前宣授了，齐班舞蹈谢君恩。"
        ],
        "title": "明堂观礼杂咏十三首 端门观习肆赦仪 其一",
        "id": "2bd0b01b-754d-4bbe-9bb8-01b8bb7248dd"
    },
    {
        "author": "王同祖",
        "paragraphs": [
            "两边黄幕护朱檐，中贵当头候卷帘。",
            "扶起金鸡争抢取，要教天表庶民瞻。"
        ],
        "title": "明堂观礼杂咏十三首 端门观习肆赦仪 其二",
        "id": "35b51985-99e2-4330-b1b5-5e9f4cfaf975"
    },
    {
        "author": "王同祖",
        "paragraphs": [
            "金甲重矛两内臣，阶前对立气英英。",
            "巡更场内知谁问，听得传呼宰相名。"
        ],
        "title": "明堂观礼杂咏十三首 车驾宿太庙",
        "id": "d42b5f1f-9d82-46b3-bedb-834e0ba8ecb5"
    },
    {
        "author": "王同祖",
        "paragraphs": [
            "瑞霭祥云傍晓开，九重法驾太宫回。",
            "一声静跸千官肃，卫士传呼御座来。"
        ],
        "title": "明堂观礼杂咏十三首 车驾回太庙",
        "id": "a3cde1b4-df59-413d-8fdb-c2668cbdabea"
    },
    {
        "author": "王同祖",
        "paragraphs": [
            "风不停云月更清，千门绣幕笑歌声。",
            "御营巡检无拘束，走马天街夜达明。"
        ],
        "title": "明堂观礼杂咏十三首 天街夜步",
        "id": "2c1c74e5-c10b-4262-a908-3de078af5ed0"
    },
    {
        "author": "王同祖",
        "paragraphs": [
            "青帷朱簴柳阴旁，玉磬金钟列两行。",
            "辇路旋添泥细细，鸡竿揭处瑞云黄。"
        ],
        "title": "明堂观礼杂咏十三首 内前",
        "id": "e8c58779-30c4-4203-ade6-2ecf44449c59"
    },
    {
        "author": "王同祖",
        "paragraphs": [
            "星斗中天夜向晨，寸云不点月华明。",
            "六飞过尽灯如昼，宫漏迟迟报五更。"
        ],
        "title": "明堂观礼杂咏十三首 和宁门观驾",
        "id": "32c2caa6-5c43-4ba1-8d16-1b092b26a1c6"
    },
    {
        "author": "王同祖",
        "paragraphs": [
            "九重夙夜畏天威，何事晴明一夕非。",
            "不放明堂大朝贺，尽抛坊乐独行归。"
        ],
        "title": "明堂观礼杂咏十三首 肆赦",
        "id": "9b4d4885-b89b-46ab-aba4-a3ebb14efb87"
    },
    {
        "author": "王同祖",
        "paragraphs": [
            "圣皇宗祀怀多福，恭谢回来看带花。",
            "柷敔笙镛齐合奏，举头更见日光华。"
        ],
        "title": "明堂观礼杂咏十三首 观景灵宫恭谢 其一",
        "id": "b9f4343f-eb31-464f-86e4-37865cc3cac1"
    },
    {
        "author": "王同祖",
        "paragraphs": [
            "膳羞进彻静无哗，宰执斋宫坐赐茶。",
            "不比常朝添覆奏，报来除目十余家。"
        ],
        "title": "明堂观礼杂咏十三首 观景灵宫恭谢 其二",
        "id": "def8419b-d9a1-42f1-bdb1-a4ca0c446f31"
    },
    {
        "author": "王同祖",
        "paragraphs": [
            "回龙桥上望龙颜，毅采英英仰视难。",
            "须信吾皇自神武，何忧中国不尊安。"
        ],
        "title": "明堂观礼杂咏十三首 回龙桥望驾 其一",
        "id": "c6a485e6-3820-44c9-b186-67d89a69e6b6"
    },
    {
        "author": "王同祖",
        "paragraphs": [
            "两行卫士锦宫袍，万岁声长彻九皋。",
            "过尽羽旄风细细，彩云不动御炉高。"
        ],
        "title": "明堂观礼杂咏十三首 回龙桥望驾 其二",
        "id": "4347f655-7ba0-400b-a69e-239b960fb32a"
    },
    {
        "author": "王同祖",
        "paragraphs": [
            "独上危楼望落晖，昏鸦归处远烟微。",
            "湖光洗得秋容凈，争奈江南雁又飞。"
        ],
        "title": "晚秋登楼  其一",
        "id": "03d22e5b-5ca0-46ed-af03-667a31f800a8"
    },
    {
        "author": "王同祖",
        "paragraphs": [
            "读罢黄庭倦倚楼，乱云挟雨过湖头。",
            "年来无复登临思，闲捻黄花送暮秋。"
        ],
        "title": "晚秋登楼  其二",
        "id": "8352404f-bc0e-49e8-8302-0e272557106c"
    },
    {
        "author": "王同祖",
        "paragraphs": [
            "萧萧疏雨逐斜风，三两归鸦暮霭中。",
            "看到菊花无可看，一年秋事又成空。"
        ],
        "title": "观雨",
        "id": "d25adb22-dd86-4ee8-97fd-a33fac3f761b"
    },
    {
        "author": "王同祖",
        "paragraphs": [
            "岁云暮矣始成行，珍重刘公半月程。",
            "四海干戈风物改，乱离时节别离轻。"
        ],
        "title": "送刘方石归旴江  其一",
        "id": "3d6b5e8f-7fb4-4c3e-bb32-2fe4054973bd"
    },
    {
        "author": "王同祖",
        "paragraphs": [
            "昨日新闻未忍听，忧时赢得鬓毛星。",
            "归休高卧西江上，祗恐川原草木腥。"
        ],
        "title": "送刘方石归旴江  其二",
        "id": "9adcea7c-d08d-49da-a128-07efea296e20"
    },
    {
        "author": "王同祖",
        "paragraphs": [
            "明日须知子遂行，一灯对语过三更。",
            "离魂已逐歌声断，清梦空随夜雨生。"
        ],
        "title": "与月船周君话别  其一",
        "id": "a2d2ac7f-6195-4cd3-b959-a7a8f0b50a35"
    },
    {
        "author": "王同祖",
        "paragraphs": [
            "鸭炉烟冷夜窗寒，着尽冬衣尚怯单。",
            "忽忆故人千里别，雁赍芳恨度扶栏。"
        ],
        "title": "与月船周君话别  其二",
        "id": "b94666cf-e793-4762-84e8-514d57f9f014"
    },
    {
        "author": "王同祖",
        "paragraphs": [
            "一夜霜风动地寒，塞垣火未报平安。",
            "嫦娥亦带伤心色，为照征人尚抱鞍。"
        ],
        "title": "霜风",
        "id": "3207bd76-93c7-435f-be21-eb0c6e4e8286"
    },
    {
        "author": "王同祖",
        "paragraphs": [
            "独对寒灯客梦孤，数声征雁下平芜。",
            "古今多少难言事，笑指梅花解语无。"
        ],
        "title": "夜坐  其一",
        "id": "42f2d971-38db-4048-9015-ca8fa56e258b"
    },
    {
        "author": "王同祖",
        "paragraphs": [
            "坐到中宵未忍眠，祗今身世两茫然。",
            "悲欢转眼俱陈迹，休对寒灯说旧年。"
        ],
        "title": "夜坐  其二",
        "id": "88ba1d8f-655b-4c4f-879e-4d33e9352b94"
    },
    {
        "author": "王同祖",
        "paragraphs": [
            "匝地阴风黯淡天，怯寒时候只宜眠。",
            "毡裘羔酒非吾事，自碾新茶和雪煎。"
        ],
        "title": "寒夜  其一",
        "id": "718d4578-b1ae-4dbb-9683-9bac73eb779e"
    },
    {
        "author": "王同祖",
        "paragraphs": [
            "风收云卷月当天，独立中庭思悄然。",
            "市井不知边塞事，呜呜鼓吹乐新年。"
        ],
        "title": "寒夜  其二",
        "id": "b19a85b0-1c94-41d8-93b4-f834804f721b"
    },
    {
        "author": "王同祖",
        "paragraphs": [
            "忆君夜夜看灯花，暗数归期未到家。",
            "儿女团栾生计足，还知边塞走胡沙。"
        ],
        "title": "寄诗人  其一",
        "id": "88df81f5-8fc6-479a-bf0b-72a013f9c8f2"
    },
    {
        "author": "王同祖",
        "paragraphs": [
            "恰回午枕自华胥，忽得周郎一纸书。",
            "江上春风能几日，莫教门外柳萧疏。"
        ],
        "title": "寄诗人  其二",
        "id": "f5940a78-ab00-4f2f-b89f-21311f54631a"
    },
    {
        "author": "王同祖",
        "paragraphs": [
            "中使传宣内里来，辅臣拜饮九霞杯。",
            "君王万岁三边静，寿域先从塞北开。"
        ],
        "title": "观锡宴宣劝",
        "id": "d68d8308-c9ac-4370-b45b-ba7cbe404b40"
    },
    {
        "author": "王同祖",
        "paragraphs": [
            "钱塘门外买湖船，雾气冲云水接天。",
            "只有苏堤金线柳，半笼早日半笼烟。"
        ],
        "title": "湖上早行",
        "id": "09d5faba-976b-4871-afcc-e63f7e9bd7b9"
    },
    {
        "author": "王同祖",
        "paragraphs": [
            "恰则晴明天又阴，霜风如剑二毛侵。",
            "淮城夜雪深多少，不见擒吴奏捷音。"
        ],
        "title": "阴夕",
        "id": "512d1f22-9e17-4af9-91b8-21d780b485d7"
    },
    {
        "author": "王同祖",
        "paragraphs": [
            "矻矻穷年漫逐名，不知七日换新正。",
            "困人天气浓于酒，頼有梅花唤眼醒。"
        ],
        "title": "岁晚即事",
        "id": "2863f3f7-2137-40a5-b2e3-8ec9708529d9"
    },
    {
        "author": "王同祖",
        "paragraphs": [
            "一夜东风换斗杓，千门晓色雪初消。",
            "君王已奏平淮雅，犹自谦冲免会朝。"
        ],
        "title": "元日  其一",
        "id": "08f98861-3828-41b6-a247-89949651dcfb"
    },
    {
        "author": "王同祖",
        "paragraphs": [
            "云集衣冠拜紫宸，榻前除目报来真。",
            "君恩先到宫门柳，占得人间第一春。"
        ],
        "title": "元日  其二",
        "id": "a0430dc3-89e2-4e12-8f49-59fb9789d073"
    },
    {
        "author": "王同祖",
        "paragraphs": [
            "五更三点内门开，御路传呼宰相来。",
            "天子未明思政理，退朝常是过辰牌。"
        ],
        "title": "观宰相早朝",
        "id": "2578bdce-ec63-46b6-a26d-bdc72b86b337"
    },
    {
        "author": "王同祖",
        "paragraphs": [
            "廉纤雾雨四山昏，寂寂茅檐半掩门。",
            "客里不知今日社，偶过野庙见分膰。"
        ],
        "title": "春社",
        "id": "1b2050cc-c15d-4c89-84b4-b2b193436da2"
    },
    {
        "author": "王同祖",
        "paragraphs": [
            "春愁如织雨如麻，倦倚吟窗拾落花。",
            "坐不忍眠心似醉，悠悠身世在天涯。"
        ],
        "title": "雨意  其一",
        "id": "62adb4fd-99c0-40a8-bd3b-d4c0e3fa5bac"
    },
    {
        "author": "王同祖",
        "paragraphs": [
            "曀曀重阴昼不分，归鸦林里认黄昏。",
            "人间春信知多少，但觉轻寒入梦魂。"
        ],
        "title": "雨意  其二",
        "id": "4c22c9a3-a596-458f-ab23-6f01f33740f4"
    },
    {
        "author": "王同祖",
        "paragraphs": [
            "两桁垂杨护九重，翠眉羞画旧隋宫。",
            "柔条似怕君恩重，低拂朱栏舞晓风。"
        ],
        "title": "内前  其一",
        "id": "c3b1ad12-a5d9-4f20-8445-fadbbb99cda6"
    },
    {
        "author": "王同祖",
        "paragraphs": [
            "丽正门开晓色鲜，万丝绿柳御沟边。",
            "禁中恐有题红怨，不放涓流出内前。"
        ],
        "title": "内前  其二",
        "id": "2ba72dc2-735c-4106-af76-53e1ba395718"
    },
    {
        "author": "王同祖",
        "paragraphs": [
            "小立危楼望眼遥，晚烟淡处见湖桥。",
            "梅花落尽寒犹力，留得东风候柳条。"
        ],
        "title": "小立",
        "id": "681cbe59-203b-4b9e-b5e1-f1b8a737c655"
    },
    {
        "author": "王同祖",
        "paragraphs": [
            "湖头春水千丈碧，湖堤袅柳不盈尺。",
            "唱歌女儿棹船回，惊起沙鸥对对立。"
        ],
        "title": "湖上",
        "id": "81d8c5aa-a7b8-4384-ad4d-5c6034800d31"
    },
    {
        "author": "王同祖",
        "paragraphs": [
            "萧萧疏雨点孤蓬，舟子招呼语顺风。",
            "小麦青青春恰半，一犂江上看田翁。"
        ],
        "title": "庙山道中",
        "id": "f8431ec2-c85e-4235-91ec-782bc116df67"
    },
    {
        "author": "王同祖",
        "paragraphs": [
            "迢迢清夜静无哗，月色千门噪乱鸦。",
            "坐久忽惊寒力重，不知残雪在梅花。"
        ],
        "title": "春日杂兴  其一",
        "id": "3348d397-d879-4da9-91da-aa0a3ce0479d"
    },
    {
        "author": "王同祖",
        "paragraphs": [
            "粉墙红杏半离披，春满人间花自知。",
            "幽鸟不言如有思，等闲飞上海棠枝。"
        ],
        "title": "春日杂兴  其二",
        "id": "d286d3f2-0c8e-47ef-a2af-fe8d90c9bf5f"
    },
    {
        "author": "王同祖",
        "paragraphs": [
            "轻寒漠漠雨霏霏，春院人闲半掩扉。",
            "风力不知多几许，出门只见杏花飞。"
        ],
        "title": "春日杂兴  其三",
        "id": "674f1ef8-7535-4832-a522-4e926cc10a8c"
    },
    {
        "author": "王同祖",
        "paragraphs": [
            "百花时节燕莺忙，昼日如年懒课香。",
            "午枕梦回人悄悄，一声啼鸟傍斜阳。"
        ],
        "title": "春日杂兴  其四",
        "id": "b1ebc6c3-f357-46ec-ba25-39d7e2408a99"
    },
    {
        "author": "王同祖",
        "paragraphs": [
            "清明过了柳花飞，帘外萋萋草正肥。",
            "唤起惜春情绪处，空山残月杜鹃啼。"
        ],
        "title": "春日杂兴  其五",
        "id": "5bd07185-b03a-47a2-97aa-4917d1e9e8e1"
    },
    {
        "author": "王同祖",
        "paragraphs": [
            "万水千山霁色新，临风一苇捷于神。",
            "羊裘滩下休停棹，闻说狂奴解笑人。"
        ],
        "title": "严陵舟中",
        "id": "5f6e0dd0-be46-4b9d-9afa-4883237fc5ce"
    },
    {
        "author": "王同祖",
        "paragraphs": [
            "牧牛童子坐田头，摘草簪花两两讴。",
            "路绕青山山绕涧，残蝉夕照澹于秋。"
        ],
        "title": "郊行  其一",
        "id": "c6cca2e2-a09c-4757-a074-6aeffbdcb055"
    },
    {
        "author": "王同祖",
        "paragraphs": [
            "火云散尽晚风凉，曲涧流空草自长。",
            "蚕箔成丝秧贴水，数声布谷为谁忙。"
        ],
        "title": "郊行  其二",
        "id": "1ca3be78-e068-4008-84d1-e439a3c6a2ed"
    },
    {
        "author": "王同祖",
        "paragraphs": [
            "破午幽禽惊客梦，隔窗疏雨唤离愁。",
            "浮云得丧知何益，早悟庄周蝶梦休。"
        ],
        "title": "午窗",
        "id": "4b1a30b7-a5fa-4ae2-9fc5-d5d1450e7c42"
    },
    {
        "author": "王同祖",
        "paragraphs": [
            "终日长廊独自行，幻身未信一丝轻。",
            "自家心绪忡忡急，枉恨邻墙捣练声。"
        ],
        "title": "独行",
        "id": "0252fff2-699c-462d-a9e6-638bdcd4c79d"
    },
    {
        "author": "王同祖",
        "paragraphs": [
            "晚趁凉飔上小楼，忽看梧叶始惊秋。",
            "悲怀无奈狂风雨，数尽归鸦懒转头。"
        ],
        "title": "初秋",
        "id": "ec2fd2be-49ce-407e-be10-d2acabe13d92"
    },
    {
        "author": "王同祖",
        "paragraphs": [
            "西风吹我上层楼，千载兴亡逝水流。",
            "数点鸦归江浦晚，一声雁过塞垣秋。"
        ],
        "title": "晚登层楼",
        "id": "0ca4ee21-12d8-4133-bba1-8ad8e38188e1"
    },
    {
        "author": "王同祖",
        "paragraphs": [
            "行阙千重锁暮烟，山如洛邑水如瀍。",
            "黄尘障断中原路，忍立桥头听杜鹃。"
        ],
        "title": "天津桥",
        "id": "94dab389-cfe2-4609-b069-9281716e7a07"
    },
    {
        "author": "王同祖",
        "paragraphs": [
            "晚驱羸马出东城，过尽三岗路却平。",
            "村店夜深人语静，隔桥风递暗潮声。"
        ],
        "title": "晚出升州门",
        "id": "0a1aae61-e0d2-4e4c-b180-f12109b8ca20"
    },
    {
        "author": "王同祖",
        "paragraphs": [
            "晚风来候过淮舟，闲上南徐多景楼。",
            "落日寒城伴荒草，江南人指是瓜洲。"
        ],
        "title": "京口",
        "id": "5ea64833-02fd-4d03-bb49-5052624f4acd"
    },
    {
        "author": "王同祖",
        "paragraphs": [
            "断桥流水涵虚碧，远岸空山锁晚青。",
            "勒马为看溪畔景，森森古木暗长汀。"
        ],
        "title": "道间晚景",
        "id": "5e09ae94-b2eb-418d-a0a4-91e4f25a7e9f"
    },
    {
        "author": "王同祖",
        "paragraphs": [
            "匆匆岁月为谁忙，静倚梅窗到夕阳。",
            "老菊不知秋已去，晚风时送短篱香。"
        ],
        "title": "题郑云谷梅窗  其一",
        "id": "a6194d72-6d51-4a66-b55e-71aa4978ddbf"
    },
    {
        "author": "王同祖",
        "paragraphs": [
            "爱梅来访小春花，闲卧云房避俗哗。",
            "唤醒昏昏尘世梦，旋移石鼎煮新茶。"
        ],
        "title": "题郑云谷梅窗  其二",
        "id": "883fb829-3b95-458c-92f6-2a9d65df8de0"
    },
    {
        "author": "王同祖",
        "paragraphs": [
            "拨尽寒灰恨转添，不知片雪点疏帘。",
            "梅花帐冷炉烟歇，架上黄庭信手拈。"
        ],
        "title": "岁晚杂兴  其一",
        "id": "29ac5c11-6f71-409c-abe8-f49f30585538"
    },
    {
        "author": "王同祖",
        "paragraphs": [
            "时势危棋局转低，丈夫有志竟何为。",
            "优游输与田家乐，问着朝廷事不知。"
        ],
        "title": "岁晚杂兴  其二",
        "id": "d1e0fc45-b952-4e33-a8a3-cf5cab0a2c18"
    },
    {
        "author": "王同祖",
        "paragraphs": [
            "雨雪霏霏岁又除，鲤庭目断数行书。",
            "销金帐下羊羔酒，便学粗人也不如。"
        ],
        "title": "岁晚杂兴  其三",
        "id": "d51d6dc3-00a7-464d-9338-b1828255d6d1"
    },
    {
        "author": "王同祖",
        "paragraphs": [
            "五更三点造辕门，了却文书日欲昏。",
            "出入戴星吾岂惮，要须一饭不忘恩。"
        ],
        "title": "夏日金陵制幕即事  其一",
        "id": "dc7967a9-a954-44b2-b4ba-099f69bc23e7"
    },
    {
        "author": "王同祖",
        "paragraphs": [
            "早来留得气清明，吏捧军书课日程。",
            "秉烛搀先书押了，闲欹凉枕数残更。"
        ],
        "title": "夏日金陵制幕即事  其二",
        "id": "7f862b9e-3280-464a-bd22-3a8da397e260"
    },
    {
        "author": "王同祖",
        "paragraphs": [
            "荷花池畔竹凉，一枕闲消夏日长。",
            "燎过水沉天正午，旋移小艇采莲房。"
        ],
        "title": "夏日金陵制幕即事  其三",
        "id": "e209ce5a-f074-4f15-a1ac-5e30a19206ce"
    },
    {
        "author": "王同祖",
        "paragraphs": [
            "幕府人才不在多，同寅难得是恭和。",
            "一堂宾主春风里，剩有工夫到切磋。"
        ],
        "title": "夏日金陵制幕即事  其四",
        "id": "91b1ef6f-7244-4159-b4bb-09909a410f13"
    },
    {
        "author": "王同祖",
        "paragraphs": [
            "入夏边烽渐报安，不妨拄笏共观山。",
            "西风易把江涛涌，整暇规摹肯放闲。"
        ],
        "title": "夏日金陵制幕即事  其五",
        "id": "bcecb025-51fe-4258-8cbb-b6e56026eff6"
    },
    {
        "author": "王同祖",
        "paragraphs": [
            "翠盖亭亭映玉裳，临风𢔄彴暗飘香。",
            "六郎正被繁华困，不爱浓妆爱淡妆。"
        ],
        "title": "郡圃观白莲  其一",
        "id": "9061eea7-5bcf-4acb-9f8c-3453318e2927"
    },
    {
        "author": "王同祖",
        "paragraphs": [
            "娇羞处子临妆後，淡浄佳人出浴时。",
            "无语倚栏如有恨，生嫌别岸污臙脂。"
        ],
        "title": "郡圃观白莲  其二",
        "id": "f2d4699d-d2a7-44e9-b318-fcd058987194"
    },
    {
        "author": "王同祖",
        "paragraphs": [
            "掩昼娇春敛恨浓，莲包欲实又成空。",
            "都缘不肯为云雨，开落非关一夜风。"
        ],
        "title": "郡圃观白莲  其三",
        "id": "fafb62da-2480-409f-a0d6-174621e23c3b"
    },
    {
        "author": "王同祖",
        "paragraphs": [
            "采菱人散夕阳收，冷落西溪风露头。",
            "飞入白鸥花一色，暗香来处月如钩。"
        ],
        "title": "郡圃观白莲  其四",
        "id": "990aa886-f6b6-4d94-b000-bd6983ac6541"
    },
    {
        "author": "王同祖",
        "paragraphs": [
            "泰华根株本一同，何分白白与红红。",
            "半池只怕霜风倒，输与苍颜百丈松。"
        ],
        "title": "郡圃观白莲  其五",
        "id": "fa3aac89-8d31-40c5-85c1-e361784c209b"
    },
    {
        "author": "王同祖",
        "paragraphs": [
            "幕府秋来事更多，夜深犹自拟诸窠。",
            "平安号火新来急，虏骑连宵已渡河。"
        ],
        "title": "秋日金陵制幕书事  其一",
        "id": "e127284f-e10c-4582-bdb9-54d35d5667cd"
    },
    {
        "author": "王同祖",
        "paragraphs": [
            "点尽官军点到民，三千新遣殿司兵。",
            "流移更讲关防策，预结强丁戍列营。"
        ],
        "title": "秋日金陵制幕书事  其二",
        "id": "3a807516-fd9e-4a39-9347-9b5697345db8"
    },
    {
        "author": "王同祖",
        "paragraphs": [
            "哨马纷纷一水间，渡头分戍要防奸。",
            "可怜生计渔舟者，官给旗牌禁往还。"
        ],
        "title": "秋日金陵制幕书事  其三",
        "id": "b6d62407-0a44-464c-9d0b-261a931479de"
    },
    {
        "author": "王同祖",
        "paragraphs": [
            "元帅谦谦尽下情，麟堂垂晚更延宾。",
            "遇风尽是同舟客，肯把秦人视越人。"
        ],
        "title": "秋日金陵制幕书事  其四",
        "id": "705f3e30-ac2a-42a9-b3ea-7677396fd43b"
    },
    {
        "author": "王同祖",
        "paragraphs": [
            "明朝玉帐过江边，骑卒行营一日先。",
            "出得公庭天向夜，通宵又散起家钱。"
        ],
        "title": "秋日金陵制幕书事  其五",
        "id": "6e3f0612-37c6-45ac-a57a-29284b58ce70"
    },
    {
        "author": "王同祖",
        "paragraphs": [
            "西风昨夜到庭梧，晓看窗前一叶无。",
            "秋月照人眠不得，等闲拈弄绣工夫。"
        ],
        "title": "秋闺  其一",
        "id": "8eb2e64a-6732-4d8c-8bc2-79d1118948e3"
    },
    {
        "author": "王同祖",
        "paragraphs": [
            "满目凄凉只自知，闲将心事寄琴徽。",
            "无情梁上双双燕，带取秋光一半归。"
        ],
        "title": "秋闺  其二",
        "id": "f0f70a08-6756-4eea-8c3b-85f968221103"
    },
    {
        "author": "王同祖",
        "paragraphs": [
            "入秋情思可曾忺，深琐朱扉怯卷帘。",
            "书几无人尘不扫，一钩蛛网挂牙签。"
        ],
        "title": "秋闺  其三",
        "id": "a30ed948-773d-4af5-9fd8-4bc8beaac50c"
    },
    {
        "author": "王同祖",
        "paragraphs": [
            "江南贾客去忘归，扑面边尘自在飞。",
            "想得那边寒较早，夜来密地翦征衣。"
        ],
        "title": "秋闺  其四",
        "id": "481c2232-2023-4b1c-8b8d-809ea0d8e86e"
    },
    {
        "author": "王同祖",
        "paragraphs": [
            "零露瀼瀼夜气浮，嫩寒差力五更头。",
            "邻鸡啼破交加梦，冷浸梧桐月一钩。"
        ],
        "title": "秋闺  其五",
        "id": "52b10638-649c-4eb3-9837-0a54d2a5914f"
    },
    {
        "author": "王同祖",
        "paragraphs": [
            "督制堂堂两重臣，驻师移府夹江滨。",
            "资粮屝屦多多办，更有舟车乞与邻。"
        ],
        "title": "冬日金陵制幕书事  其一",
        "id": "165dbfc2-a70a-4d2d-8077-f7df432a115e"
    },
    {
        "author": "王同祖",
        "paragraphs": [
            "官军闻说定庐州，破虏功成一滴油。",
            "智勇功名付元凯，王三锡命到康侯。"
        ],
        "title": "冬日金陵制幕书事  其二",
        "id": "33f20196-b997-4d9e-8e76-39a8f22c1b07"
    },
    {
        "author": "王同祖",
        "paragraphs": [
            "城中守将方投死，阵面将军已卖降。",
            "版筑纷纷成底事，那知靠後是长江。"
        ],
        "tags": [
            "长江"
        ],
        "title": "冬日金陵制幕书事  其三",
        "id": "64ca866f-a768-4068-9e2f-d85b33f7c9bc"
    },
    {
        "author": "王同祖",
        "paragraphs": [
            "薄晚官军得胜归，家家户户挂旌旗。",
            "阵前纪律明于日，师入城来半不知。"
        ],
        "title": "冬日金陵制幕书事  其四",
        "id": "5f0c530f-755a-49c8-9e46-00d7aef4d881"
    },
    {
        "author": "王同祖",
        "paragraphs": [
            "三五同寮出幕迟，公余终日意怡怡。",
            "归来又被梅花恼，拨冗铜彝插数枝。"
        ],
        "title": "冬日金陵制幕书事  其五",
        "id": "956d4b09-c282-42c8-8669-51313830837c"
    },
    {
        "author": "周月船",
        "paragraphs": [
            "一片沙明万古秋，半规月印两眉头。",
            "无人不有关心事，各自看山各自愁。"
        ],
        "title": "蛾眉亭",
        "id": "883f348c-5aa8-4326-a94e-e4b077afae80"
    },
    {
        "author": "周月船",
        "paragraphs": [
            "归去门前栽柳树，逢春先绿向阳枝。"
        ],
        "title": "句",
        "id": "56ea05b7-2464-4181-ba10-948ebe1bbc0d"
    },
    {
        "author": "王铎",
        "paragraphs": [
            "庄周已与蝶俱飞，说着遗衣事可疑。",
            "只怪山中蝴蝶洞，仙家四季总春时。"
        ],
        "title": "蝴蝶洞",
        "id": "c555ab1b-5a89-4b50-bb64-a61c406f9ca1"
    },
    {
        "author": "上官统",
        "paragraphs": [
            "官氏亘古至于今，历派源流振家声。",
            "吾今生尔九兄弟，各在一方以安身。",
            "人人立志守豪富，个个撑持家业均。",
            "但今嘱咐清明节，永世皆临祭视亲。"
        ],
        "title": "自命",
        "id": "6dbf6dba-f757-41cc-8cca-d2114a9abfcc"
    },
    {
        "author": "李斗南",
        "paragraphs": [
            "壮士传观山石间，腰头宝剑祥光吐。",
            "摩挲醉眼叱海神，嫌杀蛟龙作妖舞。"
        ],
        "title": "题翠蛟亭",
        "id": "211d10fc-9109-403a-a317-abfa8b92eb5a"
    },
    {
        "author": "刘应子",
        "paragraphs": [
            "大涤仙山不易寻，仙人楼阁倚林垧。",
            "地环九锁溪为路，殿合诸峯石作屏。",
            "落日烟岚呈紫翠，清秋木石写丹青。",
            "我生素负元龙气，东望沧溟醉眼醒。"
        ],
        "title": "游九锁  其一",
        "id": "7d3d36e1-daf6-4ad5-bab3-325583acb806"
    },
    {
        "author": "刘应子",
        "paragraphs": [
            "忆昔梦中游，高怀怅冥邈。",
            "箯舆入山来，精爽欲飞跃。",
            "九锁相回环，羣峯俱卓荦。",
            "地胜幻蓬莱，天低眇嵩岳。",
            "古道矗危亭，断涧横略彴。",
            "流泉翠蛟舞，怪石紫鳞错。",
            "坡仙不可见，墨香俨犹昨。",
            "迤逦跨五洞，解衣小盘礴。",
            "烟萝蔓千树，风松鼓万壑。",
            "元放时往来，仙家有真乐。",
            "石鼓叩即鸣，乳泉甘比酪。",
            "对此黄花秋，风景良不恶。",
            "更欲穷绝顶，不惮疲两脚。",
            "谢屐随纵横，嘉帽任落魄。",
            "回首日已晡，空山唳猿鹤。",
            "羽衣坐玄石，呼茗待佳客。",
            "拂弦写秋声，洗琖营晚酌。",
            "诗成走风雨，鬼神亦惊愕。",
            "何时了功名，来寻赤松约。"
        ],
        "title": "游九锁  其二",
        "id": "53b349f6-70bf-4c4b-97f1-d40f87dfa538"
    },
    {
        "author": "江鉌",
        "paragraphs": [
            "锦缆龙舟万里来，醉乡繁盛忽尘埃。",
            "空遗两岸千株柳，雨叶风花作恨媒。"
        ],
        "title": "隋堤柳",
        "id": "11e9f784-1fb7-45fb-aca6-08b9184a0801"
    },
    {
        "author": "刘雪巢",
        "paragraphs": [
            "不知何处有唐诗。"
        ],
        "title": "句",
        "id": "466c777f-9979-4627-805f-3e3672d4ce5d"
    },
    {
        "author": "魏近思",
        "paragraphs": [
            "造化机缄莫恨迟，须知开谢各因时。",
            "物华未分随春意，梅蘂先饶露玉肌。",
            "雪里精神千万态，水边潇洒两三枝。",
            "何当携酒浇花去，且遣诗筒为报知。"
        ],
        "title": "小园梅未尽放叔用府教以诗索和勉用韵以谢",
        "id": "48bc62d1-606f-4d55-898d-5fa36c1581ef"
    },
    {
        "author": "许玠",
        "paragraphs": [
            "锦江之水来蜀西，女红染丝上春机。",
            "可怜欲织未织时，思君意绪如乱丝。",
            "乱丝尚可理，妾愁渺无际。",
            "寒窗轧轧千万梭，断魂随梭暗来去。",
            "荡子醉花月，妾辜鸾镜妆。",
            "寒蛩只解趣机杼，争奈情如刀剑伤。",
            "织成回纹诗，寄与白玉郎。",
            "愿郎勿弃置，上有双鸳鸯。",
            "𩕚着双鸳鸯，忍教孤妾守空房。"
        ],
        "title": "染丝上春机",
        "id": "4e185a1d-6c7f-463e-a20d-936fe0cef059"
    },
    {
        "author": "许玠",
        "paragraphs": [
            "天上雄鸡啼一声，人间万鸡相应鸣。",
            "美人红酣尚未醒，锁掣金匙鹦鹉惊。",
            "鹦鹉从来巧言语，声聒锦帏残梦起。",
            "猛揎罗袖窝绿云，步逼妆台趁梳洗。",
            "玉奁脱覆光烁人，洞房环曲惊晓春。",
            "不是清空月飞入，如何中有姮娥身。",
            "轩辕百炼今湮灭，扬州青铜却奇绝。",
            "人非照镜镜照人，镜亦分明为人说。",
            "媸妍一镜固两般，狐妇怀奸心胆寒。",
            "闺中少女色庄丽，眉颊不妨终日看。"
        ],
        "title": "美人对镜歌",
        "id": "03e0b6f2-bb28-473d-a5ba-7273a5f87b3d"
    },
    {
        "author": "许玠",
        "paragraphs": [
            "虚轮绚采千门外，窗眼渗光金箔碎。",
            "渴龙滴水续铜壶，檐马呼风摇玉佩。",
            "宫车声远翠幌幽，珠帘闲却珊瑚钩。",
            "眉山两点亦何有，中锁万斛相思愁。",
            "蜀罗蜜炬光明灭，红泪难溅守宫血。",
            "遥夜春寒听晓钟，角声满地梨花雪。"
        ],
        "title": "汉宫春夜",
        "id": "66837d6d-5a27-438f-9dfc-7504d9c635df"
    },
    {
        "author": "许玠",
        "paragraphs": [
            "宇宙双蓬鬓。"
        ],
        "title": "句  其一",
        "id": "ad599a3d-cd06-4c18-867f-baf35fa8a58e"
    },
    {
        "author": "许玠",
        "paragraphs": [
            "兴随流水远。"
        ],
        "title": "句  其二",
        "id": "c09c9a91-c71b-4675-a6f7-731339b4e9a1"
    },
    {
        "author": "许玠",
        "paragraphs": [
            "立尽疏帘落絮风。"
        ],
        "title": "句  其三",
        "id": "71928627-2c6f-42c8-bc53-95c8b2174425"
    },
    {
        "author": "许玠",
        "paragraphs": [
            "不办扁舟访安道。"
        ],
        "title": "句  其四",
        "id": "76a59bf3-c4f3-43db-9125-31fa5b92ee6d"
    },
    {
        "author": "许玠",
        "paragraphs": [
            "苔封曲径无人到。"
        ],
        "title": "句  其五",
        "id": "8e2f1c4c-4766-4730-9174-1fa114862fb0"
    },
    {
        "author": "史绳祖",
        "paragraphs": [
            "易称红苋美柔英，夬决穷阴日旅辰。",
            "不以色红为贵尚，何因赤苋有仙人。"
        ],
        "title": "红苋",
        "id": "3f369c5f-d7ed-4519-bcfb-24f2dd07e3aa"
    },
    {
        "author": "史绳祖",
        "paragraphs": [
            "四出花中异，三开格外芳。",
            "名高评月品，韵胜霸秋香。"
        ],
        "title": "岩桂",
        "id": "14c7abc7-0539-4a1e-bb28-4d38679d284d"
    },
    {
        "author": "刘似祖",
        "paragraphs": [
            "雁过危栏字字愁，谁将官柳系行舟。",
            "不知东去大江水，流出西川第几州。",
            "汉上仅遗孤垒在，斗边忽见数星浮。",
            "夜深莫问当年事，不是祢衡鹦鹉洲。"
        ],
        "title": "南楼",
        "id": "730c39bb-e9af-4a2e-a6c0-305596469151"
    },
    {
        "author": "方左钺",
        "paragraphs": [
            "日费行将典到琴，穷愁那复病相侵。",
            "倩人合药无真料，就枕吟诗苦见心。",
            "仆献奇方单用草，医言速效莫如参。",
            "池亭咫尺无由到，空听蝉声想绿深。"
        ],
        "title": "病中二首",
        "id": "c9d90a0b-6ab8-4fc1-8327-2c3de0d669c7"
    },
    {
        "author": "方左钺",
        "paragraphs": [
            "家园几本芙蓉树，蘂渐红时又出来。",
            "却向秋风山路上，别人池馆看花开。"
        ],
        "title": "海口",
        "id": "973a9e56-90fa-41d3-83b8-b760fe9fbf2f"
    },
    {
        "author": "宋伯仁",
        "paragraphs": [
            "我以沤为我，沤为我即沤。",
            "非沤亦非我，机事两忘不。"
        ],
        "title": "忘机",
        "id": "54b83acf-0a72-4b73-a71d-3b54ba763af2"
    },
    {
        "author": "宋伯仁",
        "paragraphs": [
            "不求豪富不求官，衣钵相传一钓竿。",
            "醉展绿蓑眠便得，满城风雨自春寒。"
        ],
        "title": "渔人",
        "id": "b77ee346-78c2-427b-aa10-aadfd2a717ca"
    },
    {
        "author": "宋伯仁",
        "paragraphs": [
            "风淡帘栊花弄影，雨余池馆燕争泥。",
            "春光去就轻如叶，一任声声杜宇啼。"
        ],
        "title": "春晴",
        "id": "9dd21d91-8a4c-494c-b212-01396f5e07a1"
    },
    {
        "author": "宋伯仁",
        "paragraphs": [
            "落花帘箔雨垂垂，重念长亭折柳时。",
            "人在一犂春水外，此情唯有鹁鸠知。"
        ],
        "title": "无题",
        "id": "52167401-02cf-4654-9bdb-0cd67a17750f"
    },
    {
        "author": "宋伯仁",
        "paragraphs": [
            "山暗风屯雨，溪浑水浴沙。",
            "小桥通古寺，疎柳纳残鸦。",
            "苜蓿重沽酒，芝麻旋点茶。",
            "愿人长似旧，岁岁插桃花。"
        ],
        "title": "村市",
        "id": "308550eb-faac-4000-80e8-dabf7fb866fd"
    },
    {
        "author": "宋伯仁",
        "paragraphs": [
            "杜宇枝头雨未干，晓来犹学夜来寒。",
            "花如旧日全然少，梅亦何心只尔酸。",
            "世事浅深连酌酒，春光行止一凭阑。",
            "流莺默默浑无语，只把游人冷眼看。"
        ],
        "title": "初夏",
        "id": "5ecf591c-969f-43b3-8647-4c563fc3e805"
    },
    {
        "author": "宋伯仁",
        "paragraphs": [
            "满庭新绿午阴阴，风弄疎帘雨弄晴。",
            "窗下岸书眠一觉，不知人世有公卿。"
        ],
        "title": "夏日  其一",
        "id": "0aa50560-94ff-4dd3-b094-f2a6a479e09d"
    },
    {
        "author": "宋伯仁",
        "paragraphs": [
            "泓泓圆碧漾新荷，猎猎斜风颤绿莎。",
            "农事正忙三月後，野田齐唱插秧歌。"
        ],
        "title": "夏日  其二",
        "id": "d0ecbcdb-57e3-44f1-bf2a-4e44387e401e"
    },
    {
        "author": "宋伯仁",
        "paragraphs": [
            "数点沙鸥掠野塘，雨声初歇水微茫。",
            "桥边十里荷花荡，输与渔人卧晚凉。"
        ],
        "title": "夏日  其三",
        "id": "493811c2-766b-4245-b49e-a65e4c0e7ba6"
    },
    {
        "author": "宋伯仁",
        "paragraphs": [
            "又近重阳节，伤心事可嗟。",
            "塞鸿河洛志，篱菊古今花。",
            "苦雨床俱漏，颠风扇莫遮。",
            "渔船如一叶，快活似侬家。"
        ],
        "title": "寓兴",
        "id": "90c3fd31-f2f6-4357-9f7b-64646f5d39fa"
    },
    {
        "author": "宋伯仁",
        "paragraphs": [
            "茅屋三间槿作篱，白头婆子葺冬衣。",
            "儿童饱饭黄昏後，短笛横吹唤不归。"
        ],
        "title": "农家",
        "id": "b6535201-d9d0-43d2-ba08-4ff06ce8206b"
    },
    {
        "author": "宋伯仁",
        "paragraphs": [
            "一篝灯影夜窗寒，静展青编子细看。",
            "会得圣贤千古意，不须场屋苦求官。"
        ],
        "title": "观书",
        "id": "489d506b-b6fc-4900-ad77-ca987deee9d6"
    },
    {
        "author": "宋伯仁",
        "paragraphs": [
            "柏香烟里瀹山茶，穷似烧丹道士家。",
            "窗纸渐明寒月上，一肱清梦入梅花。"
        ],
        "title": "夜坐",
        "id": "13ab296a-d6b5-4d9a-81a7-1e03cd39ad96"
    },
    {
        "author": "宋伯仁",
        "paragraphs": [
            "倾盖相逢尽故人，如君喜色更津津。",
            "三更虽共金樽月，半日难留玉麈尘。",
            "淮海浮名徒惹手，田园归计好谋身。",
            "何时同醉孤山路，笑捻梅花问早春。"
        ],
        "title": "简如皋赵买盐",
        "id": "082114bf-223a-4471-8900-6bb48ac51d6f"
    },
    {
        "author": "宋伯仁",
        "paragraphs": [
            "人生寄一世，但伤知音稀。",
            "明月何皎皎，游子寒无衣。",
            "客从远方来，携手同车归。",
            "愁多知夜长，各在天一涯。",
            "生平不满百，岁暮一何速。",
            "冠带自相索，何不策高足。",
            "还顾望故乡，冉冉孤生竹。",
            "含意俱未申，谁能为此曲。"
        ],
        "title": "月夕得友偶集文选古诗句赋感怀一首",
        "id": "15e02aee-076b-4caa-8815-5bb946d5ee80"
    },
    {
        "author": "宋伯仁",
        "paragraphs": [
            "两间茅屋是谁家，浅水汀洲舞荻花。",
            "牧笛数声红日晚，自惭身世客天涯。"
        ],
        "title": "秋田小立",
        "id": "d6e4499b-4704-4386-9fbf-223bce585e6b"
    },
    {
        "author": "宋伯仁",
        "paragraphs": [
            "风摇红叶下林端，又见长淮九月寒。",
            "诗草未谐唐律吕，菊花如忆晋衣冠。",
            "目穷鹾灶烟初息，梦想亭沙雨未干。",
            "客宦有缘随处好，不须来作小场官。"
        ],
        "title": "寄海安林监镇",
        "id": "953aa9c5-caa0-4875-86cc-ba7b2ff3c773"
    },
    {
        "author": "宋伯仁",
        "paragraphs": [
            "一千里外鬓斑斑，枉被微官夺笑颜。",
            "酒後稍知寒力退，闷中尤惜世途艰。",
            "丹砂药剂宁如健，钟鼎功名不似闲。",
            "何日五湖深处住，四窗烟雨纳青山。"
        ],
        "title": "闷中",
        "id": "642375f4-01ef-4ed5-9386-d11a8451acd3"
    },
    {
        "author": "宋伯仁",
        "paragraphs": [
            "男儿未肯着渔蓑，且把屠龙一剑磨。",
            "宣室岂容无贾谊，词林尚可着廉颇。",
            "壮怀每被愁怀恼，官况宁如旅况多。",
            "我欲便归归未得，江南孤负采菱歌。"
        ],
        "title": "答林行父",
        "id": "2f0b7a80-6266-4f9f-a004-5bf37938f897"
    },
    {
        "author": "宋伯仁",
        "paragraphs": [
            "春事无多始得晴，江头纔有丽人行。",
            "柳丝绾住东风脚，落尽桃花去未成。"
        ],
        "title": "留春",
        "id": "a5214def-f8ec-468e-8177-72c3c1ba5820"
    },
    {
        "author": "宋伯仁",
        "paragraphs": [
            "仆仆驱驰梦不安，猥哉谁恤买鹾官。",
            "星台阁住春来俸，雨意翻成夜半寒。",
            "可说话人能几辈，难区处事更多般。",
            "桃花一日都开了，插满铜瓶亦倦看。"
        ],
        "title": "苦雨督鹾课甚迫",
        "id": "1d63a4bc-49cb-4203-b251-5b8c14996146"
    },
    {
        "author": "宋伯仁",
        "paragraphs": [
            "男儿未遇总英雄，漂饭非怜计已穷。",
            "鲍叔但能知管仲，孔明何必拜庞公。",
            "秋江萍梗人何处，夜月梅花梦亦同。",
            "借问选诗编几许，玄晖潇散渐唐风。"
        ],
        "title": "寄旧友二首  其一",
        "id": "22383f3d-f664-408e-ab03-d4c0dbe680e6"
    },
    {
        "author": "宋伯仁",
        "paragraphs": [
            "微官宁得似穷儒，俛首逢迎气不舒。",
            "便是伐薪能煮海，何如烧叶自观书。",
            "半蓬寒雨苕溪酒，一线西风震泽鱼。",
            "但得此身无系束，江南有地着顽疎。"
        ],
        "title": "寄旧友二首  其二",
        "id": "b23e3bdc-1052-4e73-8125-ff0966202c40"
    },
    {
        "author": "宋伯仁",
        "paragraphs": [
            "庭阴日日杜鹃啼，问我胡为未赋归。",
            "官况苦如梅豆小，人情轻似柳绵飞。",
            "三年独自知操纵，两耳从他说是非。",
            "瓜戍喜催新代者，呆衫应许换征衣。"
        ],
        "title": "通新代者书偶作",
        "id": "1ff1f717-065c-4087-ac40-888464a22eff"
    },
    {
        "author": "宋伯仁",
        "paragraphs": [
            "秋到天涯未两旬，西风无日不霖霪。",
            "数行新雁千门晓，十幅轻帆万里心。",
            "薄宦只宜闻早去，长淮未许作狂吟。",
            "江南谁倚阑干曲，丹桂香中酒自斟。"
        ],
        "title": "秋雨简刘主簿",
        "id": "f26c35f1-57d4-4a63-b631-b3c3d7e74a73"
    },
    {
        "author": "宋伯仁",
        "paragraphs": [
            "雨湿中秋节，重阳始得晴。",
            "菊花荣辱重，萍梗去留轻。",
            "诗卷抄无尽，乡书写未成。",
            "鲈鱼如钓得，分我一杯羹。"
        ],
        "title": "寄海安赵路分",
        "id": "f2a8facb-81f7-4200-be79-53e85d9ee27d"
    },
    {
        "author": "宋伯仁",
        "paragraphs": [
            "煮海三年不等闲，几多归梦绕青山。",
            "鸢肩诗瘦羞郊岛，蜗角名虚愧触蛮。",
            "戈淅剑炊恬砑耐，云翻雨覆任痴顽。",
            "知机人识圆机意，尽在西风一笑间。"
        ],
        "title": "拼桑得替题道院",
        "id": "7c6dd9db-bc94-4dc0-bd9b-af9f480590f5"
    },
    {
        "author": "宋伯仁",
        "paragraphs": [
            "白头浪里叶舟轻，全靠樯桅寄死生。",
            "唯有青山无一事，不忧风雨不忧晴。"
        ],
        "title": "归渡柴墟江口",
        "id": "592d28c3-a0af-4487-86fc-7d7497d81135"
    },
    {
        "author": "宋伯仁",
        "paragraphs": [
            "功名会底不为难，莫把登科作等闲。",
            "豪杰岂容忘矢石，行藏只要识机关。",
            "天连芳草千家雨，月照长芦四面山。",
            "但是辟书休自懒，偏亲绿鬓已成斑。"
        ],
        "title": "送杨提干过淮求辟",
        "id": "21b650dd-2734-4a82-8461-21a8a0c87495"
    },
    {
        "author": "宋伯仁",
        "paragraphs": [
            "坐对清清一穗香，悄无人语日偏长。",
            "砚盘数点梅花片，暗引游蜂度粉墙。"
        ],
        "title": "兀坐",
        "id": "53c75936-a65c-44a4-ba6b-5537ffd7b1eb"
    },
    {
        "author": "宋伯仁",
        "paragraphs": [
            "两两蝉声送夕阳，竹阴移绿上藤床。",
            "黄昏急雨无多子，喜得今宵梦亦凉。"
        ],
        "title": "晚凉",
        "id": "e9f58779-a309-4ba3-909c-3748ca714ff1"
    },
    {
        "author": "宋伯仁",
        "paragraphs": [
            "一泓寒玉浸青山，妆点楼台夕照间。",
            "歌管满船春未懒，惜无人伴白鸥闲。"
        ],
        "title": "湖上",
        "id": "8f678cb3-3e35-4a0a-a34a-ab945f003457"
    },
    {
        "author": "宋伯仁",
        "paragraphs": [
            "融风何事入神州，一扫天衢万百楼。",
            "莫为朱门夸炙手，又令赤子叹焦头。",
            "诗人幸有湖山在，壮士难为富贵谋。",
            "世事可惊言不尽，得休休处便休休。"
        ],
        "title": "都闉遭爇",
        "id": "e3f5344f-cea7-4e15-ba42-dfc855afd7ac"
    },
    {
        "author": "宋伯仁",
        "paragraphs": [
            "学画梅花又学诗，不须频说见钱迟。",
            "知音自有和羹手，祇恐知音未得知。"
        ],
        "title": "赠写梅者",
        "id": "5c6a9ed2-7ea1-471f-af26-b54717eb7292"
    },
    {
        "author": "宋伯仁",
        "paragraphs": [
            "十亩荒林屋数间，门通小艇水湾湾。",
            "人行远路多嫌僻，我得安居却称闲。",
            "樽酒相忘霜後菊，一诗难尽雨中山。",
            "何时漾下浮名事，只与田翁剩往还。"
        ],
        "title": "寓西马塍",
        "id": "43304ffa-0126-44bb-8c8a-f261235c550d"
    },
    {
        "author": "宋伯仁",
        "paragraphs": [
            "黄华十月愈风流，不把重阳作话头。",
            "昨夜满林霜似雪，笑他红叶冷飕飕。"
        ],
        "title": "残菊",
        "id": "32626411-c05e-4c98-9b30-b46c5a5658ab"
    },
    {
        "author": "宋伯仁",
        "paragraphs": [
            "过了重阳便作寒，貂裘心事未容安。",
            "贫时侯伯人难识，醉里干坤我自宽。",
            "红叶已飘千万点，黄花羞对两三般。",
            "小窗破处须频补，莫放西风正眼看。"
        ],
        "title": "初冬",
        "id": "7da71970-5af9-4a03-958d-8f5eae33a3cf"
    },
    {
        "author": "宋伯仁",
        "paragraphs": [
            "一轮红日倚青山，只在湖光数里间。",
            "听得画船人说道，钱塘门到夜深关。"
        ],
        "tags": [
            "西湖"
        ],
        "title": "西湖晚归  其一",
        "id": "208a0cfb-8e9e-45a8-8952-f5d031a7167f"
    },
    {
        "author": "宋伯仁",
        "paragraphs": [
            "风力尖纤酒力微，重添脱下薄绵衣。",
            "心忙愈觉苏堤远，趁得渔船载得归。"
        ],
        "tags": [
            "西湖"
        ],
        "title": "西湖晚归  其二",
        "id": "df1afb31-ab3a-40c0-b408-96552e76b4a3"
    },
    {
        "author": "宋伯仁",
        "paragraphs": [
            "兰亭墨妙总非真，石鼓遗文字亦湮。",
            "更有断崖刊诅楚，辽哉千载笑亡秦。"
        ],
        "title": "得石刻戏书",
        "id": "272c66f7-2099-4a5a-9fcd-a2b921e1c211"
    },
    {
        "author": "宋伯仁",
        "paragraphs": [
            "欣欣来认祖先名，梵杵丁东月二更。",
            "满地纸钱香篆冷，更无真哭两三声。"
        ],
        "title": "观寺中盂兰盆会有叹",
        "id": "6de45ca6-694e-477d-b413-d29e13cc4a2c"
    },
    {
        "author": "宋伯仁",
        "paragraphs": [
            "葛裙蒲履帽乌纱，迤逦乘凉到水涯。",
            "数寺晚钟声未歇，满身明月看荷花。"
        ],
        "title": "羊角埂晚行",
        "id": "8dcb2c32-3758-4f7a-a340-60fd629857b9"
    },
    {
        "author": "宋伯仁",
        "paragraphs": [
            "又买扁舟又客游，泪痕羞染黑貂裘。",
            "西风庭户从潇索，莫把黄花当我愁。"
        ],
        "title": "别妻",
        "id": "f07f567c-1192-4ecc-a62f-59601148a5e2"
    },
    {
        "author": "宋伯仁",
        "paragraphs": [
            "青旗猎猎又村庄，僊景还他是水乡。",
            "人近七旬头未白，山无重数叶初黄。",
            "稻畦明月家家酒，茅屋清歌处处霜。",
            "满地菊花秋欲老，客怀牢落愧重阳。"
        ],
        "title": "村庄即事",
        "id": "881ef0b4-3e06-415b-b640-cb8ea65c90ce"
    },
    {
        "author": "宋伯仁",
        "paragraphs": [
            "诗不穷人穷乃工，蹇馿宜立灞桥风。",
            "安排两个推敲字，岂在梨花院落中。"
        ],
        "title": "勉吟者",
        "id": "cc8a11c4-3356-44fb-806f-f0e4083197af"
    },
    {
        "author": "宋伯仁",
        "paragraphs": [
            "几家篱落傍溪居，只看青山尽自如。",
            "隔岸有桥多卖酒，小篮无处不提鱼。",
            "何时茅屋人同住，旋买瓜田雨自锄。",
            "寄语牧童休笑我，都缘错读半生书。"
        ],
        "title": "烂溪",
        "id": "b33f44d2-148c-418a-b93e-0943db1330e2"
    },
    {
        "author": "宋伯仁",
        "paragraphs": [
            "垂虹一抹跨晴江，好解帆绳系矮桩。",
            "水浸碧天天浸月，只消推起小篷窗。"
        ],
        "title": "泊船吴江",
        "id": "b4969d64-29a9-42b7-b3ae-a8b6dc2317a4"
    },
    {
        "author": "宋伯仁",
        "paragraphs": [
            "买得荷包酒旋沽，荷包惜不是鲈鱼。",
            "鲈鱼不见张翰辈，自向沧波隠处居。"
        ],
        "title": "荷包鲊",
        "id": "8a0b08da-8d85-4cdd-807b-d71e6cb1204c"
    },
    {
        "author": "宋伯仁",
        "paragraphs": [
            "不独吴江第四桥，风波处处险如潮。",
            "人心但得平如水，浪自滔天橹自摇。"
        ],
        "title": "吴江四桥",
        "id": "22cd926d-a3c6-43ae-9d63-7dc451ac0a88"
    },
    {
        "author": "宋伯仁",
        "paragraphs": [
            "丁宁黄帽入苏州，吉利桥边泊小舟。",
            "买得吴笺纔可去，诗成免得向人求。"
        ],
        "title": "买笺纸",
        "id": "7e1a164b-f80f-48d4-a5b3-c1e3c99f2b1c"
    },
    {
        "author": "宋伯仁",
        "paragraphs": [
            "掀天雪浪镇三边，亿万王师未必然。",
            "可惜大江如旧日，苦无人着祖生鞭。"
        ],
        "title": "西津渡",
        "id": "7c6e0f70-80ed-47a2-85ae-0bc012502144"
    },
    {
        "author": "宋伯仁",
        "paragraphs": [
            "淮楚年年一番秋，西风惯识古谯楼。",
            "金汤城壁休清野，玉帐英雄未白头。",
            "霜草万家人冷落，冻云千叠雁绸缪。",
            "中原目即难修整，且对屯兵说近愁。"
        ],
        "title": "登海陵城",
        "id": "b14552ca-cbf8-4d48-abbe-185b78e1f6fb"
    },
    {
        "author": "宋伯仁",
        "paragraphs": [
            "一番书满两番求，千里重来我更羞。",
            "薄世告人难启口，小官何事不担忧。",
            "知心唯有长天月，把酒还思故国秋。",
            "只待菊花开遍了，半蓑寒雨上轻舟。"
        ],
        "title": "寄白子元",
        "id": "3a2a600d-d47a-44ce-b129-f000efbf598b"
    },
    {
        "author": "宋伯仁",
        "paragraphs": [
            "又作淮南客，边尘压鬓毛。",
            "夜长蛩聒聒，家远雁忉忉。",
            "把酒天徒问，推篷月正高。",
            "英雄四方志，休恋故人袍。"
        ],
        "title": "自叹",
        "id": "beb3abd1-3e7e-4651-93ef-01e283a6d7fb"
    },
    {
        "author": "宋伯仁",
        "paragraphs": [
            "晓角经秋每厌听，那堪和月在边城。",
            "从来只说梅花引，未识梅花曲外声。"
        ],
        "title": "闻角",
        "id": "62a3969d-0696-41ed-875e-dbe9c2606300"
    },
    {
        "author": "宋伯仁",
        "paragraphs": [
            "客中奔走易蹉跎，学馆痴留月又过。",
            "橙蟹醉斟知己重，莼鲈乡话忆人多。",
            "吴陵今夜三更月，霅水明朝一棹歌。",
            "船在白苹亭下过，有无传语晒渔蓑。"
        ],
        "title": "别朱冷官",
        "id": "fa9b0270-2e89-4b42-850a-1ed18df6d28c"
    },
    {
        "author": "宋伯仁",
        "paragraphs": [
            "吴陵咫尺是惟扬，徒步方知去路长。",
            "渔屋试霜芦叶老，酒家留客豆花香。",
            "秋光浅淡人同瘦，雁影参差我共忙。",
            "仆子莫嗟行李重，担头强半旧诗囊。"
        ],
        "title": "出陆",
        "id": "3de62da7-da1b-42d2-ad48-aca9d8b03e6e"
    },
    {
        "author": "宋伯仁",
        "paragraphs": [
            "醉倚阑干独黯然，淮南不比数年前。",
            "只宜跨鹤翩然去，休说腰缠十万钱。"
        ],
        "title": "扬州骑鹤楼",
        "id": "1238663a-2907-4237-8b10-f633cf2dcb9a"
    },
    {
        "author": "宋伯仁",
        "paragraphs": [
            "莫讶重栽聚八仙，几经边警亦堪怜。",
            "珠帘十里春狼籍，且把天香作旧年。"
        ],
        "title": "琼花",
        "id": "eb91c93d-6c85-40ac-833c-6dab0b01e8ed"
    },
    {
        "author": "宋伯仁",
        "paragraphs": [
            "吴陵两月雨留连，来问琼花雨亦然。",
            "市酒未销狂客恨，塞鸿先作嫩寒天。",
            "只忧松下无三迳，不管囊中欠一钱。",
            "扬子渡头风正急，未知何日买归船。"
        ],
        "title": "值雨",
        "id": "df02930c-65e3-4929-9708-e7e9346053ac"
    },
    {
        "author": "宋伯仁",
        "paragraphs": [
            "阃帅差夫欲太平，浚河纔了又修城。",
            "挑泥锹镢无休日，失业妻儿有叹声。",
            "两个布衫寒透骨，半盂蒸饭冷无羹。",
            "何时一统山河了，只向春田带雨耕。"
        ],
        "title": "民夫",
        "id": "cd42db57-46a8-4d33-8adc-020b37b51ffe"
    },
    {
        "author": "宋伯仁",
        "paragraphs": [
            "拟作惟扬数月留，西风劝我买归舟。",
            "功名得失千年梦，豪杰穷通万斛愁。",
            "黄菊已花休恋酒，青山何处不登楼。",
            "渔翁自倚船篷睡，一任男儿白尽头。"
        ],
        "title": "行色",
        "id": "4824de64-fe6c-4436-bb1a-79567612daa5"
    },
    {
        "author": "宋伯仁",
        "paragraphs": [
            "狂风未许放归船，借得僧房半榻眠。",
            "落雁影收帆脚外，怒涛声到枕头边。",
            "黄芦叶底秋将老，白羽书中病未痊。",
            "传语将军多着力，扬州不比旧家年。"
        ],
        "title": "瓜洲阻风",
        "id": "d366d34b-2831-4a2b-9736-2e1fee0250a0"
    },
    {
        "author": "宋伯仁",
        "paragraphs": [
            "轻摇风桨过焦山，山色相留半日闲。",
            "万顷月波秋雨後，一篝烟翠夕阳间。",
            "城依铁瓮心尤壮，酒对金峯鬓惜斑。",
            "愿得淮头来好语，吸江亭下且怡颜。"
        ],
        "title": "焦山简主僧无庵",
        "id": "8304db7a-8419-4445-9506-5348d0296191"
    },
    {
        "author": "宋伯仁",
        "paragraphs": [
            "解下缰绳便欲眠，绝无筋力可胜鞭。",
            "霜蹄遍识淮南地，夜草犹吞塞北烟。",
            "怕逐彩旗排偃月，宁思金镫趁朝天。",
            "华山自有安身处，试问将军在几年。"
        ],
        "title": "边头老马",
        "id": "e399dc8d-c362-4cc2-a92c-ebc77a40c294"
    },
    {
        "author": "宋伯仁",
        "paragraphs": [
            "望极模糊古树林，弯弯溪港似难寻。",
            "荻芦花重霜初下，桑柘阴移月未沉。",
            "恨别情怀虽恋酒，送衣时节怕闻砧。",
            "夜行船上山歌意，说尽还家一片心。"
        ],
        "title": "夜过乌镇",
        "id": "cd7c4f53-7915-45bb-b2f0-7969766e592a"
    },
    {
        "author": "宋伯仁",
        "paragraphs": [
            "未得还乡泪欲珠，一书封了又踌躇。",
            "家人会得征夫意，门外西风即是书。"
        ],
        "title": "家书",
        "id": "993ca72e-3c7e-42bc-9180-db2a9e980c6d"
    },
    {
        "author": "宋伯仁",
        "paragraphs": [
            "朝家日日有迁除，休说人才媿国初。",
            "岩穴几多茅盖屋，安知不是孔明庐。"
        ],
        "title": "看邸报",
        "id": "9c5c40c2-535e-4a59-9ee9-5603e0e73f7d"
    },
    {
        "author": "宋伯仁",
        "paragraphs": [
            "小舡摇荡水中央，喜得归程近帝乡。",
            "秋与荻花俱淡薄，地名荷叶素凄凉。",
            "几番来往人虽熟，两月奔波话更长。",
            "巡检不知何日满，一堤衰柳对夕阳。"
        ],
        "title": "荷叶浦",
        "id": "3d259164-8d9c-4347-acca-caf607a446b3"
    },
    {
        "author": "宋伯仁",
        "paragraphs": [
            "尘压征裘满，今朝喜到家。",
            "牵衣儿欲泪，满地菊初花。",
            "瓦甑添蒸芋，铜铛旋煮茶。",
            "安贫儒者事，何必恋天涯。"
        ],
        "title": "到家",
        "id": "ea0e8313-6445-4b5c-bc54-3ba4e7bdede0"
    },
    {
        "author": "宋伯仁",
        "paragraphs": [
            "徽外琴声局外棋，此心能得几人知。",
            "纵横谩说三千字，陶写须吟百一诗。",
            "秋到蓼花蝉噪後，雨敲荷叶钓归时。",
            "西湖尽着张公子，莫把吟篷月共移。"
        ],
        "tags": [
            "西湖"
        ],
        "title": "简张寄翁秀才",
        "id": "e9aa3d21-1e35-410f-b095-d46bedf40f98"
    },
    {
        "author": "宋伯仁",
        "paragraphs": [
            "轻轻飞絮扑花枝，喜傍兰亭说旧诗。",
            "君去小枯应为我，细看山带晚晴时。"
        ],
        "title": "送马廿七秀才归小枯村",
        "id": "08202a99-6d06-4ef5-b8a9-c4d77ee38048"
    },
    {
        "author": "宋伯仁",
        "paragraphs": [
            "直上昭文便乞闲，貂蝉鬓底未全斑。",
            "静看世事千年後，总在梅花一笑间。",
            "松菊主宾虽自得，君王休戚暗相关。",
            "更须正笏岩廊上，整顿皇家若泰山。"
        ],
        "tags": [
            "泰山"
        ],
        "title": "上安晚先生郑左相",
        "id": "f59124cc-ef3c-42d9-87f6-51cf66bae8dd"
    },
    {
        "author": "宋伯仁",
        "paragraphs": [
            "可种梅花便可居，此身安处即吾庐。",
            "胸中丘壑无今古，笔底烟霞自卷舒。",
            "着脚且坚君子操，知心自有圣人书。",
            "吾侪幸是苕川客，只好溪头学钓鱼。"
        ],
        "title": "题李长啸漕元赁居",
        "id": "b7578253-b795-4ee7-aefa-dd860f946baa"
    },
    {
        "author": "宋伯仁",
        "paragraphs": [
            "但知猿鹤伴闲居，不觉忧时鬓已疎。",
            "对客怕言今日事，挑灯重读少年书。",
            "楼迎山色诗堪画，门对梅花月共锄。",
            "相业累兴明主意，先生只恐自踌躇。"
        ],
        "title": "呈菊坡先生陈枢使",
        "id": "4d832342-cbbe-439f-8e5a-6f1873566d14"
    },
    {
        "author": "宋伯仁",
        "paragraphs": [
            "要识生涯便有涯，暗香丛里作人家。",
            "纷纷红紫休相角，别是春风一样花。"
        ],
        "title": "和浙东童仓使建昌家圃梅花玉雪亭诗三首  其一",
        "id": "c0a0435d-bc0a-4a6f-9179-220e743f5daa"
    },
    {
        "author": "宋伯仁",
        "paragraphs": [
            "云绕疎篱水绕亭，主人清处着梅清。",
            "虽然借得坡翁意，人与梅花更有情。"
        ],
        "title": "和浙东童仓使建昌家圃梅花玉雪亭诗三首  其二",
        "id": "b3c1668d-b46d-4e67-9535-c856b0e61458"
    },
    {
        "author": "宋伯仁",
        "paragraphs": [
            "黄昏约略酒醒时，塞管何烦特地吹。",
            "是则调羹消息早，不妨留伴月钩垂。"
        ],
        "title": "和浙东童仓使建昌家圃梅花玉雪亭诗三首  其三",
        "id": "5c8b3d2e-516f-43f9-b435-6ce1cc7c978e"
    },
    {
        "author": "宋伯仁",
        "paragraphs": [
            "世道巇岖可厌寻，牖名以约孰知音。",
            "数棂秋雨千年事，一剔寒篝万古心。",
            "山入酒巵青耿耿，风摇槐影绿愔愔。",
            "坎爻六四君休说，笑拍阑干月满襟。"
        ],
        "title": "寄题天台王主簿约牖",
        "id": "699e9dee-d844-4422-acef-2946e7068158"
    },
    {
        "author": "宋伯仁",
        "paragraphs": [
            "粤从宝绍历嘉淳，国事如棋局几新。",
            "欲识万年占气脉，须教一着顿精神。",
            "重臣休惮头盈雪，赤子咸期屋自春。",
            "天下倚公心更切，泰山宗社在垂绅。"
        ],
        "tags": [
            "泰山"
        ],
        "title": "贺游先生再入元枢",
        "id": "a68756a5-12f3-4d4e-8253-eb635bf3bdb3"
    },
    {
        "author": "宋伯仁",
        "paragraphs": [
            "国老如公仅几人，岂宜长啸太湖滨。",
            "畴咨宰相调元化，诏趣尚书侍紫宸。",
            "欲振国威千载立，当从局面一番新。",
            "先生莫作前时看，多少枯根望早春。"
        ],
        "tags": [
            "太湖"
        ],
        "title": "贺凤山先生李文昌赴召",
        "id": "cfd99757-6f27-4f53-9525-b0fbfc2654ef"
    },
    {
        "author": "宋伯仁",
        "paragraphs": [
            "男儿心事少陵诗，不与英雄说又谁。",
            "衰鬓未甘无用处，壮怀图见太平时。",
            "休惭夜雨挑寒灺，喜听春枰改旧棋。",
            "一信暖风花万蕾，孤根应发冻梅枝。"
        ],
        "title": "呈可斋先生陈侍郎",
        "id": "de514af4-5cf8-43d4-bb06-8c3d89b86ad7"
    },
    {
        "author": "宋伯仁",
        "paragraphs": [
            "夜雨篝灯梦未闲，十年殊愧屋头山。",
            "喜闻局面棋声别，不惮吟髭雪样斑。",
            "渔钓醉歌人所愿，功名心事国相关。",
            "辟书笑倒梅边鹤，尽在先生指顾间。"
        ],
        "title": "呈留耕先生王侍郎",
        "id": "fe97d971-12ad-45a8-9681-a5bdf22b1e37"
    },
    {
        "author": "宋伯仁",
        "paragraphs": [
            "元枢登相未为奇，奇在先生甚懒为。",
            "四海熙熙今有日，九重眷眷已多时。",
            "人才岂用拘彝调，边事常如援拙棋。",
            "天下儿童颂君实，太平欣卜万年基。"
        ],
        "title": "贺元枢游先生除右相",
        "id": "44206847-8521-438d-915b-51f8f9416631"
    },
    {
        "author": "宋伯仁",
        "paragraphs": [
            "鸾翔芝检下溪堂，醉梦惊回午正凉。",
            "宠报帝俞催宰相，且将州绂召文昌。",
            "苹花襟袖宫花近，诗草帘栊谏草香。",
            "大化一新多吉士，卷阿历历告成王。"
        ],
        "title": "贺鹤林吴尚书赴召除隆兴",
        "id": "06b017a1-a926-41fd-a0a5-ca253d8bb08e"
    },
    {
        "author": "宋伯仁",
        "paragraphs": [
            "至友惜分飞，嘹嘹雁独知。",
            "想斟新社酒，多读盛唐诗。",
            "白发愁何虑，清贫久却宜。",
            "曾观时事否，又是一盘棋。"
        ],
        "title": "寄郑贡父秀才",
        "id": "0b5c1794-50e4-4d85-9ac3-fbb7b3f02d54"
    },
    {
        "author": "宋伯仁",
        "paragraphs": [
            "一緉芒鞋一橐诗，等闲西上欲何之。",
            "青原山下家虽远，黄鹤楼前笛未吹。",
            "秋壑最宜秋到後，月窗当趁月明时。",
            "问君如见调羹手，说寄梅花寄阿谁。"
        ],
        "title": "送庐陵王月窗秀才之武昌谒秋壑贾侍郎",
        "id": "1d6b1866-1306-4b88-beb8-e9d2570d9df2"
    },
    {
        "author": "宋伯仁",
        "paragraphs": [
            "清朝登用旧英耆，圣主忧民展皱眉。",
            "万寓已绵千岁脉，十年新改一盘棋。",
            "吟髭雪映尧黄屋，讲厦春生汉玉巵。",
            "补衮日增盘石重，诗人喜见太平时。"
        ],
        "title": "上存耕先生赵大资",
        "id": "176690db-6c4c-4a4a-b72a-e4a25cf0e6c8"
    },
    {
        "author": "宋伯仁",
        "paragraphs": [
            "杜鹃声里立东风，山色应怜鬓已蓬。",
            "二麦晓寒新雨後，一年春事落花中。",
            "醉斟浮蚁邀仙客，笑揖飞鸥问钓翁。",
            "檐外万竿君子竹，虚心能得几人同。"
        ],
        "title": "题象山县栖霞观应真亭简住持张羽士  其一",
        "id": "35efcf79-5d27-40fe-bb6a-4e35ac6a0308"
    },
    {
        "author": "宋伯仁",
        "paragraphs": [
            "万玉丛中屋四檐，柳花时候笑掀髯。",
            "谁将海上山千点，幻作人间画一缣。",
            "药灶未寒丹可炼，春风犹力酒宜添。",
            "透瓶泉冷无人酌，输与黄冠自养恬。"
        ],
        "title": "题象山县栖霞观应真亭简住持张羽士  其二",
        "id": "45493e0d-7f00-4843-a5ac-e410fa03616c"
    },
    {
        "author": "宋伯仁",
        "paragraphs": [
            "锦囊诗里识花洲，何日清江得醉游。",
            "百亩故园重饾饤，四贤遗像愈风流。",
            "香浮红树春应早，雪压寒梅月想留。",
            "我有烟波鱼具了，一丝风底愿维舟。"
        ],
        "title": "寄题临江玉实斋司户百花洲",
        "id": "3ccd9fc6-f28f-4453-b32b-e6039dacc203"
    },
    {
        "author": "宋伯仁",
        "paragraphs": [
            "芝书催觐已多时，底事归班似懒归。",
            "诸老正缘无定说，先生只得暗知机。",
            "柳花樽俎春千点，竹屋云山绿四围。",
            "东甽东边行乐遍，不妨款曲上黄扉。"
        ],
        "title": "寄呈东甽先生曹侍郎",
        "id": "ccd0ff11-db36-4c2d-8662-6c69d1b5a172"
    },
    {
        "author": "宋伯仁",
        "paragraphs": [
            "江程潮汛小，沙碛缆行舟。",
            "挈酒寻诗好，披心话客愁。",
            "云归山欲晚，风急雨如秋。",
            "可惜相逢处，匆匆不少留。"
        ],
        "title": "曹娥谢赵菊庄相访",
        "id": "6cfd2cd9-6685-4d11-bf6d-ae496b2e3acc"
    },
    {
        "author": "宋伯仁",
        "paragraphs": [
            "纹楸一着响新棋，惊起英雄睡足时。",
            "南渡欲恢前汉业，北窗谁恋晚唐诗。",
            "熬波沧海徒劳尔，举酒青天欲问之。",
            "吾道正归公造化，暖风须到落花枝。"
        ],
        "title": "寄呈检正徐侍郎",
        "id": "34c13bd9-a774-41c2-9468-d80b688dc99e"
    },
    {
        "author": "宋伯仁",
        "paragraphs": [
            "紫微深处着招提，古迹名臣事两奇。",
            "宣子画由高庙治，越王心有孝宗知。",
            "万竿玉立春来早，六角池深月上迟。",
            "禅定十年帘不卷，不知门外几盘棋。"
        ],
        "title": "题智门寺寄住山伊岩玉老  其一",
        "id": "ccc96586-9634-4f33-ae52-37b3f382be6f"
    },
    {
        "author": "宋伯仁",
        "paragraphs": [
            "笋轿冲烟落翠巅，白岩山里借床眠。",
            "饱听溪水云深处，笑索梅花雪後天。",
            "几世世修三世福，万灯灯是一灯缘。",
            "吾生误读磨崖颂，落得吴霜点鬓边。"
        ],
        "title": "题智门寺寄住山伊岩玉老  其二",
        "id": "2f6ff701-4a45-452e-aa38-bdc6e026cba3"
    },
    {
        "author": "宋伯仁",
        "paragraphs": [
            "羞把床头短铗弹，弓裘殊媿一丝官。",
            "但知晓雪侵髭满，不拟春风着眼看。",
            "东合选抡前固有，西班腾踏近尤难。",
            "先生浓点陶镕笔，安得梅花月共寒。"
        ],
        "title": "谢沿海制使颜侍郎举",
        "id": "376f5e46-8b8a-402c-98cb-85371e2e3847"
    },
    {
        "author": "宋伯仁",
        "paragraphs": [
            "未肯归耕负郭田，举杯方欲问青天。",
            "乡心固忆张翰鲙，壮志还思祖逖鞭。",
            "政化一番新事业，春风千里頼陶甄。",
            "男儿得遇人知己，愿听鸡声夜不眠。"
        ],
        "title": "谢浙东赵宪使举",
        "id": "20c2c20e-104b-4f89-96a4-69fe4d2da0f7"
    },
    {
        "author": "宋伯仁",
        "paragraphs": [
            "立锥无地未为穷，况有三椽似鹤笼。",
            "细纳海山听夜雨，旋栽松竹引秋风。",
            "诗如东野肩头瘦，禅与西来鼻孔同。",
            "他日寺成君记取，维摩床画雪岩翁。"
        ],
        "title": "赠僧妙源新创宝叶庵",
        "id": "92aa75b4-3da9-465e-8edc-323f952be6d3"
    },
    {
        "author": "宋伯仁",
        "paragraphs": [
            "噫吁嚱，秋风从天来，一扫酷吏热。",
            "嗷嗷天下心，无复苦炊爇。",
            "丛丛篱边花，幽香知素节。",
            "与花同一啸，世事花能说。",
            "前兮酷暑在，击楫志如铁。",
            "岂无如谢安，围棋声未歇。",
            "胸中森甲兵，千里胜自决。",
            "诗人扪虱穷，忧时心惙惙。",
            "歌秋风兮歌国风，问知音兮问豪杰。"
        ],
        "title": "秋风歌上游丞相及台谏",
        "id": "a55e4e17-5e26-4d29-ae88-52cd317a4ae2"
    },
    {
        "author": "宋伯仁",
        "paragraphs": [
            "役役人间世，齐头四十年。",
            "读书虽未已，作事亦徒然。",
            "宦业蕉中鹿，生涯叶底蝉。",
            "愿逢时务好，一榻醉时眠。"
        ],
        "title": "四十",
        "id": "a1194dba-1214-46f0-8dfb-4c7f53da3ee8"
    },
    {
        "author": "宋伯仁",
        "paragraphs": [
            "暖风轻拨绣帘开，放入双双紫燕来。",
            "燕子似于人有旧，细衔花片落妆台。"
        ],
        "title": "寓目  其一",
        "id": "43ad003d-515d-4fe5-9211-2308bee367f8"
    },
    {
        "author": "宋伯仁",
        "paragraphs": [
            "昼景逢春渐渐长，博山添爇半匙香。",
            "梅花一片娇无力，自趁晴风过粉墙。"
        ],
        "title": "寓目  其二",
        "id": "a5b5d81c-6f64-43d2-addf-5fed1c43bcfe"
    },
    {
        "author": "宋伯仁",
        "paragraphs": [
            "暗数春来雨，曾无两日晴。",
            "树连山莫辨，桥与水俱平。",
            "闭户惟便懒，逢人且问耕。",
            "海棠花落尽，顦顇几流莺。"
        ],
        "title": "久雨",
        "id": "93046d75-78c7-4d7c-86a0-4404273584a5"
    },
    {
        "author": "宋伯仁",
        "paragraphs": [
            "可惜吴中不见君，短篷空载一溪云。",
            "知君已到孤山下，日日梅花酒半醺。"
        ],
        "title": "访高菊磵",
        "id": "25f08ba4-c08a-49f5-a72c-aaf4a54edfbb"
    },
    {
        "author": "宋伯仁",
        "paragraphs": [
            "为爱滩头只两家，也来随分作生涯。",
            "依山筑屋先栽柳，买地为园旋种花。",
            "聊把功名循世态，只凭诗酒度年华。",
            "与梅一夜论心事，石鼎茶干月未斜。"
        ],
        "title": "张监税新居",
        "id": "92e1d707-e8b9-45e1-8cd3-e29ff4670256"
    },
    {
        "author": "宋伯仁",
        "paragraphs": [
            "东风吹雨湿西湖，未许苏堤酒剩酤。",
            "试向花翁问花讯，不知花似去年无。"
        ],
        "tags": [
            "西湖"
        ],
        "title": "寻孙花翁",
        "id": "98a82434-40b1-4104-a45e-9dfdfa95f04b"
    },
    {
        "author": "宋伯仁",
        "paragraphs": [
            "春来雪意愈迟遛，又学飞绵过小楼。",
            "暖逐东风虽易化，猛如前月未容休。",
            "莺花消息孤诗课，蚕麦生涯累客愁。",
            "莫道远人多冻杀，王师亦有在边头。"
        ],
        "title": "春雪不止",
        "id": "218086d0-dd43-4229-a23b-95ca78e5c2ba"
    },
    {
        "author": "宋伯仁",
        "paragraphs": [
            "日日溪头看好山，尘嚣无一可相关。",
            "梅花未必能如我，花谢花开未得闲。"
        ],
        "title": "无事",
        "id": "678c9c44-dc8c-46f4-bb42-78b5d070743b"
    },
    {
        "author": "宋伯仁",
        "paragraphs": [
            "可山无日不吟诗，我欲论诗未有期。",
            "几次孤山明月下，手挼梅蕊立多时。"
        ],
        "title": "访林可山",
        "id": "99b14d01-3741-4b3e-a542-dc4bd1cae091"
    },
    {
        "author": "宋伯仁",
        "paragraphs": [
            "雪後东风作峭寒，客怀零乱客眉攒。",
            "杭州虽近西湖月，宁似湖州把钓竿。"
        ],
        "tags": [
            "西湖"
        ],
        "title": "简施芸隠",
        "id": "b05b5742-b6a7-4a21-aa5a-5eb2a19a3d9e"
    },
    {
        "author": "宋伯仁",
        "paragraphs": [
            "不满十来家，门闾半以柴。",
            "日烘兰入鼻，风掠草侵鞋。",
            "土酒融春兴，行歌放客怀。",
            "何须高买屋，一一近天街。"
        ],
        "title": "丁家村",
        "id": "213bfa07-2546-4b16-9a0e-da49e62a3a59"
    },
    {
        "author": "宋伯仁",
        "paragraphs": [
            "自与君相别，骎骎已数年。",
            "一缄书不寄，千里梦徒然。",
            "雨店花新长，风棂月几圆。",
            "岭梅无恙否，愁满鬓丝边。"
        ],
        "title": "再会夏石芝",
        "id": "f9338e03-2b4f-4bf8-9ab0-4c7fd65cccff"
    },
    {
        "author": "宋伯仁",
        "paragraphs": [
            "熬波同看楚天秋，多少艰难说未休。",
            "今日共依湖柳住，梦中犹怕踏边头。"
        ],
        "title": "旧同官张法曹",
        "id": "e92aa381-9ca8-4bc2-a505-52c06b492cd1"
    },
    {
        "author": "宋伯仁",
        "paragraphs": [
            "暖地难为雪，春天易得晴。",
            "落梅狂客意，啼鸟故园声。",
            "愁乐从他事，湖山寄此生。",
            "愿将身与世，浑似柳梢轻。"
        ],
        "title": "雪後",
        "id": "2207c226-1f8b-47e0-bbfc-b98da71b99c7"
    },
    {
        "author": "宋伯仁",
        "paragraphs": [
            "弄假如真舞碧空，吹嘘全在一丝风。",
            "唯惭尺五天将近，犹在儿童掌握中。"
        ],
        "title": "纸鹞",
        "id": "da11a827-e697-40d4-9247-4bcb5a69914b"
    },
    {
        "author": "宋伯仁",
        "paragraphs": [
            "湖边膏雨弄晴时，桃杏红争锦一机。",
            "杨柳也如新及第，向人争舞绿罗衣。"
        ],
        "title": "湖上新晴",
        "id": "2e327b54-bcee-467d-80e8-31b43f570b28"
    },
    {
        "author": "宋伯仁",
        "paragraphs": [
            "青山数里一溪横，片片花边舞燕轻。",
            "耕遍水田新雨足，晴天晓色柳风清。"
        ],
        "title": "晚春溪行",
        "id": "d53302c1-4424-4b77-8280-4e3acd2ff591"
    },
    {
        "author": "宋伯仁",
        "paragraphs": [
            "酴醾开已残，窗户尚轻寒。",
            "往事多因拙，清尊强自宽。",
            "对妻怜病久，顾影易心酸。",
            "更展渊明集，从头子细看。"
        ],
        "title": "闷甚",
        "id": "5b3a34b3-5301-4547-b524-622c4f37c693"
    },
    {
        "author": "宋伯仁",
        "paragraphs": [
            "终日翻盆雨，池亭晚更凉。",
            "对琴思古意，酾酒惜韶光。",
            "绿涨便鸥懒，残花笑蝶忙。",
            "高田皆可插，好与报君王。"
        ],
        "title": "雨中",
        "id": "d9d8012a-6316-46cd-b332-eba277922858"
    },
    {
        "author": "宋伯仁",
        "paragraphs": [
            "结屋占山巅，源流未有年。",
            "便非真隠者，且喜得安然。",
            "石洞云同卧，茶铛客对煎。",
            "我来聊小憩，诗满夕阳天。"
        ],
        "title": "妙智庵",
        "id": "c22c8380-bbb4-43a8-87d0-d7a7876e5cc1"
    },
    {
        "author": "宋伯仁",
        "paragraphs": [
            "难字逢人问，村中一小儿。",
            "璋麞宁易辨，亥豕似堪疑。",
            "卤莽原非莽，耕犂别字犂。",
            "识丁何足道，煮字不充饥。"
        ],
        "title": "嘲不识字",
        "id": "1d3868ad-7fdc-4461-ba49-4fda96e22696"
    },
    {
        "author": "宋伯仁",
        "paragraphs": [
            "八九顽童一草庐，土朱勤点七言书。",
            "晚听学长吹樵笛，国子先生殆不如。"
        ],
        "title": "村学究",
        "id": "60950620-3691-4168-b7d1-95984c575a4b"
    },
    {
        "author": "宋伯仁",
        "paragraphs": [
            "梅花花下月黄昏，独自行歌掩竹门。",
            "只道梅花全属我，不知和靖有仍孙。"
        ],
        "tags": [
            "西湖"
        ],
        "title": "读林可山西湖衣钵",
        "id": "a6339161-bc19-4bb8-90bc-e8dba698d832"
    },
    {
        "author": "宋伯仁",
        "paragraphs": [
            "云卧西湖又几年，吟鞍多在酒炉边。",
            "定知今古皆春梦，不把功名作宿缘。",
            "芳草满汀山带雨，黄梅落地水连天。",
            "相逢未说江南事，且问何时理钓船。"
        ],
        "tags": [
            "西湖"
        ],
        "title": "寄楼云卧",
        "id": "e665a62a-8c11-4da1-b657-e42af4e5a3cb"
    },
    {
        "author": "宋伯仁",
        "paragraphs": [
            "翠鬟双妥未梳头，纺纬车边坐欲羞。",
            "几度采桑归较晚，阿娘疑看落花愁。"
        ],
        "title": "村姑二首  其一",
        "id": "0bb33868-d90d-4b86-99cd-b08380805614"
    },
    {
        "author": "宋伯仁",
        "paragraphs": [
            "底事蹉跎二八年，嫁时装着未周旋。",
            "年年织得新丝绢，又被家翁作税钱。"
        ],
        "title": "村姑二首  其二",
        "id": "539c96c5-087a-457a-89ce-f633b4f34e0d"
    },
    {
        "author": "宋伯仁",
        "paragraphs": [
            "薄宦从来错，宁容着意求。",
            "自惭千里梦，空作一番愁。",
            "笑我人如昨，知心雨未休。",
            "荆溪清彻底，愿泊钓鱼舟。"
        ],
        "title": "简吴荆溪",
        "id": "8ffee65e-ebf2-4c31-abff-bd3595900c3c"
    },
    {
        "author": "宋伯仁",
        "paragraphs": [
            "据见定时俱是足，苦思量处便成痴。",
            "请君打退闲烦恼，啜粥烹茶细和诗。"
        ],
        "title": "学馆闲题",
        "id": "1ac69fe0-d387-4d00-8f27-d0ec686cee00"
    },
    {
        "author": "宋伯仁",
        "paragraphs": [
            "客久情怀恶，逢人懒说诗。",
            "不堪秋到後，将近雁来时。",
            "欹枕皆归梦，同心只旧知。",
            "渊明篱下菊，谁伴傲霜枝。"
        ],
        "title": "答林巡检惠诗",
        "id": "dd5f8867-069f-4b3c-b3fd-fa7bb6014b89"
    },
    {
        "author": "宋伯仁",
        "paragraphs": [
            "凤儿花杂雁来红，更有鸡冠弄紫茸。",
            "可笑倚阑人醉後，只将青眼看芙蓉。"
        ],
        "title": "秋花",
        "id": "ad86b288-08a1-45b7-9aed-4f6a90fb6669"
    },
    {
        "author": "宋伯仁",
        "paragraphs": [
            "秋天一饷晚风凉，笑语人传早稻香。",
            "楼上醉时帘半卷，愁添客鬓两苍苍。"
        ],
        "title": "早秋",
        "id": "aa837663-6ade-4578-98dd-59ab98fc7290"
    },
    {
        "author": "宋伯仁",
        "paragraphs": [
            "菊花村晚雁来天，同住兰舟未十年。",
            "今日送君须尽醉，离人独上洞庭船。"
        ],
        "tags": [
            "洞庭湖"
        ],
        "title": "别友人",
        "id": "efb8dc35-fbd8-43f3-ac83-51ee1fa3a736"
    },
    {
        "author": "宋伯仁",
        "paragraphs": [
            "少有惺惺得到头，此心何苦懒方收。",
            "五湖烟雨常如昔，一稔功名自不由。",
            "世事莫将真个看，客程难作旧时留。",
            "人间岂少渊明□，见着黄花便合羞。"
        ],
        "title": "对菊",
        "id": "6b86738a-6c87-4a72-880f-0807b381f0d3"
    },
    {
        "author": "宋伯仁",
        "paragraphs": [
            "愁。",
            "知不。",
            "空白头。",
            "心事惊秋。",
            "归兴满沧洲。",
            "貂蝉虽出兜鍪。",
            "功名有愧黑貂裘。",
            "夷齐与盗跖总荒丘。",
            "无非蘧蘧栩栩梦庄周。",
            "空教笑倒江上烟雨汀鸥。",
            "一琴一剑一童一鹤一茶瓯。",
            "自不须苦苦高卧元龙百尺楼。",
            "着眼看翻云覆雨处豪杰总成羞。",
            "牙旗金甲蹇馿破帽穷通一任前修。",
            "五湖千万顷明月则尽可棹歌横钓舟。"
        ],
        "title": "累字戏作解愁吟简旧同寮",
        "id": "ff4c9a83-36a9-4e50-aa78-8b02b81d79b3"
    },
    {
        "author": "宋伯仁",
        "paragraphs": [
            "秋意满姑苏，扁舟忆五湖。",
            "铃声边报急，帆影客心孤。",
            "野港青如染，遥山澹欲无。",
            "英雄应念我，时事满银须。"
        ],
        "title": "苏州有感",
        "id": "cdf79a17-9100-41d8-9d84-ef38cb52d9b8"
    },
    {
        "author": "宋伯仁",
        "paragraphs": [
            "乱鸦飞鹭势纵横，对面机心岂易萌。",
            "一着错时都是错，宁无冷眼看输赢。"
        ],
        "title": "棋",
        "id": "9f800fd2-119e-45f6-bdde-697d17827a94"
    },
    {
        "author": "宋伯仁",
        "paragraphs": [
            "芦花新有雁，四面水连天。",
            "清浄非人世，吾诗咏不全。"
        ],
        "title": "水边闻雁",
        "id": "a468a9bf-c298-4f36-85d1-1b9782c10c3d"
    },
    {
        "author": "宋伯仁",
        "paragraphs": [
            "李白日斟三百盏，醉时宁记脱朝靴。",
            "一千八十万杯酒，百岁消磨未是多。"
        ],
        "title": "嘲醉者",
        "id": "f7c487ca-975e-48c6-aa04-5c4bf553bdf3"
    },
    {
        "author": "宋伯仁",
        "paragraphs": [
            "又是江南割稻天，家家儿女笑相牵。",
            "芙蓉占断清溪水，独许渔人醉舣船。"
        ],
        "title": "村",
        "id": "c1d8e90f-8dc4-4b23-ad09-864c59d29ad5"
    },
    {
        "author": "宋伯仁",
        "paragraphs": [
            "不为鲈鱼忆故乡，只缘心事近重阳。",
            "鬓丝添得三分白，空被黄花笑一场。"
        ],
        "title": "离维扬",
        "id": "e278eb2a-e23a-490c-b450-0355716960b6"
    },
    {
        "author": "宋伯仁",
        "paragraphs": [
            "细柳营基锁绿苔，万花新种小亭台。",
            "芙蓉喜见江南客，故向西风一夜开。"
        ],
        "title": "维扬万花园",
        "id": "d80dba85-b17f-44b0-8781-8e44b1a7eb73"
    },
    {
        "author": "宋伯仁",
        "paragraphs": [
            "山匝浓云水匝天，秋容黯淡荻花边。",
            "潇湘八景谁收去，留下波心小钓船。"
        ],
        "title": "雨中远望",
        "id": "4712cb7a-fecd-4b4a-a1a7-cb8e6376c1f8"
    },
    {
        "author": "宋伯仁",
        "paragraphs": [
            "世事无过尔尔，禅心只好休休。",
            "江上数峯如削，西风不碍归舟。"
        ],
        "title": "劝僧还乡",
        "id": "b3099359-109d-4ad1-b5d6-b4857c625231"
    },
    {
        "author": "宋伯仁",
        "paragraphs": [
            "巴得重阳未到家，短篷根底忆黄花。",
            "乌纱不为西风舞，空与同舟说孟嘉。"
        ],
        "title": "舟中九日",
        "id": "c2580c43-2e06-4d04-900c-1b49e7d5f090"
    },
    {
        "author": "宋伯仁",
        "paragraphs": [
            "穷通岂在苦劳神，且作安居懒散人。",
            "买地种花多种竹，煮茶邀客也邀邻。",
            "求名岂识书三上，得兴无过醉一巡。",
            "喜得满𥰭收芋栗，杜陵应未笑全贫。"
        ],
        "title": "安居",
        "id": "a4584f90-3036-4fea-b800-ca5b3d1551af"
    },
    {
        "author": "宋伯仁",
        "paragraphs": [
            "窗户清清半掩门，小儿揩泪立黄昏。",
            "几多心事无人问，独看梅花月半痕。"
        ],
        "title": "有感",
        "id": "3dab9450-9055-4207-b51c-2b1073fc5483"
    },
    {
        "author": "宋伯仁",
        "paragraphs": [
            "静夜听鸣琴，秋风动幽谷。",
            "何为钟子期，千古无人续。"
        ],
        "title": "听琴",
        "id": "4d0561a1-5832-4a7c-a5b3-1e52e81ebe96"
    },
    {
        "author": "宋伯仁",
        "paragraphs": [
            "先生邂逅龙亭日，多少云仍满世间。",
            "千古典谟文独记，九流毫发事相关。",
            "代庖阿堵名尤重，制甲防边职未闲。",
            "只与道人为鹤帐，始能清梦绕湖山。"
        ],
        "title": "楮先生",
        "id": "7378cef6-33e5-4a9e-9b94-4a4473ce4f9e"
    },
    {
        "author": "宋伯仁",
        "paragraphs": [
            "居闲无贺客，早起只如常。",
            "桃版随人换，梅花隔岁香。",
            "春风回笑语，云气卜丰穰。",
            "柏酒何劳劝，心平寿自长。"
        ],
        "title": "岁旦",
        "id": "23673fe9-4bb6-4904-86f6-318b81b6a848"
    },
    {
        "author": "宋伯仁",
        "paragraphs": [
            "壮年期佐汉中兴，岂谓蟠螭睡不醒。",
            "可惜满床廷对稿，白头翻录道家经。"
        ],
        "title": "五老  其一",
        "id": "61441eba-dded-4041-b316-2abcfaab0621"
    },
    {
        "author": "宋伯仁",
        "paragraphs": [
            "髀肉丰腴鬓发疎，将军健饭待何如。",
            "七禽不了中原事，羞读君王问劳书。"
        ],
        "title": "五老  其二",
        "id": "233ee89a-615f-42a2-9382-5e6b3fa9d831"
    },
    {
        "author": "宋伯仁",
        "paragraphs": [
            "齿发俱无背已驼，雨耕摩破几青蓑。",
            "高皇庆寿推恩诏，暗读全文忘不多。"
        ],
        "title": "五老  其三",
        "id": "5e87226b-b738-43cd-9afa-875ec34bec10"
    },
    {
        "author": "宋伯仁",
        "paragraphs": [
            "短发衰髯一棹船，白头波浪几掀天。",
            "儿孙各占芦花住，网得鲈鱼即酒钱。"
        ],
        "title": "五老  其四",
        "id": "82b305ac-3c9b-4a57-ae3a-0b75fc12a6c6"
    },
    {
        "author": "宋伯仁",
        "paragraphs": [
            "着破箱中欲嫁衣，翠颦何止只忧葵。",
            "春来偷摘斑斑发，泪湿菱花只自知。"
        ],
        "title": "五老  其五",
        "id": "57ce61dc-917c-45ed-ac38-d96dab96d6b2"
    },
    {
        "author": "宋伯仁",
        "paragraphs": [
            "寒食花枝插满头，长亭搔首晚悠悠。",
            "灞陵老子无人识，别是天涯一段愁。"
        ],
        "title": "远访友人不值",
        "id": "45900821-dd93-4071-9cd3-5789495e2dd0"
    },
    {
        "author": "宋伯仁",
        "paragraphs": [
            "待君君未归，寄书书不去。",
            "寄书书可去，有意殊难语。",
            "深夜弹琵琶，思君在何处，知君在何处。",
            "不禁春事已阑珊，东风吹起杨花絮，东风吹落杨花絮。"
        ],
        "title": "寄征夫",
        "id": "6874cd6e-c164-4180-bf51-617b2cb501c8"
    },
    {
        "author": "宋伯仁",
        "paragraphs": [
            "门掩杨花一夜风，自怜羁客尚飘篷。",
            "不堪吟罢东回首，鸟傍岩花戏晚红。"
        ],
        "title": "客楼戏集唐人句",
        "id": "0fe8e004-7271-4acd-814a-f07e39c36125"
    },
    {
        "author": "宋伯仁",
        "paragraphs": [
            "虽然年纪小，胸次已江湖。",
            "贝叶连宵看，梅花一样臞。",
            "记诗诚敢许，戒酒恐应无。",
            "好向苏堤上，行行掐数珠。"
        ],
        "title": "赠僧了性",
        "id": "4b751248-cd53-480f-aa02-f970caa94993"
    },
    {
        "author": "宋伯仁",
        "paragraphs": [
            "明主何尝弃浩然，杯中有物且随缘。",
            "倚楼心事谁消遣，一点飞禽落钓船。"
        ],
        "title": "醉中登楼",
        "id": "032f14d4-1a2b-41e0-bc89-51832655b4f6"
    },
    {
        "author": "宋伯仁",
        "paragraphs": [
            "年来乳燕亦堪羞，不学杨花得自由。",
            "飞过几家门户去，直须寻见最高楼。"
        ],
        "title": "嘲燕",
        "id": "0811d637-5bc5-4469-b336-dc2d93c972e5"
    },
    {
        "author": "宋伯仁",
        "paragraphs": [
            "南枝斜插古军持，瘦影参差落砚池。",
            "莫道人家窗户暖，等闲忘却陇头时。"
        ],
        "title": "瓶梅",
        "id": "820c167d-3627-4281-b424-6a9732bced39"
    }
]