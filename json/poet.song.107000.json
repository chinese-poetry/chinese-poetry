[
    {
        "author": "释慧空",
        "paragraphs": [
            "虎丘之虎老且死，道人勇者乃其子。",
            "以其有子父不亡，偈地风声犹在耳。",
            "东山于其父子间，为之道旧为乡里。",
            "要尔全机起乃翁，据虎头而收虎尾。"
        ],
        "title": "与勇上人",
        "id": "3971a2f7-4f0c-4799-a208-a9ebf35430bc"
    },
    {
        "author": "释慧空",
        "paragraphs": [
            "左握峨眉右五台，新罗吃粥七闽斋。",
            "朝来不省何方去，背却三门著草鞋。"
        ],
        "title": "与眉州远上人",
        "id": "54323ebb-7ccd-4a2c-b2e8-3b0608003ae3"
    },
    {
        "author": "释慧空",
        "paragraphs": [
            "行脚莫归乡，枝筇一条铁。",
            "庵居不说禅，直以身为舌。",
            "莫归刚要归，不说又著说。",
            "张翁把研槌，锅中钓出鼈。"
        ],
        "title": "与通上人",
        "id": "ef920874-f983-493b-b960-0db3dd1c610e"
    },
    {
        "author": "释慧空",
        "paragraphs": [
            "推行出睦州担版汉，是圣是凡齐赞叹。",
            "十方世界绝冤亲，不用藏身更吞炭。"
        ],
        "title": "示僧  其一",
        "id": "16c41df6-261b-4438-babd-65ac04cb1d09"
    },
    {
        "author": "释慧空",
        "paragraphs": [
            "赵州狗子无佛性，咬人更不存性命。",
            "大悲千手不能遮，跋陀那龙侧耳听。"
        ],
        "title": "示僧  其二",
        "id": "7a329834-a8c9-4668-90f7-ddf6053bb684"
    },
    {
        "author": "释慧空",
        "paragraphs": [
            "有问西来祖意，但与衲僧巴鼻。",
            "香林坐久成劳，东山睡多损气。"
        ],
        "title": "示僧  其三",
        "id": "9f61bc0f-90bc-4374-a43e-886e44dc923e"
    },
    {
        "author": "释慧空",
        "paragraphs": [
            "一个端坐吃不足，二个同槃则有余。",
            "缺齿老胡曾未会，洞传今古在吾徒。"
        ],
        "title": "示僧  其四",
        "id": "044384d4-6f43-484e-b5aa-983b0da1e148"
    },
    {
        "author": "释慧空",
        "paragraphs": [
            "普化传真，七错八错。",
            "后人不明，随邪逐恶。",
            "若是真?，黄金不博。",
            "今人长爱李将军，一箭离弦双雕落。"
        ],
        "title": "示僧  其五",
        "id": "8317c55f-f8f7-42b2-b2bc-a2bcb16757d9"
    },
    {
        "author": "释慧空",
        "paragraphs": [
            "神光三拜，菩提达磨。",
            "老安平生，一破灶堕。",
            "东山病汉，石个什么。",
            "信笔写出，不勘自破。",
            "丹山雏凤九苞文，海坛犬子似驴大。"
        ],
        "title": "送广南僧",
        "id": "e6f6bbc9-f7f9-47a5-aa0f-f9335428bf85"
    },
    {
        "author": "释慧空",
        "paragraphs": [
            "我初不识丹霞师，迩来偶识丹霞子。",
            "却因其子识其师，云水相悬渺千里。",
            "空生不往丰巖中，丹霞不到西庵里。",
            "如何说个相识来，理契即邻休寐语。",
            "风前把出赠行人，虚空稽首须弥舞。",
            "千载冰巖一日春，悬水落崖声似雨。"
        ],
        "title": "送白上人还丰巖",
        "id": "bec9df90-8822-49d9-8a90-56b7934a90f2"
    },
    {
        "author": "释慧空",
        "paragraphs": [
            "定禅快为师子吼，勋禅莹净玉无垢。",
            "两禅同居渊不分，一日用之左右手。",
            "超方独脱王老师，向何壁立今何慈。",
            "杓柄短长锅大小，揭而示之无可疑。",
            "末后更有一句子，未省两禅著何语。",
            "东山有句不敢书，恐著替渠出山去。"
        ],
        "title": "送定勋二上人",
        "id": "1ee0087c-21ac-4d7d-8276-9e01cf0a84e4"
    },
    {
        "author": "释慧空",
        "paragraphs": [
            "竹屋孤烟未断炊，鸥盟岁晚不应违。",
            "五湖云水座中客，一沼芰荷身上衣。"
        ],
        "title": "和慈觉炊字韵幷送兰蕙  其一",
        "id": "cee80136-b5ed-4fa3-a3ca-170786ef1eb4"
    },
    {
        "author": "释慧空",
        "paragraphs": [
            "蕙弟兰兄本一山，莫如白下望长干。",
            "人间草木非其对，留与芝翁到老看。"
        ],
        "title": "和慈觉炊字韵幷送兰蕙  其二",
        "id": "f982787e-eba0-48d3-80c2-96efdd43d2c9"
    },
    {
        "author": "释慧空",
        "paragraphs": [
            "一饭之微亦报缘，蒲团纸帐在吾年。",
            "道惟简易人惟俭，遯乃嘉肥进乃邅。",
            "问讯江头白石佛，愿回足下紫金莲。",
            "当年手种庭前柏，岁晚青青欲入天。"
        ],
        "title": "招南泉",
        "id": "7d3b4508-c5a5-453e-8b3d-43676b677301"
    },
    {
        "author": "释慧空",
        "paragraphs": [
            "普贤愿海君能续，火聚刀山勿厌登。",
            "更入人间烦恼海，自然触处妙相应。"
        ],
        "title": "素上人为普贤办供过溪上需偈予曰与普贤有素不可无词乃作五偈遗之归山呈似道人一笑  其一",
        "id": "8da1c30e-c22f-4786-8e2e-e861048560ac"
    },
    {
        "author": "释慧空",
        "paragraphs": [
            "素公初住峨眉寺，遣化人间要话行。",
            "借问话头何自得，大都来处要分明。"
        ],
        "title": "素上人为普贤办供过溪上需偈予曰与普贤有素不可无词乃作五偈遗之归山呈似道人一笑  其二",
        "id": "2f8346e2-4c3c-4f7d-a505-0bff73b0ff85"
    },
    {
        "author": "释慧空",
        "paragraphs": [
            "鸡寒上树鸭下水，举著今人长努嘴。",
            "众生不明颠倒机，祖教从来同一轨。"
        ],
        "title": "素上人为普贤办供过溪上需偈予曰与普贤有素不可无词乃作五偈遗之归山呈似道人一笑  其三",
        "id": "6f9d9325-be3b-467f-a6a7-ff32453f7237"
    },
    {
        "author": "释慧空",
        "paragraphs": [
            "保寿当年作街坊，街头撞著自家底。",
            "而今岂是有遮藏，撩起清风殊未已。"
        ],
        "title": "素上人为普贤办供过溪上需偈予曰与普贤有素不可无词乃作五偈遗之归山呈似道人一笑  其四",
        "id": "6e00b124-962c-4d9b-878e-60ad423b3875"
    },
    {
        "author": "释慧空",
        "paragraphs": [
            "千邪堆里容开手，万毒丛中许夺标。",
            "不堕功勋夷险外，前头宝所即非遥。"
        ],
        "title": "素上人为普贤办供过溪上需偈予曰与普贤有素不可无词乃作五偈遗之归山呈似道人一笑  其五",
        "id": "26b860da-2cbf-45fe-a8f8-ea76381d9c57"
    },
    {
        "author": "释慧空",
        "paragraphs": [
            "隔江遥望白云村，横折梅花卧石根。",
            "病眼朦胧失端的，淡烟小雨复黄昏。"
        ],
        "title": "华光墨梅",
        "id": "5ceeb271-073b-489b-9ca6-0be75b572fcd"
    },
    {
        "author": "释慧空",
        "paragraphs": [
            "僊裔来何许，罗浮小洞天。",
            "老僧忘百念，相对相翛然。",
            "水洁情惟洁，石坚心更坚。",
            "愿持青苦节，庶定永君年。"
        ],
        "title": "石菖蒲",
        "id": "8b6fb285-7c5f-4425-9b90-ee240d34e0fc"
    },
    {
        "author": "释慧空",
        "paragraphs": [
            "虚名惊世刻舟痕，迺祖初无一法传。",
            "流出胸襟盖天地，只今子子与孙孙。"
        ],
        "title": "书定兄宗派图  其一",
        "id": "f2d88ca8-3c6e-4558-b9ec-e89f27b82230"
    },
    {
        "author": "释慧空",
        "paragraphs": [
            "笔头定有鑪槌地，陶冶诸方入正传。",
            "不许南泉夸独脱，且教雷例作儿孙。"
        ],
        "title": "书定兄宗派图  其二",
        "id": "2f2095f7-fd90-4015-a8c6-4b8325394211"
    },
    {
        "author": "释慧空",
        "paragraphs": [
            "蝇头细字集为图，瓜瓞绵绵走线朱。",
            "虎踞龙蟠诸老宿，半窗斜日黑蚍蜉。"
        ],
        "title": "观僧作小字宗派图  其一",
        "id": "a06d4696-9621-4c8b-8913-0b8a7344cfba"
    },
    {
        "author": "释慧空",
        "paragraphs": [
            "寒泉洗眼看新图，字线岐分黑间朱。",
            "妙似他方抟枣叶，巧如九曲度蚍蜉。"
        ],
        "title": "观僧作小字宗派图  其二",
        "id": "09821327-0d93-4516-b783-64ae571ca4b7"
    },
    {
        "author": "释慧空",
        "paragraphs": [
            "一身随处得轻安，老入苍崖叠嶂间。",
            "真个溪山看似梦，却将水墨写溪山。"
        ],
        "title": "戏题渊知客水墨图",
        "id": "838ba46e-e2d8-4ea6-8ae0-ee39a6b6a81b"
    },
    {
        "author": "释慧空",
        "paragraphs": [
            "白首儒生困路岐，残杯冷炙饱还饥。",
            "一朝得意春风下，便把驴儿作马骑。"
        ],
        "title": "书觉待者空寂会铭后",
        "id": "12c08fae-390d-4065-a770-534df71c70b8"
    },
    {
        "author": "释慧空",
        "paragraphs": [
            "黑似漆，清而癯。",
            "龙无角，蛇有须。",
            "契得之，不自扶。",
            "空老矣，乃用渠。",
            "穿天台挑衡庐，涵瀛浡，吞江湖。",
            "山水具，默然无。",
            "突然出，拟则迂。",
            "点须弥，为丘墟。",
            "指墙壁，为文殊。",
            "快荐取，勿踌躇。",
            "是之外，乃无余。"
        ],
        "title": "拄杖铭",
        "id": "f0f9817f-1a04-492d-b175-59f9bd7aaf70"
    },
    {
        "author": "释慧空",
        "paragraphs": [
            "寒山忍寒哦五字，不为世间瓜与瓠。",
            "寄庵续之则有余，法灯拟之不相似。",
            "拾得日暮趁牛归，丰干天明骑虎去。",
            "可怜辛苦油浇神，年年打供国清寺。"
        ],
        "title": "跋白鹿寄庵续寒山诗卷后",
        "id": "b45837c0-f675-4a3f-8c79-49cfaa382f8f"
    },
    {
        "author": "释慧空",
        "paragraphs": [
            "我今无别语，方便唯一路。",
            "古今贤圣人，皆由此得度。",
            "无为一加鞭，只贵阔著步。",
            "力行不中休，理尽即自悟。",
            "不见新丰老，母在不归去。",
            "不见老赵州，蹔归终不住。",
            "两翁僧中龙，千载乃一遇。",
            "观其入道初，尚欲一味做。",
            "况我中下流，日用更多事。",
            "行行宜念诸，青春易迟暮。"
        ],
        "title": "与昙上人",
        "id": "c5a2981a-c1bb-4a06-a888-b32035504454"
    },
    {
        "author": "释慧空",
        "paragraphs": [
            "一句忽截流，千差俱失路。",
            "谁为三界师，出生与灭度。",
            "一念忽到家，大千无跬步。",
            "谁为九类生，沈迷及省悟。",
            "向来先达人，个个与么去。",
            "只今禅家流，一一如是住。",
            "求其独脱者，举世亦罕遇。",
            "道人我同参，岂不以此故。",
            "遗我一使言，言言论何事。",
            "北鬰打三更，西瞿日未暮。"
        ],
        "title": "次韵答靖侍者",
        "id": "0cada674-13dc-455e-913f-2c1751a57849"
    },
    {
        "author": "释慧空",
        "paragraphs": [
            "优昙惟时迺现，余芳得暖争抽。",
            "谁肯不萌枝上，折来一洗春柔。",
            "小智劳乎刻画，钝根溺在熏修。",
            "纵是根同体一，皆为蝶戏蜂游。",
            "所以南泉一指，顿开陆子双眸。",
            "披秀因斋庆赞，东山助出茶瓯。",
            "不是云居安乐，绝胜黄蘗中洲。",
            "更看年年二月，扁舟逆上春流。"
        ],
        "title": "和刘天启对牡丹歠茶",
        "id": "96a531ad-eacb-4c14-81df-33ed4cc594bd"
    },
    {
        "author": "释慧空",
        "paragraphs": [
            "白马驼经弄玉蹄，云中归去不曾迷。",
            "从今大事因缘毕，坐听河声流向西。"
        ],
        "title": "和秀峰  其一",
        "id": "4886e8e7-dd77-4144-b76a-cf154202ea9e"
    },
    {
        "author": "释慧空",
        "paragraphs": [
            "教意拈来作么看，唐言梵语不相干。",
            "更将祖意论同别，识取鸡寒与鸭寒。"
        ],
        "title": "和秀峰  其二",
        "id": "3dcd93b6-3f13-469d-a1e8-d59a9e06ee5f"
    },
    {
        "author": "释慧空",
        "paragraphs": [
            "先生词源真汹涌，已如鸣鹤闻于天。",
            "隋珠却把暗投掷，但觉惊捧蛟槃圆。",
            "终须负鼎于明主，况其致治如烹鲜。",
            "伊尹未聘独耕野，先生是以由居廛。",
            "古人投笔真不浅，为有妙技非难捐。",
            "风流顾恺虽可尚，要之无乃痴为为缘。",
            "愿言自信龟手药，无使小子讥便便。"
        ],
        "title": "才仲出示巨轴佳篇复档案新诗降叹不已又似欲置人于苦海中惟恐堕其计而不免次韵奉呈",
        "id": "491b0c37-ca03-49ff-8a7d-5c53e245665e"
    },
    {
        "author": "释慧空",
        "paragraphs": [
            "生儿堕地要著鞭，无使长居父母前。",
            "既缁其衣童其颠，是欲置之于圣贤。",
            "圣贤道大非小缘，要当猛断无迁延。",
            "九万鹏程脚下天，一言相契犹未然。",
            "要中之要玄中玄，千人万人得一传。",
            "东山说罢鹏出门，祝融峰后湘水边。"
        ],
        "title": "送鹏上人",
        "id": "f4a229b4-744b-4e00-8d60-ff9fac9521fb"
    },
    {
        "author": "释慧空",
        "paragraphs": [
            "目山第一座，江阴道人明。",
            "披秀五年住，众中称老成。",
            "龙门吹毛子，瓯峰空故人。",
            "昨闻开定山，问之乃其兄。",
            "投机雷雨解，操行冰霜清。",
            "一点皮下血，大千尘中经。",
            "以公好兄弟，增我朋友情。",
            "新年拄杖头，依旧吴山青。",
            "谭间烦引及，衰病老空生。"
        ],
        "title": "送明首座幷简元故人",
        "id": "2dfc6d67-0b87-434b-befa-fb1ff20294aa"
    },
    {
        "author": "释慧空",
        "paragraphs": [
            "老空剪茶器惟石，石有何好空乃惜。",
            "先生嗜好偶然同，我久眼中无此客。",
            "呼童活火煮山泉，旋破小团分五白。",
            "不嫌菌蠢赋龙头，便觉弥明犹在席。"
        ],
        "title": "甘泉惠石铫郑才仲以诗见赏次韵酬之",
        "id": "3ee4f897-d478-48db-b52a-3d372f46af7a"
    },
    {
        "author": "释慧空",
        "paragraphs": [
            "豹变惟君子，吾方见一斑。",
            "君宜为世瑞，未用爱僧闲。",
            "文出东西汉，诗成大小山。",
            "殷勤五字句，乞我薜萝间。"
        ],
        "title": "和才仲五字韵  其一",
        "id": "5e1027ab-7a08-4030-b46b-a2b1ab368800"
    },
    {
        "author": "释慧空",
        "paragraphs": [
            "一身走四海，未老髪先斑。",
            "得住从缘住，非闲亦似闲。",
            "泉鸣堂下石，云起屋头山。",
            "不碍往来者，无人到此间。"
        ],
        "title": "和才仲五字韵  其二",
        "id": "2173187a-2ec8-43d5-8b37-c3ff958f9d5b"
    },
    {
        "author": "释慧空",
        "paragraphs": [
            "大鉴祖师曾指出，拄地撑天黑似漆。",
            "众生日用多不知，王荣代代承恩力。",
            "承恩力，皎如日，掷地金声更坚密。",
            "两手持来付与人，一任高低酬价直。"
        ],
        "title": "漆匠王荣朱法座求颂",
        "id": "ea129d5d-c6b9-47e9-a88d-b6438627b95e"
    },
    {
        "author": "释慧空",
        "paragraphs": [
            "捏乌巨山为笔，蘸鄱阳湖作墨。",
            "空中大书六字，荐福和尚语录。",
            "若人一览无遗，山僧与伊脔肉。"
        ],
        "title": "与净上人开行和尚语录",
        "id": "65b6d180-4d43-4057-9899-eeb31f3e6808"
    },
    {
        "author": "释慧空",
        "paragraphs": [
            "惠初不死而言死，空本无情似有情。",
            "手把遗书一挥泪，秦溪三夜雨连明。"
        ],
        "title": "和无在悼惠书记  其一",
        "id": "ca629c36-9b22-4342-a30c-715bd62bbb3b"
    },
    {
        "author": "释慧空",
        "paragraphs": [
            "忆昨同渠离汝水，而今先我至天台。",
            "后生乍转通身句，悔不当初与道来。"
        ],
        "title": "和无在悼惠书记  其二",
        "id": "329b55b6-128b-44ef-80e8-5436ff21a334"
    },
    {
        "author": "释慧空",
        "paragraphs": [
            "全死全生大法王，能医生死更无方。",
            "干城影里封疆阔，石火光中劫数长。"
        ],
        "title": "和无在悼惠书记  其三",
        "id": "5c2a35d8-2adf-45b5-8738-5ccc8d6fca45"
    },
    {
        "author": "释慧空",
        "paragraphs": [
            "高台仁老今已老，冷药疏枝余薄怒。",
            "后来涂抹如牛毛，过眼番番泛于土。",
            "不如十月江南行，长条半落霜冰清。",
            "冰魂玉骨淡不俗，宛转自有骚人情。",
            "惟公好事心尚尔，若爱霜枝横短纸。",
            "不因作意宽作程，少待今年冰雪底。"
        ],
        "title": "前日有客陈墨梅者仆因诵高台所作为绝至于寻常墨缀处余人用尽工夫不到不知圆公何从见闻客疑仆能之昨日袖纸相过苦求挥洒不觉令人失笑因戏作少谢盛意是中亦有墨梅请呈本际老必为指出",
        "id": "94ceb546-a49e-4682-9b1a-677d36534b7d"
    },
    {
        "author": "释慧空",
        "paragraphs": [
            "石人生子便英灵，胎髪未除先老成。",
            "不读五经并十史，一言才出万人惊。"
        ],
        "title": "悼觉庵  其一",
        "id": "eb83f84e-18c8-4800-ab58-566bc121039a"
    },
    {
        "author": "释慧空",
        "paragraphs": [
            "有何等语能惊众，三问渠侬三不知。",
            "是我松斋会心友，或闻或见更无疑。"
        ],
        "title": "悼觉庵  其二",
        "id": "1bd1880a-bc3a-4dfc-9c94-e0e96b3a873c"
    },
    {
        "author": "释慧空",
        "paragraphs": [
            "鸟道玄关方打脱，刀山剑树又跻攀。",
            "老来别得安身法，八面朱门夜不关。"
        ],
        "title": "悼觉庵  其三",
        "id": "50fbbe0c-91dc-4c3d-948d-834d3a6cae1d"
    },
    {
        "author": "释慧空",
        "paragraphs": [
            "一滴曹溪水，千江悉混流。",
            "深期能远到，未可辄中休。",
            "知识随方有，禅林在处稠。",
            "杖头亲探过，归路却相求。"
        ],
        "title": "南华定兄访予疏山临分欲偈作此",
        "id": "fb0ff0a4-01c3-497f-9c9e-1a1539ac9913"
    },
    {
        "author": "释慧空",
        "paragraphs": [
            "化缘架就留香堂，乞饭又饱留香众。",
            "明年入夏便归来，三日一斋五日供。",
            "普愿雪山立雪徒，圣箭离弦万钧重。"
        ],
        "title": "送吴居士",
        "id": "34109952-037b-416f-9ea1-f7ed8b94f607"
    },
    {
        "author": "释慧空",
        "paragraphs": [
            "佛日丛林我弟兄，见来应是问空生。",
            "谓如乌石岭头石，送尽行人自不行。"
        ],
        "title": "送鉴维那弼侍者之径山  其一",
        "id": "9d3b9df1-2c0c-4d3c-b4ee-547b02ae9f55"
    },
    {
        "author": "释慧空",
        "paragraphs": [
            "弼禅弼禅，紧峭草鞋阔著步。",
            "莫似山僧，绳牀角头立地时。",
            "径山老人我知识，横膝竹篦三尺铁。",
            "那咤顶上吃一掣，金刚脚下流出血。",
            "别别，辰锦砂兮未为赤。"
        ],
        "title": "送鉴维那弼侍者之径山  其二",
        "id": "e3f64912-4ba7-419f-b8bc-26acec3119da"
    },
    {
        "author": "释慧空",
        "paragraphs": [
            "我自入岭来，称锤落深井。",
            "如君英俊流，当以我为警。",
            "摩挲探水杖，透脱飞猿岭。",
            "送别无所谭，霜清溪路永。"
        ],
        "title": "送泽监寺出岭",
        "id": "5f0e6a09-6e47-4ccb-b23a-c71f970090f7"
    },
    {
        "author": "释慧空",
        "paragraphs": [
            "足疾三年只杜门，孤怀如月耿朝昏。",
            "同风不昧古人意，此道当期老者论。",
            "露地白牛纯到角，雪山香草细和根。",
            "苏州未解吾家事，夜对高僧无一言。"
        ],
        "title": "和刘天常见寄",
        "id": "ec1b3665-0d7e-494a-8ca3-c7ec3e486a40"
    },
    {
        "author": "释慧空",
        "paragraphs": [
            "八大金刚常住世，护佛正法令久住。",
            "精蓝金刚相先坏，欲令正法住为难。",
            "悟禅致力扶正法，故先成此金刚王。",
            "老僧嘉悟善用心，说偈赞其令速办。"
        ],
        "title": "送悟大师重造金刚",
        "id": "291550a3-da55-4f6b-b0ed-3c32ce36286b"
    },
    {
        "author": "释慧空",
        "paragraphs": [
            "昔人架屋著闲汉，同道嗔之不与语。",
            "秀峰屋下没闲人，不是超佛即超祖。",
            "佛祖至大渠更超，此屋黄金君勿惮。",
            "下山遍访檀施门，必有奇人咄嗟办。"
        ],
        "title": "送妙修造",
        "id": "66baedc7-2ee5-4db1-8569-5f41cad5fdeb"
    },
    {
        "author": "释慧空",
        "paragraphs": [
            "吴山道人真倔强，气吞佛祖无诸方。",
            "饱参不数古韶偃，操词不齿今苏黄。",
            "独能以文事圆悟，期于季软振颓纲。",
            "缘熟果能符素志，要与乃祖联遗芳。",
            "金券揭起益高价，栗蒲突出重耿光。",
            "弄蹄驴子骥莫及，踢出保寿今开堂。",
            "三圣休更推僧出，此公毒手难近傍。",
            "咦！。"
        ],
        "title": "送本书记住保寿",
        "id": "2422421a-7f97-404e-92b7-79e84f385c9c"
    },
    {
        "author": "释慧空",
        "paragraphs": [
            "人言祖意不可说，未动唇吻先卷舌。",
            "虽然说著也不妨，道火何曾口边热。",
            "若作说会一重关，不作说会万重山。",
            "自家肚皮自家划，莫被傍人开眼瞒。",
            "忍禅少年心踊跃，买双草鞋穿两脚。",
            "天台南岳走一遭，铁额铜头须撞著。"
        ],
        "tags": [
            "衡山"
        ],
        "title": "送忍禅游方",
        "id": "7872be0c-5e00-4421-8d49-484845ecf603"
    },
    {
        "author": "释慧空",
        "paragraphs": [
            "十日中林足音绝，陈云不飞天欲雪。",
            "剪剪溪风忽转霜，天工似与游人设。",
            "蹇驴风帽溪上来，眼明一二僧窗开。",
            "地炉夜话月入屋，竹径朝行山放梅。",
            "公家秦溪富山水，碧瓦朱甍空翠里。",
            "还家开取虎头巖，会见丹霞访居士。"
        ],
        "title": "赠寥元饰  其一",
        "id": "39e95025-0bb2-48a2-bad3-bdacfc4c1edb"
    },
    {
        "author": "释慧空",
        "paragraphs": [
            "世途湔去利名垢，僧榻来熏知见香。",
            "昭旷情怀陶靖节，清明风韵孟襄阳。"
        ],
        "title": "赠寥元饰  其二",
        "id": "bfd8ad42-4b99-401b-b1f7-76ee9ea80185"
    },
    {
        "author": "释慧空",
        "paragraphs": [
            "家住秦溪紫翠间，好山终日遶朱阑。",
            "莫如马上寻山者，到老不知身在山。"
        ],
        "title": "赠寥元饰  其三",
        "id": "d927863b-47ae-43c2-a4ec-f9d9cde11e52"
    },
    {
        "author": "释慧空",
        "paragraphs": [
            "崇观文章独老苍，后生犹及见堂堂。",
            "十年契阔形容改，一日相逢道韵长。",
            "尽启轩窗供远目，莫嫌蔬笋饭家常。",
            "愿陪刘远焚香在，莲社风流有耿光。"
        ],
        "title": "和刘天启并留别  其一",
        "id": "361f49cf-cc03-4938-b4da-62b2ea515bd8"
    },
    {
        "author": "释慧空",
        "paragraphs": [
            "相从无十日，相别又经年。",
            "为问南来雁，群飞孰使然。"
        ],
        "title": "和刘天启并留别  其二",
        "id": "3c2ca0fa-82b0-4a8b-adc0-bad1c63df6e7"
    },
    {
        "author": "释慧空",
        "paragraphs": [
            "学道穷年无寸勋，忘机似可置鸥群。",
            "谩劳长者开青眼，送与高巖卧白云。",
            "机钝莫酬摩诘问，鼻端终待郢人斤。",
            "归来不寐思君语，落涧寒泉深夜闻。"
        ],
        "title": "和彦正居士见寄并勉定兄及再和梦石  其一",
        "id": "225615f0-568d-4b4a-854a-760944d9c70d"
    },
    {
        "author": "释慧空",
        "paragraphs": [
            "从容中道绝功勋，野鹤昂藏不类群。",
            "双眼炯如潭底月，一身闲似岭头云。",
            "撮来大地如粟粒，放去龟毛重九斤。",
            "三载相依话畴昔，我初无说子无闻。"
        ],
        "title": "和彦正居士见寄并勉定兄及再和梦石  其二",
        "id": "e30cd271-f60c-4e1b-a5a9-01fafab8e594"
    },
    {
        "author": "释慧空",
        "paragraphs": [
            "贫家只有四立壁，分岁那进豪右群。",
            "方办五言酬绝唱，又传秀句入深云。",
            "应机杀活生谭笑，信手方圆斫斧斤。",
            "无以险崖多困我，须防官府有新闻。"
        ],
        "title": "和彦正居士见寄并勉定兄及再和梦石  其三",
        "id": "597d0bb8-fe69-423e-a3cc-5deeb186f268"
    },
    {
        "author": "释慧空",
        "paragraphs": [
            "闽蜀限西南，中有同风句。",
            "今年台雁行，一笑果相遇。",
            "朝饭灵峰泉，暮宿中巖寺。",
            "常恐溪涨时，阿师截流去。"
        ],
        "title": "与岳麓范老",
        "id": "533db5e3-450d-4cf0-92af-8d9173aa08f9"
    },
    {
        "author": "释慧空",
        "paragraphs": [
            "秦溪青田十日程，自彼到此小行脚。",
            "念来三见枫叶丹，依然又带天平错。",
            "问渠去矣再来无，游客虽好家山乐。",
            "我亦无家可得归，去去善为山路恶。"
        ],
        "title": "送印禅归乡",
        "id": "c97dfc64-da6f-44ab-a111-def2a8af2978"
    },
    {
        "author": "释慧空",
        "paragraphs": [
            "赵州送人曾有语，有佛无佛俱莫住。",
            "若是金毛师子儿，他家自有通霄路。",
            "因记雪峰行脚时，九上洞山三投子。",
            "被风堕笠渠不收，盖天盖地从此始。",
            "两翁从此迹已陈，后世事之如事生。",
            "道人即是后来秀，千里脩途宜力行。",
            "勿贤前辈辄自已，当与两翁争重轻。",
            "我如老马虽伏枥，喜见此行犹更鸣。"
        ],
        "title": "送僧行脚",
        "id": "d5b646f5-4bb6-4c77-8cfc-e6d3af12964e"
    },
    {
        "author": "释慧空",
        "paragraphs": [
            "云门山，泽监寺，对空生，出此语。",
            "书偈及传衣，全非衲僧事。",
            "等闲透出云门关，赤手要缚南山虎。",
            "三寸㔢除能再来，凛凛威风惊海宇。"
        ],
        "title": "示泽监寺",
        "id": "b3b4e57b-3b72-4948-b986-af774f1fc461"
    },
    {
        "author": "释慧空",
        "paragraphs": [
            "酰鸡负须弥，瞬息九万里。",
            "猕猴对秦镜，一一总没尾。",
            "生平五湖心，短笛秋风里。",
            "借问鱼有无，夜凉天在水。"
        ],
        "title": "书知微偈后",
        "id": "0cd91d9d-5866-4624-a203-26acb170eca1"
    },
    {
        "author": "释慧空",
        "paragraphs": [
            "火中驽马变黄牛，不见全身露两头。",
            "龙树马鸣齐卷舌，山僧亲为说来由。"
        ],
        "title": "寄拂柄与知微微不受兼颂附回后有僧请益故答之",
        "id": "4b18eb82-bf66-4400-bf5a-6a14ab63b773"
    },
    {
        "author": "释慧空",
        "paragraphs": [
            "病夫独卧雪山雪，抱渴惟思梅岭梅。",
            "岁晚犯寒宜好去，新年忍死待归来。"
        ],
        "title": "送本首座还梅州",
        "id": "2e300b3a-0759-4d73-b9f8-9d3b6965fb1d"
    },
    {
        "author": "释慧空",
        "paragraphs": [
            "信是有髪比丘尼，东山不及渠一著。",
            "闻说佛日岭外还，不起公凭便行脚。"
        ],
        "title": "信道姑见佛日",
        "id": "ac641a88-b4c6-449e-a2c8-dfe83136ed1a"
    },
    {
        "author": "释慧空",
        "paragraphs": [
            "一瓶一钵且随缘，此事时时强为宣。",
            "知己不来春自老，孤峰皎月对寒泉。"
        ],
        "title": "寄信上人",
        "id": "2b7c630a-f5c8-440f-9c64-7739b24b6d57"
    },
    {
        "author": "释慧空",
        "paragraphs": [
            "秋瘴惊寒却自平，匡牀独卧四无声。",
            "涅槃堂里通身句，永夜孤灯一点明。"
        ],
        "title": "独宿省堂告友人",
        "id": "c90d349c-60a8-4b52-8268-f89504b8863a"
    },
    {
        "author": "释慧空",
        "paragraphs": [
            "一牛鸣地竹桥西，成趣生涯有菜畦。",
            "三度春归忆君别，乱红如雨暗前溪。"
        ],
        "title": "怀友  其一",
        "id": "648900d7-d2c3-4e50-816d-c197df425121"
    },
    {
        "author": "释慧空",
        "paragraphs": [
            "仙翁初不记年华，食罢蟠桃又著花。",
            "只在人前人不识，蓝溪流水两三家。"
        ],
        "title": "怀友  其二",
        "id": "1f7aaf86-03d9-4df9-b4e0-964ba5fd8bf5"
    },
    {
        "author": "释慧空",
        "paragraphs": [
            "谷堂去我如许久，病起诸峰瘦入天。",
            "放髪齐眉寒又至，几时归叫老风颠。"
        ],
        "title": "寄谷堂老",
        "id": "7830bcd8-3c67-4788-827f-062c88d71fe5"
    },
    {
        "author": "释慧空",
        "paragraphs": [
            "不疑汝未彻，端的若为分。",
            "宝剑寒光动，桃花云里春。"
        ],
        "title": "送光兄之百丈兼呈山中禅师以当书矣  其一",
        "id": "abe9659a-59e9-4303-9b1b-4d8171ef461f"
    },
    {
        "author": "释慧空",
        "paragraphs": [
            "生涯一物无，坐对方来客。",
            "有问不违伊，向道庭前柏。"
        ],
        "title": "送光兄之百丈兼呈山中禅师以当书矣  其二",
        "id": "1cb98768-f3f7-4ead-be73-a9ff29a9b622"
    },
    {
        "author": "释慧空",
        "paragraphs": [
            "洞山好佛贵兼尊，老奯才方得入门。",
            "留得中心者些子，而今著力有儿孙。"
        ],
        "title": "送善兄还洞山兼呈方丈  其一",
        "id": "007d3a03-8d7d-4db5-b2d5-f96725481d73"
    },
    {
        "author": "释慧空",
        "paragraphs": [
            "一书远寄云中旧，五偈仍观雪子吟。",
            "且喜新丰消息在，南方满眼是丛林。"
        ],
        "title": "送善兄还洞山兼呈方丈  其二",
        "id": "dd24b08d-6719-41fa-8de5-18933c1e022b"
    },
    {
        "author": "释慧空",
        "paragraphs": [
            "冰雪心肠独老庞，一枝春信果无双。",
            "茅堂客散熏炉冷，有味无言日转窗。"
        ],
        "title": "谢庞道惠茶",
        "id": "bd76c1f1-10e9-49e2-9da1-3d5d17adb2fa"
    },
    {
        "author": "释慧空",
        "paragraphs": [
            "舀溪长柄向来杓，瑞世优昙今日花。",
            "到我住庵无此瑞，只将溪水煮山茶。"
        ],
        "title": "本老昔住此庵今出世再过山次日出诸偈颂乃和之",
        "id": "cf01490a-d1c9-443c-8e9d-457f0250c734"
    },
    {
        "author": "释慧空",
        "paragraphs": [
            "关西毛段蜀川绢，万里持来恐亦艰。",
            "谢汝殷勤复归汝，老僧布衲得遮寒。"
        ],
        "title": "僧上蜀绢毛段不受以偈谢之",
        "id": "07cf29a0-6218-493e-8112-b644eefa09eb"
    },
    {
        "author": "释慧空",
        "paragraphs": [
            "出入丛林成岁月，养成大树没根栽。",
            "东山老矣病且耄，为荫为凉待后来。"
        ],
        "title": "送泽上人",
        "id": "6674edfa-abb4-4f69-8835-a8b8636e812e"
    },
    {
        "author": "释慧空",
        "paragraphs": [
            "道本无根却有根，根深枝叶遍干坤。",
            "不知根本深多少，往见头陀试问看。"
        ],
        "title": "容茶头为本无庵道头陀求偈",
        "id": "46e2338c-ee98-40b5-8df1-8b27cecc276a"
    },
    {
        "author": "释慧空",
        "paragraphs": [
            "迷时翻手迷为悟，悟处存心悟是迷。",
            "迷悟两忘归路尽，皖山深夜老猿啼。"
        ],
        "title": "与通上人",
        "id": "47a7789b-0b5c-47de-809b-559d066ffed3"
    },
    {
        "author": "释慧空",
        "paragraphs": [
            "跛鼈三年病，一书千里心。",
            "冤家容可避，到老也相寻。"
        ],
        "title": "送僧归四明",
        "id": "d429660d-8695-4b79-91ae-d14e9f02dd45"
    },
    {
        "author": "释慧空",
        "paragraphs": [
            "昔人有言生处乐，东山何劝人行脚。",
            "殊方异域走苦辛，峻岭重关多险恶。",
            "东山往昔被赚来，故就于今拔本著。",
            "问渠端的何处生，一言解却通身缚。"
        ],
        "title": "送昙上人游方",
        "id": "f066a058-dd6f-44a4-b59c-cc47573c31f7"
    },
    {
        "author": "释慧空",
        "paragraphs": [
            "野桃欹岸竹连云，石径萦纡到洞门。",
            "花落莫随流水去，恐人认此是桃源。"
        ],
        "title": "题石室并和澹庵  其一",
        "id": "c94a3d8c-47aa-49ea-a13e-83fc1b26b67a"
    },
    {
        "author": "释慧空",
        "paragraphs": [
            "石门有路建隆初，树老崖荒路欲无。",
            "我以多生巖下住，到门先记石于菟。"
        ],
        "title": "题石室并和澹庵  其二",
        "id": "064de1cc-64b2-4677-8acc-1463b02584e4"
    },
    {
        "author": "释慧空",
        "paragraphs": [
            "山日辉辉云细细，石渠浅浅竹疏疏。",
            "珍禽引客飞还住，灵草忽香寻却无。"
        ],
        "title": "题石室并和澹庵  其三",
        "id": "9b517489-0d8a-4a56-992d-cc6b7096c2fe"
    },
    {
        "author": "释慧空",
        "paragraphs": [
            "百里寻山但宿春，欲留未得去还慵。",
            "东风莫使归帆饱，放我中流认九峰。"
        ],
        "title": "题石室并和澹庵  其四",
        "id": "2247afbf-37fc-495a-b184-13ed550a5905"
    },
    {
        "author": "释慧空",
        "paragraphs": [
            "要识停厨第一方，为空石廪著黄粱。",
            "明年便入巖中坐，五偈先来作定场。"
        ],
        "title": "题石室并和澹庵  其五",
        "id": "f4befb85-6555-447a-9cff-eaa1f3004eb5"
    },
    {
        "author": "释慧空",
        "paragraphs": [
            "住如止水动如云，去住无拘是我门。",
            "又举杖头千佛刹，来藏海上小桃源。"
        ],
        "title": "题石室并和澹庵  其六",
        "id": "1b01bbb9-e23c-4791-9ab1-784b9c84a958"
    },
    {
        "author": "释慧空",
        "paragraphs": [
            "惊蛇断路我来初，钵挂藤梢物物无。",
            "只向无中成活计，譍门童子两于菟。"
        ],
        "title": "题石室并和澹庵  其七",
        "id": "986ae24f-4506-41aa-b853-12446959884a"
    },
    {
        "author": "释慧空",
        "paragraphs": [
            "衣雨调阶泉淅沥，青烟遶屋树扶疏。",
            "异时有问碧巖境，举似酬之莫道无。"
        ],
        "title": "题石室并和澹庵  其八",
        "id": "9fa30885-2785-4d80-b985-13bfbb070f55"
    },
    {
        "author": "释慧空",
        "paragraphs": [
            "黄陈五合不劳舂，食罢无营一似慵。",
            "麋鹿往还溪上路，白云开合面前峰。"
        ],
        "title": "题石室并和澹庵  其九",
        "id": "a065a863-e78e-49ad-8a29-2fdf16963a04"
    },
    {
        "author": "释慧空",
        "paragraphs": [
            "来年四色更多方，忧水忧风忧夏粮。",
            "未必澹庵能快活，随身干木便逢场。"
        ],
        "title": "题石室并和澹庵  其一○",
        "id": "53ae65a7-e8f0-4f2c-82af-29ee4f309892"
    },
    {
        "author": "释慧空",
        "paragraphs": [
            "我笑华亭老，虚舟漾明月。",
            "撞著问津人，万劫系驴橛。"
        ],
        "title": "戒庵主示诸老船子图偈赞因与之结缘  其一",
        "id": "2a952f60-a7eb-4b70-b9d7-9d2957ce19eb"
    },
    {
        "author": "释慧空",
        "paragraphs": [
            "开口赠两桡，老婆心更切。",
            "回首与翻身，亦未为剿绝。"
        ],
        "title": "戒庵主示诸老船子图偈赞因与之结缘  其二",
        "id": "37ebb548-3643-4f4b-aa20-cc4a1abc78cf"
    },
    {
        "author": "释慧空",
        "paragraphs": [
            "那堪镢头边，勿令有断绝。",
            "老戒不放伊，携之入闽粤。"
        ],
        "title": "戒庵主示诸老船子图偈赞因与之结缘  其三",
        "id": "0e70c4b7-e684-422c-a626-b72025bd26f1"
    },
    {
        "author": "释慧空",
        "paragraphs": [
            "到处出似人，几个知时节。",
            "空也心胆麤，戒戒勿漏泄。"
        ],
        "title": "戒庵主示诸老船子图偈赞因与之结缘  其四",
        "id": "892dd2f0-5243-40b1-a8cc-f37a24ebabac"
    },
    {
        "author": "释慧空",
        "paragraphs": [
            "痴云翳目不肯散，一雨一风行路迷。",
            "好山但自著狐兔，百城孤客其安之。",
            "朝来喜事遽如许，高空卷云风扫雨。",
            "径须呼我木上座，去探大雄山下虎。"
        ],
        "title": "离云居寓九仙寄无住",
        "id": "2aa682c1-5c63-4693-9a1e-50fb569a31d0"
    },
    {
        "author": "释慧空",
        "paragraphs": [
            "梦里身投九泽乡，共惊日月去堂堂。",
            "江湖乱后人虽健，鸿雁不来书亦亡。",
            "访旧悲凉山起雾，得君谭笑目生光。",
            "犀牛扇破犀牛在，宜有清风可播扬。"
        ],
        "title": "和可上人",
        "id": "5daabeaa-1530-47ea-9c30-927fe4115e9f"
    },
    {
        "author": "释慧空",
        "paragraphs": [
            "宜禅谒老空，先自著便宜。",
            "分明金弹子，博得粪球儿。",
            "把得急抛下，堂堂空手归。",
            "前路逢人问，如何举似伊。"
        ],
        "title": "答宜禅颂见谒",
        "id": "eb00b228-2429-4470-bb25-fdc336549bd9"
    },
    {
        "author": "释慧空",
        "paragraphs": [
            "南来雨宿仍风餐，蛮溪鬼洞三年还。",
            "丛林龙象老衲死，处处钟鼓空云山。",
            "独闻疏山有尊宿，不减当年矮师叔。",
            "欲求法雨洗蛮烟，正恐斋厨窘炊玉。",
            "道人忽从山中来，要乞上方香饭回。",
            "我方痴坐视屋壁，毛孔要须香七日。"
        ],
        "title": "过疏山化士求谒",
        "id": "02584aed-2971-4716-8243-d27b31d54924"
    },
    {
        "author": "释慧空",
        "paragraphs": [
            "大智承当三日聋，丈夫志气岂雷同。",
            "飞鸾渡水急于箭，喝下教伊不敢东。"
        ],
        "title": "送泐潭化士  其一",
        "id": "a6128b6e-dbb4-4d31-8ff5-22c446ac2ddd"
    },
    {
        "author": "释慧空",
        "paragraphs": [
            "不道二方遭毒手，更持一钵访空生。",
            "空生亦似把不住，放出瞎驴随队行。"
        ],
        "title": "送泐潭化士  其二",
        "id": "dadbc50d-9a44-45f0-bcf1-f0072c68dec1"
    },
    {
        "author": "释慧空",
        "paragraphs": [
            "瞎驴无足尾过头，蹴踏干坤势未休。",
            "大寂马驹追莫及，沩山水牯岂同流。"
        ],
        "title": "送泐潭化士  其三",
        "id": "1c5ab58e-0bd8-4a35-95c5-d775be4a9c2f"
    },
    {
        "author": "释慧空",
        "paragraphs": [
            "十分亲近见还迟，放去令渠自发机。",
            "他日归来如点著，普天无处不光辉。"
        ],
        "title": "送油头  其一",
        "id": "f219a2d5-0599-44e3-a930-33a76be9408b"
    },
    {
        "author": "释慧空",
        "paragraphs": [
            "明星时时出现，众生日日成道。",
            "如何空王殿前，多是点时不到。"
        ],
        "title": "送油头  其二",
        "id": "1f4b73f7-1330-4275-9ff6-76117c739149"
    },
    {
        "author": "释慧空",
        "paragraphs": [
            "朔风吹雪排疏櫺，敲冰汲水淘香秔。",
            "前村老樵餽法供，深壑病夫精勤诚。",
            "聃聃黄耳拥秀色，不约春气钟柴荆。",
            "隆隆沙铛沤起灭，点点釜口风雨争。",
            "严行禁谒戒俗客，约束从事烦庖丁。",
            "老饕寓意前具办，宿衲得路丰颐赪。",
            "中林雪月皎户牖，一饱对榻双眸明。",
            "五侯之家政自醉，我因欲卧听松声。"
        ],
        "title": "食荨",
        "id": "758c9fc3-5e8d-4b7f-aff0-cc0ececd8582"
    },
    {
        "author": "释慧空",
        "paragraphs": [
            "一气万化之所种，眼处不透花重重。",
            "达人于中有大观，得处何止如鸡虫。",
            "倒尔鼻息作雷吼，佛祖望之犹缩手。",
            "擡头三世才晓昏，过眼千差孰妍丑。",
            "孤云为伴鸟助歌，沙鸥起舞鱼吹波。",
            "世间忧乐如我何，病夫聊示见其多。"
        ],
        "title": "送宜川",
        "id": "f47e1a20-f178-44ba-89b2-9ed982f130e4"
    },
    {
        "author": "释慧空",
        "paragraphs": [
            "凡物不达何施为，惟其达者深所宜。",
            "如珠走槃自圆转，影迹不滞孤光随。",
            "良由水达舟船通，道路达则车书同。",
            "心境达则机用活，事理达则人法空。",
            "至于真达不疑处，鼎鼎舌头无剩语。",
            "杀人老贼今放憨，喝声雷送番禺雨。"
        ],
        "title": "送广州达珠二化士  其一",
        "id": "1980aa85-f4ec-4829-aa6b-e7e6bb466f32"
    },
    {
        "author": "释慧空",
        "paragraphs": [
            "二龙争珠不必求，顶上之珠何足留。",
            "摩尼之珠不必识，衣里之珠何足收。",
            "广南自有镇海珠，白月黑月分形模。",
            "无求无得珠不露，冏冏璧月生珊瑚。",
            "而今四海呈珠者，俊快不在仰山下。",
            "若谓纵横不犯波，争奈龙王按剑何。"
        ],
        "title": "送广州达珠二化士  其二",
        "id": "fc8d6797-7ffb-44da-934f-b3ec91988e97"
    },
    {
        "author": "释慧空",
        "paragraphs": [
            "鼈鼻毒蛇横古路，切忌当头犯渠怒。",
            "犯时性命俱丧亡，不犯依前无避处。",
            "更有木蛇随后来，草中毒气触还乖。",
            "山头老汉遭一螫，至今负痛声如雷。",
            "痛声撼动大庾岭，直至海南人猛省。",
            "面前公案甚分明，莫负东山水上行。"
        ],
        "title": "送广州达珠二化士  其三",
        "id": "9a9a9ff1-be64-43a5-baf7-64de1381aff2"
    },
    {
        "author": "释慧空",
        "paragraphs": [
            "木球转处横身去，按住球时须款步。",
            "定场戏罢急翻身，莫来拦我球门路。",
            "五州管内人再来，无球可放莫生猜。",
            "朝来打鼓普请看，未见当年人斫牌。",
            "广南人自有佛性，试携此语辨邪正。",
            "巖巖象骨摩苍穹，凛凛四面生清风。"
        ],
        "title": "送广州达珠二化士  其四",
        "id": "30312efa-e187-4ae7-a78a-694d5762947f"
    },
    {
        "author": "释慧空",
        "paragraphs": [
            "一句浑沦忽击开，银山铁壁绝纤埃。",
            "至今千尺雷霆水，大与姚郎雪屈来。"
        ],
        "title": "东山到温州僊巖览安楞严姚郎中故事安初读楞严经破句悟道后接姚郎中以梅潭水声悟道东山拈云大小郎中可惜埋向僊巖山中遂说偈仍赠僊巖监寺  其一",
        "id": "73e31ea9-8842-489c-80ca-fcb82e87e268"
    },
    {
        "author": "释慧空",
        "paragraphs": [
            "休于言下觅玄微，去却人间是与非。",
            "得意不从头上过，摩诃衍出祖师机。"
        ],
        "title": "东山到温州僊巖览安楞严姚郎中故事安初读楞严经破句悟道后接姚郎中以梅潭水声悟道东山拈云大小郎中可惜埋向僊巖山中遂说偈仍赠僊巖监寺  其二",
        "id": "0a6bc37a-d52f-4ba4-b301-909b48cc5e60"
    },
    {
        "author": "释慧空",
        "paragraphs": [
            "港口呼舟载月行，月中回首望巖扃。",
            "直凭悬水通消息，莫作中宵风雨声。"
        ],
        "title": "东山到温州僊巖览安楞严姚郎中故事安初读楞严经破句悟道后接姚郎中以梅潭水声悟道东山拈云大小郎中可惜埋向僊巖山中遂说偈仍赠僊巖监寺  其三",
        "id": "f0873bb4-f6fa-41be-a4b8-f14294159955"
    },
    {
        "author": "释慧空",
        "paragraphs": [
            "太白峰前青海尾，一目秋光弥万里。",
            "渔翁醉入芦花深，白鸟不飞天在水。"
        ],
        "title": "览天童示寂偈",
        "id": "12e6a5b3-b01d-45af-b9a2-c1b8a86ccfce"
    },
    {
        "author": "释慧空",
        "paragraphs": [
            "补陀大土观世音，位超灌顶佛长子。",
            "不取正觉不涅槃，大慈悲等众生界。",
            "以如幻智入我梦，示身为石令我取。",
            "入手光严觉即无，无中度我观音在。",
            "俄而梦石一信通，授我大士栴檀像。",
            "空无定居懒惰久，礼敬供养心常疏。",
            "云何大士与梦石，不付他人惟付我。",
            "譬如良医视患众，各随其病授其药。",
            "空今病处正在懒，是故二彼用同时。",
            "慈力欲我如观音，一身普现一切处。",
            "辩才欲我如梦石，一法圆成一切义。",
            "懒无根蔕当处平，道有萌芽随念长。",
            "仰观仁意乃我愿，敢不再拜而钦承。",
            "惟愿菩萨大慈悲，受我少分之供养。",
            "戒品为香万行花，勇猛为幢坚固座。",
            "愿云定水功德山，慧灯智日清凉月。",
            "所陈妙乐皆法喜，所列珍羞尽禅悦。",
            "一一遍满虚空界，念念出我清净心。",
            "心无所住供亦然，是则名为无尽供。",
            "普愿我等诸佛子，见佛尽作如己想。",
            "而无彼己同异心，乃至梦中亦如是。",
            "虽恒观世间如梦，而能广作诸佛事。",
            "虽常观诸法如幻，而能力转大法轮。",
            "当知如梦如幻法，非眼境界惟智境。",
            "东山说偈梦石纪，见者悉成无上觉。"
        ],
        "title": "答普贤梦石纪梦授观音偈",
        "id": "22481bba-b544-41de-951c-fb4d044783be"
    },
    {
        "author": "释慧空",
        "paragraphs": [
            "悉达才生便自尊，无人剪此葛藤根。",
            "指天指地虎投槛，说顿说圆羊触藩。",
            "室利逼之轻出手，韶阳打杀略知恩。",
            "东山门户大无外，留取提鞋及灌园。"
        ],
        "title": "世尊真赞",
        "id": "0d6fb443-6fa2-48d2-a48e-f199c6f5a013"
    },
    {
        "author": "释慧空",
        "paragraphs": [
            "香至国王之季子，般若多罗之克家。",
            "六宗既正西干眼，五叶来开东震花。",
            "根源直截无文字，皮髓分张有等差。",
            "却怕老僧行正令，急携只履返流沙。"
        ],
        "title": "达磨真赞  其一",
        "id": "3826aad2-75ab-42e0-b2c3-bce3bf2adb05"
    },
    {
        "author": "释慧空",
        "paragraphs": [
            "一出南天竺，平欺震旦人。",
            "九年皮髓尽，冷地忽翻身。",
            "不思折却当门齿，更向空棺遗只履。",
            "而今脚下无几何，不是当年留下底。"
        ],
        "title": "达磨真赞  其二",
        "id": "193446b2-d027-4da5-9a3d-98c93d5280b7"
    },
    {
        "author": "释慧空",
        "paragraphs": [
            "缺齿老胡不敢说，一夜谩天三尺雪。",
            "神光初只立齐腰，大地到今寒彻骨。",
            "寒彻骨，金刚扶起泥人佛。",
            "樵歌渔唱乐升平，灵芝瑞草年年出。"
        ],
        "title": "二祖真赞",
        "id": "0a0b0008-6132-47f0-b492-047f457c7992"
    },
    {
        "author": "释慧空",
        "paragraphs": [
            "此菩萨，从闻思修入三摩地，于一身现千手眼。",
            "明乎无所不照，无所不明。",
            "东山老汉，不免随泥作佛。",
            "南无观世音菩萨，南无大慈悲菩萨。"
        ],
        "title": "观音真赞  其一",
        "id": "b319b2ec-9381-4c5e-ab16-2b9f7e66db44"
    },
    {
        "author": "释慧空",
        "paragraphs": [
            "静处藏身，动中跳出。",
            "全起灭心，为自在力。",
            "耳闻不知，眼见不识。",
            "天下人称，圆通第一。"
        ],
        "title": "观音真赞  其二",
        "id": "eb2f6018-3743-4620-a0db-414211d8118e"
    },
    {
        "author": "释慧空",
        "paragraphs": [
            "此大开士，愿力弘深。",
            "初无自相，随众生心。",
            "或以土木，至于缕线。",
            "但有少缘，悉皆出现。",
            "终不自言，我自于谁。",
            "惟令见者，默尔知归。"
        ],
        "title": "观音真赞  其三",
        "id": "57b8b35a-4da0-4237-a305-68f3cced493f"
    },
    {
        "author": "释慧空",
        "paragraphs": [
            "一香一华，惟称惟赞。",
            "潮落海门，风生彼岸。"
        ],
        "title": "观音真赞  其四",
        "id": "31a21df2-8a2b-4194-9ead-21e79bd5b610"
    },
    {
        "author": "释慧空",
        "paragraphs": [
            "要识庞家个老翁，东山壁上之图是。",
            "手携长柄竹漉篱，犯寒晓踏南昌市。",
            "市心跶倒灵照扶，则川斫额丹霞呼。",
            "襄阳耆旧风标在，留与禅家作殃害。"
        ],
        "title": "庞居士真赞",
        "id": "bc72075e-b80d-48b1-b6eb-250e4082ea9e"
    },
    {
        "author": "释慧空",
        "paragraphs": [
            "一千五百人善知识，大坐当轩取意描。",
            "眼上安眉犹不荐，面前球之更相饶。"
        ],
        "title": "真觉真赞  其一",
        "id": "ff7f651c-bcdc-45ad-a751-f5322968ce84"
    },
    {
        "author": "释慧空",
        "paragraphs": [
            "德山师之师，巖头师之友。",
            "有是师，有是友，而负一千五百人善知识之地，而于法道大成也宜矣。",
            "至若开雪山，则忠懿闽王为之檀越。",
            "办众事，则兴圣国师为之服勤。",
            "定其宗，则有云门偃。",
            "正其派，则有玄沙备。",
            "自余棱展劲孚，鹅湖镜清流，皆分光四海，若揭日月。",
            "呜呼盛哉，瞻之仰之。",
            "杀人老贼面前，球子井赃捉获。"
        ],
        "title": "真觉真赞  其二",
        "id": "29316d9b-d16c-40ce-a8b8-24038733aafa"
    },
    {
        "author": "释慧空",
        "paragraphs": [
            "此大和尚，丛林先觉。",
            "衲僧性命，出其掌握。",
            "问北指南，愈病勿药。",
            "惊起三圣瞎驴，趯倒赵州略彴，恶，四海缁流争名邈。"
        ],
        "title": "草堂真赞",
        "id": "f549d37e-f0dc-4f8e-ae9d-120faef6bc4c"
    },
    {
        "author": "释慧空",
        "paragraphs": [
            "此据胡牀捉尘拂老和尚，恶手段不可近傍。",
            "曾将千五百斤铁枷，顿在山僧项上。",
            "而今笔下见之，亦自心惊胆丧。",
            "得人一尺，还人一丈。",
            "愿以此百亿佛刹微尘数不可说劫，为之寿量。",
            "于其中间荷负杨歧重担，倒跨三脚驴儿。",
            "奔走四海之龙象。"
        ],
        "title": "此庵真赞",
        "id": "d7fcdc4e-d5db-457e-a6b2-e722c235ba99"
    },
    {
        "author": "释慧空",
        "paragraphs": [
            "四众之师，万星之月。",
            "为照为明，如行如说。",
            "承其光则器器皆圆，得其心则尘尘无物。",
            "及其瞎却衲僧眼，倒握麈尾拂。",
            "则丛林皆谓有老黄龙之体裁，备头陀之风骨。"
        ],
        "title": "球堂真赞",
        "id": "061fa5eb-5cc9-47d5-b69a-4ec392d3eb23"
    },
    {
        "author": "释慧空",
        "paragraphs": [
            "王母梦中，石佛象骨。",
            "峰前鼈鼻，僧蓝棋布。",
            "闽山神秀，尽钟于是。",
            "提石蛇，与夺出其掌握。",
            "居德云，大千乃其游戏。",
            "使著书辅教，则联珠贯璧，不作道原作伫灵。",
            "使俨临万众，则雷轰电激，不为德山为临济。",
            "天其有意于斯文，则无使袖手云山，友麋鹿而混吾曹于此世。",
            "同时出家，先我闻道。",
            "既为我友，又为我兄。",
            "浮云会散，初无定踪。",
            "晚喜其归，雪山之东。",
            "长松片石，相对两翁。",
            "遽乘六牙香象，雨后峨嵋扫空。",
            "冰片满街留不住，使人不能无所慕。"
        ],
        "title": "梦石真赞",
        "id": "2acae2c6-c00f-49cf-8d97-c53f9eea7935"
    },
    {
        "author": "释慧空",
        "paragraphs": [
            "冰出水，玉出石，破獍出窠母遭食。",
            "宗师得法，佛祖避席。",
            "正令当行，十方辟易。",
            "耕者驱其牛，饥者夺其食。",
            "龙骧虎骤，铁眼铜睛。",
            "到绳牀角头，则不寒而栗。",
            "有此体裁，具此作略，是真临济儿孙，黄龙头角。",
            "东山与么赞之，何曾一字赞著。"
        ],
        "title": "谷堂真赞  其一",
        "id": "4de2fd69-5721-457a-8283-ef2b840dc566"
    },
    {
        "author": "释慧空",
        "paragraphs": [
            "予常对人言，谷堂老子，人类精奇，缁流标格。",
            "若挽置江湖之上，予则谓之沩山道人慕喆。",
            "若任其乘桴之能，谓之飞山宗一。",
            "至于江湖不涉，乘桴不居，予将望洋向若而失，又欲引谁为等匹。"
        ],
        "title": "谷堂真赞  其二",
        "id": "f4204368-7251-48c2-b577-bf2f44e2a49c"
    },
    {
        "author": "释慧空",
        "paragraphs": [
            "碎丹霞不传之印，起洞山已坠之宗。",
            "雷闻一世，奔走四方。",
            "此大唐国内，家至而户知，不假东山发扬。",
            "独自涅槃后大人之相，又属其贤子孙之承当。",
            "东山只得炷香再拜，庆师有子，而洞水流长。"
        ],
        "title": "真歇真赞",
        "id": "e25e4343-1639-4d56-b3ea-db87f322f2ea"
    },
    {
        "author": "释慧空",
        "paragraphs": [
            "横楖栗据此座者，长芦夫跳灶之子，天衣怀的骨之孙。",
            "抽一顾而瞎其正眼，用十无而诳彼后昆。",
            "说法则雷轰电激乎仰山之上，入灭则霜清月落乎连水之湄。",
            "是谓楮庵和尚，而般阳老明提耳之师也。"
        ],
        "title": "楮庵真赞",
        "id": "099c13d2-49a0-4db3-98a9-1b60f26bd10e"
    },
    {
        "author": "释慧空",
        "paragraphs": [
            "入净信心宗，则无俗不真。",
            "得幻智法门，而有佛皆子。",
            "视人间为忉利天宫，坐平芜乃台山路上。",
            "东山晚识此婆，盖因其子止庵道人，幽巖和尚。"
        ],
        "title": "净信道人真赞",
        "id": "24ffc188-4864-4326-ba0c-7aece643115a"
    },
    {
        "author": "释慧空",
        "paragraphs": [
            "如一一亦不如，悟空空须得悟。",
            "谁家一对鸳鸯，万象之中独露。"
        ],
        "title": "如一悟空二居士真赞",
        "id": "4a52e3ee-42c6-4fa7-aa1a-cf5459af97c5"
    },
    {
        "author": "释慧空",
        "paragraphs": [
            "皮肤脱落尽，骨节有如许。",
            "未即化泥尘，且更相撑拄。",
            "一味五味禅，千差万别语。",
            "问者如纺车，而今较些子。",
            "较些子，汝等现前齐听取。"
        ],
        "title": "髑髅赞  其一",
        "id": "43cc877a-2d99-4f95-85b1-7a004e64b1af"
    },
    {
        "author": "释慧空",
        "paragraphs": [
            "得些皮肉，大家快活。",
            "没些皮肉，一场冷落。",
            "舜若开颜，那咤发恶。",
            "万里神光犹较些，一物长灵浑大错。",
            "错不错，切忌无绳而自缚。"
        ],
        "title": "髑髅赞  其二",
        "id": "1601856e-e59a-4ec1-a770-da3cbd3089bf"
    },
    {
        "author": "释慧空",
        "paragraphs": [
            "假以四大，抽之一机。",
            "空无作相，动转云为。",
            "有能晓了，成佛无疑。",
            "何待如是，然后知非。"
        ],
        "title": "髑髅赞  其三",
        "id": "31a9ec3c-9203-4e18-a68d-c387ab653f09"
    },
    {
        "author": "释慧空",
        "paragraphs": [
            "方得其树，万壑千巖。",
            "至令休复，屹若终南。",
            "呼之六窗，寂尔不譍。",
            "惟彼呼者，乃出其定。"
        ],
        "tags": [
            "终南山"
        ],
        "title": "终南山入定猕猴赞",
        "id": "9cd7aead-8b21-4273-beb3-8e350129afec"
    },
    {
        "author": "释慧空",
        "paragraphs": [
            "入风无根当处彰，一为热恼一清凉。",
            "干城影里金刚眼，傀儡棚头古佛场。",
            "与世推移元不动，随人忧喜竟无妨。",
            "可中若有纤豪许，物我相持意未忘。"
        ],
        "title": "入风赞",
        "id": "3ea57628-fe58-4c6f-a735-427dad71eb79"
    },
    {
        "author": "欧阳澈",
        "paragraphs": [
            "君不见秋风未发鲈正肥，张翰思归心欲飞。",
            "又不见田文有客歌弹铗，为叹无鱼声激烈。",
            "水晶细鲙落金盘，须信江南味中绝。",
            "山谷曾名醒酒冰，一筯未尝延俗客。",
            "助盘橙橘荐甘酸，入口琼瑶碎牙颊。",
            "扶起嵇康颓玉山，涤破乐天醉吟魄。",
            "烹龙炮凤未云珍，策勲终是愧霜鳞。",
            "江湖散人兴不浅，为羡此品常埀纶。",
            "有时举竿获锦鲤，玉屑花中拼烂醉。",
            "笑他大嚼市廛流，浪说屠门能快意。",
            "灵运池中蓄颇多，扬鬐鼓鬛戏清波。",
            "知我平生嗜此癖，霜刀细缕红玉搓。",
            "典衣沽酒试轰饮，缬纹入面春风和。",
            "男儿大抵皆忼慨，功名未必常蹉跎。",
            "醉来击剑歌白雪，闲愁万斛俱消磨。",
            "杯盘虽冷落，风月输吟哦。",
            "逸气射斗牛，无人识太阿。",
            "俗态翻云仍覆雨，世情炙手扰张罗。",
            "丈夫富贵当自致，耻傍权门効女萝。",
            "雄圗自许羞俯仰，请看毫端食鲙歌。"
        ],
        "title": "醉中食鲙歌",
        "id": "6771a88b-c376-4b62-9c4a-edf0b72b732f"
    },
    {
        "author": "欧阳澈",
        "paragraphs": [
            "高楼昨夜西风转，耿耿银河云叶卷。",
            "擎空皎月弄婵娟，领略溪山堪指点。",
            "秋光次第磨青铜，一味清凉袭庭院。",
            "遥知天外鹊桥成，织女牛郎会佳燕。",
            "凭高翻忆凤楼人，慇懃乞巧陈芳奠。",
            "可堪目断心旌揺，砌成幽恨无人展。",
            "促樽欣得莫逆交，脉脉闲愁凭理遣。",
            "清狂举白话平生，午夜香燃残宝篆。",
            "凄凉此际忆年时，烂漫琼楼兴不浅。"
        ],
        "title": "七夕后一日寄陈巨济",
        "id": "73a919e4-4dae-4d65-86f8-f6531d106428"
    },
    {
        "author": "欧阳澈",
        "paragraphs": [
            "寻真曾到寥阳殿，小立廊腰花影转。",
            "飞琼仙子下瑶台，绰约云鬟眼波剪。",
            "水沈烟断一帘秋，醉睡海棠红玉软。",
            "武陵归去探年华，扬州一梦烟波远。",
            "重来风物恰依然，爱日融融烟素卷。",
            "洞门寂历锁长春，异木槎枒插天半。",
            "霞衣冉冉媚东风，绿锁窗前重识面。",
            "酒酣春笋理琵琶，曲终依约含幽怨。",
            "人间名利几时休，马行不驻空留恋。",
            "桃花流水古犹今，囘首碧云人不见。"
        ],
        "title": "重游寥阳洞有感",
        "id": "00b6b05c-2203-4d20-a31e-f95eaf48aca3"
    },
    {
        "author": "欧阳澈",
        "paragraphs": [
            "摩云标格儒林秀，濯濯美如春月柳。",
            "毫颠文阵轰雷槌，字势龙蛇翻夭矫。",
            "才名藉甚烛景星，卓然可独尊南斗。",
            "缔交云路许攀鳞，谈我谆谆不离口。",
            "层楼长记耸诗肩，吟苦任渠嘲太瘦。",
            "惊人险语骨毛寒，元白危坛俱压倒。",
            "读之真恐化雄虹，按剑徘徊方敢造。",
            "六丁收拾富巾箱，贪夫探得人间宝。",
            "暗中轻掷道涂人，相视谁论琼玖报。",
            "强搜斐句答慇懃，当恕人才有能否。"
        ],
        "title": "和答德秀长句",
        "id": "81d149a1-d9c6-4200-8d32-e3505a02627e"
    },
    {
        "author": "欧阳澈",
        "paragraphs": [
            "虀盐兴浅知无策，谢绝归来事清白。",
            "乱丝心绪尚纷如，时对风簷独扪虱。",
            "会虽稽古补前愆，赤水遗珠不难索。",
            "仰公学问又日新，磨砻幸偶谪仙人。",
            "遥知议论到佳处，眉间喜气常津津。",
            "我惭踪迹浪萍梗，欲亲棐几嗟因循。",
            "飞奴寥落绝问幅，渇心依约生埃尘。",
            "以胶投漆贵耐久，囘光借烛期知贫。",
            "情均骨肉非有素，白玉琢成心始固。",
            "莫学纷纷轻薄儿，世情翻覆成云雨。",
            "登云依旧高嵯峨，指掌江山胜概多。",
            "佳眠风物未入梦，疑泛灵槎游绛河。",
            "朅来乘兴须一往，飞觞烂醉横秋波。",
            "膺门况有金闺彦，笔驱丽景森吟哦。",
            "悠悠此志遂何日，款段相期踏雪过。"
        ],
        "title": "古诗寄游良臣兼简陈国镇",
        "id": "dfd78c9c-86f4-4457-abdf-e5dde41f151d"
    },
    {
        "author": "欧阳澈",
        "paragraphs": [
            "鸱夷载酒神仙宅，面作缬纹拼卷白。",
            "饮余指掌话平生，冷笑濡需同豕虱。",
            "昆山片玉本无瑕，洗垢瘢痕任人索。",
            "此中空洞贮天真，何止容卿数百人。",
            "但见娄公容唾面，未应子路不知津。",
            "会逢博物为鉴拔，太阿拂拭宁因循。",
            "男儿强项不易屈，剪剪羞他拜望尘。",
            "席门车辙多长者，虽不事事非长贫。",
            "意详文赡诸儒慕，纷纷谁复师班固。",
            "膏唇泽舌猎英华，立涸宛如沟浍雨。",
            "缨冠门下谩峩峩，鲁国真儒自不多。",
            "何时解榻挥金椀，陶然烂醉奚落河。",
            "清狂浪语文字饮，不须罗袜衬凌波。",
            "芙蓉仙人酒量阔，况有诗客相吟哦。",
            "迎宾扫雪尚如何，乘兴扁舟须一过。"
        ],
        "title": "良臣会饮于仙庄话次颇闻俗子讥诃次前韵自觧兼呈国镇",
        "id": "ef76c8b1-9766-46c2-92a9-ee0c0034f35a"
    },
    {
        "author": "欧阳澈",
        "paragraphs": [
            "秋光淡薄磨青铜，舞风霜叶鱼腮红。",
            "鸡窗岑寂兴不浅，结客搘笻扣梵宫。",
            "聨翻步蹑孤烟际，陇上凄凉一笛风。",
            "穿云裂石声满谷，惊飞雁阵横晴空。",
            "高僧拥衲卧云久，诸方勘破心玲珑。",
            "我来奓户据禅榻，堂堂标格对总公。",
            "旋烹冰液破我闷，浇肠七椀追卢仝。",
            "水沈烟断香透顶，津津喜气生眉峰。",
            "傅巖真隠已先去，谁与壮浪吟争雄。",
            "朱絃纵事奏流水，俚耳知音亦罕逢。",
            "不禁风物撩诗眼，强作险语慙非工。",
            "安得汤休占此景，碧云之句当奇锋。",
            "会沽村酒行莲社，忘归一任夕阳舂。"
        ],
        "title": "游岐原有感",
        "id": "bee6cb3d-a91c-4ee4-a73d-30dedb052e86"
    },
    {
        "author": "欧阳澈",
        "paragraphs": [
            "公不见先朝谪仙李太白，晦迹嵩山号诗客。",
            "奇禽就掌食无猜，藉藉雄名振京国。",
            "四明狂客素怜才，解龟换酒称奇特。",
            "白衣从此步花砖，秀拔儒林人所则。",
            "煌煌文焰万丈长，散落人间伴明月。",
            "又不见昌黎巨儒韩退之，天才颖脱囊中锥。",
            "反刓刬伪格以正，取心注手了无疑。",
            "横经太学明师道，质疑辨惑为蓍龟。",
            "一言曲尽教育术，业精于勤荒于嬉。",
            "赫然千载誉愈尊，太山北斗谁敢欺。",
            "二公才德冠天下，青史褒名卓难亚。",
            "读之毎恨世不同，操篲无由渐德化。",
            "延陵先生当盛时，卓荦英姿独继之。",
            "万言倚马亦何待，睥睨谪仙当并驰。",
            "觝排异端志不拔，真欲砺行参昌黎。",
            "笔端绮靡追造化，胸中浩气蟠蛟螭。",
            "壮年唾手拾高第，锦绣文章喧帝里。",
            "飘飘意气凌碧云，囘视尘踪如脱屣。",
            "龙墀承命来临川，绛帐谈经历数年。",
            "微言奥义潜启发，残膏賸馥多流传。",
            "抠衣幸与诸生列，饫听绪言疑已决。",
            "自嗟管见如酰鸡，若非先生覆难彻。",
            "惜哉虚往未实归，洗心方拟叩精微。",
            "夫何瓜代忽尔至，征航欲解归王畿。",
            "秋风未晚莲吐香，莼美鲈肥正好尝。",
            "行矣景物供吟兴，剩摘佳篇投锦囊。",
            "风月翰林能继踵，此去禁庭当擢用。",
            "传闻红叶满阶前，久俟高才能吟讽。",
            "文章吏部既摩肩，声闻行当冠日边。",
            "愿为霖雨苏民望，庶使螭头压众贤。",
            "鲰生荷德诚非浅，别拜谁能无眷恋。",
            "惟蕲爵过二唐贤，乃副承恩多士愿。"
        ],
        "title": "送吴教授古诗",
        "id": "a0b5d57a-1ece-4081-bc91-8e98db4ffec4"
    },
    {
        "author": "欧阳澈",
        "paragraphs": [
            "寥阳洞口风烟好，枯木槎牙撑云岛。",
            "重重金锁遶婵娟，满地落花常不扫。",
            "萧郎闻说已乘鸾，空余九转烧丹灶。",
            "烟霞截断绝非尘，凡夫踪迹无由到。",
            "高阳有客携佳侣，访异寻幽豁襟抱。",
            "琼楼饮散恣欢游，误入蓬壶如梦觉。",
            "云关初叩闲无人，松梢鹤唳如惊报。",
            "须臾奓户迎者谁，吴宫女儿面凝脂。",
            "指点兰堂篆烟袅，珠箔玲珑窣地埀。",
            "高擎翠袖轻轻卷，半露妖娆素莲脸。",
            "嫣然一笑启檀唇，唤我跻堂语声软。",
            "相随环坐一轩秋，旋列杯盘供雅宴。",
            "倚风仙蘂似有情，竞吐芳苞喷香远。",
            "朝云一段下阳台，绰约标容尘世鲜。",
            "黛眉轻拂远山青，明眸斜盼秋波剪。",
            "兰柔柳弱不禁风，睡起芙蓉香体颤。",
            "樱桃缓启歌贯珠，夕阳花外流莺啭。",
            "曲终低语愈含情，自诉芳心犹未展。",
            "苞藏惟恐泄真香，寻常娇怯羞莺燕。",
            "为怜坐客俱多才，拼羞试许求相见。",
            "嫣然若有惜花情，愿丐锦章镌琬琰。",
            "温柔惠性已无双，更听斯言真绝艳。",
            "放怀卷白不暂停，酷嫌鹦鹉杯中浅。",
            "醉玉颓山卧绮窗，秋水一床凝角簟。",
            "悠飏好梦入巫峰，泄泄融融兴正浓。",
            "蘧然惊觉一何有，点缀余霞散眼封。",
            "依约余香虽满袂，行云缥缈已无踪。",
            "壶中天地古来有，默想风物遥应同。",
            "我闻刘阮曾迷路，武陵邂逅如花女。",
            "灵丹咀嚼顿轻身，脱洗红尘已仙去。",
            "又闻仙去有萧防，曾耦双成饮玉浆。",
            "一朝误入华阳洞，于飞终许学鸾凰。",
            "仙凡异境无凭据，毎笑前闻但虚语。",
            "岂意亲逢事偶符，始信人间有奇遇。",
            "归来灯火欲黄昏，隠几无聊暗追慕。",
            "濡毫试作梦仙谣，端欲梦魂重默愬。"
        ],
        "title": "梦仙谣",
        "id": "51eb49a2-40b4-46c8-bcf2-3582b136b890"
    },
    {
        "author": "欧阳澈",
        "paragraphs": [
            "延陵有伟人，遗我锦绣篇。",
            "粲粲荡醉眼，的的争春妍。",
            "卷阿细考覈，字字皆青钱。",
            "知公太瘦生，苦吟希阆仙。",
            "丹煅复精炼，落纸人争传。",
            "亦常慕坡翁，汗漫如涌泉。",
            "有时醉风月，健笔挥云烟。",
            "冷饮味古昔，诗话珍盈编。",
            "嗤点寓深旨，读之心洒然。",
            "公才本瑰玮，那复加雕镌。",
            "耻与俗吏偶，杜门宗圣贤。",
            "岂意阘茸辈，辱公倒屣延。",
            "倾盖顿忘形，披雾呈青天。",
            "襟怀未易测，醉中颇逃禅。",
            "间亦不自揣，效颦西子前。",
            "骅骝超逸足，驽骀乌能先。",
            "但欲偷格律，引玉时抛砖。",
            "毎荷不鄙斥，珠玑贻我偏。",
            "樽酒结诗社，卓荦俱樊川。",
            "风流王世子，远拍贞曜肩。",
            "食虀肠亦苦，志操不少迁。",
            "季子金闺彦，高吟常醉眠。",
            "四明有狂客，解龟须见怜。",
            "伟我三二友，才名足聨翩。",
            "休歌出无车，休咏寒无氊。",
            "得钱即相觅，烂醉清平年。",
            "排闷强裁句，摆脱尘中缘。",
            "风云会遇自有日，骊珠不到终沈渊。",
            "公不见新丰旅人时未偶，鸢肩沽酒浇尘垢。",
            "谋猷一旦重朝廷，始信男儿暂奔走。"
        ],
        "title": "朝宗以诗见赠叙从游之乐广其意作古诗谢之并简敦仁德秀",
        "id": "2721ff4b-aca7-4823-aaa7-3c9d2bf70e06"
    },
    {
        "author": "欧阳澈",
        "paragraphs": [
            "剑气光芒射斗牛，剑池风物占清幽。",
            "天教间出英雄士，人独推尊翰墨流。",
            "几为诗魔生太瘦，常因清圣肆狂游。",
            "高吟逸轴成何事，可惜升平漫白头。"
        ],
        "title": "读掲伯彻旧诗轴",
        "id": "471809c9-6436-46c5-89ed-f820bb156c41"
    },
    {
        "author": "欧阳澈",
        "paragraphs": [
            "周郎辞气带烟霞，凛凛秋霜嚼齿牙。",
            "麈尾动思谈吐屑，笔头遥想梦生花。",
            "三年幸获从游款，一别那知岁月赊。",
            "远辱飞奴传翰墨，颜筋柳骨俨秋蛇。"
        ],
        "title": "寄周居安",
        "id": "07479a57-1dcf-4938-8371-12dea48aaa4b"
    },
    {
        "author": "欧阳澈",
        "paragraphs": [
            "篱角金英喷异香，杜门岑绝独持觞。",
            "风掀脱叶横斜舞，云衬平林浅淡黄。",
            "塞管有情增哽噎，野花无绪伴凄凉。",
            "不禁景物撩秋眼，剩与新篇付锦囊。"
        ],
        "title": "秋试下即事有感寄国镇",
        "id": "ed2fba7b-f4f7-4bc8-87c1-b8a43bf06040"
    },
    {
        "author": "欧阳澈",
        "paragraphs": [
            "雨收云海涌金盆，帘卷香丝破篆纹。",
            "双陆无心酬白璧，十千有约醉红裙。",
            "哦诗误许联师服，载酒真当过子云。",
            "待遣秋娘呈妙舞，春衫已把水沈薰。"
        ],
        "title": "戏促朝宗酒约",
        "id": "a5c3a4f5-c656-485a-bbc1-cbb5ac659d72"
    },
    {
        "author": "欧阳澈",
        "paragraphs": [
            "酷爱倾银注瓦盆，醉眠蕲簟展波纹。",
            "寻春倦跃青骢马，访异同拖白练裙。",
            "谩记鸾牋尘几格，要看象管扫烟云。",
            "锦囊拾得诗无数，一炷沈烟透甲薰。"
        ],
        "title": "朝宗和复次韵答之",
        "id": "39fbbb1a-2dc5-410b-98f1-e5eaeed1648b"
    },
    {
        "author": "欧阳澈",
        "paragraphs": [
            "伊谁汲井旋埋盆，喜见荷钱点浪纹。",
            "小立不妨人解佩，闲眠应有客书裙。",
            "未饶灵运吟春草，端忆长庚醉暮云。",
            "顾我从容尚无躁，韩公何惜为三薰。"
        ],
        "title": "约吴公美裴季骖同赴会次前韵",
        "id": "baa7746d-ee58-4254-ae7e-ccd1a6203b42"
    },
    {
        "author": "欧阳澈",
        "paragraphs": [
            "寂寂园林照日迟，花梢经雨漫臙脂。",
            "轻烟薄縠笼深坞，细草长茵蘸小池。",
            "暖力著人添醉圣，韶华入眼逼诗脾。",
            "赏心不惜千金价，冷笑闾阎数米炊。"
        ],
        "title": "春日书事",
        "id": "e8379083-cfea-4f4e-9526-b5244a3653c9"
    },
    {
        "author": "欧阳澈",
        "paragraphs": [
            "绣出园林霁色新，长郊芳草绿无垠。",
            "日笼瑞气轻浮幌，风掠花芬暗袭人。",
            "蝶慕窃香争趁暖，莺思求友竞啼春。",
            "试将何物浇诗胆，活火调汤溅玉尘。"
        ],
        "title": "春霁",
        "id": "cdaafbe9-e2ed-4170-8cfb-97b4555dffdd"
    },
    {
        "author": "欧阳澈",
        "paragraphs": [
            "柳弄娇黄暖律催，临溪约略笑残梅。",
            "鸭头春水回环绿，龟甲屏山掩映开。",
            "媚日依依笼雾阁，揺风袅袅拂烟桅。",
            "柔丝恨不同攀折，独立江皋首重回。"
        ],
        "title": "临溪弱柳",
        "id": "511a2617-4b2c-4e38-ab7b-655ba7ed8518"
    },
    {
        "author": "欧阳澈",
        "paragraphs": [
            "火云亭午欲烧空，避暑聨翩过梵宫。",
            "磬韵唤回蝴蝶梦，巾纱立破芰荷风。",
            "竹林道客欲长往，河朔高人兴未穷。",
            "谁似汤休能处病，索诗吟笑慰相逢。"
        ],
        "title": "过般若寺纳凉",
        "id": "196bc568-4000-4e83-9bfe-49e2e90e4c87"
    },
    {
        "author": "欧阳澈",
        "paragraphs": [
            "一笛谁横透晚空，伤怀真作鸟窥笼。",
            "解龟换酒无知已，拾穂行歌喜屡丰。",
            "沐雨秋山遮眼碧，舞风霜叶点溪红。",
            "老农植杖来相问，藉草高谈夕照中。"
        ],
        "title": "原上晚步闻笛有感",
        "id": "1f6de391-32ac-4ef5-9927-680bb47b5c4c"
    },
    {
        "author": "欧阳澈",
        "paragraphs": [
            "安贫万事秖随缘，羞澁囊空乏一钱。",
            "浊酒难赊应有恨，焦琴屡典已无絃。",
            "饭盂抄雪唯求饱，茗盌翻涛喜自煎。",
            "锦里先生有诗卷，破愁时诵两三篇。"
        ],
        "title": "遣兴示子贤",
        "id": "b72c0412-c29f-4ae7-afd5-ca7b465b7b47"
    },
    {
        "author": "欧阳澈",
        "paragraphs": [
            "梦寐江湖仅十年，桑榆投老遁林泉。",
            "知人襟抱藏英鉴，奇我风标唤谪仙。",
            "妙论粲花今已矣，遗编戛玉尚依然。",
            "桐焦里巷知音少，几对云斋欲断絃。"
        ],
        "title": "傅巖居士挽词",
        "id": "e3e900f4-213d-4de6-be64-eb1967faa630"
    },
    {
        "author": "欧阳澈",
        "paragraphs": [
            "招提清旷朅来游，泼墨岚光眼界幽。",
            "黄绢碑亡思子礼，碧云诗好忆汤休。",
            "风簷目送书空雁，烟坞愁闻唤雨鸠。",
            "销铄睡魔浇茗盌，矮窗拾得一簷秋。"
        ],
        "title": "游盘龙涉傅巖有感简朝宗",
        "id": "fee4f154-6f2e-43c0-b00c-ae92c846485d"
    },
    {
        "author": "欧阳澈",
        "paragraphs": [
            "凛凛冰霜嚼齿牙，沈沈清夜咏簷花。",
            "摩云气逸干星斗，落纸词妍带绮霞。",
            "醉扫麝煤奔渇骥，困纡象管引秋蛇。",
            "拟寻红树赓诗社，却日挥戈不许斜。"
        ],
        "title": "陈钦若时寓盘龙作诗寄之因纪吟咏之美",
        "id": "e14d54d6-5283-435e-9b76-0b53b2c66aa4"
    },
    {
        "author": "欧阳澈",
        "paragraphs": [
            "牛羊茁处绿骈罗，几载鸱夷得趣多。",
            "麈尾谈清争嚼麝，笔头草小换笼鹅。",
            "杯行自鄙红裙饮，咏罢人传白雪歌。",
            "采摘溪山凭句法，倚风拾得只长哦。"
        ],
        "title": "良臣聚饮梅仙庄和多字韵",
        "id": "59e0e0f4-f1fe-4399-96e8-be540bc1f4be"
    },
    {
        "author": "欧阳澈",
        "paragraphs": [
            "黄鹄凌云不可寻，遗音流落感人心。",
            "朱颜绿髩留难驻，明月清风古到今。",
            "韫椟有时惊卞璞，绝絃无地置牙琴。",
            "傅巖萧瑟伤心处，一局文楸锁竹林。"
        ],
        "title": "读傅巖居士旧诗轴有感",
        "id": "c088b5d5-6f90-4d1e-9aee-7ba06ae26b86"
    },
    {
        "author": "欧阳澈",
        "paragraphs": [
            "扁舟乘兴叩寒门，闭户先生不让孙。",
            "白雪郢人亲到耳，青天广客迥披云。",
            "吟行牛渚裁佳句，坐对鸡窗嗜古文。",
            "淡泊交情俱耐久，几多潇洒寄琴樽。"
        ],
        "title": "诸友乘兴拉谒吴朝宗因次韵",
        "id": "b0403e1e-8116-4a84-830f-c54a2f4b922c"
    },
    {
        "author": "欧阳澈",
        "paragraphs": [
            "拾得佳篇李贺门，鸾笺重录教诸孙。",
            "清于月夕潇湘水，淡似清秋太华云。",
            "发药例虽霑賸馥，钩深应寡与玄文。",
            "何时红树寻诗社，琢句令倾潋灔樽。"
        ],
        "title": "朝宗见和复次韵谢之",
        "id": "9efa5249-76e6-445e-aa43-9ff9b09e7ec3"
    },
    {
        "author": "欧阳澈",
        "paragraphs": [
            "缓著归鞭水石乡，息鞍箕踞小桥傍。",
            "烟滋竹叶双丛玉，秋著芦花一岸霜。",
            "泼眼溪山增爽气，袭人兰蕙破幽香。",
            "拟提吟笔扛洪鼎，反笑蚍蜉不自量。"
        ],
        "title": "归途遣兴借朝宗韵简敦仁",
        "id": "eef356af-4aa5-4ce8-afa4-219ddbdf6f7e"
    },
    {
        "author": "欧阳澈",
        "paragraphs": [
            "旗亭解辔咏江乡，属玉双飞绿涧傍。",
            "水墨园林初过雨，青黄橙橘未经霜。",
            "鼎烹云液浇肠爽，瓮拨春醅破鼻香。",
            "囘首漫惊烟水远，向来清味怯思量。"
        ],
        "title": "白鹅桥复用前韵",
        "id": "10711eed-7111-4675-ba8a-6f1d6d042870"
    },
    {
        "author": "欧阳澈",
        "paragraphs": [
            "欲逃三伏叩禅关，浄洗烦襟水石间。",
            "炽景碧云俱掩断，凉飚绿竹顿招还。",
            "龙涎一炷香清骨，琥珀盈樽笑解颜。",
            "预约高僧名遂日，结茅来此伴长闲。"
        ],
        "title": "游华严寺题诚斋",
        "id": "c23f2136-f331-4026-87f9-f0034a8602d4"
    },
    {
        "author": "欧阳澈",
        "paragraphs": [
            "欲引秋声竹旋移，吟烟时一启柴扉。",
            "了无俗物迷青眼，毎有轻风袭客衣。",
            "地僻不知炎暑老，身闲潜觉道心微。",
            "茫茫尘事俱臧谷，羞偶闾阎较是非。"
        ],
        "title": "和显道筠轩有作",
        "id": "5b34cce6-64f9-4c2b-9ab8-a23f5d0697fe"
    },
    {
        "author": "欧阳澈",
        "paragraphs": [
            "投老归休六逸溪，杳无阘茸敢敲扉。",
            "红藤旧策扶危杖，白苎新裁养素衣。",
            "落纸诗才增绮丽，挥犀禅语愈玄微。",
            "无心深得烟霞趣，冷笑人间万种非。"
        ],
        "title": "和显道借韵书怀",
        "id": "b9469ee6-268b-4862-9512-866cf7094bd1"
    },
    {
        "author": "欧阳澈",
        "paragraphs": [
            "结茅高隠倦奔驰，寂寂无人叩竹扉。",
            "快意未能荣驷马，宁亲且尔戏斑衣。",
            "蹑云腾踏终当隠，钓渭栖迟岂久微。",
            "洗垢索瘢何足卹，铄金众口任人非。"
        ],
        "title": "借前韵书怀呈显道",
        "id": "b4cc7230-0476-4a2a-9f65-986a9d8f5132"
    },
    {
        "author": "欧阳澈",
        "paragraphs": [
            "北窗高隠傲羲皇，旋种琅玕列砌旁。",
            "端许鸾凰同遁戢，不容燕雀乱翺翔。",
            "侵床绿荫宜欹枕，拂袂清风快捧觞。",
            "好是雨余良夜午，梦囘添得数分凉。"
        ],
        "title": "和世弼醉题显道筠轩",
        "id": "07e0c741-51d3-4c03-8202-dcfbf33a6ac4"
    },
    {
        "author": "欧阳澈",
        "paragraphs": [
            "粧点千丛蘸碧流，宁甘淡竚对清秋。",
            "白苹许共揺风细，黄菊欣同占景幽。",
            "羞泄异香招舞蝶，独施繁艶伴渔舟。",
            "懵腾醉眼牵情处，赢得凄凉一段愁。"
        ],
        "title": "和世弼蓼花",
        "id": "54f74c8b-65dd-45a0-a406-f2c346afa5e0"
    },
    {
        "author": "欧阳澈",
        "paragraphs": [
            "芳名从古号鸡冠，赭艳天然恰一般。",
            "不语宋窗何足赏，难通西谷漫劳看。",
            "倚风纵有如丹顶，遇敌应无似锦翰。",
            "空费栽培污庭砌，到头不若植芝兰。"
        ],
        "title": "和世弼鸡冠花",
        "id": "d7c1d9a3-7f8a-47c8-ab21-d8d435f76e33"
    },
    {
        "author": "欧阳澈",
        "paragraphs": [
            "暂向云斋借榻眠，窗风一线晚秋天。",
            "淋浪樽酒狂摛句，点闪檠灯伴论禅。",
            "盘角竹声时淅沥，帘旌桂影弄婵娟。",
            "话穷依约方成梦，蓦听疏钟到枕前。"
        ],
        "title": "宿世弼书馆",
        "id": "c382af41-df24-4273-bb77-d84a1ddb5511"
    },
    {
        "author": "欧阳澈",
        "paragraphs": [
            "王猷珍重惠龙孙，策险扶危价莫论。",
            "烂醉悬钱游酒域，狂吟步月打僧门。",
            "虚心尚有凌云操，劲节元无染涙痕。",
            "寄语香山居士道，朱藤从此未为尊。"
        ],
        "title": "谢人惠紫竹杖",
        "id": "eef81732-2c6b-4b90-93f6-d3d829f3274a"
    },
    {
        "author": "欧阳澈",
        "paragraphs": [
            "桐圭飘剪近重阳，菊绽篱边叶叶香。",
            "云破晴空书雁字，雨余沙碛列鸳行。",
            "赏心拟结东山会，卷白交飞北海觞。",
            "烂醉眼封多胜概，一时收拾入诗囊。"
        ],
        "title": "招显道世弼饮",
        "id": "808c3bc7-444e-416c-99f2-f9e0c7eeb2d3"
    },
    {
        "author": "欧阳澈",
        "paragraphs": [
            "抛砖斐句试相招，远辱高轩过寂寥。",
            "教约荷公能发瓿，功名蕲我效题桥。",
            "谈霏玉屑惊人听，歌和阳春满坐谣。",
            "投辖苦留留不住，归时明月挂璇霄。"
        ],
        "title": "显道辞中以诗示教因和韵复之",
        "id": "ee5c95ac-ec16-403e-aeca-70ffb2e411f9"
    },
    {
        "author": "欧阳澈",
        "paragraphs": [
            "拨云来谒野僧家，刮眼秋光望里赊。",
            "槛菊凋零金蕊碎，庭花袅娜玉冠斜。",
            "遣怀诗笔摛春锦，破闷茶瓯捧雪花。",
            "却笑远公延靖节，何须把盏醉流霞。"
        ],
        "title": "重九日醉中与世弼游华严寺",
        "id": "83a7c3a8-427d-4a29-95da-fb74055901fe"
    },
    {
        "author": "欧阳澈",
        "paragraphs": [
            "芳晨秋兴浩无涯，结客凭高酒旋赊。",
            "送目喜观云缥缈，狂歌谁顾帽欹斜。",
            "笑他子美看茱实，要学樊川插菊花。",
            "竞说今年幸逢闰，再期携手蹑烟霞。"
        ],
        "title": "和前韵纪登高醉中景示世弼诸友",
        "id": "c2117180-f783-41a2-ad4e-8f854d82e16a"
    },
    {
        "author": "欧阳澈",
        "paragraphs": [
            "功业未能光史册，醉吟且尔会朋游。",
            "潜心深造诗书府，摘句蕲惊翰墨流。",
            "莘野耕烟须释耒，磻溪钓月暂乘舟。",
            "风云一旦逢知已，直取三公位黑头。"
        ],
        "title": "世弼再和见赠又次韵复之其词皆辟其诗中之语  其一",
        "id": "1671d858-1c61-4c6c-8bd8-93247a2bd896"
    },
    {
        "author": "欧阳澈",
        "paragraphs": [
            "三尺丝桐追古意，一牀文史伴闲身。",
            "宁甘岑寂配前哲，羞逐纷华溷世人。",
            "遵辖喜投延上客，莱衣时戏奉偏亲。",
            "由来善恶如冰炭，寄迹于今动择邻。"
        ],
        "title": "世弼再和见赠又次韵复之其词皆辟其诗中之语  其二",
        "id": "cedab04e-31fe-44f3-a5f1-c299460f5eb2"
    },
    {
        "author": "欧阳澈",
        "paragraphs": [
            "快意不忧原宪病，翛然常作子长游。",
            "胸中气焰摩星斗，笔下辞源倒峡流。",
            "闵子家风惟啜水，龟蒙活计在渔舟。",
            "杜陵太瘦多诗苦，白雪无情已满头。"
        ],
        "title": "世弼和酬因继韵以赠之  其一",
        "id": "08c6c9c0-511b-4d0f-9a16-dab4c851dcc2"
    },
    {
        "author": "欧阳澈",
        "paragraphs": [
            "摆除尘网萦纒累，占得壶天放旷身。",
            "世业文章俱拔萃，家传清白耻求人。",
            "鼓琴颜巷贫而乐，褁饭桑门淡以亲。",
            "闻说甑尘虽屡矣，不甘贷粟向诸邻。"
        ],
        "title": "世弼和酬因继韵以赠之  其二",
        "id": "707a0d14-1429-406b-a721-f2219f17bf64"
    },
    {
        "author": "欧阳澈",
        "paragraphs": [
            "风剪梧圭欲晚秋，溪光山色称懽游。",
            "聨翩云水宜搜异，俛首阎闾耻溷流。",
            "相视悉皆谋按剑，无心谁复似虚舟。",
            "紫芝眉宇人中瑞，一日常思一聚头。"
        ],
        "title": "是日天气乍晴颇快人意因和韵拉世弼谒傅巖  其一",
        "id": "48fb0198-5263-44d7-9c51-4e59313f8154"
    },
    {
        "author": "欧阳澈",
        "paragraphs": [
            "袍襟帽角走红尘，可笑崎岖一病身。",
            "试拉竹溪山里侣，去寻庐阜社中人。",
            "鲍昭俊逸虽难敌，夷甫风流幸许亲。",
            "鸡黍尚为千里会，况兹咫尺接墙邻。"
        ],
        "title": "是日天气乍晴颇快人意因和韵拉世弼谒傅巖  其二",
        "id": "5d5ca8b7-6440-427d-9fcc-66c9dfec5cdc"
    },
    {
        "author": "欧阳澈",
        "paragraphs": [
            "醉拨春云一罋香，潜欣积雨破秋阳。",
            "灯龛宜入诗书府，钱杖慵吟水石乡。",
            "忘虑不斑潘岳鬓，养恬难断广平肠。",
            "赏音谁谓无萧颖，时缀雄文吊战场。"
        ],
        "title": "和子贤对景有感次九日韵",
        "id": "9df03aaf-e294-43a6-a1a0-bfbcae007a95"
    },
    {
        "author": "欧阳澈",
        "paragraphs": [
            "丐菊东篱带晚烟，持觞独放竹溪仙。",
            "拟携赓唱社中侣，来伴沈酣市上眠。",
            "清叔能诗曾不速，广文嗜酒恨无钱。",
            "倘蒙闭户同轰饮，一斛豪头也百篇。"
        ],
        "title": "建中觅菊于希喆因戯作四韵寄云",
        "id": "3a7878dd-669c-4a5b-b908-7eb925b1fa06"
    },
    {
        "author": "欧阳澈",
        "paragraphs": [
            "功名未遂冠凌烟，琢句投囊学阆仙。",
            "韫玉要令神物护，探珠岂待老龙眠。",
            "宾王颇欠新诗债，子美囘偿旧酒钱。",
            "自古逸才多涤器，醉来宜洒夺袍篇。"
        ],
        "title": "和韵戏索建中和诗",
        "id": "77f541dd-6400-43a2-b982-c900785db366"
    },
    {
        "author": "欧阳澈",
        "paragraphs": [
            "遁戢云巖古景幽，烟霞常伴赤松游。",
            "陶陶经醉穷千古，落落谈玄贯九流。",
            "眷爱猥蒙迎倒屣，追寻常欲棹扁舟。",
            "丝桐古调无人识，毎辱知音为点头。"
        ],
        "title": "傅巖小酌于草堂因继前韵纪赠巖叟  其一",
        "id": "e0b3ab6c-bbcf-4f69-8a8a-8799872c7816"
    },
    {
        "author": "欧阳澈",
        "paragraphs": [
            "磊落胸襟造道真，江湖十载自由身。",
            "虽无伟绩留当世，恰有清名异众人。",
            "甪里先生常愿友，香山居士毎求亲。",
            "抠衣顾我虽几数，赖得诗翁诱善邻。"
        ],
        "title": "傅巖小酌于草堂因继前韵纪赠巖叟  其二",
        "id": "147acaba-b49c-41c5-ada2-ec8b4aaad5bd"
    },
    {
        "author": "欧阳澈",
        "paragraphs": [
            "如簧巧语何须听，似海侯门岂足游。",
            "太华崇高无弃土，沧浪合并纳纤流。",
            "未要季子荣亲印，已买陶朱佚老舟。",
            "藏器待时须大用，耻争蜗角与蝇头。"
        ],
        "title": "世弼读白乐天放言诗倣其体依前韵作数首见寄因和答之亦倣乐天之体  其一",
        "id": "51d81314-5bd6-405b-8d3f-cae0e39bc5b8"
    },
    {
        "author": "欧阳澈",
        "paragraphs": [
            "驷马华轩终得志，箪瓢捽茹且潜身。",
            "隋珠莫弹排空雀，和璧休投按剑人。",
            "画史解衣须遇鉴，齐门鼔瑟信难亲。",
            "索瘢洗垢从教谤，澡雪襟怀与道邻。"
        ],
        "title": "世弼读白乐天放言诗倣其体依前韵作数首见寄因和答之亦倣乐天之体  其二",
        "id": "10441dea-68b4-4520-bbb3-7422599e5a57"
    },
    {
        "author": "欧阳澈",
        "paragraphs": [
            "抟鹏休笑蓬蒿适，燕雀岂知鸿鹄游。",
            "颜跖贤愚终莫域，渭泾清浊自殊流。",
            "绠长方可探深井，水浅安能泛大舟。",
            "独爱乐天吟著句，输赢待看局终头。"
        ],
        "title": "世弼读白乐天放言诗倣其体依前韵作数首见寄因和答之亦倣乐天之体  其三",
        "id": "98234012-77ce-43e4-94a2-3defaf11a42c"
    },
    {
        "author": "欧阳澈",
        "paragraphs": [
            "言行枢机宜慎发，利名缰锁苦萦身。",
            "无非入市攫金客，谁似临畦抱罋人。",
            "鸿雁弟兄犹列序，虎狼父子尚相亲。",
            "刀锥不用争蜗角，请学当时阙党邻。"
        ],
        "title": "世弼读白乐天放言诗倣其体依前韵作数首见寄因和答之亦倣乐天之体  其四",
        "id": "f2d0cd44-16af-4f5a-9a81-5c486f9df18f"
    },
    {
        "author": "欧阳澈",
        "paragraphs": [
            "绿消暮霭满空秋，念远凭高陇上游。",
            "一片孤云生远岫，数声断雁落寒流。",
            "风前无绪愁闻笛，天际何人误识舟。",
            "步月可寻巖下叟，试将圆玉锁神头。"
        ],
        "title": "世弼原上晚望和韵见寄因复之  其一",
        "id": "0b4b3056-26ac-453c-a88a-50c7aac9afea"
    },
    {
        "author": "欧阳澈",
        "paragraphs": [
            "鸠杖吟行笑拨云，我疑贾岛是前身。",
            "名高郑谷耕烟叟，乐过严滩钓月人。",
            "俯听鸣蛩争唧唧，潜窥宿鸟各亲亲。",
            "田家有秫俱篘酒，乘兴何妨遍访邻。"
        ],
        "title": "世弼原上晚望和韵见寄因复之  其二",
        "id": "04fb9f01-d378-41a4-a5c4-14702890e99f"
    },
    {
        "author": "欧阳澈",
        "paragraphs": [
            "勅书夜到释幽囚，朝野欢声例快游。",
            "蔼蔼庶官咸被泽，跄跄多士悉承流。",
            "蹑云思献安邦策，钓月慵寻泛宅舟。",
            "寄语淮阴休笑我，乘时指日跨龙头。"
        ],
        "title": "明堂赦降改名者例许入学世弼和前韵贺余次韵答之  其一",
        "id": "c5e65fb6-254a-47ad-a51b-718c4baec925"
    },
    {
        "author": "欧阳澈",
        "paragraphs": [
            "太平圣主就如云，广霈殊恩及此身。",
            "声类春雷潜起蛰，光同秋月溥临人。",
            "网罗遗逸考求助，旌表门闾奖事亲。",
            "猥辱锦章慰岑寂，借冠终不许乡邻。"
        ],
        "title": "明堂赦降改名者例许入学世弼和前韵贺余次韵答之  其二",
        "id": "1c01133a-0d73-40ec-a6f3-34c5038c4deb"
    },
    {
        "author": "欧阳澈",
        "paragraphs": [
            "咳唾珠玑世所优，执鞭愿我幸从游。",
            "琼枝不弃蒹葭倚，鲸海能容沟渎流。",
            "月夜狂吟挥象管，花时烂醉泛兰舟。",
            "锦囊辱掷新诗格，高压唐朝李杜头。"
        ],
        "title": "显道和前韵见赠因复之  其一",
        "id": "5a174f1b-cd20-441d-8813-f213fe6882c1"
    },
    {
        "author": "欧阳澈",
        "paragraphs": [
            "清名藉甚伯夷伦，抗志孤高不辱身。",
            "缩手懒陈尧殿策，拂衣归作傅巖人。",
            "荷公毎许青云器，蕲我归荣白髪亲。",
            "努力会须如所祝，庶令雪耻见南邻。"
        ],
        "title": "显道和前韵见赠因复之  其二",
        "id": "10428995-0210-4b69-bb24-fd074009b084"
    },
    {
        "author": "欧阳澈",
        "paragraphs": [
            "云涌中庭剪异葩，纷纷郁郁叠轻纱。",
            "观光虽屡经群目，荐瑞由来庆一家。",
            "雨洗晶荧飘玉叶，烟滋淡竚簇琼花。",
            "多应绰约东邻女，来伴仙翁咀绛霞。"
        ],
        "title": "显道庭中有白鸡冠花烂熳作云容状赋庭中瑞气诗以寄余次韵  其一",
        "id": "14c9588e-e9a6-420d-b43d-912dd9e85e52"
    },
    {
        "author": "欧阳澈",
        "paragraphs": [
            "袅娜云容献瑞葩，晓云轻罩认笼纱。",
            "喜施繁艶迎诗客，羞寄清香入酒家。",
            "妙质本能兼五德，芳名今复冠群花。",
            "可怜一种婵娟态，醉倚秋风脸有霞。"
        ],
        "title": "显道庭中有白鸡冠花烂熳作云容状赋庭中瑞气诗以寄余次韵  其二",
        "id": "dacdfc7e-4b62-45e3-9a76-b4f874f70954"
    },
    {
        "author": "欧阳澈",
        "paragraphs": [
            "登云阁上二诗仙，不共凭栏仅一年。",
            "耳冷高谈增企仰，目惊健笔忆攀缘。",
            "挼蓝环翠应依旧，转毂流光已屡迁。",
            "秖忆醉吟风月处，数竿修竹带轻烟。"
        ],
        "title": "夜读元容良臣登云阁上旧轴因走笔作诗以寄二公",
        "id": "a81db454-ec16-4d12-a0a4-7d4b22cca558"
    },
    {
        "author": "欧阳澈",
        "paragraphs": [
            "耐久交情古所难，松筠高节实能攀。",
            "弗思小怨心怀恚，惟嗜狂吟笑解颜。",
            "谗口任教华似锦，忠言到底臭如兰。",
            "飜慙不识奇男子，窥管徒知见一斑。"
        ],
        "title": "寄良臣",
        "id": "176a3e2e-6067-4e39-9731-844deab8bb63"
    },
    {
        "author": "欧阳澈",
        "paragraphs": [
            "鸠杖先生过草莱，竹林结客笑衔杯。",
            "盘堆冷炙非珍馔，樽贮香醪旋泼醅。",
            "玉屑挥犀谈绮吐，缬纹入面醉颜开。",
            "自慙阘茸亲余论，健笔时观吐凤才。"
        ],
        "title": "显道世弼过弊庐小酌醉中显道以诗见教和谢",
        "id": "a1a1491e-d676-4250-b541-e4be5a3cad09"
    },
    {
        "author": "欧阳澈",
        "paragraphs": [
            "漠漠阴凝水墨天，雨丝成阵拂窗前。",
            "千层叠巘笼轻霭，一带澄江锁淡烟。",
            "归思似云空散乱，名踪如系尚留连。",
            "当时错笑悲风赋，今日闲愁顿黯然。"
        ],
        "title": "州学贵中庭上作",
        "id": "9b1416b9-c19c-4d87-8ff8-4a00e5b95bcf"
    },
    {
        "author": "欧阳澈",
        "paragraphs": [
            "寓意标名气象雄，快哉岂为一襟风。",
            "端期骥子穷经敏，早向蟾庭射策通。",
            "奔逸伫当跻捷径，栖迟暂此寄尘踪。",
            "过门大嚼徒虚语，未若芝兰志不同。"
        ],
        "title": "寄题章泽民快轩二首  其一",
        "id": "377a5565-f57a-4128-84ca-5c6b65c1bda8"
    },
    {
        "author": "欧阳澈",
        "paragraphs": [
            "快矣标名厥趣高，端能教子振风骚。",
            "麈挥捷辩重冯席，笔洒新诗夺宋袍。",
            "冷笑三投方鉴玉，雄圗一钓便连鳌。",
            "行行指点青云步，烜赫英声冠誉髦。"
        ],
        "title": "寄题章泽民快轩二首  其二",
        "id": "a4e2c9b8-a5d1-41c3-9881-896262ae6347"
    },
    {
        "author": "欧阳澈",
        "paragraphs": [
            "哲匠居邻剑水傍，笔端疑化剑锋铓。",
            "雕镌丽景春工巧，煅炼佳词武库张。",
            "字字泓澄清妬月，篇篇耿介烈含霜。",
            "楼成白玉归天府，掷下珠玑满锦囊。"
        ],
        "title": "读余逢辰旧唱和诗",
        "id": "eb378cfc-4ce1-446e-a63e-23fed2977ff8"
    },
    {
        "author": "欧阳澈",
        "paragraphs": [
            "一轩虚敞静无尘，笑揖遥岑作主人。",
            "兴似子猷来访戴，情同荀鹤误寻真。",
            "重披药箓聊忘倦，侧听蝉吟试爽神。",
            "赖得好风知我意，幽香拂掠袭衣巾。"
        ],
        "title": "谒希哲不遇轩上走笔",
        "id": "39378b03-09c4-4b7f-86d2-bc489882f0d5"
    },
    {
        "author": "欧阳澈",
        "paragraphs": [
            "剑戟峰攒迥绝尘，扪萝宜谒社中人。",
            "虽无樽酒邀元亮，恰有清谈敌季真。",
            "潄玉泉声清洗耳，霭云香缕静颐神。",
            "支公况是忘形侣，不讶林宗折角巾。"
        ],
        "title": "和希哲轩上韵与友游华严五云峰",
        "id": "1bf30efd-3357-45f0-be4c-8bd3de287873"
    },
    {
        "author": "欧阳澈",
        "paragraphs": [
            "翬飞高阁势凌云，端拟云衢致此身。",
            "直跃鲁梯千尺峻，高攀蟾窟一枝春。",
            "廓然眼界同霞域，快矣襟袍绝点尘。",
            "髣髴麻姑亭上景，方平应约此相亲。"
        ],
        "title": "题良臣登云阁  其一",
        "id": "97156201-e31a-4cbc-8200-35ca589fc191"
    },
    {
        "author": "欧阳澈",
        "paragraphs": [
            "丹楹崛起拂云端，平步危梯入广寒。",
            "脱屣伫当腾鹤驭，飞凫终拟附鹏抟。",
            "半天风雨凭栏咏，万里江山指掌看。",
            "十二楼台多胜概，惭无诗思剪裁难。"
        ],
        "title": "题良臣登云阁  其二",
        "id": "f5aed2c6-9856-41d3-b8a2-bd52df8b7cb4"
    },
    {
        "author": "欧阳澈",
        "paragraphs": [
            "朱甍飞峻势凌烟，卷白楼中悉谪仙。",
            "枕曲顿能逃外果，潄醪端欲继前贤。",
            "云屏环列蓬壶境，花锦均铺水墨天。",
            "涤濯吟魂强裁句，诗成冷笑满囊钱。"
        ],
        "title": "和人题会仙楼",
        "id": "5c08fabc-4bb9-4337-aea4-b4f6ece1845a"
    },
    {
        "author": "欧阳澈",
        "paragraphs": [
            "谢绝红尘万种非，杜门却扫下书帏。",
            "圣贤若许同仁杰，子弟从教诋窦威。",
            "反复始知经旨远，沈潜愈觉道心微。",
            "自惭闻见多迂阔，何幸慈亲屡断机。"
        ],
        "title": "秋日山居八事  其一",
        "id": "c01cf2c4-644d-40b4-accb-6a6b47a7ed98"
    },
    {
        "author": "欧阳澈",
        "paragraphs": [
            "亲灌蔬畦慕汉阴，不辞抱瓮汲泉深。",
            "拟为元亮萧条处，岂有樊迟货殖心。",
            "剔去荆榛俱绝蔓，栽培桃李已成林。",
            "兔葵燕麦元荒寂，刬地繁华直万金。"
        ],
        "title": "秋日山居八事  其二",
        "id": "45b75a87-31f8-4c1b-9156-6fed8d6fa123"
    },
    {
        "author": "欧阳澈",
        "paragraphs": [
            "霜刀顿洗碧琅玕，半畆清阴透胆寒。",
            "为去残枝藏毒虺，端留密叶隠鸣鸾。",
            "荒榛杂揉尤宜剔，直节坚刚岂忍残。",
            "拟倩萧郎挥妙笔，一时收拾画圗看。"
        ],
        "title": "秋日山居八事  其三",
        "id": "f573b8b9-c1e5-4b81-9583-2862c7387a1a"
    },
    {
        "author": "欧阳澈",
        "paragraphs": [
            "因传种法自东坡，潜喜春来活者多。",
            "不遣牛羊残物性，更资雨露养天和。",
            "虬枝终拟栖仙鹤，云叶行看施女萝。",
            "纵与蒿莱暂同植，大夫封宠竟输他。"
        ],
        "title": "秋日山居八事  其四",
        "id": "bc462b48-aac1-46f2-8753-44eb187f6f77"
    },
    {
        "author": "欧阳澈",
        "paragraphs": [
            "振衣拂晓启松扃，月淡风轻酒顿醒。",
            "密竹含烟争滴翠，幽兰浥露远闻馨。",
            "清怜高洁蝉嘶柳，闲羡优游鹿食苹。",
            "试枕碧流端洗耳，白云深处诵黄庭。"
        ],
        "title": "秋日山居八事  其五",
        "id": "2c7fd85e-23ca-4950-891b-b1360e0f48fe"
    },
    {
        "author": "欧阳澈",
        "paragraphs": [
            "一抹轻烟锁远山，眼封潇洒脱尘寰。",
            "投林宿鸟相呼唤，出草飞萤自往还。",
            "吟拟停杯邀月饮，醉蕲支枕伴云闲。",
            "因风拾得新诗句，独倚高梧笑解颜。"
        ],
        "title": "秋日山居八事  其六",
        "id": "137eb4e0-ad9c-4e92-ab05-13f7b685eb44"
    },
    {
        "author": "欧阳澈",
        "paragraphs": [
            "洒落风轩枕簟凉，高眠亭午梦何长。",
            "转为蝴蝶徒虚语，游遍华胥秖妄狂。",
            "唤觉始惊俱幻化，劳生顿悟谩干忙。",
            "搔头斜倚屏山久，熟较无如醉玉浆。"
        ],
        "title": "秋日山居八事  其七",
        "id": "e2f3bb4a-1e20-43cf-b533-e518892dae32"
    },
    {
        "author": "欧阳澈",
        "paragraphs": [
            "景铺万籁绝纷华，独泛瑶觞衬脸霞。",
            "饮罢仰天歌白雪，醉来启匣拂青蛇。",
            "伴邀佳客推明月，乐奏清声有乱蛙。",
            "欲学广文事高节，恨无细雨落簷花。"
        ],
        "title": "秋日山居八事  其八",
        "id": "3f31266d-cd51-4e69-aea9-7a1daa7ca6af"
    },
    {
        "author": "欧阳澈",
        "paragraphs": [
            "薰风吹绽绛香囊，碧玉丛中巧剪装。",
            "刚对炎曦争灼烁，羞同凡卉竞芬芳。",
            "动人来把骊珠吐，照眼潜将蜀锦张。",
            "诗思为伊牵引煞，暗随蝴蝶梦池塘。"
        ],
        "title": "和友人榴花",
        "id": "e4f2a72b-8056-4610-8ef0-406a43ccc7d4"
    },
    {
        "author": "欧阳澈",
        "paragraphs": [
            "耳冷清谈倐半年，渇心如忆岭头泉。",
            "自惭托迹多南北，无复从游学圣贤。",
            "莫谓卑飞同斥鷃，已全高洁慕鸣蝉。",
            "荒凉不厌幽居趣，假道何妨试著鞭。"
        ],
        "title": "寄良臣",
        "id": "e9f55a7e-8e08-46ab-b6d7-0e14f408e537"
    },
    {
        "author": "欧阳澈",
        "paragraphs": [
            "投闲结客叩禅扃，拾得林间一种清。",
            "倚杖细听黄鸟语，卷帘遥指碧云生。",
            "清风麈尾驱尘态，春露瓯心破宿酲。",
            "便拟躬耕傅巖下，飜慙没世未留名。"
        ],
        "title": "子贤同游岐原",
        "id": "6a0eb945-f132-433c-b9dc-d2cb8bb3918d"
    },
    {
        "author": "欧阳澈",
        "paragraphs": [
            "敛翅归来口欲缄，结茅遁戢寄云巖。",
            "𨊵辀聒耳思抛弹，薜荔萦墙未肯芟。",
            "闲笑蜜蜂空采扑，静听雏燕语呢喃。",
            "翛然顿释人间累，设穽维防饿虎馋。"
        ],
        "title": "和友人春日山中即事  其一",
        "id": "0e4c6d73-0e99-45ec-a888-57a9af6752ac"
    },
    {
        "author": "欧阳澈",
        "paragraphs": [
            "杜门却扫绝机缄，砥节端如万仞巖。",
            "涧底无鼇休掷钓，路傍有草倩谁芟。",
            "披襟嫩竹敲风细，支枕幽禽鬬语喃。",
            "底事晓来无挟弹，为嫌屋上集乌馋。"
        ],
        "title": "和友人春日山中即事  其二",
        "id": "73a3a178-be38-41b0-b1c8-4223d93cb21f"
    },
    {
        "author": "欧阳澈",
        "paragraphs": [
            "碧云章句慕汤休，结客来寻物外游。",
            "茗椀翠涛能破闷，棋枰飞雹共忘忧。",
            "须泉况味参师正，爱竹襟怀亚子猷。",
            "好事不须沽酒引，一溪风物自相留。"
        ],
        "title": "和友人同游普安",
        "id": "c5739678-e462-4c82-ad5f-420445f59b48"
    },
    {
        "author": "欧阳澈",
        "paragraphs": [
            "炙手权门似可羞，聨翩宜作赤松游。",
            "花逢消恨本无恨，草对忘忧自不忧。",
            "拂榻禅窗蠲俗虑，挥犀虚室论嘉猷。",
            "支郎况颇能诗话，涤濯吟魂为少留。"
        ],
        "title": "拉友人游普安追和前韵",
        "id": "e79e0a09-1616-40cd-9454-1a2a040a527b"
    },
    {
        "author": "欧阳澈",
        "paragraphs": [
            "绿锁窗前聚首时，戏弹圆玉偶输机。",
            "侑觞既欲携红袖，送酒何妨遣白衣。",
            "酩酊预期归倒载，从容端约话玄微。",
            "挥戈直使颓阳却，不计西风隠半归。"
        ],
        "title": "督德秀还酒会",
        "id": "3502e6a3-3622-4778-9520-ba1b06f6ec91"
    },
    {
        "author": "欧阳澈",
        "paragraphs": [
            "困踣红尘未偶时，醉吟风月且忘机。",
            "囊空不羡千金璧，道在何慙百结衣。",
            "洗垢任他腾口谤，养恬尤觉道心微。",
            "孙阳一顾盐车骥，超逸方惊动中规。"
        ],
        "title": "德秀和诗意似有激而云因次韵复之",
        "id": "c7fbf256-8058-4502-ba00-ce82ce929dd6"
    },
    {
        "author": "欧阳澈",
        "paragraphs": [
            "雨裛轻尘步武迟，垫巾归自武陵溪。",
            "纷纷谁认神仙过，拊掌琼楼笑女儿。"
        ],
        "title": "朝宗雨中醉归为娼女窃笑戯作两绝因继其韵  其一",
        "id": "d81559c1-ce13-4e53-8b67-eb7cca4f49e0"
    },
    {
        "author": "欧阳澈",
        "paragraphs": [
            "襟袂龙钟破雨归，玉人惊笑若耶溪。",
            "恨无款段驰春径，故故遗鞭盼阿儿。"
        ],
        "title": "朝宗雨中醉归为娼女窃笑戯作两绝因继其韵  其二",
        "id": "2569b1cc-d076-40af-9ff3-7befdb9d0ff9"
    },
    {
        "author": "欧阳澈",
        "paragraphs": [
            "山童泽涸欲金流，小雨廉纤陡变秋。",
            "河朔饮徒方快意，鲈鱼归兴不如休。",
            "歌姝况有飞琼侣，结客当为掷果游。",
            "一曲阳关肠断尽，未应闻此不迟留。"
        ],
        "title": "临川戯留友人",
        "id": "cf65f14e-8880-4950-8dea-8a02925b30ac"
    },
    {
        "author": "欧阳澈",
        "paragraphs": [
            "肮脏无聊独倚门，谁怜跨下有王孙。",
            "扬镳特辱过黄宪，载酒端来醉子云。",
            "写景锦囊同摘句，揺风玉麈细论文。",
            "共欣贱子当生日，戏祝遐龄倒一樽。"
        ],
        "title": "小生日因与友人作文字饮醉中走笔  其一",
        "id": "fa644846-7e14-45d5-af30-c21b544d5157"
    },
    {
        "author": "欧阳澈",
        "paragraphs": [
            "二妙高轩肯过门，共期献策学公孙。",
            "因观佳句题红叶，陡起归心望白云。",
            "坐上挥犀惊险语，醉中染翰缀雄文。",
            "相忘岂假投遵辖，待月同倾北海樽。"
        ],
        "title": "小生日因与友人作文字饮醉中走笔  其二",
        "id": "093e9f95-e686-4a92-879c-e2b0e3278d71"
    },
    {
        "author": "欧阳澈",
        "paragraphs": [
            "为忆莲娃夜叩门，恐缘芳草怨王孙。",
            "眉弯海峤初生月，鬓軃巫峰欲坠云。",
            "金粟花残将委烬，香丝篆破不成文。",
            "朦胧月映人如玉，尔汝忘形共一樽。"
        ],
        "title": "夜过谢池小酌戯继前韵示诸友",
        "id": "1f5d6994-73cd-4940-92e8-d52d5844b0b5"
    },
    {
        "author": "欧阳澈",
        "paragraphs": [
            "高才卓荦冠儒门，知是延陵几世孙。",
            "白雪歌诗凌鲍谢，青钱事业压机云。",
            "雄图未遂羞投笔，赋分甘贫耻卖文。",
            "已结忘形韩孟友，醉吟常愿共开樽。"
        ],
        "title": "德秀和韵见酬因复之",
        "id": "fa6de4f5-ee2b-432b-8b51-32769194f78f"
    },
    {
        "author": "欧阳澈",
        "paragraphs": [
            "抠衣幸毎蹑膺门，了了慙非孔氏孙。",
            "麈尾既容闻吐屑，毫端合许见摛云。",
            "羲皇况已傲彭泽，屈宋安能过广文。",
            "白璧一双如见掷，解貂准拟换融樽。"
        ],
        "title": "继前韵督敦仁和诗",
        "id": "a1db1d70-4f0f-43f4-8100-bf05f1dc4a9d"
    },
    {
        "author": "欧阳澈",
        "paragraphs": [
            "慵于蹲踏谒权门，独洒新诗示从孙。",
            "之问已尝吟夺锦，相如宜共赋凌云。",
            "高怀素蕴知人鉴，斐句慙非吊古文。",
            "抵鹊果蒙投卞玉，珍藏何啻获牺樽。"
        ],
        "title": "朝宗久不以诗见教因次前韵索其光和",
        "id": "e84ed074-a97d-48aa-8f92-fd3e01c0076a"
    },
    {
        "author": "欧阳澈",
        "paragraphs": [
            "冰轮初讶一分亏，结客传觞笑语迟。",
            "云汉无端藏兔影，金波恨不蘸蟾枝。",
            "佐樽痛忆飞琼侣，染翰栽成感鬼诗。",
            "料得中秋月应朗，习池端约捧琼巵。"
        ],
        "title": "八月十四夜建中二三友过我清话因共把盏赏月从容谈笑不觉云容朦胧桂影淡泊端知是夕聚首骚池再谐佳会遂成四韵",
        "id": "ee2a9636-3959-439a-910c-e62d8a30cd46"
    },
    {
        "author": "欧阳澈",
        "paragraphs": [
            "菊英装点近芳辰，风掠清香已袭人。",
            "端的樊川携玉液，来同靖节赏金尘。",
            "藏阄戏赌杯中物，投辖坚留座上宾。",
            "恶客不容污我社，摛云要扫笔锋神。"
        ],
        "title": "轩前菊蕊将绽因书四韵示希喆约九日聚饮于此",
        "id": "1744161a-5993-4238-9b8e-21a92a1dfe53"
    },
    {
        "author": "欧阳澈",
        "paragraphs": [
            "鸡窗俛默谢尘嚣，炙手权门懒折腰。",
            "节操刚持忠孝砺，胸襟常以古今浇。",
            "萧条陋巷闲三径，牢落生涯寄一瓢。",
            "何日高轩能我过，竹林清集共逍遥。"
        ],
        "title": "述怀寄仲宝",
        "id": "934ab70e-0296-4322-bbf0-95079697a8d2"
    },
    {
        "author": "欧阳澈",
        "paragraphs": [
            "凭高因赋遏云篇，曵屣狂歌放昔贤。",
            "未遂相如荣驷马，且寻师正傲清泉。",
            "悲吟玉未经三献，羞澁囊空乏一钱。",
            "典却春衣常独酌，从教邸主笑鸢肩。"
        ],
        "title": "过巴川",
        "id": "13961473-1e60-41ca-8dfe-d46a5114459b"
    },
    {
        "author": "欧阳澈",
        "paragraphs": [
            "白雪歌诗数百篇，赓酬乐有父兄贤。",
            "要晞靖节栽门柳，须俟参寥梦石泉。",
            "咳唾幸存三寸舌，文章可媿一囊钱。",
            "会须重咏高轩过，呕出蕲攀李贺肩。"
        ],
        "title": "和子贤借韵书怀",
        "id": "4d57d09c-0168-495f-a596-0df75105dc0a"
    },
    {
        "author": "欧阳澈",
        "paragraphs": [
            "雕镌风月摘佳篇，落笔尤宜法古贤。",
            "淬砺要如礲宝剑，清新蕲似冽寒泉。",
            "会同白句吟披锦，冷笑邕文卖得钱。",
            "诗社获公添一瑞，苦思须拍阆仙肩。"
        ],
        "title": "和前韵勉子贤学诗",
        "id": "5d6f13d4-d29a-4265-89ac-1207d3341679"
    },
    {
        "author": "欧阳澈",
        "paragraphs": [
            "诗名浪得在卢前，器识慙非叔度贤。",
            "捉月笑他吟采石，凌云端欲赋甘泉。",
            "发硎喜淬冲牛剑，启齿羞谈使鬼钱。",
            "平世未应徒尔耳，行藏终与古人肩。"
        ],
        "title": "子贤和韵见酬次答之",
        "id": "fd878c40-aa3b-46e6-8cd2-ae7c23a178b3"
    },
    {
        "author": "欧阳澈",
        "paragraphs": [
            "关关啼鸟树交阴，雨过西城野色侵。",
            "避暑谁能陪剧饮，清歌自可涤烦襟。",
            "稻花欲秀蝉初嘒，菱蔓初长水正深。",
            "知有江湖杳然意，扁舟应与共追寻。"
        ],
        "title": "是日郊亭和晏尚书韵",
        "id": "8f467f79-41a3-4329-aeba-9be94fb3c750"
    },
    {
        "author": "欧阳澈",
        "paragraphs": [
            "溪山泼墨水云秋，似绮余霞次第收。",
            "灿灿拒霜铺蓼岸，双双属玉舞苹洲。",
            "杳无锦字来凭雁，拟灭机心试狎鸥。",
            "望里碧云还又合，数峰江上忍擡眸。"
        ],
        "title": "和子贤秋日晚望",
        "id": "c0eb2603-b7f3-4650-a8b6-d24f6dc7de79"
    },
    {
        "author": "欧阳澈",
        "paragraphs": [
            "潄醪常共醉淋浪，鱼目慙游涨海傍。",
            "琴听雅音弹碧玉，鼎分灵剂炼玄霜。",
            "纒肠锦绣篇章丽，入室芝兰燕寝香。",
            "此别未应徒尔耳，鹏程万里事难量。"
        ],
        "title": "朝宗以诗赠行和酬二篇一以留别一以谢诗  其一",
        "id": "6e39441d-4df5-448b-b451-999ce40af185"
    },
    {
        "author": "欧阳澈",
        "paragraphs": [
            "锻炼新诗摘锦囊，笔驱秀丽汝川傍。",
            "气横阿剑疑干斗，韵逸丰钟必待霜。",
            "遒劲狂挥毛颕疾，淋漓醉扫麝煤香。",
            "珠玑喜就鲛人乞，收拾端期百斛量。"
        ],
        "title": "朝宗以诗赠行和酬二篇一以留别一以谢诗  其二",
        "id": "f4c25e0a-cd2b-493d-bd12-69c068bdc18f"
    },
    {
        "author": "欧阳澈",
        "paragraphs": [
            "饫聆舌铎向鸡窗，深媿葭蒹倚玉傍。",
            "妙论乍离人吐屑，渇心欣破橘含霜。",
            "颇多好景撩人笑，独赏幽丛扑面香。",
            "数笔江山吟未得，何时对榻细商量。"
        ],
        "title": "忆朝宗",
        "id": "cc231292-c9d0-475b-95ca-28b6d05d3642"
    },
    {
        "author": "欧阳澈",
        "paragraphs": [
            "高才松桂振芬芳，桃李根茎媿托傍。",
            "眩目文章舒丽锦，超群节操抗严霜。",
            "快聋未卜闻谈绮，补劓期攀霭德香。",
            "时遣长须致双鲤，新诗无惜屡思量。"
        ],
        "title": "寄敦仁",
        "id": "55fbd3e8-64da-4878-8ee5-74e6eb8ae6e9"
    },
    {
        "author": "欧阳澈",
        "paragraphs": [
            "阿堵物无崔烈臭，孔方兄有少陵羞。",
            "一斗酒金偿未得，速来相就典貂裘。"
        ],
        "title": "建中索子贤酒债戏作一绝",
        "id": "12dd43c1-2f63-4ae5-bb55-37ed6c5fcfef"
    },
    {
        "author": "欧阳澈",
        "paragraphs": [
            "襟怀磊落富诗情，琢句端明法颂声。",
            "格健要除蔬笋气，语工须带雪霜清。",
            "碧云矜式存风雅，黄卷沈潜学老成。",
            "锻炼更能师岛可，禅林无患不知名。"
        ],
        "title": "琼上人留意学诗惑于多岐未明厥趣作四韵寤之了此一话则能诗三昩不出个中矣",
        "id": "2dad632b-850e-4d12-a7b5-82536240b928"
    },
    {
        "author": "欧阳澈",
        "paragraphs": [
            "拂掠轻风破异香，非兰非麝味何长。",
            "荻筛玉屑飞鱼舍，菊碎金尘点醉乡。",
            "露裛木犀增馥郁，烟滋菡萏益芬芳。",
            "佳人惹得盈襟袖，刬地慵拈锦绣囊。"
        ],
        "title": "秋香",
        "id": "ac49d45b-be60-454f-b496-a29399395e03"
    },
    {
        "author": "欧阳澈",
        "paragraphs": [
            "数片悠扬出远山，拟为霖雨霈尘寰。",
            "未乘风雨吹嘘便，蓦被曦轮照烁还。",
            "心在苍生常欲起，踪归深岫暂投闲。",
            "油然一作施膏泽，始趁岚烟入帝关。"
        ],
        "title": "秋云",
        "id": "dc18f4bb-076d-485c-8cf4-9c1463cbd0da"
    },
    {
        "author": "欧阳澈",
        "paragraphs": [
            "森然庭列碧琅玕，潇洒清阴透胆寒。",
            "落落已成栖凤实，团团俱是化龙竿。",
            "夜深筛月疑金碎，晓色笼烟认戟攒。",
            "劲节刚持君子操，王猷休把等闲看。"
        ],
        "title": "秋竹",
        "id": "8153de22-aa79-45e5-a223-7b00ea00ef09"
    },
    {
        "author": "欧阳澈",
        "paragraphs": [
            "停杯邀月宴华堂，苦恨山高阻兴狂。",
            "海峤岂能藏素魄，云衢终自布寒光。",
            "须臾帘卷银蟾影，次第樽浮桂子香。",
            "正好吹箫恰无月，姮娥应见我恓惶。"
        ],
        "title": "待月",
        "id": "03c8f56c-aa2d-424e-8939-c074a3c50782"
    },
    {
        "author": "欧阳澈",
        "paragraphs": [
            "碾破鳞云皓月轮，银蟾著意露精神。",
            "十分素魄高低印，一様寒光远近均。",
            "触目冰壶无点翳，照人水鉴绝纤尘。",
            "拟携玉斧乘风御，折桂归荣白髪亲。"
        ],
        "title": "秋月",
        "id": "2b577042-4bbe-4850-9410-d0319469448e"
    },
    {
        "author": "欧阳澈",
        "paragraphs": [
            "巧剪金英似欲飞，恍疑平世凤来仪。",
            "嘉名独冠群花首，底亊君王尚未知。"
        ],
        "title": "金凤花",
        "id": "9ff9616d-ebc9-4671-9735-fdda5ad3a916"
    },
    {
        "author": "欧阳澈",
        "paragraphs": [
            "层楼夜午转西风，眉际新愁刬地浓。",
            "怪得当时潘与宋，凄凉尤怯此时逢。"
        ],
        "title": "秋愁",
        "id": "3f863a68-96e7-41cd-9921-dc8f0a80aed1"
    },
    {
        "author": "欧阳澈",
        "paragraphs": [
            "阴雨萧萧夜接晨，如云禾稼一番新。",
            "康衢击壤歌声沸，乐岁应无甑里尘。"
        ],
        "title": "喜雨八绝寄显道作  其一",
        "id": "5fa3acff-b4d9-4a4c-a304-fef272ccbac9"
    },
    {
        "author": "欧阳澈",
        "paragraphs": [
            "涤破骄阳变早秋，烟光清照北山幽。",
            "五湖遥想增潇洒，谁棹扁舟继蠡游。"
        ],
        "title": "喜雨八绝寄显道作  其二",
        "id": "7a234724-3cfd-4a43-ba00-2a15d1387fee"
    },
    {
        "author": "欧阳澈",
        "paragraphs": [
            "浮云谁谓出无心，甘雨祁祁润泽深。",
            "潭底老龙徒久卧，亢阳何事不为霖。"
        ],
        "title": "喜雨八绝寄显道作  其三",
        "id": "d6f78180-b20b-4de6-b424-b890cbb59551"
    },
    {
        "author": "欧阳澈",
        "paragraphs": [
            "云巖萧索雨初晴，嫩玉寒泉分外清。",
            "可笑蜩螗时快意，也依浓荫吐微声。"
        ],
        "title": "喜雨八绝寄显道作  其四",
        "id": "7ab36929-c28f-44d6-892f-0b7b44e0eba6"
    },
    {
        "author": "欧阳澈",
        "paragraphs": [
            "画坼田龟久望云，霈然膏泽幸盈津。",
            "南邻来庆年丰稔，旋酌香醪共湿唇。"
        ],
        "title": "喜雨八绝寄显道作  其五",
        "id": "b2972b74-5280-4bff-a81b-091c455df5a9"
    },
    {
        "author": "欧阳澈",
        "paragraphs": [
            "北窗支枕梦初囘，风掠余香特地来。",
            "颠倒衣裳望池上，荷花无语为谁开。"
        ],
        "title": "喜雨八绝寄显道作  其六",
        "id": "dfdb6f5f-c3f8-4327-8583-47b5daf95d16"
    },
    {
        "author": "欧阳澈",
        "paragraphs": [
            "霜筠瑟瑟戛琳琅，冷透纱厨一味凉。",
            "破梦吟魂正潇洒，纤纤更捧雪花香。"
        ],
        "title": "喜雨八绝寄显道作  其七",
        "id": "25e80427-a874-4a44-a79b-80a80669376d"
    },
    {
        "author": "欧阳澈",
        "paragraphs": [
            "杨柳藏鵶菡萏香，水亭风榭袭罗裳。",
            "秋光正入诗人眼，剩得余篇付锦囊。"
        ],
        "title": "喜雨八绝寄显道作  其八",
        "id": "f36b4c39-565d-44d2-a4d3-98b766671ccd"
    },
    {
        "author": "欧阳澈",
        "paragraphs": [
            "酒酣逸气射星斗，自恨无人识马周。",
            "试拂青蛇歌易水，溪山应有鬼神愁。"
        ],
        "title": "醉吟",
        "id": "a4509a8e-cee7-493e-a8eb-1e651cc51029"
    },
    {
        "author": "欧阳澈",
        "paragraphs": [
            "菊吐金英已满篱，持杯指凖赏芳菲。",
            "有巾可漉还无酿，载酒何人是白衣。"
        ],
        "title": "重九前一日对菊戏书",
        "id": "17420a21-5a2a-43eb-8ea3-164635be17da"
    },
    {
        "author": "欧阳澈",
        "paragraphs": [
            "华阳宫阙杳难寻，空有遗踪古到今。",
            "不识萧郎仙去后，床头花酝共谁斟。"
        ],
        "title": "读萧防遇仙传戏书一绝",
        "id": "80f96664-d43b-4ce7-8767-20572ecff444"
    },
    {
        "author": "欧阳澈",
        "paragraphs": [
            "梦魂千里入巫峰，况在鸳帏咫尺中。",
            "笔洒新诗宜赠我，临风幸免倩征鸿。"
        ],
        "title": "览丁渥异梦记戯书一绝示内人",
        "id": "84197768-597f-469f-a51c-1cbec952468b"
    },
    {
        "author": "欧阳澈",
        "paragraphs": [
            "琪管将扬世罕知，不辞三弄试临溪。",
            "少陵若也能精鉴，休戏严公有此儿。"
        ],
        "title": "德秀和朝宗绝句意似有不平者依韵作三绝以代其解嘲  其一",
        "id": "ac8959db-3dd7-4567-84f1-0e47de92eb24"
    },
    {
        "author": "欧阳澈",
        "paragraphs": [
            "藏器韬光以待时，扁舟且此钓磻溪。",
            "拏云指日掀头角，惊破扶风狎侮儿。"
        ],
        "title": "德秀和朝宗绝句意似有不平者依韵作三绝以代其解嘲  其二",
        "id": "3c760cef-292d-4d2e-8998-507b65f249d5"
    },
    {
        "author": "欧阳澈",
        "paragraphs": [
            "东野临流喜赋诗，一竿揺破碧云溪。",
            "汝非羸角休吾触，不是寻常丱角儿。"
        ],
        "title": "德秀和朝宗绝句意似有不平者依韵作三绝以代其解嘲  其三",
        "id": "e9d31843-72e6-4531-8f45-cb726dd55c0e"
    },
    {
        "author": "欧阳澈",
        "paragraphs": [
            "功名未许书麟阁，吟醉何妨晦竹溪。",
            "舌在自知非久困，且将诗礼教龟儿。"
        ],
        "title": "和元诗末篇之意二绝寄友人  其一",
        "id": "94929cc0-dc10-4b06-9f02-d50c14ae30d8"
    },
    {
        "author": "欧阳澈",
        "paragraphs": [
            "酒圣会须中北海，机锋谁敢触曹溪。",
            "英雄自有囘天力，造化都来只小儿。"
        ],
        "title": "和元诗末篇之意二绝寄友人  其二",
        "id": "b885f34d-a020-4197-a229-ae2d9c44f494"
    },
    {
        "author": "欧阳澈",
        "paragraphs": [
            "信马沿堤懒著鞭，不堪囘首望临川。",
            "满怀离恨如春梦，愁听林梢断续蝉。"
        ],
        "title": "归自临川途中感物遇事得八绝句寄秀美  其一",
        "id": "efa0ba43-01da-4d80-89e9-63860d33a24b"
    },
    {
        "author": "欧阳澈",
        "paragraphs": [
            "欲破闲愁殢举觞，醉中行色转凄凉。",
            "眼封无物堪消遣，望尽江城断尽肠。"
        ],
        "title": "归自临川途中感物遇事得八绝句寄秀美  其二",
        "id": "94e3a835-8e84-48a0-9e68-1c440b4cd6b3"
    },
    {
        "author": "欧阳澈",
        "paragraphs": [
            "廉纤小雨破炎蒸，马上襟怀顿觉清。",
            "暂解征鞍访村叟，一瓯春露醒余酲。"
        ],
        "title": "归自临川途中感物遇事得八绝句寄秀美  其三",
        "id": "5ca3b457-93d6-472d-90e4-0e8428048747"
    },
    {
        "author": "欧阳澈",
        "paragraphs": [
            "一声啼鸟过残阳，髣髴流鸎促晓粧。",
            "记得年时倦梳裹，殢人和笑道天凉。"
        ],
        "title": "归自临川途中感物遇事得八绝句寄秀美  其四",
        "id": "89c7305b-7e7e-4227-8e08-e120beda8654"
    },
    {
        "author": "欧阳澈",
        "paragraphs": [
            "寸碧遥岑隠半规，冰轮次第碾琉璃。",
            "因追胜集琼楼杪，笑倩纤纤捧酒巵。"
        ],
        "title": "归自临川途中感物遇事得八绝句寄秀美  其五",
        "id": "cab7e29c-53ab-4a31-8e8a-1a4396f174f6"
    },
    {
        "author": "欧阳澈",
        "paragraphs": [
            "挑尽寒灯夜欲分，襟怀岑寂向谁论。",
            "香残读彻闲欹枕，髣髴音容入梦魂。"
        ],
        "title": "归自临川途中感物遇事得八绝句寄秀美  其六",
        "id": "9b3b3744-8b46-407d-ad06-dc2779e206fd"
    },
    {
        "author": "欧阳澈",
        "paragraphs": [
            "啾唧蛩吟旅况凄，那堪孤枕酒醒时。",
            "梦魂栩栩知何处，依约幽轩话别离。"
        ],
        "title": "归自临川途中感物遇事得八绝句寄秀美  其七",
        "id": "aed71967-58d0-4154-8669-c26e68b56fda"
    },
    {
        "author": "欧阳澈",
        "paragraphs": [
            "窗含月影梦初囘，一枕凄凉眼懒开。",
            "幽恨闲愁本无种，根苗不识是谁栽。"
        ],
        "title": "归自临川途中感物遇事得八绝句寄秀美  其八",
        "id": "8747eab9-88be-4ca8-9718-c078717ddd10"
    },
    {
        "author": "欧阳澈",
        "paragraphs": [
            "标格全归笑靥中，相逢无奈去匆匆。",
            "金钗若许重寻约，樽酒秦楼愿与同。"
        ],
        "title": "有寄二绝  其一",
        "id": "25a3680e-5010-4789-894c-ff7cb3bbecf5"
    },
    {
        "author": "欧阳澈",
        "paragraphs": [
            "懵腾醉眼漾娇波，心印潜通一捻多。",
            "密寄断肠双丽曲，遏云须倩雪儿歌。"
        ],
        "title": "有寄二绝  其二",
        "id": "8e25ccde-c6e7-41cf-bb5d-f72dc1f2dc20"
    },
    {
        "author": "欧阳澈",
        "paragraphs": [
            "懵腾醉眼未全醒，厌听田鵶达旦鸣。",
            "款段踏穿杨柳月，快人拂面晓风轻。"
        ],
        "title": "和子贤途中九绝  其一",
        "id": "6d85b5e7-ab58-4a52-b963-b70857a75eee"
    },
    {
        "author": "欧阳澈",
        "paragraphs": [
            "暂停双桨傍苹洲，矶上渔翁雪满头。",
            "钓破烟波深得趣，生来不识世间愁。"
        ],
        "title": "和子贤途中九绝  其二",
        "id": "ed4ec183-0b93-4ee9-b143-eae34dc035fc"
    },
    {
        "author": "欧阳澈",
        "paragraphs": [
            "凉飚未夺火云权，烁石炎曦势欲燃。",
            "妄意拟寻河朔饮，狂歌烂醉太平年。"
        ],
        "title": "和子贤途中九绝  其三",
        "id": "f8ee7fc3-68d2-4ec6-be06-300cbf9696d4"
    },
    {
        "author": "欧阳澈",
        "paragraphs": [
            "旗亭贳酒醉淋浪，赢得林间一味凉。",
            "倒著接䍦还信马，只忧蹊径似羊肠。"
        ],
        "title": "和子贤途中九绝  其四",
        "id": "460f7c86-129f-408c-bec0-92bf743b3cce"
    },
    {
        "author": "欧阳澈",
        "paragraphs": [
            "巴陵崒嵂试跻攀，胜概全归指顾间。",
            "笑倚松风聊洗耳，隔云好鸟语间关。"
        ],
        "title": "和子贤途中九绝  其五",
        "id": "f47f3af7-6e08-4fd8-b124-147f948ca7ac"
    },
    {
        "author": "欧阳澈",
        "paragraphs": [
            "麟阁功名属少年，笑他皓首只翛然。",
            "闻名虽未披云雾，勉力期攀鲁仲连。"
        ],
        "title": "和子贤途中九绝  其六",
        "id": "386074ca-abb6-4002-9dbd-7a62e2300729"
    },
    {
        "author": "欧阳澈",
        "paragraphs": [
            "索寞襟怀不奈秋，雕镌佳句且忘忧。",
            "行行恰过桥南路，一片芦花映碧流。"
        ],
        "title": "和子贤途中九绝  其七",
        "id": "204a8d27-7802-47b8-931e-e1709b685cc8"
    },
    {
        "author": "欧阳澈",
        "paragraphs": [
            "黄粱餐罢倚危亭，茗枕琼花助解酲。",
            "旅况吟魂正潇洒，拂鞍迤逦又登程。"
        ],
        "title": "和子贤途中九绝  其八",
        "id": "8243435d-9bd4-41df-9349-5eb1ca0d096a"
    },
    {
        "author": "欧阳澈",
        "paragraphs": [
            "桐圭柳带正凋疏，匹马区区倦远途。",
            "肠断不堪囘首处，寒云影里雁声孤。"
        ],
        "title": "和子贤途中九绝  其九",
        "id": "af55a4d7-fae7-438c-8323-ef4af1bfa46a"
    },
    {
        "author": "欧阳澈",
        "paragraphs": [
            "德香薰郁书银笔，句法清新夺锦袍。",
            "卓荦斗南推第一，才名藉甚继三豪。"
        ],
        "title": "寄陈国镇五绝  其一",
        "id": "30702162-8d60-41e8-97e6-8f750770ffbe"
    },
    {
        "author": "欧阳澈",
        "paragraphs": [
            "才华拔萃东南美，气焰凌空表里清。",
            "莫逆于心蒙许友，攀麟雁塔要聨名。"
        ],
        "title": "寄陈国镇五绝  其二",
        "id": "865e431c-7f6f-4595-b91e-2c487487e206"
    },
    {
        "author": "欧阳澈",
        "paragraphs": [
            "未观健笔龙蛇走，拾得残篇绮思新。",
            "语带烟霞含劲气，解龟谁醉谪仙人。"
        ],
        "title": "寄陈国镇五绝  其三",
        "id": "344e4f1f-3933-4cd7-b8ed-de924a1d3435"
    },
    {
        "author": "欧阳澈",
        "paragraphs": [
            "鼇头帘卷溪山秀，麈尾风生议论清。",
            "解榻何时同一笑，密云旋煮破余酲。"
        ],
        "title": "寄陈国镇五绝  其四",
        "id": "d4b031d9-2c33-49d2-838c-d820eff72908"
    },
    {
        "author": "欧阳澈",
        "paragraphs": [
            "冷暖世情谙已熟，雌黄舆议厌常闻。",
            "龟囚蚕缚末由脱，樽酒何旹与重论。"
        ],
        "title": "寄陈国镇五绝  其五",
        "id": "61711ae3-789b-4942-beb2-8ddff6d3bc85"
    },
    {
        "author": "欧阳澈",
        "paragraphs": [
            "仙风入骨楚臣骚，消得明皇赐绣袍。",
            "哦就新篇神物护，未饶禹锡擅诗豪。"
        ],
        "title": "和答国镇五绝  其一",
        "id": "6ef9a29c-bc04-4aa9-8bb6-0ea3d9bc772d"
    },
    {
        "author": "欧阳澈",
        "paragraphs": [
            "年时煮茗共敲冰，澡雪襟怀一种清。",
            "回首旧游浑似梦，翻慙困踣未知名。"
        ],
        "title": "和答国镇五绝  其二",
        "id": "a0ee2e7c-3e1d-49be-8e8a-00ce64d0ab8d"
    },
    {
        "author": "欧阳澈",
        "paragraphs": [
            "十围便腹卧边先，笑傲羲皇仿昔贤。",
            "诏下好须同奋跃，槐花香里走连钱。"
        ],
        "title": "和答国镇五绝  其三",
        "id": "a3117934-9284-4f26-8481-43ed70195a03"
    },
    {
        "author": "欧阳澈",
        "paragraphs": [
            "学辨痴龙信博哉，风流夷甫更多才。",
            "拟聨石鼎弥明句，对耸诗肩夜拾煤。"
        ],
        "title": "和答国镇五绝  其四",
        "id": "d291ec3f-2845-4f86-a430-d4d474d30b8b"
    },
    {
        "author": "欧阳澈",
        "paragraphs": [
            "吟须轻撚对斜阳，叶扫平林夜著霜。",
            "忽领诗词云锦段，夜光明月耀黉堂。"
        ],
        "title": "和答国镇五绝  其五",
        "id": "54c571ba-d580-4edc-b6cb-1d19594f18a2"
    },
    {
        "author": "欧阳澈",
        "paragraphs": [
            "萤窗顾我绝韦编，砥节思齐叔度贤。",
            "谁念广文穷到骨，倾囊时与杖头钱。"
        ],
        "title": "寄游良臣五绝  其一",
        "id": "5a1f24f5-ddcf-48b0-993d-2e14f4a161ee"
    },
    {
        "author": "欧阳澈",
        "paragraphs": [
            "阘茸闾阎数米炊，耳根舆议噪蛙卑。",
            "那知别得琴中趣，五斗犹慙为折枝。"
        ],
        "title": "寄游良臣五绝  其二",
        "id": "465c3430-b00f-40ec-b648-41e0b6d438b5"
    },
    {
        "author": "欧阳澈",
        "paragraphs": [
            "壮浪年来笔有神，诗如开府顿清新。",
            "暗中慎莫投珠璧，道路无非按剑人。"
        ],
        "title": "寄游良臣五绝  其三",
        "id": "4971a703-65ab-42dd-9aed-52472a911109"
    },
    {
        "author": "欧阳澈",
        "paragraphs": [
            "登云胜概脱风埃，顿费诗仙赋咏才。",
            "忆得年时共轰饮，罗衣曾暗裛香煤。"
        ],
        "title": "寄游良臣五绝  其四",
        "id": "8a0bbdb2-c919-450c-b278-b8945917fc6d"
    },
    {
        "author": "欧阳澈",
        "paragraphs": [
            "文会何时聚德星，紫芝眉宇照人清。",
            "锦韀并控寻春马，持酒冯花为解酲。"
        ],
        "title": "寄游良臣五绝  其五",
        "id": "219f1de7-d1a2-4419-9f5b-966ad38ebcec"
    },
    {
        "author": "欧阳澈",
        "paragraphs": [
            "时来一钓会连鼇，舌在谁羞旧緼袍。",
            "风骨自慙非太白，高吟大醉浪推豪。"
        ],
        "title": "饮中示子贤诸友七绝颇愧狂斐  其一",
        "id": "1cd2505d-7f53-4eec-9321-96d45d20e34a"
    },
    {
        "author": "欧阳澈",
        "paragraphs": [
            "江陵素乏橘千株，贫甚唯收柿叶书。",
            "拟叩富儿谋贷粟，及门无奈足趦趄。"
        ],
        "title": "饮中示子贤诸友七绝颇愧狂斐  其二",
        "id": "c927be9e-bfd7-40c7-8580-6444bb6c6da2"
    },
    {
        "author": "欧阳澈",
        "paragraphs": [
            "锻炼新诗数百篇，郊寒岛瘦慕前贤。",
            "高山流水知音少，不及人间鬼使钱。"
        ],
        "title": "饮中示子贤诸友七绝颇愧狂斐  其三",
        "id": "a1bad2b1-ea03-4a1f-9ca4-759abe2e3d99"
    },
    {
        "author": "欧阳澈",
        "paragraphs": [
            "飘飘逸气薄云霓，功烈羞谈管仲卑。",
            "业就凌烟终有分，桂林谁谓便无枝。"
        ],
        "title": "饮中示子贤诸友七绝颇愧狂斐  其四",
        "id": "3ce856ac-8c24-4d37-b3ae-e757aef77913"
    },
    {
        "author": "欧阳澈",
        "paragraphs": [
            "袍襟帽角走红尘，却扫穷经务日新。",
            "将相公侯本无种，未应不及卖浆人。"
        ],
        "title": "饮中示子贤诸友七绝颇愧狂斐  其五",
        "id": "851d99ca-5553-4697-b763-f580a6a805e3"
    },
    {
        "author": "欧阳澈",
        "paragraphs": [
            "功名端拟位三槐，发策慙无八斗才。",
            "寂寞云斋且稽古，披香指日扫松煤。"
        ],
        "title": "饮中示子贤诸友七绝颇愧狂斐  其六",
        "id": "8a8725ab-9115-40a1-a6c6-fa713e124b2b"
    },
    {
        "author": "欧阳澈",
        "paragraphs": [
            "不作群儿浪谤伤，致身蕲处谏台霜。",
            "功成野服便萧散，会见裴公绿野堂。"
        ],
        "title": "饮中示子贤诸友七绝颇愧狂斐  其七",
        "id": "da897045-9930-4e2c-970b-dfe01b4f5866"
    },
    {
        "author": "欧阳澈",
        "paragraphs": [
            "浓云漠漠雨毛空，染出桃腮照眼红。",
            "遮莫异香飘几席，多情拂掠谢东风。"
        ],
        "title": "春意五绝  其一",
        "id": "d1524f3e-563e-430e-9d68-532009802128"
    },
    {
        "author": "欧阳澈",
        "paragraphs": [
            "高情忽逐晓云空，喜见枝头一点红。",
            "秖恐好花俱有主，拟为词客伴春风。"
        ],
        "title": "春意五绝  其二",
        "id": "49bdefa7-8c0f-49c7-a466-eb1c5931ba04"
    },
    {
        "author": "欧阳澈",
        "paragraphs": [
            "料峭余寒透裌衣，卷帘休讶燕来迟。",
            "多情苦被春催柳，带眼无端觉屡移。"
        ],
        "title": "春意五绝  其三",
        "id": "33024893-53e4-4522-b1bf-4c144f4aed9f"
    },
    {
        "author": "欧阳澈",
        "paragraphs": [
            "一犂烟雨霭江村，肮脏衡门暗断魂。",
            "览镜自怜空跌宕，谁知跨下有王孙。"
        ],
        "title": "春意五绝  其四",
        "id": "e83e0366-4398-43d6-ad5e-0d4e3f722795"
    },
    {
        "author": "欧阳澈",
        "paragraphs": [
            "送墨层楼水墨天，柳堤花坞渐夭妍。",
            "教童为控寻春马，好事谁能乞酒钱。"
        ],
        "title": "春意五绝  其五",
        "id": "8c475485-396a-4dcc-8dde-835d870eb73c"
    },
    {
        "author": "欧阳澈",
        "paragraphs": [
            "东野龙钟衣绿归，食虀肠苦竟栖迟。",
            "出门顾我浑无碍，未肯徘徊只赋诗。"
        ],
        "title": "宣和四祀季冬梦与人环坐杰阁烹茶饮于左右堆阿堵物茶罢共读诗集意谓先贤所述首篇题云永叔诵彻三阕遽然而觉特记一句云东野龙钟衣绿归议者谓非吉兆因即东野遗事反其旨而足之为四绝句云  其一",
        "id": "bde3c079-ff2e-451a-9e66-b6b5cff77c50"
    },
    {
        "author": "欧阳澈",
        "paragraphs": [
            "东野龙钟衣绿归，溧阳何足处男儿。",
            "微生纵有孤吟癖，尚拟朝端振羽仪。"
        ],
        "title": "宣和四祀季冬梦与人环坐杰阁烹茶饮于左右堆阿堵物茶罢共读诗集意谓先贤所述首篇题云永叔诵彻三阕遽然而觉特记一句云东野龙钟衣绿归议者谓非吉兆因即东野遗事反其旨而足之为四绝句云  其二",
        "id": "daf693dc-8699-4aee-9447-c25a72d62074"
    },
    {
        "author": "欧阳澈",
        "paragraphs": [
            "东野龙钟衣绿归，平陵投老倦奔驰。",
            "黑头我欲功名立，冷笑冯唐白髪埀。"
        ],
        "title": "宣和四祀季冬梦与人环坐杰阁烹茶饮于左右堆阿堵物茶罢共读诗集意谓先贤所述首篇题云永叔诵彻三阕遽然而觉特记一句云东野龙钟衣绿归议者谓非吉兆因即东野遗事反其旨而足之为四绝句云  其三",
        "id": "9a10e0b0-5ee8-4d34-ac06-2a67d604301f"
    },
    {
        "author": "欧阳澈",
        "paragraphs": [
            "东野龙钟衣绿归，分甘假尉志何卑。",
            "诗名藉甚徒为尔，不及勲庸显盛时。"
        ],
        "title": "宣和四祀季冬梦与人环坐杰阁烹茶饮于左右堆阿堵物茶罢共读诗集意谓先贤所述首篇题云永叔诵彻三阕遽然而觉特记一句云东野龙钟衣绿归议者谓非吉兆因即东野遗事反其旨而足之为四绝句云  其四",
        "id": "9b6a79eb-46e4-4ddb-b198-594b6437be8f"
    },
    {
        "author": "欧阳澈",
        "paragraphs": [
            "单衣初试轻寒退，嫋嫋软风经袖袂。",
            "层楼高卷酒旗斜，绮陌乱飘花锦碎。",
            "多情故把恼人肠，杨柳阴中弄暗香。",
            "解貂不惜换斗酒，烂醉春光能几场。"
        ],
        "title": "游春八咏 轻风破暖",
        "id": "51544034-feb6-4f2f-a65d-fac061f1f928"
    },
    {
        "author": "欧阳澈",
        "paragraphs": [
            "濛濛春锁弄晴雨，花褪残红烟淡竚。",
            "泼成浓黛远山青，秀色轻茸芳草布。",
            "园林依约清且新，滑唇好鸟相和鸣。",
            "轻寒不断微风作，幽花一笑游人醒。"
        ],
        "title": "游春八咏 宿雨新晴",
        "id": "9a5fb746-ceb0-4d74-b35e-8fb0cb3f8ec7"
    },
    {
        "author": "欧阳澈",
        "paragraphs": [
            "轻烟漠漠笼芳树，上有黄鹂调巧语。",
            "分明唤友度柔情，似对东风欲掀舞。",
            "嗟哉彼鸟非英灵，犹能求友鸣嘤嘤。",
            "光初隙末轻薄子，洗耳何妨听此声。"
        ],
        "title": "游春八咏 娇莺唤友",
        "id": "37237806-b8c1-406d-a909-1ea5d8eb6097"
    },
    {
        "author": "欧阳澈",
        "paragraphs": [
            "蜜脾香满青春暮，寂寂空山闻杜宇。",
            "啼红泣绿怨东风，锦城旧恨怀千古。",
            "可堪肠断对樽前，雄圗未遂愁无边。",
            "赖有投壶劝我饮，起舞从教落醉船。"
        ],
        "title": "游春八咏 杜宇啼红",
        "id": "31efd4c6-38c0-4d6d-83da-77d55b748635"
    },
    {
        "author": "欧阳澈",
        "paragraphs": [
            "生涯随分便萧散，鬬草摴蒲心绪懒。",
            "尚余诗僻穷愈工，醉吟跌宕挥金盌。",
            "爱携佳客懒寻春，残红枝下细论文。",
            "搜罗万象攒胸臆，笔端扫出春空云。"
        ],
        "title": "游春八咏 狂吟红树",
        "id": "dc6022ab-1545-40a5-bd13-60b7046d2b8b"
    },
    {
        "author": "欧阳澈",
        "paragraphs": [
            "浇愁沃恨唯凭酒，况值郊原湔锦绣。",
            "倾囊结客踏青游，竞把鸱夷载醇酎。",
            "为怜芳草衬残红，猛拼醉玉眠春昼。",
            "觉来游眼顿增明，晚烟约略横疏柳。"
        ],
        "title": "游春八咏 醉眠芳草",
        "id": "b04fb05e-69cd-43f7-a43e-13e8ec911020"
    },
    {
        "author": "欧阳澈",
        "paragraphs": [
            "亭亭千尺凌云表，鐡甲苍髯材独妙。",
            "班斤郢斵犹未逢，雾惨烟凄人不要。",
            "我来感激对残霞，独倚虬枝发长啸。",
            "试凭匠石亲品题，栋梁合自登廊庙。"
        ],
        "title": "游春八咏 扪松长啸",
        "id": "b8039f02-8d3c-4e4f-9ceb-4727eb68b748"
    },
    {
        "author": "欧阳澈",
        "paragraphs": [
            "风烟触处欢无限，倒著接䍦归去晚。",
            "林梢璧月弄清辉，鬬插山花笑而莞。",
            "华堂秉烛竞飞觞，浪语清狂胜絃管。",
            "探囊争出锦段新，灿灿珠玑光溢眼。"
        ],
        "title": "游春八咏 步日晚归",
        "id": "117487c6-7348-42ab-82fb-5c944171d9cb"
    },
    {
        "author": "欧阳澈",
        "paragraphs": [
            "风扫阳侯雪阵平，雨摧摩诘画图成。",
            "气吞浦溆重林尽，秋著江湖去鸟明。",
            "厚禄故人无一字，长年三老伴余生。",
            "会须满意开怀抱，到眼庐山不世情。"
        ],
        "tags": [
            "庐山"
        ],
        "title": "晓发吴城山",
        "id": "97629923-3d6f-4c6a-9520-90524d4e7a74"
    },
    {
        "author": "朱松",
        "paragraphs": [
            "幽陵胡羯残中原，列城束手天子奔。",
            "天留巨孽毒梁宋，贼垒环堞如云屯。",
            "凶波滔天不可遏，塞以束薪何足论。",
            "力凭孤墉阻其怒，不尔荐食无黎元。",
            "堂堂许张勇且仁，指挥羸卒气愈振。",
            "上书行在论贼势，想见愤色吞妖氛。",
            "人间贫残容力避，只有一死由来均。",
            "二公就此得处所，至今日月名争新。",
            "遗祠突兀岸清洛，英气凛冽横穹旻。",
            "尚闻余荫福兹土，天假威柄酬忠勤。",
            "布衣尚悬千古泪，肉食宜鉴当年因。",
            "焚香再拜三叹息，九原可作从斯人。"
        ],
        "title": "睢阳谒双庙",
        "id": "8290c57b-82f1-4d8d-9454-884d606b4360"
    },
    {
        "author": "朱松",
        "paragraphs": [
            "孤塔鹜霄汉，晴影金碧眩。",
            "重来得寓目，归枕尾残汴。",
            "缅怀何姓人，哀祷倾淮甸。",
            "是身如皎月，有水著处现。",
            "弹指遍大千，何止数乡县。",
            "惟应应缘地，聊尔共流转。",
            "颠危悔靳马，善涉悟觅扇。",
            "君看悔与悟，只在一转盼。",
            "至人独何心，示此祸福变。",
            "当知夙缘定，莫作邪道见。",
            "哀哉众生愚，积恶稔天谴。",
            "云何一朝急，頼此香火荐。",
            "我来适灯夕，宝蜡明邃殿。",
            "还揩客尘眼，重睹浮坛面。",
            "朝来塔上铃，告我风色便。",
            "平淮一回首，岸草失葱蒨。"
        ],
        "title": "谒普照塔",
        "id": "031f121c-4e52-482f-ae40-c1a5a9405179"
    },
    {
        "author": "朱松",
        "paragraphs": [
            "舟行有严程，越国常晓发。",
            "双橹兀残梦，起坐窥落月。",
            "人家岸野水，雾雨笼邃闼。",
            "遥怜琐窗人，欹枕听瓯轧。"
        ],
        "title": "晓过吴县",
        "id": "fc82e756-6282-4fa5-bc58-41aabf6f3acf"
    },
    {
        "author": "朱松",
        "paragraphs": [
            "先生结屋在人境，门巷萧萧作冰冷。",
            "纷纷入眼不入意，坐客千言不相领。",
            "叩关闻我倒屣迎，重解旧榻尘埃生。",
            "向来妙处久不吐，一挽天汉昆仑倾。",
            "共说别来经世事，我言所向皆儿戏。",
            "胸中块磊不用浇，便有清愁说无地。",
            "士林师范六十翁，先生合在伯仲中。",
            "愿言终赐指归处，为公敬作曾南丰。"
        ],
        "title": "陪余杭张无隅先生饮",
        "id": "e19c820f-abbd-4e2c-a688-072135fd4270"
    },
    {
        "author": "朱松",
        "paragraphs": [
            "山行厌荦确，理策扶欹危。",
            "绿野三两家，一息知可期。",
            "冉冉晴林端，炊烟袅晴晖。",
            "其民丰且乐，恐是太古遗。",
            "那知都邑间，百索困鞭笞。",
            "繁华今何有，半作道旁羸。"
        ],
        "title": "于潜道中",
        "id": "74c5903f-61cd-4ea4-9511-7153e8f56de5"
    },
    {
        "author": "朱松",
        "paragraphs": [
            "幽泉端为谁，放溜杂琴筑。",
            "山深春未老，泛泛浪蘂馥。",
            "娟娟菖蒲花，可玩不可触。",
            "灵根盘翠崖，老作蛇蚓蹙。",
            "褰裳踏下流，濯此尘土足。",
            "何当饵香节，浄洗心眼肉。",
            "余功到方书，万卷不再读。",
            "晚岁穷名山，灵苗纵穿斸。"
        ],
        "title": "度芙蓉岭",
        "id": "086fc621-29e2-4460-9f14-7c4abca17aa1"
    },
    {
        "author": "朱松",
        "paragraphs": [
            "玉峯点寥廓，霄汉疑可梯。",
            "玉水环城阴，滟滟方拍隄。",
            "层台擅二美，吾策一时携。",
            "何当蜡吾屐，更欲照以犀。",
            "尘劳不相赦，竟类穷途迷。",
            "我生麋鹿尔，不羨驾辂骊。",
            "向来丘壑怀，语发人所诋。",
            "长安黑头公，玉勒朝金闺。",
            "山林出戏言，广已无端倪。",
            "谁收遮日手，归把耕雨犂。",
            "纷纷尘土中，等是舞瓮鸡。",
            "颇闻山水间，幽子饭藿藜。",
            "行当践此语，绝境同攀跻。"
        ],
        "title": "信州禅月台上",
        "id": "d408877f-9322-493e-97d4-2fad42f121fd"
    },
    {
        "author": "朱松",
        "paragraphs": [
            "道人舍幽居，谁管溪上云。",
            "此身自云耳，遑暇南北分。",
            "颇闻妙香山，天花雨缤纷。",
            "宴坐丈室间，历乱旧衲纹。",
            "山前路悠悠，山后水汶汶。",
            "应观川途客，念我奔走勤。",
            "岂无香火缘，他年往相群。",
            "饱食跛铛饭，稀摘幽涧芹。",
            "当令桃花台，白社掩前薰。"
        ],
        "title": "送深师住妙香寺元住云溪",
        "id": "5a647c88-1d15-4ac6-9fda-6265aca45c9f"
    },
    {
        "author": "朱松",
        "paragraphs": [
            "坐久睡屡兀，手失未了书。",
            "清风脱然至，心醒得我娱。",
            "起看孤隙光，了不移锱铢。",
            "云何短梦中，万境生须臾。",
            "嗟彼市朝子，百巧营其躯。",
            "安知非梦役，过眼灭无余。",
            "至人有达观，那与世贤愚。",
            "不须无言子，同上昆仑墟。"
        ],
        "title": "坐睡",
        "id": "ca495dec-99e4-4d0c-8ef1-6c8239859b7c"
    },
    {
        "author": "朱松",
        "paragraphs": [
            "寺藏两山腹，路转百步阴。",
            "登高试病脚，掬冷清烦襟。",
            "败壁龛石刻，岁月不可寻。",
            "唯应查公石，俛仰阅古今。",
            "屋古困枝柱，摧颓力难任。",
            "何当咄嗟办，嗣彼钟梵音。",
            "兴衰岂关吾，得酒且满斟。",
            "归路有溪月，揽之醒吾心。"
        ],
        "title": "游山光寺",
        "id": "36010e81-2160-45fc-a1fa-e9f70d912b63"
    },
    {
        "author": "朱松",
        "paragraphs": [
            "人羁天地间，谁非一浮萍。",
            "泛然偶相值，便有离合情。",
            "君家武夷下，归路尘眼明。",
            "我生爱山者，梦寐秀色横。",
            "秋风送客去，把手更心倾。",
            "亦逢山中人，为我寄此声。"
        ],
        "title": "送建州徐生",
        "id": "c44df597-1b50-4d6e-b3ed-328bb3bd5ed9"
    },
    {
        "author": "朱松",
        "paragraphs": [
            "觉师儒门秀，脱屣世故早。",
            "那知轩冕味，夙悟心已槁。",
            "唯余章句习，心境时相恼。",
            "如人生于齐，而即楚乡老。",
            "虽遭楚人咻，微音或清好。",
            "固无益生死，亦未妨至道。",
            "家山亦何有，肮脏衣间宝。",
            "丛林选佛场，一掷想盆倒。",
            "云何恋故居，俛仰待华皓。",
            "他年空手归，子语吾为老。",
            "幸分曹溪水，万劫付一澡。"
        ],
        "title": "赠觉师",
        "id": "e4f89736-0d83-4aa0-a5a9-742a3d877a56"
    },
    {
        "author": "朱松",
        "paragraphs": [
            "君家绿溪上，岸曲溪成涡。",
            "涡间石无数，水蹙相荡磨。",
            "谁尝掬而戏，一一印指螺。",
            "我欲往取之，拥此菖蒲窠。",
            "石罂注新汲，幽姿发清哦。",
            "夫子许饷我，往督书已多。",
            "愿言速寄与，起此泉石疴。"
        ],
        "title": "休宁村落间有奇石如弹子涡所出者宜养石菖蒲程德藻许以餽我以诗督之",
        "id": "9dfb389c-6ca8-4311-b787-01cc0e3a847d"
    },
    {
        "author": "朱松",
        "paragraphs": [
            "人生本无事，况我麋鹿姿。",
            "一堕世网中，永与林壑辞。",
            "此行独何事，岂不为寒饥。",
            "弱岁慕古人，颇觉世好卑。",
            "那知齿发迈，终然此心违。",
            "春风到山泽，鱼鸟亦知时。",
            "吾行何日休，流目瞻长岐。",
            "且用陶翁言，一觞聊可挥。"
        ],
        "title": "效渊明",
        "id": "299b7874-8791-4002-a683-221e8f137601"
    },
    {
        "author": "朱松",
        "paragraphs": [
            "我家大江左，江水日夜东。",
            "遥瞻发源处，廼在西南穷。",
            "相望邈异境，正北一水通。",
            "故令我与子，迹远心自同。",
            "我生寡所谐，强颜红尘中。",
            "倦飞矫归翮，饥吟咽寒蛩。",
            "独欣得吾子，万虑一笑空。",
            "时时出秀句，醒我如风松。",
            "当知山泽臞，不鄙犀角丰。",
            "弹冠实伊始，此生各飞蓬。",
            "卜邻固未必，即事聊从容。"
        ],
        "title": "酬冯退翁见示之什",
        "id": "848dc072-0797-48e2-82c8-543187a9f7f6"
    },
    {
        "author": "朱松",
        "paragraphs": [
            "我生苦中狭，与世枘凿乖。",
            "平生素心人，耿耿不满怀。",
            "汝能伯始后，游世如婴孩。",
            "相逢握手语，便作埙箎谐。",
            "时时笑谓我，如子患未涯。",
            "执古以规今，求合诚难哉。",
            "涉世幸未远，子车尚可回。",
            "我介足怨忌，君通绝嫌猜。",
            "不见山巨源，雍容居鼎台。",
            "不见嵇中散，绝交自可哀。",
            "贤愚心自了，短韵共一咍。"
        ],
        "title": "戏答胡汝能",
        "id": "44534fc3-e129-42ae-b6b8-ff48f3cce240"
    },
    {
        "author": "朱松",
        "paragraphs": [
            "幽独不自得，驾言款斋庐。",
            "殷勤主人情，投辖恐回车。",
            "辖亦不须投，此去将焉如。",
            "唯忧酒钱尽，使我诗肠枯。",
            "会合曾几何，可复自作疏。",
            "更当留一夕，帐中搜异书。"
        ],
        "title": "谒吴公路许借论衡复留一日戏作",
        "id": "c1f9b4ab-25fd-4f30-9e2c-d62e1e6be820"
    },
    {
        "author": "朱松",
        "paragraphs": [
            "幽人无与娱，耳冷百不闻。",
            "新米熟未知，但觉市酒醇。",
            "沧洲散秋色，山水逾清新。",
            "一醉不忍独，念我存故人。"
        ],
        "title": "新秋",
        "id": "ef8d1e2b-dd4b-41ca-94da-0aabf36567df"
    },
    {
        "author": "朱松",
        "paragraphs": [
            "我行野田间，吁嗟连数村。",
            "千山收宿雨，谿作黄梅浑。",
            "渐看风叶底，一洗龟拆痕。",
            "余功被行客，稍压旱尘昏。"
        ],
        "title": "道中得雨",
        "id": "76f02dd1-4842-43d1-8da5-ad997b507bc7"
    },
    {
        "author": "朱松",
        "paragraphs": [
            "骄阳久自杀，一雨荡龟拆。",
            "田夫梦亦好，翻陇已幽咽。",
            "朝来喜相语，一饱心已决。",
            "翻翻风叶乱，嫋嫋露芒白。",
            "去年禾欲秀，积潦满秋泽。",
            "今年岂堪旱，束手就沟壑。",
            "我生拙谋口，藜藿甘如蜜。",
            "向来真过计，忧民岂吾职。",
            "赤子天可怜，嗟人独何力。",
            "何须事儿戏，合沓来贺客。",
            "稍欣新稻熟，社酒行可觅。",
            "当同扶路翁，醉归舞南陌。"
        ],
        "title": "道中",
        "id": "21a83170-8792-434a-bec0-44d2a8ece70e"
    },
    {
        "author": "朱松",
        "paragraphs": [
            "前年谿上秋风时，主人酒熟烹黄鸡。",
            "归来醉倒睡便著，父老唤起牛羊蹊。",
            "此生一醉宁易得，未辨身为贵人客。",
            "征西将军尔何人，那用尊前惊堕帻。",
            "朅来闽越再经秋，闻道轩名涎已流。",
            "悬知得酒推不去，此客有辖何须投。",
            "今我正为奔走役，空想题诗满高壁。",
            "若逢落魄姓回人，为问何时定相觅。"
        ],
        "title": "陈伯辨为张氏求醉宾轩诗",
        "id": "15d129ef-a6bd-41db-b53a-6e0c8d0d0639"
    },
    {
        "author": "朱松",
        "paragraphs": [
            "天公自厌雨，一夕开寒晴。",
            "霜风净旷野，洪落有余声。",
            "饥鸦得林静，霁月萦窗生。",
            "熨开睡眼色，一洗空花横。",
            "故人千里余，壶浊谁与倾。",
            "遥知劝影杯，共此通夕情。",
            "今冬有奇事，三见非玉英。",
            "明年谿上路，谁饷雨中耕。"
        ],
        "title": "书窗对月",
        "id": "5e2f5dcc-265b-4b38-b48b-312949814367"
    },
    {
        "author": "朱松",
        "paragraphs": [
            "梦里沧波摇一叶，觉来正受肩舆兀。",
            "人家一宿晚可投，新席槁梧香更滑。",
            "霜前䆉䅉收百亩，稚子新能牧鵞鸭。",
            "我生本是个中人，挟策久矣犹能说。"
        ],
        "title": "宿野人家",
        "id": "4a63401f-77fe-4976-93c4-a2361012f705"
    },
    {
        "author": "朱松",
        "paragraphs": [
            "我行欲安适，束马踰山樊。",
            "谷深不可瞬，危磴争猱猿。",
            "坡坨两山间，寂历三家村。",
            "茅簷青裙妇，蓬发薪烟昏。",
            "敲冷那可饮，分我一掬温。",
            "郎樵晚未归，客至不与言。",
            "不奉沙头巵，肯投柳下门。",
            "作诗配国风，行者式其藩。"
        ],
        "title": "度石栋岭",
        "id": "d8a94e88-7976-4e6f-9593-25ad76747ba4"
    },
    {
        "author": "朱松",
        "paragraphs": [
            "春泥窘幽步，苔上屐痕少。",
            "新晴一褰衣，绿叶藏啼鸟。",
            "方塘滟宿涨，古镜窥清晓。",
            "华颠忽自笑，彩羽堕惊矫。",
            "瞻言云中耕，缥缈穹脊绕。",
            "归把东臯犂，此念何日了。"
        ],
        "title": "用退之韵赋新霁",
        "id": "cc4f3e0d-9c3a-4212-91c8-fa86d24632d5"
    },
    {
        "author": "朱松",
        "paragraphs": [
            "昔我云溪居，送子云溪濆。",
            "重来问何时，笑指谿上云。",
            "一别四周星，坐此世故纷。",
            "衰颜两非昔，华发粲可耘。",
            "我缠风树悲，终日无一欣。",
            "子乃水菽忧，尚此奔走勤。",
            "对牀语未终，悬知便离分。",
            "霜风吹客袂，别意如丝棼。",
            "子归葛陂上，去路接乡枌。",
            "归梦尚随子，何当叹离群。"
        ],
        "title": "送金确然归弋阳",
        "id": "fbb910ea-189b-4a30-9a25-259c34210e86"
    },
    {
        "author": "朱松",
        "paragraphs": [
            "嗟予身百忧，佳节过倥偬。",
            "客愁随线增，归思与灰动。",
            "当年从子日，未觉百虑重。",
            "高堂遶牀呼，一掷有余勇。",
            "那知客天涯，相对寒骨耸。",
            "岁月曾几何，鬓丝今种种。",
            "忍饥山药煮，附煖地炉拥。",
            "深藏断还往，衰病脱拜拱。",
            "兴言望乡关，云物方鬰滃。",
            "空余相属意，杯酒久不捧。"
        ],
        "title": "至节日建州会詹士元",
        "id": "6c96cf08-2313-41a1-8a18-7f813e477c0b"
    },
    {
        "author": "朱松",
        "paragraphs": [
            "客心既岑寂，节物亦倥偬。",
            "幽篱菊初暗，深壑梅已动。",
            "古人傲尺璧，顾谓寸阴重。",
            "欲从夫子游，掣肘愧不勇。",
            "松高节磊砢，鹤老格清耸。",
            "当知山泽臞，谁羨将相种。",
            "一官戏人间，丛书以自拥。",
            "微言闻绪余，三叹手辄拱。",
            "青天本寥廓，不受云雾滃。",
            "愿言瞻清明，茗碗不辞捧。"
        ],
        "title": "用前韵答翁子静",
        "id": "4ed27d83-54f7-42d1-a6f4-ce0871bbc270"
    },
    {
        "author": "朱松",
        "paragraphs": [
            "端居身百忧，况乃贫病俱。",
            "天公颇相哀，雨我蔬药区。",
            "晓晴新青匀，日薄生意苏。",
            "卫生固未必，一饱行可图。",
            "故园天一涯，茅荆谁为锄。",
            "峥嵘岁云晚，此念当何如。"
        ],
        "title": "微雨",
        "id": "fc586027-30da-44b9-84e9-f565d9891dd1"
    },
    {
        "author": "朱松",
        "paragraphs": [
            "一壑久藏胜，数椽忽开亭。",
            "方塘荫瓦影，净见鲂鲤行。",
            "主人有嘉招，转柁失高城。",
            "不知几摇兀，杙舟上峥嵘。",
            "尊酒酌芳渌，园蔬煮柔青。",
            "翩翩射鸭弓，一笑翻彩翎。",
            "那知海陬姪，斗粟忘归耕。",
            "余生信萍梗，归梦识林坰。",
            "涨水有回波，故乡岂无情。",
            "一醉会有日，因之濯尘缨。"
        ],
        "title": "寄题叔父池亭",
        "id": "4e909ad7-a712-4c1b-9bca-28bae57566e9"
    },
    {
        "author": "朱松",
        "paragraphs": [
            "我本世味薄，寸田足自营。",
            "年来荆棘尽，稍有梨枣萌。",
            "但恐骨相凡，未敢希长生。",
            "陈留达人后，未齓犀角盈。",
            "旧游记三山，幽梦彻九清。",
            "尔来三十年，但觉膏粱腥。",
            "幽寻饭绿髓，默卧诵黄庭。",
            "顾我尘土中，深慰夙心倾。",
            "仙人吴门卒，解后烦寄声。",
            "相期朝金阙，鹤驭何时征。"
        ],
        "title": "赠谢彦翔建安人九岁异人与药至今不食建安有梅子真升仙处",
        "id": "a0db3d34-9615-4ef0-a4ed-524c150f4626"
    },
    {
        "author": "朱松",
        "paragraphs": [
            "二年饮水闽中村，忽见玉醴倾蛮尊。",
            "涓涓醍醐灌热恼，耿耿沆瀣明朝暾。",
            "旱尘久涨城市暗，渴梦欲挽江湖吞。",
            "何人远致双鲤信，知我来扣罗雀门。",
            "不须邀月已清绝，尚恐熨齿当微温。",
            "要从华池汲真液，岂独玄鬓薅愁根。",
            "微芒已识投辖客，娬媚似返当垆魂。",
            "奇功谁续伯伦颂，妙意要与渊明论。",
            "胸中我自有泾渭，笔下君已倾昆仑。",
            "诗成寄与约他日，饮君与我空瓶盆。"
        ],
        "title": "考亭陈国器以家酿饷吾友人卓民表民表以饮予香味色皆清绝不可名状因为制名曰武夷仙露仍赋一首",
        "id": "c33f29c2-67c3-49d7-bb26-fe043c4c7999"
    },
    {
        "author": "朱松",
        "paragraphs": [
            "高田土可筛，下田不受犂。",
            "遗蝗忧插啄，况乃麦未齐。",
            "赤子天自怜，沟壑忍见挤。",
            "雨逐新岁来，停云忽凄凄。",
            "莫辞三日霖，为作一尺泥。",
            "汪汪既没膝，滟滟仍拍隄。",
            "渐看蓑笠出，笑语喧畛畦。",
            "我欲与寓目，父老同攀跻。",
            "此身群万生，扰扰舞瓮鸡。",
            "曾亦无几求，脱粟配羹藜。",
            "永言故陇耕，老眼路凄迷。",
            "好收歛版手，锄耰归自携。"
        ],
        "title": "久旱新岁乃雨",
        "id": "206b5524-1b2f-4038-a0a6-3b9f80a69fc8"
    },
    {
        "author": "朱松",
        "paragraphs": [
            "灼灼桃吐华，濯濯柳垂缕。",
            "芳菲挽人出，春力乃如许。",
            "嗟予闭门客，佳节过不数。",
            "不因可人呼，那得幽步举。",
            "客如山阴胜，诗作斜川语。",
            "谁言一尊酒，妙处合千古。",
            "归来读残书，耿耿霜月苦。",
            "空余流落心，三叹非吾土。"
        ],
        "title": "春日与卓民表陈国器步出北郊",
        "id": "d45617ab-29b4-4373-b340-d336287c68af"
    },
    {
        "author": "朱松",
        "paragraphs": [
            "蕨拳婴儿手，笋解箨龙蜕。",
            "荐羞杞菊开，采斸烟雨外。",
            "嗟予饭藜藿，咽塞舟溯濑。",
            "朝来二美兼，一饱良已泰。",
            "充肠我诚足，染指客应慨。",
            "平生食肉相，萧瑟何足頼。",
            "王郎催牛炙，韩老忆鲸鲙。",
            "侠气信雄夸，戏语亦狡狯。",
            "我师鲁颜子，陋巷翳蓬艾。",
            "执瓢不可从，一取清泉酹。"
        ],
        "title": "蔬饭",
        "id": "56c0c017-b13a-4b77-a57f-26f969bd5697"
    },
    {
        "author": "朱松",
        "paragraphs": [
            "条侯得剧孟，吴楚坐可馘。",
            "我知无能为，失此一敌国。",
            "伟哉奇男子，侠气横八极。",
            "书生复何者，肮脏老笔墨。",
            "刺口论安危，事往竟何益。",
            "匹夫啸空野，惊尘一方塞。",
            "区区空有意，浩荡洗锋镝。",
            "何如吴王孙，语辄面浮赤。",
            "交游得朱亥，负贩鄙胶鬲。",
            "腰间铁丝箭，上镞紫塞翮。",
            "笑指蛇豕区，灭此而后食。",
            "诸公未备知，欲荐恨无力。",
            "明日我过君，烹牛呼社客。",
            "当书游侠传，令子姓名白。"
        ],
        "title": "戏赠吴知伯",
        "id": "e313cb28-0041-4824-8055-ed2cd7ba53cd"
    },
    {
        "author": "朱松",
        "paragraphs": [
            "空中世界纷河沙，不知底处为天涯。",
            "干坤百亿在指掌，触处与子同一家。",
            "云何犹作去来想，千里一跌毫厘差。",
            "坐令契阔费星纪，岭云欲寄山川遐。",
            "拨眉相对此何日，丈室净扫余天花。",
            "诗豪辨舌久投阁，万窍寂历风无譁。",
            "为君游戏出三昧，妙处那复相聱牙。",
            "往将妙响应空谷，一任飞锡凌苍霞。"
        ],
        "title": "送僧",
        "id": "dc6c23df-3c98-4193-9319-81ccc51ae61d"
    },
    {
        "author": "朱松",
        "paragraphs": [
            "清眠有味日方永，褦襶妨人推不省。",
            "疾草尺书招故人，一水未济岂非命。",
            "此身何啻千金直，天下未可两臂等。",
            "垂堂之戒其敢忘，晚识风波失前猛。",
            "天怜我辈少如意，晓起屋梁飞倒景。",
            "侧身鸟行溪上路，遥知倚筇唤烟艇。",
            "信眉相对真梦寐，岂不惜此一笑倾。",
            "莫谈世事令舌强，快读新诗频首肯。",
            "与君好恶真磁铁，失足尘途若为骋。",
            "北窗风月夜吞吐，持此邀君共幽屏。",
            "浄洗多生内热尘，更有僧庐千尺井。"
        ],
        "title": "招民表",
        "id": "8feed899-d161-443b-b33c-79484553eb91"
    },
    {
        "author": "朱松",
        "paragraphs": [
            "秋风来几日，我发白已多。",
            "千林了未觉，奈此一叶何。",
            "宴坐阅流光，一盼寄庭柯。",
            "寒虫独何者，唧唧夜自歌。"
        ],
        "title": "秋怀十首  其一",
        "id": "70ccf5e6-f77e-446e-8c96-60af06487468"
    },
    {
        "author": "朱松",
        "paragraphs": [
            "尘埃地上臣，天阙无力补。",
            "夜叉呵九关，尝胆真自苦。",
            "寄牋东南风，傥得蜚廉许。",
            "尚当求妙斲，君氏无乃鲁。"
        ],
        "title": "秋怀十首  其二",
        "id": "afd58330-5c49-4f76-9489-688771290796"
    },
    {
        "author": "朱松",
        "paragraphs": [
            "莳兰西窗下，萧艾病其根。",
            "白露堕秋夕，美恶两不存。",
            "寂寂芳畹空，离离幽佩昏。",
            "物各信所遭，此意谁与论。"
        ],
        "title": "秋怀十首  其三",
        "id": "c8dac9a5-740e-4bb3-a422-96d0903fc075"
    },
    {
        "author": "朱松",
        "paragraphs": [
            "月林疏愈明，露草浄可拭。",
            "飞飞萤递照，轧轧虫自织。",
            "移灯检书读，千载如经夕。",
            "微言契夙心，妙解失陈迹。",
            "文章事雕琢，回视真儿剧。",
            "世无扬子云，此理谁见直。"
        ],
        "title": "秋怀十首  其四",
        "id": "c7791a3f-ce14-44c6-9e23-46848092c18d"
    },
    {
        "author": "朱松",
        "paragraphs": [
            "宴坐自观我，中深抱天机。",
            "从知月胜火，胥失兔与蹄。",
            "大虚同一如，浮云渺何依。",
            "悠然渊明心，千载与我期。"
        ],
        "title": "秋怀十首  其五",
        "id": "7be5e903-85ea-4a29-a49c-ab5134741306"
    },
    {
        "author": "朱松",
        "paragraphs": [
            "林臯一叶脱，静士最先知。",
            "自我抱兹独，悠然星气驰。",
            "干坤一逆旅，鼎鼎竟何为。",
            "枯荣俯仰中，儿辈浪自悲。",
            "青云渺难必，白发不可辞。",
            "得饱良已泰，雨畦瓜芋肥。"
        ],
        "title": "秋怀十首  其六",
        "id": "83b77bf2-c343-4c71-bb4c-48a654b2b312"
    },
    {
        "author": "朱松",
        "paragraphs": [
            "了翁卧淮楚，德望临一世。",
            "忧时九回肠，医国三折臂。",
            "四海一滔滔，扬汤不止沸。",
            "斯人倘可起，姚宋何足继。"
        ],
        "title": "秋怀十首  其七",
        "id": "d44576be-9e6b-4fb0-9efb-ef9440eb9201"
    },
    {
        "author": "朱松",
        "paragraphs": [
            "反身圣可作，自恕恶易盈。",
            "昨非往莫谏，今是来足程。",
            "幽人岁晚粟，树者夷跖并。",
            "慨然释七叹，谅知负平生。"
        ],
        "title": "秋怀十首  其八",
        "id": "e0534bc3-8869-4444-a1ef-65ea3c60b498"
    },
    {
        "author": "朱松",
        "paragraphs": [
            "甘菊卧风雨，枯荷暗池塘。",
            "达人听荣悴，志士费感伤。",
            "亭亭岩桂花，已作宫槐黄。",
            "谅无青霞客，谁与媚孤芳。"
        ],
        "title": "秋怀十首  其九",
        "id": "fd832f27-a82c-4989-9127-12013f88e3f6"
    },
    {
        "author": "朱松",
        "paragraphs": [
            "江海有一士，补衮抱经纬。",
            "帝衣日月明，袖手久不试。",
            "九关隔云雨，谁肯借一臂。",
            "絃急而调卑，此叹同万世。"
        ],
        "title": "秋怀十首  其一○",
        "id": "c531bd69-e89e-4f8d-8b3a-edac41695f54"
    },
    {
        "author": "朱松",
        "paragraphs": [
            "方塘滟宿涨，曲涧来飞湍。",
            "光涵鬰蓝天，澒洞碧玉宽。",
            "小亭尘土外，瓦影浮朱栏。",
            "霜渚写秋色，烟林养渔竿。",
            "佳人秋霞衣，皎皎明月冠。",
            "欲濯且无尘，隠几得妙观。",
            "海若眩河伯，等在蜗角端。",
            "那知坳堂上，杯水生涛澜。",
            "云间谢公子，五字冰雪寒。",
            "展读胜图画，经行记林峦。",
            "九垓未暇游，据壳谅匪安。",
            "一到定何日，眷焉抱长叹。"
        ],
        "title": "和谢绰中观澜亭",
        "id": "b1ca832f-b391-4382-a393-d778e11ee2c3"
    },
    {
        "author": "朱松",
        "paragraphs": [
            "渊明乃畸人，游戏于尘寰。",
            "南窗归徙倚，宇宙容膝间。",
            "岂不念斗米，折腰谅匪安。",
            "是非无今昨，飞倦会须还。",
            "国器青云姿，逸志追孔鸾。",
            "曲肱数椽底，尚友千载前。",
            "规模琴书室，料理松菊缘。",
            "心游万物表，了觉函丈宽。",
            "念君方适越，昔至谁云然。",
            "要知丘壑志，本出轩裳先。",
            "琐闼丽宸居，追飞不云艰。",
            "回车莫待远，泉石闻此言。"
        ],
        "title": "寄题陈国器容膝斋",
        "id": "ab2b55b8-5bcd-4423-894e-74af3c659ea9"
    },
    {
        "author": "朱松",
        "paragraphs": [
            "门前北风裂我襦，知君未能出僧庐。",
            "忍看烟雨冻梅肤，南枝北枝香欲无。",
            "可无一杯相煖热，道人酒熟不用沽。",
            "区区濡沫浪辛苦，安得共似江湖鱼。"
        ],
        "title": "约金确然不至",
        "id": "c0099ebc-d293-4399-b8ae-a9983d281e94"
    },
    {
        "author": "朱松",
        "paragraphs": [
            "雨断雪将堕，天低云可攀。",
            "谁穿东郭履，来款山阴关。",
            "故人金公子，身窭心甚闲。",
            "道机久纯熟，世味饱险艰。",
            "一杯不可缓，软此双脚顽。",
            "未忘膜外境，忽涌胸中山。",
            "白眼槩六合，谁云书生孱。",
            "万类宅天壤，细观真市阛。",
            "攫金掩醉眼，倚门眩朱颜。",
            "哀哉儿女态，今古可笑讪。",
            "坐令一世豪，偃蹇栖茅菅。",
            "先生谈天舌，久挂屋壁间。",
            "置之且默坐，观我无所还。",
            "纷纷造物机，颠倒转愚奸。",
            "于我何所歉，莫叹箪瓢悭。"
        ],
        "title": "确然雪中见过",
        "id": "14354c49-2eaa-4464-aeb7-43ca3d5b24ca"
    },
    {
        "author": "朱松",
        "paragraphs": [
            "陆续流泉自成句，来拥红炉听山雨。",
            "道人更有深深处，诘曲如珠蚁丝度。",
            "几研无尘寒欲雾，雕盘篆破孤萤吐。",
            "味如嚼蜡那禁咀，茶甘未回君莫去。"
        ],
        "title": "书僧房",
        "id": "42115954-b267-4ad6-a0f3-1a71be3b364a"
    },
    {
        "author": "朱松",
        "paragraphs": [
            "征鸿坐何事，天遣南北飞。",
            "萧然如旅人，无情自相依。",
            "孤苇吹欲折，秋风不胜威。",
            "冥冥一孤鶱，空费弋者机。",
            "寒声落烟渚，相应不我违。",
            "嗟我识此情，手纳空叹欷。",
            "安知丹青师，落笔廼庶几。",
            "画形孰不工，画意识者稀。",
            "他时因吾句，购此千金挥。"
        ],
        "title": "题芦鴈屏",
        "id": "f7665ba0-e2a3-4743-9ed4-f77811917dc6"
    },
    {
        "author": "朱松",
        "paragraphs": [
            "苍山围岑寂，下有一水奔。",
            "闭户卧风雨，束蒿翳篱藩。",
            "寥哉祇树人，心远忘世喧。",
            "此身自蘧庐，长物余此轩。",
            "鸟语幽梦断，香横经帙翻。",
            "未成借路行，自要窥潺湲。",
            "远师渊明意，不愧灵彻魂。",
            "月度了无迹，风行偶成痕。",
            "心境两清妙，尺喙何由吞。",
            "赋诗安所取，碧云未足论。",
            "何当拂朱丝，窈眇絃吾言。"
        ],
        "title": "题临赋轩",
        "id": "6976bc31-0db5-4c01-8d0d-49a35b806296"
    },
    {
        "author": "朱松",
        "paragraphs": [
            "不见道人久，天涯岁云除。",
            "朝来食指动，忽接送米书。",
            "念师折脚铛，五合未省余。",
            "虽无覆餗祸，尚有乞食逋。",
            "云何怜孤客，日受饥火驱。",
            "未曾贷监河，矧肯索胡奴。",
            "谁言斗升意，矫矫超万夫。",
            "嗟予事笔耕，轻弃南亩锄。",
            "慁烦方外客，此计良已疏。",
            "何时事粗了，归葺五亩居。",
            "生涯寄纬竹，岂即非良图。",
            "不为泉壤蚓，愿学江湖鱼。"
        ],
        "title": "答保安江师送米",
        "id": "a6286d30-7f59-4119-b645-4eeb5ef4d53d"
    },
    {
        "author": "朱松",
        "paragraphs": [
            "空山冥冥云雾窗，春风好梦欹残缸。",
            "朝来果得故人信，微凸而么犀銙双。",
            "贵人争买百璎珞，此心儿女久已降。",
            "坐观市井起攘袂，念之使我心纷庞。",
            "领君此意九鼎重，虽有笔力安能扛。",
            "何时来施三昧手，慰我渴梦思长江。"
        ],
        "tags": [
            "长江"
        ],
        "title": "陈德瑞馈新茶",
        "id": "c222ce49-e826-419a-b902-8652e1bc83d0"
    },
    {
        "author": "朱松",
        "paragraphs": [
            "骄阳挟酷暑，何啻虎而翼。",
            "高田土可筛，况廼耕与殖。",
            "风伯真可讼，云合吹复拆。",
            "那知下土民，糟粕配橡实。",
            "古佛栖巖隈，旱沴岂吾责。",
            "应缘贤令尹，闵雨丐法力。",
            "积阴暝山谷，流润凄几格。",
            "朝来贺客散，置酒浣愁疾。",
            "古诗成云外，险句动潜蛰。",
            "旋看蓑笠出，竞喜沟浍溢。",
            "讙言令与佛，念我一何悉。",
            "嗟我困蒿藜，最觉民可恤。",
            "何当问牛喘，免使诉鱼失。",
            "九关虎豹守，怀此欲安适。",
            "谁哉此心同，吾饱将何日。"
        ],
        "title": "次韵希旦喜雨",
        "id": "64d0c67e-ce64-4f73-bf8e-53339468f299"
    },
    {
        "author": "朱松",
        "paragraphs": [
            "紫兰初茁芽，深壑终自秀。",
            "肮脏萧艾中，不采则谁咎。",
            "儿曹逐纷华，壮士保穷陋。",
            "应知此调同，万世无先后。"
        ],
        "title": "古风二首寄汪明道  其一",
        "id": "0e23213c-0e0d-4f0a-a74f-5564a3b0e02d"
    },
    {
        "author": "朱松",
        "paragraphs": [
            "俗士白人眼，从谁明此心。",
            "不欲故人见，诃我车辙深。",
            "萧然江上庐，客卧诗书林。",
            "得句不相寄，谁赏气骎骎。"
        ],
        "title": "古风二首寄汪明道  其二",
        "id": "7bd84239-8b89-49c2-a6ef-9161dc55ddd7"
    },
    {
        "author": "朱松",
        "paragraphs": [
            "吾生意行初不谋，泛泛何啻波中鸥。",
            "携家来作闽海梦，三年客食天南陬。",
            "我先人庐在何许，大江之左道阻脩。",
            "奉新家有手足爱，只身归扫先梧楸。",
            "旋当来此营斗粟，南北颠倒无时休。",
            "此心转与世事左，自作磨螘将谁尤。",
            "安知不满达者笑，穷达一戏如观优。",
            "咄哉吾语亦已堕，且与造物同浮游。"
        ],
        "title": "建安道中",
        "id": "4b91a8a9-1202-442b-810f-63eec590f3a7"
    },
    {
        "author": "朱松",
        "paragraphs": [
            "隠吏朱墨暇，饱眠北窗风。",
            "时呼方外客，逃暑尊酒中。",
            "寂寞杜拾遗，四壁口不供。",
            "坐取盘飧疑，哀哉岂天穷。",
            "何如平生友，磁铁间不容。",
            "每怀千里驾，今作五斗逢。",
            "吏行散凫鹜，楸局收鸾龙。",
            "共话十年旧，事往如飞蓬。",
            "浮荣真一戏，何者为穷通。",
            "应须河汉语，净洗芥蔕胸。",
            "仆夫适在门，客醉尊亦空。",
            "更为后日约，及此芙蕖红。"
        ],
        "title": "书事呈元声如愚起华三兄",
        "id": "d6ef2856-5ac3-47ef-af5f-a635b211a150"
    },
    {
        "author": "朱松",
        "paragraphs": [
            "贞观盛德后，余庆未渠央。",
            "旧闻闽海家，欲纵燕山芳。",
            "教子嗣先训，开轩翼中堂。",
            "地偏市朝远，几浄书简香。",
            "先生陈太丘，饭糜百忧忘。",
            "弟子真羯胡，不闻触屏僵。",
            "一变豪侠窟，遂成邹鲁乡。",
            "下车里门外，他年看诸郎。",
            "坐上纡素发，诜诜立冠裳。",
            "我诗自可絃，请以侑壶觞。"
        ],
        "title": "寄题起莘家义轩",
        "id": "c019082e-c787-470b-81ba-9317670b39f9"
    },
    {
        "author": "朱松",
        "paragraphs": [
            "山深春未动，沙浅水欲冰。",
            "玉梅于此时，靓粧畧无朋。",
            "露蘂欲的皪，月枝挂鬅鬙。",
            "俨如江汉女，可爱不可陵。",
            "他年江南路，晓粧犯严凝。",
            "寻香烟雨中，横斜插茆簦。",
            "却数今几日，痴如秋后蝇。",
            "北岭枝欲空，谁与扶一登。",
            "聊分窥水影，依我照字灯。",
            "坐使惜花梦，临风脚腾腾。",
            "昔如梦中蝶，今学桑下僧。",
            "了知菩提长，念起吾何曾。"
        ],
        "title": "梅花",
        "id": "9493415b-61a3-4b04-9eb4-5188cd1ad88d"
    },
    {
        "author": "朱松",
        "paragraphs": [
            "空山欲雪云冥冥，玉梅半开吾眼青。",
            "此身垂欲走尘土，聊复举酒看峥嵘。",
            "折腰向人不知耻，故园可锄在千里。",
            "金昆石友一开眉，珍重道人相料理。",
            "楚江东岸先人庐，竹君安否久无书。",
            "归欤何时应白首，我食吾言如此酒。"
        ],
        "title": "十一月十九日与仲猷大年绰中美中饮于南台",
        "id": "dee51e5b-012f-453b-8b7a-625a6a9764dc"
    },
    {
        "author": "朱松",
        "paragraphs": [
            "岁丰农犹饥，岁恶何可说。",
            "哀哉半菽氓，罪岁同一舌。",
            "年时旱尘涨，腊尽不见雪。",
            "青皇忽雨我，万顷麦苗活。",
            "令尹民父母，沟壑思手挈。",
            "祈年祓斋居，有酒不忍设。",
            "那知桃李径，狼籍香泥滑。",
            "芳意一如此，坐恐及鶗鴂。",
            "郊原伫开晴，出劳南亩馌。",
            "秋成已在眼，一醉宇宙豁。",
            "更呼湔裙人，劝此侧帽客。",
            "和公斜川诗，磨石镵岁月。"
        ],
        "title": "春社斋禁连雨不止赋呈梦得",
        "id": "7f1251f2-69c3-41a6-99ab-198d36f32059"
    },
    {
        "author": "朱松",
        "paragraphs": [
            "雉驯不因媒，鸠暖自呼妇。",
            "诗成桃李阴，知是霹雳手。",
            "簿书我亦厌，丘壑渠自有。",
            "却怜支离疏，饱食得薪槱。",
            "俗夫尝世味，甘苦半哕呕。",
            "知公超然处，心迹两无垢。",
            "愁阴老芳物，虫鸟故相诱。",
            "浪蕊费收拾，柔条可结揉。",
            "岂无我辈人，一醉开笑口。",
            "那知市门底，客倦枕两肘。",
            "眼高可人稀，命蹇亨运偶。",
            "平生愿执鞭，见谓予小友。",
            "细观恺悌心，宜在帝左右。",
            "却来尘埃中，寂寞对五柳。",
            "鷇音藏鹄羽，正待荆鸡剖。",
            "学政容窥谱，问字当载酒。",
            "虚名翻误梦，恐坐箕与斗。",
            "言诗终不称，永愧赋琼玖。"
        ],
        "title": "次韵梦得见示长篇",
        "id": "4ca8f52c-ddff-49ae-ab0f-c30579d5c2b9"
    },
    {
        "author": "朱松",
        "paragraphs": [
            "身闲书有味，吏傲俗不亲。",
            "小窗据物表，扫尽心眼尘。",
            "令尹垂珠玉，敲门唤行春。",
            "作意向芳物，吾车曾未巾。",
            "愁阴入病骨，鸠妇声亦嗔。",
            "冥冥三日雨，桃李迹已陈。",
            "空余深枝间，一一青子新。",
            "秾芳殿春晚，犹堪慰佳辰。",
            "酴醿晓妆靓，芍乐醉脸匀。",
            "日萼簪嫋嫋，风巵倒粼粼。",
            "言当呼短舞，抵掌回双颦。",
            "年来得相从，稍觉安沈沦。",
            "岂不挂俗事，察公极清真。",
            "眼中醉乡路，风味良独醇。",
            "流光不容玩，尺璧何足珍。",
            "漓俗益可厌，愿言勤问津。"
        ],
        "title": "久雨短句呈梦得",
        "id": "6c044931-7d6e-4887-9692-cabca88ddbba"
    },
    {
        "author": "朱松",
        "paragraphs": [
            "珍藂压朝露，无人羞欲欹。",
            "春风醉香骨，绰约不自持。",
            "谁怜曲肱人，一笑遣秾姿。",
            "不言意可了，君醉当勿疑。"
        ],
        "title": "牡丹酴醿各一首呈周宰  其一",
        "id": "06f5f29f-93c1-4a3d-b771-e6795cbe011f"
    },
    {
        "author": "朱松",
        "paragraphs": [
            "妆淡洗逾靓，肌香薰不成。",
            "皎然月露姿，一笑午景晴。",
            "聊移梦蝶牀，相对户不扃。",
            "谁令风雨暴，睡起春纵横。"
        ],
        "title": "牡丹酴醿各一首呈周宰  其二",
        "id": "8b5c495e-f82e-4f09-afc0-5a99c2954e16"
    },
    {
        "author": "朱松",
        "paragraphs": [
            "十日愁阴病不出，卧看春归无计惜。",
            "诗翁遣送淮海春，衰眼熨开云雾拆。",
            "胭脂注脸匀未遍，肉红借酒生真色。",
            "了知造物著意深，倾倒春工不余力。",
            "年来不顾溱洧女，载酒非公复安适。",
            "且将妙句写余妍，欲立佳名付精识。",
            "一春颇困歌酒污，回首纷华三太息。",
            "愿言乞与洗心方，归对炉香诵周易。"
        ],
        "title": "次韵梦得浅红芍药长句",
        "id": "d87e8932-c4c2-4b70-b749-c2956f83136b"
    },
    {
        "author": "朱松",
        "paragraphs": [
            "梦中一叶摇江湖，困睡不觉身蓝舆。",
            "眼明佛屋丽丹碧，瓦鸱鴺凤凌空虚。",
            "疲民日者困苛索，半作赪尾相濡鱼。",
            "鹈鹕数罟两不置，肯念竭泽明年无。",
            "道人谁与办此事，斤琢千指开渠渠。",
            "颇疑如幻三昧力，上方手揽归吾庐。",
            "了知舌本法轮转，咄嗟檀施争奔输。",
            "不辞割爱一念善，谁谓岁恶穷民愚。",
            "书生袖手对沟壑，力不能援心烦纡。",
            "事无大小成者少，谈说治乱何区区。",
            "调卑絃急诚龃龉，凿圆枘方尤阔疏。",
            "古今罪岁同一口，抚掌一笑皆愚儒。"
        ],
        "title": "宿禅寂院",
        "id": "0cf09269-43ec-4ba0-9381-a6cda9641e0e"
    },
    {
        "author": "朱松",
        "paragraphs": [
            "万侯隠下吏，夙尚本丘园。",
            "身投攫金市，藂书以自藩。",
            "炯然如孤月，不受黄流浑。",
            "要知句律工，竞病何足论。",
            "我生群末俗，泾渭非一源。",
            "同心无楚越，倾盖如弟昆。",
            "人生各有役，不暇捧一尊。",
            "风蒲挂南浦，念欲东南奔。",
            "对牀定何夕，青灯照晤言。",
            "悬知知诗处，千尺银河翻。"
        ],
        "title": "诗约范直夫游万叶寺观瀑泉",
        "id": "629e1503-cefb-4307-ba34-fee46d2e3813"
    },
    {
        "author": "朱松",
        "paragraphs": [
            "居楚求齐音，美恶不同土。",
            "喧豗俗物华，群复有佳处。",
            "时从玉璧人，商畧穷万古。",
            "诗如粟牛戏，误得摩顶许。",
            "望道渺逾远，久生真暂寓。",
            "忍持尺璧阴，空作秋虫语。",
            "微言傥倾倒，河汉濯肺腑。",
            "向来说诗口，自此行可杜。"
        ],
        "title": "次韵梦得见示之什",
        "id": "64216d76-3003-4efd-89ad-21f143555efb"
    },
    {
        "author": "朱松",
        "paragraphs": [
            "建安少年请缨客，横槊赋诗两无敌。",
            "辞家去作入彀英，气拂天狼夜无迹。",
            "庙堂尺箠鞭羌胡，智名勇功付壮夫。",
            "引弓没羽世自有，敢闻上策当何如。"
        ],
        "title": "送瓯宁魏生赴武举",
        "id": "177dad49-7a99-4078-bc9b-9ac1019a738f"
    },
    {
        "author": "朱松",
        "paragraphs": [
            "以我有限景，逐彼无涯知。",
            "失足践畏途，投身试危机。",
            "舟车日奔覆，定无丘与夷。",
            "万古践此辙，嗟我与谁归。",
            "仲仁古静者，怀璧照褐衣。",
            "名途尝一戏，回首羞前非。",
            "心如得坎水，不受狂风吹。",
            "功名忧不免，当复定所之。",
            "请观本无作，今复止者谁。",
            "筑堂市门侧，著书园不窥。",
            "蓬藋深一丈，图书周四围。",
            "时有好事人，载酒问所疑。",
            "攫金奋敏手，倚市夸妍姿。",
            "回光时自照，何者非吾师。"
        ],
        "title": "陈仲仁止止堂",
        "id": "9174ec49-47ff-4e92-8417-e75bf57ac825"
    },
    {
        "author": "朱松",
        "paragraphs": [
            "九州眼一槩，余子真琐琐。",
            "岳立培塿中，喜此高岋峨。",
            "如公我辈人，取友亦到我。",
            "挥毫赋垂天，风雨卷蓬颗。",
            "相期八表游，未觉夙心左。",
            "解龟醉江阁，酒面山月堕。",
            "起瞻帝乡云，感叹不成坐。",
            "何须飞霞佩，自办凌风舸。",
            "瀛洲渺溟渤，万里一掀簸。",
            "缄诗寄天涯，秉烛对新火。",
            "那知市门仙，斗禄事么么。",
            "空余肠九回，上疏何日果。"
        ],
        "title": "送志宏西上",
        "id": "4d745a25-77fd-4721-b1b1-980c875b82e7"
    },
    {
        "author": "朱松",
        "paragraphs": [
            "木落天未霜，君归定何时。",
            "相思如惊鹊，中宵未安枝。",
            "梦中见阿连，锵然咏新诗。",
            "寤惊衰叶翻，谓是步屧移。",
            "揽衣下中庭，风露浩淼弥。",
            "遥知客衣薄，归来一何迟。",
            "平生短檠灯，相对忽解颐。",
            "万古一舒卷，佳处良在兹。",
            "是中及物心，上与稷契期。",
            "援古以自例，自笑无乃痴。",
            "夜叉叱九阙，侧足不敢窥。",
            "坐令一寸心，日抱二柄疑。",
            "迟君商畧此，恐得儿辈嗤。",
            "况乃绿发亲，倚门鬓欲丝。",
            "狶膏非凤喙，车辖无可脂。",
            "再拜寿百分，斑衣舞参差。",
            "秋芳未云歇，采采黄金蕤。",
            "万钟不足乐，古人岂吾欺。"
        ],
        "title": "有怀舍弟逢年时归婺源以诗督之",
        "id": "8ad7b41e-aa03-40e6-a452-8126f6bafa6b"
    },
    {
        "author": "朱松",
        "paragraphs": [
            "月出度松岭，露香非羽衣。",
            "肃肃夜气清，苍苍烟径微。",
            "川光浴秋容，萝影挂夕辉。",
            "冰轮碾空阔，飞辙无因依。",
            "拟掬星渚波，恐触天孙机。",
            "偓佺何时见，沆瀣聊独挥。",
            "未应青霞志，即与素愿违。",
            "稍休尘外轸，憩此巖下扉。",
            "清吟写万籁，妙想绝百非。",
            "不须河汉言，尽解纷华围。",
            "飞仙亦戏剧，玄学乃庶几。",
            "鳌山切丹极，岁晚行将归。"
        ],
        "title": "九月十七日夜度蔡道岭宿弥勒院",
        "id": "5221353a-3090-46dc-8138-1931aec82da8"
    },
    {
        "author": "朱松",
        "paragraphs": [
            "城郭不去眼，而得林壑娱。",
            "低回抚壮心，欲吐无与俱。",
            "铿然一枝筇，细磴争樵渔。",
            "挽衣径与饮，不省谁为吾。"
        ],
        "title": "游郑圃",
        "id": "11b6b802-632c-4f8e-b256-e6456a8b71d9"
    },
    {
        "author": "朱松",
        "paragraphs": [
            "女贫苦难妍，士贫苦难高。",
            "了知论此者，不识一世豪。",
            "此身百斛鼎，流俗欲手操。",
            "宁当舍其中，局促计所遭。",
            "颇疑有若人，肮脏栖蓬蒿。",
            "考槃一丘壑，光景不可韬。",
            "斯人不我忘，空复踰垣逃。",
            "轩裳亦云华，唾去如腥臊。",
            "哀哉夸毗子，扰扰冠猿猱。",
            "恬无济世心，闵默死滔滔。",
            "朅来事斗禄，俛仰身桔槔。",
            "一官戏人间，几何非餮饕。",
            "谁言眷此帻，掷去轻秋毫。",
            "区区欲骄士，一哭嗟儿曹。"
        ],
        "title": "女贫苦难妍",
        "id": "78ffbf26-c7ef-48ad-a80c-0704273c7217"
    },
    {
        "author": "朱松",
        "paragraphs": [
            "巉巉石迳鸣枯筇，意行诘曲无西东。",
            "心知幽壑梅已动，一枝寄我曾未蒙。",
            "暗香横路忽惊顾，冰蕊的皪蛮烟中。",
            "有如佳人久去眼，邂逅相得情何穷。",
            "蔬畦压霜翠羽乱，已觉雪片栖手茸。",
            "嗟吾辜此来已晚，攀条嚼蕊聊从容。",
            "玉仙游戏下尘世，绝艳一洗朱铅空。",
            "不知阆苑在何许，叱回风驭无怱怱。",
            "溪寒沙净迷俯仰，坐待山月来朦胧。",
            "岂无尊酒相煖热，锦裘起舞如惊鸿。",
            "仇池老仙羽化久，妙曲三叠余仙风。",
            "归时醉倒不知和，明日来此谁能同。"
        ],
        "title": "谿南梅花",
        "id": "e8fa2fe6-0af6-48f9-8f3d-1deef82a028c"
    },
    {
        "author": "朱松",
        "paragraphs": [
            "道人昔曳羌庐筇，五老负雪湓江东。",
            "犯寒贪觅玉梅句，虽有衲被何曾蒙。",
            "归来苦雨熟梅子，卷裓深卧蛮烟中。",
            "诗传绝境忽入手，置我乡国情何穷。",
            "十年不踏江上路，漠漠海气昏貂茸。",
            "异乡岁晚慰流落，一笑頼此冰雪容。",
            "峤南绝唱谁敢和，骑鲸人去尘寰空。",
            "昆墟下视堪笑闵，雕琢肝肾愁怱怱。",
            "那知幽子云雨上，风斤玉斧修朣胧。",
            "读诗今我一回首，杳若目送孤飞鸿。",
            "何时晤语折铛侧，坐听万籁号天风。",
            "拈花特地两颜解，他时与子真参同。"
        ],
        "title": "再和求首座",
        "id": "eec206d1-81c8-4c39-9fcc-b456c2d35550"
    },
    {
        "author": "朱松",
        "paragraphs": [
            "闲官屋舍如幽栖，寒苦余业偿盐虀。",
            "忽闻鹊声作破竹，尺书入手谁所赍。",
            "交游胜绝似公少，矫矫鸾孔依蒿藜。",
            "青冥侧足在咫尺，谁使狡狯捐其梯。",
            "秋风溪上共樽酒，摆落羁束忘畛畦。",
            "红裳起舞意未足，缺月衔岭星河低。",
            "只今跌宕走尘土，清梦往复无山谿。",
            "新诗惊怪烂盈幅，笔力拗怒蟠虹霓。",
            "遥知槃礴小窗底，得丧已著一理齐。",
            "此生同困造物戏，未觉与世谁云泥。",
            "虽无绝唱追白雪，頼有妙契如灵犀。",
            "一笑从公岂无日，挽袖相属空玻璃。",
            "不须俗物败真赏，但觅佳处同攀跻。"
        ],
        "title": "奉酬令德寄示长句",
        "id": "bc45d2da-2ddc-4ade-bd8a-72bd810ce170"
    },
    {
        "author": "朱松",
        "paragraphs": [
            "寒崦人家碧谿尾，一树江梅卧清泚。",
            "仙姿不受凡眼污，风歛天香瘴烟里。",
            "向来休沐偶无事，谁从我游二三子。",
            "弯埼曲迳一携手，冻雀惊飞乱英委。",
            "班荆劝客小延伫，酌酒赋诗相料理。",
            "多情入骨怜风味，依倚横斜嚼冰蕊。",
            "至今清梦挂残月，强作短歌传素齿。",
            "韵高常恨句难称，頼有君诗清且美。",
            "天涯岁晚感乡物，归欤何时路千里。",
            "枕楼一笛雪漫空，回首江臯泪如洗。"
        ],
        "title": "答林康民见和梅花诗",
        "id": "f7a6b57c-5af1-4163-bfe9-d81f55a4badf"
    },
    {
        "author": "朱松",
        "paragraphs": [
            "我生无几求，毕愿老葭菼。",
            "谁令事斗禄，饭粝羹不糁。",
            "书生亦可怜，微物有先感。",
            "朝来食指动，膰肉丰咀啖。",
            "恭惟鲁司寇，道大长坎?。",
            "空余祠千载，不救陈蔡惨。",
            "永言百世师，愿学吾岂敢。",
            "当饥不忘歌，既饱复何憾。",
            "安能如王孙，长物贮颐颔。",
            "急呼讲肆人，一醉舍铅椠。",
            "相携桃李径，历乱蹴红毵。",
            "言强三尺喙，气溢一身胆。",
            "平生超然处，独嗜逾昌歜。",
            "诗成持似君，莫遣儿辈览。"
        ],
        "title": "上丁余膰置酒招绰中德粲德懋逢年",
        "id": "3f8403cd-f4ec-43ad-9f48-709b40889c6b"
    },
    {
        "author": "朱松",
        "paragraphs": [
            "华裾锦领乌纱帻，气盖当年五陵侠。",
            "胸中磈磊不可平，拂衣归来抱长铗。",
            "轩然寄傲楸枰间，长恨坐隠非云山。",
            "相逢笑我眷微粟，我归未可君何难。",
            "世人钱作牛吼音，谁能立谈寿千金。",
            "空令拥鼻诵招隠，知君心在仙峯阴。",
            "故山自欲无归期，作诗但拟渊明词。",
            "却愁他日林下信，千里寄我唯当归。"
        ],
        "title": "用绰中韵送正臣正臣欲归隠而无资故广其意以告识者云尔",
        "id": "91fcbdf0-ae0f-4083-b9ce-dcb112b50a01"
    },
    {
        "author": "朱松",
        "paragraphs": [
            "庭柯一叶失，风挟凉气归。",
            "湛湛陂水青，芙蕖脱红衣。",
            "非无岑寂士，句法妙玄晖。",
            "独怀履霜戒，德人贵知微。"
        ],
        "title": "秋怀六首  其一",
        "id": "47f4f50d-eced-4461-a6bb-9a0fb62651dc"
    },
    {
        "author": "朱松",
        "paragraphs": [
            "真儒六经学，文字聊解纷。",
            "长孺弃诸侯，汉庭相公孙。",
            "儿口乳未干，妄作黑白分。",
            "谁能领斯会，事往风中云。"
        ],
        "title": "秋怀六首  其二",
        "id": "4cec6742-441b-46cf-8dee-dfe4b0ffb1a2"
    },
    {
        "author": "朱松",
        "paragraphs": [
            "导江自岷山，源浅觞可滥。",
            "下集大小川，千丈水府暗。",
            "策策井桐凉，炯炯窗月淡。",
            "后生抱奇志，黄墨勤点勘。"
        ],
        "title": "秋怀六首  其三",
        "id": "633cc236-e686-4d72-a250-35e91d973a4a"
    },
    {
        "author": "朱松",
        "paragraphs": [
            "市朝富危机，匹夫死凭河。",
            "何如狎鸥子，烟雨同一波。",
            "行藏各有趣，不在相诋诃。",
            "我师陋巷人，千古冠四科。"
        ],
        "title": "秋怀六首  其四",
        "id": "44b5f81c-1c7f-44a7-b22e-e055b0869b9b"
    },
    {
        "author": "朱松",
        "paragraphs": [
            "穿堵超玉绳，影倒夜窗寂。",
            "火云一洗空，月露清欲滴。",
            "幽人负疴卧，起坐三叹息。",
            "归同对牀笫，晤语永佳夕。"
        ],
        "title": "秋怀六首  其五",
        "id": "de8bc0cc-ae92-4e68-8957-0b934d714c67"
    },
    {
        "author": "朱松",
        "paragraphs": [
            "掩窗耿不寐，道人亦无悰。",
            "故山新稻香，粥鱼响枯桐。",
            "梦中信了了，推枕闻西风。",
            "少迟穉金壮，归辔与子同。"
        ],
        "title": "秋怀六首  其六",
        "id": "b5491f0e-5155-43df-a25e-4d80b0370147"
    },
    {
        "author": "朱松",
        "paragraphs": [
            "丈室掩槐夏，与君同卧疴。",
            "平生莫逆人，裹饭谁见过。",
            "跰𨇤起鉴井，万古寂不波。",
            "观心要知是，造物如吾何。"
        ],
        "title": "逢年与德粲同之温陵谒大智禅师医作四小诗送之  其一",
        "id": "cb61a69d-130c-4fef-b94c-e4ff0c49176c"
    },
    {
        "author": "朱松",
        "paragraphs": [
            "六年别故山，松竹故无恙。",
            "此身已天涯，飘走复何向。",
            "清源老医师，砭偻出投杖。",
            "勿辞一往勤，挹彼上池涨。"
        ],
        "title": "逢年与德粲同之温陵谒大智禅师医作四小诗送之  其二",
        "id": "f6233825-71e4-4a9a-90d4-558a6f5fae06"
    },
    {
        "author": "朱松",
        "paragraphs": [
            "石梁跨蠔山，永与方壶久。",
            "凭君持一杯，往酹济川手。",
            "遥知相携处，溟渤浸箕斗。",
            "作诗问大钧，犹有斯人否。"
        ],
        "title": "逢年与德粲同之温陵谒大智禅师医作四小诗送之  其三",
        "id": "f3033f41-09ea-4db0-8a1c-2f109d66842d"
    },
    {
        "author": "朱松",
        "paragraphs": [
            "山河我四大，物我同一体。",
            "谁为苦疾痒，搔按不容拟。",
            "多生抱此念，耿耿未云已。",
            "那知知鱼乐，更有濠梁子。"
        ],
        "title": "逢年与德粲同之温陵谒大智禅师医作四小诗送之  其四",
        "id": "e05760f0-dda7-41bc-bc0a-e5db99196a91"
    },
    {
        "author": "朱松",
        "paragraphs": [
            "屋头烟云屯，屋下波涛喧。",
            "团栾坐已久，起扣丹霞门。",
            "客至苦舌强，目击翻无言。",
            "元龙湖海士，怀哉夙契敦。",
            "清坐鼎足峙，妙语流潺湲。",
            "君游华严海，贝叶手自翻。",
            "此心于身世，鸟度空无痕。",
            "笑我流浪中，久被业识吞。",
            "读书谈古今，绮语生祸根。",
            "望道渺未见，况廼躐其藩。",
            "职卑困掣肘，见溺不得援。",
            "未知造物心，颇复哀黎元。",
            "近窥颜稷意，未敢遽掩关。",
            "躬耕亦细事，会要五亩园。",
            "释羁牛在牧，驾鼓马伏辕。",
            "居然见优劣，不比鱼熊蹯。",
            "持问跏趺人，一笑霜眉掀。",
            "相携妙峯顶，暝色窥远村。",
            "解衣畧辈行，班坐搴芳荪。",
            "欲归意未已，幽径相与扪。",
            "苍崖出玉醴，不受瘴毒温。",
            "愿言同酌此，我语庶不谖。"
        ],
        "title": "与陈彦时会华严道人偶书",
        "id": "b177096d-2187-42ee-a64d-6bcde9d8cea4"
    },
    {
        "author": "朱松",
        "paragraphs": [
            "侧身西来度千山，列仙仙去空孱颜。",
            "斗升自役应笑我，何苦语曲嬉尘寰。",
            "归耕无田仕难合，疑此二柄首鼠间。",
            "摩挲崖石三叹息，我心安得如汝顽。"
        ],
        "title": "书栟榈院壁",
        "id": "79d4fe66-c3cd-43a5-bdc7-6d32150b6536"
    },
    {
        "author": "朱松",
        "paragraphs": [
            "归耕食吾言，回首愧江水。",
            "方争杨子席，谁置穆生醴。",
            "邓侯倾盖旧，小寝蓺桃李。",
            "走书纳啖我，涎迸齧唇齿。",
            "朝来独何事，怒色剧染指。",
            "虽微射鸿游，顾有捩手鬼。",
            "平生谈天口，得酒便锋起。",
            "年来病不觞，但要讴贴耳。",
            "真成画蛇足，足就酒空矣。",
            "樊川吐怨句，想见紫云美。",
            "何时咄嗟办，一醉吾亦拟。",
            "噂沓听群儿，口实争笑鄙。"
        ],
        "title": "次志宏韵督成寿置酒",
        "id": "ec3514f3-8efe-4d71-9500-6bd0adde5afd"
    },
    {
        "author": "朱松",
        "paragraphs": [
            "舅家今三世，笔耕未逢秋。",
            "后生抱奇志，肯为虀盐留。",
            "先庐江遶城，归路柳暗洲。",
            "勉哉倘有立，离阔何足忧。"
        ],
        "title": "内弟程十四复亨归省用绰中韵作二章送之  其一",
        "id": "c0016d4b-752d-4c85-b3f5-ecf93da916df"
    },
    {
        "author": "朱松",
        "paragraphs": [
            "读书学经纶，及壮吾已晚。",
            "譬如抱宿舂，求适万里远。",
            "留君商畧此，归袖不可挽。",
            "流光莫控抟，力学副深恳。"
        ],
        "title": "内弟程十四复亨归省用绰中韵作二章送之  其二",
        "id": "d7ba87bf-6b3c-4c40-95f5-ad3e279db14c"
    },
    {
        "author": "朱松",
        "paragraphs": [
            "千峯收宿雨，坐见空翠滴。",
            "携筇出城隅，试此腰脚力。",
            "竹阴穿窈窕，僧户扣岑寂。",
            "小轩清樾底，磐礴聊自适。",
            "闯然见幽禽，百啭深拔隙。",
            "即此与晤歌，绝胜眼前客。",
            "幽怀层冰结，屭赑不可释。",
            "忽如散春风，回首无处觅。",
            "天游失六凿，真观了千息。",
            "干坤鼎鼎中，指马坐可一。",
            "不知双清老，何者为心迹。",
            "持问跏趺人，首肯复面壁。",
            "山烟明欲合，归舸兀深碧。",
            "此心除溪月，炯炯谁复识。"
        ],
        "title": "三月十日游报国院小轩颇幽胜为名曰双清仍书此诗",
        "id": "de37afc6-793a-4b8e-82a6-6150e5034c77"
    },
    {
        "author": "朱松",
        "paragraphs": [
            "掩关味诗书，青简亦已槁。",
            "相携出东城，及此风日好。",
            "僧簷覆谿渌，共取一尊倒。",
            "眷此松桂阴，不接车马道。",
            "慇懃玩流光，齿发行且老。",
            "诸公奠九鼎，帝室欣再造。",
            "优游容我辈，放浪事幽讨。",
            "念君东山姿，文字富天藻。",
            "风期在经纶，弹冠苦不早。",
            "宁知如子云，白首太玄草。"
        ],
        "title": "次韵谢绰中游报国寺诗",
        "id": "185f14ed-3d58-4f58-bf3b-30bb0912727f"
    },
    {
        "author": "朱松",
        "paragraphs": [
            "狂虏送死河南北，王事遥怜弟行役。",
            "胡命须臾鱼在鼎，官军低回鸷将击。",
            "渴闻天语十行札，尤觉家书万金直。",
            "何时同秉江上犂，万里农桑吾愿毕。"
        ],
        "title": "丁未春怀舍弟时在京师",
        "id": "e29d589d-d1f0-4443-8a52-7e4b6ffe30c3"
    },
    {
        "author": "朱松",
        "paragraphs": [
            "侧席忧宗周，负疴头岑岑。",
            "又传衢梁盗，弄兵保山林。",
            "渴闻平虏诏，蛰户跋雷音。",
            "欲舞恨袖短，诸君独何心。"
        ],
        "title": "五言杂兴七首  其一",
        "id": "fd9372bb-64f0-47fc-92f7-89b7ec852591"
    },
    {
        "author": "朱松",
        "paragraphs": [
            "黄香卧讲肆，日芜五亩园。",
            "儿诵声九雏，未厌咽耳喧。",
            "古来避世士，或隠金马门。",
            "云何北窗底，默默对幽谖。"
        ],
        "title": "五言杂兴七首  其二",
        "id": "6466e6a7-a055-45f4-b2db-e84d766cd7b7"
    },
    {
        "author": "朱松",
        "paragraphs": [
            "圣门出嵩岱，领畧千丘岑。",
            "久矣暖姝子，蠹鱼槁书林。",
            "曾参一唯后，旷古沈此音。",
            "愿君同钻仰，满我初地心。"
        ],
        "title": "五言杂兴七首  其三",
        "id": "f053d24c-6d44-4527-a3a2-0fa545e78dd8"
    },
    {
        "author": "朱松",
        "paragraphs": [
            "丹白春事了，灌木忽暗园。",
            "卷书护岑寂，幽鸟时一喧。",
            "起携无事酒，往扣常关门。",
            "岂无素心人，之子不可谖。"
        ],
        "title": "五言杂兴七首  其四",
        "id": "fdfa7d6c-bf58-4c8b-96fb-b60d0cf4b334"
    },
    {
        "author": "朱松",
        "paragraphs": [
            "读书评世故，自许了无猜。",
            "忽然抚机会，往往凿枘乖。",
            "时难既可叹，道大未易涯。",
            "归来卧看屋，吾意亦悠哉。"
        ],
        "title": "五言杂兴七首  其五",
        "id": "2859c676-1c4a-45e4-8eee-f1979ced00f3"
    },
    {
        "author": "朱松",
        "paragraphs": [
            "湛湛天宇清，宛宛穹脊白。",
            "投深得僧窗，千嶂倚苍壁。",
            "开卷与晤言，炷香伴岑寂。",
            "独将万里心，收歛入寻尺。"
        ],
        "title": "五言杂兴七首  其六",
        "id": "abd1c073-863a-4cf5-9da7-02e88d39b3ed"
    },
    {
        "author": "朱松",
        "paragraphs": [
            "身轻客已去，睡美体新浴。",
            "南风吹好句，历历韵松竹。",
            "虽云天耳听，拟以幽梦续。",
            "不辞举似人，恨汝心眼肉。"
        ],
        "title": "五言杂兴七首  其七",
        "id": "42fda3a3-b36e-46d0-8cd3-6ef8095fe27e"
    },
    {
        "author": "朱松",
        "paragraphs": [
            "兀兀掩关坐，后土冒泥涂。",
            "繁阴忽披猖，怀哉叹离居。",
            "眷我二三子，共此一日娱。",
            "欣然忘华陋，意行非始图。",
            "围竹粉黏带，弄泉云遶裾。",
            "共赌羊山棋，不钓温水鱼。",
            "野色一以暝，归舟相与拏。",
            "岂无软脚酒，新熟不用沽。",
            "急景弃尺璧，中原睠丘墟。",
            "丈夫患不免，低回竟何如。",
            "安能逐儿辈，飞翔争腐余。",
            "但忧著鞭子，滞留嘲贾胡。"
        ],
        "title": "游西峰院留别友人",
        "id": "a6a7c565-5814-421d-bf55-e612ce6b70c5"
    },
    {
        "author": "朱松",
        "paragraphs": [
            "忆挽梅花与君别，终年梦挂南台月。",
            "天涯谿上一尊酒，依旧风巵舞香雪。",
            "高情绝艳两无言，玉笛冰滩自幽咽。",
            "却怜造物太多事，更要和鼎调人舌。",
            "浮生踪迹风花里，鼠壤珠宫孰优劣。",
            "且当醉倒此花前，犹胜相思寄愁绝。"
        ],
        "title": "饮梅花下赠客",
        "id": "fe8baf98-e6e4-434a-bf8d-51e094a694e5"
    },
    {
        "author": "朱松",
        "paragraphs": [
            "学道日已媮，干时心同嬾。",
            "同怀能几人，俛仰风雨散。",
            "晚得吴王孙，抱衅戢高翰。",
            "由来清庙质，不赋白石烂。",
            "笑我尘土中，坐受微粟绊。",
            "新诗中音会，天律度絃管。",
            "未能载酒问，但作焚砚叹。",
            "况闻翻贝叶，一悟了真幻。",
            "文章廼儿剧，安用黑白判。",
            "何时商畧此，得酒不待劝。"
        ],
        "title": "次韵和吴骏卿",
        "id": "1dfe8c0d-641e-49c1-92d1-2392edb8a31d"
    },
    {
        "author": "朱松",
        "paragraphs": [
            "阿游陆沈久，亦复太痴绝。",
            "未成安一枝，况乃办三穴。",
            "唯余爱山意，如水必东折。",
            "首鼠今几年，顾影愧琼玦。",
            "那知龙门客，尘底抱关闑。",
            "虚簷日偃仰，苍壁对横㙞。",
            "拄藤危蹬响，濯足细泉洁。",
            "束薪取奇观，滴乳当嘉设。",
            "摩挲石蜿蜒，信矣耆旧说。",
            "欻疑卷风雨，凛若践冰雪。",
            "远追神清游，复作武陵别。",
            "能诗有老休，联句媲前哲。",
            "相逢快吟哦，亹亹霏锯屑。",
            "三山今入手，瀛海仅可啜。",
            "崎岖走林谷，王事烦此杰。",
            "拟结汗漫期，更待搀枪灭。"
        ],
        "title": "求道人自尤溪来三山出示同徐侯游龙门洞长篇因次其韵送之时以檄走诸隘",
        "id": "368fd2b9-d2ff-429b-b998-7667dc40f72a"
    },
    {
        "author": "朱松",
        "paragraphs": [
            "四物觅安心，驾言无停驱。",
            "忽然休歇去，本自一物无。",
            "那于前后际，而有新故吾。",
            "知津恨未达，敢以偷自愚。"
        ],
        "title": "吴骏卿寄示和黄元广诗多及古人为己之学辄复次韵资一大笑兼简元广  其一",
        "id": "3c6ffbae-afe8-46f6-9260-6f02c89f947e"
    },
    {
        "author": "朱松",
        "paragraphs": [
            "君居泥自蔽，邻客旅两足。",
            "诗成各超然，不复念瓶粟。",
            "应怜市门客，俯仰对流俗。",
            "出言不妩媚，人瞋大于屋。"
        ],
        "title": "吴骏卿寄示和黄元广诗多及古人为己之学辄复次韵资一大笑兼简元广  其二",
        "id": "04bef120-8b1b-4e12-9267-868e4b2ed30b"
    },
    {
        "author": "朱松",
        "paragraphs": [
            "我生非瓠瓜，于世岂无情。",
            "望道渺未见，谅知负平生。",
            "将求挃挃获，奈何卤莽耕。",
            "饥壤听造物，吾愿乃秋成。"
        ],
        "title": "吴骏卿寄示和黄元广诗多及古人为己之学辄复次韵资一大笑兼简元广  其三",
        "id": "eb411517-8e47-47f2-a8e6-23ffc18e4355"
    },
    {
        "author": "朱松",
        "paragraphs": [
            "秋犬吠夷门，谁能拊其背。",
            "怀安壮士羞，窃食替操耒。",
            "无由一当虏，鬰鬰嚼齿碎。",
            "故人何自来，适与芳时对。",
            "笑我尘土中，勃窣守阛阓。",
            "城南出携手，远取韩孟配。",
            "心期汗漫游，目极泬寥内。",
            "舞雩追点也，岘首畧湛辈。",
            "豫愁君兴阑，复遣我心愦。",
            "归来疑梦断，清境皎不昧。",
            "哦君斜川诗，汲井沃枯肺。",
            "愿言荐清庙，勿赋风雨晦。"
        ],
        "title": "次韵邓天启游南国",
        "id": "8c6b8495-bbd3-4904-89da-c709185454df"
    },
    {
        "author": "朱松",
        "paragraphs": [
            "山中白玉延，贵压梁宋价。",
            "筠篮出轮囷，了不烦造化。",
            "因传竞病句，中的若神射。",
            "颇念坐稳人，鞍马久不跨。",
            "谿桥梅欲动，玉雪短枝亚。",
            "何当同嚼蕊，一醉山月下。"
        ],
        "title": "徐侯以诗送山药次韵",
        "id": "775be6c5-3ac6-4faf-b2c5-9dc9f6f25655"
    },
    {
        "author": "朱松",
        "paragraphs": [
            "听君话匡庐，风月妙无价。",
            "罏峯忽在前，俛仰疑幻化。",
            "新诗未出袖，光怪炯如射。",
            "悬知得力处，岛可不足跨。",
            "家山为谁留，铛粥香䆉䅉。",
            "我亦怀秋江，波清鸿鴈下。"
        ],
        "tags": [
            "庐山"
        ],
        "title": "次韵酬求道人",
        "id": "0c45f17c-c39d-4c05-ac8f-cb768924749c"
    },
    {
        "author": "朱松",
        "paragraphs": [
            "癞可湓江滨，觅句负光价。",
            "君为东溪客，伏鹄资妙化。",
            "想见箭锋机，相拄不停射。",
            "伽陀入三昧，汤史欲凌跨。",
            "韦斋语清夜，挂月松偃亚。",
            "他年约相逢，禅榻慎勿下。"
        ],
        "title": "求道人示诗粲然有江湖间道人风味盖尝得句法于东溪可今以其韵作诗送之时将如瑞峰期朝夕还吉祥云",
        "id": "2b0496f1-f17b-46ee-809e-ae5bae2ed859"
    },
    {
        "author": "朱松",
        "paragraphs": [
            "苍山抱岑寂，丈室掩虚白。",
            "道人尘机断，宇宙一西壁。",
            "是心如焦谷，浩劫永枯寂。",
            "一句从谁闻，投老承此力。",
            "相逢不相问，未省谁主客。",
            "咄去真俗人，胡为来役役。"
        ],
        "title": "赠永和西堂道人",
        "id": "8feb12f4-e363-4e1a-a90a-a77fd7da124c"
    },
    {
        "author": "朱松",
        "paragraphs": [
            "老谂不下牀，胸次纷黑白。",
            "弥明亦强项，得句鼾负壁。",
            "相逢复何事，一笑万虑寂。",
            "新诗追旧韵，俯仰见笔力。",
            "何时折铛傍，鼎坐无主客。",
            "区区竟何补，斗粟真自役。"
        ],
        "title": "彦时过永和见和拙句辄复次韵以发一笑",
        "id": "d1843b2e-37b5-4655-bb90-07ff49d1c4e3"
    },
    {
        "author": "朱松",
        "paragraphs": [
            "湛湛天宇清，宛宛穹脊白。",
            "投深得僧窗，千嶂倚苍壁。",
            "开卷与晤言，炷香伴岑寂。",
            "了无魔娆梦，皎皎知道力。",
            "鸣珂绿槐影，想见下朝客。",
            "笑我守吴门，心形等相役。"
        ],
        "title": "甲辰七月二日宿永和寺用旧诗韵",
        "id": "37f6a62a-69db-4abe-a7ca-08d0742a1517"
    },
    {
        "author": "朱松",
        "paragraphs": [
            "我生少所可，靡靡世一律。",
            "如君素心人，指不三四屈。",
            "久与宵人游，归卧常自失。",
            "效尤起媮心，阿意增美疾。",
            "低回强酬酢，高论形敢出。",
            "缅怀参同子，蚤入伊洛室。",
            "闻道既先我，论诗又奇崛。",
            "纵横谈天口，卓荦扛鼎笔。",
            "胜我何足云，论交敢自必。",
            "桓公肯见规，寡过行有日。",
            "书来约过从，一笑破萧瑟。",
            "新凉宜灯火，永夜勘书帙。",
            "岂无一尊酒，少促软语膝。",
            "更呼小丛歌，未怕官长诘。",
            "跂予占骑气，千岭秋回鬰。",
            "著鞭及清境，滟滟月华溢。"
        ],
        "title": "寄陈蹈元",
        "id": "afc41f90-cf8c-4a5f-8f4a-a6a1b9e92db1"
    },
    {
        "author": "朱松",
        "paragraphs": [
            "天公积愤何曾雪，遑恤茶工贪揽撷。",
            "无聊桃李困迟迟，暗白蔫红飞乱撷。",
            "谁疏天汉下穹窿，苦厌风霾昏嵽嵲。",
            "行台使者扫云手，酾酒丛祠拜灵蕝。",
            "归来一雨动三日，沟壑遗民起垂绝。",
            "岂唯枪旗各呈露，更喜笋蕨争芽茁。",
            "明朝击鼓万指集，云蹬携籝穿曲折。",
            "红尘一骑天容开，顾渚蒙山坐销歇。",
            "帝觞尝罢思苦口，公如子牟心魏阙。",
            "金銮谏舌夜生尘，回首山中记同啜。"
        ],
        "title": "次韵张漕茶山喜雨",
        "id": "3d99a2d3-3abc-497e-a8c6-ebd8b770facf"
    },
    {
        "author": "朱松",
        "paragraphs": [
            "众山如连环，平野忽呀口。",
            "孤峯插深云，气压万培塿。",
            "区区何足杰，落落终自负。",
            "我行清谿曲，鹤立倚筇久。",
            "拂衣竟何时，尘土坐自垢。",
            "长梯弄玉井，奇字窥岣嵝。",
            "心知不能去，照水颜甲厚。",
            "永怀山中人，独立谁与友。",
            "神交解此意，长啸震林阜。"
        ],
        "title": "沙谿口望梨山",
        "id": "224c0cd0-7443-43a6-baec-ba2529557579"
    },
    {
        "author": "朱松",
        "paragraphs": [
            "片帆西借东风力，回首三山春一色。",
            "何人孤啸月中闻，知是无尘岩上客。",
            "风山武夷之宗支，千岩万壑帝所规。",
            "天怜傲吏赐我履，恨不与子相谐嬉。",
            "问法年来定成市，藤蔓遥知罥衣袂。",
            "手攀荔子约同尝，绝胜林间啄残柿。"
        ],
        "title": "寄仁王求首座",
        "id": "43c4562a-c031-4f6c-a6a2-3e4b51e7be17"
    },
    {
        "author": "朱松",
        "paragraphs": [
            "天工倾倒不余力，唯有荔枝香味色。",
            "君家桃李要争妍，肠断鬓丝禅榻客。",
            "书生瓮葅天所支，煮茗夸妓非良规。",
            "腹饥眼寒君不忍，著诗唤作东山嬉。",
            "冰盘绛实光照市，归来香满巫阳袂。",
            "明日人传玉蕊仙，绝胜空赋青龙柿。"
        ],
        "title": "汪彦允见和约游东山作荔枝次韵",
        "id": "922727a2-942f-42d8-877b-0b4ebfff2bdc"
    },
    {
        "author": "朱松",
        "paragraphs": [
            "高堂巖巖面势尊，洞见万井开重门。",
            "元戎务简玉帐静，缓带酌客娱朝昏。",
            "忆初饿隶起篁竹，一啸千里来黥髠。",
            "将军揽镜媚巾帼，何异搏虎驱狐豚。",
            "只今休父八州牧，身佩重寄忧元元。",
            "惊尘错莫羽书密，虽有美酒谁同樽。",
            "沈机且复长辔御，沥恳何啻血面论。",
            "楼船一夕飞度海，汉家上将来天阍。",
            "狂童束手赴烈火，琱戈不污妖血痕。",
            "坐谯饮至凯歌入，船粟往哺遗民存。",
            "五兵包裹高阁束，止戈新榜真成言。",
            "便当频与方外吏，徙倚风月星河翻。",
            "几年牡籥飞不守，河济逆气腥干坤。",
            "知公快挽天河手，坐视黠虏方游魂。",
            "权舆闽越聊小试，宁复久此淹遐藩。",
            "农桑万里望公等，愿见四海无营屯。"
        ],
        "title": "止戈堂",
        "id": "151ab963-fa61-4225-8396-3944c6f7c2fc"
    },
    {
        "author": "朱松",
        "paragraphs": [
            "侏儒饱官粟，适市行勃窣。",
            "但知随众笑，了不见优拙。",
            "暮归遭客问，闵默羞齰舌。",
            "心知续凫悲，慎莫尤造物。"
        ],
        "title": "侏儒",
        "id": "90a00d6e-021e-4481-9ed9-7a601279daaf"
    },
    {
        "author": "朱松",
        "paragraphs": [
            "去年中秋雨，野芦凄薄寒。",
            "惊尘暗一方，客枕那得安。",
            "起呼对牀笫，揽衣步蹒跚。",
            "握手仰太息，宇宙何时宽。",
            "今年中秋月，并海窥涛澜。",
            "坐看鬰蓝天，忽涌白玉盘。",
            "眷言双峰客，倚闾念衣单。",
            "亦复取樽酒，承颜有余欢。",
            "天涯等牢落，世路方艰难。",
            "且遵秉烛语，毋为泣河叹。",
            "停杯玩飞辙，河汉静不湍。",
            "痴儿亦不眠，苦觅蛙兔看。",
            "洲出暗潮落，鬓衰香雾漙。",
            "佳句付惠连，何时解归鞍。"
        ],
        "title": "中秋赏月",
        "id": "5ce8e19c-d939-410f-911e-844e5495fd9f"
    },
    {
        "author": "朱松",
        "paragraphs": [
            "窗前小桂丛，著花无旷月。",
            "月行晦朔周，一再开复歇。",
            "初如醉肌红，忽作绛裙色。",
            "谁人相料理，耿耿自开落。",
            "有如贫家女，信美乏风格。",
            "春风木芍药，秾艳倾一国。",
            "芳根维无恙，岁晚但枯枿。"
        ],
        "title": "记草木杂诗七首 月桂花",
        "id": "a11aa060-c02c-4e31-a16b-5d23a3fecc45"
    },
    {
        "author": "朱松",
        "paragraphs": [
            "水菽怡慈颜，万钟亦土苴。",
            "时从班衣儿，蓺萱北堂下。",
            "秾华夫岂少，爱此入风雅。",
            "纷敷翠羽丛，绛英烂如赭。",
            "诸孙遶银鹿，采摘动盈把。",
            "谁言壶中春，在此眉寿斝。"
        ],
        "title": "记草木杂诗七首 萱草",
        "id": "53d496c5-ef9f-4d96-b59d-0abc51ccf959"
    },
    {
        "author": "朱松",
        "paragraphs": [
            "新移紫玉干，罗列才十余。",
            "枝叶一何病，意色惨不舒。",
            "旱久土膏燥，抱瓮愁仆夫。",
            "虽无樵苏厄，苦欠雨露濡。",
            "我来侣鱼虾，沧溟在阶除。",
            "月窗泻水墨，天风韵虚徐。",
            "谁言居无友，此君良不疏。",
            "三年为主人，箨孙定纷如。",
            "他时报安否，谁寄青泥书。"
        ],
        "title": "记草木杂诗七首 紫竹",
        "id": "a5291f51-b467-4ca8-b1d4-a2efb2356510"
    },
    {
        "author": "朱松",
        "paragraphs": [
            "海上作重九，菊揉青蕊香。",
            "近墟买茱萸，枯颗出药囊。",
            "儿曹记土风，歉歉事祈禳。",
            "老夫未免俗，聊尔答风光。",
            "灾祥理不僭，此柄孰主张。",
            "譌言眩末俗，吾欲案长房。"
        ],
        "title": "记草木杂诗七首 茱菊",
        "id": "74c1cc5d-45f1-48e9-af70-4e3ef98bbe85"
    },
    {
        "author": "朱松",
        "paragraphs": [
            "炎海霜雪少，畏寒直过忧。",
            "驼褐阻关河，吉贝亦可裘。",
            "投种望著花，期以三春秋。",
            "茸茸鵞毳净，一一野茧抽。",
            "南北走百价，白氎光欲流。",
            "似闻边烽急，缘江列貔貅。",
            "裁襦衬铁衣，爱此温且柔。",
            "天乎未厌乱，利厚人益媮。",
            "谁知海滨客，独叹无人酬。"
        ],
        "title": "记草木杂诗七首 吉贝",
        "id": "c88de98a-2f8b-40a2-85a4-9aee1d876d93"
    },
    {
        "author": "朱松",
        "paragraphs": [
            "地卤不敏树，珍植何由畅。",
            "斸根移芭蕉，美荫跂可望。",
            "芳心日卷舒，翠叶忽张王。",
            "偏工鸣秋雨，疏密眇难状。",
            "霜风一以厉，狼籍坐惆怅。",
            "谁言䍀缕中，秋子得佳饷。",
            "缃囊贮瑞露，厚味天所贶。",
            "怀哉腊毒言，节口畏生瘴。"
        ],
        "title": "记草木杂诗七首 芭蕉",
        "id": "5ebb2398-dedc-418d-9fe3-300847dd229b"
    },
    {
        "author": "朱松",
        "paragraphs": [
            "东山在眉宇，未到心鬰纡。",
            "流泉撞哀玉，清洌生菖蒲。",
            "闻有婵娟子，弃家来结庐。",
            "窈窕云雾窗，参差冰玉肤。",
            "绝粒屏香节，仙姿清且腴。",
            "迩来隠身去，冷落愁臞儒。",
            "灵方无由乞，石斗移根须。",
            "相看意已消，何必见子都。"
        ],
        "title": "记草木杂诗七首 菖蒲",
        "id": "8521a26d-3ad4-4c31-93c0-52f4b05ae34e"
    },
    {
        "author": "朱松",
        "paragraphs": [
            "落日弄云海，阆风欲手攀。",
            "秀色不可解，西山如连环。",
            "缅怀避世人，结屋栖孱颜。",
            "眎世一蜗角，笑悯触与蛮。",
            "我生笑痴仙，遂恬升斗悭。",
            "尚余诗书债，幸此朱墨闲。",
            "缨冠出救鬬，安得长闭关。",
            "仙人形识此，妄自凭愚顽。"
        ],
        "title": "海上",
        "id": "78bbc9a9-b5d7-4cd4-95d8-9625d0e108c5"
    },
    {
        "author": "朱松",
        "paragraphs": [
            "历乱百忧心，漂零一涯天。",
            "读礼不盈尺，眼萎坐自怜。",
            "君来访安否，春风柳吹绵。",
            "篝灯语平生，惝恍夜不眠。",
            "那知岁月度，但怪冰雪坚。",
            "感君怀亲意，使我泪贯泉。",
            "高堂急荣养，躬耕恨无田。",
            "笔端日五色，气压诸生前。",
            "圣门要钻仰，至味研简编。",
            "经纶出绪余，文字忘蹄筌。",
            "他年闲击竹，妙契琴无絃。",
            "此时一瓣香，竟为何人然。",
            "江湖多北风，怀哉归袖翩。",
            "刮目看奋飞，此道更著鞭。"
        ],
        "title": "送祝仲容归新安",
        "id": "bf2152bd-3ba2-44a4-b3fe-e44304894fdf"
    },
    {
        "author": "朱松",
        "paragraphs": [
            "岁晚追土风，独瓮谁与佐。",
            "人心感流光，台餽屏奇货。",
            "鸡豚取牢栅，门户随小大。",
            "去乡二十年，忆此但愁卧。",
            "儿痴元未识，但索梨饤坐。",
            "何时鸦识村，莫作馿转磨。",
            "不须志四方，教子求寡过。",
            "归哉及强健，老去烦剂和。"
        ],
        "title": "次韵彦继用前辈韵三首 餽岁",
        "id": "ebcdc014-d245-4f1f-96d4-8eb085c8c511"
    },
    {
        "author": "朱松",
        "paragraphs": [
            "旧岁已趣驾，为我不少迟。",
            "凡心畏增年，而岁岂容追。",
            "丈夫有蠖屈，牢落天南涯。",
            "收功英妙年，豪杰彼一时。",
            "宁当如秦越，坐视瘠与肥。",
            "邻翁意诚厚，酌酒宽愁悲。",
            "慇懃何时忘，祝我致好辞。",
            "抚世非吾事，诸公正扶衰。"
        ],
        "title": "次韵彦继用前辈韵三首 别岁",
        "id": "c9dbeee5-9536-4dee-8dd5-c40255ddfcc6"
    },
    {
        "author": "朱松",
        "paragraphs": [
            "庭燎夜未央，旌旗焕龙蛇。",
            "九门一放锁，万马谁能遮。",
            "乱离忆旧事，安眠梦无何。",
            "目眩灯烛光，坐厌儿女譁。",
            "念此亦土风，虽痴不容挝。",
            "更为卢白戏，纷争起横斜。",
            "故岁不足计，新岁莫蹉跎。",
            "努力诵书史，从人笑翁夸。"
        ],
        "title": "次韵彦继用前辈韵三首 守岁",
        "id": "35f1dffd-bd5c-45e2-8c55-51127f509975"
    },
    {
        "author": "朱松",
        "paragraphs": [
            "我梦故山月，萝影垂秋光。",
            "谁言九衢晓，莽莽吹尘黄。",
            "群公直道山，晤语清夜央。",
            "飞辙转空阔，积暑苏苍凉。",
            "哦诗中天律，流光惜堂堂。",
            "鸡肥社酒熟，吾亦怀吾乡。"
        ],
        "title": "奉同胡德辉八月十四日夜玩月次韵  其一",
        "id": "4d9c3bfa-f77a-461a-be8e-cc45389095e1"
    },
    {
        "author": "朱松",
        "paragraphs": [
            "亭亭月初高，河汉坐可搴。",
            "病余久制酒，灏气两争先。",
            "振衣万里风，归袖何时翩。",
            "怀哉故山友，共此今夕圆。",
            "离离云飞鸿，何意影沈川。",
            "观心要知是，出处直悠然。"
        ],
        "title": "奉同胡德辉八月十四日夜玩月次韵  其二",
        "id": "ee2da93e-ef2b-404a-beab-87a0fe0aae56"
    },
    {
        "author": "朱松",
        "paragraphs": [
            "开门惊积叶，秋气日以厉。",
            "独芳摇落中，粲粲巖下桂。",
            "幽芳不自怜，怊怅纷满地。",
            "未忍蹋残英，何以娱晚岁。"
        ],
        "title": "巖桂花",
        "id": "2ec36950-b091-409e-91e6-6c8a7270a90e"
    },
    {
        "author": "朱松",
        "paragraphs": [
            "秋云定何心，忍翳今夕月。",
            "尚嫌微点缀，况廼都漫灭。",
            "他日任氛霾，数日望清澈。",
            "倦投衲子窗，竹雨听骚屑。",
            "对牀不成梦，有酒那能设。",
            "萤飞矜意气，虫语转幽咽。",
            "心知层阴表，皎皎玉轮洁。",
            "何当凌倒景，徙倚玩飞辙。"
        ],
        "title": "中秋夜雨",
        "id": "86a0e480-efa5-498d-bc1e-a85584b06654"
    },
    {
        "author": "朱松",
        "paragraphs": [
            "栖迟客异县，名氏藏丹丘。",
            "希世非夙尚，素餐愧前修。",
            "日耗大仓陈，一饱宽百忧。",
            "眷焉抚平生，信亦无几求。",
            "蒙笼小窗底，图史漫不收。",
            "篝灯揩病眼，昏花乱蚍蜉。",
            "愚儒未忘世，抚事非所谋。",
            "不如遂捐书，卒岁以优游。",
            "怀胶睨昆墟，浊浪排高秋。",
            "知难有明训，吾其老锄耰。"
        ],
        "title": "夜坐",
        "id": "98fd5d36-3864-476e-8f67-5fb35db360b0"
    },
    {
        "author": "朱松",
        "paragraphs": [
            "铿然一叶脱，中夜叹以惊。",
            "及兹遂摇落，风露漭难平。",
            "晼晚愁自滋，淹留謇何营。",
            "腾腾任天运，庶几得吾生。"
        ],
        "title": "秋怀二首  其一",
        "id": "f54764a1-5cd4-4cb1-a1ea-3d95d3846a61"
    },
    {
        "author": "朱松",
        "paragraphs": [
            "中郎章句儒，失身徇邦仇。",
            "一叹不自知，邂逅死孤囚。",
            "凛凛南昌仙，斗食身百忧。",
            "渺然元始后，灭迹不可求。"
        ],
        "title": "秋怀二首  其二",
        "id": "e8c85f2c-3862-4082-9c43-45e5469568ab"
    },
    {
        "author": "朱松",
        "paragraphs": [
            "投老一寸心，独立无攀缘。",
            "兀兀不自聊，愔愔谁与宣。",
            "时有素心人，一枰奉周旋。",
            "得隽非至数，三捷亦偶然。",
            "危思寄方罫，积威下虚弦。",
            "骄矜不须臾，奔北已可怜。",
            "志士珍短景，顾谓璧可捐。",
            "圣门未及藩，远道要著鞭。",
            "缅想运甓翁，操具投长川。",
            "自强圣所臧，怀哉抚韦编。"
        ],
        "title": "围棋",
        "id": "ed7b1d18-f675-4e03-99ee-148ae97d380b"
    },
    {
        "author": "朱松",
        "paragraphs": [
            "岑寂契心赏，栖迟幸身闲。",
            "却扫味道腴，未厌藜藿悭。",
            "久绝子公书，羞访季主关。",
            "肯为空际尘，起此胸中山。",
            "历翁推始生，邂逅杯酒间。",
            "自今半运中，且作尺蠖跧。",
            "萧萧两鬓发，已白不复斑。",
            "功名日以疏，落落难强颜。",
            "譬如坐稳人，正苦步作艰。",
            "夸毗付余子，彼哉谢追攀。"
        ],
        "title": "谈命",
        "id": "9cd2adcc-086d-4335-b770-634f8843f186"
    },
    {
        "author": "朱松",
        "paragraphs": [
            "吴江女儿白如玉，花底纱窗傍谿渌。",
            "玉箫春暖贴朱唇，故作阳春断肠曲。",
            "扁舟掠水去如飞，不见嫣然一笑时。",
            "回首江城只孤塔，向来一念复因谁。"
        ],
        "title": "吴江曲",
        "id": "b3c1a33f-87d6-4a9d-bffa-0bf8014ddf1c"
    },
    {
        "author": "朱松",
        "paragraphs": [
            "一霜木叶纷纷妥，园夫献梨红颊椭。",
            "亦知胸次本清凉，且欲与君充饤坐。"
        ],
        "title": "梨",
        "id": "4402342f-c018-42d2-8475-73a459d1121a"
    },
    {
        "author": "朱松",
        "paragraphs": [
            "上国经年客，春流一棹波。",
            "已醒离帐酒，犹记客亭歌。",
            "水枕残归梦，霜衾拥独哦。",
            "蓬窗横落月，作意傍人多。"
        ],
        "title": "解汲舟",
        "id": "540e71b3-0cbc-4fd3-a8a3-64f2dd14da11"
    },
    {
        "author": "朱松",
        "paragraphs": [
            "密密云阴合，斜斜雪态妍。",
            "似欺春力浅，故傍客愁边。",
            "宿鸟投村暝，寒梅抱蕊鲜。",
            "无人命尊酒，清绝袅茶烟。"
        ],
        "title": "淮南道中微雪",
        "id": "f723bbd3-3705-4fd7-91f9-0db5e6ff63d0"
    },
    {
        "author": "朱松",
        "paragraphs": [
            "俯仰尘埃二十年，天涯初此试鸣絃。",
            "正缘五斗羞陶令，莫叹三江阻郑虔。",
            "馋吏诛求何日餍，羸民凋瘵岂容鞭。",
            "故人便使来当路，终恐劳公自挽船。"
        ],
        "title": "送沈昌时赴宁海令兼叙别二首  其一",
        "id": "8ed26817-40aa-44ca-9309-a7a578a46939"
    },
    {
        "author": "朱松",
        "paragraphs": [
            "午潮平处落归帆，已觉离情两不堪。",
            "转手便成千日别，悲歌聊倚一杯酣。",
            "波翻别壑闻车水，青遍柔桑趁浴蚕。",
            "归路春深风日美，伴谁操笔赋幽探。"
        ],
        "title": "送沈昌时赴宁海令兼叙别二首  其二",
        "id": "dc884620-75d4-4339-81d1-939d3883a7fa"
    },
    {
        "author": "朱松",
        "paragraphs": [
            "望湖楼下照衰颜，羞见尘埃两鬓斑。",
            "风艇纵看山转侧，烟堤尽逐水回还。",
            "唤人归去城钟急，触处相亲岭月弯。",
            "不用新诗摹绝境，定知长到梦魂间。"
        ],
        "tags": [
            "西湖"
        ],
        "title": "西湖泛舟",
        "id": "07b9f75c-2044-4530-8dbf-b6930038a0ca"
    },
    {
        "author": "朱松",
        "paragraphs": [
            "一雨平龟坼，层台转小凉。",
            "吟羞东野窘，醉想谪仙狂。",
            "湿翠生苔径，余清袭芰裳。",
            "王郎不相顾，扫地静焚香。"
        ],
        "title": "和舜明晚雨",
        "id": "eb3768c7-827e-435d-a14f-3c9549a4bbd5"
    },
    {
        "author": "朱松",
        "paragraphs": [
            "俛仰尘埃的自羞，稍看寒饿复谁忧。",
            "小儿造物巧相戏，穷鬼逐人殊未休。",
            "我所不知烦子算，世如无取更何求。",
            "服箱挹酒真么么，那用区区问斗牛。"
        ],
        "title": "赠言命张生",
        "id": "427cd4cb-b883-47df-a638-27f1ce305c20"
    },
    {
        "author": "朱松",
        "paragraphs": [
            "谁唤思家客，来为荡桨嬉。",
            "鬓华羞照水，雨意解催诗。",
            "叠鼓飞文鹢，香鬟出短篱。",
            "醉归真梦觉，犹忆湔裙时。"
        ],
        "title": "东阳社日泛舟观竞渡",
        "id": "7c441a53-8a11-4c4f-ad23-358bc5c30813"
    },
    {
        "author": "朱松",
        "paragraphs": [
            "觅种老蟾窟，培根芹水傍。",
            "书灯移素影，诗笔带余香。",
            "家计传韦业，孙枝继郄芳。",
            "山川供秀润，兰玉竞辉光。",
            "那把攀云手，空持种树方。",
            "嗟无月脇句，恶语污君梁。"
        ],
        "title": "熊积道桂轩",
        "id": "ffdd3ce8-c7d2-46b2-b59d-adcf0396a80a"
    },
    {
        "author": "朱松",
        "paragraphs": [
            "浮荣过眼旋销忘，惟有谿山意味长。",
            "身健不嫌穿荦确，尘空那复戏沧浪。",
            "林钟唤客烟藏寺，风叶鸣秋竹荫廊。",
            "一似云谿醉眠处，只应软语欠支郎。"
        ],
        "title": "宿延庆寺",
        "id": "aa1e355c-f2b3-4a3f-bbac-6dbbef11591c"
    },
    {
        "author": "朱松",
        "paragraphs": [
            "知有丛林特地过，幅巾迎笑出巖阿。",
            "杖藜同觅牛羊路，濯足来分鸥鹭波。",
            "岂不倦游贪斗粟，坐令归思动渔蓑。",
            "他年会有相逢日，稍食吾言听子呵。"
        ],
        "title": "赠僧",
        "id": "2fa2212b-4265-4757-95e6-7781554767fb"
    },
    {
        "author": "朱松",
        "paragraphs": [
            "笑我布衾故，分君楮幅温。",
            "尚嫌肱当枕，端称蓆为门。",
            "败箧薪钱尽，幽窗雪意昏。",
            "寤惊双脚暖，犹恐锦鲸存。"
        ],
        "title": "三峰长老送纸被",
        "id": "e74495d2-fbda-40b5-be88-1700a6346f91"
    },
    {
        "author": "朱松",
        "paragraphs": [
            "兀兀天涯客，依依雪谷花。",
            "莫辞遮病眼，相伴送年华。",
            "劝我三杯釂，熏心一念邪。",
            "幽香恋吟笔，半堕墨池漥。"
        ],
        "title": "盆中梅花",
        "id": "88b75414-8678-49db-bf09-6bf34ba3d8ac"
    },
    {
        "author": "朱松",
        "paragraphs": [
            "幽独不自得，出门谁适从。",
            "滔滔我不即，踽踽世宁容。",
            "吾道固应尔，何人此意同。",
            "唯余穿户月，照我一尊空。"
        ],
        "title": "月下",
        "id": "5e453d59-e9d3-4915-b4ea-a0ecac468fe9"
    },
    {
        "author": "朱松",
        "paragraphs": [
            "末俗纷纷事不情，天涯怀抱向谁倾。",
            "漂流空度三秋日，邂逅来逢四海兄。",
            "剪烛西窗惊睡梦，对牀夜雨话平生。",
            "滔滔世路方同骛，何日相期问耦耕。"
        ],
        "title": "留别卓民表",
        "id": "dd1b6d47-ffd8-473e-b5a2-ff4f7b73944a"
    },
    {
        "author": "朱松",
        "paragraphs": [
            "粥冷春饧冻，泥开腊酒斟。",
            "故乡空泪满，华发正愁侵。",
            "山暝雨还住，烟孤村更深。",
            "谁知江海客，浩荡济时心。"
        ],
        "title": "寒食",
        "id": "fe9410a0-771b-4414-b8dd-8eb028b994d2"
    },
    {
        "author": "朱松",
        "paragraphs": [
            "幽栖一壑无来辙，睡起忽惊春已深。",
            "踏青不趁溱洧女，曳杖来寻薝卜林。",
            "长条挽处云笼袖，幽佩归时月满襟。",
            "武谿回首醉眠地，香力一熏愁到今。"
        ],
        "title": "延福寺观酴醾",
        "id": "3f390dac-6144-4e61-bc6a-9188e9f254bd"
    },
    {
        "author": "朱松",
        "paragraphs": [
            "世事今人舌本强，滔滔何处是吾乡。",
            "未成微服隠吴市，且可携筇访草堂。",
            "欲买鸡豚投近社，少陪风月坐胡牀。",
            "共将绝唱追韩孟，一饮还须釂百觞。"
        ],
        "title": "寄吴及之",
        "id": "6931392b-ea01-4792-ae0b-18cd827d3de6"
    },
    {
        "author": "朱松",
        "paragraphs": [
            "搅云飞雪一番新，谁念幽人尚食陈。",
            "髣髴三生玉川子，破除千餠建谿春。",
            "唤回窈窈清都梦，洗尽蓬蓬渴肺尘。",
            "便欲乘风度芹水，却悲狡狯得君嗔。"
        ],
        "title": "答卓民表送茶",
        "id": "eac68757-642d-446f-af08-9b36c6ed43e2"
    },
    {
        "author": "朱松",
        "paragraphs": [
            "千巖万壑翠萦回，一洗衰翁病眼开。",
            "落日多情留别岭，秋空无地著浮埃。",
            "云闲出岫初无意，松老参天岂愿材。",
            "我是散仙君记取，更鞭鸾凤少徘徊。"
        ],
        "title": "和人游仙峰庵三首  其一",
        "id": "c5b489ef-5b26-48fe-88f9-bced18514d4c"
    },
    {
        "author": "朱松",
        "paragraphs": [
            "谁麾俗驾挽今回，珍重山翁小径开。",
            "去觅云峯攀碧落，下看沙劫坏飞埃。",
            "掬寒露井销尘想，撷翠筠篮富药材。",
            "彷彿三生曾到此，楼钟重听一徘徊。"
        ],
        "title": "和人游仙峰庵三首  其二",
        "id": "72f14ebb-7828-40fd-bf00-6a2285ec5c89"
    },
    {
        "author": "朱松",
        "paragraphs": [
            "脚底千峯翠浪奔，云端挂此一豪身。",
            "山河了了穷千界，物我纷纷共一尘。",
            "浪趁下方追日步，恨非本色住庵人。",
            "他年八极浮游遍，来读新诗迹未陈。"
        ],
        "title": "和人游仙峰庵三首  其三",
        "id": "b97d4374-598d-41f1-b026-23eea43294b8"
    },
    {
        "author": "朱松",
        "paragraphs": [
            "金子卧空谷，何人赋白驹。",
            "僧斟三味酒，客荐一囊书。",
            "归梦寒应短，诗肠饥自呼。",
            "强穿东郭履，来煮雪畦蔬。"
        ],
        "title": "寄金确然",
        "id": "896a3e14-df16-4613-a9d4-4a375dadbce5"
    },
    {
        "author": "朱松",
        "paragraphs": [
            "露浥秋英湿晓阴，小坡新斸伫幽寻。",
            "似欺兰畹方披羽，聊对风巵旋屑金。",
            "采采遶篱吟欲就，垂垂压帽醉难任。",
            "使君致主唐虞了，三径无忘此日心。"
        ],
        "title": "次韵菊坡",
        "id": "5090c91d-b586-42ef-a966-fa855e982547"
    },
    {
        "author": "朱松",
        "paragraphs": [
            "手斸修芦著槛栽，使君公退几徘徊。",
            "想当风雨翻丛急，疑卷江湖入座来。",
            "未办松窗眠绿浦，且将屐齿印苍苔。",
            "种成桃李人间满，应念孤根首屡回。"
        ],
        "title": "芦槛",
        "id": "d0709d62-3928-46f7-96ce-1591d658c15e"
    },
    {
        "author": "朱松",
        "paragraphs": [
            "美景足可惜，残春尤不堪。",
            "晚英余燕蹴，熟颗坠鶑含。",
            "岁月蓬双鬓，生涯粟一甔。",
            "唯思对公瑾，把酒话江南。"
        ],
        "title": "春晚五言寄梦得",
        "id": "719841a0-19d5-491f-ac95-cde564982909"
    },
    {
        "author": "朱松",
        "paragraphs": [
            "芳节坐晼晚，客怀无一堪。",
            "柳眠犹自困，花笑为谁含。",
            "风揭拾遗屋，尘生执㦸甔。",
            "联诗頼诸友，妙句压城南。"
        ],
        "title": "再答诸公",
        "id": "568d0cf4-8ffb-4d14-bb13-1c422571f6dd"
    },
    {
        "author": "朱松",
        "paragraphs": [
            "一轩新筑敞柴荆，北苑尘飞客思清。",
            "更买樵青娱晚景，便应卢老是前生。",
            "千门北阙梦不到，一卷玉杯心自明。",
            "冷看田侯堂上客，醉中谈笑起相烹。"
        ],
        "title": "董邦则求茶轩诗次韵",
        "id": "1297c598-29b1-4475-9da1-7deb73a401ed"
    },
    {
        "author": "朱松",
        "paragraphs": [
            "一丘胸次有余师，空此淹留岁月迟。",
            "黄墨工夫怜我倦，箪瓢风味要君知。",
            "新诗落笔惊翻水，俗学回头笑画脂。",
            "伊洛参同得力句，还家欲举定从谁。"
        ],
        "title": "送仲猷北归二首  其一",
        "id": "673828f4-b3f5-463c-b8cc-1ec870727efb"
    },
    {
        "author": "朱松",
        "paragraphs": [
            "欲寻当日故山盟，身世今如海一萍。",
            "归路上心真了了，愁根入鬓已星星。",
            "挽衣共釂东西酒，折柳送行长短亭。",
            "念我知君回首处，萱丛菖叶一时青。"
        ],
        "title": "送仲猷北归二首  其二",
        "id": "d76ef540-12ad-4011-b53f-0c2cdba2de61"
    },
    {
        "author": "朱松",
        "paragraphs": [
            "相逢一笑两忘怀，梦遶亲庭首重回。",
            "世事难磨三尺喙，离愁都付一分杯。",
            "秋生林薄岁时晚，水落江湖鸿鴈来。",
            "賸作新诗频寄我，天涯时对两眉开。"
        ],
        "title": "寄吴致一",
        "id": "4534d1bc-198e-48bf-9e32-b5f03c9eeeae"
    },
    {
        "author": "朱松",
        "paragraphs": [
            "乱山身逐简书来，梅子黄时雨未开。",
            "一苇横斜风叶度，千滩赑屭雪城催。",
            "危机种种那容避，俗驾骎骎底未回。",
            "聊复浮游随造物，故园回首思悠哉。"
        ],
        "title": "四月十五日上元道中",
        "id": "0ba77d58-b7f5-4546-b631-194a31cd9b6f"
    },
    {
        "author": "朱松",
        "paragraphs": [
            "门掩蓬蒿气浩然，西风笔势更翩翩。",
            "未忘大学虀盐味，时说定林文字禅。",
            "芦叶风光倾上国，槐花心绪记当年。",
            "里门归日车应下，置酒迟君沈水边。"
        ],
        "title": "送黄彦武西上",
        "id": "7e3d2f18-8b8e-4f14-95c8-d9ef34754080"
    },
    {
        "author": "朱松",
        "paragraphs": [
            "沈谿耆旧半丘墟，犹有期颐隠市区。",
            "未展武侯牀下拜，已传颜子梦中呼。",
            "门人会筑三年室，迹客谁留一束刍。",
            "归卧九原应不恨，何蕃声誉满京都。"
        ],
        "title": "林丈挽诗",
        "id": "ec603131-9804-4185-94fa-fe23efd5d9e9"
    },
    {
        "author": "朱松",
        "paragraphs": [
            "积雨山城久卧疴，起看横港涨晴波。",
            "空余九尺须眉好，奈此一樽风月何。",
            "怀抱故人长在念，经行佳境想重过。",
            "东谿回首醉眠处，为问红蕖何许多。"
        ],
        "title": "有怀黄元声时闻在建上诗中所记建上旧游也",
        "id": "28c1dccb-4d91-4432-a971-a455db2e858b"
    },
    {
        "author": "朱松",
        "paragraphs": [
            "丈室无尘棐几横，吏休凫鹜散无声。",
            "舞风竹影僛僛转，萦梦鑪香嫋嫋清。",
            "已笑荣枯卢白戏，不须物我触蛮争。",
            "故人剪烛西窗约，知复何时话此生。"
        ],
        "title": "书室述怀奉寄民表兄是日得民表书",
        "id": "e4060221-edf3-41a5-8516-9deffcbee2ee"
    },
    {
        "author": "朱松",
        "paragraphs": [
            "家在大江东复东，去君一舍碧流通。",
            "那知临水登山处，同寄飞蓬断梗中。",
            "愁绝杯中千里月，梦萦江上一帆风。",
            "只今且作须臾意，更典云裘醉小藂。"
        ],
        "title": "答人留别之什",
        "id": "da8ec985-5daa-40ba-a658-6f1a4d14e1ef"
    },
    {
        "author": "朱松",
        "paragraphs": [
            "日出露芒重，凉生风叶翻。",
            "秋秔已照眼，社酒欲香村。",
            "牛下草莱湿，人归园屋昏。",
            "个中吾不浅，扰扰与谁论。"
        ],
        "title": "七月四日宿丹谿道中",
        "id": "2eeedb00-d38c-40b4-9992-b065a73633f6"
    },
    {
        "author": "朱松",
        "paragraphs": [
            "五年沈水照衰颜，谿上今谁独往还。",
            "身插乱峯随一锡，梦回萧寺遶千间。",
            "西风潮落挐音急，斜日尊空醉袖班。",
            "更觉难追诗力健，大弨久废若为弯。"
        ],
        "title": "求道人自尤溪来还冷斋有诗次其韵",
        "id": "65992ab7-754e-4213-ba28-220b3acdd1c5"
    },
    {
        "author": "朱松",
        "paragraphs": [
            "一廛避地本依刘，闻得更书始欲愁。",
            "旧德镌碑在人口，归装载石压溪舟。",
            "寄书莫忘青泥信，把酒谁同黄菊秋。",
            "新阁诗增风月价，自应神物护银钩。"
        ],
        "title": "送刘道醇归乌石  其一",
        "id": "81cb8916-14b5-4564-bbd7-45a1299ea1e9"
    },
    {
        "author": "朱松",
        "paragraphs": [
            "胸中一壑故超然，耿耿羞争倚市妍。",
            "万事一尊陶令酒，群儿满世祖生鞭。",
            "欲投乌石农桑社，尚有灵山香火缘。",
            "持节重来慰父老，蹊头相送各携钱。"
        ],
        "title": "送刘道醇归乌石  其二",
        "id": "a9772641-8179-4099-aa54-e90c33fb6afd"
    },
    {
        "author": "朱松",
        "paragraphs": [
            "鹿门庞老携客隠，耳冷十年难与俱。",
            "蝼蚁梦中求曩事，芭蕉林里见今吾。",
            "游丝弄影分阴转，乔木摩空万壑趋。",
            "香妙心清无一事，不知何处是华胥。"
        ],
        "title": "题白鹿庵壁  其一",
        "id": "9d8ae3f5-05d7-453e-9844-242e6b9d216c"
    },
    {
        "author": "朱松",
        "paragraphs": [
            "滔滔一世强留连，头上从渠岁月迁。",
            "老子养生宁解事，小儿有口惯谈天。",
            "醉来莫负持螯手，老矣终寻种玉田。",
            "若怪微吟漏消息，九江谁识市门仙。"
        ],
        "title": "题白鹿庵壁  其二",
        "id": "b401842f-01a2-45a6-a9f6-5bd4a3fa338d"
    },
    {
        "author": "朱松",
        "paragraphs": [
            "缚屋双峯云一坞，抛来伴我事幽寻。",
            "风花踪迹趣虽各，香火因缘情自深。",
            "浮峡未兴圆泽叹，乘桴还有仲由心。",
            "三山他日记耆旧，凿齿弥天无古今。"
        ],
        "title": "与求道人同之福唐",
        "id": "8db66ca9-40b8-49fa-810b-9b720ac91f30"
    },
    {
        "author": "朱松",
        "paragraphs": [
            "真人官府未夤缘，且向龙山作散仙。",
            "春入晓痕催采蕨，雨翻泥陇忆归田。",
            "蔬肠我若枵蝉腹，诗格君如击鹘拳。",
            "筯下万钱谋更鄙，诸公饱死太官羶。"
        ],
        "title": "次韵李尧端见嘲食蕨",
        "id": "35b6f696-7df3-408b-8fff-7ff8a18f3415"
    },
    {
        "author": "朱松",
        "paragraphs": [
            "龙文新夸荐缃罗，园吏分尝苦未多。",
            "自瀹云腴𣂏露井，坐知雪粒采阳坡。",
            "撑肠君要浇黄卷，爱酒渠方卷白波。",
            "我亦个中殊不浅，断无踪迹到无何。"
        ],
        "title": "次韵尧端试茶",
        "id": "7429949f-01f8-44c5-a9c8-0789519ee4f2"
    },
    {
        "author": "朱松",
        "paragraphs": [
            "剥喙门前久未嗔，定知我辈不羁人。",
            "午窗唤起梦魂好，一语便知风味真。",
            "身婴世网坐营口，心识醉乡慵问津。",
            "忽先秋燕背人去，四角何由生客轮。"
        ],
        "title": "送友生",
        "id": "921b55c1-bfaf-4128-8611-008c7045313d"
    },
    {
        "author": "朱松",
        "paragraphs": [
            "将军竞病诗成处，南浦春归兰玉丛。",
            "渐减心情身老大，久乖谈笑路西东。",
            "乡关落日苍茫外，樽酒寒花寂历中。",
            "且与寓公同放旷，浩歌相属倚秋风。"
        ],
        "title": "赠范直夫",
        "id": "f65d94c4-a772-4665-937f-7a573d66ad45"
    },
    {
        "author": "朱松",
        "paragraphs": [
            "雨收天气欲清明，犹有余寒在粥饧。",
            "马队客勤贪昼永，鳣堂人病想身轻。",
            "读书有味虀盐好，对境无情梦寐清。",
            "欲话此怀须我辈，一来蜡屐伴春行。"
        ],
        "title": "招友生",
        "id": "ca559b79-768b-4284-b21f-cee89721e189"
    },
    {
        "author": "朱松",
        "paragraphs": [
            "今夕九秋半，心期负隔年。",
            "劳生灰劫里，微雨客游边。",
            "旅泊正无酒，阴云遑怨天。",
            "何时草堂月，相对藉糟眠。"
        ],
        "title": "辛亥中秋不见月",
        "id": "b30b1449-0eff-4baf-a56f-c78de4cb3699"
    },
    {
        "author": "朱松",
        "paragraphs": [
            "彼美司晨族，胶胶职效鸣。",
            "为怜君子操，宁乏小人羹。",
            "恩重栖时稳，心危失旦惊。",
            "未甘乌转夜，聊学鴈全生。",
            "结客观酣鬬，要君事割烹。",
            "那知竞辰子，力学务时成。"
        ],
        "title": "次韵罗源谢成章作不烹鸣鸡诗",
        "id": "ff4b158d-055d-4ad7-ab1c-15d9133ddc8a"
    },
    {
        "author": "朱松",
        "paragraphs": [
            "大条祠官闲日月，绝知圣处著功深。",
            "荣枯举世争卢白，枉直何人较尺寻。",
            "身比香山差得计，诗看正始有遗音。",
            "应容下客游东阁，要话朱游夙昔心。"
        ],
        "title": "次徐谢韵还江公诗卷",
        "id": "4f9a48c2-4a72-41c6-9d7a-380feec8545c"
    },
    {
        "author": "朱松",
        "paragraphs": [
            "北苑乖期恨昔年，异乡牢落梦江天。",
            "约游汗漫传新句，许出婵娟有旧缘。",
            "种种鬓丝何计换，摇摇心旆不胜悬。",
            "归耕要伴君难老，相与笞鸾作散仙。"
        ],
        "title": "次韵汪彦允见寄",
        "id": "d4619395-900f-4cef-ac52-b3f49858054b"
    },
    {
        "author": "朱松",
        "paragraphs": [
            "算舟吏散了无事，与客意行初不谋。",
            "饱看云涛舞空阔，欣逢泉石媚深幽。",
            "西汉未试补天手，上界那知鞭凤游。",
            "剪烛他年忆真赏，莫嗟身世尚沉浮。"
        ],
        "title": "与吴昌国同游灵水院二首  其一",
        "id": "b80919c3-5c5d-416d-99e3-8955dfb92227"
    },
    {
        "author": "朱松",
        "paragraphs": [
            "来往风流记两翁，天涯今作九秋蓬。",
            "坐惊秀色悬眉宇，便觉仙峯入手中。",
            "傲世真成漆园吏，输君不负北窗风。",
            "书生浪发新亭叹，自笑尊前气吐虹。"
        ],
        "title": "与吴昌国同游灵水院二首  其二",
        "id": "29b316e1-8963-4e4b-ae7b-634f6dd22afa"
    },
    {
        "author": "朱松",
        "paragraphs": [
            "居越与谁语，得君宽我愁。",
            "颇惊三日别，更为一樽留。",
            "食藿有余味，泣河非所谋。",
            "相看抚身世，容与愧苍鸥。"
        ],
        "title": "赠吴昌国二首  其一",
        "id": "1bc740d5-0126-442e-8636-325cf69901dc"
    },
    {
        "author": "朱松",
        "paragraphs": [
            "忆我少年日，游君大父闲。",
            "诸孙嗟契阔，双鬓各斓斑。",
            "未觉归愚晚，俱尝适俗艰。",
            "绝知归思急，更觅玉梅攀。"
        ],
        "title": "赠吴昌国二首  其二",
        "id": "a72daab9-0a7d-428f-89a5-19b2b39101ec"
    },
    {
        "author": "朱松",
        "paragraphs": [
            "岁晚尊前一笑譁，怜君孤愤老天涯。",
            "诸豪虽识临邛客，陋族难当阙里家。",
            "会有孟光求共隠，不应牧犊但长嗟。",
            "青衫华发春风里，择婿犹堪驻宝车。"
        ],
        "title": "孔生示二诗答一篇",
        "id": "d03e9997-a2ae-4508-bb5a-9ff093aa11e4"
    },
    {
        "author": "朱松",
        "paragraphs": [
            "龙卷风云一发蟠，不妨聊作侍祠官。",
            "高情未许群儿觉，万事何须正眼看。",
            "问道从公春信近，谈天容我酒杯宽。",
            "乘桴亦有平生意，回首纷纷行路难。"
        ],
        "title": "寄江少明",
        "id": "7c74a849-10dc-46ab-9cf6-dfc31580d0bb"
    },
    {
        "author": "朱松",
        "paragraphs": [
            "柯山月下婵娟影，前度刘郎余故情。",
            "诗成回首恋三宿，我亦惜花痴半生。",
            "鴈沉寒水菩提长，虫蚀真诠章句清。",
            "西湖悬绝得鸾喙，可但能专五字城。"
        ],
        "tags": [
            "西湖"
        ],
        "title": "次韵刘仲高怀外舅家梅花",
        "id": "c81dde7b-c9fc-4cb7-b384-2314a363aaa2"
    },
    {
        "author": "朱松",
        "paragraphs": [
            "司祀名郎下紫宸，王师载主尚时巡。",
            "丕承配极威灵在，对越垂休命秩新。",
            "幽梦想多春草句，清江为洗湼衣尘。",
            "行观前席来宣室，可但从容问鬼神。"
        ],
        "title": "送景思奉祠之温州",
        "id": "1ee77679-7786-45ad-8a63-30d62492a8c5"
    },
    {
        "author": "朱松",
        "paragraphs": [
            "两牛鸣地隔寒流，病起相望客鬓秋。",
            "闻道唤船归别浦，坐怀联策倚沧洲。",
            "骚人空复惊摇落，胡贾何须叹滞留。",
            "会拥蒙冲入河渭，看君黄色上眉头。"
        ],
        "title": "次韵郑德与归舟中感怀",
        "id": "a68d1c81-8fd9-41c7-9297-1165dd340a60"
    },
    {
        "author": "朱松",
        "paragraphs": [
            "酌酒掺归袂，繁阴殊未收。",
            "心知非远别，自不柰离愁。",
            "蓬渚倦怀椠，云台归借筹。",
            "遄来阊阖路，万马避前驺。"
        ],
        "title": "李似表取告归晋陵",
        "id": "0babda89-ccdc-4075-b0c2-d0cb3ecbbd07"
    },
    {
        "author": "朱松",
        "paragraphs": [
            "己自应无憾，人犹叹不遭。",
            "簪缨门已大，湖海气方豪。",
            "旧国牛矶外，新阡马鬣高。",
            "流芳传教子，步武接夔臯。"
        ],
        "title": "致政宣教魏公挽诗二首  其一",
        "id": "8d4e5dd9-9742-4d61-a5ee-7f0de5a7437f"
    },
    {
        "author": "朱松",
        "paragraphs": [
            "交盖岁云晚，向人怀自倾。",
            "争棋消永昼，酌茗话平生。",
            "转手便陈迹，抚书增故情。",
            "无由从执绋，空想葬箫声。"
        ],
        "title": "致政宣教魏公挽诗二首  其二",
        "id": "caeb94a6-a0bc-4343-8128-8f6772a3c383"
    },
    {
        "author": "朱松",
        "paragraphs": [
            "余庆钟兰秀，初占合凤飞。",
            "那知风不止，遽作露先晞。",
            "鬻髢筵方彻，齐眉事已非。",
            "魂车春陌上，空背夕阳归。"
        ],
        "title": "刘氏挽诗",
        "id": "a1f4caf9-7230-427a-95e3-64541c8e4956"
    },
    {
        "author": "朱松",
        "paragraphs": [
            "强蹋府尘从傅子，立谈江阁识钊郎。",
            "一尊此地见眉宇，十载相思成鬓霜。",
            "秋灯煜煜照情话，夜浪翻翻吹客床。",
            "投名径入农圃社，老矣不梦天门翔。"
        ],
        "title": "次钊彦仲傅茂先韵",
        "id": "c1adce1d-b925-4711-a7ae-60af8d1301ca"
    },
    {
        "author": "朱松",
        "paragraphs": [
            "荦确复荦确，秋山殊未晴。",
            "流年半羁旅，此地几经行。",
            "雪岭今慵照，茅簷欲谩营。",
            "大钧浑莫问，流坎任余生。"
        ],
        "title": "建安道中",
        "id": "a84af29d-91f5-452b-a385-5987f6b5580d"
    },
    {
        "author": "朱松",
        "paragraphs": [
            "墙东新径去年开，二老扶筇便往来。",
            "数面何曾三日别，离怀都寄十分杯。",
            "客亭系马梅争落，官舍裁书鴈欲回。",
            "秉执枢机有知己，未须卜筑向蒿莱。"
        ],
        "title": "送蔺廷彦之衡州",
        "id": "3658fd77-7ad6-4b31-834c-a2e7ee55942b"
    },
    {
        "author": "朱松",
        "paragraphs": [
            "异鸟来齐国，仍依殿陛翔。",
            "从容询鲁相，物色是商羊。",
            "欲雨追童语，怀山验水祥。",
            "民宁因备豫，政美谢祈禳。",
            "止异爰居久，鸣无垤鹳长。",
            "愿言苏旱虐，主上似宣王。"
        ],
        "title": "商羊",
        "id": "1c66117e-e16a-4f9f-a16e-5e780b5d1903"
    },
    {
        "author": "朱松",
        "paragraphs": [
            "朱门小驻使君车，二老风流入画图。",
            "但有觥筹供笑语，从教岁月上髯须。",
            "诗成华烛留残蜡，客醉高歌叩缺壶。",
            "更起争棋夸得隽，不应局蹙守边隅。"
        ],
        "title": "次张演翁林元惠韵",
        "id": "fd4bf896-3a82-4bcc-b567-2ab1f330b8aa"
    },
    {
        "author": "朱松",
        "paragraphs": [
            "帝室尊公相，潭潭大府居。",
            "从容调鼎铉，奋发自犂锄。",
            "弼亮恢贤业，班联冠广除。",
            "艰难同耦日，慷慨辍耕初。",
            "厚币来莘野，幽人出冀墟。",
            "渴贤才仄席，何计老田庐。"
        ],
        "title": "公相起犂锄",
        "id": "7ab9be18-bcc1-4460-9473-a91d4db3d6a4"
    },
    {
        "author": "朱松",
        "paragraphs": [
            "得春榆柳遍平郊，犹见藏鸦影未交。",
            "动地风来一披拂，青黄浅浅抹林稍。"
        ],
        "title": "太康道中二首  其一",
        "id": "219801de-4caf-42f2-9ce1-2fea554110b6"
    },
    {
        "author": "朱松",
        "paragraphs": [
            "一色春匀万树红，坐愁吹作雪漫空。",
            "谁知榆荚杨花意，只拟春残卷地风。"
        ],
        "title": "太康道中二首  其二",
        "id": "c1a5a2c8-162e-4467-9c47-1783588b632b"
    },
    {
        "author": "朱松",
        "paragraphs": [
            "灯花作意照归人，短棹扁舟寂寞滨。",
            "帝力如春苏万物，遥知太一不威神。"
        ],
        "title": "灯夕时在泗上五首  其一",
        "id": "208a1646-4b38-4e05-b8a1-26d66979d9da"
    },
    {
        "author": "朱松",
        "paragraphs": [
            "云窗月槛仰乘舆，俯看香车出绣襦。",
            "九陌人人歌帝力，不须微服过康衢。"
        ],
        "title": "灯夕时在泗上五首  其二",
        "id": "dc5e2ec5-99b2-4874-850c-e4117016d728"
    },
    {
        "author": "朱松",
        "paragraphs": [
            "鸾驾翩翩驭晚风，积苏宫阙夜濛濛。",
            "明朝遣觅铁如意，应在凉州酒肆中。"
        ],
        "title": "灯夕时在泗上五首  其三",
        "id": "603dd7e0-8b59-4712-bb60-5accb6cbda42"
    },
    {
        "author": "朱松",
        "paragraphs": [
            "我欲安心未有方，至人遗迹已茫茫。",
            "自非窣堵波中老，谁直先生一瓣香。"
        ],
        "title": "灯夕时在泗上五首  其四",
        "id": "1544e5ad-10ac-432f-b10f-0c23c10c64c0"
    },
    {
        "author": "朱松",
        "paragraphs": [
            "我观世界只儿嬉，一戏相从更莫辞。",
            "绮语未忘余习在，明朝与和紫姑诗。"
        ],
        "title": "灯夕时在泗上五首  其五",
        "id": "4804a03f-5365-4b33-90c0-1ab35683edcb"
    },
    {
        "author": "朱松",
        "paragraphs": [
            "尘缘挽我去渔矶，回首沧洲此愿违。",
            "偶寄一舟江上去，只无箬笠与蓑衣。"
        ],
        "title": "松江三首  其一",
        "id": "a6382f12-4084-4120-852a-6b1d0cf45bee"
    },
    {
        "author": "朱松",
        "paragraphs": [
            "表里江湖眼界新，解夸奇观属诗人。",
            "要须一釂三江水，净洗多生舌本尘。"
        ],
        "title": "松江三首  其二",
        "id": "47f56488-71a7-46a9-9bed-5bd22e1f7966"
    },
    {
        "author": "朱松",
        "paragraphs": [
            "晴江渺渺跨江干，春涨平湖万顷寒。",
            "欲挽银潢供砚滴，坐如震泽在毫端。"
        ],
        "title": "松江三首  其三",
        "id": "4bc85203-2950-4e28-bc9a-58def9bfc548"
    },
    {
        "author": "朱松",
        "paragraphs": [
            "长桥画柱照清沦，俯见游鯈不可缗。",
            "山影半溪丛篠密，谁知翠碧解藏身。"
        ],
        "title": "翠碧",
        "id": "838993b1-cf96-4676-9d04-4cfa2622474a"
    },
    {
        "author": "朱松",
        "paragraphs": [
            "翩翩风驭驾花神，更遣酴醾殿晚春。",
            "压架秾香千尺雪，唤回中酒惜花人。"
        ],
        "title": "赋王伯温家酴醾",
        "id": "731bd0ff-9f9f-4b9e-a897-0ce4bc5c8e0c"
    },
    {
        "author": "朱松",
        "paragraphs": [
            "香英狼籍了无余，偿我残春一斛珠。",
            "犹带微酸饷佳客，为嫌啼鸟啄红肤。"
        ],
        "title": "王彦行送樱桃",
        "id": "a6330919-0432-4fac-8d8c-97e4a3c997c9"
    },
    {
        "author": "朱松",
        "paragraphs": [
            "红颜素脸出春残，袅袅传传态自完。",
            "闻道扬州冠天下，何年跨鹤往吟看。"
        ],
        "title": "芍药二首  其一",
        "id": "69cada4a-df57-4760-be38-7a3fb51d385c"
    },
    {
        "author": "朱松",
        "paragraphs": [
            "舞困春风睡思深，东君更与缠腰金。",
            "颓簷醉尉花应笑，那有当年幕客心。"
        ],
        "title": "芍药二首  其二",
        "id": "9a71acf1-84e0-45fe-841d-898603c4eff8"
    },
    {
        "author": "朱松",
        "paragraphs": [
            "凿透巉巖不记春，山腰千古挂冰轮。",
            "谁知擘破三峯手，聊出婵娟戏路人。"
        ],
        "title": "月巖去上饶十里山有侧穴腹背皆洞如月",
        "id": "34271bf4-5bde-44e4-87a0-482d7abe6441"
    },
    {
        "author": "朱松",
        "paragraphs": [
            "阴阴叶底午蝉嘶，满腹春风寄一枝。",
            "下有行人正愁绝，不知幽咽自缘饥。"
        ],
        "title": "蝉",
        "id": "11b7d7c6-7133-4e3c-9626-bebb918d38a9"
    },
    {
        "author": "朱松",
        "paragraphs": [
            "一月分身入万池，道人何处不相随。",
            "卧听绝壑传风籁，历历新诗世不知。"
        ],
        "title": "寄湛师",
        "id": "4e0d40f2-3450-4082-8f6e-97be4bd01237"
    },
    {
        "author": "朱松",
        "paragraphs": [
            "诗人未见雪梅画，只识前村横水枝。",
            "百巧摹香摹不出，此诗风味畧相宜。"
        ],
        "title": "答汪明道见示画雪梅诗",
        "id": "d8ffc22e-dbaa-49f2-aee6-044b8794aa3b"
    },
    {
        "author": "朱松",
        "paragraphs": [
            "支公去不锁禅扉，熟境应留梦里归。",
            "我却寄眠公榻上，此心浑似片云飞。"
        ],
        "title": "夹路天宁谒僧不遇",
        "id": "b73b1f64-3dfa-4544-8dce-96cd10db3144"
    },
    {
        "author": "朱松",
        "paragraphs": [
            "悲歌厌听久无襦，倦客翻嫌出有车。",
            "杖策岸巾山下路，百钱聊欲饮樵夫。"
        ],
        "title": "野步",
        "id": "18118a47-fd39-4285-a3a1-fd69f02bab69"
    },
    {
        "author": "朱松",
        "paragraphs": [
            "道人足迹扫尘寰，坐看筇枝上藓斑。",
            "豢得箨龙千尺就，却教行水遶空山。"
        ],
        "title": "报恩寺",
        "id": "92b0eecb-c3f3-493d-be81-ba3d766c6b28"
    },
    {
        "author": "朱松",
        "paragraphs": [
            "擘开华岳三峯秀，叠就层峯数石寒。",
            "等是世间儿戏事，道人莫作两般看。"
        ],
        "tags": [
            "华山"
        ],
        "title": "铅山僧斋假山",
        "id": "899e3943-8af0-48fe-9897-bd209bfb796c"
    },
    {
        "author": "朱松",
        "paragraphs": [
            "橘刺藤梢罥客衣，直缘微禄得奔驰。",
            "悬知投老归田味，只似登山困睡时。"
        ],
        "title": "石门寺四首  其一",
        "id": "1d7e4462-02a3-4ecd-bc3d-ce0e18cd65b4"
    },
    {
        "author": "朱松",
        "paragraphs": [
            "行穿苍麓瞰平冈，踏破青鞋到上方。",
            "城市纷纷足机穽，却从山路得康庄。"
        ],
        "title": "石门寺四首  其二",
        "id": "970bbc2a-68ab-4ece-9c79-58d5a4f37d6d"
    },
    {
        "author": "朱松",
        "paragraphs": [
            "林栖相唤出幽谷，我亦欲起天未明。",
            "枕中决决响山溜，一似荒城长短更。"
        ],
        "title": "石门寺四首  其三",
        "id": "f210b50a-278a-4afa-9850-dea81f35aabd"
    },
    {
        "author": "朱松",
        "paragraphs": [
            "真功那复叹蒸沙，静笑饥肠日夜譁。",
            "老褐不须供茗粥，朝餐吾已办丹霞。"
        ],
        "title": "石门寺四首  其四",
        "id": "b3dff558-5dc2-4eb6-a6e5-79f459b03389"
    },
    {
        "author": "朱松",
        "paragraphs": [
            "谁云山僧贫，而有千椽玉。",
            "幽眠岂无处，爱此晴窗绿。"
        ],
        "title": "竹斋",
        "id": "89ba771c-9eb4-4e6f-a6eb-4d47752d3806"
    },
    {
        "author": "朱松",
        "paragraphs": [
            "霜余野水尚能深，隔见僧簷出短林。",
            "一苇欲航心未稳，故穿危径取墙阴。"
        ],
        "title": "将宿松溪罗汉舟小不果渡廼宿资寿二首  其一",
        "id": "73a7acd5-0934-472e-8966-111b02bb5551"
    },
    {
        "author": "朱松",
        "paragraphs": [
            "败絮如蓑不可连，书灯相对耸吟肩。",
            "明朝定有茅簷日，借我乌犍曝背眠。"
        ],
        "title": "将宿松溪罗汉舟小不果渡廼宿资寿二首  其二",
        "id": "464a54d1-98f0-4413-b198-f6c46846e4f3"
    },
    {
        "author": "朱松",
        "paragraphs": [
            "归去来兮岁欲穷，此身天地一宾鸿。",
            "明朝等是天涯客，家在大江东复东。"
        ],
        "title": "将还政和",
        "id": "7aced8fd-d4f3-4ea7-8ae3-24fe0cd8cadb"
    },
    {
        "author": "朱松",
        "paragraphs": [
            "明窗子石滟松腴，万卷卢郎正要渠。",
            "何似黄梅碓下客，夜翻半偈倩人书。"
        ],
        "title": "以研墨送卢师予",
        "id": "5019e631-81ae-40f0-86bc-8d4bb33c6856"
    },
    {
        "author": "朱松",
        "paragraphs": [
            "隔墙歌吹聒悲凉，信马狂心堕渺茫。",
            "报答风光吾老矣，小窗读易静焚香。"
        ],
        "title": "灯夕在试院用去年韵",
        "id": "34b79b18-92f3-4f2c-829f-d62f034a5b93"
    },
    {
        "author": "朱松",
        "paragraphs": [
            "梅子生仁柳絮催，春风尘迹只苍苔。",
            "繁华一梦年年事，长是初鶑为唤回。"
        ],
        "title": "春晚二首  其一",
        "id": "56fd1460-e6e4-4944-8b13-99fd000f721a"
    },
    {
        "author": "朱松",
        "paragraphs": [
            "客路归来芳节阑，杖藜随处小盘桓。",
            "危红数点藏深绿，须作春风烂熳看。"
        ],
        "title": "春晚二首  其二",
        "id": "84f2a250-a276-47ca-afd4-b80267f2a179"
    },
    {
        "author": "朱松",
        "paragraphs": [
            "千峯踏遍一筇随，草软沙平步却宜。",
            "细径忽攀飞鸟外，故知腰脚未应衰。"
        ],
        "title": "南谿道中",
        "id": "3ea77391-2a96-447d-b17c-1b608b9c1231"
    },
    {
        "author": "朱松",
        "paragraphs": [
            "陌上花残客未归，故乡自合去迟迟。",
            "红香洲渚收归桨，却胜池塘草绿时。"
        ],
        "title": "送周时用自别业还永嘉",
        "id": "13acdb55-f9d0-49c6-a430-414e08e42333"
    },
    {
        "author": "朱松",
        "paragraphs": [
            "税鞅云扉屧响廊，困眠拾得小窗凉。",
            "逢人莫说梦魂好，厌见客尘吹上方。"
        ],
        "title": "午憩龙山上方",
        "id": "24a1a72e-4e86-4f5b-8e85-82e456c87b21"
    },
    {
        "author": "朱松",
        "paragraphs": [
            "先生衰眼失孤鸿，久著瓮天尘雾中。",
            "谁卷秋空开四壁，丹青三昧道人崇。"
        ],
        "title": "观张上达家惠崇芦鴈图二首  其一",
        "id": "bec6e5cd-0aa5-46d9-8aa1-c47c18b82cb9"
    },
    {
        "author": "朱松",
        "paragraphs": [
            "道人一锡攀飞鸟，颇悉南来北去情。",
            "画出江南遵渚态，尚余风味叫群声。"
        ],
        "title": "观张上达家惠崇芦鴈图二首  其二",
        "id": "b03ddd32-9e2f-4e2a-bf93-64b65c6cfaea"
    },
    {
        "author": "朱松",
        "paragraphs": [
            "满川秀色野阴疏，知有儒仙隔水庐。",
            "借我玉函河上语，只看尺许定何如。"
        ],
        "title": "示谢彦翔  其一",
        "id": "8a7f4062-81a3-472d-9b76-7fe2c1c48399"
    },
    {
        "author": "朱松",
        "paragraphs": [
            "后身梅福与谁论，正有幽人夙契敦。",
            "更欲上书陈世事，却来微服守吴门。"
        ],
        "title": "示谢彦翔  其二",
        "id": "1826c69f-7aa7-4c8d-9ab5-91b0703401cb"
    },
    {
        "author": "朱松",
        "paragraphs": [
            "牢落天涯身百忧，故人千里肯相投。",
            "知君强记当年事，莫说家山恐泪流。"
        ],
        "title": "示金确然",
        "id": "6ed71ee4-2c5a-4e0f-9fc2-be93018be793"
    },
    {
        "author": "朱松",
        "paragraphs": [
            "朝暖南冈一杖藜，忽投深壑得禅栖。",
            "共言伐翳通樵径，后日重来路恐迷。"
        ],
        "title": "游妙峰庵二首  其一",
        "id": "15527188-9238-4f59-87b3-32b7825509f9"
    },
    {
        "author": "朱松",
        "paragraphs": [
            "手开茅棘养疏慵，不著尘中车马踪。",
            "只许幽人来别岭，卧听石磴响枯筇。"
        ],
        "title": "游妙峰庵二首  其二",
        "id": "69854ee1-d62c-460c-a83d-b6728a47652c"
    },
    {
        "author": "朱松",
        "paragraphs": [
            "暗中摸索故难忘，客舍相逢话最长。",
            "更有异书分我读，只无名酒与君觞。"
        ],
        "title": "招谢居安",
        "id": "7e688e3f-e2a8-4d1f-8a09-85875905134f"
    },
    {
        "author": "朱松",
        "paragraphs": [
            "霜谿咽绝照冰姿，谁见无人弄影时。",
            "香逐晓风穿暗户，梦随落月挂寒枝。"
        ],
        "title": "梅花",
        "id": "597ea8af-c47b-4e06-81f1-30b98d4202e2"
    },
    {
        "author": "朱松",
        "paragraphs": [
            "作社无人唤拾遗，不妨步屧趁儿嬉。",
            "一壶春色千峯顶，回首他年忆此时。"
        ],
        "title": "社日游南台",
        "id": "79194bbc-645f-439c-a042-0d2038ec51b9"
    },
    {
        "author": "朱松",
        "paragraphs": [
            "摵摵初鸣竹，涓涓稍滴簷。",
            "忽然幽梦断，更觉晓寒添。"
        ],
        "title": "雨二绝句  其一",
        "id": "7fc90c4c-775f-47b5-ab64-df5e98675458"
    },
    {
        "author": "朱松",
        "paragraphs": [
            "纤纤花入麦，漫漫雨黄梅。",
            "泥径无人度，风帘为燕开。"
        ],
        "title": "雨二绝句  其二",
        "id": "fcee53bf-46fb-415d-afd8-80dd807ceeda"
    },
    {
        "author": "朱松",
        "paragraphs": [
            "剥啄浑无去客嗔，丁宁招唤只怀人。",
            "南风殿角凉如水，来洗眼前朱墨尘。"
        ],
        "title": "招卓民表来白云寺",
        "id": "6b2acf90-f69a-423e-852c-be6232f2f61c"
    },
    {
        "author": "朱松",
        "paragraphs": [
            "风传万籁有喧寂，月入千波无浅深。",
            "应信此身非我有，窗间谁伴夜虫吟。"
        ],
        "title": "宿石龙寺二绝句  其一",
        "id": "e4278520-b6fd-479c-9ad1-a542fa84b254"
    },
    {
        "author": "朱松",
        "paragraphs": [
            "触处为家底是归，浮生南北未忘机。",
            "道人身似南枝鹊，更尽秋宵一再飞。"
        ],
        "title": "宿石龙寺二绝句  其二",
        "id": "6c3eae30-5719-4e3d-af91-43cff4e2c940"
    },
    {
        "author": "朱松",
        "paragraphs": [
            "山僧分粟配蒿藜，百亿须弥一钵携。",
            "但得十方罗汉饱，不辞身作老金鸡。"
        ],
        "title": "惠匀送粟既归其直作两偈  其一",
        "id": "ef424cd2-02e5-4fa8-a237-9a72e71c9e32"
    },
    {
        "author": "朱松",
        "paragraphs": [
            "惠休老去谩论诗，圆泽西游未有期。",
            "但解留连元亮酒，不须料理玉川饥。"
        ],
        "title": "惠匀送粟既归其直作两偈  其二",
        "id": "02f844ca-72db-4055-8eb7-d446d64ca4ca"
    },
    {
        "author": "朱松",
        "paragraphs": [
            "西山相对卧寒斋，耿耿思君不满怀。",
            "比似持云来寄我，何如君自作云来。"
        ],
        "title": "寄人",
        "id": "74728e33-658d-4c3a-bb2c-88ae1b5b0463"
    },
    {
        "author": "朱松",
        "paragraphs": [
            "久知喧寂两空华，分别应缘一念邪。",
            "为问脱靴吟芍药，何如煮茗对梅花。"
        ],
        "title": "书护国上方",
        "id": "39c01691-077b-43cf-9edf-d100bc1d10ba"
    },
    {
        "author": "朱松",
        "paragraphs": [
            "凤山一震卷春回，想见香芽几焙开。",
            "未办倩君持券买，故应须我著诗催。"
        ],
        "title": "元声许茶绝句督之",
        "id": "6a7db1f3-034b-4725-86e9-12a53675d7e6"
    },
    {
        "author": "朱松",
        "paragraphs": [
            "寄我新诗锦绣端，解包更得凤山团。",
            "分无心赏陪颠陆，只有家风似嬾残。"
        ],
        "title": "谢人寄茶",
        "id": "c48363be-268a-4c9d-b461-842afffee69f"
    },
    {
        "author": "朱松",
        "paragraphs": [
            "道人一计了平生，肯笑寒儒不糁羹。",
            "若识先生晚食肉，万钱何处著羶腥。"
        ],
        "title": "与匀道人蔬饭作两绝句  其一",
        "id": "274bb3ac-a529-436e-9333-2044adc44834"
    },
    {
        "author": "朱松",
        "paragraphs": [
            "牛羊触藩笋成竹，鹅鹜成群饱倒藤。",
            "一饭罗摩未为孽，要知我是在家僧。"
        ],
        "title": "与匀道人蔬饭作两绝句  其二",
        "id": "e06ccbe2-d751-447b-a33a-5178a0b7dbda"
    },
    {
        "author": "朱松",
        "paragraphs": [
            "小雨歛尘芒屩轻，玉峯一点笠边明。",
            "向来目尽鸟飞处，一锡今随只影行。"
        ],
        "title": "匀道人之玉山戏作两小诗送之  其一",
        "id": "401a3e59-5321-4f8a-9732-b135bd5f2380"
    },
    {
        "author": "朱松",
        "paragraphs": [
            "道眼无尘万景随，沧江秋色入新诗。",
            "归时人问江南好，只道君行到自知。"
        ],
        "title": "匀道人之玉山戏作两小诗送之  其二",
        "id": "e00907e0-40d5-49e3-bbc6-b037ed85f6a1"
    },
    {
        "author": "朱松",
        "paragraphs": [
            "人间狡兔开三窟，天上夜叉守九关。",
            "欲伴衲僧林下住，会须石似此心顽。"
        ],
        "title": "宿鹅湖寺和同行匀道人",
        "id": "ffd7387c-350a-42c1-887b-9cc87170e19a"
    },
    {
        "author": "朱松",
        "paragraphs": [
            "危栏缥缈跨鸿濛，城郭溪山一览空。",
            "何处更容君著眼，大千浑在六窗中。"
        ],
        "title": "题廓见亭",
        "id": "c291b8e7-be09-465f-9cc9-f61873a1c133"
    },
    {
        "author": "朱松",
        "paragraphs": [
            "春归幽谷转微和，已觉粘枝玉蕊多。",
            "天女净香焚月下，相逢依约到无何。"
        ],
        "title": "梅花",
        "id": "c8f68490-b57a-4095-8534-a0646d01c2e8"
    },
    {
        "author": "朱松",
        "paragraphs": [
            "梅花梦向笛中残，子著深枝一一酸。",
            "肠断来迟双燕子，暗香消歇粉泥干。"
        ],
        "title": "书钊家园壁  其一",
        "id": "71498047-de49-49a4-9de8-b5ff1b272ed9"
    },
    {
        "author": "朱松",
        "paragraphs": [
            "心空无地著尘沙，对镜何曾一念差。",
            "戏取大千归丈室，未妨衣襋乱天花。"
        ],
        "title": "书钊家园壁  其二",
        "id": "09fed6fa-a894-4af0-a7f0-d91cec7355f9"
    },
    {
        "author": "朱松",
        "paragraphs": [
            "鳞生雨后东西倦，雪落竹间南北枝。",
            "将母方勤弟行役，春风应满锦囊诗。"
        ],
        "title": "南浦五小诗迎劳二弟  其一",
        "id": "7efd8e3b-b2f6-4f40-8e1e-e688a583269b"
    },
    {
        "author": "朱松",
        "paragraphs": [
            "苟禄劳生不为身，强颜来此算征人。",
            "莫将朝市轻分别，等是低回一哄尘。"
        ],
        "title": "南浦五小诗迎劳二弟  其二",
        "id": "f00b2642-8552-4062-b9a1-d24d505ebad8"
    },
    {
        "author": "朱松",
        "paragraphs": [
            "堂前春日媚珍盘，穉子相群舞袖斑。",
            "斗酒寿亲逢一笑，不知身在市门间。"
        ],
        "title": "南浦五小诗迎劳二弟  其三",
        "id": "3773b4bd-d5cd-44ac-8972-7102a69846dc"
    },
    {
        "author": "朱松",
        "paragraphs": [
            "青山北界大江东，了了乡关在眼中。",
            "归得一廛吾愿足，此生初不问穷通。"
        ],
        "title": "南浦五小诗迎劳二弟  其四",
        "id": "67b8e08a-5f65-4fc3-b588-d149a779c9db"
    },
    {
        "author": "朱松",
        "paragraphs": [
            "健碧倚天无数峯，眼前浑似故人逢。",
            "问来识面知何处，应在颐斋诗卷中。"
        ],
        "title": "南浦五小诗迎劳二弟  其五",
        "id": "e15bb4f2-718e-4d31-a38d-fdf73a67d2fe"
    },
    {
        "author": "朱松",
        "paragraphs": [
            "心亲千里不辞遥，咫尺衡门接市桥。",
            "万卷舌端真历历，一丘胸次更嚣嚣。"
        ],
        "title": "和几叟秋日南浦十绝句简子庄寄几叟  其一",
        "id": "562c490d-b3ef-4d9f-b880-691ad0edeb78"
    },
    {
        "author": "朱松",
        "paragraphs": [
            "平生学道著功深，世事萦人负此心。",
            "頼有关西门下士，洛川流派得重寻。"
        ],
        "title": "和几叟秋日南浦十绝句简子庄寄几叟  其二",
        "id": "d1af3b6b-0b5e-44f1-9a52-e558c9f10dc5"
    },
    {
        "author": "朱松",
        "paragraphs": [
            "屹屹龟山障末流，藩墙一望渺无由。",
            "胸中万里平生事，肯蹋寻常只么休。"
        ],
        "title": "和几叟秋日南浦十绝句简子庄寄几叟  其三",
        "id": "762c527b-acf2-4ffc-add3-05356b25d768"
    },
    {
        "author": "朱松",
        "paragraphs": [
            "两翁相对语更阑，想见风生席石间。",
            "诗就南枝三转鹊，樽前秋月半啣山。"
        ],
        "title": "和几叟秋日南浦十绝句简子庄寄几叟  其四",
        "id": "73df7271-e0c8-4793-8b93-507866d582d0"
    },
    {
        "author": "朱松",
        "paragraphs": [
            "残书倦展水沉烧，那有堂前学子嘲。",
            "卧读萧陈秋夕句，不知烟暝鸟争巢。"
        ],
        "title": "和几叟秋日南浦十绝句简子庄寄几叟  其五",
        "id": "eb3fe150-c1f2-49bd-838b-819f766b2cb0"
    },
    {
        "author": "朱松",
        "paragraphs": [
            "凛凛臞仙千载人，当年许卜一枝邻。",
            "天高鬼恶堂堂去，谁识渠侬不坏身。"
        ],
        "title": "和几叟秋日南浦十绝句简子庄寄几叟  其六",
        "id": "b2a5a97d-dd06-4427-961d-808cdcbaa2d3"
    },
    {
        "author": "朱松",
        "paragraphs": [
            "不见陈公岁又除，七峯深处食无鱼。",
            "终烦指似龟山路，会使人疑得异书。"
        ],
        "title": "和几叟秋日南浦十绝句简子庄寄几叟  其七",
        "id": "52229352-1fa9-4133-b82c-d1aebf9d6400"
    },
    {
        "author": "朱松",
        "paragraphs": [
            "一筇楚尾见春风，遥想诗成顾盻中。",
            "心逐孤云天外去，恍疑身在大江东。"
        ],
        "title": "和几叟秋日南浦十绝句简子庄寄几叟  其八",
        "id": "2b1e62e4-0241-41a5-8190-95b8edf5e957"
    },
    {
        "author": "朱松",
        "paragraphs": [
            "沙界豪端久自知，笔锋一戏更何疑。",
            "江南春色花千里，幻入幽人半幅诗。"
        ],
        "title": "和几叟秋日南浦十绝句简子庄寄几叟  其九",
        "id": "63800057-5295-45a7-9c67-a5f19dce7036"
    },
    {
        "author": "朱松",
        "paragraphs": [
            "风雨交交耿夜灯，天涯兄弟对牀听。",
            "莫嫌诗作江南语，一梦家山眼亦青。"
        ],
        "title": "和几叟秋日南浦十绝句简子庄寄几叟  其一○",
        "id": "64e14cba-f54c-4cfc-88a8-9f509910ede2"
    },
    {
        "author": "朱松",
        "paragraphs": [
            "老去温柔失旧乡，北窗一枕午风长。",
            "梦回未觉羲皇下，句好全胜殿阁凉。"
        ],
        "title": "答子庄见和",
        "id": "fe0fd753-841f-45c2-ae4e-df8f1db1c36b"
    },
    {
        "author": "朱松",
        "paragraphs": [
            "平津栏槛倚高秋，一掬寒波醉眼流。",
            "莫话风流云散事，九河翻泪若为收。"
        ],
        "title": "答国镇见迓之什  其一",
        "id": "e3dbf96c-38a7-4c6e-9e86-3fe340cae6fa"
    },
    {
        "author": "朱松",
        "paragraphs": [
            "渊明把菊对清秋，醉里诗豪万象流。",
            "画出多情愁绝处，七峯明灭断云收。"
        ],
        "title": "答国镇见迓之什  其二",
        "id": "96aa3f57-b1af-45d4-82cc-77481dd5a24f"
    },
    {
        "author": "朱松",
        "paragraphs": [
            "相马评书世未知，要从风骨识权奇。",
            "半山妙墨翻风雨，尚有典刑今复谁。"
        ],
        "title": "次韵答梦得送荆公墨刻",
        "id": "d51e4d6e-c110-4f00-ad87-17f5980fc035"
    },
    {
        "author": "朱松",
        "paragraphs": [
            "步携婉娩上巉巖，北望云山紫翠搀。",
            "了了大江东岸路，欲攀风驭脱羁衔。"
        ],
        "title": "与许簿同游南山二首  其一",
        "id": "7d1ed035-a488-4f9e-9790-15dd6ffb53da"
    },
    {
        "author": "朱松",
        "paragraphs": [
            "秋空如水莫留尘，脚底千峯翠浪奔。",
            "未暇与君游八表，且当索酒赋鹍鹏。"
        ],
        "title": "与许簿同游南山二首  其二",
        "id": "726ef5b6-b0ee-466e-93c0-c4d7842fcd13"
    },
    {
        "author": "朱松",
        "paragraphs": [
            "招提一叶弄新晴，却信朝簷鹊有灵。",
            "犹有幽花堪系缆，为言轻手惜飘零。"
        ],
        "title": "游报国院用壁间韵示同游二首  其一",
        "id": "29dfa154-a842-4ae7-b30b-f4bd4dde3352"
    },
    {
        "author": "朱松",
        "paragraphs": [
            "老僧弥勒久同龛，应笑游人世味甘。",
            "小数何曾工九九，深禅聊欲问三三。"
        ],
        "title": "游报国院用壁间韵示同游二首  其二",
        "id": "12b539c8-9a90-4765-91dd-03e8a7b59428"
    },
    {
        "author": "朱松",
        "paragraphs": [
            "谁共谿边沆瀣杯，惊鱼不睡棹歌来。",
            "风生苹末无多子，更待冰轮作伴回。"
        ],
        "title": "谿桥纳凉晚归小景",
        "id": "889083a1-63b4-4073-9992-37e5250cb0e3"
    },
    {
        "author": "朱松",
        "paragraphs": [
            "百八么珠水玉寒，客囊无复一钱看。",
            "只应袖里灵山在，无数如来转指端。"
        ],
        "title": "水精念珠颂",
        "id": "c764485b-61bc-4bd4-8808-2e79c0e2cd05"
    },
    {
        "author": "朱松",
        "paragraphs": [
            "观身已作水溶溶，投瓦云何觉病攻。",
            "造物小儿真一戏，未妨居士却谈空。"
        ],
        "title": "卧疾初起示逢年兼简绰中德粲五首  其一",
        "id": "74646ade-ec30-472a-a816-9176aa2b59eb"
    },
    {
        "author": "朱松",
        "paragraphs": [
            "病余都作鹤联拳，谁识臞儒是列仙。",
            "如我角犀将底用，藜羹相对却超然。"
        ],
        "title": "卧疾初起示逢年兼简绰中德粲五首  其二",
        "id": "6279b91d-385c-48a3-9883-2eee3a10035c"
    },
    {
        "author": "朱松",
        "paragraphs": [
            "清风白雨洒炎荒，林下听时恰对牀。",
            "一洗微疴何足道，请观何处不清凉。"
        ],
        "title": "卧疾初起示逢年兼简绰中德粲五首  其三",
        "id": "3a9f5c96-09b2-48a2-8bc3-645f1ddb2781"
    },
    {
        "author": "朱松",
        "paragraphs": [
            "蚤岁功名不自量，近从颜禹识行藏。",
            "万钱本是忧时饵，除却箪瓢莫谩尝。"
        ],
        "title": "卧疾初起示逢年兼简绰中德粲五首  其四",
        "id": "053873ef-a9fc-4e54-a7a0-1b939413c3fa"
    },
    {
        "author": "朱松",
        "paragraphs": [
            "一溪风月浩无边，病起吟觞总未便。",
            "欲作二豪知未办，恐君爱我沐猴禅。"
        ],
        "title": "卧疾初起示逢年兼简绰中德粲五首  其五",
        "id": "414dabe1-3ac2-4799-bbbc-828f356b8c03"
    },
    {
        "author": "朱松",
        "paragraphs": [
            "凤山团餠月朣朦，老桂横枝出旧丛。",
            "小友他年春入手，始知蟾窟本来空。"
        ],
        "title": "以月团为十二郎生日之寿戏为数小诗  其一",
        "id": "4718b785-f920-4056-aaf8-d9c80b9a3fbc"
    },
    {
        "author": "朱松",
        "paragraphs": [
            "梦觉牀头无复酒，语终甑底但余糜。",
            "已堪北海呼为友，犹恐西真唤作儿。"
        ],
        "title": "以月团为十二郎生日之寿戏为数小诗  其二",
        "id": "08e4a1e6-3aaa-4842-b815-a9f5c0271829"
    },
    {
        "author": "朱松",
        "paragraphs": [
            "骎骎惊子笔生风，开卷犹须一尺穷。",
            "年长那知虫鼠等，眼明已见角犀丰。"
        ],
        "title": "以月团为十二郎生日之寿戏为数小诗  其三",
        "id": "4e7a5590-6956-4e84-bbdb-e42407bd59c0"
    },
    {
        "author": "朱松",
        "paragraphs": [
            "生朝乐事记当年，汤餠何须半臂钱。",
            "吾算自知樽有酒，汝翁莫叹坐无毡。"
        ],
        "title": "以月团为十二郎生日之寿戏为数小诗  其四",
        "id": "bb1d377b-cc44-483b-b063-8a95a36e32de"
    },
    {
        "author": "朱松",
        "paragraphs": [
            "现身犹有宰官缘，且作吴门忍辱仙。",
            "欲以诗书为佛事，利生一念几生前。"
        ],
        "title": "宿灵感院二首  其一",
        "id": "3e61f2bb-406b-457e-be41-e46e4211e67a"
    },
    {
        "author": "朱松",
        "paragraphs": [
            "净扫云房借客眠，折铛煮粥劝加餐。",
            "道人更有超然处，柿落霜林擘鸟残。"
        ],
        "title": "宿灵感院二首  其二",
        "id": "9efcf12c-d891-4747-94b9-4aa175e35cb4"
    },
    {
        "author": "朱松",
        "paragraphs": [
            "欲问春归只意行，乱红吹尽绿冥冥。",
            "道人那管芳菲过，沙劫成灰睡未醒。"
        ],
        "title": "游南峰赠长老",
        "id": "a2ec901f-c11f-4a68-a8de-e0c811c4e112"
    },
    {
        "author": "朱松",
        "paragraphs": [
            "鑪峯落日紫烟孤，江上扁舟失梦余。",
            "乞我博山修净供，要知触处是匡庐。"
        ],
        "tags": [
            "庐山"
        ],
        "title": "小偈呈元声求博山鑪",
        "id": "47bd45a7-bb24-40cf-88c3-dd2b94ef2505"
    },
    {
        "author": "朱松",
        "paragraphs": [
            "幽人世路无辙迹，抱此耿耿将安归。",
            "机心一寸焦谷稿，丹颊不为千钟肥。"
        ],
        "title": "徐彦猷寄示诗数章皆隠约世外语诗律深妙岂胜叹仰辄次韵和呈彦猷素富学未壮而弃场屋故诗中极道江湖放浪之乐以动荡其心志而卒反之以古人出处之义当有隠君子弄舟烟雨之外倚其声而歌之亦可以一笑也  其一",
        "id": "181e4d6f-315c-4d56-a127-ab2c0a697385"
    },
    {
        "author": "朱松",
        "paragraphs": [
            "颇怜胸次抱经纬，半缕不上山龙衣。",
            "谁知烟雨暗青笠，得意云水春霏微。"
        ],
        "title": "徐彦猷寄示诗数章皆隠约世外语诗律深妙岂胜叹仰辄次韵和呈彦猷素富学未壮而弃场屋故诗中极道江湖放浪之乐以动荡其心志而卒反之以古人出处之义当有隠君子弄舟烟雨之外倚其声而歌之亦可以一笑也  其二",
        "id": "c6c1b8e2-0e3a-47a4-bd83-465f644ab6e7"
    },
    {
        "author": "朱松",
        "paragraphs": [
            "诗逼长江世已稀，沧洲未觉此心违。",
            "平生却笑陶彭泽，今昔纷纷强是非。"
        ],
        "tags": [
            "长江"
        ],
        "title": "徐彦猷寄示诗数章皆隠约世外语诗律深妙岂胜叹仰辄次韵和呈彦猷素富学未壮而弃场屋故诗中极道江湖放浪之乐以动荡其心志而卒反之以古人出处之义当有隠君子弄舟烟雨之外倚其声而歌之亦可以一笑也  其三",
        "id": "f3216c23-ef66-4b7c-adac-b77f04797113"
    },
    {
        "author": "朱松",
        "paragraphs": [
            "江湖魏阙已一视，孰与蓑笠无危机。",
            "遥知避世客相对，落日一谈能解围。"
        ],
        "title": "徐彦猷寄示诗数章皆隠约世外语诗律深妙岂胜叹仰辄次韵和呈彦猷素富学未壮而弃场屋故诗中极道江湖放浪之乐以动荡其心志而卒反之以古人出处之义当有隠君子弄舟烟雨之外倚其声而歌之亦可以一笑也  其四",
        "id": "fd91a52b-056f-42be-a0f0-badacd6bbb24"
    },
    {
        "author": "朱松",
        "paragraphs": [
            "谈笑百篇无俗韵，荣枯半世掩衡扉。",
            "古人禄隠或金马，那用故山甘蕨薇。"
        ],
        "title": "徐彦猷寄示诗数章皆隠约世外语诗律深妙岂胜叹仰辄次韵和呈彦猷素富学未壮而弃场屋故诗中极道江湖放浪之乐以动荡其心志而卒反之以古人出处之义当有隠君子弄舟烟雨之外倚其声而歌之亦可以一笑也  其五",
        "id": "a4129edf-b61b-466f-974a-fa582b12d7e1"
    },
    {
        "author": "朱松",
        "paragraphs": [
            "枯木巖头鸿鴈行，十年离别话偏长。",
            "归时裹里日溪橘，应作雪峯薝卜香。"
        ],
        "title": "送求道人永福谒同参二首  其一",
        "id": "915838e7-3e44-4ea1-8c87-7fe8bb77a270"
    },
    {
        "author": "朱松",
        "paragraphs": [
            "拄藤峯顶一长啸，赠子西行风半帆。",
            "想见月生潮上处，新诗历历在千巖。"
        ],
        "title": "送求道人永福谒同参二首  其二",
        "id": "bc84e2cb-0bfe-4d4e-94ff-768a4146ac40"
    },
    {
        "author": "朱松",
        "paragraphs": [
            "一笑相从欠我曹，日疲浮礼只徒劳。",
            "纷纷阅世真难记，莫是先生眼太高。"
        ],
        "title": "绝句",
        "id": "7b87a414-8a37-41a2-b3de-24864fb3af20"
    },
    {
        "author": "朱松",
        "paragraphs": [
            "一与刘园别，春风到海隅。",
            "墙阴草争绿，留得屐痕无。"
        ],
        "title": "怀刘园作",
        "id": "ab67b82c-4a48-4aef-b55d-84b0d3cf360e"
    },
    {
        "author": "朱松",
        "paragraphs": [
            "海角西风撼客牀，熟衣已试九秋凉。",
            "同根兄弟久南北，他日灯前话更长。"
        ],
        "title": "和求道人  其一",
        "id": "6aa8a65c-9f7d-41a4-aa2d-fce67499fcf8"
    },
    {
        "author": "朱松",
        "paragraphs": [
            "衲子诗工骨转寒，折铛全胜斗升悭。",
            "恐君爱我长沙舞，且复闲中袖手看。"
        ],
        "title": "和求道人  其二",
        "id": "a21420a6-5e6f-4327-88f7-1389be8bd1f1"
    },
    {
        "author": "朱松",
        "paragraphs": [
            "风波举世正同舟，聊戏乘桴从我由。",
            "闭户有时非得已，冯河无补却堪羞。"
        ],
        "title": "和求道人  其三",
        "id": "0d41bc74-e090-4d9c-9a9a-d5afd74776da"
    },
    {
        "author": "朱松",
        "paragraphs": [
            "胸中戈甲一敌国，笔下篇章万户侯。",
            "龙门隠吏绝人处，百事随缘莫莫休。"
        ],
        "title": "徐侯寄示古风为别作三绝句往资一笑  其一",
        "id": "a708ef59-4513-4587-905d-d8fc4d2696f0"
    },
    {
        "author": "朱松",
        "paragraphs": [
            "求田莫问湖海士，得志付与闾阎儿。",
            "黄花满把一尊酒，欲话此意非君谁。"
        ],
        "title": "徐侯寄示古风为别作三绝句往资一笑  其二",
        "id": "e92a8591-bb54-4bea-8e42-bcedcddbc680"
    },
    {
        "author": "朱松",
        "paragraphs": [
            "久忆琼糜荐一杯，玉延犹费著诗催。",
            "筠篮不送今年供，应待毗耶遣化来。"
        ],
        "title": "徐侯寄示古风为别作三绝句往资一笑  其三",
        "id": "2bfdf56c-d5a9-4544-8a88-66d9659ee834"
    },
    {
        "author": "朱松",
        "paragraphs": [
            "午鸠呼梦觉徐徐，细读牀头种树书。",
            "自教儿童事农圃，更寻何处欲归愚。"
        ],
        "title": "某与徐侯有卜居村落之约每诵杜子美白沙翠竹江村路相送柴门月色新之句必相劝亟归同飨此乐侯今已迁居浮流仆亦寻屋一区冀必得之庶几遂践旧约之言乎因作二诗以广子美之意  其一",
        "id": "5678178a-8c4a-49bd-8f4a-dd2541336cc7"
    },
    {
        "author": "朱松",
        "paragraphs": [
            "莫叹天涯流落身，只今同是耦耕人。",
            "江村无物相迎送，一味柴门月色新。"
        ],
        "title": "某与徐侯有卜居村落之约每诵杜子美白沙翠竹江村路相送柴门月色新之句必相劝亟归同飨此乐侯今已迁居浮流仆亦寻屋一区冀必得之庶几遂践旧约之言乎因作二诗以广子美之意  其二",
        "id": "0215c060-82f2-45b5-99b8-c459987d547c"
    },
    {
        "author": "朱松",
        "paragraphs": [
            "江村结屋老垂垂，诗乞桤栽手自移。",
            "他日南楼看鸱集，莫忘烟雨狎鸥时。"
        ],
        "title": "次韵团练君侯新居二诗  其一",
        "id": "ec4fb999-2349-498f-8076-d82bd5eda5a9"
    },
    {
        "author": "朱松",
        "paragraphs": [
            "一钱未办买云山，突兀何时屋万间。",
            "岁晚投簪来卜筑，柴门分占碧孱颜。"
        ],
        "title": "次韵团练君侯新居二诗  其二",
        "id": "4d4de543-909c-409b-8536-62203840d566"
    },
    {
        "author": "朱松",
        "paragraphs": [
            "浮尘不到客眉开，乞食幽人晚未回。",
            "相对西山全体现，逢人莫道只空来。"
        ],
        "title": "题蛟弯小庵二绝  其一",
        "id": "4cca60a6-f0eb-4d2d-96b9-caaa0952a067"
    },
    {
        "author": "朱松",
        "paragraphs": [
            "凿破苍崖俯碧流，石埼竹筏舣行舟。",
            "已邀明月来同宿，下数层澜寸寸秋。"
        ],
        "title": "题蛟弯小庵二绝  其二",
        "id": "ca7278bf-751a-4f2c-9311-d605d93bd3ba"
    },
    {
        "author": "朱松",
        "paragraphs": [
            "丽日疏烟破小春，双峯秀色一番新。",
            "要衔天上金鸡粟，莫问人间白眼人。"
        ],
        "title": "次雪峰二小诗韵  其一",
        "id": "a61cdae0-a5d8-4b7d-b9c4-f7eb8170891b"
    },
    {
        "author": "朱松",
        "paragraphs": [
            "同参卷裓卧云根，倒屣相迎月下门。",
            "大耳识君游戏处，不应觅酒向前村。"
        ],
        "title": "次雪峰二小诗韵  其二",
        "id": "aae771e2-d64e-4e9f-ab45-0dfe03abac9b"
    },
    {
        "author": "朱松",
        "paragraphs": [
            "长安调鼎黑头公，一旦覆餗腰领红。",
            "饭稻羹蔬三万日，争如且作多田翁。"
        ],
        "title": "宣和乙巳题野人陈氏之馆",
        "id": "76019b29-a9bc-4c27-88d2-f52f37836e2a"
    },
    {
        "author": "朱松",
        "paragraphs": [
            "胸中一壑本超然，投迹尘埃只可怜。",
            "斗粟累人腰自折，不缘身在督邮前。"
        ],
        "title": "书永和寺壁  其一",
        "id": "fc86fa2a-c81c-49e7-9a62-902cfb884359"
    },
    {
        "author": "朱松",
        "paragraphs": [
            "来解征衣日未斜，小轩泉竹两清华。",
            "道人法力真无碍，解遣龙孙吐浪花。"
        ],
        "title": "书永和寺壁  其二",
        "id": "64a1205a-af58-4410-b1b0-83cdbc9b2a70"
    },
    {
        "author": "朱松",
        "paragraphs": [
            "清溪净写碧巑岏，雨后相携石路干。",
            "认取此山巉绝影，他年何处钵中看。"
        ],
        "title": "示僧",
        "id": "d0f9dbcf-6f84-4cc8-a961-b766b7ac4a46"
    },
    {
        "author": "朱松",
        "paragraphs": [
            "九日相携积翠中，胜游兼有道林同。",
            "枯颅一任君披拂，寄语龙山落帽风。"
        ],
        "title": "九日送僧归龙山",
        "id": "d2ad6a03-29de-4df2-a708-96cc40eb786f"
    },
    {
        "author": "朱松",
        "paragraphs": [
            "压糟玉面天涯见，琢雪庖霜照眼明。",
            "投筯羞颜如甲厚，南山白额正横行。"
        ],
        "title": "牛尾狸二首  其一",
        "id": "506a781b-e340-4d2b-95d1-50ec0ed25cb8"
    },
    {
        "author": "朱松",
        "paragraphs": [
            "物生甚美世所忌，吹息雪中成祸胎。",
            "汤帆卯杯频下筯，江南归梦打围来。"
        ],
        "title": "牛尾狸二首  其二",
        "id": "97e56452-9382-4630-a179-c129327138f4"
    },
    {
        "author": "朱松",
        "paragraphs": [
            "余芳卷地还春去，谁送洛花供眼青。",
            "沉香亭北真一梦，今见宗支亦典刑。"
        ],
        "title": "牡丹花二首  其一",
        "id": "1a54bd95-25ef-46d4-b12c-9e0a343d3b4b"
    },
    {
        "author": "朱松",
        "paragraphs": [
            "鹤林阆苑两萧瑟，付与大千沙劫灰。",
            "尺五城南花溅泪，诗成看镜觉摧颓。"
        ],
        "title": "牡丹花二首  其二",
        "id": "61ac9114-7bba-49c1-ab85-c5e152327bdc"
    },
    {
        "author": "朱松",
        "paragraphs": [
            "两翁来往亦风流，还拥红炉说旧游。",
            "夜半南枝三转鹊，相看更觉此生浮。"
        ],
        "title": "种竹报恩院示僧二首  其一",
        "id": "e25e730f-fe1c-4849-9eba-d3cbd654374c"
    },
    {
        "author": "朱松",
        "paragraphs": [
            "遶屋风篁梦寐清，住山活计几时成。",
            "云根试手聊亲斸，安否他年数寄声。"
        ],
        "title": "种竹报恩院示僧二首  其二",
        "id": "4f0003fd-42a9-43d9-9222-f383d9819af5"
    },
    {
        "author": "朱松",
        "paragraphs": [
            "行年已合识头颅，旧学屠龙意转疏。",
            "有子添丁助征戍，肯令辛苦更冠儒。"
        ],
        "title": "洗儿二首  其一",
        "id": "3efc83c8-823d-48de-a3a8-bee9f4204e8a"
    },
    {
        "author": "朱松",
        "paragraphs": [
            "举子三朝寿一壶，百年歌好笑掀须。",
            "厌兵已识天公意，不忍回头更指渠。"
        ],
        "title": "洗儿二首  其二",
        "id": "82cb461c-18df-4438-8b28-b4fe6d3065e0"
    },
    {
        "author": "朱松",
        "paragraphs": [
            "一雨缘南浦，波明柳荫门。",
            "遥知湔裾处，为我一攀翻。"
        ],
        "title": "五言小诗三首  其一",
        "id": "6dbcf5cc-2a1a-4c60-be77-d5ec956be66d"
    },
    {
        "author": "朱松",
        "paragraphs": [
            "散策桥南路，春容最好时。",
            "梦回花满眼，犹恐是辛夷。"
        ],
        "title": "五言小诗三首  其二",
        "id": "ba746630-872f-4c26-b9e5-9d813f19851e"
    },
    {
        "author": "朱松",
        "paragraphs": [
            "牛归坡草煖，船系岸花零。",
            "白堕尊同卧，黄昏月照醒。"
        ],
        "title": "五言小诗三首  其三",
        "id": "e1100fc1-5142-4875-b6b1-2bd86b63f21b"
    },
    {
        "author": "朱松",
        "paragraphs": [
            "怕见繁枝不忍攀，风巵绿浪雪斓斑。",
            "多情一醉年年事，须及疏英的皪间。"
        ],
        "title": "梅花三首  其一",
        "id": "5426d2ed-c12f-4d3c-8eef-1d4ac5eec481"
    },
    {
        "author": "朱松",
        "paragraphs": [
            "江梅凌厉千花上，一笑春风我有诗。",
            "白鹤老仙三叠曲，何人得法是横枝。"
        ],
        "title": "梅花三首  其二",
        "id": "cd4b1b35-8f40-4592-a3d1-fbe7b8ae32f9"
    },
    {
        "author": "朱松",
        "paragraphs": [
            "孤山居士玉梅句，醉客强呼桃杏诗。",
            "刻画无盐浼西子，法当试我古藤枝。"
        ],
        "title": "梅花三首  其三",
        "id": "a5508ecc-2f89-4ce7-97e0-06acd49bed4f"
    },
    {
        "author": "朱松",
        "paragraphs": [
            "露压珍丛粉自匀，日欹蔫萼态殊真。",
            "未成跨鹤腰金去，先醉扬州十里春。"
        ],
        "title": "芍药二首  其一",
        "id": "ac7c2597-9339-4298-9c1c-60ee8b87b7f3"
    },
    {
        "author": "朱松",
        "paragraphs": [
            "已分春光冉冉过，奇葩好在奈愁何。",
            "谁令玉颊红成点，如意痕深琥珀多。"
        ],
        "title": "芍药二首  其二",
        "id": "0c571446-6533-4911-bda6-d1417a953bb9"
    },
    {
        "author": "朱松",
        "paragraphs": [
            "一雷惊起箨龙儿，戢戢满山人未知。",
            "急唤苍头斸烟雨，明朝吹作碧参差。"
        ],
        "title": "春日二首  其一",
        "id": "eaa367c9-e211-41fa-ad37-b152ef9ceedd"
    },
    {
        "author": "朱松",
        "paragraphs": [
            "梦和残月两朦胧，饶舌幽禽苦唤侬。",
            "若说五更春睡好，绝胜骑马火城中。"
        ],
        "title": "春日二首  其二",
        "id": "dfb81297-262f-4749-bcec-67a739ab7133"
    },
    {
        "author": "朱松",
        "paragraphs": [
            "万顷银河太极舟，卧吹横笛漾中流。",
            "琼楼玉宇生寒骨，不信人间有喘牛。"
        ],
        "title": "夏夜梦中作",
        "id": "344bf90c-99ff-4f8a-b2f9-df88a5fff7f1"
    },
    {
        "author": "朱松",
        "paragraphs": [
            "身将双影背闽山，伴我江南去又还。",
            "欲寄道人簷下宿，此身都未似云闲。"
        ],
        "title": "杂小诗八首  其一",
        "id": "287badf4-8558-4e12-a707-a74512550baf"
    },
    {
        "author": "朱松",
        "paragraphs": [
            "俗学回头笑画脂，我今羞悔子何疑。",
            "恐输灵运先成佛，莫学汤休苦觅诗。"
        ],
        "title": "杂小诗八首  其二",
        "id": "52aa2c52-9cbf-449e-9517-b309e686a066"
    },
    {
        "author": "朱松",
        "paragraphs": [
            "松风十里客襟凉，路入江南选佛场。",
            "欲问道人三世事，楼钟重听未应忘。"
        ],
        "title": "杂小诗八首  其三",
        "id": "4c3f0b05-30f0-44c9-ac8a-515da2a9200a"
    },
    {
        "author": "朱松",
        "paragraphs": [
            "江南风物畧知津，便觉诗成笔有神。",
            "不向九江看五老，故应犹未是诗人。"
        ],
        "title": "杂小诗八首  其四",
        "id": "3dca4342-d19b-436d-8fd1-c53f8a939cce"
    },
    {
        "author": "朱松",
        "paragraphs": [
            "纷纷褦襶久相忘，只忆僧斋昼梦长。",
            "珍重道人留客语，君家无此北窗凉。"
        ],
        "title": "杂小诗八首  其五",
        "id": "45384e01-7987-4385-982f-36a276b3d4a8"
    },
    {
        "author": "朱松",
        "paragraphs": [
            "门外山光万里浓，且将寥落共清风。",
            "个中自有濠梁意，不用磨刀斫眼红。"
        ],
        "title": "杂小诗八首  其六",
        "id": "384687f8-dd23-4d01-9b03-ae84e0452e7a"
    },
    {
        "author": "朱松",
        "paragraphs": [
            "道人?斧得从谁，无复当年只影随。",
            "笑我不求千户郡，坐知成佛更难期。"
        ],
        "title": "杂小诗八首  其七",
        "id": "0bd16e23-c1e4-4091-83f1-90a29b244e6a"
    },
    {
        "author": "朱松",
        "paragraphs": [
            "避世山中祇树亭，绿阴遶舍忽青青。",
            "抛书自笑爬沙手，要挽天河洗甲兵。"
        ],
        "title": "杂小诗八首  其八",
        "id": "49c4e43d-5825-47e5-ae41-4089ef95eee2"
    },
    {
        "author": "朱松",
        "paragraphs": [
            "陌上冬干泣老农，天留甘雨付春工。",
            "阿香急试雷霆手，莫放人间有卧龙。"
        ],
        "title": "立春日雷",
        "id": "b762895a-b1f7-41ba-ad56-be5238b4460c"
    },
    {
        "author": "朱松",
        "paragraphs": [
            "幽树团团谢傅家，凌寒方泽共惊嗟。",
            "要知折寄殷勤意，鶗鴂那能病物华。"
        ],
        "title": "次韵江谢送花倡酬三首  其一",
        "id": "40ebba16-d0a5-4e14-9f24-e24d8d2cac95"
    },
    {
        "author": "朱松",
        "paragraphs": [
            "娟娟花竹净名家，阅世夸毗浪怨嗟。",
            "愿挈众生辞热恼，知君久学妙莲华。"
        ],
        "title": "次韵江谢送花倡酬三首  其二",
        "id": "f38a146e-c4a0-4d02-a14f-9fd73f564803"
    },
    {
        "author": "朱松",
        "paragraphs": [
            "乘桴何计去浮家，学舞空余短袖嗟。",
            "自笑缤纷兰佩老，欲将心迹问重华。"
        ],
        "title": "次韵江谢送花倡酬三首  其三",
        "id": "6e11e73f-e21f-4448-955e-c9b82101323a"
    },
    {
        "author": "朱松",
        "paragraphs": [
            "谢公拥鼻忧不免，笑闵乞燔东郭颜。",
            "问讯袖中医国手，不应长与一筇闲。"
        ],
        "title": "寄吴大卿二首  其一",
        "id": "ce6fab7b-218f-46fb-9dc1-83f9570a3552"
    },
    {
        "author": "朱松",
        "paragraphs": [
            "江村小筑兴不浅，奈有灵山香火缘。",
            "经世心知焦谷颖，归耕犹恐度公前。"
        ],
        "title": "寄吴大卿二首  其二",
        "id": "8cadb87b-c4b2-478d-9959-850b4adf5da5"
    },
    {
        "author": "朱松",
        "paragraphs": [
            "满拂春光一番雨，閙花如海麦摇波。",
            "静观物化知如幻，奈此撩人风物何。"
        ],
        "title": "吴山道中三首  其一",
        "id": "71722079-c957-489a-a46a-1e5804f52455"
    },
    {
        "author": "朱松",
        "paragraphs": [
            "春工试手雨初晴，遥见莓莓曲埭青。",
            "间道东陂新涨好，来将衰发照星星。"
        ],
        "title": "吴山道中三首  其二",
        "id": "db2218c5-b82d-4821-8d61-fb53170c9892"
    },
    {
        "author": "朱松",
        "paragraphs": [
            "仙人不奈笑凭愚，来读万签东老书。",
            "劝作南窗傍脩竹，时来借榻卧虚除。"
        ],
        "title": "吴山道中三首  其三",
        "id": "03dde3e5-985d-4f07-94b2-e852ce02e9f7"
    },
    {
        "author": "朱松",
        "paragraphs": [
            "一枝春晓破霜烟，影写清陂最可怜。",
            "衲被犯寒归吮墨，也知无地著朱铅。"
        ],
        "title": "三峰康道人墨梅三首  其一",
        "id": "f4373de7-e3cf-4766-8382-eac400d2d200"
    },
    {
        "author": "朱松",
        "paragraphs": [
            "冰盘青子渴争尝，怪有横枝著意芳。",
            "等是豪端幻三昧，更烦觅句为摹香。"
        ],
        "title": "三峰康道人墨梅三首  其二",
        "id": "b6489cd5-bcdd-40a6-8fc0-44883db0aa88"
    },
    {
        "author": "朱松",
        "paragraphs": [
            "缃囊墨本入宣和，林下霜晨手自呵。",
            "不学霜台要全树，动人春色一枝多。"
        ],
        "title": "三峰康道人墨梅三首  其三",
        "id": "c33360e1-8b4c-455b-91bf-5e8842ce040d"
    },
    {
        "author": "朱松",
        "paragraphs": [
            "攀缘云水试青鞋，待得轻阴漠漠开。",
            "兴在海山孤绝处，溪边更复几回来。"
        ],
        "title": "溪上",
        "id": "aee3c318-aaff-4bd8-8c0d-3ed27dc8cd49"
    },
    {
        "author": "朱松",
        "paragraphs": [
            "三日雨行来款关，篝灯相语雪霾山。",
            "低回俗里未能免，只有对君非强颜。"
        ],
        "title": "送辉云际二首  其一",
        "id": "ef893b32-f6a8-461e-b0eb-d1c0f0a5d6ef"
    },
    {
        "author": "朱松",
        "paragraphs": [
            "认取芝峯钵中影，要君归去首重回。",
            "相思手折寄千里，想有南枝迎腊开。"
        ],
        "title": "送辉云际二首  其二",
        "id": "6f3dea8a-a9b0-47ef-a747-2debcf1271c4"
    },
    {
        "author": "朱松",
        "paragraphs": [
            "点点吴霜入鬓毛，长安落叶又秋高。",
            "世间俯仰终难强，归与儿曹且漱醪。"
        ],
        "title": "九日",
        "id": "449e092d-4f32-41b1-91b8-5d9d1c490b33"
    },
    {
        "author": "朱松",
        "paragraphs": [
            "九秋风露浩难平，伍子祠南鹤唳清。",
            "坐听儿曹谈往事，世间更觉总忘情。"
        ],
        "title": "夜坐",
        "id": "b42a0c43-61e5-4576-8914-5707b774aa6f"
    },
    {
        "author": "朱松",
        "paragraphs": [
            "长年心事只悠悠，衰鬓难禁岁月流。",
            "红蓼垂垂烟雨里，不应摇落始知秋。"
        ],
        "title": "蓼花",
        "id": "9a693e03-4863-4825-a8c0-5079634bd0f9"
    },
    {
        "author": "朱松",
        "paragraphs": [
            "核裹黄泥洒石崖，今年繁蕊便争开。",
            "游人要识春多处，但觅红云逐水来。"
        ],
        "title": "桃花",
        "id": "9db67183-5354-44b8-9b37-848c2f7caebd"
    },
    {
        "author": "朱松",
        "paragraphs": [
            "绿蓑青篛一身轻，卧看行云舟自横。",
            "米贱鱼肥美无度，不知东海正掀鲸。"
        ],
        "title": "渔父用儿甥韵",
        "id": "1969e4bf-c330-4190-97c6-4c948e333452"
    },
    {
        "author": "朱松",
        "paragraphs": [
            "未办同穿荦确行，西风挥手最关情。",
            "只应勃窣喧卑里，认得峯头啸月声。"
        ],
        "title": "送山老住三峰寺  其一",
        "id": "8b0296a3-fc9d-4c48-bae4-b080ec140bbb"
    },
    {
        "author": "朱松",
        "paragraphs": [
            "钵中忽见三峯影，便觉市廛尘涴人。",
            "寄语阶前石池水，老夫衰发已盈巾。"
        ],
        "title": "送山老住三峰寺  其二",
        "id": "a39c9ca5-cd7b-4c7e-9253-750a4705e085"
    },
    {
        "author": "朱松",
        "paragraphs": [
            "同攀梅蕊便分携，回鴈峯前试彩衣。",
            "学就浯溪崖上字，鴈回莫遣信音稀。"
        ],
        "title": "戏代作送住郎",
        "id": "6e98cebf-4836-4548-8571-6bf5c0760b5c"
    },
    {
        "author": "朱松",
        "paragraphs": [
            "名籍丹丘号散人，何时香火共朝真。",
            "只应经世平生意，未合归愚便问津。"
        ],
        "title": "寄范伯达",
        "id": "d50b246f-b936-4431-960f-3b1bef9cf3e2"
    },
    {
        "author": "朱松",
        "paragraphs": [
            "老来诗思如焦谷，自愧霜毫来故乡。",
            "乞与杨家枣心样，要将掣管试诸郎。"
        ],
        "title": "试笔",
        "id": "2be815f6-4f75-41a9-8145-17d99d55c291"
    },
    {
        "author": "朱松",
        "paragraphs": [
            "梅雨冥冥稻已齐，连云篁竹暗蛮谿。",
            "短萌解箨登雕俎，错落黄金騕褭蹄。"
        ],
        "title": "篁竹笋",
        "id": "ebccb929-183e-4b93-96b3-881da6ae17af"
    },
    {
        "author": "朱松",
        "paragraphs": [
            "北风日日卷尘沙，桃李凌寒强自葩。",
            "莫作春光流转想，要知枯枿是狂华。"
        ],
        "title": "冬日桃李华",
        "id": "ee2294ad-0808-4be2-9858-f226043656eb"
    },
    {
        "author": "朱松",
        "paragraphs": [
            "天涯投老鬓惊秋，梦想长江碧玉流。",
            "忽对画图揩病眼，失声便欲唤归舟。"
        ],
        "tags": [
            "长江"
        ],
        "title": "题范才元湘江唤舟图用李居仁韵",
        "id": "7479054a-b40e-4cc2-a1e1-e218c7dbc0f0"
    },
    {
        "author": "朱松",
        "paragraphs": [
            "江阔云垂满袖风，急须下马一尊同。",
            "正应无奈催诗雪，句在渠侬拥鼻中。"
        ],
        "title": "题赵守中江行初雪图",
        "id": "ae467728-7509-4569-9eb4-b11bee64c508"
    },
    {
        "author": "朱松",
        "paragraphs": [
            "莫笑山翁老据鞍，探梅今夕到江干。",
            "半滩流水浸残月，一夜清霜催晓寒。",
            "倚醉更教重秉烛，怕愁元自怯凭栏。",
            "谁知携客芳华日，曾费缠头锦百端。"
        ],
        "title": "楚江观梅",
        "id": "6d87d1a1-05c6-4c27-a9c1-30f4bca5d412"
    },
    {
        "author": "朱松",
        "paragraphs": [
            "万里西游为觅诗，锦城更付一官痴。",
            "脱巾漉酒从人笑，拄笏看山颇自奇。",
            "疏雨池塘鱼避钓，晓鶑窗户客争棋。",
            "老来怕与春为别，醉过残红满地时。"
        ],
        "title": "春晚书怀",
        "id": "07de77ad-a16f-45bd-83fa-e51d9f5adc4e"
    },
    {
        "author": "朱松",
        "paragraphs": [
            "尔去事斋居，操持好在初。",
            "故乡无厚业，旧箧有残书。",
            "夜寑灯迟灭，晨兴发蚤梳。",
            "诗囊应令满，酒盏固宜疏。",
            "貘羁宁似犬，龙化本由鱼。",
            "鼎荐缘中实，钟鸣应体虚。",
            "洞洞春天发，悠悠白日除。",
            "成家全頼汝，逝此莫踌躇。"
        ],
        "title": "送五二郎读书",
        "id": "e7b1f9f8-6066-4920-8df4-94cac5e5c0a5"
    },
    {
        "author": "朱松",
        "paragraphs": [
            "宵寒卧增裯，昼寒起增衣。",
            "如何负暄乐，高堂日辉辉。",
            "引光扉尽辟，追影榻屡移。",
            "妙趣久乃酣，瞑目潜自知。",
            "初如拥红炉，冻粟消顽肌。",
            "渐如饮醇醪，暖力中融怡。",
            "欠伸百骸舒，爬搔随意为。",
            "颇回骄佚气，顿改寒酸姿。",
            "熏然沐慈仁，天恩岂予私。",
            "愿披横空云，四海同熙熙。"
        ],
        "title": "负暄",
        "id": "1aa3a466-1582-455e-a2be-675a078ea5ec"
    },
    {
        "author": "朱松",
        "paragraphs": [
            "我病不任耕，岁收仰微租。",
            "蒙成每自愧，一饱便有余。",
            "连觞使之釂，醉语杂叫呼。",
            "野人无他肠，吾辈恐不如。"
        ],
        "title": "饮租户",
        "id": "3acbae46-3301-4b0b-a3a3-797b7cca5ca6"
    },
    {
        "author": "朱松",
        "paragraphs": [
            "傍舍植桑蔬，携锄理荒秽。",
            "桔槔勤俯仰，一雨功百倍。",
            "朝来绿映土，新叶摇肺肺。",
            "牛羊勿践履，食肉屠尔辈。"
        ],
        "title": "种菜",
        "id": "a5fbfdca-5491-43cb-9775-5e26dc0f1b51"
    },
    {
        "author": "朱槔",
        "paragraphs": [
            "阴阴雪意云垂地，曳策微行傍清泚。",
            "眼明横路出江梅，烟瞑沙寒迷表里。",
            "当年一梦山月明，依约瑶台见仙子。",
            "俗缘掣肘意未了，弄出飞琼乱纷委。",
            "摩娑铜狄岂须话，沧海扬尘固其理。",
            "花神纵步来阆苑，羞怕唐昌偷玉蕊。",
            "回风自作粧半面，泣露真成愁龋齿。",
            "相看一笑岂易得，分与天香更清美。",
            "那知脱屣尘寰去，顷刻蓬莱三万里。",
            "黄昏谁伴醉乡归，天色无情淡如洗。"
        ],
        "title": "次韵梅花",
        "id": "20045e11-eceb-4ba8-831d-900ebfbb8420"
    },
    {
        "author": "朱槔",
        "paragraphs": [
            "天工愦愦春无力，桃李颦心少颜色。",
            "梦中矫首望三山，我是东南未归客。",
            "岩壑交游人姓支，相思江月半成规。",
            "遥知草木代说法，岂是画餠随儿嬉。",
            "此身分不过朝市，何日相从拂衣袂。",
            "岂容陶令载白莲，会作郑虔书落柿。"
        ],
        "title": "次韵寄求道人",
        "id": "3a2cf353-85e4-4b01-803c-c3014ad0ee66"
    },
    {
        "author": "朱槔",
        "paragraphs": [
            "春风本自掣肘去，那更病留过一旬。",
            "满眼山川虽不改，连天桃李已成尘。",
            "银河谁与洗兵马，宝唾安能泣鬼神。",
            "怅望故人分雪此，飞云落日在纶巾。"
        ],
        "title": "二诗寄德粲并简内观诸友  其一",
        "id": "889306f1-728b-4f45-91da-8c152c8f35b2"
    },
    {
        "author": "朱槔",
        "paragraphs": [
            "九渊亭上二三子，见说年来事事新。",
            "隔水不容招手唤，曲窗已有画眉人。",
            "酴醾香好急携酒，鶗鴂声繁催送春。",
            "笑我江南未归客，飘然天地一闲身。"
        ],
        "title": "二诗寄德粲并简内观诸友  其二",
        "id": "e307fadf-0bb8-4161-988e-f7ba34a9f548"
    },
    {
        "author": "朱槔",
        "paragraphs": [
            "一牛鸣地两禅林，雾雨初晴翠霭深。",
            "熟路缘溪穿窈窕，疏钟唤客出岖嵚。",
            "未求黄卷成功处，且办青山避世心。",
            "怅望不来还独返，秋风聊作暮云吟。"
        ],
        "title": "寄人",
        "id": "387e30a1-b9f6-4343-a5f1-86f789664787"
    },
    {
        "author": "朱槔",
        "paragraphs": [
            "老禅独卧千岩表，枯木寒云伴此身。",
            "只倚藜根作诗本，肯分秋色与骚人。",
            "心源落落故难合，笔势翩翩想绝伦。",
            "记取濠梁断金语，三山好处要传真。"
        ],
        "title": "十月上休日示求道人",
        "id": "6f0ee89c-1634-4ebb-aca8-c5d71a1be643"
    },
    {
        "author": "朱槔",
        "paragraphs": [
            "淇澳渭川那复梦，而今天遣出南方。",
            "要观大节须霜雪，莫说此君无肺肠。",
            "照水形容殊不恶，临风言语一何长。",
            "山僧岂识留连意，千里故人逢异乡。"
        ],
        "title": "同蹈元看竹了轩因用去年方字韵作此",
        "id": "c8a22892-0b3e-4016-9076-cdd7e8cf6eb7"
    },
    {
        "author": "朱槔",
        "paragraphs": [
            "平生乐事在三余，不管梧阴过玉除。",
            "绝尾忽参嫠纬句，风尘今日正愁予。"
        ],
        "title": "和德粹三绝  其一",
        "id": "6c95c026-7f5b-4d46-8c79-30225aae8a5f"
    },
    {
        "author": "朱槔",
        "paragraphs": [
            "心赏南楼一味凉，波光山影上藜牀。",
            "莫言体国非吾事，好梦不能千里长。"
        ],
        "title": "和德粹三绝  其二",
        "id": "fec0226a-fa2f-4b38-bd7c-a4e2c2c355d6"
    },
    {
        "author": "朱槔",
        "paragraphs": [
            "未坐他年百尺楼，浮云身上且悠悠。",
            "眼高四海骑鲸客，不见长安亦解愁。"
        ],
        "title": "和德粹三绝  其三",
        "id": "aac67a46-35ff-4f04-aa4a-0f9014d8afb1"
    },
    {
        "author": "朱槔",
        "paragraphs": [
            "客路那知岁月长，掀眉一笑苾蒭房。",
            "且倾徐邈圣贤酒，不问陈登上下牀。",
            "云影翻空迷海峤，秋声随梦到江乡。",
            "明朝各听船窗雨，犹忆枯棋战四郎。"
        ],
        "title": "三山次潘静之升书记韵",
        "id": "99482b9b-e28a-4dee-8b1e-3d4dfc37f0ce"
    },
    {
        "author": "朱槔",
        "paragraphs": [
            "邂逅招提顿客辀，十年尘土且休休。",
            "三人月下从渠便，二老风流到我不。",
            "南北只今无好语，山川如许更悲秋。",
            "故应賸作锵金句，莫羨群儿万户侯。"
        ],
        "title": "邈书寄出与李知哲唱和诗次韵",
        "id": "f3cc56b0-d517-41e7-bbe0-e3ecf44d4720"
    },
    {
        "author": "朱槔",
        "paragraphs": [
            "蔬畦雨径策勋时，徙种邻墙菊两枝。",
            "九日无人过朱放，十分举酒酌王尼。",
            "花裁栗玉秋风健，香近龙涎晓梦知。",
            "负口不应还负眼，长镵烦尔镇相随。"
        ],
        "title": "老兵种菊以诗谢之",
        "id": "1fa269b0-ed9e-4222-96ca-0308b8a57dbf"
    },
    {
        "author": "朱槔",
        "paragraphs": [
            "江村卜筑路斜斜，模写癯仙四壁家。",
            "闻道读书忘肉味，不缘避世宿桃花。",
            "青山自作千年调，白眼空惊一望赊。",
            "欲买鸡豚投近社，烟蓑雨笠寄生涯。"
        ],
        "title": "郑德予同游桃花山次韵  其一",
        "id": "bd992a55-2b07-44c9-bbe9-899e587cbacf"
    },
    {
        "author": "朱槔",
        "paragraphs": [
            "春红万树抱山斜，落落真源自一家。",
            "云起坐中疑有雨，酒行杯面恐飞花。",
            "尘缘未断心虽胜，他日重来约尚赊。",
            "畧倩渊明记遗事，武陵今不在天涯。"
        ],
        "title": "郑德予同游桃花山次韵  其二",
        "id": "ca663d14-d15e-4153-9d3c-491b3d39a431"
    },
    {
        "author": "朱槔",
        "paragraphs": [
            "九日黄花笑白头，分将牢落付林丘。",
            "半川暝色聊偿梦，别岭秋声旋寄愁。",
            "江国经年成浪语，匡庐入手是真休。",
            "未能免俗须登陟，睨视元龙百尺楼。"
        ],
        "tags": [
            "庐山"
        ],
        "title": "九日与客语慨然有庐山之兴",
        "id": "c2a2307e-0d48-43ca-aeef-80b998cbbd0c"
    },
    {
        "author": "朱槔",
        "paragraphs": [
            "来伴秋风十日闲，笔端久已识波澜。",
            "烦君一醉双峰月，乞与儿曹白眼看。"
        ],
        "title": "草堂诸陈同游崧山精舍冕仲携琴先归用壁间韵  其一",
        "id": "cf2b9cb2-a651-4053-87f7-19d836e9ed57"
    },
    {
        "author": "朱槔",
        "paragraphs": [
            "破尘妙语慰畸人，鹤发深衣雨垫巾。",
            "独自抱琴山下去，石桥月色为谁新。"
        ],
        "title": "草堂诸陈同游崧山精舍冕仲携琴先归用壁间韵  其二",
        "id": "6b64708b-d3a9-4580-a10a-d04080e653f5"
    },
    {
        "author": "朱槔",
        "paragraphs": [
            "日脚微明雨脚疏，谁将云梦赋相如。",
            "西南山好君知不，一见全胜读异书。"
        ],
        "title": "三山次郑德予韵  其一",
        "id": "59b2664e-140e-4fb5-b8c1-03e1d6e4c534"
    },
    {
        "author": "朱槔",
        "paragraphs": [
            "何日归舟片叶轻，白鸥相伴艣微鸣。",
            "只应潮打蓬窗处，已作离骚一半清。"
        ],
        "title": "三山次郑德予韵  其二",
        "id": "3bac0adc-bec9-47ad-b825-23ebf8dec8b8"
    },
    {
        "author": "朱槔",
        "paragraphs": [
            "一月尤溪烟雨浓，玉梅浑作玉人逢。",
            "江南他日摘香处，莫忘云间双髻峯。"
        ],
        "title": "次韵梅花两绝句  其一",
        "id": "691a686c-cc71-4831-bd24-5b6784cf51b9"
    },
    {
        "author": "朱槔",
        "paragraphs": [
            "清浅弯环遶故墙，一身将影理残妆。",
            "西施俗处无人见，冷落吴宫溪水香。"
        ],
        "title": "次韵梅花两绝句  其二",
        "id": "b1593808-4b44-441f-827a-4f49801dcf66"
    },
    {
        "author": "朱槔",
        "paragraphs": [
            "徐侯笔下波涛宽，新诗示我清且闲。",
            "谁能辛苦学饭颗，格辙已到元和间。",
            "春寒十日不出户，坐想江柳分烟鬟。",
            "东坡老仙有奇句，析韵琢句光斓斑。",
            "疾雷一洗牛蚁閙，羯鼓畧惊桃李顽。",
            "周郎知音亦已久，仲车著语谁当删。",
            "大弨六钧古称重，汝自力弱无由弯。",
            "胡为坎坎事嗤点，今古可笑儿童孱。",
            "乡关春物入意匠，水光花气相回环。",
            "莫嫌众口乱如沸，当见三耳生其颜。",
            "嗟吾和诗虽已晚，识君妙意存高山。",
            "告君诗妙须饮酒，社瓮一醉宁当悭。"
        ],
        "title": "徐彦猷以仇池诗句为韵作诗十四章见示答之",
        "id": "80b8afa0-7994-4328-9771-e49fabc8480e"
    },
    {
        "author": "朱槔",
        "paragraphs": [
            "云气披猖月意孤，冬青倒影上庭隅。",
            "灯横老荠蛾方去，书掩新芸蠹已无。",
            "一世尽知关鲁酒，十年不拟叹齐竽。",
            "支颐坐觉疏星没，独扣龙头泻酪奴。"
        ],
        "title": "寓居南轩",
        "id": "74f97c84-6a66-434e-a20f-9267e3a6692e"
    },
    {
        "author": "朱槔",
        "paragraphs": [
            "腊到方留此日寒，雨多未觉过云残。",
            "共惊台柳怱怱去，独抱园花细细看。",
            "洗面不劳千点雪，薰衣剩破一分檀。",
            "诗人穷苦谁料理，只倚东风酒量宽。"
        ],
        "title": "答戏昭文梅花",
        "id": "60976044-9f3c-4a00-b760-890fb0b70e3f"
    },
    {
        "author": "朱槔",
        "paragraphs": [
            "自数今年腊，天饶半月春。",
            "酒船欺白首，桃靥笑青唇。",
            "避地疏同队，逢人试问津。",
            "伤心穿豺虎，未肯尽奔秦。"
        ],
        "title": "乙丑腊月",
        "id": "ba438e7c-5a38-44c7-a6e6-4147b1ecea1f"
    },
    {
        "author": "朱槔",
        "paragraphs": [
            "一溪春涨午晴初，日透波光绿浸裾。",
            "却忆孤山山下路，石桥清澈看叉鱼。"
        ],
        "title": "延平道中  其一",
        "id": "9f40b73f-5148-42db-866a-7cb898428611"
    },
    {
        "author": "朱槔",
        "paragraphs": [
            "云间三十六峯高，北望思归梦亦劳。",
            "来客双峯莫相笑，少低吾眼为儿曹。"
        ],
        "title": "延平道中  其二",
        "id": "6087b8c0-c7d2-49f5-b4b4-c64c2374c278"
    },
    {
        "author": "朱槔",
        "paragraphs": [
            "山雨疏疏心又惊，起瞻天色斗微明。",
            "他年一枕江关梦，知忆蓬窗此夜声。"
        ],
        "title": "舟次鼋湖阻水因由董山  其一",
        "id": "4a29866e-713f-46e6-9b75-2cfd6d620b45"
    },
    {
        "author": "朱槔",
        "paragraphs": [
            "一川黄浊写昆崘，苦恨南溪不尽吞。",
            "三老亦知行意速，时时插竹记沙痕。"
        ],
        "title": "舟次鼋湖阻水因由董山  其二",
        "id": "78e940af-00fc-4afc-b7c9-b15a1f529bc5"
    },
    {
        "author": "朱槔",
        "paragraphs": [
            "拂拂朝霞到客舟，苦疑雨意在鸣鸠。",
            "好峯天半元相识，且作僧牀挟策游。"
        ],
        "title": "舟次鼋湖阻水因由董山  其三",
        "id": "fd6bfd19-8f4f-4cf9-a1c8-b2818d7e591a"
    },
    {
        "author": "朱槔",
        "paragraphs": [
            "梦好山晴晓不知，船边今日见须眉。",
            "向来快写昆崘地，元有薰风绿尽时。"
        ],
        "title": "舟次鼋湖阻水因由董山  其四",
        "id": "5cbd6a55-0a0d-45db-a5d8-16d27bba91c6"
    },
    {
        "author": "朱槔",
        "paragraphs": [
            "春江一月困扬舲，醉梦无人与唤醒。",
            "欲识故交金石处，相逢诗里眼犹青。"
        ],
        "title": "向年舟自三山上延平和人韵两绝  其一",
        "id": "f45e6345-1709-4124-8e6f-f62fa671cb9d"
    },
    {
        "author": "朱槔",
        "paragraphs": [
            "春风一梦收桃李，双燕不知愁绝时。",
            "卧向蓬窗饱听雨，无人识此是新诗。"
        ],
        "title": "向年舟自三山上延平和人韵两绝  其二",
        "id": "7ef7ee25-e68d-4302-ab5f-762a26399c21"
    },
    {
        "author": "朱槔",
        "paragraphs": [
            "白玉繁花五叶芳，春风吹尽洞庭霜。",
            "河西道眼分明处，识破此中知见香。"
        ],
        "tags": [
            "洞庭湖"
        ],
        "title": "元英折惠柚花",
        "id": "44da8aca-a611-47f6-9d7f-3c1e95fdfac9"
    },
    {
        "author": "朱槔",
        "paragraphs": [
            "残腊避新正，疾驰不可鞚。",
            "梅花相行色，更以风雨送。",
            "伤哉绿林豪，支派出章贡。",
            "荐食今几年，金帛既充栋。",
            "王旅走山泽，魄散失饥冻。",
            "空闻米粟廉，不救干戈痛。",
            "冥冥纸钱底，千室罗盎瓮。",
            "祀先不暇尝，一夜惊入梦。",
            "书生口击贼，自愧脱嘲弄。",
            "经营华阳马，想像丹穴凤。",
            "融融声教中，焉得余此众。",
            "由基执弧矢，鼷鼠何足中。",
            "浮烟起南舍，春事行倥偬。",
            "桃寒强破蕊，鸟静独成哢。",
            "诗情写物色，心匠与折衷。",
            "章草简阿戎，溪头试微讽。"
        ],
        "title": "乙丑除夜寓永兴寄五二姪一首",
        "id": "eab614b5-de9d-439c-89fa-bee2075f2f5a"
    },
    {
        "author": "朱槔",
        "paragraphs": [
            "蘧蘧飞梦过云乡，物色清辉眼界长。",
            "阊阖未招金马士，蓬莱先立玉澜堂。",
            "千寻濯足衣裘冷，六字哦诗笔砚香。",
            "当与瑶池作同社，红巾青鸟两相忘。"
        ],
        "title": "仆自以四月十四日自延平归所寓之南轩积雨阴湿体中不佳二十五日夜梦至一处流水被道色清绝若有栏槛而无屋宇有笔砚皆浸水中予惊问何地旁有应者曰此玉澜堂也梦中欲取水中笔砚作诗诗未成而觉意绪萧爽殆不类人世鸡已一再鸣矣因赋此",
        "id": "23601d74-a8bc-4ea2-93b2-f49955b44fee"
    },
    {
        "author": "朱槔",
        "paragraphs": [
            "闽岭浮沈二十年，归心日夜梦江天。",
            "谩题甲乙烦君看，若说功名只自怜。",
            "造物小儿知薄相，个中老子已忘筌。",
            "一筇闻作东南去，岂欲求人左海边。"
        ],
        "title": "赠周功崇",
        "id": "feb625d8-2c69-480b-a32a-ee651186a68e"
    },
    {
        "author": "朱槔",
        "paragraphs": [
            "苍梧翠柏泣西风，尺冢巍然宿草中。",
            "宝剑何心求季子，只鸡今日过桥公。",
            "麟经有味人谁识，鹤阵论功气自雄。",
            "欲拂苍厓写奇节，陈琳檄手语言工。"
        ],
        "title": "悼郑彦继书墓亭",
        "id": "f46b4e8c-cfb9-4a8d-bbae-c983b4137442"
    },
    {
        "author": "朱槔",
        "paragraphs": [
            "一室真容膝，何人客子猷。",
            "土浮迎竹醉，云净对山羞。",
            "无地青归幌，他年翠绕楼。",
            "且从邻寺去，烟雨看沙鸥。"
        ],
        "title": "竹醉日怀故山",
        "id": "7b3145eb-420d-4a62-bf7c-4859a963a26d"
    },
    {
        "author": "朱槔",
        "paragraphs": [
            "繁暑不可度，病余少见招。",
            "投邻借轩卧，信手得书饶。",
            "寿我药双笈，惊人诗一瓢。",
            "醒心凭雪鹭，只恐日薰销。"
        ],
        "title": "繁暑",
        "id": "5d35910a-2a92-4f7e-8fae-d74ec4b892cf"
    },
    {
        "author": "朱槔",
        "paragraphs": [
            "窳质谢天巧，风轮出鬼谋。",
            "入窑奔阏伯，随舶震阳侯。",
            "独鸟藏身稳，双虹绕腹流。",
            "可充王会赋，漆简写成周。"
        ],
        "title": "大食瓶",
        "id": "267ab3e8-1a0e-410c-b1b0-8eb7d1fc8be2"
    },
    {
        "author": "朱槔",
        "paragraphs": [
            "人道春寒早系舟，楚山一夜雨浏浏。",
            "此生削迹江边路，嫩绿纷红只自愁。"
        ],
        "title": "春寒",
        "id": "c18759d9-0d38-4e99-ad3a-f5e69d85278d"
    },
    {
        "author": "朱槔",
        "paragraphs": [
            "素简久辞夜，清风先戒秋。",
            "稻深群蛤吠，草暗一萤流。",
            "舌在殊无计，心空尚有求。",
            "按图寻分野，楚尾见吾州。"
        ],
        "title": "夏夜极凉",
        "id": "73d00566-778e-41c3-b09b-f74dd4c83301"
    },
    {
        "author": "朱槔",
        "paragraphs": [
            "天涯明月见秋风，错莫谁惊碧树空。",
            "岂意楚山招隠处，尽归蜀客广骚中。",
            "钓鱼聊尔针方直，乞米茫然帖自工。",
            "独卧南轩听南涧，蛮花犹作杜鹃红。"
        ],
        "title": "六月二十日",
        "id": "3724b141-bbcd-43e3-a71f-370055fc67db"
    },
    {
        "author": "朱槔",
        "paragraphs": [
            "桥外茅茨好，相过问酒钱。",
            "李花今若此，白发自茫然。",
            "落日云千步，春风雪一川。",
            "明朝记来处，石涧响溅溅。"
        ],
        "title": "尤溪县之南李花千树无一杂木春时尝饮其中酒家小轩可爱不知何故不曾作诗追赋二首明年修故事当书之壁间  其一",
        "id": "fc26fa30-dd25-4144-a9ea-d63987aeab73"
    },
    {
        "author": "朱槔",
        "paragraphs": [
            "见说小轩久，无人唤我来。",
            "直如春力快，故遣客怀开。",
            "玉立花千树，霞翻酒一杯。",
            "江陵二月尾，襟韵信难陪。"
        ],
        "title": "尤溪县之南李花千树无一杂木春时尝饮其中酒家小轩可爱不知何故不曾作诗追赋二首明年修故事当书之壁间  其二",
        "id": "53c633b2-cebb-4285-9db4-60f4df5c443a"
    },
    {
        "author": "朱槔",
        "paragraphs": [
            "柳态随时秀，花容近酒轻。",
            "绿窗京洛语，尽抹早鶑声。"
        ],
        "title": "春间小诗书赵园壁追录之  其一",
        "id": "28388eb6-6d78-44e5-add0-1563c25a006c"
    },
    {
        "author": "朱槔",
        "paragraphs": [
            "小语不知夕，幽香无尽时。",
            "影寒人欲醉，明月照酴醾。"
        ],
        "title": "春间小诗书赵园壁追录之  其二",
        "id": "b409a645-e761-4820-927b-01fe95d700cc"
    },
    {
        "author": "朱槔",
        "paragraphs": [
            "自得春风信，开怀待此花。",
            "余寒固艰棘，今夕雪斜斜。"
        ],
        "title": "春间小诗书赵园壁追录之  其三",
        "id": "5aed7b71-af0b-4c94-9e88-1329ad3793e6"
    },
    {
        "author": "朱槔",
        "paragraphs": [
            "夜月闽杯浅，春风楚制轻。",
            "故乡空费梦，来此听谿声。"
        ],
        "title": "春间小诗书赵园壁追录之  其四",
        "id": "1d52b73d-af53-4b4f-b00c-796d455a6053"
    },
    {
        "author": "朱槔",
        "paragraphs": [
            "落日解衣无一事，移牀临水已三回。",
            "斗沉北岭鱼方乐，月过秋河鴈不来。",
            "疏翠庭前供答话，浅红木末劝持杯。",
            "明明独对苍华影，莫上睢阳万死台。"
        ],
        "title": "夜坐池上用简斋韵",
        "id": "49d4d9e7-62ba-4b45-bfd8-92c5adb00a58"
    },
    {
        "author": "朱槔",
        "paragraphs": [
            "西风扶病上江楼，老眼凄迷一色秋。",
            "帆影戛云追断鴈，角声吹月舞潜虬。",
            "栽培白业初无路，点检青山始欲愁。",
            "左海此中才咫尺，何年烟雨解扁舟。"
        ],
        "title": "平津",
        "id": "c952daa8-e699-4646-bd6d-e61cac5880ea"
    },
    {
        "author": "朱槔",
        "paragraphs": [
            "风日迫佳节，一川秋意昏。",
            "临高分石磴，却立数烟村。",
            "楚制随云物，蛮花照酒痕。",
            "龙山嗟未久，蓝水想空存。",
            "鸿鴈频收唳，茱萸几断魂。",
            "拍肩寻熟路，登阁换余樽。",
            "钟梵规绳阔，亲朋笑语温。",
            "加笾携海峤，闻笛忆乡园。",
            "梦记南柯守，兵看左角奔。",
            "诗凡羞晋宋，发短任干坤。",
            "汝辈禅心起，今生道眼浑。",
            "不知东嶂外，滟滟涌金盆。"
        ],
        "title": "九日与数客登善福院之绝顶晚饮茗饮阁予以病先归赋十二韵",
        "id": "427c458f-dcb2-4151-ab21-625265eae715"
    },
    {
        "author": "朱槔",
        "paragraphs": [
            "鸣蜩初歇树犹阴，黄菊红榴色转深。",
            "管领秋风有今日，留仙群称辟寒金。"
        ],
        "title": "秋日  其一",
        "id": "1b02a273-3300-48fb-a892-4c11d64051e3"
    },
    {
        "author": "朱槔",
        "paragraphs": [
            "簸弄天风发彩凉，西河一笑问吴刚。",
            "借君玉斧烦轻手，留取个中秋影香。"
        ],
        "title": "秋日  其二",
        "id": "281cf16d-df9e-4ccf-abba-a9d8bc97e42a"
    },
    {
        "author": "朱槔",
        "paragraphs": [
            "山静溪回树绿晴，鹭群点点雪分明。",
            "影沉寒水初无意，只是鱼儿独自惊。"
        ],
        "title": "秋日  其三",
        "id": "dff973b2-07cd-4ef1-a4ef-8f608525c6a6"
    },
    {
        "author": "朱槔",
        "paragraphs": [
            "君家双峯下，祝发事香火。",
            "岂无远游志，困此万山裹。",
            "坐阅腰包中，未接话已堕。",
            "翩然问知津，九仙入风柁。",
            "冥冥荔枝浦，华屋纷砐硪。",
            "邂逅傥逢渠，周旋宁作我。",
            "闭门造车语，虽陋佛所可。",
            "他年笑相视，此计无乃左。"
        ],
        "title": "葵道人之三山",
        "id": "70a5421d-4bd7-4ac0-a97f-9e38410bb5e1"
    },
    {
        "author": "朱槔",
        "paragraphs": [
            "云卧双峯祇对亭，黄尘萦拂玉梅惊。",
            "春风一棹归来早，谁作窗间拥鼻声。"
        ],
        "title": "次岭上壁间韵",
        "id": "cf486e10-6f14-4f22-ba8e-0e538552e39c"
    },
    {
        "author": "朱槔",
        "paragraphs": [
            "一举造物手，万生和气中。",
            "酒边排雪意，诗里要春风。",
            "了了谁孤起，滔滔我即空。",
            "试询三世事，犹有读书功。"
        ],
        "title": "春风",
        "id": "0dc18fb9-3d3a-4372-bcdd-d94f429a8797"
    },
    {
        "author": "朱槔",
        "paragraphs": [
            "折山有路可上，他日云藏万家。",
            "用处何曾触石，一禅指顶天涯。"
        ],
        "title": "折山道中六言寄涌翠道人  其一",
        "id": "2ce12def-bd2e-4b12-af7a-55ea5a4482e3"
    },
    {
        "author": "朱槔",
        "paragraphs": [
            "云暖网横危磴，日沉舟泊平沙。",
            "欵乃一声归去，炊烟遥起芦花。"
        ],
        "title": "折山道中六言寄涌翠道人  其二",
        "id": "ead8ddca-7f6e-4122-9583-eea41419680f"
    },
    {
        "author": "朱槔",
        "paragraphs": [
            "牛卧黄茅冈底，鹭归红叶村边。",
            "可是太平无象，溪桥醉舞华颠。"
        ],
        "title": "折山道中六言寄涌翠道人  其三",
        "id": "3d78f62e-1c24-4cd2-be4c-3aecd671223b"
    },
    {
        "author": "朱槔",
        "paragraphs": [
            "玉梅无意相恼，嗾人烟雨疏疏。",
            "拟写个中妙处，语烦不到西湖。"
        ],
        "tags": [
            "西湖"
        ],
        "title": "折山道中六言寄涌翠道人  其四",
        "id": "30e4da93-8e16-4f1b-aff1-9f4f875d08fa"
    },
    {
        "author": "朱槔",
        "paragraphs": [
            "草枯虫跃惊响，溪静鱼行闪光。",
            "只么时时管带，可须细细商量。"
        ],
        "title": "折山道中六言寄涌翠道人  其五",
        "id": "156467b8-7f96-4f10-8fb5-14ad4d457af2"
    },
    {
        "author": "朱槔",
        "paragraphs": [
            "既有女名灵照，何妨自作维摩。",
            "要见诸天办供，问他风月山河。"
        ],
        "title": "折山道中六言寄涌翠道人  其六",
        "id": "8e71a370-d1b1-40ae-abc7-d46418ca69c9"
    },
    {
        "author": "朱槔",
        "paragraphs": [
            "支颐独揖北窗风，怪事从今咄咄空。",
            "简策不知春色晚，山川浑落战尘中。",
            "花飘茵席三生净，草入池塘一句工。",
            "想见楚龚怀我处，扁舟遨荡夕阳红。"
        ],
        "title": "寄龚十三",
        "id": "cbd61916-c67e-46d3-a03f-3ceb0e5d64f8"
    },
    {
        "author": "朱槔",
        "paragraphs": [
            "大点纷林际，虚簷写梦中。",
            "明朝知谷雨，无策禁花风。",
            "石渚收机巧，烟蓑建事功。",
            "越禽牢闭口，吾道寄天公。"
        ],
        "title": "谷雨",
        "id": "acb870b4-1138-44d5-b433-0f48e57030a4"
    },
    {
        "author": "朱槔",
        "paragraphs": [
            "客次惊衰白，归期先牡丹。",
            "空枝兼病力，啼鸟问愁端。",
            "平日长相忆，东风忍不看。",
            "冰容亦零落，唯是有春寒。"
        ],
        "title": "磻叟书云牡丹酴醾已尽胡不归",
        "id": "930a329e-4ee7-41ee-afa7-5198f141c96a"
    },
    {
        "author": "朱槔",
        "paragraphs": [
            "隠几心疑水，携盂影照山。",
            "六窗开畔岸，一榻埽中间。",
            "柏子方饶舌，花枝忽解颜。",
            "定余牛自牧，梦起蝶相关。",
            "阊阖初无路，蓬莱别有班。",
            "藏舟知夜失，面壁竟西还。",
            "老矣从他笑，公乎伴我闲。",
            "体坤诗更好，分寸许跻攀。"
        ],
        "title": "姚大本以李义山诗韵作诗题息轩继作",
        "id": "5bd08238-b19b-4679-9d62-87c69ad56d49"
    },
    {
        "author": "朱槔",
        "paragraphs": [
            "昔与春风来此时，携书龊龊伴儿嬉。",
            "山晴栏楯投雌霓，身病林峦号子规。",
            "短发萧萧吹易尽，长江滚滚去何之。",
            "欲追旧事无言说，更作三生石上期。"
        ],
        "tags": [
            "长江"
        ],
        "title": "书报国壁向年寓学于此尝见虹下饮溪中复闻子规",
        "id": "dcb435f6-5403-4a5e-ba34-da613a4a8d36"
    },
    {
        "author": "朱槔",
        "paragraphs": [
            "玉树成群不可攀，谩将牢落待苍山。",
            "五年分手河梁外，一夕连牀风雨间。",
            "梅蕊凌寒春欲动，酒杯无力病相关。",
            "朱陈自古同乡社，更约青云作往还。"
        ],
        "title": "盖竹与陈和仲昆季",
        "id": "e6f3309a-7275-47b0-9c53-3f8f72d6281f"
    },
    {
        "author": "朱槔",
        "paragraphs": [
            "沧海横流无处安，只今且作梦中看。",
            "岂须游戏两蜗角，收此微茫一弹丸。",
            "老境怀人山宛转，春风著物鬓摧残。",
            "穷愁似与诗增气，嚼雪敲冰字字寒。"
        ],
        "title": "寄梦肇",
        "id": "5104ebba-099a-405d-a72c-dbdb06541868"
    },
    {
        "author": "朱槔",
        "paragraphs": [
            "秀出雪峯一千众，挽回庐阜三十年。",
            "赤乌白马吐杰句，黄花翠竹通幽禅。",
            "竺师不假报文度，凿齿本自知弥天。",
            "可怜乌石岭下路，榕叶炯炯凝云烟。"
        ],
        "title": "辛酉五月望简陈和仲",
        "id": "b875d082-37e5-4887-9ef8-6d06cf717af5"
    },
    {
        "author": "朱槔",
        "paragraphs": [
            "漫郎古邑埋蒿莱，五柳合抱何人栽。",
            "浯溪未作天宝颂，爽气已压南昌梅。",
            "苏公邓公先后到，一时玉立高嵬嵬。",
            "扁舟载酒渡江水，千山软翠昏楼台。",
            "漥尊抔饮追太古，云荒石老无纷埃。",
            "归来玉署念赤壁，侧身西望银涛堆。",
            "英辞杰句相震发，尚记野鸟窥空罍。",
            "只今却数未百载，虫篆想见留巖隈。",
            "中原膻腥杂夷夏，淮北城垒生莓苔。",
            "公乎天与济世具，曷不手引枭鸾开。",
            "空遗笔力配元祐，顿觉纸上千军摧。",
            "禁中颇牧知在即，号令前日颁风雷。",
            "丹青元向大羽出，貂蝉要自兜鍪来。",
            "数公文字虽胜绝，莫使变作离骚哀。"
        ],
        "title": "用东坡武昌寒溪韵三篇  其一",
        "id": "ed0494c1-f70e-4587-9c45-ecdc8aa089b7"
    },
    {
        "author": "朱槔",
        "paragraphs": [
            "东坡谪官未放回，桃花不系玄都栽。",
            "机牙爱触造物手，五见江雨肥江梅。",
            "扁舟一笑凌浩渺，瘦筇结伴登崔嵬。",
            "漥尊故事逢浪叟，鸟篆真迹追浯台。",
            "漂流长有北阙梦，邂逅果踏东华埃。",
            "玉堂夜直对同舍，金烛照座花成堆。",
            "帝觞雨露浇舌本，忽忆樊口倾山罍。",
            "联诗共刻醉眠处，至今宝气蟠巖隈。",
            "关西夫子独好事，掖垣行即吟苍苔。",
            "斯文突过元祐上，已觉万丈光芒开。",
            "临风吊客感赤壁，公瑾孟德俱彫摧。",
            "英雄割据亦儿戏，安用匕筯惊蚊雷。",
            "东坡羽化不复返，浪叟何日成归来。",
            "鹦鹉洲前旧时路，寒波荒苇令人哀。"
        ],
        "title": "用东坡武昌寒溪韵三篇  其二",
        "id": "6c572bd8-1423-4075-a8ae-dd68b180361e"
    },
    {
        "author": "朱槔",
        "paragraphs": [
            "故园山水真奇哉，三径兰菊当年栽。",
            "自嗟流浪不知返，江城晓角愁吹梅。",
            "诗书邀我忽半世，车毂前却连崔嵬。",
            "试寻夷路到圣处，马力已竭烦舆台。",
            "去天尺五吐杰句，孔丘盗跖俱尘埃。",
            "坐疑蓬岛寻丈尔，扁舟径入浮云堆。",
            "肩摩嵇向挽焦贺，欲倒瀛海为尊罍。",
            "梦中失脚在何许，千里闽越天南隈。",
            "只身形影自相吊，俯仰马鬣迷青苔。",
            "兰阶彫谢知叶落，荆树惨淡无花开。",
            "向来愚公不自度，一手欲以太华摧。",
            "那知天目山顶露，儿啼下视云间雷。",
            "华亭黄耳竟安在，辽东白鹤还飞来。",
            "终寻三十六峯去，要假聂许平余哀。"
        ],
        "title": "用东坡武昌寒溪韵三篇  其三",
        "id": "0dd1b29d-026b-459d-a7a0-034433c15adf"
    },
    {
        "author": "朱槔",
        "paragraphs": [
            "大弓窃阳氏，神鼎沦泗渊。",
            "何须识微士，周鲁必不全。",
            "武库一朝火，斩蛇逐飞烟。",
            "伤心睨前事，氐虏定纷然。"
        ],
        "title": "感事  其一",
        "id": "81740d52-559f-4f1b-ae68-102414aa2de3"
    },
    {
        "author": "朱槔",
        "paragraphs": [
            "山川非晋土，悲泣效楚囚。",
            "一语强自慰，凄迷望神州。",
            "刺史下荆水，司农来石头。",
            "土园管夷吾，过计非私忧。"
        ],
        "title": "感事  其二",
        "id": "5c8baa0e-54b8-4c8c-8c0d-319cfebbb449"
    },
    {
        "author": "朱槔",
        "paragraphs": [
            "元规负康济，徒手婴群雄。",
            "兵从历阳来，无地逃奸锋。",
            "谁乎死社稷，千载一卞公。",
            "英风与义气，建立成江东。"
        ],
        "title": "感事  其三",
        "id": "c336a19d-d186-4112-af56-bbfcf45b6ba9"
    },
    {
        "author": "朱槔",
        "paragraphs": [
            "去年雪欺客，平地一尺深。",
            "谢遣东阁花，那顾西牀琴。",
            "故人初不知，屋侧乃见寻。",
            "悠然振永起，谁复明此心。"
        ],
        "title": "雪梅  其一",
        "id": "a43adeb6-f619-4651-99a4-7cfffaf42905"
    },
    {
        "author": "朱槔",
        "paragraphs": [
            "寒梅卧烟雨，山泽有奇气。",
            "六龙扶翼之，月袂揽云辔。",
            "先生九疑仙，心识真筌秘。",
            "裁诗作花骨，瘦净乃可贵。"
        ],
        "title": "雪梅  其二",
        "id": "a46aa76a-c4c9-43e1-af59-9252ed519b87"
    },
    {
        "author": "朱槔",
        "paragraphs": [
            "疢忧倦征行，金火方牴牾。",
            "宵分饷群仆，乘月问前路。",
            "小儿何自至，檝我陈洲渡。",
            "暗浪击层崖，平沙起惊鹭。",
            "莽苍川花开，冥蒙山气聚。",
            "物情岂不嘉，闷滞非所遇。",
            "铃语出林表，风期呼我住。",
            "寻幽本素志，触热咏嘉句。",
            "午枕得高深，复觉清景驻。",
            "谁云适所愿，永乏济世具。",
            "以兹一梦顷，可况百年遇。",
            "咄哉郭氏子，破甑尚欲顾。"
        ],
        "title": "道中",
        "id": "dc09ac35-04ee-4efa-b4c1-4bdb70c8eac2"
    },
    {
        "author": "朱槔",
        "paragraphs": [
            "忧幽坐南轩，万壑取我囚。",
            "疾雷且不闻，焉知草虫愁。",
            "强颜理编简，阅世如东流。",
            "滔滔竟不返，谁复操戈矛。",
            "天涯念孤姪，携母依诸刘。",
            "书来话悲辛，心往形辄留。",
            "先茔托仙峯，山僧扫梧楸。",
            "二女随母住，外翁今白头。",
            "伯氏尚书郎，名字腾九州。",
            "仲兄中武举，气欲无羌酋。",
            "棣华一朝集，荆树三枝稠。",
            "堂堂相继去，遗我归山丘。",
            "漆园梦方觉，白衣云正浮。",
            "凭陵若蹈空，何处停华辀。",
            "故乡岂不怀，屋食良易谋。",
            "自我识废兴，于天无怨尤。",
            "平生喜闻诗，此诗当挽讴。",
            "不须生刍奠，君从二兄游。"
        ],
        "title": "自作挽歌辞",
        "id": "b7cf3a29-334e-420b-bb82-cd59316f8258"
    },
    {
        "author": "刘子羽",
        "paragraphs": [
            "赵州柏树太无端，境上追寻也大难。",
            "处处绿杨堪系马，家家门底透长安。"
        ],
        "title": "颂",
        "id": "12982ef2-babe-41eb-81b6-ba0ab46fef5a"
    },
    {
        "author": "刘子羽",
        "paragraphs": [
            "谁铸三钟栾乳形，不须笋簴自能鸣。",
            "仙君欲奏宾云曲，只感清霜便发声。"
        ],
        "title": "题武夷山钟模石",
        "id": "1c6d453f-7101-4491-8750-eecbd0fd0dd2"
    },
    {
        "author": "刘子羽",
        "paragraphs": [
            "古木千章覆地阴，微风披拂递幽吟。",
            "化身大士久圆寂，归命群黎无古今。",
            "能使兵戈长偃息，要知愿力本宏深。",
            "中原赤子方鱼肉，愿广当年济物心。"
        ],
        "title": "题瑞岩扣冰古佛",
        "id": "8c0fecd1-27e7-4270-a47a-f6c202605250"
    },
    {
        "author": "范同",
        "paragraphs": [
            "客星底事犯宸居，输与焦君卧草庐。",
            "万树遮山难觅寺，百川入海此归墟。",
            "浮沉心事盟鸥鸟，献替功名愧䱥鱼。",
            "独爱烟波开霁景，微云不遣滓清虚。"
        ],
        "title": "焦山",
        "id": "c0600dee-e2a5-41db-afd9-0dcb5a51151f"
    },
    {
        "author": "高闶",
        "paragraphs": [
            "身占河南第一功，力行笃信守家风。",
            "渊源漫说斯文丧，深切今知此道东。",
            "七日梦楹终有待，三年筑室恨无从。",
            "嵩伊千古温淳气，收入稽山鉴影中。"
        ],
        "title": "挽和靖先生",
        "id": "db30dc7c-e401-4e12-a8f6-cf7377376d32"
    },
    {
        "author": "万世延",
        "paragraphs": [
            "莫放山亏篑，终教井及泉。"
        ],
        "title": "句",
        "id": "67446957-eae4-4d06-996f-12947de232e6"
    },
    {
        "author": "宋汝为",
        "paragraphs": [
            "憔悴应怜范叔寒，南北东西万里谪。",
            "朱颜荏苒变黎黑，走遍天涯常是客。"
        ],
        "title": "老人村",
        "id": "d4b69ef0-bb28-4f2d-b2ec-fd9ab5f2c0d2"
    },
    {
        "author": "宋汝为",
        "paragraphs": [
            "平日惯从山外看，不禁烦恼著山围。"
        ],
        "title": "句",
        "id": "2501d756-6810-4da5-aff6-9fee7311d21a"
    },
    {
        "author": "沈大廉",
        "paragraphs": [
            "夜共潇湘月，朝连巫峡云。",
            "烟愁贾太傅，雨泣屈平君。"
        ],
        "title": "岳阳",
        "id": "473208ed-c5d2-48cd-9d77-9c9704405dc7"
    },
    {
        "author": "沈大廉",
        "paragraphs": [
            "屴崱峰头万丈梯，上方高与白云齐。",
            "青山尽处海门阔，红日上来天宇低。"
        ],
        "title": "鼓山",
        "id": "d34db606-f963-459c-b52b-62632b0bf01f"
    },
    {
        "author": "张深",
        "paragraphs": [
            "本自无涯宦海游，如何杖策访田畴。",
            "太平岂是浑无象，两两耕夫话有秋。"
        ],
        "title": "冯城开元寺留题",
        "id": "b084a7ea-3271-46a8-be99-cfee3ee62450"
    },
    {
        "author": "陈璹",
        "paragraphs": [
            "活计鱼虾蟹，此事属渔舟。"
        ],
        "title": "句",
        "id": "737d0784-105d-4a41-bd55-8549deb74e4b"
    },
    {
        "author": "何宏中",
        "paragraphs": [
            "马革盛尸每恨迟，西山饿踣更何辞。",
            "姓名不到中兴历，付与皇天后土知。"
        ],
        "title": "述怀",
        "id": "f9e9154c-70f1-4880-9e6b-7e0f9950bc82"
    },
    {
        "author": "傅慎微",
        "paragraphs": [
            "故人何定远，造物不虚生。",
            "骨骼棱棱瘦，诗篇字字清。",
            "世皆尊道义，我独见忠诚。",
            "尊酒分携后，何时盖复倾。"
        ],
        "title": "赠何定远",
        "id": "272f2db0-a028-41ac-b67c-155e6212ab8d"
    },
    {
        "author": "释宗琏",
        "paragraphs": [
            "暗穿玉线，密度金针。",
            "如水入水，似金博金。"
        ],
        "title": "偈五首  其一",
        "id": "7d953a16-0b73-4595-8817-979908760a1e"
    },
    {
        "author": "释宗琏",
        "paragraphs": [
            "破无明暗，截生死流。",
            "度三有城，泛无为海。",
            "须是识这个始得。"
        ],
        "title": "偈五首  其二",
        "id": "d0fb07ee-b80b-455e-8b0f-583253c4df77"
    },
    {
        "author": "释宗琏",
        "paragraphs": [
            "唤作拄杖则触，不唤作拄杖则背。",
            "若也识得，荆棘林中撒手，是非海里横身。",
            "脱或未然，普贤乘白象，土宿跨泥牛。"
        ],
        "title": "偈五首  其三",
        "id": "965740da-f8b7-4ada-8e9b-3cafff7d98ab"
    },
    {
        "author": "释宗琏",
        "paragraphs": [
            "宗乘一唱殊途绝，万别千差俱泯灭。",
            "通身是口难分雪，金刚脑后三斤铁。"
        ],
        "title": "偈五首  其四",
        "id": "78c644bd-4439-4306-afbb-dc6b3113b1cb"
    },
    {
        "author": "释宗琏",
        "paragraphs": [
            "是是，放出南山真鼈鼻。",
            "不是不是，勒回千里追风骥。",
            "终成败坏可怜生，塞断咽喉无出气。",
            "无出气，有巴鼻。",
            "赵州东壁挂葫芦，堪笑维摩谈不二。"
        ],
        "title": "偈五首  其五",
        "id": "87da21a0-c8ef-44ec-82bc-11804cd2f69b"
    },
    {
        "author": "释宗琏",
        "paragraphs": [
            "南来本欲破邪说，纸灯灭处难分雪。",
            "踏著秤锤硬似铁，错认乌龟唤作鼈。"
        ],
        "title": "颂古三首  其一",
        "id": "d4ed5188-69fb-4e08-a887-486b3135b012"
    },
    {
        "author": "释宗琏",
        "paragraphs": [
            "新妇骑馿阿家牵，草里寻常万万千。",
            "谁在后兮谁在先，不须特地苦加鞭。"
        ],
        "title": "颂古三首  其二",
        "id": "acd7d1f7-0143-4246-9362-a3add4dea3a6"
    },
    {
        "author": "释宗琏",
        "paragraphs": [
            "馿尾猪头牛脚迹，三斤麻子露消息。",
            "志公杖头剪刀尺，从来雨下阶头湿。"
        ],
        "title": "颂古三首  其三",
        "id": "70421a9e-3409-4961-952d-7da50d62f8e0"
    },
    {
        "author": "释宗琏",
        "paragraphs": [
            "这个老汉，浑无缝罅。",
            "点铁成金，指鹿为马。",
            "以张拙秀才语擒纵多口，阿师跨三脚馿儿，指点诸方话霸。",
            "遇贱时三世诸佛正眼难窥，遇贵时八大龙王亦难酬价。",
            "阿呵呵，也大差。",
            "只因会春园里失却眼睛，从此恶名滔滔流遍天下。",
            "高挂虚堂兮如师子全威，一任百怪千妖暗中惊讶。",
            "灯禅灯禅，第一不得容易与伊点化。"
        ],
        "title": "赞月庵",
        "id": "43023b8e-e99d-4acc-839a-6dda6bf5ea5c"
    },
    {
        "author": "释行",
        "paragraphs": [
            "满满弯弓射不著，长长挥剑斫无痕。",
            "堪笑日月不到处，个中别是一干坤。"
        ],
        "title": "颂古",
        "id": "015e1f66-4ab2-476f-adc1-cd55adbc0ba4"
    },
    {
        "author": "释祖灯",
        "paragraphs": [
            "赵州眼放光，烁破四天下。",
            "钵盂上安柄，至今成话霸。"
        ],
        "title": "颂古",
        "id": "f88795f1-2301-4790-a735-198c4522a006"
    },
    {
        "author": "释德淳",
        "paragraphs": [
            "俱胝一指头，一毛拔九牛。",
            "华岳连天碧，黄河彻底流。",
            "截却指，急回眸。",
            "青箬笠前无限事，绿蓑衣底一时休。"
        ],
        "tags": [
            "华山"
        ],
        "title": "偈",
        "id": "c75bf6ba-c9f2-4c5d-910d-0093857994c6"
    },
    {
        "author": "释德淳",
        "paragraphs": [
            "昨日定今日不定，正令已行皆逐正。",
            "卓下灵山皂纛旗，百万麾军皆乞命。"
        ],
        "title": "颂古",
        "id": "cd864c3d-21d0-4054-ab6c-f4d857e5d406"
    },
    {
        "author": "释祖璿",
        "paragraphs": [
            "吃粥了也未，赵州无忌讳。",
            "更令洗钵盂，太煞没巴鼻。",
            "悟去由来不丈夫，这僧那免受糊涂。",
            "有指示，无指示，韶石四楞浑塌地。",
            "入地狱，如箭射，云岫清风生大厦。",
            "相逢携手上高山，作者应须辨真假。",
            "真假分，若为论，午夜寒蟾出海门。"
        ],
        "title": "偈",
        "id": "08a193a0-5274-446d-9c01-c78c19d9f36f"
    },
    {
        "author": "释祖璿",
        "paragraphs": [
            "尽却耳根并眼底，不知何处见如来。",
            "数声幽鸟啼寒木，一片闲云铺断崖。"
        ],
        "title": "颂古七首  其一",
        "id": "0259fefd-b22f-4510-b352-cb495b6a2b5d"
    },
    {
        "author": "释祖璿",
        "paragraphs": [
            "道吾作舞，一曲无谱。",
            "若将耳闻，未敢相许。"
        ],
        "title": "颂古七首  其二",
        "id": "f0c4d063-70e7-4aa6-8eb1-8f4df3aa4fb8"
    },
    {
        "author": "释祖璿",
        "paragraphs": [
            "直下是非著不得，著不得处好承当。",
            "木人昨夜通消息，南海波斯过大唐。"
        ],
        "title": "颂古七首  其三",
        "id": "bc033573-5409-4cfc-be60-afde5f77d95d"
    },
    {
        "author": "释祖璿",
        "paragraphs": [
            "安贴邦乡老赵州，时辰使得最风流。",
            "今朝有酒今朝醉，明日愁来明日愁。"
        ],
        "title": "颂古七首  其四",
        "id": "7a464141-bc55-4c48-a636-31ad6757bf0c"
    },
    {
        "author": "释祖璿",
        "paragraphs": [
            "指出长生地不迷，造成无缝塔巍巍。",
            "大家从此无余事，渴饮饥餐且度时。"
        ],
        "title": "颂古七首  其五",
        "id": "5e27369f-fac8-40c2-bbbb-fb50addbd9e1"
    },
    {
        "author": "释祖璿",
        "paragraphs": [
            "石羊头子向东看，大地茫茫被眼谩。",
            "月映寒潭清彻底，云收华岳露巑岏。"
        ],
        "title": "颂古七首  其六",
        "id": "8403ac4b-e44b-43f9-9031-cd1562a9eecd"
    },
    {
        "author": "释德会",
        "paragraphs": [
            "放行把住谩周遮，一段风流出当家。",
            "不是当年漆桶破，争能撒土又抛沙。"
        ],
        "title": "颂古",
        "id": "d9e1a95d-ec78-4e41-a5f4-86c280eadfb0"
    },
    {
        "author": "释宗鉴",
        "paragraphs": [
            "送旧年，迎新岁，动用不离光影闪。",
            "澄辉湛湛夜堂寒，借问诸人会不会。",
            "若也会，增瑕纇。",
            "若不会，依前昧。",
            "与君指个截流机，白云更在青山外。"
        ],
        "title": "偈",
        "id": "5fc98f6f-63d8-451f-ad02-334626d4c11f"
    },
    {
        "author": "释坦",
        "paragraphs": [
            "径山有个竹篦，直下别无道理。",
            "佛殿厨库三门，穿过衲僧眼耳。"
        ],
        "title": "偈",
        "id": "a531a693-a90d-4495-9889-142e797af1d9"
    },
    {
        "author": "释慧方",
        "paragraphs": [
            "沔水江头叫一声，此时方得契平生。",
            "多年不识重相见，千圣同归一路行。"
        ],
        "title": "偈三首  其一",
        "id": "8594a5d2-823b-4deb-99e0-ea846ec3bb02"
    },
    {
        "author": "释慧方",
        "paragraphs": [
            "临老方称住持，全无些子玄机。",
            "开口十字九乖，问东便乃答西。",
            "如斯出世，讨甚玄微。",
            "有时拈三放两，有时就令而施。",
            "虽然如是，同道方知。"
        ],
        "title": "偈三首  其二",
        "id": "a77bd715-55cd-46f8-8591-ed104509623c"
    },
    {
        "author": "释慧方",
        "paragraphs": [
            "达磨祖师在脚底，踏不著兮提不起。",
            "子细当头放下看，病在当时谁手里。",
            "张公会看脉，李公会使药。",
            "两个竞头医，一时用不著。",
            "药不相投，错错，吃茶去。"
        ],
        "title": "偈三首  其三",
        "id": "ee44686e-1bb7-48b9-a9ad-c99c342458e4"
    },
    {
        "author": "释慧方",
        "paragraphs": [
            "金槌影动，宝剑光寒。",
            "百万之众，齐著眼看。"
        ],
        "title": "颂古三十八首  其一",
        "id": "b07bb89e-4dcf-4aa3-bd86-132f447ee7a5"
    },
    {
        "author": "释慧方",
        "paragraphs": [
            "文殊弹指，罔明出定。",
            "今日重新，打翻旧令。",
            "女子瞿昙，在我心镜。"
        ],
        "title": "颂古三十八首  其二",
        "id": "9eeb5e7a-b86e-498f-911e-d8e9468cf770"
    },
    {
        "author": "释慧方",
        "paragraphs": [
            "善财拈起一枝草，持来度与文殊老。",
            "杀活虽然在手中，徧界不藏光杲杲。"
        ],
        "title": "颂古三十八首  其三",
        "id": "ab7ac199-cf93-4eef-b424-b3d9e95c855d"
    },
    {
        "author": "释慧方",
        "paragraphs": [
            "灵山用处许谁知，迦叶偷颜笑展眉。",
            "动便最初先漏泄，儿孙扶取上玄机。"
        ],
        "title": "颂古三十八首  其四",
        "id": "1d12dd52-2221-4323-b835-365c3d90e3b2"
    },
    {
        "author": "释慧方",
        "paragraphs": [
            "不是风旛不是心，从来只为少知音。",
            "举头万里长空外，唯见白云流水深。"
        ],
        "title": "颂古三十八首  其五",
        "id": "d6d17c0b-9dee-489f-a55d-547afd07ba88"
    },
    {
        "author": "释慧方",
        "paragraphs": [
            "布毛一吹，当下知归。",
            "冷光徧地，独露针锥。"
        ],
        "title": "颂古三十八首  其六",
        "id": "76f90573-3541-4fa2-8b33-632ab98c7b37"
    },
    {
        "author": "释慧方",
        "paragraphs": [
            "卷起堂堂露眼睛，拈来觌面更相呈。",
            "鼻头脱尽谁能觑，把手归来相并行。"
        ],
        "title": "颂古三十八首  其七",
        "id": "b61f5ddb-b514-4392-9e55-6f0538ff7d54"
    },
    {
        "author": "释慧方",
        "paragraphs": [
            "日面月面，头头出现。",
            "捏聚放开，成团成片。"
        ],
        "title": "颂古三十八首  其八",
        "id": "ec351d35-dbb6-4a7c-afe6-b64365baa25f"
    },
    {
        "author": "释慧方",
        "paragraphs": [
            "挂拂亲遭喝，当下舌头脱。",
            "把起便相呈，为君重提掇。",
            "要知三日聋，大地如尘末。"
        ],
        "title": "颂古三十八首  其九",
        "id": "d3dbe7da-83a9-4cde-9590-cdf80f7fcf79"
    },
    {
        "author": "释慧方",
        "paragraphs": [
            "南泉提起为诸人，自是诸人眼不亲。",
            "付与赵州呈好手，拈来觌面便翻身。"
        ],
        "title": "颂古三十八首  其一○",
        "id": "4a164c44-b741-41d2-9596-5ff0a5de60ae"
    },
    {
        "author": "释慧方",
        "paragraphs": [
            "闭户敲门向谁道，遂公言下便知归。",
            "从前活计都抛下，争奈时人会者稀。"
        ],
        "title": "颂古三十八首  其一一",
        "id": "eeeb9664-70cd-4d7a-b18f-139e89a50170"
    },
    {
        "author": "释慧方",
        "paragraphs": [
            "一口吸西江，通身不隠藏。",
            "圣凡不到处，顶上放祥光。"
        ],
        "title": "颂古三十八首  其一二",
        "id": "8ddebe1d-c545-4711-9e83-1875df757c2c"
    },
    {
        "author": "释慧方",
        "paragraphs": [
            "药山用处少人扶，堪笑云巖与道吾。",
            "犹向荣枯生解会，岂知潘阆倒骑馿。"
        ],
        "title": "颂古三十八首  其一三",
        "id": "1e954cc4-6872-40c9-8fe2-7b38177761c4"
    },
    {
        "author": "释慧方",
        "paragraphs": [
            "觌面难藏向上机，家风千古为人施。",
            "银山铁壁重重透，頼有丹霞院主知。"
        ],
        "title": "颂古三十八首  其一四",
        "id": "c42e0525-e092-4a9d-bf75-e78097c335c4"
    },
    {
        "author": "释慧方",
        "paragraphs": [
            "异类中行得自由，须知千圣亦难收。",
            "和光日照溪山晓，笑指干坤那一头。"
        ],
        "title": "颂古三十八首  其一五",
        "id": "e80c218f-fe3d-4073-97ee-46631ac8875f"
    },
    {
        "author": "释慧方",
        "paragraphs": [
            "插锹叉手异何同，要显全机立大功。",
            "虽然有数通呈了，留得高传振祖风。"
        ],
        "title": "颂古三十八首  其一六",
        "id": "44288629-b086-404f-84a1-66f0282f1639"
    },
    {
        "author": "释慧方",
        "paragraphs": [
            "捧来前面请安名，黄蘗高高唤一声。",
            "剖出从前真面目，从兹佐得国风清。"
        ],
        "title": "颂古三十八首  其一七",
        "id": "8833cfee-4632-49ab-a63e-69e433830760"
    },
    {
        "author": "释慧方",
        "paragraphs": [
            "赵州曾探水，茱萸无一滴。",
            "东觑西觑了，拄杖便靠壁。",
            "沧海深处归，何人辨端的。"
        ],
        "title": "颂古三十八首  其一八",
        "id": "b84aa87a-e10f-4907-b04e-0bb82b9eeb91"
    },
    {
        "author": "释慧方",
        "paragraphs": [
            "台山路上人难进，独有赵州亲到来。",
            "勘破老婆回首处，从此行人眼不开。"
        ],
        "title": "颂古三十八首  其一九",
        "id": "163b4118-0789-49c2-bc97-caeba65bae4a"
    },
    {
        "author": "释慧方",
        "paragraphs": [
            "狗子佛性无，宝剑出规模。",
            "落在将军手，横按立当途。"
        ],
        "title": "颂古三十八首  其二○",
        "id": "de244a9a-2a93-4180-b516-cd47492e10cd"
    },
    {
        "author": "释慧方",
        "paragraphs": [
            "裂破须弥鼻孔，踏反大海干坤。",
            "面前百千诸佛，尽是我家儿孙。"
        ],
        "title": "颂古三十八首  其二一",
        "id": "510796f4-0eb0-41fa-be8b-df25fe9fc6f7"
    },
    {
        "author": "释慧方",
        "paragraphs": [
            "赵州滋味最为亲，觌面承当有几人。",
            "三度传来亲切处，馨香满口又全真。"
        ],
        "title": "颂古三十八首  其二二",
        "id": "233a6553-36d6-436d-b970-bf15cc5161cf"
    },
    {
        "author": "释慧方",
        "paragraphs": [
            "报客传言信已通，叉手低头便鞠躬。",
            "对面一双青白眼，当头蹉过住山翁。"
        ],
        "title": "颂古三十八首  其二三",
        "id": "c8fbf249-5c03-4a05-9da1-5b13c0906e17"
    },
    {
        "author": "释慧方",
        "paragraphs": [
            "老作丛林是赵州，两拳提起不轻酬。",
            "无星秤在当人手，斤两都卢在里头。"
        ],
        "title": "颂古三十八首  其二四",
        "id": "5384e0ff-b589-48f0-af5f-21834d843181"
    },
    {
        "author": "释慧方",
        "paragraphs": [
            "睦州担板几人扶，丧者多应在半途。",
            "言下要教通彻去，迥然心眼顾醒苏。"
        ],
        "title": "颂古三十八首  其二五",
        "id": "173f5912-7075-4d4a-94fd-fc08e4b52269"
    },
    {
        "author": "释慧方",
        "paragraphs": [
            "坏与不坏，言端语端。",
            "舌头咬破，自觉心酸。",
            "大随投子，终无两般。",
            "万里区区，独自往还。"
        ],
        "title": "颂古三十八首  其二六",
        "id": "6d7d0349-3e21-4157-83af-657d9bbaa222"
    },
    {
        "author": "释慧方",
        "paragraphs": [
            "桃花端的悟灵云，添得玄沙劫外春。",
            "满地不知何处去，尘尘刹刹露全身。"
        ],
        "title": "颂古三十八首  其二七",
        "id": "4f015f31-ca57-443e-8aec-2509267fde22"
    },
    {
        "author": "释慧方",
        "paragraphs": [
            "曾透龙潭向上机，便将一棒力横挥。",
            "当头突出何人辨，只许丛林作者知。"
        ],
        "title": "颂古三十八首  其二八",
        "id": "182a12e7-a90e-4d70-b413-91f70545f87c"
    },
    {
        "author": "释慧方",
        "paragraphs": [
            "生邪不道，死邪不道，一片清风閙浩浩。",
            "一时漏泄道吾机，反著襴衫倒顶帽。"
        ],
        "title": "颂古三十八首  其二九",
        "id": "d9cfaf1f-b378-4314-96be-079103da0015"
    },
    {
        "author": "释慧方",
        "paragraphs": [
            "风信不来春色老，却忆后园馿吃草。",
            "满天明月赠行人，野客溪边归路早。"
        ],
        "title": "颂古三十八首  其三○",
        "id": "7c13fdd6-fafa-433b-8861-045977ff01f5"
    },
    {
        "author": "释慧方",
        "paragraphs": [
            "树倒藤枯笑未休，个中谁解辨宗由。",
            "堂堂蹉路沩山老，空去空来一肚愁。"
        ],
        "title": "颂古三十八首  其三一",
        "id": "2f9f3bc8-e4c4-46de-8667-f3816a6f0c4d"
    },
    {
        "author": "释慧方",
        "paragraphs": [
            "添得沩山笑转新，当时觌面已呈君。",
            "明招漏泄沩山句，无限风光付与人。"
        ],
        "title": "颂古三十八首  其三二",
        "id": "e90ec23e-a873-4f4f-bc9e-944d7e7640db"
    },
    {
        "author": "释慧方",
        "paragraphs": [
            "东岭西巖路暗通，有谁曾见老干峯。",
            "云门把手虽同步，白云飞盖月含空。"
        ],
        "title": "颂古三十八首  其三三",
        "id": "c801d8df-02dd-457f-b82c-1838b7bf3600"
    },
    {
        "author": "释慧方",
        "paragraphs": [
            "三种病兮二种光，法身于此露堂堂。",
            "时人不会个中意，犹把法身谩度量。"
        ],
        "title": "颂古三十八首  其三四",
        "id": "f5f0bf77-4657-4e1c-be46-cedacb93549a"
    },
    {
        "author": "释慧方",
        "paragraphs": [
            "滔滔无问说，只为太亲切。",
            "有谁曾共闻，山河齐漏泄。"
        ],
        "title": "颂古三十八首  其三五",
        "id": "49372c40-8cba-4aa7-9604-02062aeb2972"
    },
    {
        "author": "释慧方",
        "paragraphs": [
            "云门透法身，分明语露亲。",
            "移步登山顶，峯高与月邻。"
        ],
        "title": "颂古三十八首  其三六",
        "id": "273ebfca-ff4e-4691-bbfb-24fcde7bd010"
    },
    {
        "author": "释慧方",
        "paragraphs": [
            "问佛还云是惠超，和根带子上枝条。",
            "春风浩浩难回避，发起干坤那一苗。"
        ],
        "title": "颂古三十八首  其三七",
        "id": "5153b050-e301-4724-b4a2-37b027e4327e"
    },
    {
        "author": "释慧方",
        "paragraphs": [
            "亲得摇来始息狂，风动荷花满座香。",
            "自从一得真归趣，无意凉人人自凉。"
        ],
        "title": "颂古三十八首  其三八",
        "id": "10d4108b-6830-4079-87ea-ff611fa4db43"
    },
    {
        "author": "释思业",
        "paragraphs": [
            "昨日夜叉心，今朝菩萨面。",
            "菩萨与夜叉，不隔一条绵。"
        ],
        "title": "偈颂二首  其一",
        "id": "bb9b6a31-e786-40c0-a814-ec04731fb18a"
    },
    {
        "author": "释思业",
        "paragraphs": [
            "勘破婆子，面青眼黑。",
            "赵州老汉，瞒我不得。"
        ],
        "title": "偈颂二首  其二",
        "id": "a9418ed5-07b7-4746-8828-3e1cfba9062c"
    },
    {
        "author": "释守缘",
        "paragraphs": [
            "绿暗红稀日，蜂忙蝶困时。",
            "本来真面目，一点不曾移。"
        ],
        "title": "偈",
        "id": "6214e0f5-d261-4382-8c1c-ecaeaada543e"
    },
    {
        "author": "释守缘",
        "paragraphs": [
            "世间无物可罗笼，独立嵯峨万仞峰。",
            "忽若有人猛推落，腾身云外不留纵。"
        ],
        "title": "颂古",
        "id": "f1b950e5-2ead-4ff3-bc04-86bcda0aad7c"
    },
    {
        "author": "释守仁",
        "paragraphs": [
            "百千三昧，无量妙门。",
            "今日日庵不惜穷性命，只做一句子说与诸人。"
        ],
        "title": "偈二首  其一",
        "id": "1cde89b4-ba58-4d07-992e-9e2f6962cc5e"
    },
    {
        "author": "释守仁",
        "paragraphs": [
            "云从龙，风从虎，吹散江村寒露雨。",
            "丽天杲日绝纤埃，有路明明吞佛祖。",
            "物见主，眼卓竖。",
            "天边白雁送寒归，篱下黄华香半吐。"
        ],
        "title": "偈二首  其二",
        "id": "b63fe4f5-3334-4a2a-90f0-e9d912468c2a"
    },
    {
        "author": "释守仁",
        "paragraphs": [
            "多方窃得破衣裳，壁倒篱坍没处藏。",
            "更有一般无頼汉，不曾同伴要分赃。"
        ],
        "title": "颂古",
        "id": "0357b1d8-991e-46d9-abf8-4db42bea165a"
    },
    {
        "author": "释守仁",
        "paragraphs": [
            "开个灯心皂角铺，日求升合度朝昏。",
            "只因风雨连绵久，本利一空愁倚门。"
        ],
        "title": "台山婆话颂",
        "id": "10930ee7-23fb-4da5-be3f-c4df0ea5014c"
    },
    {
        "author": "释守仁",
        "paragraphs": [
            "如舍利弗与么去，千人万人拦不住。",
            "优游自在涅槃城，步步莲华随足举。"
        ],
        "title": "颂古五首  其一",
        "id": "623752da-1939-46f4-90a4-2ddaa98ca981"
    },
    {
        "author": "释守仁",
        "paragraphs": [
            "气直语直，眼亲手亲。",
            "峯峦竞秀，红紫争春。",
            "神通妙用施呈尽，要见国师犹隔津。"
        ],
        "title": "颂古五首  其二",
        "id": "ccf7165b-3fdc-496d-8b98-28b74c33010f"
    },
    {
        "author": "释守仁",
        "paragraphs": [
            "相逢陪酒又陪歌，醉倒家中要我驼。",
            "驼到家中犹骂詈，不知醒后又如何。"
        ],
        "title": "颂古五首  其三",
        "id": "0789969e-3f68-4c82-a1ec-a1b29f3b80dd"
    },
    {
        "author": "释守仁",
        "paragraphs": [
            "锯解秤锤，油煎石磉。",
            "两手擎来，有功者赏。"
        ],
        "title": "颂古五首  其四",
        "id": "78d80eb2-9631-43f3-ae4b-da9f91eaa6e7"
    },
    {
        "author": "释守仁",
        "paragraphs": [
            "凉宵爱月上危楼，几处笙歌几处愁。",
            "歌管未阑愁未歇，忽然天晓一时休。"
        ],
        "title": "颂古五首  其五",
        "id": "9f96c74b-080d-4cac-97ee-f44e98124db5"
    },
    {
        "author": "释彦岑",
        "paragraphs": [
            "今朝八月初五，好事分明为举。",
            "岭头漠漠秋云，树底鸣鸠唤雨。",
            "昨夜东海鲤鱼，吞却南山猛虎。",
            "虽然有照有用，毕竟无宾无主。",
            "唯有文殊普贤，住，住，我识得你。"
        ],
        "title": "偈",
        "id": "237aba0d-5559-4eea-8c94-fedde71b42e6"
    },
    {
        "author": "释彦岑",
        "paragraphs": [
            "胡孙吃毛虫，乌狗上佛殿。",
            "大地雪漫漫，澄江浄如练。"
        ],
        "title": "颂古五首  其一",
        "id": "4d060f3c-fbd0-47c5-9388-e96d579a257d"
    },
    {
        "author": "释彦岑",
        "paragraphs": [
            "蛮奴赤脚上皇州，卖尽奇珍跨白牛。",
            "贪著市朝人作市，又随歌舞上官楼。",
            "多意气，好风流，月冷珠帘挂玉钩。",
            "分明忘却来时路，百尺竿头辊绣毬。"
        ],
        "title": "颂古五首  其二",
        "id": "4f1da236-55c4-4edb-9f8c-851c345db6ec"
    },
    {
        "author": "释彦岑",
        "paragraphs": [
            "岣嵝峯头神禹碑，字青石赤形模奇。",
            "无目仙人才一见，便应抚掌笑嘻嘻。",
            "云暗苍龙化葛陂。"
        ],
        "title": "颂古五首  其三",
        "id": "9568cdc5-77b3-4f17-868b-8872bf021c5f"
    },
    {
        "author": "释彦岑",
        "paragraphs": [
            "一桡打著这瞎汉，堪笑令犹行一半。",
            "竿头丝线钓鲸波，趯浪拏云犹是钝。"
        ],
        "title": "颂古五首  其四",
        "id": "bc2664cb-9e27-4d0b-84a1-09f539c56da9"
    },
    {
        "author": "释彦岑",
        "paragraphs": [
            "没踪迹处莫藏身，看来端是眼中尘。",
            "全机打破系馿橛，棒头敲出玉麒麟。"
        ],
        "title": "颂古五首  其五",
        "id": "dbc3e5f2-b47c-4ca3-904c-2358b29676bb"
    },
    {
        "author": "释清",
        "paragraphs": [
            "诸佛出身处，东山水上行。",
            "石压笋斜出，岸悬花倒生。",
            "举僧问云门：如何是诸佛出身处？门曰：东山水上行。"
        ],
        "title": "颂",
        "id": "be223be5-6a6d-4fc0-88b6-0cb408cc7538"
    },
    {
        "author": "释了赟",
        "paragraphs": [
            "赵州狗子无佛性，万叠青州藏古镜。",
            "赤脚波斯入大唐，八臂那咤行正令。"
        ],
        "title": "颂",
        "id": "e3800579-06c5-46a9-ad29-eb3c0a8e4239"
    },
    {
        "author": "释慧温",
        "paragraphs": [
            "拶出通身是口，何妨骂雨诃风。",
            "昨夜前村猛虎，咬杀南山大虫。"
        ],
        "title": "偈二首  其一",
        "id": "388a8066-9559-4534-8e95-0b3945974a41"
    },
    {
        "author": "释慧温",
        "paragraphs": [
            "释迦老子，四十九年坐筹帷幄。",
            "弥勒大士，九十一劫带水拖泥。",
            "凡情圣量，不能刬除。",
            "理照觉知，犹存露布。",
            "佛意祖意，如将鱼目作明珠。",
            "大乘小乘，似认橘皮为猛火。"
        ],
        "title": "偈二首  其二",
        "id": "47de8c87-247a-4c2b-858b-50a6a5feccc1"
    },
    {
        "author": "释慧温",
        "paragraphs": [
            "正中偏，玉兔金乌落二边。",
            "丫角童儿骑黑象，三更穿过御楼前。"
        ],
        "title": "五位  其一",
        "id": "ec26f25c-8913-489e-b838-7e65e95ee5ec"
    },
    {
        "author": "释慧温",
        "paragraphs": [
            "偏中正，过房之子初受命。",
            "金刚脚下昆仑奴，腰间也佩毗卢印。"
        ],
        "title": "五位  其二",
        "id": "83485d67-841c-4a76-b780-b8f588f42db0"
    },
    {
        "author": "释慧温",
        "paragraphs": [
            "正中来，无著当年访善财。",
            "瑠璃盘里藏明月，异草山华处处开。"
        ],
        "title": "五位  其三",
        "id": "280d8d78-ebbe-45f5-856c-74c29dddc59c"
    },
    {
        "author": "释慧温",
        "paragraphs": [
            "兼中至，不历僧祇超十地。",
            "虽然踏著旧家乡，更须知有深深意。"
        ],
        "title": "五位  其四",
        "id": "0ba9b493-941e-4613-9867-e28acd234bf3"
    },
    {
        "author": "释慧温",
        "paragraphs": [
            "兼中到，天寒大雪长安道。",
            "五陵才子锦袍新，马蹄乱踏琼瑶草。"
        ],
        "title": "五位  其五",
        "id": "f6dfd79d-e3c6-48a7-b380-8f7fd2c4559f"
    },
    {
        "author": "释自圆",
        "paragraphs": [
            "外国言音不可穷，起云亭下一时通。",
            "口门广大无边际，吞尽杨歧栗棘蓬。"
        ],
        "title": "呈高庵偈",
        "id": "a1af332c-66fd-424d-b8b5-848325301ab8"
    },
    {
        "author": "释自圆",
        "paragraphs": [
            "南北东西万万千，干坤上下两无边。",
            "相逢相见呵呵笑，屈指抬头月半天。"
        ],
        "title": "颂",
        "id": "1ed59479-859b-4997-bfe8-e20135b1c334"
    },
    {
        "author": "释清旦",
        "paragraphs": [
            "三世诸佛不知有，一一面南看北斗。",
            "狸奴白牯却知有，云外金毛正哮吼。",
            "个中隠显现全身，头头透脱无前后。",
            "拨转机轮向上关，八角磨盘空里走。"
        ],
        "title": "偈二首  其一",
        "id": "5d679813-c83a-4f50-9498-115c0b0ad65a"
    },
    {
        "author": "释清旦",
        "paragraphs": [
            "三脚馿子弄蹄行，步步相随不相到。",
            "树头惊起双双鱼，拈来一老一不老。",
            "为怜松竹引清风，其柰出门便是草。",
            "因唤檀郎识得渠，大机大用都推倒。",
            "烧香勘证见根源，粪埽堆头拾得宝。",
            "丛林浩浩谩商量，劝君莫谤先师好。"
        ],
        "title": "偈二首  其二",
        "id": "27fe00ed-1783-4d6b-b18c-656a413127a2"
    },
    {
        "author": "释清旦",
        "paragraphs": [
            "世尊拈花，迦叶微笑。",
            "天际二轮，更相互照。",
            "若能截断老瞿昙，闭目黄河只一跳。"
        ],
        "title": "颂古四首  其一",
        "id": "4b352e93-9722-4d97-b0ac-9b5d6d01eaba"
    },
    {
        "author": "释清旦",
        "paragraphs": [
            "荆棘林中宣妙义，蒺藜园里放毫光。",
            "千言万语无人会，又逐流鶑过短墙。"
        ],
        "title": "颂古四首  其二",
        "id": "c6d2a08c-18be-4496-b2b3-319375d5e3ba"
    },
    {
        "author": "释清旦",
        "paragraphs": [
            "谁道先师无此语，焦尾大虫元是虎。",
            "胡蜂不恋旧时窠，猛将岂在家中死。",
            "急著眼，却回顾。",
            "若会截流那下去，匝地清风随步举。"
        ],
        "title": "颂古四首  其三",
        "id": "6c7dd26e-a92e-40d1-b806-13b893cb1af6"
    },
    {
        "author": "释清旦",
        "paragraphs": [
            "崄崖之处，无处插嘴。",
            "去却药忌，露当门齿。",
            "杈下放身舍命，个里如龙得水。",
            "三千里外赚吾来，捋虎须兮捉虎尾。"
        ],
        "title": "颂古四首  其四",
        "id": "bd3734e6-3350-4ab1-8be6-59115dd91d78"
    },
    {
        "author": "释慧观",
        "paragraphs": [
            "前村落叶尽，深院桂花残。",
            "此夜初冬节，从兹特地寒。"
        ],
        "title": "偈",
        "id": "cc6d9cb8-245a-40e7-a21d-b8d40ac5e231"
    },
    {
        "author": "释戒修",
        "paragraphs": [
            "两轮举处烟尘起，电急星驰拟何止。",
            "目前不碍往来机，正令全施无表里。",
            "丈夫意气自冲天，我是我兮你是你。"
        ],
        "title": "颂",
        "id": "fa53aca9-9275-4f29-bf57-16420de4f6d3"
    },
    {
        "author": "释渊",
        "paragraphs": [
            "节近端午，乍晴乍雨。",
            "带累达磨眼睛，特地和泥合土。",
            "二祖不会承当，雪庭枉受辛苦。",
            "引得后代儿孙，各自开张门户。",
            "或放南山毒蛇，或作玄沙猛虎。",
            "雪峰连辊三毬，禾山一味打鼓。",
            "山僧检点将来，尽是葛藤露布。",
            "争如吃饭著衣，此外更无佛祖。",
            "阿嫂便是大哥妻，师姑元是女人做。"
        ],
        "title": "偈",
        "id": "3220ab6a-09b1-47d5-8059-440b39543c4e"
    },
    {
        "author": "释渊",
        "paragraphs": [
            "动静声色外，时人不肯对。",
            "世间出世间，毕竟使谁会。"
        ],
        "title": "临终偈",
        "id": "2830a1f0-8ab8-4083-bf48-b70491cad679"
    },
    {
        "author": "张滉",
        "paragraphs": [
            "偷闲切欲访巖扃，恍若桃源洞里春。",
            "平世自无忧国事，徘徊愁见避秦人。"
        ],
        "title": "留题澹巖  其一",
        "id": "7ac93cdf-b052-419e-9ada-84920a00c329"
    },
    {
        "author": "张滉",
        "paragraphs": [
            "天然一穴透融光，广阔能容万顷篁。",
            "翻念尘寰苦炎热，人人付与一襟凉。"
        ],
        "title": "留题澹巖  其二",
        "id": "21158e3a-4f95-426b-a8a8-3a366f37bcd2"
    },
    {
        "author": "张浚",
        "paragraphs": [
            "苍苍安可料，旧德奄重泉。",
            "痛为黎民惜，谁扶大厦颠。",
            "英风摩日月，正气返山川。",
            "丙午功勋在，丰碑万口传。"
        ],
        "title": "李伯纪丞相挽诗二首  其一",
        "id": "9094890b-7178-492c-aac5-f952a1b33c39"
    },
    {
        "author": "张浚",
        "paragraphs": [
            "十相从明主，唯公望最隆。",
            "召周虽异迹，李郭本心同。",
            "未遇升天药，空余济世功。",
            "薰风歌吹咽，泪尽古城东。"
        ],
        "title": "李伯纪丞相挽诗二首  其二",
        "id": "59415970-0ca8-45d9-8ead-8f2c6b908fcf"
    },
    {
        "author": "张浚",
        "paragraphs": [
            "学道由来不记年，啸歌风月在前缘。",
            "身心已到无尘处，疑是人间自在仙。"
        ],
        "title": "赠罗赤脚",
        "id": "277e10c4-9596-4464-859e-9ac938eb1892"
    },
    {
        "author": "张浚",
        "paragraphs": [
            "羣凶用事人心去，大义重新天意回。",
            "解使中原无左衽，斯文千古未尘埃。"
        ],
        "title": "诗一首",
        "id": "dd9c6377-248a-4016-abff-bd981da4efcc"
    },
    {
        "author": "张浚",
        "paragraphs": [
            "已觉云天阔，风声四面凉。",
            "路幽迟晚日，岩古浥流香。",
            "客舍长年静，渔舟底事忙。",
            "相逢贤太守，不用管弦将。"
        ],
        "title": "朝阳岩",
        "id": "8e875948-00a5-4cc4-a306-f108781db782"
    },
    {
        "author": "张浚",
        "paragraphs": [
            "苍髯野褐予甚古，萝月桂风谁为贫。",
            "当户蛟龙森汉柏，隔江鸡犬隠秦人。",
            "好山如画能留客，宝鼎藏丹不计春。",
            "更上高亭问玄鹤，莫教诗眼有纤尘。"
        ],
        "title": "登道观",
        "id": "eaa41575-4e3b-47ea-b643-ebd0e7f5f53a"
    },
    {
        "author": "张浚",
        "paragraphs": [
            "三相当年镇庙堂，江山草木亦增光。",
            "一时主宰权衡重，千古人间姓字香。"
        ],
        "title": "诗一首",
        "id": "98d4b3f2-b228-4b0f-a4fa-cd48ff8cccd1"
    },
    {
        "author": "张浚",
        "paragraphs": [
            "刀兵劫海苦漫漫，原野遗骸葬若干。",
            "尽大地人须荐取，眼睛突出髑髅寒。"
        ],
        "title": "赞喻弥陀掩遗骸",
        "id": "8c7e62d9-9d30-43b7-ba7d-8a389c2a3299"
    },
    {
        "author": "张浚",
        "paragraphs": [
            "教外单传佛祖机，本来无悟亦无迷。",
            "浮云散尽青天在，日出东方夜落西。"
        ],
        "title": "偈",
        "id": "492402ae-9ae5-4895-8d07-14a8376631fc"
    },
    {
        "author": "张浚",
        "paragraphs": [
            "古木笼烟半锁空，高台隠隠翠微中。",
            "身安不羨三公贵，宁与渔樵卒岁同。"
        ],
        "title": "过严子陵钓台二首  其一",
        "id": "78d6c757-d10a-4bb3-89ec-1d85e7b5dc2a"
    },
    {
        "author": "张浚",
        "paragraphs": [
            "中兴自是还明主，访旧胡为属老臣。",
            "从古风云由际会，归欤聊复养吾真。"
        ],
        "title": "过严子陵钓台二首  其二",
        "id": "c455921f-2b47-47a1-8a05-bca675e3e1d1"
    },
    {
        "author": "苏云卿",
        "paragraphs": [
            "多年别作一番风，谁料声名达帝聪。",
            "自有时人求富贵，莫将富贵污苏公。"
        ],
        "title": "还张德远书币题诗蔬圃壁间",
        "id": "6a575839-9c27-4bd5-8792-55b14a958f04"
    },
    {
        "author": "张隠",
        "paragraphs": [
            "位乖燮理致伤残，四面墙匡不忍看。",
            "正是花时堪下泪，相公何必更追欢。"
        ],
        "title": "嘲宰相赏花",
        "id": "7fe07a1a-b0ed-42ad-a954-9ca4f6ad4e45"
    },
    {
        "author": "陈康伯",
        "paragraphs": [
            "忆昨东京拜相时，武夫前导争驱驰。",
            "上奉天子一人命，下率百寮罗纲维。",
            "泰阶赐膳侑金币，上食供进黄门赍。",
            "夜来胡尘犯边土，手握亿万兵擒虏。",
            "挥扬杀气横九秋，指挥猛将皆貔虎。",
            "八荒扫荡沙漠空，旋师奏凯明皇宫。",
            "英雄富贵皆长事，辞荣解绶归兴浓。",
            "白石如玉泉如酥，河清海晏乐耕锄。",
            "雉鸣麦秀花卉敷，亲朋会合情欢娱。",
            "有子可教孙可训，有书可读田可租。",
            "常愿年丰五谷登，斯民安堵心则愉。"
        ],
        "title": "书弋阳馆",
        "id": "fd0a2a41-2af6-4fff-9e92-cbbfd5f95f02"
    },
    {
        "author": "陈康伯",
        "paragraphs": [
            "形势如龟禀赋奇，昂头曳尾向溪湄。",
            "石色烝霞红甲润，苔痕湿雨绿毛垂。",
            "恍如献瑞在官日，犹似呈书出洛时。",
            "千秋矻立层霄表，寿比乔松可等期。"
        ],
        "title": "题龟峯",
        "id": "c17d281d-d811-4114-b017-7d8ef9b72230"
    },
    {
        "author": "陈康伯",
        "paragraphs": [
            "凿开百顷碧融融，颍上钱塘约略同。",
            "杨柳两堤连绿荫，芰荷十里馥香风。",
            "波涵翠巘层层出，潮接新河处处通。",
            "舆诵载涂农事起，从今岁岁作年丰。"
        ],
        "tags": [
            "西湖"
        ],
        "title": "题闽县西湖",
        "id": "66ea10eb-4d0b-4445-a541-8b3f06a06ce5"
    }
]   }
]