[
    {
        "author": "釋慧空",
        "paragraphs": [
            "虎丘之虎老且死，道人勇者乃其子。",
            "以其有子父不亡，偈地風聲猶在耳。",
            "東山於其父子間，爲之道舊爲鄉里。",
            "要爾全機起乃翁，據虎頭而收虎尾。"
        ],
        "title": "與勇上人",
        "id": "3971a2f7-4f0c-4799-a208-a9ebf35430bc"
    },
    {
        "author": "釋慧空",
        "paragraphs": [
            "左握峨眉右五臺，新羅喫粥七閩齋。",
            "朝來不省何方去，背卻三門著草鞋。"
        ],
        "title": "與眉州遠上人",
        "id": "54323ebb-7ccd-4a2c-b2e8-3b0608003ae3"
    },
    {
        "author": "釋慧空",
        "paragraphs": [
            "行腳莫歸鄉，枝筇一條鐵。",
            "庵居不說禪，直以身爲舌。",
            "莫歸剛要歸，不說又著說。",
            "張翁把研槌，鍋中釣出鼈。"
        ],
        "title": "與通上人",
        "id": "ef920874-f983-493b-b960-0db3dd1c610e"
    },
    {
        "author": "釋慧空",
        "paragraphs": [
            "推行出睦州擔版漢，是聖是凡齊贊嘆。",
            "十方世界絕冤親，不用藏身更吞炭。"
        ],
        "title": "示僧  其一",
        "id": "16c41df6-261b-4438-babd-65ac04cb1d09"
    },
    {
        "author": "釋慧空",
        "paragraphs": [
            "趙州狗子無佛性，咬人更不存性命。",
            "大悲千手不能遮，跋陀那龍側耳聽。"
        ],
        "title": "示僧  其二",
        "id": "7a329834-a8c9-4668-90f7-ddf6053bb684"
    },
    {
        "author": "釋慧空",
        "paragraphs": [
            "有問西來祖意，但與衲僧巴鼻。",
            "香林坐久成勞，東山睡多損氣。"
        ],
        "title": "示僧  其三",
        "id": "9f61bc0f-90bc-4374-a43e-886e44dc923e"
    },
    {
        "author": "釋慧空",
        "paragraphs": [
            "一箇端坐喫不足，二箇同槃則有餘。",
            "缺齒老胡曾未會，洞傳今古在吾徒。"
        ],
        "title": "示僧  其四",
        "id": "044384d4-6f43-484e-b5aa-983b0da1e148"
    },
    {
        "author": "釋慧空",
        "paragraphs": [
            "普化傳真，七錯八錯。",
            "後人不明，隨邪逐惡。",
            "若是真鍮，黄金不博。",
            "今人長愛李將軍，一箭離弦雙鵰落。"
        ],
        "title": "示僧  其五",
        "id": "8317c55f-f8f7-42b2-b2bc-a2bcb16757d9"
    },
    {
        "author": "釋慧空",
        "paragraphs": [
            "神光三拜，菩提達磨。",
            "老安平生，一破竈墮。",
            "東山病漢，石箇什麽。",
            "信筆寫出，不勘自破。",
            "丹山雛鳳九苞文，海壇犬子似驢大。"
        ],
        "title": "送廣南僧",
        "id": "e6f6bbc9-f7f9-47a5-aa0f-f9335428bf85"
    },
    {
        "author": "釋慧空",
        "paragraphs": [
            "我初不識丹霞師，邇來偶識丹霞子。",
            "卻因其子識其師，雲水相懸渺千里。",
            "空生不往豐巖中，丹霞不到西庵裏。",
            "如何說箇相識來，理契即鄰休寐語。",
            "風前把出贈行人，虛空稽首須彌舞。",
            "千載冰巖一日春，懸水落崖聲似雨。"
        ],
        "title": "送白上人還豐巖",
        "id": "bec9df90-8822-49d9-8a90-56b7934a90f2"
    },
    {
        "author": "釋慧空",
        "paragraphs": [
            "定禪快爲師子吼，勳禪瑩凈玉無垢。",
            "兩禪同居淵不分，一日用之左右手。",
            "超方獨脫王老師，向何壁立今何慈。",
            "杓柄短長鍋大小，揭而示之無可疑。",
            "末後更有一句子，未省兩禪著何語。",
            "東山有句不敢書，恐著替渠出山去。"
        ],
        "title": "送定勳二上人",
        "id": "1ee0087c-21ac-4d7d-8276-9e01cf0a84e4"
    },
    {
        "author": "釋慧空",
        "paragraphs": [
            "竹屋孤烟未斷炊，鷗盟歲晚不應違。",
            "五湖雲水座中客，一沼芰荷身上衣。"
        ],
        "title": "和慈覺炊字韻幷送蘭蕙  其一",
        "id": "cee80136-b5ed-4fa3-a3ca-170786ef1eb4"
    },
    {
        "author": "釋慧空",
        "paragraphs": [
            "蕙弟蘭兄本一山，莫如白下望長干。",
            "人間草木非其對，留與芝翁到老看。"
        ],
        "title": "和慈覺炊字韻幷送蘭蕙  其二",
        "id": "f982787e-eba0-48d3-80c2-96efdd43d2c9"
    },
    {
        "author": "釋慧空",
        "paragraphs": [
            "一飯之微亦報緣，蒲團紙帳在吾年。",
            "道惟簡易人惟儉，遯乃嘉肥進乃邅。",
            "問訊江頭白石佛，願回足下紫金蓮。",
            "當年手種庭前柏，歲晚青青欲入天。"
        ],
        "title": "招南泉",
        "id": "7d3b4508-c5a5-453e-8b3d-43676b677301"
    },
    {
        "author": "釋慧空",
        "paragraphs": [
            "普賢願海君能續，火聚刀山勿厭登。",
            "更入人間煩惱海，自然觸處妙相應。"
        ],
        "title": "素上人爲普賢辦供過溪上需偈予曰與普賢有素不可無詞乃作五偈遺之歸山呈似道人一笑  其一",
        "id": "8da1c30e-c22f-4786-8e2e-e861048560ac"
    },
    {
        "author": "釋慧空",
        "paragraphs": [
            "素公初住峨眉寺，遣化人間要話行。",
            "借問話頭何自得，大都來處要分明。"
        ],
        "title": "素上人爲普賢辦供過溪上需偈予曰與普賢有素不可無詞乃作五偈遺之歸山呈似道人一笑  其二",
        "id": "2f8346e2-4c3c-4f7d-a505-0bff73b0ff85"
    },
    {
        "author": "釋慧空",
        "paragraphs": [
            "雞寒上樹鴨下水，舉著今人長努嘴。",
            "衆生不明顛倒機，祖教從來同一軌。"
        ],
        "title": "素上人爲普賢辦供過溪上需偈予曰與普賢有素不可無詞乃作五偈遺之歸山呈似道人一笑  其三",
        "id": "6f9d9325-be3b-467f-a6a7-ff32453f7237"
    },
    {
        "author": "釋慧空",
        "paragraphs": [
            "保壽當年作街坊，街頭撞著自家底。",
            "而今豈是有遮藏，撩起清風殊未已。"
        ],
        "title": "素上人爲普賢辦供過溪上需偈予曰與普賢有素不可無詞乃作五偈遺之歸山呈似道人一笑  其四",
        "id": "6e00b124-962c-4d9b-878e-60ad423b3875"
    },
    {
        "author": "釋慧空",
        "paragraphs": [
            "千邪堆裏容開手，萬毒叢中許奪標。",
            "不墮功勳夷險外，前頭寶所即非遙。"
        ],
        "title": "素上人爲普賢辦供過溪上需偈予曰與普賢有素不可無詞乃作五偈遺之歸山呈似道人一笑  其五",
        "id": "26b860da-2cbf-45fe-a8f8-ea76381d9c57"
    },
    {
        "author": "釋慧空",
        "paragraphs": [
            "隔江遙望白雲村，橫折梅花臥石根。",
            "病眼朦朧失端的，淡烟小雨復黄昏。"
        ],
        "title": "華光墨梅",
        "id": "5ceeb271-073b-489b-9ca6-0be75b572fcd"
    },
    {
        "author": "釋慧空",
        "paragraphs": [
            "僊裔來何許，羅浮小洞天。",
            "老僧忘百念，相對相翛然。",
            "水潔情惟潔，石堅心更堅。",
            "願持青苦節，庶定永君年。"
        ],
        "title": "石菖蒲",
        "id": "8b6fb285-7c5f-4425-9b90-ee240d34e0fc"
    },
    {
        "author": "釋慧空",
        "paragraphs": [
            "虛名驚世刻舟痕，迺祖初無一法傳。",
            "流出胸襟蓋天地，只今子子與孫孫。"
        ],
        "title": "書定兄宗派圖  其一",
        "id": "f2d88ca8-3c6e-4558-b9ec-e89f27b82230"
    },
    {
        "author": "釋慧空",
        "paragraphs": [
            "筆頭定有鑪槌地，陶冶諸方入正傳。",
            "不許南泉誇獨脫，且教雷例作兒孫。"
        ],
        "title": "書定兄宗派圖  其二",
        "id": "2f2095f7-fd90-4015-a8c6-4b8325394211"
    },
    {
        "author": "釋慧空",
        "paragraphs": [
            "蠅頭細字集爲圖，瓜瓞綿綿走線朱。",
            "虎踞龍蟠諸老宿，半窗斜日黑蚍蜉。"
        ],
        "title": "觀僧作小字宗派圖  其一",
        "id": "a06d4696-9621-4c8b-8913-0b8a7344cfba"
    },
    {
        "author": "釋慧空",
        "paragraphs": [
            "寒泉洗眼看新圖，字線岐分黑間朱。",
            "妙似他方摶棗葉，巧如九曲度蚍蜉。"
        ],
        "title": "觀僧作小字宗派圖  其二",
        "id": "09821327-0d93-4516-b783-64ae571ca4b7"
    },
    {
        "author": "釋慧空",
        "paragraphs": [
            "一身隨處得輕安，老入蒼崖疊嶂間。",
            "真箇溪山看似夢，卻將水墨寫溪山。"
        ],
        "title": "戲題淵知客水墨圖",
        "id": "838ba46e-e2d8-4ea6-8ae0-ee39a6b6a81b"
    },
    {
        "author": "釋慧空",
        "paragraphs": [
            "白首儒生困路岐，殘杯冷炙飽還饑。",
            "一朝得意春風下，便把驢兒作馬騎。"
        ],
        "title": "書覺待者空寂會銘後",
        "id": "12c08fae-390d-4065-a770-534df71c70b8"
    },
    {
        "author": "釋慧空",
        "paragraphs": [
            "黑似漆，清而癯。",
            "龍無角，蛇有鬚。",
            "契得之，不自扶。",
            "空老矣，乃用渠。",
            "穿天台挑衡廬，涵瀛浡，吞江湖。",
            "山水具，默然無。",
            "突然出，擬則迂。",
            "點須彌，爲丘墟。",
            "指牆壁，爲文殊。",
            "快薦取，勿躊躇。",
            "是之外，乃無餘。"
        ],
        "title": "拄杖銘",
        "id": "f0f9817f-1a04-492d-b175-59f9bd7aaf70"
    },
    {
        "author": "釋慧空",
        "paragraphs": [
            "寒山忍寒哦五字，不爲世間瓜與瓠。",
            "寄庵續之則有餘，法燈擬之不相似。",
            "拾得日暮趁牛歸，豐干天明騎虎去。",
            "可憐辛苦油澆神，年年打供國清寺。"
        ],
        "title": "跋白鹿寄庵續寒山詩卷後",
        "id": "b45837c0-f675-4a3f-8c79-49cfaa382f8f"
    },
    {
        "author": "釋慧空",
        "paragraphs": [
            "我今無別語，方便唯一路。",
            "古今賢聖人，皆由此得度。",
            "無爲一加鞭，只貴闊著步。",
            "力行不中休，理盡即自悟。",
            "不見新豐老，母在不歸去。",
            "不見老趙州，蹔歸終不住。",
            "兩翁僧中龍，千載乃一遇。",
            "觀其入道初，尚欲一味做。",
            "況我中下流，日用更多事。",
            "行行宜念諸，青春易遲暮。"
        ],
        "title": "與曇上人",
        "id": "c5a2981a-c1bb-4a06-a888-b32035504454"
    },
    {
        "author": "釋慧空",
        "paragraphs": [
            "一句忽截流，千差俱失路。",
            "誰爲三界師，出生與滅度。",
            "一念忽到家，大千無跬步。",
            "誰爲九類生，沈迷及省悟。",
            "向來先達人，箇箇與麽去。",
            "只今禪家流，一一如是住。",
            "求其獨脫者，舉世亦罕遇。",
            "道人我同參，豈不以此故。",
            "遺我一使言，言言論何事。",
            "北鬰打三更，西瞿日未暮。"
        ],
        "title": "次韻答靖侍者",
        "id": "0cada674-13dc-455e-913f-2c1751a57849"
    },
    {
        "author": "釋慧空",
        "paragraphs": [
            "優曇惟時迺現，餘芳得暖爭抽。",
            "誰肯不萌枝上，折來一洗春柔。",
            "小智勞乎刻畫，鈍根溺在熏修。",
            "縱是根同體一，皆爲蝶戲蜂游。",
            "所以南泉一指，頓開陸子雙眸。",
            "披秀因齋慶讚，東山助出茶甌。",
            "不是雲居安樂，絕勝黄蘗中洲。",
            "更看年年二月，扁舟逆上春流。"
        ],
        "title": "和劉天啟對牡丹歠茶",
        "id": "96a531ad-eacb-4c14-81df-33ed4cc594bd"
    },
    {
        "author": "釋慧空",
        "paragraphs": [
            "白馬駝經弄玉蹄，雲中歸去不曾迷。",
            "從今大事因緣畢，坐聽河聲流向西。"
        ],
        "title": "和秀峰  其一",
        "id": "4886e8e7-dd77-4144-b76a-cf154202ea9e"
    },
    {
        "author": "釋慧空",
        "paragraphs": [
            "教意拈來作麽看，唐言梵語不相干。",
            "更將祖意論同別，識取雞寒與鴨寒。"
        ],
        "title": "和秀峰  其二",
        "id": "3dcd93b6-3f13-469d-a1e8-d59a9e06ee5f"
    },
    {
        "author": "釋慧空",
        "paragraphs": [
            "先生詞源真洶湧，已如鳴鶴聞于天。",
            "隋珠卻把暗投擲，但覺驚捧蛟槃圓。",
            "終須負鼎于明主，況其致治如烹鮮。",
            "伊尹未聘獨耕野，先生是以由居廛。",
            "古人投筆真不淺，爲有妙技非難捐。",
            "風流顧愷雖可尚，要之無乃癡爲爲緣。",
            "願言自信龜手藥，無使小子譏便便。"
        ],
        "title": "才仲出示巨軸佳篇復檔案新詩降嘆不已又似欲置人於苦海中惟恐墮其計而不免次韻奉呈",
        "id": "491b0c37-ca03-49ff-8a7d-5c53e245665e"
    },
    {
        "author": "釋慧空",
        "paragraphs": [
            "生兒墮地要著鞭，無使長居父母前。",
            "既緇其衣童其顛，是欲置之於聖賢。",
            "聖賢道大非小緣，要當猛斷無遷延。",
            "九萬鵬程腳下天，一言相契猶未然。",
            "要中之要玄中玄，千人萬人得一傳。",
            "東山說罷鵬出門，祝融峰後湘水邊。"
        ],
        "title": "送鵬上人",
        "id": "f4a229b4-744b-4e00-8d60-ff9fac9521fb"
    },
    {
        "author": "釋慧空",
        "paragraphs": [
            "目山第一座，江陰道人明。",
            "披秀五年住，衆中稱老成。",
            "龍門吹毛子，甌峰空故人。",
            "昨聞開定山，問之乃其兄。",
            "投機雷雨解，操行冰霜清。",
            "一點皮下血，大千塵中經。",
            "以公好兄弟，增我朋友情。",
            "新年拄杖頭，依舊吳山青。",
            "譚間煩引及，衰病老空生。"
        ],
        "title": "送明首座幷簡元故人",
        "id": "2dfc6d67-0b87-434b-befa-fb1ff20294aa"
    },
    {
        "author": "釋慧空",
        "paragraphs": [
            "老空剪茶器惟石，石有何好空乃惜。",
            "先生嗜好偶然同，我久眼中無此客。",
            "呼童活火煮山泉，旋破小團分五白。",
            "不嫌菌蠢賦龍頭，便覺彌明猶在席。"
        ],
        "title": "甘泉惠石銚鄭才仲以詩見賞次韻酬之",
        "id": "3ee4f897-d478-48db-b52a-3d372f46af7a"
    },
    {
        "author": "釋慧空",
        "paragraphs": [
            "豹變惟君子，吾方見一斑。",
            "君宜爲世瑞，未用愛僧閑。",
            "文出東西漢，詩成大小山。",
            "殷勤五字句，乞我薜蘿間。"
        ],
        "title": "和才仲五字韻  其一",
        "id": "5e1027ab-7a08-4030-b46b-a2b1ab368800"
    },
    {
        "author": "釋慧空",
        "paragraphs": [
            "一身走四海，未老髪先斑。",
            "得住從緣住，非閑亦似閑。",
            "泉鳴堂下石，雲起屋頭山。",
            "不礙往來者，無人到此間。"
        ],
        "title": "和才仲五字韻  其二",
        "id": "2173187a-2ec8-43d5-8b37-c3ff958f9d5b"
    },
    {
        "author": "釋慧空",
        "paragraphs": [
            "大鑑祖師曾指出，拄地撐天黑似漆。",
            "衆生日用多不知，王榮代代承恩力。",
            "承恩力，皎如日，擲地金聲更堅密。",
            "兩手持來付與人，一任高低酬價直。"
        ],
        "title": "漆匠王榮朱法座求頌",
        "id": "ea129d5d-c6b9-47e9-a88d-b6438627b95e"
    },
    {
        "author": "釋慧空",
        "paragraphs": [
            "捏烏巨山爲筆，蘸鄱陽湖作墨。",
            "空中大書六字，薦福和尚語錄。",
            "若人一覽無遺，山僧與伊臠肉。"
        ],
        "title": "與凈上人開行和尚語錄",
        "id": "65b6d180-4d43-4057-9899-eeb31f3e6808"
    },
    {
        "author": "釋慧空",
        "paragraphs": [
            "惠初不死而言死，空本無情似有情。",
            "手把遺書一揮淚，秦溪三夜雨連明。"
        ],
        "title": "和無在悼惠書記  其一",
        "id": "ca629c36-9b22-4342-a30c-715bd62bbb3b"
    },
    {
        "author": "釋慧空",
        "paragraphs": [
            "憶昨同渠離汝水，而今先我至天台。",
            "後生乍轉通身句，悔不當初與道來。"
        ],
        "title": "和無在悼惠書記  其二",
        "id": "329b55b6-128b-44ef-80e8-5436ff21a334"
    },
    {
        "author": "釋慧空",
        "paragraphs": [
            "全死全生大法王，能醫生死更無方。",
            "乾城影裏封疆闊，石火光中劫數長。"
        ],
        "title": "和無在悼惠書記  其三",
        "id": "5c2a35d8-2adf-45b5-8738-5ccc8d6fca45"
    },
    {
        "author": "釋慧空",
        "paragraphs": [
            "高臺仁老今已老，冷藥疏枝餘薄怒。",
            "後來塗抹如牛毛，過眼番番泛於土。",
            "不如十月江南行，長條半落霜冰清。",
            "冰魂玉骨淡不俗，宛轉自有騷人情。",
            "惟公好事心尚爾，若愛霜枝橫短紙。",
            "不因作意寬作程，少待今年冰雪底。"
        ],
        "title": "前日有客陳墨梅者僕因誦高臺所作爲絕至於尋常墨綴處餘人用盡工夫不到不知圓公何從見聞客疑僕能之昨日袖紙相過苦求揮灑不覺令人失笑因戲作少謝盛意是中亦有墨梅請呈本際老必爲指出",
        "id": "94ceb546-a49e-4682-9b1a-677d36534b7d"
    },
    {
        "author": "釋慧空",
        "paragraphs": [
            "石人生子便英靈，胎髪未除先老成。",
            "不讀五經並十史，一言才出萬人驚。"
        ],
        "title": "悼覺庵  其一",
        "id": "eb83f84e-18c8-4800-ab58-566bc121039a"
    },
    {
        "author": "釋慧空",
        "paragraphs": [
            "有何等語能驚衆，三問渠儂三不知。",
            "是我松齋會心友，或聞或見更無疑。"
        ],
        "title": "悼覺庵  其二",
        "id": "1bd1880a-bc3a-4dfc-9c94-e0e96b3a873c"
    },
    {
        "author": "釋慧空",
        "paragraphs": [
            "鳥道玄關方打脫，刀山劍樹又躋攀。",
            "老來別得安身法，八面朱門夜不關。"
        ],
        "title": "悼覺庵  其三",
        "id": "50fbbe0c-91dc-4c3d-948d-834d3a6cae1d"
    },
    {
        "author": "釋慧空",
        "paragraphs": [
            "一滴曹溪水，千江悉混流。",
            "深期能遠到，未可輒中休。",
            "知識隨方有，禪林在處稠。",
            "杖頭親探過，歸路卻相求。"
        ],
        "title": "南華定兄訪予疏山臨分欲偈作此",
        "id": "fb0ff0a4-01c3-497f-9c9e-1a1539ac9913"
    },
    {
        "author": "釋慧空",
        "paragraphs": [
            "化緣架就留香堂，乞飯又飽留香衆。",
            "明年入夏便歸來，三日一齋五日供。",
            "普願雪山立雪徒，聖箭離弦萬鈞重。"
        ],
        "title": "送吳居士",
        "id": "34109952-037b-416f-9ea1-f7ed8b94f607"
    },
    {
        "author": "釋慧空",
        "paragraphs": [
            "佛日叢林我弟兄，見來應是問空生。",
            "謂如烏石嶺頭石，送盡行人自不行。"
        ],
        "title": "送鑑維那弼侍者之徑山  其一",
        "id": "9d3b9df1-2c0c-4d3c-b4ee-547b02ae9f55"
    },
    {
        "author": "釋慧空",
        "paragraphs": [
            "弼禪弼禪，緊峭草鞋闊著步。",
            "莫似山僧，繩牀角頭立地時。",
            "徑山老人我知識，橫膝竹篦三尺鐵。",
            "那吒頂上喫一掣，金剛腳下流出血。",
            "別別，辰錦砂兮未爲赤。"
        ],
        "title": "送鑑維那弼侍者之徑山  其二",
        "id": "e3f64912-4ba7-419f-b8bc-26acec3119da"
    },
    {
        "author": "釋慧空",
        "paragraphs": [
            "我自入嶺來，稱鎚落深井。",
            "如君英俊流，當以我爲警。",
            "摩挲探水杖，透脫飛猿嶺。",
            "送別無所譚，霜清溪路永。"
        ],
        "title": "送澤監寺出嶺",
        "id": "5f0e6a09-6e47-4ccb-b23a-c71f970090f7"
    },
    {
        "author": "釋慧空",
        "paragraphs": [
            "足疾三年只杜門，孤懷如月耿朝昏。",
            "同風不昧古人意，此道當期老者論。",
            "露地白牛純到角，雪山香草細和根。",
            "蘇州未解吾家事，夜對高僧無一言。"
        ],
        "title": "和劉天常見寄",
        "id": "ec1b3665-0d7e-494a-8ca3-c7ec3e486a40"
    },
    {
        "author": "釋慧空",
        "paragraphs": [
            "八大金剛常住世，護佛正法令久住。",
            "精藍金剛相先壞，欲令正法住爲難。",
            "悟禪致力扶正法，故先成此金剛王。",
            "老僧嘉悟善用心，說偈贊其令速辦。"
        ],
        "title": "送悟大師重造金剛",
        "id": "291550a3-da55-4f6b-b0ed-3c32ce36286b"
    },
    {
        "author": "釋慧空",
        "paragraphs": [
            "昔人架屋著閑漢，同道嗔之不與語。",
            "秀峰屋下沒閑人，不是超佛即超祖。",
            "佛祖至大渠更超，此屋黄金君勿憚。",
            "下山遍訪檀施門，必有奇人咄嗟辦。"
        ],
        "title": "送妙修造",
        "id": "66baedc7-2ee5-4db1-8569-5f41cad5fdeb"
    },
    {
        "author": "釋慧空",
        "paragraphs": [
            "吳山道人真倔強，氣吞佛祖無諸方。",
            "飽參不數古韶偃，操詞不齒今蘇黄。",
            "獨能以文事圓悟，期於季軟振頹綱。",
            "緣熟果能符素志，要與乃祖聯遺芳。",
            "金券揭起益高價，栗蒲突出重耿光。",
            "弄蹄驢子驥莫及，踢出保壽今開堂。",
            "三聖休更推僧出，此公毒手難近傍。",
            "咦！。"
        ],
        "title": "送本書記住保壽",
        "id": "2422421a-7f97-404e-92b7-79e84f385c9c"
    },
    {
        "author": "釋慧空",
        "paragraphs": [
            "人言祖意不可說，未動唇吻先卷舌。",
            "雖然說著也不妨，道火何曾口邊熱。",
            "若作說會一重關，不作說會萬重山。",
            "自家肚皮自家劃，莫被傍人開眼瞞。",
            "忍禪少年心踴躍，買雙草鞋穿兩腳。",
            "天台南嶽走一遭，鐵額銅頭須撞著。"
        ],
        "tags": [
            "衡山"
        ],
        "title": "送忍禪遊方",
        "id": "7872be0c-5e00-4421-8d49-484845ecf603"
    },
    {
        "author": "釋慧空",
        "paragraphs": [
            "十日中林足音絕，陳雲不飛天欲雪。",
            "剪剪溪風忽轉霜，天工似與遊人設。",
            "蹇驢風帽溪上來，眼明一二僧窗開。",
            "地爐夜話月入屋，竹徑朝行山放梅。",
            "公家秦溪富山水，碧瓦朱甍空翠裏。",
            "還家開取虎頭巖，會見丹霞訪居士。"
        ],
        "title": "贈寥元飾  其一",
        "id": "39e95025-0bb2-48a2-bad3-bdacfc4c1edb"
    },
    {
        "author": "釋慧空",
        "paragraphs": [
            "世途湔去利名垢，僧榻來熏知見香。",
            "昭曠情懷陶靖節，清明風韻孟襄陽。"
        ],
        "title": "贈寥元飾  其二",
        "id": "bfd8ad42-4b99-401b-b1f7-76ee9ea80185"
    },
    {
        "author": "釋慧空",
        "paragraphs": [
            "家住秦溪紫翠間，好山終日遶朱闌。",
            "莫如馬上尋山者，到老不知身在山。"
        ],
        "title": "贈寥元飾  其三",
        "id": "d927863b-47ae-43c2-a4ec-f9d9cde11e52"
    },
    {
        "author": "釋慧空",
        "paragraphs": [
            "崇觀文章獨老蒼，後生猶及見堂堂。",
            "十年契闊形容改，一日相逢道韻長。",
            "盡啟軒窗供遠目，莫嫌蔬筍飯家常。",
            "願陪劉遠焚香在，蓮社風流有耿光。"
        ],
        "title": "和劉天啟並留別  其一",
        "id": "361f49cf-cc03-4938-b4da-62b2ea515bd8"
    },
    {
        "author": "釋慧空",
        "paragraphs": [
            "相從無十日，相別又經年。",
            "爲問南來雁，群飛孰使然。"
        ],
        "title": "和劉天啟並留別  其二",
        "id": "3c2ca0fa-82b0-4a8b-adc0-bad1c63df6e7"
    },
    {
        "author": "釋慧空",
        "paragraphs": [
            "學道窮年無寸勳，忘機似可置鷗群。",
            "謾勞長者開青眼，送與高巖臥白雲。",
            "機鈍莫酬摩詰問，鼻端終待郢人斤。",
            "歸來不寐思君語，落澗寒泉深夜聞。"
        ],
        "title": "和彥正居士見寄並勉定兄及再和夢石  其一",
        "id": "225615f0-568d-4b4a-854a-760944d9c70d"
    },
    {
        "author": "釋慧空",
        "paragraphs": [
            "從容中道絕功勳，野鶴昂藏不類群。",
            "雙眼炯如潭底月，一身閑似嶺頭雲。",
            "撮來大地如粟粒，放去龜毛重九斤。",
            "三載相依話疇昔，我初無說子無聞。"
        ],
        "title": "和彥正居士見寄並勉定兄及再和夢石  其二",
        "id": "e30cd271-f60c-4e1b-a5a9-01fafab8e594"
    },
    {
        "author": "釋慧空",
        "paragraphs": [
            "貧家只有四立壁，分歲那進豪右群。",
            "方辦五言酬絕唱，又傳秀句入深雲。",
            "應機殺活生譚笑，信手方圓斫斧斤。",
            "無以險崖多困我，須防官府有新聞。"
        ],
        "title": "和彥正居士見寄並勉定兄及再和夢石  其三",
        "id": "597d0bb8-fe69-423e-a3cc-5deeb186f268"
    },
    {
        "author": "釋慧空",
        "paragraphs": [
            "閩蜀限西南，中有同風句。",
            "今年台雁行，一笑果相遇。",
            "朝飯靈峰泉，暮宿中巖寺。",
            "常恐溪漲時，阿師截流去。"
        ],
        "title": "與嶽麓範老",
        "id": "533db5e3-450d-4cf0-92af-8d9173aa08f9"
    },
    {
        "author": "釋慧空",
        "paragraphs": [
            "秦溪青田十日程，自彼到此小行腳。",
            "念來三見楓葉丹，依然又带天平錯。",
            "問渠去矣再來無，遊客雖好家山樂。",
            "我亦無家可得歸，去去善爲山路惡。"
        ],
        "title": "送印禪歸鄉",
        "id": "c97dfc64-da6f-44ab-a111-def2a8af2978"
    },
    {
        "author": "釋慧空",
        "paragraphs": [
            "趙州送人曾有語，有佛無佛俱莫住。",
            "若是金毛師子兒，他家自有通霄路。",
            "因記雪峰行腳時，九上洞山三投子。",
            "被風墮笠渠不收，蓋天蓋地從此始。",
            "兩翁從此跡已陳，後世事之如事生。",
            "道人即是後來秀，千里脩途宜力行。",
            "勿賢前輩輒自已，當與兩翁爭重輕。",
            "我如老馬雖伏櫪，喜見此行猶更鳴。"
        ],
        "title": "送僧行腳",
        "id": "d5b646f5-4bb6-4c77-8cfc-e6d3af12964e"
    },
    {
        "author": "釋慧空",
        "paragraphs": [
            "雲門山，澤監寺，對空生，出此語。",
            "書偈及傳衣，全非衲僧事。",
            "等閑透出雲門關，赤手要縛南山虎。",
            "三寸㔢除能再來，凜凜威風驚海宇。"
        ],
        "title": "示澤監寺",
        "id": "b3b4e57b-3b72-4948-b986-af774f1fc461"
    },
    {
        "author": "釋慧空",
        "paragraphs": [
            "醯雞負須彌，瞬息九萬里。",
            "獼猴對秦鏡，一一總沒尾。",
            "生平五湖心，短笛秋風裏。",
            "借問魚有無，夜涼天在水。"
        ],
        "title": "書知微偈後",
        "id": "0cd91d9d-5866-4624-a203-26acb170eca1"
    },
    {
        "author": "釋慧空",
        "paragraphs": [
            "火中駑馬變黄牛，不見全身露兩頭。",
            "龍樹馬鳴齊卷舌，山僧親爲說來由。"
        ],
        "title": "寄拂柄與知微微不受兼頌附回後有僧請益故答之",
        "id": "4b18eb82-bf66-4400-bf5a-6a14ab63b773"
    },
    {
        "author": "釋慧空",
        "paragraphs": [
            "病夫獨臥雪山雪，抱渴惟思梅嶺梅。",
            "歲晚犯寒宜好去，新年忍死待歸來。"
        ],
        "title": "送本首座還梅州",
        "id": "2e300b3a-0759-4d73-b9f8-9d3b6965fb1d"
    },
    {
        "author": "釋慧空",
        "paragraphs": [
            "信是有髪比丘尼，東山不及渠一著。",
            "聞說佛日嶺外還，不起公憑便行腳。"
        ],
        "title": "信道姑見佛日",
        "id": "ac641a88-b4c6-449e-a2c8-dfe83136ed1a"
    },
    {
        "author": "釋慧空",
        "paragraphs": [
            "一瓶一鉢且隨緣，此事時時強爲宣。",
            "知己不來春自老，孤峰皎月對寒泉。"
        ],
        "title": "寄信上人",
        "id": "2b7c630a-f5c8-440f-9c64-7739b24b6d57"
    },
    {
        "author": "釋慧空",
        "paragraphs": [
            "秋瘴驚寒卻自平，匡牀獨臥四無聲。",
            "涅槃堂裏通身句，永夜孤燈一點明。"
        ],
        "title": "獨宿省堂告友人",
        "id": "c90d349c-60a8-4b52-8268-f89504b8863a"
    },
    {
        "author": "釋慧空",
        "paragraphs": [
            "一牛鳴地竹橋西，成趣生涯有菜畦。",
            "三度春歸憶君別，亂紅如雨暗前溪。"
        ],
        "title": "懷友  其一",
        "id": "648900d7-d2c3-4e50-816d-c197df425121"
    },
    {
        "author": "釋慧空",
        "paragraphs": [
            "仙翁初不記年華，食罷蟠桃又著花。",
            "只在人前人不識，藍溪流水兩三家。"
        ],
        "title": "懷友  其二",
        "id": "1f7aaf86-03d9-4df9-b4e0-964ba5fd8bf5"
    },
    {
        "author": "釋慧空",
        "paragraphs": [
            "谷堂去我如許久，病起諸峰瘦入天。",
            "放髪齊眉寒又至，幾時歸叫老風顛。"
        ],
        "title": "寄谷堂老",
        "id": "7830bcd8-3c67-4788-827f-062c88d71fe5"
    },
    {
        "author": "釋慧空",
        "paragraphs": [
            "不疑汝未徹，端的若爲分。",
            "寶劍寒光動，桃花雲裏春。"
        ],
        "title": "送光兄之百丈兼呈山中禪師以當書矣  其一",
        "id": "abe9659a-59e9-4303-9b1b-4d8171ef461f"
    },
    {
        "author": "釋慧空",
        "paragraphs": [
            "生涯一物無，坐對方來客。",
            "有問不違伊，向道庭前柏。"
        ],
        "title": "送光兄之百丈兼呈山中禪師以當書矣  其二",
        "id": "1cb98768-f3f7-4ead-be73-a9ff29a9b622"
    },
    {
        "author": "釋慧空",
        "paragraphs": [
            "洞山好佛貴兼尊，老奯才方得入門。",
            "留得中心者些子，而今著力有兒孫。"
        ],
        "title": "送善兄還洞山兼呈方丈  其一",
        "id": "007d3a03-8d7d-4db5-b2d5-f96725481d73"
    },
    {
        "author": "釋慧空",
        "paragraphs": [
            "一書遠寄雲中舊，五偈仍觀雪子吟。",
            "且喜新豐消息在，南方滿眼是叢林。"
        ],
        "title": "送善兄還洞山兼呈方丈  其二",
        "id": "dd24b08d-6719-41fa-8de5-18933c1e022b"
    },
    {
        "author": "釋慧空",
        "paragraphs": [
            "冰雪心腸獨老龐，一枝春信果無雙。",
            "茅堂客散熏爐冷，有味無言日轉窗。"
        ],
        "title": "謝龐道惠茶",
        "id": "bd76c1f1-10e9-49e2-9da1-3d5d17adb2fa"
    },
    {
        "author": "釋慧空",
        "paragraphs": [
            "舀溪長柄向來杓，瑞世優曇今日花。",
            "到我住庵無此瑞，只將溪水煮山茶。"
        ],
        "title": "本老昔住此庵今出世再過山次日出諸偈頌乃和之",
        "id": "cf01490a-d1c9-443c-8e9d-457f0250c734"
    },
    {
        "author": "釋慧空",
        "paragraphs": [
            "關西毛段蜀川絹，萬里持來恐亦艱。",
            "謝汝殷勤復歸汝，老僧布衲得遮寒。"
        ],
        "title": "僧上蜀絹毛段不受以偈謝之",
        "id": "07cf29a0-6218-493e-8112-b644eefa09eb"
    },
    {
        "author": "釋慧空",
        "paragraphs": [
            "出入叢林成歲月，養成大樹沒根栽。",
            "東山老矣病且耄，爲蔭爲涼待後來。"
        ],
        "title": "送澤上人",
        "id": "6674edfa-abb4-4f69-8835-a8b8636e812e"
    },
    {
        "author": "釋慧空",
        "paragraphs": [
            "道本無根卻有根，根深枝葉遍乾坤。",
            "不知根本深多少，往見頭陀試問看。"
        ],
        "title": "容茶頭爲本無庵道頭陀求偈",
        "id": "46e2338c-ee98-40b5-8df1-8b27cecc276a"
    },
    {
        "author": "釋慧空",
        "paragraphs": [
            "迷時翻手迷爲悟，悟處存心悟是迷。",
            "迷悟兩忘歸路盡，皖山深夜老猿啼。"
        ],
        "title": "與通上人",
        "id": "47a7789b-0b5c-47de-809b-559d066ffed3"
    },
    {
        "author": "釋慧空",
        "paragraphs": [
            "跛鼈三年病，一書千里心。",
            "冤家容可避，到老也相尋。"
        ],
        "title": "送僧歸四明",
        "id": "d429660d-8695-4b79-91ae-d14e9f02dd45"
    },
    {
        "author": "釋慧空",
        "paragraphs": [
            "昔人有言生處樂，東山何勸人行腳。",
            "殊方異域走苦辛，峻嶺重關多險惡。",
            "東山往昔被賺來，故就于今拔本著。",
            "問渠端的何處生，一言解卻通身縛。"
        ],
        "title": "送曇上人遊方",
        "id": "f066a058-dd6f-44a4-b59c-cc47573c31f7"
    },
    {
        "author": "釋慧空",
        "paragraphs": [
            "野桃欹岸竹連雲，石徑縈紆到洞門。",
            "花落莫隨流水去，恐人認此是桃源。"
        ],
        "title": "題石室並和澹庵  其一",
        "id": "c94a3d8c-47aa-49ea-a13e-83fc1b26b67a"
    },
    {
        "author": "釋慧空",
        "paragraphs": [
            "石門有路建隆初，樹老崖荒路欲無。",
            "我以多生巖下住，到門先記石於菟。"
        ],
        "title": "題石室並和澹庵  其二",
        "id": "064de1cc-64b2-4677-8acc-1463b02584e4"
    },
    {
        "author": "釋慧空",
        "paragraphs": [
            "山日輝輝雲細細，石渠淺淺竹疏疏。",
            "珍禽引客飛還住，靈草忽香尋卻無。"
        ],
        "title": "題石室並和澹庵  其三",
        "id": "9b517489-0d8a-4a56-992d-cc6b7096c2fe"
    },
    {
        "author": "釋慧空",
        "paragraphs": [
            "百里尋山但宿春，欲留未得去還慵。",
            "東風莫使歸帆飽，放我中流認九峰。"
        ],
        "title": "題石室並和澹庵  其四",
        "id": "2247afbf-37fc-495a-b184-13ed550a5905"
    },
    {
        "author": "釋慧空",
        "paragraphs": [
            "要識停廚第一方，爲空石廩著黄粱。",
            "明年便入巖中坐，五偈先來作定場。"
        ],
        "title": "題石室並和澹庵  其五",
        "id": "f4befb85-6555-447a-9cff-eaa1f3004eb5"
    },
    {
        "author": "釋慧空",
        "paragraphs": [
            "住如止水動如雲，去住無拘是我門。",
            "又舉杖頭千佛剎，來藏海上小桃源。"
        ],
        "title": "題石室並和澹庵  其六",
        "id": "1b01bbb9-e23c-4791-9ab1-784b9c84a958"
    },
    {
        "author": "釋慧空",
        "paragraphs": [
            "驚蛇斷路我來初，鉢掛藤梢物物無。",
            "只向無中成活計，譍門童子兩於菟。"
        ],
        "title": "題石室並和澹庵  其七",
        "id": "986ae24f-4506-41aa-b853-12446959884a"
    },
    {
        "author": "釋慧空",
        "paragraphs": [
            "衣雨調階泉淅瀝，青烟遶屋樹扶疏。",
            "異時有問碧巖境，舉似酬之莫道無。"
        ],
        "title": "題石室並和澹庵  其八",
        "id": "9fa30885-2785-4d80-b985-13bfbb070f55"
    },
    {
        "author": "釋慧空",
        "paragraphs": [
            "黄陳五合不勞舂，食罷無營一似慵。",
            "麋鹿往還溪上路，白雲開合面前峰。"
        ],
        "title": "題石室並和澹庵  其九",
        "id": "a065a863-e78e-49ad-8a29-2fdf16963a04"
    },
    {
        "author": "釋慧空",
        "paragraphs": [
            "來年四色更多方，憂水憂風憂夏糧。",
            "未必澹庵能快活，隨身干木便逢場。"
        ],
        "title": "題石室並和澹庵  其一○",
        "id": "53ae65a7-e8f0-4f2c-82af-29ee4f309892"
    },
    {
        "author": "釋慧空",
        "paragraphs": [
            "我笑華亭老，虛舟漾明月。",
            "撞著問津人，萬劫繫驢橛。"
        ],
        "title": "戒庵主示諸老船子圖偈贊因與之結緣  其一",
        "id": "2a952f60-a7eb-4b70-b9d7-9d2957ce19eb"
    },
    {
        "author": "釋慧空",
        "paragraphs": [
            "開口贈兩橈，老婆心更切。",
            "回首與翻身，亦未爲剿絕。"
        ],
        "title": "戒庵主示諸老船子圖偈贊因與之結緣  其二",
        "id": "37ebb548-3643-4f4b-aa20-cc4a1abc78cf"
    },
    {
        "author": "釋慧空",
        "paragraphs": [
            "那堪钁頭邊，勿令有斷絕。",
            "老戒不放伊，攜之入閩粤。"
        ],
        "title": "戒庵主示諸老船子圖偈贊因與之結緣  其三",
        "id": "0e70c4b7-e684-422c-a626-b72025bd26f1"
    },
    {
        "author": "釋慧空",
        "paragraphs": [
            "到處出似人，幾箇知時節。",
            "空也心膽麤，戒戒勿漏泄。"
        ],
        "title": "戒庵主示諸老船子圖偈贊因與之結緣  其四",
        "id": "892dd2f0-5243-40b1-a8cc-f37a24ebabac"
    },
    {
        "author": "釋慧空",
        "paragraphs": [
            "癡雲翳目不肯散，一雨一風行路迷。",
            "好山但自著狐兔，百城孤客其安之。",
            "朝來喜事遽如許，高空卷雲風掃雨。",
            "徑須呼我木上座，去探大雄山下虎。"
        ],
        "title": "離雲居寓九仙寄無住",
        "id": "2aa682c1-5c63-4693-9a1e-50fb569a31d0"
    },
    {
        "author": "釋慧空",
        "paragraphs": [
            "夢裏身投九澤鄉，共驚日月去堂堂。",
            "江湖亂後人雖健，鴻雁不來書亦亡。",
            "訪舊悲涼山起霧，得君譚笑目生光。",
            "犀牛扇破犀牛在，宜有清風可播揚。"
        ],
        "title": "和可上人",
        "id": "5daabeaa-1530-47ea-9c30-927fe4115e9f"
    },
    {
        "author": "釋慧空",
        "paragraphs": [
            "宜禪謁老空，先自著便宜。",
            "分明金彈子，博得糞球兒。",
            "把得急拋下，堂堂空手歸。",
            "前路逢人問，如何舉似伊。"
        ],
        "title": "答宜禪頌見謁",
        "id": "eb00b228-2429-4470-bb25-fdc336549bd9"
    },
    {
        "author": "釋慧空",
        "paragraphs": [
            "南來雨宿仍風餐，蠻溪鬼洞三年還。",
            "叢林龍象老衲死，處處鐘鼓空雲山。",
            "獨聞疏山有尊宿，不減當年矮師叔。",
            "欲求法雨洗蠻烟，正恐齋廚窘炊玉。",
            "道人忽從山中來，要乞上方香飯回。",
            "我方癡坐視屋壁，毛孔要須香七日。"
        ],
        "title": "過疏山化士求謁",
        "id": "02584aed-2971-4716-8243-d27b31d54924"
    },
    {
        "author": "釋慧空",
        "paragraphs": [
            "大智承當三日聾，丈夫志氣豈雷同。",
            "飛鸞渡水急於箭，喝下教伊不敢東。"
        ],
        "title": "送泐潭化士  其一",
        "id": "a6128b6e-dbb4-4d31-8ff5-22c446ac2ddd"
    },
    {
        "author": "釋慧空",
        "paragraphs": [
            "不道二方遭毒手，更持一鉢訪空生。",
            "空生亦似把不住，放出瞎驢隨隊行。"
        ],
        "title": "送泐潭化士  其二",
        "id": "dadbc50d-9a44-45f0-bcf1-f0072c68dec1"
    },
    {
        "author": "釋慧空",
        "paragraphs": [
            "瞎驢無足尾過頭，蹴踏乾坤勢未休。",
            "大寂馬駒追莫及，溈山水牯豈同流。"
        ],
        "title": "送泐潭化士  其三",
        "id": "1c5ab58e-0bd8-4a35-95c5-d775be4a9c2f"
    },
    {
        "author": "釋慧空",
        "paragraphs": [
            "十分親近見還遲，放去令渠自發機。",
            "他日歸來如點著，普天無處不光輝。"
        ],
        "title": "送油頭  其一",
        "id": "f219a2d5-0599-44e3-a930-33a76be9408b"
    },
    {
        "author": "釋慧空",
        "paragraphs": [
            "明星時時出現，衆生日日成道。",
            "如何空王殿前，多是點時不到。"
        ],
        "title": "送油頭  其二",
        "id": "1f4b73f7-1330-4275-9ff6-76117c739149"
    },
    {
        "author": "釋慧空",
        "paragraphs": [
            "朔風吹雪排疏櫺，敲冰汲水淘香秔。",
            "前村老樵餽法供，深壑病夫精勤誠。",
            "聃聃黄耳擁秀色，不約春氣鍾柴荆。",
            "隆隆沙鐺漚起滅，點點釜口風雨爭。",
            "嚴行禁謁戒俗客，約束從事煩庖丁。",
            "老饕寓意前具辦，宿衲得路豐頤赬。",
            "中林雪月皎戶牖，一飽對榻雙眸明。",
            "五侯之家政自醉，我因欲臥聽松聲。"
        ],
        "title": "食蕁",
        "id": "758c9fc3-5e8d-4b7f-aff0-cc0ececd8582"
    },
    {
        "author": "釋慧空",
        "paragraphs": [
            "一氣萬化之所種，眼處不透花重重。",
            "達人於中有大觀，得處何止如雞蟲。",
            "倒爾鼻息作雷吼，佛祖望之猶縮手。",
            "擡頭三世才曉昏，過眼千差孰妍醜。",
            "孤雲爲伴鳥助歌，沙鷗起舞魚吹波。",
            "世間憂樂如我何，病夫聊示見其多。"
        ],
        "title": "送宜川",
        "id": "f47e1a20-f178-44ba-89b2-9ed982f130e4"
    },
    {
        "author": "釋慧空",
        "paragraphs": [
            "凡物不達何施爲，惟其達者深所宜。",
            "如珠走槃自圓轉，影跡不滯孤光隨。",
            "良由水達舟船通，道路達則車書同。",
            "心境達則機用活，事理達則人法空。",
            "至於真達不疑處，鼎鼎舌頭無剩語。",
            "殺人老賊今放憨，喝聲雷送番禺雨。"
        ],
        "title": "送廣州達珠二化士  其一",
        "id": "1980aa85-f4ec-4829-aa6b-e7e6bb466f32"
    },
    {
        "author": "釋慧空",
        "paragraphs": [
            "二龍爭珠不必求，頂上之珠何足留。",
            "摩尼之珠不必識，衣裏之珠何足收。",
            "廣南自有鎮海珠，白月黑月分形模。",
            "無求無得珠不露，冏冏璧月生珊瑚。",
            "而今四海呈珠者，俊快不在仰山下。",
            "若謂縱橫不犯波，爭奈龍王按劍何。"
        ],
        "title": "送廣州達珠二化士  其二",
        "id": "fc8d6797-7ffb-44da-934f-b3ec91988e97"
    },
    {
        "author": "釋慧空",
        "paragraphs": [
            "鼈鼻毒蛇橫古路，切忌當頭犯渠怒。",
            "犯時性命俱喪亡，不犯依前無避處。",
            "更有木蛇隨後來，草中毒氣觸還乖。",
            "山頭老漢遭一螫，至今負痛聲如雷。",
            "痛聲撼動大庾嶺，直至海南人猛省。",
            "面前公案甚分明，莫負東山水上行。"
        ],
        "title": "送廣州達珠二化士  其三",
        "id": "9a9a9ff1-be64-43a5-baf7-64de1381aff2"
    },
    {
        "author": "釋慧空",
        "paragraphs": [
            "木球轉處橫身去，按住球時須款步。",
            "定場戲罷急翻身，莫來攔我球門路。",
            "五州管內人再來，無球可放莫生猜。",
            "朝來打鼓普請看，未見當年人斫牌。",
            "廣南人自有佛性，試攜此語辨邪正。",
            "巖巖象骨摩蒼穹，凜凜四面生清風。"
        ],
        "title": "送廣州達珠二化士  其四",
        "id": "30312efa-e187-4ae7-a78a-694d5762947f"
    },
    {
        "author": "釋慧空",
        "paragraphs": [
            "一句渾淪忽擊開，銀山鐵壁絕纖埃。",
            "至今千尺雷霆水，大與姚郎雪屈來。"
        ],
        "title": "東山到溫州僊巖覽安楞嚴姚郎中故事安初讀楞嚴經破句悟道後接姚郎中以梅潭水聲悟道東山拈云大小郎中可惜埋向僊巖山中遂說偈仍贈僊巖監寺  其一",
        "id": "73e31ea9-8842-489c-80ca-fcb82e87e268"
    },
    {
        "author": "釋慧空",
        "paragraphs": [
            "休於言下覓玄微，去卻人間是與非。",
            "得意不從頭上過，摩訶衍出祖師機。"
        ],
        "title": "東山到溫州僊巖覽安楞嚴姚郎中故事安初讀楞嚴經破句悟道後接姚郎中以梅潭水聲悟道東山拈云大小郎中可惜埋向僊巖山中遂說偈仍贈僊巖監寺  其二",
        "id": "0a6bc37a-d52f-4ba4-b301-909b48cc5e60"
    },
    {
        "author": "釋慧空",
        "paragraphs": [
            "港口呼舟載月行，月中回首望巖扃。",
            "直憑懸水通消息，莫作中宵風雨聲。"
        ],
        "title": "東山到溫州僊巖覽安楞嚴姚郎中故事安初讀楞嚴經破句悟道後接姚郎中以梅潭水聲悟道東山拈云大小郎中可惜埋向僊巖山中遂說偈仍贈僊巖監寺  其三",
        "id": "f0873bb4-f6fa-41be-a4b8-f14294159955"
    },
    {
        "author": "釋慧空",
        "paragraphs": [
            "太白峰前青海尾，一目秋光彌萬里。",
            "漁翁醉入蘆花深，白鳥不飛天在水。"
        ],
        "title": "覽天童示寂偈",
        "id": "12e6a5b3-b01d-45af-b9a2-c1b8a86ccfce"
    },
    {
        "author": "釋慧空",
        "paragraphs": [
            "補陀大土觀世音，位超灌頂佛長子。",
            "不取正覺不涅槃，大慈悲等衆生界。",
            "以如幻智入我夢，示身爲石令我取。",
            "入手光嚴覺即無，無中度我觀音在。",
            "俄而夢石一信通，授我大士栴檀像。",
            "空無定居懶惰久，禮敬供養心常疏。",
            "云何大士與夢石，不付他人惟付我。",
            "譬如良醫視患衆，各隨其病授其藥。",
            "空今病處正在懶，是故二彼用同時。",
            "慈力欲我如觀音，一身普現一切處。",
            "辯才欲我如夢石，一法圓成一切義。",
            "懶無根蔕當處平，道有萌芽隨念長。",
            "仰觀仁意乃我願，敢不再拜而欽承。",
            "惟願菩薩大慈悲，受我少分之供養。",
            "戒品爲香萬行花，勇猛爲幢堅固座。",
            "願雲定水功德山，慧燈智日清涼月。",
            "所陳妙樂皆法喜，所列珍羞盡禪悅。",
            "一一遍滿虛空界，念念出我清凈心。",
            "心無所住供亦然，是則名爲無盡供。",
            "普願我等諸佛子，見佛盡作如己想。",
            "而無彼己同異心，乃至夢中亦如是。",
            "雖恒觀世間如夢，而能廣作諸佛事。",
            "雖常觀諸法如幻，而能力轉大法輪。",
            "當知如夢如幻法，非眼境界惟智境。",
            "東山說偈夢石紀，見者悉成無上覺。"
        ],
        "title": "答普賢夢石紀夢授觀音偈",
        "id": "22481bba-b544-41de-951c-fb4d044783be"
    },
    {
        "author": "釋慧空",
        "paragraphs": [
            "悉達纔生便自尊，無人剪此葛藤根。",
            "指天指地虎投檻，說頓說圓羊觸藩。",
            "室利逼之輕出手，韶陽打殺略知恩。",
            "東山門戶大無外，留取提鞋及灌園。"
        ],
        "title": "世尊真贊",
        "id": "0d6fb443-6fa2-48d2-a48e-f199c6f5a013"
    },
    {
        "author": "釋慧空",
        "paragraphs": [
            "香至國王之季子，般若多羅之克家。",
            "六宗既正西乾眼，五葉來開東震花。",
            "根源直截無文字，皮髓分張有等差。",
            "卻怕老僧行正令，急攜隻履返流沙。"
        ],
        "title": "達磨真贊  其一",
        "id": "3826aad2-75ab-42e0-b2c3-bce3bf2adb05"
    },
    {
        "author": "釋慧空",
        "paragraphs": [
            "一出南天竺，平欺震旦人。",
            "九年皮髓盡，冷地忽翻身。",
            "不思折卻當門齒，更向空棺遺隻履。",
            "而今腳下無幾何，不是當年留下底。"
        ],
        "title": "達磨真贊  其二",
        "id": "193446b2-d027-4da5-9a3d-98c93d5280b7"
    },
    {
        "author": "釋慧空",
        "paragraphs": [
            "缺齒老胡不敢說，一夜謾天三尺雪。",
            "神光初只立齊腰，大地到今寒徹骨。",
            "寒徹骨，金剛扶起泥人佛。",
            "樵歌漁唱樂昇平，靈芝瑞草年年出。"
        ],
        "title": "二祖真贊",
        "id": "0a0b0008-6132-47f0-b492-047f457c7992"
    },
    {
        "author": "釋慧空",
        "paragraphs": [
            "此菩薩，從聞思修入三摩地，於一身現千手眼。",
            "明乎無所不照，無所不明。",
            "東山老漢，不免隨泥作佛。",
            "南無觀世音菩薩，南無大慈悲菩薩。"
        ],
        "title": "觀音真贊  其一",
        "id": "b319b2ec-9381-4c5e-ab16-2b9f7e66db44"
    },
    {
        "author": "釋慧空",
        "paragraphs": [
            "靜處藏身，動中跳出。",
            "全起滅心，爲自在力。",
            "耳聞不知，眼見不識。",
            "天下人稱，圓通第一。"
        ],
        "title": "觀音真贊  其二",
        "id": "eb2f6018-3743-4620-a0db-414211d8118e"
    },
    {
        "author": "釋慧空",
        "paragraphs": [
            "此大開士，願力弘深。",
            "初無自相，隨衆生心。",
            "或以土木，至於縷線。",
            "但有少緣，悉皆出現。",
            "終不自言，我自於誰。",
            "惟令見者，默爾知歸。"
        ],
        "title": "觀音真贊  其三",
        "id": "57b8b35a-4da0-4237-a305-68f3cced493f"
    },
    {
        "author": "釋慧空",
        "paragraphs": [
            "一香一華，惟稱惟讚。",
            "潮落海門，風生彼岸。"
        ],
        "title": "觀音真贊  其四",
        "id": "31a21df2-8a2b-4194-9ead-21e79bd5b610"
    },
    {
        "author": "釋慧空",
        "paragraphs": [
            "要識龐家箇老翁，東山壁上之圖是。",
            "手攜長柄竹漉籬，犯寒曉踏南昌市。",
            "市心躂倒靈照扶，則川斫額丹霞呼。",
            "襄陽耆舊風標在，留與禪家作殃害。"
        ],
        "title": "龐居士真贊",
        "id": "bc72075e-b80d-48b1-b6eb-250e4082ea9e"
    },
    {
        "author": "釋慧空",
        "paragraphs": [
            "一千五百人善知識，大坐當軒取意描。",
            "眼上安眉猶不薦，面前球之更相饒。"
        ],
        "title": "真覺真贊  其一",
        "id": "ff7f651c-bcdc-45ad-a751-f5322968ce84"
    },
    {
        "author": "釋慧空",
        "paragraphs": [
            "德山師之師，巖頭師之友。",
            "有是師，有是友，而負一千五百人善知識之地，而於法道大成也宜矣。",
            "至若開雪山，則忠懿閩王爲之檀越。",
            "辦衆事，則興聖國師爲之服勤。",
            "定其宗，則有雲門偃。",
            "正其派，則有玄沙備。",
            "自餘稜展勁孚，鵝湖鏡清流，皆分光四海，若揭日月。",
            "嗚呼盛哉，瞻之仰之。",
            "殺人老賊面前，球子井贜捉獲。"
        ],
        "title": "真覺真贊  其二",
        "id": "29316d9b-d16c-40ce-a8b8-24038733aafa"
    },
    {
        "author": "釋慧空",
        "paragraphs": [
            "此大和尚，叢林先覺。",
            "衲僧性命，出其掌握。",
            "問北指南，愈病勿藥。",
            "驚起三聖瞎驢，趯倒趙州略彴，噁，四海緇流爭名邈。"
        ],
        "title": "草堂真贊",
        "id": "f549d37e-f0dc-4f8e-ae9d-120faef6bc4c"
    },
    {
        "author": "釋慧空",
        "paragraphs": [
            "此據胡牀捉塵拂老和尚，惡手段不可近傍。",
            "曾將千五百斤鐵枷，頓在山僧項上。",
            "而今筆下見之，亦自心驚膽喪。",
            "得人一尺，還人一丈。",
            "願以此百億佛剎微塵數不可說劫，爲之壽量。",
            "於其中間荷負楊歧重擔，倒跨三腳驢兒。",
            "奔走四海之龍象。"
        ],
        "title": "此庵真贊",
        "id": "d7fcdc4e-d5db-457e-a6b2-e722c235ba99"
    },
    {
        "author": "釋慧空",
        "paragraphs": [
            "四衆之師，萬星之月。",
            "爲照爲明，如行如說。",
            "承其光則器器皆圓，得其心則塵塵無物。",
            "及其瞎卻衲僧眼，倒握麈尾拂。",
            "則叢林皆謂有老黄龍之體裁，備頭陀之風骨。"
        ],
        "title": "球堂真贊",
        "id": "061fa5eb-5cc9-47d5-b69a-4ec392d3eb23"
    },
    {
        "author": "釋慧空",
        "paragraphs": [
            "王母夢中，石佛象骨。",
            "峰前鼈鼻，僧藍棋布。",
            "閩山神秀，盡鐘於是。",
            "提石蛇，與奪出其掌握。",
            "居德雲，大千乃其遊戲。",
            "使著書輔教，則聯珠貫璧，不作道原作佇靈。",
            "使儼臨萬衆，則雷轟電激，不爲德山爲臨濟。",
            "天其有意於斯文，則無使袖手雲山，友麋鹿而混吾曹於此世。",
            "同時出家，先我聞道。",
            "既爲我友，又爲我兄。",
            "浮雲會散，初無定蹤。",
            "晚喜其歸，雪山之東。",
            "長松片石，相對兩翁。",
            "遽乘六牙香象，雨後峨嵋掃空。",
            "冰片滿街留不住，使人不能無所慕。"
        ],
        "title": "夢石真贊",
        "id": "2acae2c6-c00f-49cf-8d97-c53f9eea7935"
    },
    {
        "author": "釋慧空",
        "paragraphs": [
            "冰出水，玉出石，破獍出窠母遭食。",
            "宗師得法，佛祖避席。",
            "正令當行，十方辟易。",
            "耕者驅其牛，饑者奪其食。",
            "龍驤虎驟，鐵眼銅睛。",
            "到繩牀角頭，則不寒而慄。",
            "有此體裁，具此作略，是真臨濟兒孫，黄龍頭角。",
            "東山與麽讚之，何曾一字讚著。"
        ],
        "title": "谷堂真贊  其一",
        "id": "4de2fd69-5721-457a-8283-ef2b840dc566"
    },
    {
        "author": "釋慧空",
        "paragraphs": [
            "予常對人言，谷堂老子，人類精奇，緇流標格。",
            "若挽置江湖之上，予則謂之溈山道人慕喆。",
            "若任其乘桴之能，謂之飛山宗一。",
            "至於江湖不涉，乘桴不居，予將望洋向若而失，又欲引誰爲等匹。"
        ],
        "title": "谷堂真贊  其二",
        "id": "f4204368-7251-48c2-b577-bf2f44e2a49c"
    },
    {
        "author": "釋慧空",
        "paragraphs": [
            "碎丹霞不傳之印，起洞山已墜之宗。",
            "雷聞一世，奔走四方。",
            "此大唐國內，家至而戶知，不假東山發揚。",
            "獨自涅槃後大人之相，又屬其賢子孫之承當。",
            "東山只得炷香再拜，慶師有子，而洞水流長。"
        ],
        "title": "真歇真贊",
        "id": "e25e4343-1639-4d56-b3ea-db87f322f2ea"
    },
    {
        "author": "釋慧空",
        "paragraphs": [
            "橫楖栗據此座者，長蘆夫跳竈之子，天衣懷的骨之孫。",
            "抽一顧而瞎其正眼，用十無而誑彼後昆。",
            "說法則雷轟電激乎仰山之上，入滅則霜清月落乎連水之湄。",
            "是謂楮庵和尚，而般陽老明提耳之師也。"
        ],
        "title": "楮庵真贊",
        "id": "099c13d2-49a0-4db3-98a9-1b60f26bd10e"
    },
    {
        "author": "釋慧空",
        "paragraphs": [
            "入凈信心宗，則無俗不真。",
            "得幻智法門，而有佛皆子。",
            "視人間爲忉利天宮，坐平蕪乃臺山路上。",
            "東山晚識此婆，蓋因其子止庵道人，幽巖和尚。"
        ],
        "title": "凈信道人真贊",
        "id": "24ffc188-4864-4326-ba0c-7aece643115a"
    },
    {
        "author": "釋慧空",
        "paragraphs": [
            "如一一亦不如，悟空空須得悟。",
            "誰家一對鴛鴦，萬象之中獨露。"
        ],
        "title": "如一悟空二居士真贊",
        "id": "4a52e3ee-42c6-4fa7-aa1a-cf5459af97c5"
    },
    {
        "author": "釋慧空",
        "paragraphs": [
            "皮膚脫落盡，骨節有如許。",
            "未即化泥塵，且更相撐拄。",
            "一味五味禪，千差萬別語。",
            "問者如紡車，而今較些子。",
            "較些子，汝等現前齊聽取。"
        ],
        "title": "髑髏贊  其一",
        "id": "43cc877a-2d99-4f95-85b1-7a004e64b1af"
    },
    {
        "author": "釋慧空",
        "paragraphs": [
            "得些皮肉，大家快活。",
            "沒些皮肉，一場冷落。",
            "舜若開顔，那吒發惡。",
            "萬里神光猶較些，一物長靈渾大錯。",
            "錯不錯，切忌無繩而自縛。"
        ],
        "title": "髑髏贊  其二",
        "id": "1601856e-e59a-4ec1-a770-da3cbd3089bf"
    },
    {
        "author": "釋慧空",
        "paragraphs": [
            "假以四大，抽之一機。",
            "空無作相，動轉云爲。",
            "有能曉了，成佛無疑。",
            "何待如是，然後知非。"
        ],
        "title": "髑髏贊  其三",
        "id": "31a9ec3c-9203-4e18-a68d-c387ab653f09"
    },
    {
        "author": "釋慧空",
        "paragraphs": [
            "方得其樹，萬壑千巖。",
            "至令休復，屹若終南。",
            "呼之六窗，寂爾不譍。",
            "惟彼呼者，乃出其定。"
        ],
        "tags": [
            "终南山"
        ],
        "title": "終南山入定獼猴贊",
        "id": "9cd7aead-8b21-4273-beb3-8e350129afec"
    },
    {
        "author": "釋慧空",
        "paragraphs": [
            "入風無根當處彰，一爲熱惱一清涼。",
            "乾城影裏金剛眼，傀儡棚頭古佛場。",
            "與世推移元不動，隨人憂喜竟無妨。",
            "可中若有纖豪許，物我相持意未忘。"
        ],
        "title": "入風贊",
        "id": "3ea57628-fe58-4c6f-a735-427dad71eb79"
    },
    {
        "author": "歐陽澈",
        "paragraphs": [
            "君不見秋風未發鱸正肥，張翰思歸心欲飛。",
            "又不見田文有客歌彈鋏，爲歎無魚聲激烈。",
            "水晶細鱠落金盤，須信江南味中絕。",
            "山谷曾名醒酒冰，一筯未嘗延俗客。",
            "助盤橙橘薦甘酸，入口瓊瑶碎牙頰。",
            "扶起嵇康頽玉山，滌破樂天醉吟魄。",
            "烹龍炮鳳未云珍，策勲終是愧霜鱗。",
            "江湖散人興不淺，爲羡此品常埀綸。",
            "有時舉竿獲錦鯉，玉屑花中拚爛醉。",
            "笑他大嚼市廛流，浪說屠門能快意。",
            "靈運池中蓄頗多，揚鬐鼓鬛戲清波。",
            "知我平生嗜此癖，霜刀細縷紅玉搓。",
            "典衣沽酒試轟飲，纈紋入面春風和。",
            "男兒大抵皆忼慨，功名未必常蹉跎。",
            "醉來擊劍歌白雪，閒愁萬斛俱消磨。",
            "杯盤雖冷落，風月輸吟哦。",
            "逸氣射斗牛，無人識太阿。",
            "俗態翻雲仍覆雨，世情炙手擾張羅。",
            "丈夫富貴當自致，恥傍權門効女蘿。",
            "雄圗自許羞俯仰，請看毫端食鱠歌。"
        ],
        "title": "醉中食鱠歌",
        "id": "6771a88b-c376-4b62-9c4a-edf0b72b732f"
    },
    {
        "author": "歐陽澈",
        "paragraphs": [
            "高樓昨夜西風轉，耿耿銀河雲葉卷。",
            "擎空皎月弄嬋娟，領略溪山堪指點。",
            "秋光次第磨青銅，一味清凉襲庭院。",
            "遥知天外鵲橋成，織女牛郎會佳燕。",
            "凭高翻憶鳳樓人，慇懃乞巧陳芳奠。",
            "可堪目斷心旌揺，砌成幽恨無人展。",
            "促樽欣得莫逆交，脈脈閒愁憑理遣。",
            "清狂舉白話平生，午夜香燃殘寶篆。",
            "凄凉此際憶年時，爛漫瓊樓興不淺。"
        ],
        "title": "七夕後一日寄陳巨濟",
        "id": "73a919e4-4dae-4d65-86f8-f6531d106428"
    },
    {
        "author": "歐陽澈",
        "paragraphs": [
            "尋真曾到寥陽殿，小立廊腰花影轉。",
            "飛瓊仙子下瑶臺，綽約雲鬟眼波剪。",
            "水沈烟斷一簾秋，醉睡海棠紅玉軟。",
            "武陵歸去探年華，揚州一夢烟波遠。",
            "重來風物恰依然，愛日融融烟素卷。",
            "洞門寂歷鎖長春，異木槎枒插天半。",
            "霞衣冉冉媚東風，綠鎖窗前重識面。",
            "酒酣春笋理琵琶，曲終依約含幽怨。",
            "人間名利幾時休，馬行不駐空留戀。",
            "桃花流水古猶今，囘首碧雲人不見。"
        ],
        "title": "重遊寥陽洞有感",
        "id": "00b6b05c-2203-4d20-a31e-f95eaf48aca3"
    },
    {
        "author": "歐陽澈",
        "paragraphs": [
            "摩雲標格儒林秀，濯濯美如春月柳。",
            "毫顛文陣轟雷槌，字勢龍蛇翻夭矯。",
            "才名藉甚燭景星，卓然可獨尊南斗。",
            "締交雲路許攀鱗，談我諄諄不離口。",
            "層樓長記聳詩肩，吟苦任渠嘲太瘦。",
            "驚人險語骨毛寒，元白危壇俱壓倒。",
            "讀之真恐化雄虹，按劍徘徊方敢造。",
            "六丁收拾富巾箱，貪夫探得人間寶。",
            "暗中輕擲道塗人，相視誰論瓊玖報。",
            "强搜斐句答慇懃，當恕人才有能否。"
        ],
        "title": "和答德秀長句",
        "id": "81d149a1-d9c6-4200-8d32-e3505a02627e"
    },
    {
        "author": "歐陽澈",
        "paragraphs": [
            "虀鹽興淺知無策，謝絕歸來事清白。",
            "亂絲心緒尚紛如，時對風簷獨捫虱。",
            "會雖稽古補前愆，赤水遺珠不難索。",
            "仰公學問又日新，磨礱幸偶謫仙人。",
            "遥知議論到佳處，眉間喜氣常津津。",
            "我慚蹤跡浪萍梗，欲親棐几嗟因循。",
            "飛奴寥落絕問幅，渇心依約生埃塵。",
            "以膠投漆貴耐久，囘光借燭期知貧。",
            "情均骨肉非有素，白玉琢成心始固。",
            "莫學紛紛輕薄兒，世情翻覆成雲雨。",
            "登雲依舊高嵯峨，指掌江山勝概多。",
            "佳眠風物未入夢，疑泛靈槎游絳河。",
            "朅來乘興須一往，飛觴爛醉横秋波。",
            "膺門况有金閨彦，筆驅麗景森吟哦。",
            "悠悠此志遂何日，款段相期踏雪過。"
        ],
        "title": "古詩寄游良臣兼簡陳國鎮",
        "id": "dfd78c9c-86f4-4457-abdf-e5dde41f151d"
    },
    {
        "author": "歐陽澈",
        "paragraphs": [
            "鴟夷載酒神仙宅，面作纈紋拚卷白。",
            "飲餘指掌話平生，冷笑濡需同豕虱。",
            "昆山片玉本無瑕，洗垢瘢痕任人索。",
            "此中空洞貯天真，何止容卿數百人。",
            "但見婁公容唾面，未應子路不知津。",
            "會逢博物爲鑒拔，太阿拂拭寧因循。",
            "男兒强項不易屈，剪剪羞他拜望塵。",
            "席門車轍多長者，雖不事事非長貧。",
            "意詳文贍諸儒慕，紛紛誰復師班固。",
            "膏唇澤舌獵英華，立涸宛如溝澮雨。",
            "纓冠門下謾峩峩，魯國真儒自不多。",
            "何時解榻揮金椀，陶然爛醉奚落河。",
            "清狂浪語文字飲，不須羅襪襯凌波。",
            "芙蓉仙人酒量闊，况有詩客相吟哦。",
            "迎賓掃雪尚如何，乘興扁舟須一過。"
        ],
        "title": "良臣會飲於仙莊話次頗聞俗子譏訶次前韵自觧兼呈國鎮",
        "id": "ef76c8b1-9766-46c2-92a9-ee0c0034f35a"
    },
    {
        "author": "歐陽澈",
        "paragraphs": [
            "秋光淡薄磨青銅，舞風霜葉魚腮紅。",
            "鷄窗岑寂興不淺，結客搘笻扣梵宫。",
            "聨翻步躡孤烟際，隴上凄凉一笛風。",
            "穿雲裂石聲滿谷，驚飛雁陣横晴空。",
            "高僧擁衲卧雲久，諸方勘破心玲瓏。",
            "我來奓户據禪榻，堂堂標格對總公。",
            "旋烹冰液破我悶，澆腸七椀追盧仝。",
            "水沈烟斷香透頂，津津喜氣生眉峰。",
            "傅巖真隠已先去，誰與壯浪吟争雄。",
            "朱絃縱事奏流水，俚耳知音亦罕逢。",
            "不禁風物撩詩眼，强作險語慙非工。",
            "安得湯休占此景，碧雲之句當奇鋒。",
            "會沽村酒行蓮社，忘歸一任夕陽舂。"
        ],
        "title": "遊岐原有感",
        "id": "bee6cb3d-a91c-4ee4-a73d-30dedb052e86"
    },
    {
        "author": "歐陽澈",
        "paragraphs": [
            "公不見先朝謫仙李太白，晦迹嵩山號詩客。",
            "奇禽就掌食無猜，藉藉雄名振京國。",
            "四明狂客素憐才，解龜換酒稱奇特。",
            "白衣從此步花磚，秀拔儒林人所則。",
            "煌煌文焰萬丈長，散落人間伴明月。",
            "又不見昌黎巨儒韓退之，天才穎脫囊中錐。",
            "反刓剗僞格以正，取心注手了無疑。",
            "横經太學明師道，質疑辨惑爲蓍龜。",
            "一言曲盡教育術，業精於勤荒於嬉。",
            "赫然千載譽愈尊，太山北斗誰敢欺。",
            "二公才德冠天下，青史褒名卓難亞。",
            "讀之毎恨世不同，操篲無由漸德化。",
            "延陵先生當盛時，卓犖英姿獨繼之。",
            "萬言倚馬亦何待，睥睨謫仙當並馳。",
            "觝排異端志不拔，真欲礪行參昌黎。",
            "筆端綺靡追造化，胸中浩氣蟠蛟螭。",
            "壯年唾手拾高第，錦綉文章喧帝里。",
            "飄飄意氣凌碧雲，囘視塵蹤如脫屣。",
            "龍墀承命來臨川，絳帳談經歷數年。",
            "微言奥義潛啟發，殘膏賸馥多流傳。",
            "摳衣幸與諸生列，飫聽緒言疑已决。",
            "自嗟管見如醯雞，若非先生覆難徹。",
            "惜哉虚往未實歸，洗心方擬叩精微。",
            "夫何瓜代忽爾至，征航欲解歸王畿。",
            "秋風未晚蓮吐香，蓴美鱸肥正好嘗。",
            "行矣景物供吟興，剩摘佳篇投錦囊。",
            "風月翰林能繼踵，此去禁庭當擢用。",
            "傳聞紅葉滿階前，久俟高才能吟諷。",
            "文章吏部既摩肩，聲聞行當冠日邊。",
            "願爲霖雨蘇民望，庶使螭頭壓衆賢。",
            "鯫生荷德誠非淺，别拜誰能無眷戀。",
            "惟蘄爵過二唐賢，乃副承恩多士願。"
        ],
        "title": "送吳教授古詩",
        "id": "a0b5d57a-1ece-4081-bc91-8e98db4ffec4"
    },
    {
        "author": "歐陽澈",
        "paragraphs": [
            "寥陽洞口風烟好，枯木槎牙撐雲島。",
            "重重金鎖遶嬋娟，滿地落花常不掃。",
            "蕭郎聞說已乘鸞，空餘九轉燒丹竈。",
            "烟霞截斷絕非塵，凡夫蹤跡無由到。",
            "高陽有客携佳侣，訪異尋幽豁襟抱。",
            "瓊樓飲散恣歡遊，誤入蓬壺如夢覺。",
            "雲關初叩閒無人，松梢鶴唳如驚報。",
            "須臾奓户迎者誰，吳宫女兒面凝脂。",
            "指點蘭堂篆烟裊，珠箔玲瓏窣地埀。",
            "高擎翠袖輕輕捲，半露妖嬈素蓮臉。",
            "嫣然一笑啟檀唇，喚我躋堂語聲軟。",
            "相隨環坐一軒秋，旋列杯盤供雅宴。",
            "倚風仙蘂似有情，競吐芳苞噴香遠。",
            "朝雲一段下陽臺，綽約標容塵世鮮。",
            "黛眉輕拂遠山青，明眸斜盼秋波剪。",
            "蘭柔柳弱不禁風，睡起芙蓉香體顫。",
            "櫻桃緩啟歌貫珠，夕陽花外流鶯囀。",
            "曲終低語愈含情，自訴芳心猶未展。",
            "苞藏惟恐泄真香，尋常嬌怯羞鶯燕。",
            "爲憐坐客俱多才，拚羞試許求相見。",
            "嫣然若有惜花情，願丐錦章鐫琬琰。",
            "温柔惠性已無雙，更聽斯言真絕艷。",
            "放懷卷白不暫停，酷嫌鸚鵡杯中淺。",
            "醉玉頽山卧綺窗，秋水一床凝角簟。",
            "悠颺好夢入巫峰，洩洩融融興正濃。",
            "蘧然驚覺一何有，點綴餘霞散眼封。",
            "依約餘香雖滿袂，行雲縹緲已無蹤。",
            "壺中天地古來有，默想風物遥應同。",
            "我聞劉阮曾迷路，武陵邂逅如花女。",
            "靈丹咀嚼頓輕身，脫洗紅塵已仙去。",
            "又聞仙去有蕭防，曾耦雙成飲玉漿。",
            "一朝誤入華陽洞，于飛終許學鸞凰。",
            "仙凡異境無憑據，毎笑前聞但虚語。",
            "豈意親逢事偶符，始信人間有奇遇。",
            "歸來燈火欲黄昏，隠几無聊暗追慕。",
            "濡毫試作夢仙謠，端欲夢魂重默愬。"
        ],
        "title": "夢仙謠",
        "id": "51eb49a2-40b4-46c8-bcf2-3582b136b890"
    },
    {
        "author": "歐陽澈",
        "paragraphs": [
            "延陵有偉人，遺我錦繡篇。",
            "粲粲蕩醉眼，的的爭春妍。",
            "卷阿細考覈，字字皆青錢。",
            "知公太瘦生，苦吟希閬仙。",
            "丹煅復精鍊，落紙人争傳。",
            "亦常慕坡翁，汗漫如湧泉。",
            "有時醉風月，健筆揮雲烟。",
            "冷飲味古昔，詩話珍盈編。",
            "嗤點寓深旨，讀之心灑然。",
            "公才本瑰瑋，那復加雕鐫。",
            "恥與俗吏偶，杜門宗聖賢。",
            "豈意闒茸輩，辱公倒屣延。",
            "傾盖頓忘形，披霧呈青天。",
            "襟懷未易測，醉中頗逃禪。",
            "間亦不自揣，效顰西子前。",
            "驊騮超逸足，駑駘烏能先。",
            "但欲偷格律，引玉時抛磚。",
            "毎荷不鄙斥，珠璣貽我偏。",
            "樽酒結詩社，卓犖俱樊川。",
            "風流王世子，遠拍貞曜肩。",
            "食虀腸亦苦，志操不少遷。",
            "季子金閨彦，高吟常醉眠。",
            "四明有狂客，解龜須見憐。",
            "偉我三二友，才名足聨翩。",
            "休歌出無車，休詠寒無氊。",
            "得錢即相覓，爛醉清平年。",
            "排悶强裁句，擺脫塵中緣。",
            "風雲會遇自有日，驪珠不到終沈淵。",
            "公不見新豐旅人時未偶，鳶肩沽酒澆塵垢。",
            "謀猷一旦重朝廷，始信男兒暫奔走。"
        ],
        "title": "朝宗以詩見贈叙從遊之樂廣其意作古詩謝之並簡敦仁德秀",
        "id": "2721ff4b-aca7-4823-aaa7-3c9d2bf70e06"
    },
    {
        "author": "歐陽澈",
        "paragraphs": [
            "劍氣光芒射斗牛，劍池風物占清幽。",
            "天教間出英雄士，人獨推尊翰墨流。",
            "幾爲詩魔生太瘦，常因清聖肆狂遊。",
            "高吟逸軸成何事，可惜昇平漫白頭。"
        ],
        "title": "讀掲伯徹舊詩軸",
        "id": "471809c9-6436-46c5-89ed-f820bb156c41"
    },
    {
        "author": "歐陽澈",
        "paragraphs": [
            "周郎辭氣带烟霞，凛凛秋霜嚼齒牙。",
            "麈尾動思談吐屑，筆頭遥想夢生花。",
            "三年幸獲從遊款，一别那知歲月賒。",
            "遠辱飛奴傳翰墨，顔筋柳骨儼秋蛇。"
        ],
        "title": "寄周居安",
        "id": "07479a57-1dcf-4938-8371-12dea48aaa4b"
    },
    {
        "author": "歐陽澈",
        "paragraphs": [
            "籬角金英噴異香，杜門岑絕獨持觴。",
            "風掀脫葉横斜舞，雲襯平林淺淡黄。",
            "塞管有情增哽噎，野花無緒伴凄凉。",
            "不禁景物撩秋眼，剩與新篇付錦囊。"
        ],
        "title": "秋試下即事有感寄國鎮",
        "id": "ed2fba7b-f4f7-4bc8-87c1-b8a43bf06040"
    },
    {
        "author": "歐陽澈",
        "paragraphs": [
            "雨收雲海湧金盆，簾捲香絲破篆紋。",
            "雙陸無心酬白璧，十千有約醉紅裙。",
            "哦詩誤許聯師服，載酒真當過子雲。",
            "待遣秋娘呈妙舞，春衫已把水沈薰。"
        ],
        "title": "戲促朝宗酒約",
        "id": "a5c3a4f5-c656-485a-bbc1-cbb5ac659d72"
    },
    {
        "author": "歐陽澈",
        "paragraphs": [
            "酷愛傾銀注瓦盆，醉眠蘄簟展波紋。",
            "尋春倦躍青驄馬，訪異同拖白練裙。",
            "謾記鸞牋塵几格，要看象管掃烟雲。",
            "錦囊拾得詩無數，一炷沈烟透甲薰。"
        ],
        "title": "朝宗和復次韵答之",
        "id": "39fbbb1a-2dc5-410b-98f1-e5eaeed1648b"
    },
    {
        "author": "歐陽澈",
        "paragraphs": [
            "伊誰汲井旋埋盆，喜見荷錢點浪紋。",
            "小立不妨人解佩，閒眠應有客書裙。",
            "未饒靈運吟春草，端憶長庚醉暮雲。",
            "顧我從容尚無躁，韓公何惜爲三薰。"
        ],
        "title": "約吳公美裴季驂同赴會次前韵",
        "id": "baa7746d-ee58-4254-ae7e-ccd1a6203b42"
    },
    {
        "author": "歐陽澈",
        "paragraphs": [
            "寂寂園林照日遲，花梢經雨漫臙脂。",
            "輕烟薄縠籠深塢，細草長茵蘸小池。",
            "暖力著人添醉聖，韶華入眼逼詩脾。",
            "賞心不惜千金價，冷笑閭閻數米炊。"
        ],
        "title": "春日書事",
        "id": "e8379083-cfea-4f4e-9526-b5244a3653c9"
    },
    {
        "author": "歐陽澈",
        "paragraphs": [
            "繡出園林霽色新，長郊芳草綠無垠。",
            "日籠瑞氣輕浮幌，風掠花芬暗襲人。",
            "蝶慕竊香争趁暖，鶯思求友競啼春。",
            "試將何物澆詩膽，活火調湯濺玉塵。"
        ],
        "title": "春霽",
        "id": "cdaafbe9-e2ed-4170-8cfb-97b4555dffdd"
    },
    {
        "author": "歐陽澈",
        "paragraphs": [
            "柳弄嬌黄暖律催，臨溪約略笑殘梅。",
            "鴨頭春水回環綠，龜甲屏山掩映開。",
            "媚日依依籠霧閣，揺風裊裊拂烟桅。",
            "柔絲恨不同攀折，獨立江皋首重回。"
        ],
        "title": "臨溪弱柳",
        "id": "511a2617-4b2c-4e38-ab7b-655ba7ed8518"
    },
    {
        "author": "歐陽澈",
        "paragraphs": [
            "火雲亭午欲燒空，避暑聨翩過梵宫。",
            "磬韵喚回蝴蝶夢，巾紗立破芰荷風。",
            "竹林道客欲長往，河朔高人興未窮。",
            "誰似湯休能處病，索詩吟笑慰相逢。"
        ],
        "title": "過般若寺納凉",
        "id": "196bc568-4000-4e83-9bfe-49e2e90e4c87"
    },
    {
        "author": "歐陽澈",
        "paragraphs": [
            "一笛誰横透晚空，傷懷真作鳥窺籠。",
            "解龜換酒無知已，拾穂行歌喜屢豐。",
            "沐雨秋山遮眼碧，舞風霜葉點溪紅。",
            "老農植杖來相問，藉草高談夕照中。"
        ],
        "title": "原上晚步聞笛有感",
        "id": "1f6de391-32ac-4ef5-9927-680bb47b5c4c"
    },
    {
        "author": "歐陽澈",
        "paragraphs": [
            "安貧萬事秖隨緣，羞澁囊空乏一錢。",
            "濁酒難賒應有恨，焦琴屢典已無絃。",
            "飯盂抄雪唯求飽，茗盌翻濤喜自煎。",
            "錦里先生有詩卷，破愁時誦兩三篇。"
        ],
        "title": "遣興示子賢",
        "id": "b72c0412-c29f-4ae7-afd5-ca7b465b7b47"
    },
    {
        "author": "歐陽澈",
        "paragraphs": [
            "夢寐江湖僅十年，桑榆投老遁林泉。",
            "知人襟抱藏英鑒，奇我風標喚謫仙。",
            "妙論粲花今已矣，遺編戛玉尚依然。",
            "桐焦里巷知音少，幾對雲齋欲斷絃。"
        ],
        "title": "傅巖居士挽詞",
        "id": "e3e900f4-213d-4de6-be64-eb1967faa630"
    },
    {
        "author": "歐陽澈",
        "paragraphs": [
            "招提清曠朅來游，潑墨嵐光眼界幽。",
            "黄絹碑亡思子禮，碧雲詩好憶湯休。",
            "風簷目送書空雁，烟塢愁聞喚雨鳩。",
            "銷鑠睡魔澆茗盌，矮窗拾得一簷秋。"
        ],
        "title": "遊盤龍涉傅巖有感簡朝宗",
        "id": "fee4f154-6f2e-43c0-b00c-ae92c846485d"
    },
    {
        "author": "歐陽澈",
        "paragraphs": [
            "凜凜冰霜嚼齒牙，沈沈清夜詠簷花。",
            "摩雲氣逸干星斗，落紙詞妍带綺霞。",
            "醉掃麝煤奔渇驥，困紆象管引秋蛇。",
            "擬尋紅樹賡詩社，卻日揮戈不許斜。"
        ],
        "title": "陳欽若時寓盤龍作詩寄之因紀吟咏之美",
        "id": "e14d54d6-5283-435e-9b76-0b53b2c66aa4"
    },
    {
        "author": "歐陽澈",
        "paragraphs": [
            "牛羊茁處綠駢羅，幾載鴟夷得趣多。",
            "麈尾談清争嚼麝，筆頭草小換籠鵝。",
            "杯行自鄙紅裙飲，詠罷人傳白雪歌。",
            "採摘溪山憑句法，倚風拾得只長哦。"
        ],
        "title": "良臣聚飲梅仙莊和多字韵",
        "id": "59e0e0f4-f1fe-4399-96e8-be540bc1f4be"
    },
    {
        "author": "歐陽澈",
        "paragraphs": [
            "黄鵠凌雲不可尋，遺音流落感人心。",
            "朱顔綠髩留難駐，明月清風古到今。",
            "韞櫝有時驚卞璞，絕絃無地置牙琴。",
            "傅巖蕭瑟傷心處，一局文楸鎖竹林。"
        ],
        "title": "讀傅巖居士舊詩軸有感",
        "id": "c088b5d5-6f90-4d1e-9aee-7ba06ae26b86"
    },
    {
        "author": "歐陽澈",
        "paragraphs": [
            "扁舟乘興叩寒門，閉户先生不讓孫。",
            "白雪郢人親到耳，青天廣客迥披雲。",
            "吟行牛渚裁佳句，坐對雞窗嗜古文。",
            "淡泊交情俱耐久，幾多瀟洒寄琴樽。"
        ],
        "title": "諸友乘興拉謁吳朝宗因次韵",
        "id": "b0403e1e-8116-4a84-830f-c54a2f4b922c"
    },
    {
        "author": "歐陽澈",
        "paragraphs": [
            "拾得佳篇李賀門，鸞箋重錄教諸孫。",
            "清于月夕瀟湘水，淡似清秋太華雲。",
            "發藥例雖霑賸馥，鈎深應寡與玄文。",
            "何時紅樹尋詩社，琢句令傾瀲灔樽。"
        ],
        "title": "朝宗見和復次韵謝之",
        "id": "9efa5249-76e6-445e-aa43-9ff9b09e7ec3"
    },
    {
        "author": "歐陽澈",
        "paragraphs": [
            "緩著歸鞭水石鄉，息鞍箕踞小橋傍。",
            "烟滋竹葉雙叢玉，秋著蘆花一岸霜。",
            "潑眼溪山增爽氣，襲人蘭蕙破幽香。",
            "擬提吟筆扛洪鼎，反笑蚍蜉不自量。"
        ],
        "title": "歸途遣興借朝宗韵簡敦仁",
        "id": "eef356af-4aa5-4ce8-afa4-219ddbdf6f7e"
    },
    {
        "author": "歐陽澈",
        "paragraphs": [
            "旗亭解轡詠江鄉，屬玉雙飛綠澗傍。",
            "水墨園林初過雨，青黄橙橘未經霜。",
            "鼎烹雲液澆腸爽，甕撥春醅破鼻香。",
            "囘首漫驚烟水遠，向來清味怯思量。"
        ],
        "title": "白鵝橋復用前韵",
        "id": "10711eed-7111-4675-ba8a-6f1d6d042870"
    },
    {
        "author": "歐陽澈",
        "paragraphs": [
            "欲逃三伏叩禪關，浄洗煩襟水石間。",
            "熾景碧雲俱掩斷，凉飈綠竹頓招還。",
            "龍涎一炷香清骨，琥珀盈樽笑解顔。",
            "預約高僧名遂日，結茅來此伴長閒。"
        ],
        "title": "遊華嚴寺題誠齋",
        "id": "c23f2136-f331-4026-87f9-f0034a8602d4"
    },
    {
        "author": "歐陽澈",
        "paragraphs": [
            "欲引秋聲竹旋移，吟烟時一啓柴扉。",
            "了無俗物迷青眼，毎有輕風襲客衣。",
            "地僻不知炎暑老，身閒潛覺道心微。",
            "茫茫塵事俱臧穀，羞偶閭閻較是非。"
        ],
        "title": "和顯道筠軒有作",
        "id": "5b34cce6-64f9-4c2b-9ab8-a23f5d0697fe"
    },
    {
        "author": "歐陽澈",
        "paragraphs": [
            "投老歸休六逸溪，杳無闒茸敢敲扉。",
            "紅藤舊策扶危杖，白苧新裁養素衣。",
            "落紙詩才增綺麗，揮犀禪語愈玄微。",
            "無心深得烟霞趣，冷笑人間萬種非。"
        ],
        "title": "和顯道借韵書懷",
        "id": "b9469ee6-268b-4862-9512-866cf7094bd1"
    },
    {
        "author": "歐陽澈",
        "paragraphs": [
            "結茅高隠倦奔馳，寂寂無人叩竹扉。",
            "快意未能榮駟馬，寧親且爾戲斑衣。",
            "躡雲騰踏終當隠，釣渭栖遲豈久微。",
            "洗垢索瘢何足卹，鑠金衆口任人非。"
        ],
        "title": "借前韵書懷呈顯道",
        "id": "b4cc7230-0476-4a2a-9f65-986a9d8f5132"
    },
    {
        "author": "歐陽澈",
        "paragraphs": [
            "北窗高隠傲羲皇，旋種琅玕列砌旁。",
            "端許鸞凰同遁戢，不容燕雀亂翺翔。",
            "侵床綠蔭宜欹枕，拂袂清風快捧觴。",
            "好是雨餘良夜午，夢囘添得數分凉。"
        ],
        "title": "和世弼醉題顯道筠軒",
        "id": "07e0c741-51d3-4c03-8202-dcfbf33a6ac4"
    },
    {
        "author": "歐陽澈",
        "paragraphs": [
            "粧點千叢蘸碧流，寧甘淡竚對清秋。",
            "白蘋許共揺風細，黄菊欣同占景幽。",
            "羞泄異香招舞蝶，獨施繁艶伴漁舟。",
            "懵騰醉眼牽情處，贏得凄凉一段愁。"
        ],
        "title": "和世弼蓼花",
        "id": "54f74c8b-65dd-45a0-a406-f2c346afa5e0"
    },
    {
        "author": "歐陽澈",
        "paragraphs": [
            "芳名從古號雞冠，赭豔天然恰一般。",
            "不語宋窗何足賞，難通西谷漫勞看。",
            "倚風縱有如丹頂，遇敵應無似錦翰。",
            "空費栽培污庭砌，到頭不若植芝蘭。"
        ],
        "title": "和世弼雞冠花",
        "id": "d7c1d9a3-7f8a-47c8-ab21-d8d435f76e33"
    },
    {
        "author": "歐陽澈",
        "paragraphs": [
            "暫向雲齋借榻眠，窗風一線晚秋天。",
            "淋浪樽酒狂摛句，點閃檠燈伴論禪。",
            "盤角竹聲時淅瀝，簾旌桂影弄嬋娟。",
            "話窮依約方成夢，驀聽疏鐘到枕前。"
        ],
        "title": "宿世弼書館",
        "id": "c382af41-df24-4273-bb77-d84a1ddb5511"
    },
    {
        "author": "歐陽澈",
        "paragraphs": [
            "王猷珍重惠龍孫，策險扶危價莫論。",
            "爛醉懸錢遊酒域，狂吟步月打僧門。",
            "虛心尚有凌雲操，勁節元無染涙痕。",
            "寄語香山居士道，朱藤從此未爲尊。"
        ],
        "title": "謝人惠紫竹杖",
        "id": "eef81732-2c6b-4b90-93f6-d3d829f3274a"
    },
    {
        "author": "歐陽澈",
        "paragraphs": [
            "桐圭飄剪近重陽，菊綻籬邊葉葉香。",
            "雲破晴空書雁字，雨餘沙磧列鴛行。",
            "賞心擬結東山會，卷白交飛北海觴。",
            "爛醉眼封多勝概，一時收拾入詩囊。"
        ],
        "title": "招顯道世弼飲",
        "id": "808c3bc7-444e-416c-99f2-f9e0c7eeb2d3"
    },
    {
        "author": "歐陽澈",
        "paragraphs": [
            "抛磚斐句試相招，遠辱高軒過寂寥。",
            "教約荷公能發瓿，功名蘄我效題橋。",
            "談霏玉屑驚人聽，歌和陽春滿坐謠。",
            "投轄苦留留不住，歸時明月掛璇霄。"
        ],
        "title": "顯道辭中以詩示教因和韵復之",
        "id": "ee5c95ac-ec16-403e-aeca-70ffb2e411f9"
    },
    {
        "author": "歐陽澈",
        "paragraphs": [
            "撥雲來謁野僧家，刮眼秋光望裏賒。",
            "檻菊凋零金蕊碎，庭花裊娜玉冠斜。",
            "遣懷詩筆摛春錦，破悶茶甌捧雪花。",
            "卻笑遠公延靖節，何須把盞醉流霞。"
        ],
        "title": "重九日醉中與世弼遊華嚴寺",
        "id": "83a7c3a8-427d-4a29-95da-fb74055901fe"
    },
    {
        "author": "歐陽澈",
        "paragraphs": [
            "芳晨秋興浩無涯，結客凭高酒旋賒。",
            "送目喜觀雲縹緲，狂歌誰顧帽欹斜。",
            "笑他子美看茱實，要學樊川插菊花。",
            "競說今年幸逢閏，再期携手躡烟霞。"
        ],
        "title": "和前韵紀登高醉中景示世弼諸友",
        "id": "c2117180-f783-41a2-ad4e-8f854d82e16a"
    },
    {
        "author": "歐陽澈",
        "paragraphs": [
            "功業未能光史册，醉吟且爾會朋遊。",
            "潛心深造詩書府，摘句蘄驚翰墨流。",
            "莘野耕烟須釋耒，磻溪釣月暫乘舟。",
            "風雲一旦逢知已，直取三公位黑頭。"
        ],
        "title": "世弼再和見贈又次韵復之其詞皆闢其詩中之語  其一",
        "id": "1671d858-1c61-4c6c-8bd8-93247a2bd896"
    },
    {
        "author": "歐陽澈",
        "paragraphs": [
            "三尺絲桐追古意，一牀文史伴閒身。",
            "寧甘岑寂配前哲，羞逐紛華溷世人。",
            "遵轄喜投延上客，萊衣時戲奉偏親。",
            "由來善惡如冰炭，寄迹於今動擇鄰。"
        ],
        "title": "世弼再和見贈又次韵復之其詞皆闢其詩中之語  其二",
        "id": "cedab04e-31fe-44f3-a5f1-c299460f5eb2"
    },
    {
        "author": "歐陽澈",
        "paragraphs": [
            "快意不憂原憲病，翛然常作子長遊。",
            "胸中氣焰摩星斗，筆下辭源倒峽流。",
            "閔子家風惟啜水，龜蒙活計在漁舟。",
            "杜陵太瘦多詩苦，白雪無情已滿頭。"
        ],
        "title": "世弼和酬因繼韵以贈之  其一",
        "id": "08c6c9c0-511b-4d0f-9a16-dab4c851dcc2"
    },
    {
        "author": "歐陽澈",
        "paragraphs": [
            "擺除塵網縈纒累，占得壺天放曠身。",
            "世業文章俱拔萃，家傳清白恥求人。",
            "鼓琴顔巷貧而樂，褁飯桑門淡以親。",
            "聞說甑塵雖屢矣，不甘貸粟向諸鄰。"
        ],
        "title": "世弼和酬因繼韵以贈之  其二",
        "id": "707a0d14-1429-406b-a721-f2219f17bf64"
    },
    {
        "author": "歐陽澈",
        "paragraphs": [
            "風剪梧圭欲晚秋，溪光山色稱懽遊。",
            "聨翩雲水宜搜異，俛首閻閭恥溷流。",
            "相視悉皆謀按劍，無心誰復似虚舟。",
            "紫芝眉宇人中瑞，一日常思一聚頭。"
        ],
        "title": "是日天氣乍晴頗快人意因和韵拉世弼謁傅巖  其一",
        "id": "48fb0198-5263-44d7-9c51-4e59313f8154"
    },
    {
        "author": "歐陽澈",
        "paragraphs": [
            "袍襟帽角走紅塵，可笑崎嶇一病身。",
            "試拉竹溪山裏侣，去尋廬阜社中人。",
            "鮑昭俊逸雖難敵，夷甫風流幸許親。",
            "雞黍尚爲千里會，况兹咫尺接墻鄰。"
        ],
        "title": "是日天氣乍晴頗快人意因和韵拉世弼謁傅巖  其二",
        "id": "5d5ca8b7-6440-427d-9fcc-66c9dfec5cdc"
    },
    {
        "author": "歐陽澈",
        "paragraphs": [
            "醉撥春雲一罋香，潛欣積雨破秋陽。",
            "燈龕宜入詩書府，錢杖慵吟水石鄉。",
            "忘慮不斑潘岳鬢，養恬難斷廣平腸。",
            "賞音誰謂無蕭穎，時綴雄文弔戰場。"
        ],
        "title": "和子賢對景有感次九日韵",
        "id": "9df03aaf-e294-43a6-a1a0-bfbcae007a95"
    },
    {
        "author": "歐陽澈",
        "paragraphs": [
            "丐菊東籬带晚煙，持觴獨放竹溪仙。",
            "擬携賡唱社中侣，來伴沈酣市上眠。",
            "清叔能詩曾不速，廣文嗜酒恨無錢。",
            "倘蒙閉户同轟飲，一斛豪頭也百篇。"
        ],
        "title": "建中覓菊於希喆因戯作四韵寄云",
        "id": "3a7878dd-669c-4a5b-b908-7eb925b1fa06"
    },
    {
        "author": "歐陽澈",
        "paragraphs": [
            "功名未遂冠凌煙，琢句投囊學閬仙。",
            "韞玉要令神物護，探珠豈待老龍眠。",
            "賓王頗欠新詩債，子美囘償舊酒錢。",
            "自古逸才多滌器，醉來宜洒奪袍篇。"
        ],
        "title": "和韵戲索建中和詩",
        "id": "77f541dd-6400-43a2-b982-c900785db366"
    },
    {
        "author": "歐陽澈",
        "paragraphs": [
            "遁戢雲巖古景幽，烟霞常伴赤松遊。",
            "陶陶經醉窮千古，落落談玄貫九流。",
            "眷愛猥蒙迎倒屣，追尋常欲棹扁舟。",
            "絲桐古調無人識，毎辱知音爲點頭。"
        ],
        "title": "傅巖小酌於草堂因繼前韵紀贈巖叟  其一",
        "id": "e0b3ab6c-bbcf-4f69-8a8a-8799872c7816"
    },
    {
        "author": "歐陽澈",
        "paragraphs": [
            "磊落胸襟造道真，江湖十載自由身。",
            "雖無偉績留當世，恰有清名異衆人。",
            "甪里先生常願友，香山居士毎求親。",
            "摳衣顧我雖幾數，賴得詩翁誘善鄰。"
        ],
        "title": "傅巖小酌於草堂因繼前韵紀贈巖叟  其二",
        "id": "147acaba-b49c-41c5-ada2-ec8b4aaad5bd"
    },
    {
        "author": "歐陽澈",
        "paragraphs": [
            "如簧巧語何須聽，似海侯門豈足游。",
            "太華崇高無棄土，滄浪合并納纖流。",
            "未要季子榮親印，已買陶朱佚老舟。",
            "藏器待時須大用，恥争蝸角與蠅頭。"
        ],
        "title": "世弼讀白樂天放言詩倣其體依前韵作數首見寄因和答之亦倣樂天之體  其一",
        "id": "51d81314-5bd6-405b-8d3f-cae0e39bc5b8"
    },
    {
        "author": "歐陽澈",
        "paragraphs": [
            "駟馬華軒終得志，簞瓢捽茹且潛身。",
            "隋珠莫彈排空雀，和璧休投按劍人。",
            "畫史解衣須遇鑑，齊門鼔瑟信難親。",
            "索瘢洗垢從教謗，澡雪襟懷與道鄰。"
        ],
        "title": "世弼讀白樂天放言詩倣其體依前韵作數首見寄因和答之亦倣樂天之體  其二",
        "id": "10441dea-68b4-4520-bbb3-7422599e5a57"
    },
    {
        "author": "歐陽澈",
        "paragraphs": [
            "摶鵬休笑蓬蒿適，燕雀豈知鴻鵠遊。",
            "顔跖賢愚終莫域，渭涇清濁自殊流。",
            "綆長方可探深井，水淺安能泛大舟。",
            "獨愛樂天吟著句，輸贏待看局終頭。"
        ],
        "title": "世弼讀白樂天放言詩倣其體依前韵作數首見寄因和答之亦倣樂天之體  其三",
        "id": "98234012-77ce-43e4-94a2-3defaf11a42c"
    },
    {
        "author": "歐陽澈",
        "paragraphs": [
            "言行樞機宜慎發，利名韁鎖苦縈身。",
            "無非入市攫金客，誰似臨畦抱罋人。",
            "鴻雁弟兄猶列序，虎狼父子尚相親。",
            "刀錐不用争蝸角，請學當時闕黨鄰。"
        ],
        "title": "世弼讀白樂天放言詩倣其體依前韵作數首見寄因和答之亦倣樂天之體  其四",
        "id": "f2d0cd44-16af-4f5a-9a81-5c486f9df18f"
    },
    {
        "author": "歐陽澈",
        "paragraphs": [
            "綠消暮靄滿空秋，念遠凭高隴上游。",
            "一片孤雲生遠岫，數聲斷雁落寒流。",
            "風前無緒愁聞笛，天際何人誤識舟。",
            "步月可尋巖下叟，試將圓玉鎖神頭。"
        ],
        "title": "世弼原上晚望和韵見寄因復之  其一",
        "id": "0b4b3056-26ac-453c-a88a-50c7aac9afea"
    },
    {
        "author": "歐陽澈",
        "paragraphs": [
            "鳩杖吟行笑撥雲，我疑賈島是前身。",
            "名高鄭谷耕烟叟，樂過嚴灘釣月人。",
            "俯聽鳴蛩争唧唧，潛窺宿鳥各親親。",
            "田家有秫俱篘酒，乘興何妨遍訪鄰。"
        ],
        "title": "世弼原上晚望和韵見寄因復之  其二",
        "id": "04fb9f01-d378-41a4-a5c4-14702890e99f"
    },
    {
        "author": "歐陽澈",
        "paragraphs": [
            "勅書夜到釋幽囚，朝野歡聲例快游。",
            "藹藹庶官咸被澤，蹌蹌多士悉承流。",
            "躡雲思獻安邦策，釣月慵尋泛宅舟。",
            "寄語淮陰休笑我，乘時指日跨龍頭。"
        ],
        "title": "明堂赦降改名者例許入學世弼和前韵賀余次韵答之  其一",
        "id": "c5e65fb6-254a-47ad-a51b-718c4baec925"
    },
    {
        "author": "歐陽澈",
        "paragraphs": [
            "太平聖主就如雲，廣霈殊恩及此身。",
            "聲類春雷潛起蟄，光同秋月溥臨人。",
            "網羅遺逸考求助，旌表門閭奬事親。",
            "猥辱錦章慰岑寂，借冠終不許鄉鄰。"
        ],
        "title": "明堂赦降改名者例許入學世弼和前韵賀余次韵答之  其二",
        "id": "1c01133a-0d73-40ec-a6f3-34c5038c4deb"
    },
    {
        "author": "歐陽澈",
        "paragraphs": [
            "咳唾珠璣世所優，執鞭願我幸從游。",
            "瓊枝不棄蒹葭倚，鯨海能容溝瀆流。",
            "月夜狂吟揮象管，花時爛醉泛蘭舟。",
            "錦囊辱擲新詩格，高壓唐朝李杜頭。"
        ],
        "title": "顯道和前韵見贈因復之  其一",
        "id": "5a174f1b-cd20-441d-8813-f213fe6882c1"
    },
    {
        "author": "歐陽澈",
        "paragraphs": [
            "清名藉甚伯夷倫，抗志孤高不辱身。",
            "縮手懶陳堯殿策，拂衣歸作傅巖人。",
            "荷公毎許青雲器，蘄我歸榮白髪親。",
            "努力會須如所祝，庶令雪恥見南鄰。"
        ],
        "title": "顯道和前韵見贈因復之  其二",
        "id": "10428995-0210-4b69-bb24-fd074009b084"
    },
    {
        "author": "歐陽澈",
        "paragraphs": [
            "雲湧中庭剪異葩，紛紛郁郁疊輕紗。",
            "觀光雖屢經群目，薦瑞由來慶一家。",
            "雨洗晶熒飄玉葉，烟滋淡竚簇瓊花。",
            "多應綽約東鄰女，來伴仙翁咀絳霞。"
        ],
        "title": "顯道庭中有白雞冠花爛熳作雲容狀賦庭中瑞氣詩以寄余次韵  其一",
        "id": "14c9588e-e9a6-420d-b43d-912dd9e85e52"
    },
    {
        "author": "歐陽澈",
        "paragraphs": [
            "裊娜雲容獻瑞葩，曉雲輕罩認籠紗。",
            "喜施繁艶迎詩客，羞寄清香入酒家。",
            "妙質本能兼五德，芳名今復冠群花。",
            "可憐一種嬋娟態，醉倚秋風臉有霞。"
        ],
        "title": "顯道庭中有白雞冠花爛熳作雲容狀賦庭中瑞氣詩以寄余次韵  其二",
        "id": "dacdfc7e-4b62-45e3-9a76-b4f874f70954"
    },
    {
        "author": "歐陽澈",
        "paragraphs": [
            "登雲閣上二詩仙，不共凭欄僅一年。",
            "耳冷高談增企仰，目驚健筆憶攀緣。",
            "挼藍環翠應依舊，轉轂流光已屢遷。",
            "秖憶醉吟風月處，數竿修竹带輕烟。"
        ],
        "title": "夜讀元容良臣登雲閣上舊軸因走筆作詩以寄二公",
        "id": "a81db454-ec16-4d12-a0a4-7d4b22cca558"
    },
    {
        "author": "歐陽澈",
        "paragraphs": [
            "耐久交情古所難，松筠高節實能攀。",
            "弗思小怨心懷恚，惟嗜狂吟笑解顔。",
            "讒口任教華似錦，忠言到底臭如蘭。",
            "飜慙不識奇男子，窺管徒知見一斑。"
        ],
        "title": "寄良臣",
        "id": "176a3e2e-6067-4e39-9731-844deab8bb63"
    },
    {
        "author": "歐陽澈",
        "paragraphs": [
            "鳩杖先生過草萊，竹林結客笑銜杯。",
            "盤堆冷炙非珍饌，樽貯香醪旋潑醅。",
            "玉屑揮犀談綺吐，纈紋入面醉顔開。",
            "自慙闒茸親餘論，健筆時觀吐鳳才。"
        ],
        "title": "顯道世弼過弊廬小酌醉中顯道以詩見教和謝",
        "id": "a1a1491e-d676-4250-b541-e4be5a3cad09"
    },
    {
        "author": "歐陽澈",
        "paragraphs": [
            "漠漠陰凝水墨天，雨絲成陣拂窗前。",
            "千層疊巘籠輕靄，一带澄江鎖淡烟。",
            "歸思似雲空散亂，名蹤如繫尚留連。",
            "當時錯笑悲風賦，今日閒愁頓黯然。"
        ],
        "title": "州學貴中庭上作",
        "id": "9b1416b9-c19c-4d87-8ff8-4a00e5b95bcf"
    },
    {
        "author": "歐陽澈",
        "paragraphs": [
            "寓意標名氣象雄，快哉豈爲一襟風。",
            "端期驥子窮經敏，早向蟾庭射策通。",
            "奔逸佇當躋捷徑，棲遲暫此寄塵蹤。",
            "過門大嚼徒虚語，未若芝蘭志不同。"
        ],
        "title": "寄題章澤民快軒二首  其一",
        "id": "377a5565-f57a-4128-84ca-5c6b65c1bda8"
    },
    {
        "author": "歐陽澈",
        "paragraphs": [
            "快矣標名厥趣高，端能教子振風騷。",
            "麈揮捷辯重馮席，筆洒新詩奪宋袍。",
            "冷笑三投方鑑玉，雄圗一釣便連鰲。",
            "行行指點青雲步，烜赫英聲冠譽髦。"
        ],
        "title": "寄題章澤民快軒二首  其二",
        "id": "a4e2c9b8-a5d1-41c3-9881-896262ae6347"
    },
    {
        "author": "歐陽澈",
        "paragraphs": [
            "哲匠居鄰劍水傍，筆端疑化劍鋒鋩。",
            "雕鐫麗景春工巧，煅煉佳詞武庫張。",
            "字字泓澄清妬月，篇篇耿介烈含霜。",
            "樓成白玉歸天府，擲下珠璣滿錦囊。"
        ],
        "title": "讀余逢辰舊唱和詩",
        "id": "eb378cfc-4ce1-446e-a63e-23fed2977ff8"
    },
    {
        "author": "歐陽澈",
        "paragraphs": [
            "一軒虚敞静無塵，笑揖遥岑作主人。",
            "興似子猷來訪戴，情同荀鶴誤尋真。",
            "重披藥籙聊忘倦，側聽蟬吟試爽神。",
            "賴得好風知我意，幽香拂掠襲衣巾。"
        ],
        "title": "謁希哲不遇軒上走筆",
        "id": "39378b03-09c4-4b7f-86d2-bc489882f0d5"
    },
    {
        "author": "歐陽澈",
        "paragraphs": [
            "劍戟峰攢迥絕塵，捫蘿宜謁社中人。",
            "雖無樽酒邀元亮，恰有清談敵季真。",
            "潄玉泉聲清洗耳，靄雲香縷静頤神。",
            "支公况是忘形侣，不訝林宗折角巾。"
        ],
        "title": "和希哲軒上韵與友遊華嚴五雲峰",
        "id": "1bf30efd-3357-45f0-be4c-8bd3de287873"
    },
    {
        "author": "歐陽澈",
        "paragraphs": [
            "翬飛高閣勢凌雲，端擬雲衢致此身。",
            "直躍魯梯千尺峻，高攀蟾窟一枝春。",
            "廓然眼界同霞域，快矣襟袍絕點塵。",
            "髣髴麻姑亭上景，方平應約此相親。"
        ],
        "title": "題良臣登雲閣  其一",
        "id": "97156201-e31a-4cbc-8200-35ca589fc191"
    },
    {
        "author": "歐陽澈",
        "paragraphs": [
            "丹楹崛起拂雲端，平步危梯入廣寒。",
            "脫屣佇當騰鶴馭，飛鳬終擬附鵬摶。",
            "半天風雨凭欄詠，萬里江山指掌看。",
            "十二樓臺多勝概，慚無詩思剪裁難。"
        ],
        "title": "題良臣登雲閣  其二",
        "id": "f5aed2c6-9856-41d3-b8a2-bd52df8b7cb4"
    },
    {
        "author": "歐陽澈",
        "paragraphs": [
            "朱甍飛峻勢凌烟，卷白樓中悉謫仙。",
            "枕麯頓能逃外果，潄醪端欲繼前賢。",
            "雲屏環列蓬壺境，花錦均鋪水墨天。",
            "滌濯吟魂强裁句，詩成冷笑滿囊錢。"
        ],
        "title": "和人題會仙樓",
        "id": "5c08fabc-4bb9-4337-aea4-b4f6ece1845a"
    },
    {
        "author": "歐陽澈",
        "paragraphs": [
            "謝絕紅塵萬種非，杜門卻掃下書幃。",
            "聖賢若許同仁傑，子弟從教詆竇威。",
            "反復始知經旨遠，沈潛愈覺道心微。",
            "自慚聞見多迂闊，何幸慈親屢斷機。"
        ],
        "title": "秋日山居八事  其一",
        "id": "c01cf2c4-644d-40b4-accb-6a6b47a7ed98"
    },
    {
        "author": "歐陽澈",
        "paragraphs": [
            "親灌蔬畦慕漢陰，不辭抱甕汲泉深。",
            "擬爲元亮蕭條處，豈有樊遲貨殖心。",
            "剔去荆榛俱絕蔓，栽培桃李已成林。",
            "兔葵燕麥元荒寂，剗地繁華直萬金。"
        ],
        "title": "秋日山居八事  其二",
        "id": "45b75a87-31f8-4c1b-9156-6fed8d6fa123"
    },
    {
        "author": "歐陽澈",
        "paragraphs": [
            "霜刀頓洗碧琅玕，半畆清陰透膽寒。",
            "爲去殘枝藏毒虺，端留密葉隠鳴鸞。",
            "荒榛雜揉尤宜剔，直節堅剛豈忍殘。",
            "擬倩蕭郎揮妙筆，一時收拾畫圗看。"
        ],
        "title": "秋日山居八事  其三",
        "id": "f573b8b9-c1e5-4b81-9583-2862c7387a1a"
    },
    {
        "author": "歐陽澈",
        "paragraphs": [
            "因傳種法自東坡，潛喜春來活者多。",
            "不遣牛羊殘物性，更資雨露養天和。",
            "虬枝終擬棲仙鶴，雲葉行看施女蘿。",
            "縱與蒿萊暫同植，大夫封寵竟輸他。"
        ],
        "title": "秋日山居八事  其四",
        "id": "bc462b48-aac1-46f2-8753-44eb187f6f77"
    },
    {
        "author": "歐陽澈",
        "paragraphs": [
            "振衣拂曉啟松扃，月淡風輕酒頓醒。",
            "密竹含烟争滴翠，幽蘭浥露遠聞馨。",
            "清憐高潔蟬嘶柳，閒羡優游鹿食苹。",
            "試枕碧流端洗耳，白雲深處誦黄庭。"
        ],
        "title": "秋日山居八事  其五",
        "id": "2c7fd85e-23ca-4950-891b-b1360e0f48fe"
    },
    {
        "author": "歐陽澈",
        "paragraphs": [
            "一抹輕烟鎖遠山，眼封瀟洒脫塵寰。",
            "投林宿鳥相呼喚，出草飛螢自往還。",
            "吟擬停杯邀月飲，醉蘄支枕伴雲閒。",
            "因風拾得新詩句，獨倚高梧笑解顔。"
        ],
        "title": "秋日山居八事  其六",
        "id": "137eb4e0-ad9c-4e92-ab05-13f7b685eb44"
    },
    {
        "author": "歐陽澈",
        "paragraphs": [
            "洒落風軒枕簟凉，高眠亭午夢何長。",
            "轉爲蝴蝶徒虚語，游遍華胥秖妄狂。",
            "喚覺始驚俱幻化，勞生頓悟謾乾忙。",
            "搔頭斜倚屏山久，熟較無如醉玉漿。"
        ],
        "title": "秋日山居八事  其七",
        "id": "e2f3bb4a-1e20-43cf-b533-e518892dae32"
    },
    {
        "author": "歐陽澈",
        "paragraphs": [
            "景鋪萬籟絕紛華，獨泛瑶觴襯臉霞。",
            "飲罷仰天歌白雪，醉來啟匣拂青蛇。",
            "伴邀佳客推明月，樂奏清聲有亂蛙。",
            "欲學廣文事高節，恨無細雨落簷花。"
        ],
        "title": "秋日山居八事  其八",
        "id": "3f31266d-cd51-4e69-aea9-7a1daa7ca6af"
    },
    {
        "author": "歐陽澈",
        "paragraphs": [
            "薰風吹綻絳香囊，碧玉叢中巧剪裝。",
            "剛對炎曦争灼爍，羞同凡卉競芬芳。",
            "動人來把驪珠吐，照眼潛將蜀錦張。",
            "詩思爲伊牽引煞，暗隨蝴蝶夢池塘。"
        ],
        "title": "和友人榴花",
        "id": "e4f2a72b-8056-4610-8ef0-406a43ccc7d4"
    },
    {
        "author": "歐陽澈",
        "paragraphs": [
            "耳冷清談倐半年，渇心如憶嶺頭泉。",
            "自慚託跡多南北，無復從游學聖賢。",
            "莫謂卑飛同斥鷃，已全高潔慕鳴蟬。",
            "荒凉不厭幽居趣，假道何妨試著鞭。"
        ],
        "title": "寄良臣",
        "id": "e9f55a7e-8e08-46ab-b6d7-0e14f408e537"
    },
    {
        "author": "歐陽澈",
        "paragraphs": [
            "投閒結客叩禪扃，拾得林間一種清。",
            "倚杖細聽黄鳥語，捲簾遥指碧雲生。",
            "清風麈尾驅塵態，春露甌心破宿酲。",
            "便擬躬耕傅巖下，飜慙沒世未留名。"
        ],
        "title": "子賢同游岐原",
        "id": "6a0eb945-f132-433c-b9dc-d2cb8bb3918d"
    },
    {
        "author": "歐陽澈",
        "paragraphs": [
            "斂翅歸來口欲緘，結茅遁戢寄雲巖。",
            "𨊵輈聒耳思抛彈，薜荔縈牆未肯芟。",
            "閒笑蜜蜂空採撲，静聽雛燕語呢喃。",
            "翛然頓釋人間累，設穽維防餓虎饞。"
        ],
        "title": "和友人春日山中即事  其一",
        "id": "0e4c6d73-0e99-45ec-a888-57a9af6752ac"
    },
    {
        "author": "歐陽澈",
        "paragraphs": [
            "杜門卻掃絕機緘，砥節端如萬仞巖。",
            "澗底無鼇休擲釣，路傍有草倩誰芟。",
            "披襟嫩竹敲風細，支枕幽禽鬬語喃。",
            "底事曉來無挾彈，爲嫌屋上集烏饞。"
        ],
        "title": "和友人春日山中即事  其二",
        "id": "73a3a178-be38-41b0-b1c8-4223d93cb21f"
    },
    {
        "author": "歐陽澈",
        "paragraphs": [
            "碧雲章句慕湯休，結客來尋物外游。",
            "茗椀翠濤能破悶，棊枰飛雹共忘憂。",
            "須泉况味參師正，愛竹襟懷亞子猷。",
            "好事不須沽酒引，一溪風物自相留。"
        ],
        "title": "和友人同游普安",
        "id": "c5739678-e462-4c82-ad5f-420445f59b48"
    },
    {
        "author": "歐陽澈",
        "paragraphs": [
            "炙手權門似可羞，聨翩宜作赤松游。",
            "花逢消恨本無恨，草對忘憂自不憂。",
            "拂榻禪窗蠲俗慮，揮犀虚室論嘉猷。",
            "支郎况頗能詩話，滌濯吟魂爲少留。"
        ],
        "title": "拉友人遊普安追和前韵",
        "id": "e79e0a09-1616-40cd-9454-1a2a040a527b"
    },
    {
        "author": "歐陽澈",
        "paragraphs": [
            "綠鎖窗前聚首時，戲彈圓玉偶輸機。",
            "侑觴既欲携紅袖，送酒何妨遣白衣。",
            "酩酊預期歸倒載，從容端約話玄微。",
            "揮戈直使頽陽卻，不計西風隠半歸。"
        ],
        "title": "督德秀還酒會",
        "id": "3502e6a3-3622-4778-9520-ba1b06f6ec91"
    },
    {
        "author": "歐陽澈",
        "paragraphs": [
            "困踣紅塵未偶時，醉吟風月且忘機。",
            "囊空不羡千金璧，道在何慙百結衣。",
            "洗垢任他騰口謗，養恬尤覺道心微。",
            "孫陽一顧鹽車驥，超逸方驚動中規。"
        ],
        "title": "德秀和詩意似有激而云因次韵復之",
        "id": "c7fbf256-8058-4502-ba00-ce82ce929dd6"
    },
    {
        "author": "歐陽澈",
        "paragraphs": [
            "雨裛輕塵步武遲，墊巾歸自武陵溪。",
            "紛紛誰認神仙過，拊掌瓊樓笑女兒。"
        ],
        "title": "朝宗雨中醉歸爲娼女竊笑戯作兩絕因繼其韵  其一",
        "id": "d81559c1-ce13-4e53-8b67-eb7cca4f49e0"
    },
    {
        "author": "歐陽澈",
        "paragraphs": [
            "襟袂龍鍾破雨歸，玉人驚笑若耶溪。",
            "恨無款段馳春徑，故故遺鞭盼阿兒。"
        ],
        "title": "朝宗雨中醉歸爲娼女竊笑戯作兩絕因繼其韵  其二",
        "id": "2569b1cc-d076-40af-9ff3-7befdb9d0ff9"
    },
    {
        "author": "歐陽澈",
        "paragraphs": [
            "山童澤涸欲金流，小雨廉纖陡變秋。",
            "河朔飲徒方快意，鱸魚歸興不如休。",
            "歌姝况有飛瓊侣，結客當爲擲果游。",
            "一曲陽關腸斷盡，未應聞此不遲留。"
        ],
        "title": "臨川戯留友人",
        "id": "cf65f14e-8880-4950-8dea-8a02925b30ac"
    },
    {
        "author": "歐陽澈",
        "paragraphs": [
            "骯髒無聊獨倚門，誰憐跨下有王孫。",
            "揚鑣特辱過黄憲，載酒端來醉子雲。",
            "寫景錦囊同摘句，揺風玉麈細論文。",
            "共欣賤子當生日，戲祝遐齡倒一樽。"
        ],
        "title": "小生日因與友人作文字飲醉中走筆  其一",
        "id": "fa644846-7e14-45d5-af30-c21b544d5157"
    },
    {
        "author": "歐陽澈",
        "paragraphs": [
            "二妙高軒肯過門，共期獻策學公孫。",
            "因觀佳句題紅葉，陡起歸心望白雲。",
            "坐上揮犀驚險語，醉中染翰綴雄文。",
            "相忘豈假投遵轄，待月同傾北海樽。"
        ],
        "title": "小生日因與友人作文字飲醉中走筆  其二",
        "id": "093e9f95-e686-4a92-879c-e2b0e3278d71"
    },
    {
        "author": "歐陽澈",
        "paragraphs": [
            "爲憶蓮娃夜叩門，恐緣芳草怨王孫。",
            "眉彎海嶠初生月，鬢軃巫峰欲墜雲。",
            "金粟花殘將委燼，香絲篆破不成文。",
            "朦朧月映人如玉，爾汝忘形共一樽。"
        ],
        "title": "夜過謝池小酌戯繼前韵示諸友",
        "id": "1f5d6994-73cd-4940-92e8-d52d5844b0b5"
    },
    {
        "author": "歐陽澈",
        "paragraphs": [
            "高才卓犖冠儒門，知是延陵幾世孫。",
            "白雪歌詩凌鮑謝，青錢事業壓機雲。",
            "雄圖未遂羞投筆，賦分甘貧恥賣文。",
            "已結忘形韓孟友，醉吟常願共開樽。"
        ],
        "title": "德秀和韵見酬因復之",
        "id": "fa6de4f5-ee2b-432b-8b51-32769194f78f"
    },
    {
        "author": "歐陽澈",
        "paragraphs": [
            "摳衣幸毎躡膺門，了了慙非孔氏孫。",
            "麈尾既容聞吐屑，毫端合許見摛雲。",
            "羲皇况已傲彭澤，屈宋安能過廣文。",
            "白璧一雙如見擲，解貂准擬換融樽。"
        ],
        "title": "繼前韵督敦仁和詩",
        "id": "a1db1d70-4f0f-43f4-8100-bf05f1dc4a9d"
    },
    {
        "author": "歐陽澈",
        "paragraphs": [
            "慵于蹲踏謁權門，獨洒新詩示從孫。",
            "之問已嘗吟奪錦，相如宜共賦凌雲。",
            "高懷素藴知人鑑，斐句慙非弔古文。",
            "抵鵲果蒙投卞玉，珍藏何啻獲犧樽。"
        ],
        "title": "朝宗久不以詩見教因次前韵索其光和",
        "id": "e84ed074-a97d-48aa-8f92-fd3e01c0076a"
    },
    {
        "author": "歐陽澈",
        "paragraphs": [
            "冰輪初訝一分虧，結客傳觴笑語遲。",
            "雲漢無端藏兔影，金波恨不蘸蟾枝。",
            "佐樽痛憶飛瓊侣，染翰栽成感鬼詩。",
            "料得中秋月應朗，習池端約捧瓊巵。"
        ],
        "title": "八月十四夜建中二三友過我清話因共把盞賞月從容談笑不覺雲容朦朧桂影淡泊端知是夕聚首騷池再諧佳會遂成四韵",
        "id": "ee2a9636-3959-439a-910c-e62d8a30cd46"
    },
    {
        "author": "歐陽澈",
        "paragraphs": [
            "菊英裝點近芳辰，風掠清香已襲人。",
            "端的樊川携玉液，來同靖節賞金塵。",
            "藏鬮戲賭杯中物，投轄堅留座上賓。",
            "惡客不容污我社，摛雲要掃筆鋒神。"
        ],
        "title": "軒前菊蕊將綻因書四韵示希喆約九日聚飲於此",
        "id": "1744161a-5993-4238-9b8e-21a92a1dfe53"
    },
    {
        "author": "歐陽澈",
        "paragraphs": [
            "雞窗俛默謝塵囂，炙手權門懶折腰。",
            "節操剛持忠孝礪，胸襟常以古今澆。",
            "蕭條陋巷閒三徑，牢落生涯寄一瓢。",
            "何日高軒能我過，竹林清集共逍遥。"
        ],
        "title": "述懷寄仲寶",
        "id": "934ab70e-0296-4322-bbf0-95079697a8d2"
    },
    {
        "author": "歐陽澈",
        "paragraphs": [
            "凭高因賦遏雲篇，曵屣狂歌放昔賢。",
            "未遂相如榮駟馬，且尋師正傲清泉。",
            "悲吟玉未經三獻，羞澁囊空乏一錢。",
            "典卻春衣常獨酌，從教邸主笑鳶肩。"
        ],
        "title": "過巴川",
        "id": "13961473-1e60-41ca-8dfe-d46a5114459b"
    },
    {
        "author": "歐陽澈",
        "paragraphs": [
            "白雪歌詩數百篇，賡酬樂有父兄賢。",
            "要晞靖節栽門柳，須俟參寥夢石泉。",
            "咳唾幸存三寸舌，文章可媿一囊錢。",
            "會須重咏高軒過，嘔出蘄攀李賀肩。"
        ],
        "title": "和子賢借韵書懷",
        "id": "4d57d09c-0168-495f-a596-0df75105dc0a"
    },
    {
        "author": "歐陽澈",
        "paragraphs": [
            "雕鐫風月摘佳篇，落筆尤宜法古賢。",
            "淬礪要如礲寶劍，清新蘄似冽寒泉。",
            "會同白句吟披錦，冷笑邕文賣得錢。",
            "詩社獲公添一瑞，苦思須拍閬仙肩。"
        ],
        "title": "和前韵勉子賢學詩",
        "id": "5d6f13d4-d29a-4265-89ac-1207d3341679"
    },
    {
        "author": "歐陽澈",
        "paragraphs": [
            "詩名浪得在盧前，器識慙非叔度賢。",
            "捉月笑他吟采石，凌雲端欲賦甘泉。",
            "發硎喜淬衝牛劍，啟齒羞談使鬼錢。",
            "平世未應徒爾耳，行藏終與古人肩。"
        ],
        "title": "子賢和韵見酬次答之",
        "id": "fd878c40-aa3b-46e6-8cd2-ae7c23a178b3"
    },
    {
        "author": "歐陽澈",
        "paragraphs": [
            "關關啼鳥樹交陰，雨過西城野色侵。",
            "避暑誰能陪劇飲，清歌自可滌煩襟。",
            "稻花欲秀蟬初嘒，菱蔓初長水正深。",
            "知有江湖杳然意，扁舟應與共追尋。"
        ],
        "title": "是日郊亭和晏尚書韵",
        "id": "8f467f79-41a3-4329-aeba-9be94fb3c750"
    },
    {
        "author": "歐陽澈",
        "paragraphs": [
            "溪山潑墨水雲秋，似綺餘霞次第收。",
            "燦燦拒霜鋪蓼岸，雙雙屬玉舞蘋洲。",
            "杳無錦字來憑雁，擬滅機心試狎鷗。",
            "望裏碧雲還又合，數峰江上忍擡眸。"
        ],
        "title": "和子賢秋日晚望",
        "id": "c0eb2603-b7f3-4650-a8b6-d24f6dc7de79"
    },
    {
        "author": "歐陽澈",
        "paragraphs": [
            "潄醪常共醉淋浪，魚目慙游漲海傍。",
            "琴聽雅音彈碧玉，鼎分靈劑煉玄霜。",
            "纒腸錦綉篇章麗，入室芝蘭燕寢香。",
            "此别未應徒爾耳，鵬程萬里事難量。"
        ],
        "title": "朝宗以詩贈行和酬二篇一以留别一以謝詩  其一",
        "id": "6e39441d-4df5-448b-b451-999ce40af185"
    },
    {
        "author": "歐陽澈",
        "paragraphs": [
            "鍛鍊新詩摘錦囊，筆驅秀麗汝川傍。",
            "氣横阿劍疑干斗，韵逸豐鐘必待霜。",
            "遒勁狂揮毛頴疾，淋漓醉掃麝煤香。",
            "珠璣喜就鮫人乞，收拾端期百斛量。"
        ],
        "title": "朝宗以詩贈行和酬二篇一以留别一以謝詩  其二",
        "id": "f4c25e0a-cd2b-493d-bd12-69c068bdc18f"
    },
    {
        "author": "歐陽澈",
        "paragraphs": [
            "飫聆舌鐸向雞窗，深媿葭蒹倚玉傍。",
            "妙論乍離人吐屑，渇心欣破橘含霜。",
            "頗多好景撩人笑，獨賞幽叢撲面香。",
            "數筆江山吟未得，何時對榻細商量。"
        ],
        "title": "憶朝宗",
        "id": "cc231292-c9d0-475b-95ca-28b6d05d3642"
    },
    {
        "author": "歐陽澈",
        "paragraphs": [
            "高才松桂振芬芳，桃李根莖媿托傍。",
            "眩目文章舒麗錦，超群節操抗嚴霜。",
            "快聾未卜聞談綺，補劓期攀靄德香。",
            "時遣長鬚致雙鯉，新詩無惜屢思量。"
        ],
        "title": "寄敦仁",
        "id": "55fbd3e8-64da-4878-8ee5-74e6eb8ae6e9"
    },
    {
        "author": "歐陽澈",
        "paragraphs": [
            "阿堵物無崔烈臭，孔方兄有少陵羞。",
            "一斗酒金償未得，速來相就典貂裘。"
        ],
        "title": "建中索子賢酒債戲作一絕",
        "id": "12dd43c1-2f63-4ae5-bb55-37ed6c5fcfef"
    },
    {
        "author": "歐陽澈",
        "paragraphs": [
            "襟懷磊落富詩情，琢句端明法頌聲。",
            "格健要除蔬笋氣，語工須带雪霜清。",
            "碧雲矜式存風雅，黄卷沈潛學老成。",
            "鍛鍊更能師島可，禪林無患不知名。"
        ],
        "title": "瓊上人留意學詩惑於多岐未明厥趣作四韵寤之了此一話則能詩三昩不出箇中矣",
        "id": "2dad632b-850e-4d12-a7b5-82536240b928"
    },
    {
        "author": "歐陽澈",
        "paragraphs": [
            "拂掠輕風破異香，非蘭非麝味何長。",
            "荻篩玉屑飛魚舍，菊碎金塵點醉鄉。",
            "露裛木犀增馥郁，煙滋菡萏益芬芳。",
            "佳人惹得盈襟袖，剗地慵拈錦綉囊。"
        ],
        "title": "秋香",
        "id": "ac49d45b-be60-454f-b496-a29399395e03"
    },
    {
        "author": "歐陽澈",
        "paragraphs": [
            "數片悠揚出遠山，擬爲霖雨霈塵寰。",
            "未乘風雨吹嘘便，驀被曦輪照爍還。",
            "心在蒼生常欲起，蹤歸深岫暫投閒。",
            "油然一作施膏澤，始趁嵐烟入帝關。"
        ],
        "title": "秋雲",
        "id": "dc18f4bb-076d-485c-8cf4-9c1463cbd0da"
    },
    {
        "author": "歐陽澈",
        "paragraphs": [
            "森然庭列碧琅玕，瀟洒清陰透膽寒。",
            "落落已成棲鳳實，團團俱是化龍竿。",
            "夜深篩月疑金碎，曉色籠烟認戟攢。",
            "勁節剛持君子操，王猷休把等閒看。"
        ],
        "title": "秋竹",
        "id": "8153de22-aa79-45e5-a223-7b00ea00ef09"
    },
    {
        "author": "歐陽澈",
        "paragraphs": [
            "停杯邀月宴華堂，苦恨山高阻興狂。",
            "海嶠豈能藏素魄，雲衢終自布寒光。",
            "須臾簾捲銀蟾影，次第樽浮桂子香。",
            "正好吹簫恰無月，姮娥應見我恓惶。"
        ],
        "title": "待月",
        "id": "03c8f56c-aa2d-424e-8939-c074a3c50782"
    },
    {
        "author": "歐陽澈",
        "paragraphs": [
            "碾破鱗雲皓月輪，銀蟾著意露精神。",
            "十分素魄高低印，一様寒光遠近均。",
            "觸目冰壺無點翳，照人水鑑絕纖塵。",
            "擬携玉斧乘風御，折桂歸榮白髪親。"
        ],
        "title": "秋月",
        "id": "2b577042-4bbe-4850-9410-d0319469448e"
    },
    {
        "author": "歐陽澈",
        "paragraphs": [
            "巧剪金英似欲飛，恍疑平世鳳來儀。",
            "嘉名獨冠群花首，底亊君王尚未知。"
        ],
        "title": "金鳳花",
        "id": "9ff9616d-ebc9-4671-9735-fdda5ad3a916"
    },
    {
        "author": "歐陽澈",
        "paragraphs": [
            "層樓夜午轉西風，眉際新愁剗地濃。",
            "怪得當時潘與宋，凄凉尤怯此時逢。"
        ],
        "title": "秋愁",
        "id": "3f863a68-96e7-41cd-9921-dc8f0a80aed1"
    },
    {
        "author": "歐陽澈",
        "paragraphs": [
            "陰雨蕭蕭夜接晨，如雲禾稼一番新。",
            "康衢擊壤歌聲沸，樂歲應無甑裏塵。"
        ],
        "title": "喜雨八絕寄顯道作  其一",
        "id": "5fa3acff-b4d9-4a4c-a304-fef272ccbac9"
    },
    {
        "author": "歐陽澈",
        "paragraphs": [
            "滌破驕陽變早秋，烟光清照北山幽。",
            "五湖遥想增瀟洒，誰棹扁舟繼蠡遊。"
        ],
        "title": "喜雨八絕寄顯道作  其二",
        "id": "7a234724-3cfd-4a43-ba00-2a15d1387fee"
    },
    {
        "author": "歐陽澈",
        "paragraphs": [
            "浮雲誰謂出無心，甘雨祁祁潤澤深。",
            "潭底老龍徒久卧，亢陽何事不爲霖。"
        ],
        "title": "喜雨八絕寄顯道作  其三",
        "id": "d6f78180-b20b-4de6-b424-b890cbb59551"
    },
    {
        "author": "歐陽澈",
        "paragraphs": [
            "雲巖蕭索雨初晴，嫩玉寒泉分外清。",
            "可笑蜩螗時快意，也依濃蔭吐微聲。"
        ],
        "title": "喜雨八絕寄顯道作  其四",
        "id": "7ab36929-c28f-44d6-892f-0b7b44e0eba6"
    },
    {
        "author": "歐陽澈",
        "paragraphs": [
            "畫坼田龜久望雲，霈然膏澤幸盈津。",
            "南鄰來慶年豐稔，旋酌香醪共濕唇。"
        ],
        "title": "喜雨八絕寄顯道作  其五",
        "id": "b2972b74-5280-4bff-a81b-091c455df5a9"
    },
    {
        "author": "歐陽澈",
        "paragraphs": [
            "北窗支枕夢初囘，風掠餘香特地來。",
            "顛倒衣裳望池上，荷花無語爲誰開。"
        ],
        "title": "喜雨八絕寄顯道作  其六",
        "id": "dfdb6f5f-c3f8-4327-8583-47b5daf95d16"
    },
    {
        "author": "歐陽澈",
        "paragraphs": [
            "霜筠瑟瑟戛琳琅，冷透紗廚一味凉。",
            "破夢吟魂正瀟洒，纖纖更捧雪花香。"
        ],
        "title": "喜雨八絕寄顯道作  其七",
        "id": "25e80427-a874-4a44-a79b-80a80669376d"
    },
    {
        "author": "歐陽澈",
        "paragraphs": [
            "楊柳藏鵶菡萏香，水亭風榭襲羅裳。",
            "秋光正入詩人眼，剩得餘篇付錦囊。"
        ],
        "title": "喜雨八絕寄顯道作  其八",
        "id": "f36b4c39-565d-44d2-a4d3-98b766671ccd"
    },
    {
        "author": "歐陽澈",
        "paragraphs": [
            "酒酣逸氣射星斗，自恨無人識馬周。",
            "試拂青蛇歌易水，溪山應有鬼神愁。"
        ],
        "title": "醉吟",
        "id": "a4509a8e-cee7-493e-a8eb-1e651cc51029"
    },
    {
        "author": "歐陽澈",
        "paragraphs": [
            "菊吐金英已滿籬，持杯指凖賞芳菲。",
            "有巾可漉還無釀，載酒何人是白衣。"
        ],
        "title": "重九前一日對菊戲書",
        "id": "17420a21-5a2a-43eb-8ea3-164635be17da"
    },
    {
        "author": "歐陽澈",
        "paragraphs": [
            "華陽宫闕杳難尋，空有遺蹤古到今。",
            "不識蕭郎仙去後，床頭花醖共誰斟。"
        ],
        "title": "讀蕭防遇仙傳戲書一絕",
        "id": "80f96664-d43b-4ce7-8767-20572ecff444"
    },
    {
        "author": "歐陽澈",
        "paragraphs": [
            "夢魂千里入巫峰，况在鴛幃咫尺中。",
            "筆洒新詩宜贈我，臨風幸免倩征鴻。"
        ],
        "title": "覽丁渥異夢記戯書一絕示內人",
        "id": "84197768-597f-469f-a51c-1cbec952468b"
    },
    {
        "author": "歐陽澈",
        "paragraphs": [
            "琪管將揚世罕知，不辭三弄試臨溪。",
            "少陵若也能精鑑，休戲嚴公有此兒。"
        ],
        "title": "德秀和朝宗絕句意似有不平者依韵作三絕以代其解嘲  其一",
        "id": "ac8959db-3dd7-4567-84f1-0e47de92eb24"
    },
    {
        "author": "歐陽澈",
        "paragraphs": [
            "藏器韜光以待時，扁舟且此釣磻溪。",
            "拏雲指日掀頭角，驚破扶風狎侮兒。"
        ],
        "title": "德秀和朝宗絕句意似有不平者依韵作三絕以代其解嘲  其二",
        "id": "3c760cef-292d-4d2e-8998-507b65f249d5"
    },
    {
        "author": "歐陽澈",
        "paragraphs": [
            "東野臨流喜賦詩，一竿揺破碧雲溪。",
            "汝非羸角休吾觸，不是尋常丱角兒。"
        ],
        "title": "德秀和朝宗絕句意似有不平者依韵作三絕以代其解嘲  其三",
        "id": "e9d31843-72e6-4531-8f45-cb726dd55c0e"
    },
    {
        "author": "歐陽澈",
        "paragraphs": [
            "功名未許書麟閣，吟醉何妨晦竹溪。",
            "舌在自知非久困，且將詩禮教龜兒。"
        ],
        "title": "和元詩末篇之意二絕寄友人  其一",
        "id": "94929cc0-dc10-4b06-9f02-d50c14ae30d8"
    },
    {
        "author": "歐陽澈",
        "paragraphs": [
            "酒聖會須中北海，機鋒誰敢觸曹溪。",
            "英雄自有囘天力，造化都來只小兒。"
        ],
        "title": "和元詩末篇之意二絕寄友人  其二",
        "id": "b885f34d-a020-4197-a229-ae2d9c44f494"
    },
    {
        "author": "歐陽澈",
        "paragraphs": [
            "信馬沿堤懶著鞭，不堪囘首望臨川。",
            "滿懷離恨如春夢，愁聽林梢斷續蟬。"
        ],
        "title": "歸自臨川途中感物遇事得八絕句寄秀美  其一",
        "id": "efa0ba43-01da-4d80-89e9-63860d33a24b"
    },
    {
        "author": "歐陽澈",
        "paragraphs": [
            "欲破閒愁殢舉觴，醉中行色轉凄凉。",
            "眼封無物堪消遣，望盡江城斷盡腸。"
        ],
        "title": "歸自臨川途中感物遇事得八絕句寄秀美  其二",
        "id": "94e3a835-8e84-48a0-9e68-1c440b4cd6b3"
    },
    {
        "author": "歐陽澈",
        "paragraphs": [
            "廉纖小雨破炎蒸，馬上襟懷頓覺清。",
            "暫解征鞍訪村叟，一甌春露醒餘酲。"
        ],
        "title": "歸自臨川途中感物遇事得八絕句寄秀美  其三",
        "id": "5ca3b457-93d6-472d-90e4-0e8428048747"
    },
    {
        "author": "歐陽澈",
        "paragraphs": [
            "一聲啼鳥過殘陽，髣髴流鸎促曉粧。",
            "記得年時倦梳裹，殢人和笑道天凉。"
        ],
        "title": "歸自臨川途中感物遇事得八絕句寄秀美  其四",
        "id": "89c7305b-7e7e-4227-8e08-e120beda8654"
    },
    {
        "author": "歐陽澈",
        "paragraphs": [
            "寸碧遥岑隠半規，冰輪次第碾琉璃。",
            "因追勝集瓊樓杪，笑倩纖纖捧酒巵。"
        ],
        "title": "歸自臨川途中感物遇事得八絕句寄秀美  其五",
        "id": "cab7e29c-53ab-4a31-8e8a-1a4396f174f6"
    },
    {
        "author": "歐陽澈",
        "paragraphs": [
            "挑盡寒燈夜欲分，襟懷岑寂向誰論。",
            "香殘讀徹閒欹枕，髣髴音容入夢魂。"
        ],
        "title": "歸自臨川途中感物遇事得八絕句寄秀美  其六",
        "id": "9b3b3744-8b46-407d-ad06-dc2779e206fd"
    },
    {
        "author": "歐陽澈",
        "paragraphs": [
            "啾唧蛩吟旅况凄，那堪孤枕酒醒時。",
            "夢魂栩栩知何處，依約幽軒話别離。"
        ],
        "title": "歸自臨川途中感物遇事得八絕句寄秀美  其七",
        "id": "aed71967-58d0-4154-8669-c26e68b56fda"
    },
    {
        "author": "歐陽澈",
        "paragraphs": [
            "窗含月影夢初囘，一枕凄凉眼懶開。",
            "幽恨閒愁本無種，根苗不識是誰栽。"
        ],
        "title": "歸自臨川途中感物遇事得八絕句寄秀美  其八",
        "id": "8747eab9-88be-4ca8-9718-c078717ddd10"
    },
    {
        "author": "歐陽澈",
        "paragraphs": [
            "標格全歸笑靨中，相逢無奈去匆匆。",
            "金釵若許重尋約，樽酒秦樓願與同。"
        ],
        "title": "有寄二絕  其一",
        "id": "25a3680e-5010-4789-894c-ff7cb3bbecf5"
    },
    {
        "author": "歐陽澈",
        "paragraphs": [
            "懵騰醉眼漾嬌波，心印潛通一捻多。",
            "密寄斷腸雙麗曲，遏雲須倩雪兒歌。"
        ],
        "title": "有寄二絕  其二",
        "id": "8e25ccde-c6e7-41cf-bb5d-f72dc1f2dc20"
    },
    {
        "author": "歐陽澈",
        "paragraphs": [
            "懵騰醉眼未全醒，厭聽田鵶達旦鳴。",
            "款段踏穿楊柳月，快人拂面曉風輕。"
        ],
        "title": "和子賢途中九絕  其一",
        "id": "6d85b5e7-ab58-4a52-b963-b70857a75eee"
    },
    {
        "author": "歐陽澈",
        "paragraphs": [
            "暫停雙槳傍蘋洲，磯上漁翁雪滿頭。",
            "釣破烟波深得趣，生來不識世間愁。"
        ],
        "title": "和子賢途中九絕  其二",
        "id": "ed4ec183-0b93-4ee9-b143-eae34dc035fc"
    },
    {
        "author": "歐陽澈",
        "paragraphs": [
            "凉飈未奪火雲權，爍石炎曦勢欲燃。",
            "妄意擬尋河朔飲，狂歌爛醉太平年。"
        ],
        "title": "和子賢途中九絕  其三",
        "id": "f8ee7fc3-68d2-4ec6-be06-300cbf9696d4"
    },
    {
        "author": "歐陽澈",
        "paragraphs": [
            "旗亭貰酒醉淋浪，贏得林間一味凉。",
            "倒著接䍦還信馬，只憂蹊徑似羊腸。"
        ],
        "title": "和子賢途中九絕  其四",
        "id": "460f7c86-129f-408c-bec0-92bf743b3cce"
    },
    {
        "author": "歐陽澈",
        "paragraphs": [
            "巴陵崒嵂試躋攀，勝概全歸指顧間。",
            "笑倚松風聊洗耳，隔雲好鳥語間關。"
        ],
        "title": "和子賢途中九絕  其五",
        "id": "f47f3af7-6e08-4fd8-b124-147f948ca7ac"
    },
    {
        "author": "歐陽澈",
        "paragraphs": [
            "麟閣功名屬少年，笑他皓首只翛然。",
            "聞名雖未披雲霧，勉力期攀魯仲連。"
        ],
        "title": "和子賢途中九絕  其六",
        "id": "386074ca-abb6-4002-9dbd-7a62e2300729"
    },
    {
        "author": "歐陽澈",
        "paragraphs": [
            "索寞襟懷不奈秋，雕鐫佳句且忘憂。",
            "行行恰過橋南路，一片蘆花映碧流。"
        ],
        "title": "和子賢途中九絕  其七",
        "id": "204a8d27-7802-47b8-931e-e1709b685cc8"
    },
    {
        "author": "歐陽澈",
        "paragraphs": [
            "黄粱餐罷倚危亭，茗枕瓊花助解酲。",
            "旅况吟魂正瀟洒，拂鞍迤邐又登程。"
        ],
        "title": "和子賢途中九絕  其八",
        "id": "8243435d-9bd4-41df-9349-5eb1ca0d096a"
    },
    {
        "author": "歐陽澈",
        "paragraphs": [
            "桐圭柳带正凋疏，匹馬區區倦遠途。",
            "腸斷不堪囘首處，寒雲影裏雁聲孤。"
        ],
        "title": "和子賢途中九絕  其九",
        "id": "af55a4d7-fae7-438c-8323-ef4af1bfa46a"
    },
    {
        "author": "歐陽澈",
        "paragraphs": [
            "德香薰郁書銀筆，句法清新奪錦袍。",
            "卓犖斗南推第一，才名藉甚繼三豪。"
        ],
        "title": "寄陳國鎮五絕  其一",
        "id": "30702162-8d60-41e8-97e6-8f750770ffbe"
    },
    {
        "author": "歐陽澈",
        "paragraphs": [
            "才華拔萃東南美，氣焰凌空表裏清。",
            "莫逆於心蒙許友，攀麟雁塔要聨名。"
        ],
        "title": "寄陳國鎮五絕  其二",
        "id": "865e431c-7f6f-4595-b91e-2c487487e206"
    },
    {
        "author": "歐陽澈",
        "paragraphs": [
            "未觀健筆龍蛇走，拾得殘篇綺思新。",
            "語带烟霞含勁氣，解龜誰醉謫仙人。"
        ],
        "title": "寄陳國鎮五絕  其三",
        "id": "344e4f1f-3933-4cd7-b8ed-de924a1d3435"
    },
    {
        "author": "歐陽澈",
        "paragraphs": [
            "鼇頭簾捲溪山秀，麈尾風生議論清。",
            "解榻何時同一笑，密雲旋煮破餘酲。"
        ],
        "title": "寄陳國鎮五絕  其四",
        "id": "d4b031d9-2c33-49d2-838c-d820eff72908"
    },
    {
        "author": "歐陽澈",
        "paragraphs": [
            "冷暖世情諳已熟，雌黄輿議厭常聞。",
            "龜囚蠶縛末由脫，樽酒何旹與重論。"
        ],
        "title": "寄陳國鎮五絕  其五",
        "id": "61711ae3-789b-4942-beb2-8ddff6d3bc85"
    },
    {
        "author": "歐陽澈",
        "paragraphs": [
            "仙風入骨楚臣騷，消得明皇賜繡袍。",
            "哦就新篇神物護，未饒禹錫擅詩豪。"
        ],
        "title": "和答國鎮五絕  其一",
        "id": "6ef9a29c-bc04-4aa9-8bb6-0ea3d9bc772d"
    },
    {
        "author": "歐陽澈",
        "paragraphs": [
            "年時煮茗共敲冰，澡雪襟懷一種清。",
            "回首舊遊渾似夢，翻慙困踣未知名。"
        ],
        "title": "和答國鎮五絕  其二",
        "id": "a0ee2e7c-3e1d-49be-8e8a-00ce64d0ab8d"
    },
    {
        "author": "歐陽澈",
        "paragraphs": [
            "十圍便腹卧邊先，笑傲羲皇仿昔賢。",
            "詔下好須同奮躍，槐花香裏走連錢。"
        ],
        "title": "和答國鎮五絕  其三",
        "id": "a3117934-9284-4f26-8481-43ed70195a03"
    },
    {
        "author": "歐陽澈",
        "paragraphs": [
            "學辨癡龍信博哉，風流夷甫更多才。",
            "擬聨石鼎彌明句，對聳詩肩夜拾煤。"
        ],
        "title": "和答國鎮五絕  其四",
        "id": "d291ec3f-2845-4f86-a430-d4d474d30b8b"
    },
    {
        "author": "歐陽澈",
        "paragraphs": [
            "吟鬚輕撚對斜陽，葉掃平林夜著霜。",
            "忽領詩詞雲錦段，夜光明月耀黌堂。"
        ],
        "title": "和答國鎮五絕  其五",
        "id": "54c571ba-d580-4edc-b6cb-1d19594f18a2"
    },
    {
        "author": "歐陽澈",
        "paragraphs": [
            "螢窗顧我絕韋編，砥節思齊叔度賢。",
            "誰念廣文窮到骨，傾囊時與杖頭錢。"
        ],
        "title": "寄游良臣五絕  其一",
        "id": "5a1f24f5-ddcf-48b0-993d-2e14f4a161ee"
    },
    {
        "author": "歐陽澈",
        "paragraphs": [
            "闒茸閭閻數米炊，耳根輿議噪蛙卑。",
            "那知别得琴中趣，五斗猶慙爲折枝。"
        ],
        "title": "寄游良臣五絕  其二",
        "id": "465c3430-b00f-40ec-b648-41e0b6d438b5"
    },
    {
        "author": "歐陽澈",
        "paragraphs": [
            "壯浪年來筆有神，詩如開府頓清新。",
            "暗中慎莫投珠璧，道路無非按劍人。"
        ],
        "title": "寄游良臣五絕  其三",
        "id": "4971a703-65ab-42dd-9aed-52472a911109"
    },
    {
        "author": "歐陽澈",
        "paragraphs": [
            "登雲勝概脫風埃，頓費詩仙賦詠才。",
            "憶得年時共轟飲，羅衣曾暗裛香煤。"
        ],
        "title": "寄游良臣五絕  其四",
        "id": "8a0bbdb2-c919-450c-b278-b8945917fc6d"
    },
    {
        "author": "歐陽澈",
        "paragraphs": [
            "文會何時聚德星，紫芝眉宇照人清。",
            "錦韀並控尋春馬，持酒馮花爲解酲。"
        ],
        "title": "寄游良臣五絕  其五",
        "id": "219f1de7-d1a2-4419-9f5b-966ad38ebcec"
    },
    {
        "author": "歐陽澈",
        "paragraphs": [
            "時來一釣會連鼇，舌在誰羞舊緼袍。",
            "風骨自慙非太白，高吟大醉浪推豪。"
        ],
        "title": "飲中示子賢諸友七絕頗愧狂斐  其一",
        "id": "1cd2505d-7f53-4eec-9321-96d45d20e34a"
    },
    {
        "author": "歐陽澈",
        "paragraphs": [
            "江陵素乏橘千株，貧甚唯收柿葉書。",
            "擬叩富兒謀貸粟，及門無奈足趦趄。"
        ],
        "title": "飲中示子賢諸友七絕頗愧狂斐  其二",
        "id": "c927be9e-bfd7-40c7-8580-6444bb6c6da2"
    },
    {
        "author": "歐陽澈",
        "paragraphs": [
            "鍛鍊新詩數百篇，郊寒島瘦慕前賢。",
            "高山流水知音少，不及人間鬼使錢。"
        ],
        "title": "飲中示子賢諸友七絕頗愧狂斐  其三",
        "id": "a1bad2b1-ea03-4a1f-9ca4-759abe2e3d99"
    },
    {
        "author": "歐陽澈",
        "paragraphs": [
            "飄飄逸氣薄雲霓，功烈羞談管仲卑。",
            "業就凌烟終有分，桂林誰謂便無枝。"
        ],
        "title": "飲中示子賢諸友七絕頗愧狂斐  其四",
        "id": "3ce856ac-8c24-4d37-b3ae-e757aef77913"
    },
    {
        "author": "歐陽澈",
        "paragraphs": [
            "袍襟帽角走紅塵，卻掃窮經務日新。",
            "將相公侯本無種，未應不及賣漿人。"
        ],
        "title": "飲中示子賢諸友七絕頗愧狂斐  其五",
        "id": "851d99ca-5553-4697-b763-f580a6a805e3"
    },
    {
        "author": "歐陽澈",
        "paragraphs": [
            "功名端擬位三槐，發策慙無八斗才。",
            "寂寞雲齋且稽古，披香指日掃松煤。"
        ],
        "title": "飲中示子賢諸友七絕頗愧狂斐  其六",
        "id": "8a8725ab-9115-40a1-a6c6-fa713e124b2b"
    },
    {
        "author": "歐陽澈",
        "paragraphs": [
            "不作群兒浪謗傷，致身蘄處諫臺霜。",
            "功成野服便蕭散，會見裴公綠野堂。"
        ],
        "title": "飲中示子賢諸友七絕頗愧狂斐  其七",
        "id": "da897045-9930-4e2c-970b-dfe01b4f5866"
    },
    {
        "author": "歐陽澈",
        "paragraphs": [
            "濃雲漠漠雨毛空，染出桃腮照眼紅。",
            "遮莫異香飄几席，多情拂掠謝東風。"
        ],
        "title": "春意五絕  其一",
        "id": "d1524f3e-563e-430e-9d68-532009802128"
    },
    {
        "author": "歐陽澈",
        "paragraphs": [
            "高情忽逐曉雲空，喜見枝頭一點紅。",
            "秖恐好花俱有主，擬爲詞客伴春風。"
        ],
        "title": "春意五絕  其二",
        "id": "49bdefa7-8c0f-49c7-a466-eb1c5931ba04"
    },
    {
        "author": "歐陽澈",
        "paragraphs": [
            "料峭餘寒透裌衣，卷簾休訝燕來遲。",
            "多情苦被春催柳，带眼無端覺屢移。"
        ],
        "title": "春意五絕  其三",
        "id": "33024893-53e4-4522-b1bf-4c144f4aed9f"
    },
    {
        "author": "歐陽澈",
        "paragraphs": [
            "一犂烟雨靄江村，骯髒衡門暗斷魂。",
            "覽鏡自憐空跌宕，誰知跨下有王孫。"
        ],
        "title": "春意五絕  其四",
        "id": "e83e0366-4398-43d6-ad5e-0d4e3f722795"
    },
    {
        "author": "歐陽澈",
        "paragraphs": [
            "送墨層樓水墨天，柳堤花塢漸夭妍。",
            "教童爲控尋春馬，好事誰能乞酒錢。"
        ],
        "title": "春意五絕  其五",
        "id": "8c475485-396a-4dcc-8dde-835d870eb73c"
    },
    {
        "author": "歐陽澈",
        "paragraphs": [
            "東野龍鍾衣綠歸，食虀腸苦竟棲遲。",
            "出門顧我渾無礙，未肯徘徊只賦詩。"
        ],
        "title": "宣和四祀季冬夢與人環坐傑閣烹茶飲於左右堆阿堵物茶罷共讀詩集意謂先賢所述首篇題云永叔誦徹三闋遽然而覺特記一句云東野龍鍾衣綠歸議者謂非吉兆因即東野遺事反其旨而足之爲四絕句云  其一",
        "id": "bde3c079-ff2e-451a-9e66-b6b5cff77c50"
    },
    {
        "author": "歐陽澈",
        "paragraphs": [
            "東野龍鍾衣綠歸，溧陽何足處男兒。",
            "微生縱有孤吟癖，尚擬朝端振羽儀。"
        ],
        "title": "宣和四祀季冬夢與人環坐傑閣烹茶飲於左右堆阿堵物茶罷共讀詩集意謂先賢所述首篇題云永叔誦徹三闋遽然而覺特記一句云東野龍鍾衣綠歸議者謂非吉兆因即東野遺事反其旨而足之爲四絕句云  其二",
        "id": "daf693dc-8699-4aee-9447-c25a72d62074"
    },
    {
        "author": "歐陽澈",
        "paragraphs": [
            "東野龍鍾衣綠歸，平陵投老倦奔馳。",
            "黑頭我欲功名立，冷笑馮唐白髪埀。"
        ],
        "title": "宣和四祀季冬夢與人環坐傑閣烹茶飲於左右堆阿堵物茶罷共讀詩集意謂先賢所述首篇題云永叔誦徹三闋遽然而覺特記一句云東野龍鍾衣綠歸議者謂非吉兆因即東野遺事反其旨而足之爲四絕句云  其三",
        "id": "9a10e0b0-5ee8-4d34-ac06-2a67d604301f"
    },
    {
        "author": "歐陽澈",
        "paragraphs": [
            "東野龍鍾衣綠歸，分甘假尉志何卑。",
            "詩名藉甚徒爲爾，不及勲庸顯盛時。"
        ],
        "title": "宣和四祀季冬夢與人環坐傑閣烹茶飲於左右堆阿堵物茶罷共讀詩集意謂先賢所述首篇題云永叔誦徹三闋遽然而覺特記一句云東野龍鍾衣綠歸議者謂非吉兆因即東野遺事反其旨而足之爲四絕句云  其四",
        "id": "9b6a79eb-46e4-4ddb-b198-594b6437be8f"
    },
    {
        "author": "歐陽澈",
        "paragraphs": [
            "單衣初試輕寒退，嫋嫋軟風經袖袂。",
            "層樓高捲酒旗斜，綺陌亂飄花錦碎。",
            "多情故把惱人腸，楊柳陰中弄暗香。",
            "解貂不惜換斗酒，爛醉春光能幾場。"
        ],
        "title": "游春八詠 輕風破暖",
        "id": "51544034-feb6-4f2f-a65d-fac061f1f928"
    },
    {
        "author": "歐陽澈",
        "paragraphs": [
            "濛濛春鎖弄晴雨，花褪殘紅烟淡竚。",
            "潑成濃黛遠山青，秀色輕茸芳草布。",
            "園林依約清且新，滑唇好鳥相和鳴。",
            "輕寒不斷微風作，幽花一笑游人醒。"
        ],
        "title": "游春八詠 宿雨新晴",
        "id": "9a5fb746-ceb0-4d74-b35e-8fb0cb3f8ec7"
    },
    {
        "author": "歐陽澈",
        "paragraphs": [
            "輕烟漠漠籠芳樹，上有黄鸝調巧語。",
            "分明喚友度柔情，似對東風欲掀舞。",
            "嗟哉彼鳥非英靈，猶能求友鳴嚶嚶。",
            "光初隙末輕薄子，洗耳何妨聽此聲。"
        ],
        "title": "游春八詠 嬌鶯喚友",
        "id": "37237806-b8c1-406d-a909-1ea5d8eb6097"
    },
    {
        "author": "歐陽澈",
        "paragraphs": [
            "蜜脾香滿青春暮，寂寂空山聞杜宇。",
            "啼紅泣綠怨東風，錦城舊恨懷千古。",
            "可堪腸斷對樽前，雄圗未遂愁無邊。",
            "賴有投壺勸我飲，起舞從教落醉船。"
        ],
        "title": "游春八詠 杜宇啼紅",
        "id": "31efd4c6-38c0-4d6d-83da-77d55b748635"
    },
    {
        "author": "歐陽澈",
        "paragraphs": [
            "生涯隨分便蕭散，鬬草摴蒲心緒懶。",
            "尚餘詩僻窮愈工，醉吟跌宕揮金盌。",
            "愛携佳客懶尋春，殘紅枝下細論文。",
            "搜羅萬象攢胸臆，筆端掃出春空雲。"
        ],
        "title": "游春八詠 狂吟紅樹",
        "id": "dc6022ab-1545-40a5-bd13-60b7046d2b8b"
    },
    {
        "author": "歐陽澈",
        "paragraphs": [
            "澆愁沃恨唯憑酒，况值郊原湔錦綉。",
            "傾囊結客踏青游，競把鴟夷載醇酎。",
            "爲憐芳草襯殘紅，猛拚醉玉眠春晝。",
            "覺來游眼頓增明，晚烟約略横疏柳。"
        ],
        "title": "游春八詠 醉眠芳草",
        "id": "b04fb05e-69cd-43f7-a43e-13e8ec911020"
    },
    {
        "author": "歐陽澈",
        "paragraphs": [
            "亭亭千尺凌雲表，鐡甲蒼髯材獨妙。",
            "班斤郢斵猶未逢，霧慘烟凄人不要。",
            "我來感激對殘霞，獨倚虯枝發長嘯。",
            "試憑匠石親品題，棟梁合自登廊廟。"
        ],
        "title": "游春八詠 捫松長嘯",
        "id": "b8039f02-8d3c-4e4f-9ceb-4727eb68b748"
    },
    {
        "author": "歐陽澈",
        "paragraphs": [
            "風煙觸處歡無限，倒著接䍦歸去晚。",
            "林梢璧月弄清輝，鬬插山花笑而莞。",
            "華堂秉燭競飛觴，浪語清狂勝絃管。",
            "探囊争出錦段新，燦燦珠璣光溢眼。"
        ],
        "title": "游春八詠 步日晚歸",
        "id": "117487c6-7348-42ab-82fb-5c944171d9cb"
    },
    {
        "author": "歐陽澈",
        "paragraphs": [
            "風掃陽侯雪陣平，雨摧摩詰畫圖成。",
            "氣吞浦溆重林盡，秋著江湖去鳥明。",
            "厚祿故人無一字，長年三老伴餘生。",
            "會須滿意開懷抱，到眼廬山不世情。"
        ],
        "tags": [
            "庐山"
        ],
        "title": "曉發吳城山",
        "id": "97629923-3d6f-4c6a-9520-90524d4e7a74"
    },
    {
        "author": "朱松",
        "paragraphs": [
            "幽陵胡羯殘中原，列城束手天子奔。",
            "天留巨孽毒梁宋，賊壘環堞如雲屯。",
            "凶波滔天不可遏，塞以束薪何足論。",
            "力憑孤墉阻其怒，不爾薦食無黎元。",
            "堂堂許張勇且仁，指揮羸卒氣愈振。",
            "上書行在論賊勢，想見憤色吞妖氛。",
            "人間貧殘容力避，只有一死由來均。",
            "二公就此得處所，至今日月名爭新。",
            "遺祠突兀岸清洛，英氣凜冽橫穹旻。",
            "尚聞餘蔭福茲土，天假威柄酬忠勤。",
            "布衣尚懸千古淚，肉食宜鑒當年因。",
            "焚香再拜三歎息，九原可作從斯人。"
        ],
        "title": "睢陽謁雙廟",
        "id": "8290c57b-82f1-4d8d-9454-884d606b4360"
    },
    {
        "author": "朱松",
        "paragraphs": [
            "孤塔鶩霄漢，晴影金碧眩。",
            "重來得寓目，歸枕尾殘汴。",
            "緬懷何姓人，哀禱傾淮甸。",
            "是身如皎月，有水著處現。",
            "彈指遍大千，何止數鄉縣。",
            "惟應應緣地，聊爾共流轉。",
            "顛危悔靳馬，善涉悟覓扇。",
            "君看悔與悟，只在一轉盼。",
            "至人獨何心，示此禍福變。",
            "當知夙緣定，莫作邪道見。",
            "哀哉衆生愚，積惡稔天譴。",
            "云何一朝急，頼此香火薦。",
            "我來適燈夕，寶蠟明邃殿。",
            "還揩客塵眼，重睹浮壇面。",
            "朝來塔上鈴，告我風色便。",
            "平淮一回首，岸草失葱蒨。"
        ],
        "title": "謁普照塔",
        "id": "031f121c-4e52-482f-ae40-c1a5a9405179"
    },
    {
        "author": "朱松",
        "paragraphs": [
            "舟行有嚴程，越國常曉發。",
            "雙櫓兀殘夢，起坐窺落月。",
            "人家岸野水，霧雨籠邃闥。",
            "遥憐瑣窗人，欹枕聽甌軋。"
        ],
        "title": "曉過吳縣",
        "id": "fc82e756-6282-4fa5-bc58-41aabf6f3acf"
    },
    {
        "author": "朱松",
        "paragraphs": [
            "先生結屋在人境，門巷蕭蕭作冰冷。",
            "紛紛入眼不入意，坐客千言不相領。",
            "叩關聞我倒屣迎，重解舊榻塵埃生。",
            "向來妙處久不吐，一挽天漢崑崙傾。",
            "共說別來經世事，我言所向皆兒戲。",
            "胸中塊磊不用澆，便有清愁說無地。",
            "士林師範六十翁，先生合在伯仲中。",
            "願言終賜指歸處，爲公敬作曾南豐。"
        ],
        "title": "陪餘杭張無隅先生飲",
        "id": "e19c820f-abbd-4e2c-a688-072135fd4270"
    },
    {
        "author": "朱松",
        "paragraphs": [
            "山行厭犖确，理策扶欹危。",
            "綠野三兩家，一息知可期。",
            "冉冉晴林端，炊煙裊晴暉。",
            "其民豐且樂，恐是太古遺。",
            "那知都邑間，百索困鞭笞。",
            "繁華今何有，半作道旁羸。"
        ],
        "title": "於潜道中",
        "id": "74c5903f-61cd-4ea4-9511-7153e8f56de5"
    },
    {
        "author": "朱松",
        "paragraphs": [
            "幽泉端爲誰，放溜雜琴筑。",
            "山深春未老，泛泛浪蘂馥。",
            "娟娟菖蒲花，可玩不可觸。",
            "靈根盤翠崖，老作蛇蚓蹙。",
            "褰裳踏下流，濯此塵土足。",
            "何當餌香節，浄洗心眼肉。",
            "餘功到方書，萬卷不再讀。",
            "晚歲窮名山，靈苗縱穿斸。"
        ],
        "title": "度芙蓉嶺",
        "id": "086fc621-29e2-4460-9f14-7c4abca17aa1"
    },
    {
        "author": "朱松",
        "paragraphs": [
            "玉峯點寥廓，霄漢疑可梯。",
            "玉水環城陰，灧灧方拍隄。",
            "層臺擅二美，吾策一時携。",
            "何當蠟吾屐，更欲照以犀。",
            "塵勞不相赦，竟類窮途迷。",
            "我生麋鹿爾，不羨駕輅驪。",
            "向來丘壑懷，語發人所詆。",
            "長安黑頭公，玉勒朝金閨。",
            "山林出戲言，廣已無端倪。",
            "誰收遮日手，歸把耕雨犂。",
            "紛紛塵土中，等是舞甕鷄。",
            "頗聞山水間，幽子飯藿藜。",
            "行當踐此語，絕境同攀躋。"
        ],
        "title": "信州禪月臺上",
        "id": "d408877f-9322-493e-97d4-2fad42f121fd"
    },
    {
        "author": "朱松",
        "paragraphs": [
            "道人捨幽居，誰管溪上雲。",
            "此身自雲耳，遑暇南北分。",
            "頗聞妙香山，天花雨繽紛。",
            "宴坐丈室間，歷亂舊衲紋。",
            "山前路悠悠，山後水汶汶。",
            "應觀川途客，念我奔走勤。",
            "豈無香火緣，他年往相群。",
            "飽食跛鐺飯，稀摘幽澗芹。",
            "當令桃花臺，白社掩前薰。"
        ],
        "title": "送深師住妙香寺元住雲溪",
        "id": "5a647c88-1d15-4ac6-9fda-6265aca45c9f"
    },
    {
        "author": "朱松",
        "paragraphs": [
            "坐久睡屢兀，手失未了書。",
            "清風脫然至，心醒得我娛。",
            "起看孤隙光，了不移錙銖。",
            "云何短夢中，萬境生須臾。",
            "嗟彼市朝子，百巧營其軀。",
            "安知非夢役，過眼滅無餘。",
            "至人有達觀，那與世賢愚。",
            "不須無言子，同上崑崙墟。"
        ],
        "title": "坐睡",
        "id": "ca495dec-99e4-4d0c-8ef1-6c8239859b7c"
    },
    {
        "author": "朱松",
        "paragraphs": [
            "寺藏兩山腹，路轉百步陰。",
            "登高試病脚，掬冷清煩襟。",
            "敗壁龕石刻，歲月不可尋。",
            "唯應查公石，俛仰閲古今。",
            "屋古困枝柱，摧頹力難任。",
            "何當咄嗟辦，嗣彼鐘梵音。",
            "興衰豈關吾，得酒且滿斟。",
            "歸路有溪月，攬之醒吾心。"
        ],
        "title": "遊山光寺",
        "id": "36010e81-2160-45fc-a1fa-e9f70d912b63"
    },
    {
        "author": "朱松",
        "paragraphs": [
            "人羈天地間，誰非一浮萍。",
            "泛然偶相值，便有離合情。",
            "君家武夷下，歸路塵眼明。",
            "我生愛山者，夢寐秀色橫。",
            "秋風送客去，把手更心傾。",
            "亦逢山中人，爲我寄此聲。"
        ],
        "title": "送建州徐生",
        "id": "c44df597-1b50-4d6e-b3ed-328bb3bd5ed9"
    },
    {
        "author": "朱松",
        "paragraphs": [
            "覺師儒門秀，脫屣世故早。",
            "那知軒冕味，夙悟心已槁。",
            "唯餘章句習，心境時相惱。",
            "如人生於齊，而即楚鄉老。",
            "雖遭楚人咻，微音或清好。",
            "固無益生死，亦未妨至道。",
            "家山亦何有，骯髒衣間寶。",
            "叢林選佛場，一擲想盆倒。",
            "云何戀故居，俛仰待華皓。",
            "他年空手歸，子語吾爲老。",
            "幸分曹溪水，萬劫付一澡。"
        ],
        "title": "贈覺師",
        "id": "e4f89736-0d83-4aa0-a5a9-742a3d877a56"
    },
    {
        "author": "朱松",
        "paragraphs": [
            "君家綠溪上，岸曲溪成渦。",
            "渦間石無數，水蹙相蕩磨。",
            "誰嘗掬而戲，一一印指螺。",
            "我欲往取之，擁此菖蒲窠。",
            "石罌注新汲，幽姿發清哦。",
            "夫子許餉我，往督書已多。",
            "願言速寄與，起此泉石痾。"
        ],
        "title": "休寧村落間有奇石如彈子渦所出者宜養石菖蒲程德藻許以餽我以詩督之",
        "id": "9dfb389c-6ca8-4311-b787-01cc0e3a847d"
    },
    {
        "author": "朱松",
        "paragraphs": [
            "人生本無事，况我麋鹿姿。",
            "一墮世網中，永與林壑辭。",
            "此行獨何事，豈不爲寒饑。",
            "弱歲慕古人，頗覺世好卑。",
            "那知齒髮邁，終然此心違。",
            "春風到山澤，魚鳥亦知時。",
            "吾行何日休，流目瞻長岐。",
            "且用陶翁言，一觴聊可揮。"
        ],
        "title": "效淵明",
        "id": "299b7874-8791-4002-a683-221e8f137601"
    },
    {
        "author": "朱松",
        "paragraphs": [
            "我家大江左，江水日夜東。",
            "遥瞻發源處，廼在西南窮。",
            "相望邈異境，正北一水通。",
            "故令我與子，迹遠心自同。",
            "我生寡所諧，强顔紅塵中。",
            "倦飛矯歸翮，饑吟咽寒蛩。",
            "獨欣得吾子，萬慮一笑空。",
            "時時出秀句，醒我如風松。",
            "當知山澤臞，不鄙犀角豐。",
            "彈冠實伊始，此生各飛蓬。",
            "卜鄰固未必，即事聊從容。"
        ],
        "title": "酬馮退翁見示之什",
        "id": "848dc072-0797-48e2-82c8-543187a9f7f6"
    },
    {
        "author": "朱松",
        "paragraphs": [
            "我生苦中狹，與世枘鑿乖。",
            "平生素心人，耿耿不滿懷。",
            "汝能伯始後，遊世如嬰孩。",
            "相逢握手語，便作塤箎諧。",
            "時時笑謂我，如子患未涯。",
            "執古以規今，求合誠難哉。",
            "涉世幸未遠，子車尚可回。",
            "我介足怨忌，君通絕嫌猜。",
            "不見山巨源，雍容居鼎台。",
            "不見嵇中散，絕交自可哀。",
            "賢愚心自了，短韻共一咍。"
        ],
        "title": "戲答胡汝能",
        "id": "44534fc3-e129-42ae-b6b8-ff48f3cce240"
    },
    {
        "author": "朱松",
        "paragraphs": [
            "幽獨不自得，駕言款齋廬。",
            "殷勤主人情，投轄恐回車。",
            "轄亦不須投，此去將焉如。",
            "唯憂酒錢盡，使我詩腸枯。",
            "會合曾幾何，可復自作疏。",
            "更當留一夕，帳中搜異書。"
        ],
        "title": "謁吳公路許借論衡復留一日戲作",
        "id": "c1f9b4ab-25fd-4f30-9e2c-d62e1e6be820"
    },
    {
        "author": "朱松",
        "paragraphs": [
            "幽人無與娛，耳冷百不聞。",
            "新米熟未知，但覺市酒醇。",
            "滄洲散秋色，山水逾清新。",
            "一醉不忍獨，念我存故人。"
        ],
        "title": "新秋",
        "id": "ef8d1e2b-dd4b-41ca-94da-0aabf36567df"
    },
    {
        "author": "朱松",
        "paragraphs": [
            "我行野田間，吁嗟連數村。",
            "千山收宿雨，谿作黄梅渾。",
            "漸看風葉底，一洗龜拆痕。",
            "餘功被行客，稍壓旱塵昏。"
        ],
        "title": "道中得雨",
        "id": "76f02dd1-4842-43d1-8da5-ad997b507bc7"
    },
    {
        "author": "朱松",
        "paragraphs": [
            "驕陽久自殺，一雨蕩龜拆。",
            "田夫夢亦好，翻隴已幽咽。",
            "朝來喜相語，一飽心已决。",
            "翻翻風葉亂，嫋嫋露芒白。",
            "去年禾欲秀，積潦滿秋澤。",
            "今年豈堪旱，束手就溝壑。",
            "我生拙謀口，藜藿甘如蜜。",
            "向來真過計，憂民豈吾職。",
            "赤子天可憐，嗟人獨何力。",
            "何須事兒戲，合沓來賀客。",
            "稍欣新稻熟，社酒行可覓。",
            "當同扶路翁，醉歸舞南陌。"
        ],
        "title": "道中",
        "id": "21a83170-8792-434a-bec0-44d2a8ece70e"
    },
    {
        "author": "朱松",
        "paragraphs": [
            "前年谿上秋風時，主人酒熟烹黄雞。",
            "歸來醉倒睡便著，父老喚起牛羊蹊。",
            "此生一醉寧易得，未辨身爲貴人客。",
            "征西將軍爾何人，那用尊前驚墮幘。",
            "朅來閩越再經秋，聞道軒名涎已流。",
            "懸知得酒推不去，此客有轄何須投。",
            "今我正爲奔走役，空想題詩滿高壁。",
            "若逢落魄姓回人，爲問何時定相覓。"
        ],
        "title": "陳伯辨爲張氏求醉賓軒詩",
        "id": "15d129ef-a6bd-41db-b53a-6e0c8d0d0639"
    },
    {
        "author": "朱松",
        "paragraphs": [
            "天公自厭雨，一夕開寒晴。",
            "霜風凈曠野，洪落有餘聲。",
            "饑鴉得林靜，霽月縈窗生。",
            "熨開睡眼色，一洗空花橫。",
            "故人千里餘，壺濁誰與傾。",
            "遥知勸影盃，共此通夕情。",
            "今冬有奇事，三見非玉英。",
            "明年谿上路，誰餉雨中耕。"
        ],
        "title": "書窗對月",
        "id": "5e2f5dcc-265b-4b38-b48b-312949814367"
    },
    {
        "author": "朱松",
        "paragraphs": [
            "夢裏滄波摇一葉，覺來正受肩輿兀。",
            "人家一宿晚可投，新席槁梧香更滑。",
            "霜前䆉䅉收百畝，稚子新能牧鵞鴨。",
            "我生本是箇中人，挾策久矣猶能說。"
        ],
        "title": "宿野人家",
        "id": "4a63401f-77fe-4976-93c4-a2361012f705"
    },
    {
        "author": "朱松",
        "paragraphs": [
            "我行欲安適，束馬踰山樊。",
            "谷深不可瞬，危磴爭猱猿。",
            "坡坨兩山間，寂歷三家村。",
            "茅簷青裙婦，蓬髮薪烟昏。",
            "敲冷那可飲，分我一掬溫。",
            "郎樵晚未歸，客至不與言。",
            "不奉沙頭巵，肯投柳下門。",
            "作詩配國風，行者式其藩。"
        ],
        "title": "度石棟嶺",
        "id": "d8a94e88-7976-4e6f-9593-25ad76747ba4"
    },
    {
        "author": "朱松",
        "paragraphs": [
            "春泥窘幽步，苔上屐痕少。",
            "新晴一褰衣，綠葉藏啼鳥。",
            "方塘灧宿漲，古鏡窺清曉。",
            "華顛忽自笑，綵羽墮驚矯。",
            "瞻言雲中耕，縹緲穹脊繞。",
            "歸把東臯犂，此念何日了。"
        ],
        "title": "用退之韻賦新霽",
        "id": "cc4f3e0d-9c3a-4212-91c8-fa86d24632d5"
    },
    {
        "author": "朱松",
        "paragraphs": [
            "昔我雲溪居，送子雲溪濆。",
            "重來問何時，笑指谿上雲。",
            "一別四周星，坐此世故紛。",
            "衰顔兩非昔，華髮粲可耘。",
            "我纏風樹悲，終日無一欣。",
            "子乃水菽憂，尚此奔走勤。",
            "對牀語未終，懸知便離分。",
            "霜風吹客袂，別意如絲棼。",
            "子歸葛陂上，去路接鄉枌。",
            "歸夢尚隨子，何當歎離群。"
        ],
        "title": "送金確然歸弋陽",
        "id": "fbb910ea-189b-4a30-9a25-259c34210e86"
    },
    {
        "author": "朱松",
        "paragraphs": [
            "嗟予身百憂，佳節過倥傯。",
            "客愁隨綫增，歸思與灰動。",
            "當年從子日，未覺百慮重。",
            "高堂遶牀呼，一擲有餘勇。",
            "那知客天涯，相對寒骨聳。",
            "歲月曾幾何，鬢絲今種種。",
            "忍饑山藥煮，附煖地爐擁。",
            "深藏斷還往，衰病脫拜拱。",
            "興言望鄉關，雲物方鬰滃。",
            "空餘相屬意，盃酒久不捧。"
        ],
        "title": "至節日建州會詹士元",
        "id": "6c96cf08-2313-41a1-8a18-7f813e477c0b"
    },
    {
        "author": "朱松",
        "paragraphs": [
            "客心既岑寂，節物亦倥傯。",
            "幽籬菊初暗，深壑梅已動。",
            "古人傲尺璧，顧謂寸陰重。",
            "欲從夫子遊，掣肘愧不勇。",
            "松高節磊砢，鶴老格清聳。",
            "當知山澤臞，誰羨將相種。",
            "一官戲人間，叢書以自擁。",
            "微言聞緒餘，三歎手輒拱。",
            "青天本寥廓，不受雲霧滃。",
            "願言瞻清明，茗碗不辭捧。"
        ],
        "title": "用前韻答翁子靜",
        "id": "4ed27d83-54f7-42d1-a6f4-ce0871bbc270"
    },
    {
        "author": "朱松",
        "paragraphs": [
            "端居身百憂，况乃貧病俱。",
            "天公頗相哀，雨我蔬藥區。",
            "曉晴新青勻，日薄生意蘇。",
            "衛生固未必，一飽行可圖。",
            "故園天一涯，茅荆誰爲鋤。",
            "崢嶸歲云晚，此念當何如。"
        ],
        "title": "微雨",
        "id": "fc586027-30da-44b9-84e9-f565d9891dd1"
    },
    {
        "author": "朱松",
        "paragraphs": [
            "一壑久藏勝，數椽忽開亭。",
            "方塘蔭瓦影，凈見魴鯉行。",
            "主人有嘉招，轉柁失高城。",
            "不知幾摇兀，杙舟上崢嶸。",
            "尊酒酌芳淥，園蔬煮柔青。",
            "翩翩射鴨弓，一笑翻綵翎。",
            "那知海陬姪，斗粟忘歸耕。",
            "餘生信萍梗，歸夢識林坰。",
            "漲水有回波，故鄉豈無情。",
            "一醉會有日，因之濯塵纓。"
        ],
        "title": "寄題叔父池亭",
        "id": "4e909ad7-a712-4c1b-9bca-28bae57566e9"
    },
    {
        "author": "朱松",
        "paragraphs": [
            "我本世味薄，寸田足自營。",
            "年來荆棘盡，稍有梨棗萌。",
            "但恐骨相凡，未敢希長生。",
            "陳留達人後，未齓犀角盈。",
            "舊遊記三山，幽夢徹九清。",
            "爾來三十年，但覺膏粱腥。",
            "幽尋飯綠髓，默卧誦黄庭。",
            "顧我塵土中，深慰夙心傾。",
            "仙人吳門卒，解后煩寄聲。",
            "相期朝金闕，鶴馭何時征。"
        ],
        "title": "贈謝彥翔建安人九歲異人與藥至今不食建安有梅子真升仙處",
        "id": "a0db3d34-9615-4ef0-a4ed-524c150f4626"
    },
    {
        "author": "朱松",
        "paragraphs": [
            "二年飲水閩中村，忽見玉醴傾蠻尊。",
            "涓涓醍醐灌熱惱，耿耿沆瀣明朝暾。",
            "旱塵久漲城市暗，渴夢欲挽江湖吞。",
            "何人遠致雙鯉信，知我來扣羅雀門。",
            "不須邀月已清絕，尚恐熨齒當微溫。",
            "要從華池汲真液，豈獨玄鬢薅愁根。",
            "微芒已識投轄客，娬媚似返當壚魂。",
            "奇功誰續伯倫頌，妙意要與淵明論。",
            "胸中我自有涇渭，筆下君已傾崑崙。",
            "詩成寄與約他日，飲君與我空瓶盆。"
        ],
        "title": "考亭陳國器以家釀餉吾友人卓民表民表以飲予香味色皆清絕不可名狀因爲製名曰武夷仙露仍賦一首",
        "id": "c33f29c2-67c3-49d7-bb26-fe043c4c7999"
    },
    {
        "author": "朱松",
        "paragraphs": [
            "高田土可篩，下田不受犂。",
            "遺蝗憂插啄，况乃麥未齊。",
            "赤子天自憐，溝壑忍見擠。",
            "雨逐新歲來，停雲忽凄凄。",
            "莫辭三日霖，爲作一尺泥。",
            "汪汪既沒膝，灧灧仍拍隄。",
            "漸看簑笠出，笑語喧畛畦。",
            "我欲與寓目，父老同攀躋。",
            "此身群萬生，擾擾舞甕雞。",
            "曾亦無幾求，脫粟配羹藜。",
            "永言故隴耕，老眼路凄迷。",
            "好收歛版手，鋤耰歸自携。"
        ],
        "title": "久旱新歲乃雨",
        "id": "206b5524-1b2f-4038-a0a6-3b9f80a69fc8"
    },
    {
        "author": "朱松",
        "paragraphs": [
            "灼灼桃吐華，濯濯柳垂縷。",
            "芳菲挽人出，春力乃如許。",
            "嗟予閉門客，佳節過不數。",
            "不因可人呼，那得幽步舉。",
            "客如山陰勝，詩作斜川語。",
            "誰言一尊酒，妙處合千古。",
            "歸來讀殘書，耿耿霜月苦。",
            "空餘流落心，三歎非吾土。"
        ],
        "title": "春日與卓民表陳國器步出北郊",
        "id": "d45617ab-29b4-4373-b340-d336287c68af"
    },
    {
        "author": "朱松",
        "paragraphs": [
            "蕨拳嬰兒手，笋解籜龍蛻。",
            "薦羞杞菊開，采斸烟雨外。",
            "嗟予飯藜藿，咽塞舟泝瀨。",
            "朝來二美兼，一飽良已泰。",
            "充腸我誠足，染指客應慨。",
            "平生食肉相，蕭瑟何足頼。",
            "王郎催牛炙，韓老憶鯨鱠。",
            "俠氣信雄夸，戲語亦狡獪。",
            "我師魯顔子，陋巷翳蓬艾。",
            "執瓢不可從，一取清泉酹。"
        ],
        "title": "蔬飯",
        "id": "56c0c017-b13a-4b77-a57f-26f969bd5697"
    },
    {
        "author": "朱松",
        "paragraphs": [
            "條侯得劇孟，吳楚坐可馘。",
            "我知無能爲，失此一敵國。",
            "偉哉奇男子，俠氣橫八極。",
            "書生復何者，骯髒老筆墨。",
            "刺口論安危，事往竟何益。",
            "匹夫嘯空野，驚塵一方塞。",
            "區區空有意，浩蕩洗鋒鏑。",
            "何如吳王孫，語輒面浮赤。",
            "交游得朱亥，負販鄙膠鬲。",
            "腰間鐵絲箭，上鏃紫塞翮。",
            "笑指蛇豕區，滅此而後食。",
            "諸公未備知，欲薦恨無力。",
            "明日我過君，烹牛呼社客。",
            "當書游俠傳，令子姓名白。"
        ],
        "title": "戲贈吳知伯",
        "id": "e313cb28-0041-4824-8055-ed2cd7ba53cd"
    },
    {
        "author": "朱松",
        "paragraphs": [
            "空中世界紛河沙，不知底處爲天涯。",
            "乾坤百億在指掌，觸處與子同一家。",
            "云何猶作去來想，千里一跌毫釐差。",
            "坐令契闊費星紀，嶺雲欲寄山川遐。",
            "撥眉相對此何日，丈室凈掃餘天花。",
            "詩豪辨舌久投閣，萬竅寂歷風無譁。",
            "爲君遊戲出三昧，妙處那復相聱牙。",
            "往將妙響應空谷，一任飛錫凌蒼霞。"
        ],
        "title": "送僧",
        "id": "dc6c23df-3c98-4193-9319-81ccc51ae61d"
    },
    {
        "author": "朱松",
        "paragraphs": [
            "清眠有味日方永，褦襶妨人推不省。",
            "疾草尺書招故人，一水未濟豈非命。",
            "此身何啻千金直，天下未可兩臂等。",
            "垂堂之戒其敢忘，晚識風波失前猛。",
            "天憐我輩少如意，曉起屋梁飛倒景。",
            "側身鳥行溪上路，遥知倚筇喚烟艇。",
            "信眉相對真夢寐，豈不惜此一笑傾。",
            "莫談世事令舌强，快讀新詩頻首肯。",
            "與君好惡真磁鐵，失足塵途若爲騁。",
            "北窗風月夜吞吐，持此邀君共幽屏。",
            "浄洗多生內熱塵，更有僧廬千尺井。"
        ],
        "title": "招民表",
        "id": "8feed899-d161-443b-b33c-79484553eb91"
    },
    {
        "author": "朱松",
        "paragraphs": [
            "秋風來幾日，我髮白已多。",
            "千林了未覺，奈此一葉何。",
            "宴坐閲流光，一盼寄庭柯。",
            "寒蟲獨何者，唧唧夜自歌。"
        ],
        "title": "秋懷十首  其一",
        "id": "70ccf5e6-f77e-446e-8c96-60af06487468"
    },
    {
        "author": "朱松",
        "paragraphs": [
            "塵埃地上臣，天闕無力補。",
            "夜叉呵九關，嘗膽真自苦。",
            "寄牋東南風，儻得蜚廉許。",
            "尚當求妙斲，君氏無乃魯。"
        ],
        "title": "秋懷十首  其二",
        "id": "afd58330-5c49-4f76-9489-688771290796"
    },
    {
        "author": "朱松",
        "paragraphs": [
            "蒔蘭西窗下，蕭艾病其根。",
            "白露墮秋夕，美惡兩不存。",
            "寂寂芳畹空，離離幽佩昏。",
            "物各信所遭，此意誰與論。"
        ],
        "title": "秋懷十首  其三",
        "id": "c8dac9a5-740e-4bb3-a422-96d0903fc075"
    },
    {
        "author": "朱松",
        "paragraphs": [
            "月林疏愈明，露草浄可拭。",
            "飛飛螢遞照，軋軋蟲自織。",
            "移燈檢書讀，千載如經夕。",
            "微言契夙心，妙解失陳迹。",
            "文章事雕琢，回視真兒劇。",
            "世無揚子雲，此理誰見直。"
        ],
        "title": "秋懷十首  其四",
        "id": "c7791a3f-ce14-44c6-9e23-46848092c18d"
    },
    {
        "author": "朱松",
        "paragraphs": [
            "宴坐自觀我，中深抱天機。",
            "從知月勝火，胥失兔與蹄。",
            "大虛同一如，浮雲渺何依。",
            "悠然淵明心，千載與我期。"
        ],
        "title": "秋懷十首  其五",
        "id": "7be5e903-85ea-4a29-a49c-ab5134741306"
    },
    {
        "author": "朱松",
        "paragraphs": [
            "林臯一葉脫，靜士最先知。",
            "自我抱茲獨，悠然星氣馳。",
            "乾坤一逆旅，鼎鼎竟何爲。",
            "枯榮俯仰中，兒輩浪自悲。",
            "青雲渺難必，白髮不可辭。",
            "得飽良已泰，雨畦瓜芋肥。"
        ],
        "title": "秋懷十首  其六",
        "id": "83b77bf2-c343-4c71-bb4c-48a654b2b312"
    },
    {
        "author": "朱松",
        "paragraphs": [
            "了翁卧淮楚，德望臨一世。",
            "憂時九迴腸，醫國三折臂。",
            "四海一滔滔，揚湯不止沸。",
            "斯人倘可起，姚宋何足繼。"
        ],
        "title": "秋懷十首  其七",
        "id": "d44576be-9e6b-4fb0-9efb-ef9440eb9201"
    },
    {
        "author": "朱松",
        "paragraphs": [
            "反身聖可作，自恕惡易盈。",
            "昨非往莫諫，今是來足程。",
            "幽人歲晚粟，樹者夷跖并。",
            "慨然釋七歎，諒知負平生。"
        ],
        "title": "秋懷十首  其八",
        "id": "e0534bc3-8869-4444-a1ef-65ea3c60b498"
    },
    {
        "author": "朱松",
        "paragraphs": [
            "甘菊卧風雨，枯荷暗池塘。",
            "達人聽榮悴，志士費感傷。",
            "亭亭岩桂花，已作宮槐黄。",
            "諒無青霞客，誰與媚孤芳。"
        ],
        "title": "秋懷十首  其九",
        "id": "fd832f27-a82c-4989-9127-12013f88e3f6"
    },
    {
        "author": "朱松",
        "paragraphs": [
            "江海有一士，補衮抱經緯。",
            "帝衣日月明，袖手久不試。",
            "九關隔雲雨，誰肯借一臂。",
            "絃急而調卑，此歎同萬世。"
        ],
        "title": "秋懷十首  其一○",
        "id": "c531bd69-e89e-4f8d-8b3a-edac41695f54"
    },
    {
        "author": "朱松",
        "paragraphs": [
            "方塘灧宿漲，曲澗來飛湍。",
            "光涵鬰藍天，澒洞碧玉寬。",
            "小亭塵土外，瓦影浮朱欄。",
            "霜渚寫秋色，烟林養漁竿。",
            "佳人秋霞衣，皎皎明月冠。",
            "欲濯且無塵，隠几得妙觀。",
            "海若眩河伯，等在蝸角端。",
            "那知坳堂上，盃水生濤瀾。",
            "雲間謝公子，五字冰雪寒。",
            "展讀勝圖畫，經行記林巒。",
            "九垓未暇遊，據殻諒匪安。",
            "一到定何日，眷焉抱長歎。"
        ],
        "title": "和謝綽中觀瀾亭",
        "id": "b1ca832f-b391-4382-a393-d778e11ee2c3"
    },
    {
        "author": "朱松",
        "paragraphs": [
            "淵明乃畸人，遊戲於塵寰。",
            "南窗歸徙倚，宇宙容膝間。",
            "豈不念斗米，折腰諒匪安。",
            "是非無今昨，飛倦會須還。",
            "國器青雲姿，逸志追孔鸞。",
            "曲肱數椽底，尚友千載前。",
            "規模琴書室，料理松菊緣。",
            "心遊萬物表，了覺函丈寬。",
            "念君方適越，昔至誰云然。",
            "要知丘壑志，本出軒裳先。",
            "瑣闥麗宸居，追飛不云艱。",
            "回車莫待遠，泉石聞此言。"
        ],
        "title": "寄題陳國器容膝齋",
        "id": "ab2b55b8-5bcd-4423-894e-74af3c659ea9"
    },
    {
        "author": "朱松",
        "paragraphs": [
            "門前北風裂我襦，知君未能出僧廬。",
            "忍看烟雨凍梅膚，南枝北枝香欲無。",
            "可無一杯相煖熱，道人酒熟不用沽。",
            "區區濡沫浪辛苦，安得共似江湖魚。"
        ],
        "title": "約金確然不至",
        "id": "c0099ebc-d293-4399-b8ae-a9983d281e94"
    },
    {
        "author": "朱松",
        "paragraphs": [
            "雨斷雪將墮，天低雲可攀。",
            "誰穿東郭履，來款山陰關。",
            "故人金公子，身窶心甚閑。",
            "道機久純熟，世味飽險艱。",
            "一杯不可緩，軟此雙脚頑。",
            "未忘膜外境，忽湧胸中山。",
            "白眼槩六合，誰云書生孱。",
            "萬類宅天壤，細觀真市闤。",
            "攫金掩醉眼，倚門眩朱顔。",
            "哀哉兒女態，今古可笑訕。",
            "坐令一世豪，偃蹇棲茅菅。",
            "先生談天舌，久挂屋壁間。",
            "置之且默坐，觀我無所還。",
            "紛紛造物機，顛倒轉愚姦。",
            "於我何所歉，莫歎簞瓢慳。"
        ],
        "title": "確然雪中見過",
        "id": "14354c49-2eaa-4464-aeb7-43ca3d5b24ca"
    },
    {
        "author": "朱松",
        "paragraphs": [
            "陸續流泉自成句，來擁紅爐聽山雨。",
            "道人更有深深處，詰曲如珠蟻絲度。",
            "几研無塵寒欲霧，雕盤篆破孤螢吐。",
            "味如嚼蠟那禁咀，茶甘未回君莫去。"
        ],
        "title": "書僧房",
        "id": "42115954-b267-4ad6-a0f3-1a71be3b364a"
    },
    {
        "author": "朱松",
        "paragraphs": [
            "征鴻坐何事，天遣南北飛。",
            "蕭然如旅人，無情自相依。",
            "孤葦吹欲折，秋風不勝威。",
            "冥冥一孤鶱，空費弋者機。",
            "寒聲落烟渚，相應不我違。",
            "嗟我識此情，手納空歎欷。",
            "安知丹青師，落筆廼庶幾。",
            "畫形孰不工，畫意識者稀。",
            "他時因吾句，購此千金揮。"
        ],
        "title": "題蘆鴈屏",
        "id": "f7665ba0-e2a3-4743-9ed4-f77811917dc6"
    },
    {
        "author": "朱松",
        "paragraphs": [
            "蒼山圍岑寂，下有一水奔。",
            "閉戶卧風雨，束蒿翳籬藩。",
            "寥哉祇樹人，心遠忘世喧。",
            "此身自蘧廬，長物餘此軒。",
            "鳥語幽夢斷，香橫經帙翻。",
            "未成借路行，自要窺潺湲。",
            "遠師淵明意，不愧靈徹魂。",
            "月度了無迹，風行偶成痕。",
            "心境兩清妙，尺喙何由吞。",
            "賦詩安所取，碧雲未足論。",
            "何當拂朱絲，窈眇絃吾言。"
        ],
        "title": "題臨賦軒",
        "id": "6976bc31-0db5-4c01-8d0d-49a35b806296"
    },
    {
        "author": "朱松",
        "paragraphs": [
            "不見道人久，天涯歲云除。",
            "朝來食指動，忽接送米書。",
            "念師折脚鐺，五合未省餘。",
            "雖無覆餗禍，尚有乞食逋。",
            "云何憐孤客，日受饑火驅。",
            "未曾貸監河，矧肯索胡奴。",
            "誰言斗升意，矯矯超萬夫。",
            "嗟予事筆耕，輕棄南畝鋤。",
            "慁煩方外客，此計良已疏。",
            "何時事粗了，歸葺五畝居。",
            "生涯寄緯竹，豈即非良圖。",
            "不爲泉壤蚓，願學江湖魚。"
        ],
        "title": "答保安江師送米",
        "id": "a6286d30-7f59-4119-b645-4eeb5ef4d53d"
    },
    {
        "author": "朱松",
        "paragraphs": [
            "空山冥冥雲霧窗，春風好夢欹殘缸。",
            "朝來果得故人信，微凸而么犀銙雙。",
            "貴人爭買百瓔珞，此心兒女久已降。",
            "坐觀市井起攘袂，念之使我心紛龐。",
            "領君此意九鼎重，雖有筆力安能扛。",
            "何時來施三昧手，慰我渴夢思長江。"
        ],
        "tags": [
            "长江"
        ],
        "title": "陳德瑞饋新茶",
        "id": "c222ce49-e826-419a-b902-8652e1bc83d0"
    },
    {
        "author": "朱松",
        "paragraphs": [
            "驕陽挾酷暑，何啻虎而翼。",
            "高田土可篩，况廼耕與殖。",
            "風伯真可訟，雲合吹復拆。",
            "那知下土民，糟粕配橡實。",
            "古佛棲巖隈，旱沴豈吾責。",
            "應緣賢令尹，閔雨丐法力。",
            "積陰暝山谷，流潤凄几格。",
            "朝來賀客散，置酒浣愁疾。",
            "古詩成雲外，險句動潜蟄。",
            "旋看蓑笠出，競喜溝澮溢。",
            "讙言令與佛，念我一何悉。",
            "嗟我困蒿藜，最覺民可恤。",
            "何當問牛喘，免使訴魚失。",
            "九關虎豹守，懷此欲安適。",
            "誰哉此心同，吾飽將何日。"
        ],
        "title": "次韻希旦喜雨",
        "id": "64d0c67e-ce64-4f73-bf8e-53339468f299"
    },
    {
        "author": "朱松",
        "paragraphs": [
            "紫蘭初茁芽，深壑終自秀。",
            "骯髒蕭艾中，不采則誰咎。",
            "兒曹逐紛華，壯士保窮陋。",
            "應知此調同，萬世無先後。"
        ],
        "title": "古風二首寄汪明道  其一",
        "id": "0e23213c-0e0d-4f0a-a74f-5564a3b0e02d"
    },
    {
        "author": "朱松",
        "paragraphs": [
            "俗士白人眼，從誰明此心。",
            "不欲故人見，訶我車轍深。",
            "蕭然江上廬，客卧詩書林。",
            "得句不相寄，誰賞氣駸駸。"
        ],
        "title": "古風二首寄汪明道  其二",
        "id": "7bd84239-8b89-49c2-a6ef-9161dc55ddd7"
    },
    {
        "author": "朱松",
        "paragraphs": [
            "吾生意行初不謀，泛泛何啻波中鷗。",
            "携家來作閩海夢，三年客食天南陬。",
            "我先人廬在何許，大江之左道阻脩。",
            "奉新家有手足愛，隻身歸掃先梧楸。",
            "旋當來此營斗粟，南北顛倒無時休。",
            "此心轉與世事左，自作磨螘將誰尤。",
            "安知不滿達者笑，窮達一戲如觀優。",
            "咄哉吾語亦已墮，且與造物同浮遊。"
        ],
        "title": "建安道中",
        "id": "4b91a8a9-1202-442b-810f-63eec590f3a7"
    },
    {
        "author": "朱松",
        "paragraphs": [
            "隠吏朱墨暇，飽眠北窗風。",
            "時呼方外客，逃暑尊酒中。",
            "寂寞杜拾遺，四壁口不供。",
            "坐取盤飧疑，哀哉豈天窮。",
            "何如平生友，磁鐵間不容。",
            "每懷千里駕，今作五斗逢。",
            "吏行散鳬鶩，楸局收鸞龍。",
            "共話十年舊，事往如飛蓬。",
            "浮榮真一戲，何者爲窮通。",
            "應須河漢語，凈洗芥蔕胸。",
            "僕夫適在門，客醉尊亦空。",
            "更爲後日約，及此芙蕖紅。"
        ],
        "title": "書事呈元聲如愚起華三兄",
        "id": "d6ef2856-5ac3-47ef-af5f-a635b211a150"
    },
    {
        "author": "朱松",
        "paragraphs": [
            "貞觀盛德後，餘慶未渠央。",
            "舊聞閩海家，欲縱燕山芳。",
            "教子嗣先訓，開軒翼中堂。",
            "地偏市朝遠，几浄書簡香。",
            "先生陳太丘，飯糜百憂忘。",
            "弟子真羯胡，不聞觸屏僵。",
            "一變豪俠窟，遂成鄒魯鄉。",
            "下車里門外，他年看諸郎。",
            "坐上紆素髮，詵詵立冠裳。",
            "我詩自可絃，請以侑壺觴。"
        ],
        "title": "寄題起莘家義軒",
        "id": "c019082e-c787-470b-81ba-9317670b39f9"
    },
    {
        "author": "朱松",
        "paragraphs": [
            "山深春未動，沙淺水欲冰。",
            "玉梅於此時，靚粧畧無朋。",
            "露蘂欲的皪，月枝挂鬅鬙。",
            "儼如江漢女，可愛不可陵。",
            "他年江南路，曉粧犯嚴凝。",
            "尋香烟雨中，橫斜插茆簦。",
            "却數今幾日，癡如秋後蠅。",
            "北嶺枝欲空，誰與扶一登。",
            "聊分窺水影，依我照字燈。",
            "坐使惜花夢，臨風脚騰騰。",
            "昔如夢中蝶，今學桑下僧。",
            "了知菩提長，念起吾何曾。"
        ],
        "title": "梅花",
        "id": "9493415b-61a3-4b04-9eb4-5188cd1ad88d"
    },
    {
        "author": "朱松",
        "paragraphs": [
            "空山欲雪雲冥冥，玉梅半開吾眼青。",
            "此身垂欲走塵土，聊復舉酒看崢嶸。",
            "折腰向人不知耻，故園可鋤在千里。",
            "金昆石友一開眉，珍重道人相料理。",
            "楚江東岸先人廬，竹君安否久無書。",
            "歸歟何時應白首，我食吾言如此酒。"
        ],
        "title": "十一月十九日與仲猷大年綽中美中飲於南臺",
        "id": "dee51e5b-012f-453b-8b7a-625a6a9764dc"
    },
    {
        "author": "朱松",
        "paragraphs": [
            "歲豐農猶饑，歲惡何可說。",
            "哀哉半菽氓，罪歲同一舌。",
            "年時旱塵漲，臘盡不見雪。",
            "青皇忽雨我，萬頃麥苗活。",
            "令尹民父母，溝壑思手挈。",
            "祈年祓齋居，有酒不忍設。",
            "那知桃李徑，狼籍香泥滑。",
            "芳意一如此，坐恐及鶗鴂。",
            "郊原佇開晴，出勞南畝饁。",
            "秋成已在眼，一醉宇宙豁。",
            "更呼湔裙人，勸此側帽客。",
            "和公斜川詩，磨石鑱歲月。"
        ],
        "title": "春社齋禁連雨不止賦呈夢得",
        "id": "7f1251f2-69c3-41a6-99ab-198d36f32059"
    },
    {
        "author": "朱松",
        "paragraphs": [
            "雉馴不因媒，鳩暖自呼婦。",
            "詩成桃李陰，知是霹靂手。",
            "簿書我亦厭，丘壑渠自有。",
            "却憐支離疏，飽食得薪槱。",
            "俗夫嘗世味，甘苦半噦嘔。",
            "知公超然處，心跡兩無垢。",
            "愁陰老芳物，蟲鳥故相誘。",
            "浪蕊費收拾，柔條可結揉。",
            "豈無我輩人，一醉開笑口。",
            "那知市門底，客倦枕兩肘。",
            "眼高可人稀，命蹇亨運偶。",
            "平生願執鞭，見謂予小友。",
            "細觀愷悌心，宜在帝左右。",
            "却來塵埃中，寂寞對五柳。",
            "鷇音藏鵠羽，正待荆雞剖。",
            "學政容窺譜，問字當載酒。",
            "虛名翻誤夢，恐坐箕與斗。",
            "言詩終不稱，永愧賦瓊玖。"
        ],
        "title": "次韻夢得見示長篇",
        "id": "4ca8f52c-ddff-49ae-ab0f-c30579d5c2b9"
    },
    {
        "author": "朱松",
        "paragraphs": [
            "身閑書有味，吏傲俗不親。",
            "小窗據物表，掃盡心眼塵。",
            "令尹垂珠玉，敲門喚行春。",
            "作意向芳物，吾車曾未巾。",
            "愁陰入病骨，鳩婦聲亦嗔。",
            "冥冥三日雨，桃李迹已陳。",
            "空餘深枝間，一一青子新。",
            "穠芳殿春晚，猶堪慰佳辰。",
            "酴醿曉妝靚，芍樂醉臉勻。",
            "日萼簪嫋嫋，風巵倒粼粼。",
            "言當呼短舞，抵掌回雙顰。",
            "年來得相從，稍覺安沈淪。",
            "豈不掛俗事，察公極清真。",
            "眼中醉鄉路，風味良獨醇。",
            "流光不容玩，尺璧何足珍。",
            "漓俗益可厭，願言勤問津。"
        ],
        "title": "久雨短句呈夢得",
        "id": "6c044931-7d6e-4887-9692-cabca88ddbba"
    },
    {
        "author": "朱松",
        "paragraphs": [
            "珍藂壓朝露，無人羞欲欹。",
            "春風醉香骨，綽約不自持。",
            "誰憐曲肱人，一笑遣穠姿。",
            "不言意可了，君醉當勿疑。"
        ],
        "title": "牡丹酴醿各一首呈周宰  其一",
        "id": "06f5f29f-93c1-4a3d-b771-e6795cbe011f"
    },
    {
        "author": "朱松",
        "paragraphs": [
            "妝淡洗逾靚，肌香薰不成。",
            "皎然月露姿，一笑午景晴。",
            "聊移夢蝶牀，相對戶不扃。",
            "誰令風雨暴，睡起春縱橫。"
        ],
        "title": "牡丹酴醿各一首呈周宰  其二",
        "id": "8b5c495e-f82e-4f09-afc0-5a99c2954e16"
    },
    {
        "author": "朱松",
        "paragraphs": [
            "十日愁陰病不出，卧看春歸無計惜。",
            "詩翁遣送淮海春，衰眼熨開雲霧拆。",
            "胭脂注臉勻未遍，肉紅借酒生真色。",
            "了知造物著意深，傾倒春工不餘力。",
            "年來不顧溱洧女，載酒非公復安適。",
            "且將妙句寫餘妍，欲立佳名付精識。",
            "一春頗困歌酒汙，回首紛華三太息。",
            "願言乞與洗心方，歸對爐香誦周易。"
        ],
        "title": "次韻夢得淺紅芍藥長句",
        "id": "d87e8932-c4c2-4b70-b749-c2956f83136b"
    },
    {
        "author": "朱松",
        "paragraphs": [
            "夢中一葉摇江湖，困睡不覺身藍輿。",
            "眼明佛屋麗丹碧，瓦鴟鴺鳳凌空虛。",
            "疲民日者困苛索，半作赬尾相濡魚。",
            "鵜鶘數罟兩不置，肯念竭澤明年無。",
            "道人誰與辦此事，斤琢千指開渠渠。",
            "頗疑如幻三昧力，上方手攬歸吾廬。",
            "了知舌本法輪轉，咄嗟檀施爭奔輸。",
            "不辭割愛一念善，誰謂歲惡窮民愚。",
            "書生袖手對溝壑，力不能援心煩紆。",
            "事無大小成者少，談說治亂何區區。",
            "調卑絃急誠齟齬，鑿圓枘方尤闊疏。",
            "古今罪歲同一口，撫掌一笑皆愚儒。"
        ],
        "title": "宿禪寂院",
        "id": "0cf09269-43ec-4ba0-9381-a6cda9641e0e"
    },
    {
        "author": "朱松",
        "paragraphs": [
            "萬侯隠下吏，夙尚本丘園。",
            "身投攫金市，藂書以自藩。",
            "炯然如孤月，不受黄流渾。",
            "要知句律工，競病何足論。",
            "我生群末俗，涇渭非一源。",
            "同心無楚越，傾蓋如弟昆。",
            "人生各有役，不暇捧一尊。",
            "風蒲掛南浦，念欲東南奔。",
            "對牀定何夕，青燈照晤言。",
            "懸知知詩處，千尺銀河翻。"
        ],
        "title": "詩約范直夫遊萬葉寺觀瀑泉",
        "id": "629e1503-cefb-4307-ba34-fee46d2e3813"
    },
    {
        "author": "朱松",
        "paragraphs": [
            "居楚求齊音，美惡不同土。",
            "喧豗俗物華，群復有佳處。",
            "時從玉璧人，商畧窮萬古。",
            "詩如粟牛戲，誤得摩頂許。",
            "望道渺逾遠，久生真暫寓。",
            "忍持尺璧陰，空作秋蟲語。",
            "微言儻傾倒，河漢濯肺腑。",
            "向來說詩口，自此行可杜。"
        ],
        "title": "次韻夢得見示之什",
        "id": "64216d76-3003-4efd-89ad-21f143555efb"
    },
    {
        "author": "朱松",
        "paragraphs": [
            "建安少年請纓客，橫槊賦詩兩無敵。",
            "辭家去作入彀英，氣拂天狼夜無迹。",
            "廟堂尺箠鞭羌胡，智名勇功付壯夫。",
            "引弓沒羽世自有，敢聞上策當何如。"
        ],
        "title": "送甌寧魏生赴武舉",
        "id": "177dad49-7a99-4078-bc9b-9ac1019a738f"
    },
    {
        "author": "朱松",
        "paragraphs": [
            "以我有限景，逐彼無涯知。",
            "失足踐畏途，投身試危機。",
            "舟車日奔覆，定無丘與夷。",
            "萬古踐此轍，嗟我與誰歸。",
            "仲仁古靜者，懷璧照褐衣。",
            "名途嘗一戲，回首羞前非。",
            "心如得坎水，不受狂風吹。",
            "功名憂不免，當復定所之。",
            "請觀本無作，今復止者誰。",
            "築堂市門側，著書園不窺。",
            "蓬藋深一丈，圖書周四圍。",
            "時有好事人，載酒問所疑。",
            "攫金奮敏手，倚市誇妍姿。",
            "回光時自照，何者非吾師。"
        ],
        "title": "陳仲仁止止堂",
        "id": "9174ec49-47ff-4e92-8417-e75bf57ac825"
    },
    {
        "author": "朱松",
        "paragraphs": [
            "九州眼一槩，餘子真瑣瑣。",
            "嶽立培塿中，喜此高岋峨。",
            "如公我輩人，取友亦到我。",
            "揮毫賦垂天，風雨卷蓬顆。",
            "相期八表遊，未覺夙心左。",
            "解龜醉江閣，酒面山月墮。",
            "起瞻帝鄉雲，感歎不成坐。",
            "何須飛霞佩，自辦凌風舸。",
            "瀛洲渺溟渤，萬里一掀簸。",
            "緘詩寄天涯，秉燭對新火。",
            "那知市門仙，斗祿事么麽。",
            "空餘腸九迴，上疏何日果。"
        ],
        "title": "送志宏西上",
        "id": "4d745a25-77fd-4721-b1b1-980c875b82e7"
    },
    {
        "author": "朱松",
        "paragraphs": [
            "木落天未霜，君歸定何時。",
            "相思如驚鵲，中宵未安枝。",
            "夢中見阿連，鏘然詠新詩。",
            "寤驚衰葉翻，謂是步屧移。",
            "攬衣下中庭，風露浩淼瀰。",
            "遥知客衣薄，歸來一何遲。",
            "平生短檠燈，相對忽解頤。",
            "萬古一舒卷，佳處良在茲。",
            "是中及物心，上與稷契期。",
            "援古以自例，自笑無乃癡。",
            "夜叉叱九闕，側足不敢窺。",
            "坐令一寸心，日抱二柄疑。",
            "遲君商畧此，恐得兒輩嗤。",
            "况乃綠髮親，倚門鬢欲絲。",
            "狶膏非鳳喙，車轄無可脂。",
            "再拜壽百分，斑衣舞參差。",
            "秋芳未云歇，采采黄金蕤。",
            "萬鍾不足樂，古人豈吾欺。"
        ],
        "title": "有懷舍弟逢年時歸婺源以詩督之",
        "id": "8ad7b41e-aa03-40e6-a452-8126f6bafa6b"
    },
    {
        "author": "朱松",
        "paragraphs": [
            "月出度松嶺，露香非羽衣。",
            "肅肅夜氣清，蒼蒼烟徑微。",
            "川光浴秋容，蘿影挂夕輝。",
            "冰輪碾空闊，飛轍無因依。",
            "擬掬星渚波，恐觸天孫機。",
            "偓佺何時見，沆瀣聊獨揮。",
            "未應青霞志，即與素願違。",
            "稍休塵外軫，憩此巖下扉。",
            "清吟寫萬籟，妙想絕百非。",
            "不須河漢言，盡解紛華圍。",
            "飛仙亦戲劇，玄學乃庶幾。",
            "鰲山切丹極，歲晚行將歸。"
        ],
        "title": "九月十七日夜度蔡道嶺宿彌勒院",
        "id": "5221353a-3090-46dc-8138-1931aec82da8"
    },
    {
        "author": "朱松",
        "paragraphs": [
            "城郭不去眼，而得林壑娛。",
            "低回撫壯心，欲吐無與俱。",
            "鏗然一枝筇，細磴爭樵漁。",
            "挽衣徑與飲，不省誰爲吾。"
        ],
        "title": "遊鄭圃",
        "id": "11b6b802-632c-4f8e-b256-e6456a8b71d9"
    },
    {
        "author": "朱松",
        "paragraphs": [
            "女貧苦難妍，士貧苦難高。",
            "了知論此者，不識一世豪。",
            "此身百斛鼎，流俗欲手操。",
            "寧當捨其中，局促計所遭。",
            "頗疑有若人，骯髒棲蓬蒿。",
            "考槃一丘壑，光景不可韜。",
            "斯人不我忘，空復踰垣逃。",
            "軒裳亦云華，唾去如腥臊。",
            "哀哉夸毗子，擾擾冠猿猱。",
            "恬無濟世心，閔默死滔滔。",
            "朅來事斗祿，俛仰身桔槔。",
            "一官戲人間，幾何非餮饕。",
            "誰言眷此幘，擲去輕秋毫。",
            "區區欲驕士，一哭嗟兒曹。"
        ],
        "title": "女貧苦難妍",
        "id": "78ffbf26-c7ef-48ad-a80c-0704273c7217"
    },
    {
        "author": "朱松",
        "paragraphs": [
            "巉巉石逕鳴枯筇，意行詰曲無西東。",
            "心知幽壑梅已動，一枝寄我曾未蒙。",
            "暗香橫路忽驚顧，冰蕊的皪蠻烟中。",
            "有如佳人久去眼，邂逅相得情何窮。",
            "蔬畦壓霜翠羽亂，已覺雪片棲手茸。",
            "嗟吾辜此來已晚，攀條嚼蕊聊從容。",
            "玉仙遊戲下塵世，絕艷一洗朱鉛空。",
            "不知閬苑在何許，叱回風馭無怱怱。",
            "溪寒沙凈迷俯仰，坐待山月來朦朧。",
            "豈無尊酒相煖熱，錦裘起舞如驚鴻。",
            "仇池老仙羽化久，妙曲三疊餘仙風。",
            "歸時醉倒不知和，明日來此誰能同。"
        ],
        "title": "谿南梅花",
        "id": "e8fa2fe6-0af6-48f9-8f3d-1deef82a028c"
    },
    {
        "author": "朱松",
        "paragraphs": [
            "道人昔曳羌廬筇，五老負雪湓江東。",
            "犯寒貪覓玉梅句，雖有衲被何曾蒙。",
            "歸來苦雨熟梅子，卷裓深卧蠻烟中。",
            "詩傳絕境忽入手，置我鄉國情何窮。",
            "十年不踏江上路，漠漠海氣昏貂茸。",
            "異鄉歲晚慰流落，一笑頼此冰雪容。",
            "嶠南絕唱誰敢和，騎鯨人去塵寰空。",
            "崑墟下視堪笑閔，雕琢肝腎愁怱怱。",
            "那知幽子雲雨上，風斤玉斧修朣朧。",
            "讀詩今我一回首，杳若目送孤飛鴻。",
            "何時晤語折鐺側，坐聽萬籟號天風。",
            "拈花特地兩顔解，他時與子真參同。"
        ],
        "title": "再和求首座",
        "id": "eec206d1-81c8-4c39-9fcc-b456c2d35550"
    },
    {
        "author": "朱松",
        "paragraphs": [
            "閑官屋舍如幽棲，寒苦餘業償鹽虀。",
            "忽聞鵲聲作破竹，尺書入手誰所齎。",
            "交游勝絕似公少，矯矯鸞孔依蒿藜。",
            "青冥側足在咫尺，誰使狡獪捐其梯。",
            "秋風溪上共樽酒，擺落羈束忘畛畦。",
            "紅裳起舞意未足，缺月銜嶺星河低。",
            "只今跌宕走塵土，清夢往復無山谿。",
            "新詩驚怪爛盈幅，筆力拗怒蟠虹霓。",
            "遥知槃礴小窗底，得喪已著一理齊。",
            "此生同困造物戲，未覺與世誰雲泥。",
            "雖無絕唱追白雪，頼有妙契如靈犀。",
            "一笑從公豈無日，挽袖相屬空玻璃。",
            "不須俗物敗真賞，但覓佳處同攀躋。"
        ],
        "title": "奉酬令德寄示長句",
        "id": "bc45d2da-2ddc-4ade-bd8a-72bd810ce170"
    },
    {
        "author": "朱松",
        "paragraphs": [
            "寒崦人家碧谿尾，一樹江梅卧清泚。",
            "仙姿不受凡眼汙，風歛天香瘴烟裏。",
            "向來休沐偶無事，誰從我遊二三子。",
            "彎碕曲逕一携手，凍雀驚飛亂英委。",
            "班荆勸客小延佇，酌酒賦詩相料理。",
            "多情入骨憐風味，依倚橫斜嚼冰蕊。",
            "至今清夢掛殘月，强作短歌傳素齒。",
            "韻高常恨句難稱，頼有君詩清且美。",
            "天涯歲晚感鄉物，歸歟何時路千里。",
            "枕樓一笛雪漫空，回首江臯淚如洗。"
        ],
        "title": "答林康民見和梅花詩",
        "id": "f7a6b57c-5af1-4163-bfe9-d81f55a4badf"
    },
    {
        "author": "朱松",
        "paragraphs": [
            "我生無幾求，畢願老葭菼。",
            "誰令事斗祿，飯糲羹不糝。",
            "書生亦可憐，微物有先感。",
            "朝來食指動，膰肉豐咀啖。",
            "恭惟魯司寇，道大長坎壈。",
            "空餘祠千載，不救陳蔡慘。",
            "永言百世師，願學吾豈敢。",
            "當饑不忘歌，既飽復何憾。",
            "安能如王孫，長物貯頤頷。",
            "急呼講肆人，一醉捨鉛槧。",
            "相携桃李徑，歷亂蹴紅毿。",
            "言强三尺喙，氣溢一身膽。",
            "平生超然處，獨嗜逾昌歜。",
            "詩成持似君，莫遣兒輩覽。"
        ],
        "title": "上丁餘膰置酒招綽中德粲德懋逢年",
        "id": "3f8403cd-f4ec-43ad-9f48-709b40889c6b"
    },
    {
        "author": "朱松",
        "paragraphs": [
            "華裾錦領烏紗幘，氣蓋當年五陵俠。",
            "胸中磈磊不可平，拂衣歸來抱長鋏。",
            "軒然寄傲楸枰間，長恨坐隠非雲山。",
            "相逢笑我眷微粟，我歸未可君何難。",
            "世人錢作牛吼音，誰能立談壽千金。",
            "空令擁鼻誦招隠，知君心在仙峯陰。",
            "故山自欲無歸期，作詩但擬淵明詞。",
            "却愁他日林下信，千里寄我唯當歸。"
        ],
        "title": "用綽中韻送正臣正臣欲歸隠而無資故廣其意以告識者云爾",
        "id": "91fcbdf0-ae0f-4083-b9ce-dcb112b50a01"
    },
    {
        "author": "朱松",
        "paragraphs": [
            "庭柯一葉失，風挾凉氣歸。",
            "湛湛陂水青，芙蕖脫紅衣。",
            "非無岑寂士，句法妙玄暉。",
            "獨懷履霜戒，德人貴知微。"
        ],
        "title": "秋懷六首  其一",
        "id": "47f4f50d-eced-4461-a6bb-9a0fb62651dc"
    },
    {
        "author": "朱松",
        "paragraphs": [
            "真儒六經學，文字聊解紛。",
            "長孺棄諸侯，漢庭相公孫。",
            "兒口乳未乾，妄作黑白分。",
            "誰能領斯會，事往風中雲。"
        ],
        "title": "秋懷六首  其二",
        "id": "4cec6742-441b-46cf-8dee-dfe4b0ffb1a2"
    },
    {
        "author": "朱松",
        "paragraphs": [
            "導江自岷山，源淺觴可濫。",
            "下集大小川，千丈水府暗。",
            "策策井桐凉，炯炯窗月淡。",
            "後生抱奇志，黄墨勤點勘。"
        ],
        "title": "秋懷六首  其三",
        "id": "633cc236-e686-4d72-a250-35e91d973a4a"
    },
    {
        "author": "朱松",
        "paragraphs": [
            "市朝富危機，匹夫死憑河。",
            "何如狎鷗子，烟雨同一波。",
            "行藏各有趣，不在相詆訶。",
            "我師陋巷人，千古冠四科。"
        ],
        "title": "秋懷六首  其四",
        "id": "44b5f81c-1c7f-44a7-b22e-e055b0869b9b"
    },
    {
        "author": "朱松",
        "paragraphs": [
            "穿堵超玉繩，影倒夜窗寂。",
            "火雲一洗空，月露清欲滴。",
            "幽人負痾卧，起坐三歎息。",
            "歸同對牀笫，晤語永佳夕。"
        ],
        "title": "秋懷六首  其五",
        "id": "de8bc0cc-ae92-4e68-8957-0b934d714c67"
    },
    {
        "author": "朱松",
        "paragraphs": [
            "掩窗耿不寐，道人亦無悰。",
            "故山新稻香，粥魚響枯桐。",
            "夢中信了了，推枕聞西風。",
            "少遲穉金壯，歸轡與子同。"
        ],
        "title": "秋懷六首  其六",
        "id": "b5491f0e-5155-43df-a25e-4d80b0370147"
    },
    {
        "author": "朱松",
        "paragraphs": [
            "丈室掩槐夏，與君同卧痾。",
            "平生莫逆人，裹飯誰見過。",
            "跰𨇤起鑑井，萬古寂不波。",
            "觀心要知是，造物如吾何。"
        ],
        "title": "逢年與德粲同之溫陵謁大智禪師醫作四小詩送之  其一",
        "id": "cb61a69d-130c-4fef-b94c-e4ff0c49176c"
    },
    {
        "author": "朱松",
        "paragraphs": [
            "六年別故山，松竹故無恙。",
            "此身已天涯，飄走復何向。",
            "清源老醫師，砭僂出投杖。",
            "勿辭一往勤，挹彼上池漲。"
        ],
        "title": "逢年與德粲同之溫陵謁大智禪師醫作四小詩送之  其二",
        "id": "f6233825-71e4-4a9a-90d4-558a6f5fae06"
    },
    {
        "author": "朱松",
        "paragraphs": [
            "石梁跨蠔山，永與方壺久。",
            "憑君持一盃，往酹濟川手。",
            "遥知相携處，溟渤浸箕斗。",
            "作詩問大鈞，猶有斯人否。"
        ],
        "title": "逢年與德粲同之溫陵謁大智禪師醫作四小詩送之  其三",
        "id": "f3033f41-09ea-4db0-8a1c-2f109d66842d"
    },
    {
        "author": "朱松",
        "paragraphs": [
            "山河我四大，物我同一體。",
            "誰爲苦疾癢，搔按不容擬。",
            "多生抱此念，耿耿未云已。",
            "那知知魚樂，更有濠梁子。"
        ],
        "title": "逢年與德粲同之溫陵謁大智禪師醫作四小詩送之  其四",
        "id": "e05760f0-dda7-41bc-bc0a-e5db99196a91"
    },
    {
        "author": "朱松",
        "paragraphs": [
            "屋頭烟雲屯，屋下波濤喧。",
            "團欒坐已久，起扣丹霞門。",
            "客至苦舌强，目擊翻無言。",
            "元龍湖海士，懷哉夙契敦。",
            "清坐鼎足峙，妙語流潺湲。",
            "君遊華嚴海，貝葉手自翻。",
            "此心於身世，鳥度空無痕。",
            "笑我流浪中，久被業識吞。",
            "讀書談古今，綺語生禍根。",
            "望道渺未見，况廼躐其藩。",
            "職卑困掣肘，見溺不得援。",
            "未知造物心，頗復哀黎元。",
            "近窺顔稷意，未敢遽掩關。",
            "躬耕亦細事，會要五畝園。",
            "釋羈牛在牧，駕鼓馬伏轅。",
            "居然見優劣，不比魚熊蹯。",
            "持問跏趺人，一笑霜眉掀。",
            "相携妙峯頂，暝色窺遠村。",
            "解衣畧輩行，班坐搴芳蓀。",
            "欲歸意未已，幽徑相與捫。",
            "蒼崖出玉醴，不受瘴毒溫。",
            "願言同酌此，我語庶不諼。"
        ],
        "title": "與陳彥時會華嚴道人偶書",
        "id": "b177096d-2187-42ee-a64d-6bcde9d8cea4"
    },
    {
        "author": "朱松",
        "paragraphs": [
            "側身西來度千山，列仙仙去空孱顔。",
            "斗升自役應笑我，何苦語曲嬉塵寰。",
            "歸耕無田仕難合，疑此二柄首鼠間。",
            "摩挲崖石三歎息，我心安得如汝頑。"
        ],
        "title": "書栟櫚院壁",
        "id": "79d4fe66-c3cd-43a5-bdc7-6d32150b6536"
    },
    {
        "author": "朱松",
        "paragraphs": [
            "歸耕食吾言，回首愧江水。",
            "方爭楊子席，誰置穆生醴。",
            "鄧侯傾蓋舊，小寢蓺桃李。",
            "走書納啖我，涎迸齧唇齒。",
            "朝來獨何事，怒色劇染指。",
            "雖微射鴻遊，顧有捩手鬼。",
            "平生談天口，得酒便鋒起。",
            "年來病不觴，但要謳貼耳。",
            "真成畫蛇足，足就酒空矣。",
            "樊川吐怨句，想見紫雲美。",
            "何時咄嗟辦，一醉吾亦擬。",
            "噂沓聽群兒，口實爭笑鄙。"
        ],
        "title": "次志宏韻督成壽置酒",
        "id": "ec3514f3-8efe-4d71-9500-6bd0adde5afd"
    },
    {
        "author": "朱松",
        "paragraphs": [
            "舅家今三世，筆耕未逢秋。",
            "後生抱奇志，肯爲虀鹽留。",
            "先廬江遶城，歸路柳暗洲。",
            "勉哉倘有立，離闊何足憂。"
        ],
        "title": "內弟程十四復亨歸省用綽中韵作二章送之  其一",
        "id": "c0016d4b-752d-4c85-b3f5-ecf93da916df"
    },
    {
        "author": "朱松",
        "paragraphs": [
            "讀書學經綸，及壯吾已晚。",
            "譬如抱宿舂，求適萬里遠。",
            "留君商畧此，歸袖不可挽。",
            "流光莫控摶，力學副深懇。"
        ],
        "title": "內弟程十四復亨歸省用綽中韵作二章送之  其二",
        "id": "d7ba87bf-6b3c-4c40-95f5-ad3e279db14c"
    },
    {
        "author": "朱松",
        "paragraphs": [
            "千峯收宿雨，坐見空翠滴。",
            "携筇出城隅，試此腰脚力。",
            "竹陰穿窈窕，僧戶扣岑寂。",
            "小軒清樾底，磐礴聊自適。",
            "闖然見幽禽，百囀深拔隙。",
            "即此與晤歌，絕勝眼前客。",
            "幽懷層冰結，屭贔不可釋。",
            "忽如散春風，回首無處覓。",
            "天遊失六鑿，真觀了千息。",
            "乾坤鼎鼎中，指馬坐可一。",
            "不知雙清老，何者爲心迹。",
            "持問跏趺人，首肯復面壁。",
            "山烟明欲合，歸舸兀深碧。",
            "此心除溪月，炯炯誰復識。"
        ],
        "title": "三月十日遊報國院小軒頗幽勝爲名曰雙清仍書此詩",
        "id": "de37afc6-793a-4b8e-82a6-6150e5034c77"
    },
    {
        "author": "朱松",
        "paragraphs": [
            "掩關味詩書，青簡亦已槁。",
            "相携出東城，及此風日好。",
            "僧簷覆谿淥，共取一尊倒。",
            "眷此松桂陰，不接車馬道。",
            "慇懃玩流光，齒髮行且老。",
            "諸公奠九鼎，帝室欣再造。",
            "優遊容我輩，放浪事幽討。",
            "念君東山姿，文字富天藻。",
            "風期在經綸，彈冠苦不早。",
            "寧知如子雲，白首太玄草。"
        ],
        "title": "次韻謝綽中遊報國寺詩",
        "id": "185f14ed-3d58-4f58-bf3b-30bb0912727f"
    },
    {
        "author": "朱松",
        "paragraphs": [
            "狂虜送死河南北，王事遥憐弟行役。",
            "胡命須臾魚在鼎，官軍低回鷙將擊。",
            "渴聞天語十行札，尤覺家書萬金直。",
            "何時同秉江上犂，萬里農桑吾願畢。"
        ],
        "title": "丁未春懷舍弟時在京師",
        "id": "e29d589d-d1f0-4443-8a52-7e4b6ffe30c3"
    },
    {
        "author": "朱松",
        "paragraphs": [
            "側席憂宗周，負痾頭岑岑。",
            "又傳衢梁盜，弄兵保山林。",
            "渴聞平虜詔，蟄戶跋雷音。",
            "欲舞恨袖短，諸君獨何心。"
        ],
        "title": "五言雜興七首  其一",
        "id": "fd9372bb-64f0-47fc-92f7-89b7ec852591"
    },
    {
        "author": "朱松",
        "paragraphs": [
            "黄香卧講肆，日蕪五畝園。",
            "兒誦聲九雛，未厭咽耳喧。",
            "古來避世士，或隠金馬門。",
            "云何北窗底，默默對幽諼。"
        ],
        "title": "五言雜興七首  其二",
        "id": "6466e6a7-a055-45f4-b2db-e84d766cd7b7"
    },
    {
        "author": "朱松",
        "paragraphs": [
            "聖門出嵩岱，領畧千丘岑。",
            "久矣暖姝子，蠹魚槁書林。",
            "曾參一唯後，曠古沈此音。",
            "願君同鑽仰，滿我初地心。"
        ],
        "title": "五言雜興七首  其三",
        "id": "f053d24c-6d44-4527-a3a2-0fa545e78dd8"
    },
    {
        "author": "朱松",
        "paragraphs": [
            "丹白春事了，灌木忽暗園。",
            "卷書護岑寂，幽鳥時一喧。",
            "起携無事酒，往扣常關門。",
            "豈無素心人，之子不可諼。"
        ],
        "title": "五言雜興七首  其四",
        "id": "fdfa7d6c-bf58-4c8b-96fb-b60d0cf4b334"
    },
    {
        "author": "朱松",
        "paragraphs": [
            "讀書評世故，自許了無猜。",
            "忽然撫機會，往往鑿枘乖。",
            "時難既可歎，道大未易涯。",
            "歸來卧看屋，吾意亦悠哉。"
        ],
        "title": "五言雜興七首  其五",
        "id": "2859c676-1c4a-45e4-8eee-f1979ced00f3"
    },
    {
        "author": "朱松",
        "paragraphs": [
            "湛湛天宇清，宛宛穹脊白。",
            "投深得僧窗，千嶂倚蒼壁。",
            "開卷與晤言，炷香伴岑寂。",
            "獨將萬里心，收歛入尋尺。"
        ],
        "title": "五言雜興七首  其六",
        "id": "abd1c073-863a-4cf5-9da7-02e88d39b3ed"
    },
    {
        "author": "朱松",
        "paragraphs": [
            "身輕客已去，睡美體新浴。",
            "南風吹好句，歷歷韻松竹。",
            "雖云天耳聽，擬以幽夢續。",
            "不辭舉似人，恨汝心眼肉。"
        ],
        "title": "五言雜興七首  其七",
        "id": "42fda3a3-b36e-46d0-8cd3-6ef8095fe27e"
    },
    {
        "author": "朱松",
        "paragraphs": [
            "兀兀掩關坐，后土冒泥塗。",
            "繁陰忽披猖，懷哉歎離居。",
            "眷我二三子，共此一日娛。",
            "欣然忘華陋，意行非始圖。",
            "圍竹粉黏带，弄泉雲遶裾。",
            "共賭羊山棋，不釣溫水魚。",
            "野色一以暝，歸舟相與拏。",
            "豈無軟脚酒，新熟不用沽。",
            "急景棄尺璧，中原睠丘墟。",
            "丈夫患不免，低回竟何如。",
            "安能逐兒輩，飛翔爭腐餘。",
            "但憂著鞭子，滯留嘲賈胡。"
        ],
        "title": "遊西峰院留別友人",
        "id": "a6a7c565-5814-421d-bf55-e612ce6b70c5"
    },
    {
        "author": "朱松",
        "paragraphs": [
            "憶挽梅花與君別，終年夢掛南臺月。",
            "天涯谿上一尊酒，依舊風巵舞香雪。",
            "高情絕艷兩無言，玉笛冰灘自幽咽。",
            "却憐造物太多事，更要和鼎調人舌。",
            "浮生蹤跡風花裏，鼠壤珠宮孰優劣。",
            "且當醉倒此花前，猶勝相思寄愁絕。"
        ],
        "title": "飲梅花下贈客",
        "id": "fe8baf98-e6e4-434a-bf8d-51e094a694e5"
    },
    {
        "author": "朱松",
        "paragraphs": [
            "學道日已媮，干時心同嬾。",
            "同懷能幾人，俛仰風雨散。",
            "晚得吳王孫，抱釁戢高翰。",
            "由來清廟質，不賦白石爛。",
            "笑我塵土中，坐受微粟絆。",
            "新詩中音會，天律度絃管。",
            "未能載酒問，但作焚硯歎。",
            "况聞翻貝葉，一悟了真幻。",
            "文章廼兒劇，安用黑白判。",
            "何時商畧此，得酒不待勸。"
        ],
        "title": "次韻和吳駿卿",
        "id": "1dfe8c0d-641e-49c1-92d1-2392edb8a31d"
    },
    {
        "author": "朱松",
        "paragraphs": [
            "阿游陸沈久，亦復太癡絕。",
            "未成安一枝，况乃辦三穴。",
            "唯餘愛山意，如水必東折。",
            "首鼠今幾年，顧影愧瓊玦。",
            "那知龍門客，塵底抱關闑。",
            "虛簷日偃仰，蒼壁對橫㙞。",
            "拄藤危蹬響，濯足細泉潔。",
            "束薪取奇觀，滴乳當嘉設。",
            "摩挲石蜿蜒，信矣耆舊說。",
            "欻疑卷風雨，凜若踐冰雪。",
            "遠追神清遊，復作武陵別。",
            "能詩有老休，聯句媲前哲。",
            "相逢快吟哦，亹亹霏鋸屑。",
            "三山今入手，瀛海僅可啜。",
            "崎嶇走林谷，王事煩此傑。",
            "擬結汗漫期，更待攙槍滅。"
        ],
        "title": "求道人自尤溪來三山出示同徐侯遊龍門洞長篇因次其韻送之時以檄走諸隘",
        "id": "368fd2b9-d2ff-429b-b998-7667dc40f72a"
    },
    {
        "author": "朱松",
        "paragraphs": [
            "四物覓安心，駕言無停驅。",
            "忽然休歇去，本自一物無。",
            "那於前後際，而有新故吾。",
            "知津恨未達，敢以偷自愚。"
        ],
        "title": "吳駿卿寄示和黄元廣詩多及古人爲己之學輒復次韻資一大笑兼簡元廣  其一",
        "id": "3c6ffbae-afe8-46f6-9260-6f02c89f947e"
    },
    {
        "author": "朱松",
        "paragraphs": [
            "君居泥自蔽，鄰客旅兩足。",
            "詩成各超然，不復念瓶粟。",
            "應憐市門客，俯仰對流俗。",
            "出言不嫵媚，人瞋大於屋。"
        ],
        "title": "吳駿卿寄示和黄元廣詩多及古人爲己之學輒復次韻資一大笑兼簡元廣  其二",
        "id": "04bef120-8b1b-4e12-9267-868e4b2ed30b"
    },
    {
        "author": "朱松",
        "paragraphs": [
            "我生非瓠瓜，於世豈無情。",
            "望道渺未見，諒知負平生。",
            "將求挃挃穫，奈何鹵莽耕。",
            "饑壤聽造物，吾願乃秋成。"
        ],
        "title": "吳駿卿寄示和黄元廣詩多及古人爲己之學輒復次韻資一大笑兼簡元廣  其三",
        "id": "eb411517-8e47-47f2-a8e6-23ffc18e4355"
    },
    {
        "author": "朱松",
        "paragraphs": [
            "秋犬吠夷門，誰能拊其背。",
            "懷安壯士羞，竊食替操耒。",
            "無由一當虜，鬰鬰嚼齒碎。",
            "故人何自來，適與芳時對。",
            "笑我塵土中，勃窣守闤闠。",
            "城南出携手，遠取韓孟配。",
            "心期汗漫遊，目極泬寥內。",
            "舞雩追點也，峴首畧湛輩。",
            "豫愁君興闌，復遣我心憒。",
            "歸來疑夢斷，清境皎不昧。",
            "哦君斜川詩，汲井沃枯肺。",
            "願言薦清廟，勿賦風雨晦。"
        ],
        "title": "次韻鄧天啟遊南國",
        "id": "8c6b8495-bbd3-4904-89da-c709185454df"
    },
    {
        "author": "朱松",
        "paragraphs": [
            "山中白玉延，貴壓梁宋價。",
            "筠籃出輪囷，了不煩造化。",
            "因傳競病句，中的若神射。",
            "頗念坐穩人，鞍馬久不跨。",
            "谿橋梅欲動，玉雪短枝亞。",
            "何當同嚼蕊，一醉山月下。"
        ],
        "title": "徐侯以詩送山藥次韻",
        "id": "775be6c5-3ac6-4faf-b2c5-9dc9f6f25655"
    },
    {
        "author": "朱松",
        "paragraphs": [
            "聽君話匡廬，風月妙無價。",
            "罏峯忽在前，俛仰疑幻化。",
            "新詩未出袖，光怪炯如射。",
            "懸知得力處，島可不足跨。",
            "家山爲誰留，鐺粥香䆉䅉。",
            "我亦懷秋江，波清鴻鴈下。"
        ],
        "tags": [
            "庐山"
        ],
        "title": "次韻酬求道人",
        "id": "0c45f17c-c39d-4c05-ac8f-cb768924749c"
    },
    {
        "author": "朱松",
        "paragraphs": [
            "癩可湓江濱，覓句負光價。",
            "君爲東溪客，伏鵠資妙化。",
            "想見箭鋒機，相拄不停射。",
            "伽陀入三昧，湯史欲凌跨。",
            "韋齋語清夜，挂月松偃亞。",
            "他年約相逢，禪榻慎勿下。"
        ],
        "title": "求道人示詩粲然有江湖間道人風味蓋嘗得句法於東溪可今以其韻作詩送之時將如瑞峰期朝夕還吉祥云",
        "id": "2b0496f1-f17b-46ee-809e-ae5bae2ed859"
    },
    {
        "author": "朱松",
        "paragraphs": [
            "蒼山抱岑寂，丈室掩虛白。",
            "道人塵機斷，宇宙一西壁。",
            "是心如焦穀，浩劫永枯寂。",
            "一句從誰聞，投老承此力。",
            "相逢不相問，未省誰主客。",
            "咄去真俗人，胡爲來役役。"
        ],
        "title": "贈永和西堂道人",
        "id": "8feb12f4-e363-4e1a-a90a-a77fd7da124c"
    },
    {
        "author": "朱松",
        "paragraphs": [
            "老諗不下牀，胸次紛黑白。",
            "彌明亦强項，得句鼾負壁。",
            "相逢復何事，一笑萬慮寂。",
            "新詩追舊韻，俯仰見筆力。",
            "何時折鐺傍，鼎坐無主客。",
            "區區竟何補，斗粟真自役。"
        ],
        "title": "彥時過永和見和拙句輒復次韻以發一笑",
        "id": "d1843b2e-37b5-4655-bb90-07ff49d1c4e3"
    },
    {
        "author": "朱松",
        "paragraphs": [
            "湛湛天宇清，宛宛穹脊白。",
            "投深得僧窗，千嶂倚蒼壁。",
            "開卷與晤言，炷香伴岑寂。",
            "了無魔嬈夢，皎皎知道力。",
            "鳴珂綠槐影，想見下朝客。",
            "笑我守吳門，心形等相役。"
        ],
        "title": "甲辰七月二日宿永和寺用舊詩韻",
        "id": "37f6a62a-69db-4abe-a7ca-08d0742a1517"
    },
    {
        "author": "朱松",
        "paragraphs": [
            "我生少所可，靡靡世一律。",
            "如君素心人，指不三四屈。",
            "久與宵人遊，歸卧常自失。",
            "效尤起媮心，阿意增美疾。",
            "低回强酬酢，高論形敢出。",
            "緬懷參同子，蚤入伊洛室。",
            "聞道既先我，論詩又奇崛。",
            "縱橫談天口，卓犖扛鼎筆。",
            "勝我何足云，論交敢自必。",
            "桓公肯見規，寡過行有日。",
            "書來約過從，一笑破蕭瑟。",
            "新凉宜燈火，永夜勘書帙。",
            "豈無一尊酒，少促軟語膝。",
            "更呼小叢歌，未怕官長詰。",
            "跂予占騎氣，千嶺秋回鬰。",
            "著鞭及清境，灧灧月華溢。"
        ],
        "title": "寄陳蹈元",
        "id": "afc41f90-cf8c-4a5f-8f4a-a6a1b9e92db1"
    },
    {
        "author": "朱松",
        "paragraphs": [
            "天公積憤何曾雪，遑恤茶工貪攬擷。",
            "無聊桃李困遲遲，暗白蔫紅飛亂擷。",
            "誰疏天漢下穹窿，苦厭風霾昏嵽嵲。",
            "行臺使者掃雲手，釃酒叢祠拜靈蕝。",
            "歸來一雨動三日，溝壑遺民起垂絕。",
            "豈唯槍旗各呈露，更喜筍蕨爭芽茁。",
            "明朝擊鼓萬指集，雲蹬携籝穿曲折。",
            "紅塵一騎天容開，顧渚蒙山坐銷歇。",
            "帝觴嘗罷思苦口，公如子牟心魏闕。",
            "金鑾諫舌夜生塵，回首山中記同啜。"
        ],
        "title": "次韻張漕茶山喜雨",
        "id": "3d99a2d3-3abc-497e-a8c6-ebd8b770facf"
    },
    {
        "author": "朱松",
        "paragraphs": [
            "衆山如連環，平野忽呀口。",
            "孤峯插深雲，氣壓萬培塿。",
            "區區何足傑，落落終自負。",
            "我行清谿曲，鶴立倚筇久。",
            "拂衣竟何時，塵土坐自垢。",
            "長梯弄玉井，奇字窺岣嶁。",
            "心知不能去，照水顔甲厚。",
            "永懷山中人，獨立誰與友。",
            "神交解此意，長嘯震林阜。"
        ],
        "title": "沙谿口望梨山",
        "id": "224c0cd0-7443-43a6-baec-ba2529557579"
    },
    {
        "author": "朱松",
        "paragraphs": [
            "片帆西借東風力，回首三山春一色。",
            "何人孤嘯月中聞，知是無塵岩上客。",
            "風山武夷之宗支，千岩萬壑帝所規。",
            "天憐傲吏賜我履，恨不與子相諧嬉。",
            "問法年來定成市，藤蔓遥知罥衣袂。",
            "手攀荔子約同嘗，絕勝林間啄殘柿。"
        ],
        "title": "寄仁王求首座",
        "id": "43c4562a-c031-4f6c-a6a2-3e4b51e7be17"
    },
    {
        "author": "朱松",
        "paragraphs": [
            "天工傾倒不餘力，唯有荔枝香味色。",
            "君家桃李要爭妍，腸斷鬢絲禪榻客。",
            "書生甕葅天所支，煮茗誇妓非良規。",
            "腹饑眼寒君不忍，著詩喚作東山嬉。",
            "冰盤絳實光照市，歸來香滿巫陽袂。",
            "明日人傳玉蕊仙，絕勝空賦青龍柿。"
        ],
        "title": "汪彥允見和約遊東山作荔枝次韻",
        "id": "922727a2-942f-42d8-877b-0b4ebfff2bdc"
    },
    {
        "author": "朱松",
        "paragraphs": [
            "高堂巖巖面勢尊，洞見萬井開重門。",
            "元戎務簡玉帳靜，緩带酌客娛朝昏。",
            "憶初餓隸起篁竹，一嘯千里來黥髠。",
            "將軍攬鏡媚巾幗，何異搏虎驅狐豚。",
            "只今休父八州牧，身佩重寄憂元元。",
            "驚塵錯莫羽書密，雖有美酒誰同樽。",
            "沈機且復長轡御，瀝懇何啻血面論。",
            "樓船一夕飛度海，漢家上將來天閽。",
            "狂童束手赴烈火，琱戈不污妖血痕。",
            "坐譙飲至凱歌入，船粟往哺遺民存。",
            "五兵包裹高閣束，止戈新榜真成言。",
            "便當頻與方外吏，徙倚風月星河翻。",
            "幾年牡籥飛不守，河濟逆氣腥乾坤。",
            "知公快挽天河手，坐視黠虜方遊魂。",
            "權輿閩越聊小試，寧復久此淹遐藩。",
            "農桑萬里望公等，願見四海無營屯。"
        ],
        "title": "止戈堂",
        "id": "151ab963-fa61-4225-8396-3944c6f7c2fc"
    },
    {
        "author": "朱松",
        "paragraphs": [
            "侏儒飽官粟，適市行勃窣。",
            "但知隨衆笑，了不見優拙。",
            "暮歸遭客問，閔默羞齰舌。",
            "心知續鳬悲，慎莫尤造物。"
        ],
        "title": "侏儒",
        "id": "90a00d6e-021e-4481-9ed9-7a601279daaf"
    },
    {
        "author": "朱松",
        "paragraphs": [
            "去年中秋雨，野蘆凄薄寒。",
            "驚塵暗一方，客枕那得安。",
            "起呼對牀笫，攬衣步蹣跚。",
            "握手仰太息，宇宙何時寬。",
            "今年中秋月，並海窺濤瀾。",
            "坐看鬰藍天，忽湧白玉盤。",
            "眷言雙峰客，倚閭念衣單。",
            "亦復取樽酒，承顔有餘歡。",
            "天涯等牢落，世路方艱難。",
            "且遵秉燭語，毋爲泣河歎。",
            "停盃玩飛轍，河漢靜不湍。",
            "癡兒亦不眠，苦覓蛙兔看。",
            "洲出暗潮落，鬢衰香霧漙。",
            "佳句付惠連，何時解歸鞍。"
        ],
        "title": "中秋賞月",
        "id": "5ce8e19c-d939-410f-911e-844e5495fd9f"
    },
    {
        "author": "朱松",
        "paragraphs": [
            "窗前小桂叢，著花無曠月。",
            "月行晦朔周，一再開復歇。",
            "初如醉肌紅，忽作絳裙色。",
            "誰人相料理，耿耿自開落。",
            "有如貧家女，信美乏風格。",
            "春風木芍藥，穠艷傾一國。",
            "芳根維無恙，歲晚但枯枿。"
        ],
        "title": "記草木雜詩七首 月桂花",
        "id": "a11aa060-c02c-4e31-a16b-5d23a3fecc45"
    },
    {
        "author": "朱松",
        "paragraphs": [
            "水菽怡慈顔，萬鍾亦土苴。",
            "時從班衣兒，蓺萱北堂下。",
            "穠華夫豈少，愛此入風雅。",
            "紛敷翠羽叢，絳英爛如赭。",
            "諸孫遶銀鹿，采摘動盈把。",
            "誰言壺中春，在此眉壽斝。"
        ],
        "title": "記草木雜詩七首 萱草",
        "id": "53d496c5-ef9f-4d96-b59d-0abc51ccf959"
    },
    {
        "author": "朱松",
        "paragraphs": [
            "新移紫玉幹，羅列才十餘。",
            "枝葉一何病，意色慘不舒。",
            "旱久土膏燥，抱甕愁僕夫。",
            "雖無樵蘇厄，苦欠雨露濡。",
            "我來侶魚蝦，滄溟在階除。",
            "月窗瀉水墨，天風韻虛徐。",
            "誰言居無友，此君良不疏。",
            "三年爲主人，籜孫定紛如。",
            "他時報安否，誰寄青泥書。"
        ],
        "title": "記草木雜詩七首 紫竹",
        "id": "a5291f51-b467-4ca8-b1d4-a2efb2356510"
    },
    {
        "author": "朱松",
        "paragraphs": [
            "海上作重九，菊揉青蕊香。",
            "近墟買茱萸，枯顆出藥囊。",
            "兒曹記土風，歉歉事祈禳。",
            "老夫未免俗，聊爾答風光。",
            "災祥理不僭，此柄孰主張。",
            "譌言眩末俗，吾欲案長房。"
        ],
        "title": "記草木雜詩七首 茱菊",
        "id": "74c1cc5d-45f1-48e9-af70-4e3ef98bbe85"
    },
    {
        "author": "朱松",
        "paragraphs": [
            "炎海霜雪少，畏寒直過憂。",
            "駝褐阻關河，吉貝亦可裘。",
            "投種望著花，期以三春秋。",
            "茸茸鵞毳凈，一一野繭抽。",
            "南北走百價，白氎光欲流。",
            "似聞邊烽急，緣江列貔貅。",
            "裁襦襯鐵衣，愛此溫且柔。",
            "天乎未厭亂，利厚人益媮。",
            "誰知海濱客，獨歎無人酬。"
        ],
        "title": "記草木雜詩七首 吉貝",
        "id": "c88de98a-2f8b-40a2-85a4-9aee1d876d93"
    },
    {
        "author": "朱松",
        "paragraphs": [
            "地鹵不敏樹，珍植何由暢。",
            "斸根移芭蕉，美蔭跂可望。",
            "芳心日卷舒，翠葉忽張王。",
            "偏工鳴秋雨，疏密眇難狀。",
            "霜風一以厲，狼籍坐惆悵。",
            "誰言繿縷中，秋子得佳餉。",
            "緗囊貯瑞露，厚味天所貺。",
            "懷哉臘毒言，節口畏生瘴。"
        ],
        "title": "記草木雜詩七首 芭蕉",
        "id": "5ebb2398-dedc-418d-9fe3-300847dd229b"
    },
    {
        "author": "朱松",
        "paragraphs": [
            "東山在眉宇，未到心鬰紆。",
            "流泉撞哀玉，清洌生菖蒲。",
            "聞有嬋娟子，棄家來結廬。",
            "窈窕雲霧窗，參差冰玉膚。",
            "絕粒屏香節，仙姿清且腴。",
            "邇來隠身去，冷落愁臞儒。",
            "靈方無由乞，石斗移根鬚。",
            "相看意已消，何必見子都。"
        ],
        "title": "記草木雜詩七首 菖蒲",
        "id": "8521a26d-3ad4-4c31-93c0-52f4b05ae34e"
    },
    {
        "author": "朱松",
        "paragraphs": [
            "落日弄雲海，閬風欲手攀。",
            "秀色不可解，西山如連環。",
            "緬懷避世人，結屋棲孱顔。",
            "眎世一蝸角，笑憫觸與蠻。",
            "我生笑癡仙，遂恬升斗慳。",
            "尚餘詩書債，倖此朱墨閑。",
            "纓冠出救鬬，安得長閉關。",
            "仙人形識此，妄自憑愚頑。"
        ],
        "title": "海上",
        "id": "78bbc9a9-b5d7-4cd4-95d8-9625d0e108c5"
    },
    {
        "author": "朱松",
        "paragraphs": [
            "歷亂百憂心，漂零一涯天。",
            "讀禮不盈尺，眼萎坐自憐。",
            "君來訪安否，春風柳吹綿。",
            "篝燈語平生，惝恍夜不眠。",
            "那知歲月度，但怪冰雪堅。",
            "感君懷親意，使我淚貫泉。",
            "高堂急榮養，躬耕恨無田。",
            "筆端日五色，氣壓諸生前。",
            "聖門要鑽仰，至味研簡編。",
            "經綸出緒餘，文字忘蹄筌。",
            "他年閒擊竹，妙契琴無絃。",
            "此時一瓣香，竟爲何人然。",
            "江湖多北風，懷哉歸袖翩。",
            "刮目看奮飛，此道更著鞭。"
        ],
        "title": "送祝仲容歸新安",
        "id": "bf2152bd-3ba2-44a4-b3fe-e44304894fdf"
    },
    {
        "author": "朱松",
        "paragraphs": [
            "歲晚追土風，獨甕誰與佐。",
            "人心感流光，臺餽屏奇貨。",
            "雞豚取牢柵，門戶隨小大。",
            "去鄉二十年，憶此但愁卧。",
            "兒癡元未識，但索梨飣坐。",
            "何時鴉識村，莫作馿轉磨。",
            "不須志四方，教子求寡過。",
            "歸哉及强健，老去煩劑和。"
        ],
        "title": "次韻彥繼用前輩韻三首 餽歲",
        "id": "ebcdc014-d245-4f1f-96d4-8eb085c8c511"
    },
    {
        "author": "朱松",
        "paragraphs": [
            "舊歲已趣駕，爲我不少遲。",
            "凡心畏增年，而歲豈容追。",
            "丈夫有蠖屈，牢落天南涯。",
            "收功英妙年，豪傑彼一時。",
            "寧當如秦越，坐視瘠與肥。",
            "鄰翁意誠厚，酌酒寬愁悲。",
            "慇懃何時忘，祝我致好辭。",
            "撫世非吾事，諸公正扶衰。"
        ],
        "title": "次韻彥繼用前輩韻三首 別歲",
        "id": "c9dbeee5-9536-4dee-8dd5-c40255ddfcc6"
    },
    {
        "author": "朱松",
        "paragraphs": [
            "庭燎夜未央，旌旗煥龍蛇。",
            "九門一放鎖，萬馬誰能遮。",
            "亂離憶舊事，安眠夢無何。",
            "目眩燈燭光，坐厭兒女譁。",
            "念此亦土風，雖癡不容撾。",
            "更爲盧白戲，紛爭起橫斜。",
            "故歲不足計，新歲莫蹉跎。",
            "努力誦書史，從人笑翁誇。"
        ],
        "title": "次韻彥繼用前輩韻三首 守歲",
        "id": "35f1dffd-bd5c-45e2-8c55-51127f509975"
    },
    {
        "author": "朱松",
        "paragraphs": [
            "我夢故山月，蘿影垂秋光。",
            "誰言九衢曉，莽莽吹塵黄。",
            "群公直道山，晤語清夜央。",
            "飛轍轉空闊，積暑蘇蒼凉。",
            "哦詩中天律，流光惜堂堂。",
            "雞肥社酒熟，吾亦懷吾鄉。"
        ],
        "title": "奉同胡德輝八月十四日夜玩月次韻  其一",
        "id": "4d9c3bfa-f77a-461a-be8e-cc45389095e1"
    },
    {
        "author": "朱松",
        "paragraphs": [
            "亭亭月初高，河漢坐可搴。",
            "病餘久制酒，灝氣兩爭先。",
            "振衣萬里風，歸袖何時翩。",
            "懷哉故山友，共此今夕圓。",
            "離離雲飛鴻，何意影沈川。",
            "觀心要知是，出處直悠然。"
        ],
        "title": "奉同胡德輝八月十四日夜玩月次韻  其二",
        "id": "ee2da93e-ef2b-404a-beab-87a0fe0aae56"
    },
    {
        "author": "朱松",
        "paragraphs": [
            "開門驚積葉，秋氣日以厲。",
            "獨芳摇落中，粲粲巖下桂。",
            "幽芳不自憐，怊悵紛滿地。",
            "未忍蹋殘英，何以娛晚歲。"
        ],
        "title": "巖桂花",
        "id": "2ec36950-b091-409e-91e6-6c8a7270a90e"
    },
    {
        "author": "朱松",
        "paragraphs": [
            "秋雲定何心，忍翳今夕月。",
            "尚嫌微點綴，况廼都漫滅。",
            "他日任氛霾，數日望清澈。",
            "倦投衲子窗，竹雨聽騷屑。",
            "對牀不成夢，有酒那能設。",
            "螢飛矜意氣，蟲語轉幽咽。",
            "心知層陰表，皎皎玉輪潔。",
            "何當凌倒景，徙倚玩飛轍。"
        ],
        "title": "中秋夜雨",
        "id": "86a0e480-efa5-498d-bc1e-a85584b06654"
    },
    {
        "author": "朱松",
        "paragraphs": [
            "棲遲客異縣，名氏藏丹丘。",
            "希世非夙尚，素餐愧前修。",
            "日耗大倉陳，一飽寬百憂。",
            "眷焉撫平生，信亦無幾求。",
            "蒙籠小窗底，圖史漫不收。",
            "篝燈揩病眼，昏花亂蚍蜉。",
            "愚儒未忘世，撫事非所謀。",
            "不如遂捐書，卒歲以優游。",
            "懷膠睨崑墟，濁浪排高秋。",
            "知難有明訓，吾其老鋤耰。"
        ],
        "title": "夜坐",
        "id": "98fd5d36-3864-476e-8f67-5fb35db360b0"
    },
    {
        "author": "朱松",
        "paragraphs": [
            "鏗然一葉脫，中夜歎以驚。",
            "及茲遂摇落，風露漭難平。",
            "晼晚愁自滋，淹留謇何營。",
            "騰騰任天運，庶幾得吾生。"
        ],
        "title": "秋懷二首  其一",
        "id": "f54764a1-5cd4-4cb1-a1ea-3d95d3846a61"
    },
    {
        "author": "朱松",
        "paragraphs": [
            "中郎章句儒，失身徇邦仇。",
            "一歎不自知，邂逅死孤囚。",
            "凜凜南昌仙，斗食身百憂。",
            "渺然元始後，滅跡不可求。"
        ],
        "title": "秋懷二首  其二",
        "id": "e8c85f2c-3862-4082-9c43-45e5469568ab"
    },
    {
        "author": "朱松",
        "paragraphs": [
            "投老一寸心，獨立無攀緣。",
            "兀兀不自聊，愔愔誰與宣。",
            "時有素心人，一枰奉周旋。",
            "得雋非至數，三捷亦偶然。",
            "危思寄方罫，積威下虛弦。",
            "驕矜不須臾，奔北已可憐。",
            "志士珍短景，顧謂璧可捐。",
            "聖門未及藩，遠道要著鞭。",
            "緬想運甓翁，操具投長川。",
            "自强聖所臧，懷哉撫韋編。"
        ],
        "title": "圍棋",
        "id": "ed7b1d18-f675-4e03-99ee-148ae97d380b"
    },
    {
        "author": "朱松",
        "paragraphs": [
            "岑寂契心賞，棲遲幸身閑。",
            "却掃味道腴，未厭藜藿慳。",
            "久絕子公書，羞訪季主關。",
            "肯爲空際塵，起此胸中山。",
            "曆翁推始生，邂逅盃酒間。",
            "自今半運中，且作尺蠖跧。",
            "蕭蕭兩鬢髮，已白不復斑。",
            "功名日以疏，落落難强顔。",
            "譬如坐穩人，正苦步作艱。",
            "夸毗付餘子，彼哉謝追攀。"
        ],
        "title": "談命",
        "id": "9cd2adcc-086d-4335-b770-634f8843f186"
    },
    {
        "author": "朱松",
        "paragraphs": [
            "吳江女兒白如玉，花底紗窗傍谿淥。",
            "玉簫春暖貼朱脣，故作陽春斷腸曲。",
            "扁舟掠水去如飛，不見嫣然一笑時。",
            "回首江城只孤塔，向來一念復因誰。"
        ],
        "title": "吳江曲",
        "id": "b3c1a33f-87d6-4a9d-bffa-0bf8014ddf1c"
    },
    {
        "author": "朱松",
        "paragraphs": [
            "一霜木葉紛紛妥，園夫獻梨紅頰橢。",
            "亦知胸次本清凉，且欲與君充飣坐。"
        ],
        "title": "梨",
        "id": "4402342f-c018-42d2-8475-73a459d1121a"
    },
    {
        "author": "朱松",
        "paragraphs": [
            "上國經年客，春流一棹波。",
            "已醒離帳酒，猶記客亭歌。",
            "水枕殘歸夢，霜衾擁獨哦。",
            "蓬窗橫落月，作意傍人多。"
        ],
        "title": "解汲舟",
        "id": "540e71b3-0cbc-4fd3-a8a3-64f2dd14da11"
    },
    {
        "author": "朱松",
        "paragraphs": [
            "密密雲陰合，斜斜雪態妍。",
            "似欺春力淺，故傍客愁邊。",
            "宿鳥投村暝，寒梅抱蕊鮮。",
            "無人命尊酒，清絕裊茶烟。"
        ],
        "title": "淮南道中微雪",
        "id": "f723bbd3-3705-4fd7-91f9-0db5e6ff63d0"
    },
    {
        "author": "朱松",
        "paragraphs": [
            "俯仰塵埃二十年，天涯初此試鳴絃。",
            "正緣五斗羞陶令，莫歎三江阻鄭虔。",
            "饞吏誅求何日饜，羸民凋瘵豈容鞭。",
            "故人便使來當路，終恐勞公自挽船。"
        ],
        "title": "送沈昌時赴寧海令兼敘別二首  其一",
        "id": "8ed26817-40aa-44ca-9309-a7a578a46939"
    },
    {
        "author": "朱松",
        "paragraphs": [
            "午潮平處落歸帆，已覺離情兩不堪。",
            "轉手便成千日別，悲歌聊倚一盃酣。",
            "波翻別壑聞車水，青遍柔桑趁浴蠶。",
            "歸路春深風日美，伴誰操筆賦幽探。"
        ],
        "title": "送沈昌時赴寧海令兼敘別二首  其二",
        "id": "dc884620-75d4-4339-81d1-939d3883a7fa"
    },
    {
        "author": "朱松",
        "paragraphs": [
            "望湖樓下照衰顔，羞見塵埃兩鬢斑。",
            "風艇縱看山轉側，烟堤儘逐水回還。",
            "喚人歸去城鐘急，觸處相親嶺月彎。",
            "不用新詩摹絕境，定知長到夢魂間。"
        ],
        "tags": [
            "西湖"
        ],
        "title": "西湖泛舟",
        "id": "07b9f75c-2044-4530-8dbf-b6930038a0ca"
    },
    {
        "author": "朱松",
        "paragraphs": [
            "一雨平龜坼，層臺轉小凉。",
            "吟羞東野窘，醉想謫仙狂。",
            "濕翠生苔徑，餘清襲芰裳。",
            "王郎不相顧，掃地靜焚香。"
        ],
        "title": "和舜明晚雨",
        "id": "eb3768c7-827e-435d-a14f-3c9549a4bbd5"
    },
    {
        "author": "朱松",
        "paragraphs": [
            "俛仰塵埃的自羞，稍看寒餓復誰憂。",
            "小兒造物巧相戲，窮鬼逐人殊未休。",
            "我所不知煩子算，世如無取更何求。",
            "服箱挹酒真么麽，那用區區問斗牛。"
        ],
        "title": "贈言命張生",
        "id": "427cd4cb-b883-47df-a638-27f1ce305c20"
    },
    {
        "author": "朱松",
        "paragraphs": [
            "誰喚思家客，來爲蕩槳嬉。",
            "鬢華羞照水，雨意解催詩。",
            "疊鼓飛文鷁，香鬟出短籬。",
            "醉歸真夢覺，猶憶湔裙時。"
        ],
        "title": "東陽社日泛舟觀競渡",
        "id": "7c441a53-8a11-4c4f-ad23-358bc5c30813"
    },
    {
        "author": "朱松",
        "paragraphs": [
            "覓種老蟾窟，培根芹水傍。",
            "書燈移素影，詩筆带餘香。",
            "家計傳韋業，孫枝繼郄芳。",
            "山川供秀潤，蘭玉競輝光。",
            "那把攀雲手，空持種樹方。",
            "嗟無月脇句，惡語汙君梁。"
        ],
        "title": "熊積道桂軒",
        "id": "ffdd3ce8-c7d2-46b2-b59d-adcf0396a80a"
    },
    {
        "author": "朱松",
        "paragraphs": [
            "浮榮過眼旋銷忘，惟有谿山意味長。",
            "身健不嫌穿犖确，塵空那復戲滄浪。",
            "林鍾喚客烟藏寺，風葉鳴秋竹蔭廊。",
            "一似雲谿醉眠處，只應軟語欠支郎。"
        ],
        "title": "宿延慶寺",
        "id": "aa1e355c-f2b3-4a3f-bbac-6dbbef11591c"
    },
    {
        "author": "朱松",
        "paragraphs": [
            "知有叢林特地過，幅巾迎笑出巖阿。",
            "杖藜同覓牛羊路，濯足來分鷗鷺波。",
            "豈不倦遊貪斗粟，坐令歸思動漁蓑。",
            "他年會有相逢日，稍食吾言聽子呵。"
        ],
        "title": "贈僧",
        "id": "2fa2212b-4265-4757-95e6-7781554767fb"
    },
    {
        "author": "朱松",
        "paragraphs": [
            "笑我布衾故，分君楮幅溫。",
            "尚嫌肱當枕，端稱蓆爲門。",
            "敗篋薪錢盡，幽窗雪意昏。",
            "寤驚雙脚暖，猶恐錦鯨存。"
        ],
        "title": "三峰長老送紙被",
        "id": "e74495d2-fbda-40b5-be88-1700a6346f91"
    },
    {
        "author": "朱松",
        "paragraphs": [
            "兀兀天涯客，依依雪谷花。",
            "莫辭遮病眼，相伴送年華。",
            "勸我三盃釂，熏心一念邪。",
            "幽香戀吟筆，半墮墨池漥。"
        ],
        "title": "盆中梅花",
        "id": "88b75414-8678-49db-bf09-6bf34ba3d8ac"
    },
    {
        "author": "朱松",
        "paragraphs": [
            "幽獨不自得，出門誰適從。",
            "滔滔我不即，踽踽世寧容。",
            "吾道固應爾，何人此意同。",
            "唯餘穿戶月，照我一尊空。"
        ],
        "title": "月下",
        "id": "5e453d59-e9d3-4915-b4ea-a0ecac468fe9"
    },
    {
        "author": "朱松",
        "paragraphs": [
            "末俗紛紛事不情，天涯懷抱向誰傾。",
            "漂流空度三秋日，邂逅來逢四海兄。",
            "剪燭西窗驚睡夢，對牀夜雨話平生。",
            "滔滔世路方同騖，何日相期問耦耕。"
        ],
        "title": "留別卓民表",
        "id": "dd1b6d47-ffd8-473e-b5a2-ff4f7b73944a"
    },
    {
        "author": "朱松",
        "paragraphs": [
            "粥冷春餳凍，泥開臘酒斟。",
            "故鄉空淚滿，華髮正愁侵。",
            "山暝雨還住，烟孤村更深。",
            "誰知江海客，浩蕩濟時心。"
        ],
        "title": "寒食",
        "id": "fe9410a0-771b-4414-b8dd-8eb028b994d2"
    },
    {
        "author": "朱松",
        "paragraphs": [
            "幽棲一壑無來轍，睡起忽驚春已深。",
            "踏青不趁溱洧女，曳杖來尋薝蔔林。",
            "長條挽處雲籠袖，幽佩歸時月滿襟。",
            "武谿回首醉眠地，香力一熏愁到今。"
        ],
        "title": "延福寺觀酴醾",
        "id": "3f390dac-6144-4e61-bc6a-9188e9f254bd"
    },
    {
        "author": "朱松",
        "paragraphs": [
            "世事今人舌本强，滔滔何處是吾鄉。",
            "未成微服隠吳市，且可携筇訪草堂。",
            "欲買雞豚投近社，少陪風月坐胡牀。",
            "共將絕唱追韓孟，一飲還須釂百觴。"
        ],
        "title": "寄吳及之",
        "id": "6931392b-ea01-4792-ae0b-18cd827d3de6"
    },
    {
        "author": "朱松",
        "paragraphs": [
            "攪雲飛雪一番新，誰念幽人尚食陳。",
            "髣髴三生玉川子，破除千餠建谿春。",
            "喚回窈窈清都夢，洗盡蓬蓬渴肺塵。",
            "便欲乘風度芹水，却悲狡獪得君嗔。"
        ],
        "title": "答卓民表送茶",
        "id": "eac68757-642d-446f-af08-9b36c6ed43e2"
    },
    {
        "author": "朱松",
        "paragraphs": [
            "千巖萬壑翠縈回，一洗衰翁病眼開。",
            "落日多情留別嶺，秋空無地著浮埃。",
            "雲閑出岫初無意，松老參天豈願材。",
            "我是散仙君記取，更鞭鸞鳳少徘徊。"
        ],
        "title": "和人遊仙峰庵三首  其一",
        "id": "c5b489ef-5b26-48fe-88f9-bced18514d4c"
    },
    {
        "author": "朱松",
        "paragraphs": [
            "誰麾俗駕挽今回，珍重山翁小徑開。",
            "去覓雲峯攀碧落，下看沙劫壞飛埃。",
            "掬寒露井銷塵想，擷翠筠籃富藥材。",
            "彷彿三生曾到此，樓鐘重聽一徘徊。"
        ],
        "title": "和人遊仙峰庵三首  其二",
        "id": "72f14ebb-7828-40fd-bf00-6a2285ec5c89"
    },
    {
        "author": "朱松",
        "paragraphs": [
            "脚底千峯翠浪奔，雲端掛此一豪身。",
            "山河了了窮千界，物我紛紛共一塵。",
            "浪趁下方追日步，恨非本色住庵人。",
            "他年八極浮遊遍，來讀新詩迹未陳。"
        ],
        "title": "和人遊仙峰庵三首  其三",
        "id": "b97d4374-598d-41f1-b026-23eea43294b8"
    },
    {
        "author": "朱松",
        "paragraphs": [
            "金子卧空谷，何人賦白駒。",
            "僧斟三味酒，客薦一囊書。",
            "歸夢寒應短，詩腸饑自呼。",
            "强穿東郭履，來煮雪畦蔬。"
        ],
        "title": "寄金確然",
        "id": "896a3e14-df16-4613-a9d4-4a375dadbce5"
    },
    {
        "author": "朱松",
        "paragraphs": [
            "露浥秋英濕曉陰，小坡新斸佇幽尋。",
            "似欺蘭畹方披羽，聊對風巵旋屑金。",
            "采采遶籬吟欲就，垂垂壓帽醉難任。",
            "使君致主唐虞了，三徑無忘此日心。"
        ],
        "title": "次韻菊坡",
        "id": "5090c91d-b586-42ef-a966-fa855e982547"
    },
    {
        "author": "朱松",
        "paragraphs": [
            "手斸修蘆著檻栽，使君公退幾徘徊。",
            "想當風雨翻叢急，疑卷江湖入座來。",
            "未辦松窗眠綠浦，且將屐齒印蒼苔。",
            "種成桃李人間滿，應念孤根首屢回。"
        ],
        "title": "蘆檻",
        "id": "d0709d62-3928-46f7-96ce-1591d658c15e"
    },
    {
        "author": "朱松",
        "paragraphs": [
            "美景足可惜，殘春尤不堪。",
            "晚英餘燕蹴，熟顆墜鶑含。",
            "歲月蓬雙鬢，生涯粟一甔。",
            "唯思對公瑾，把酒話江南。"
        ],
        "title": "春晚五言寄夢得",
        "id": "719841a0-19d5-491f-ac95-cde564982909"
    },
    {
        "author": "朱松",
        "paragraphs": [
            "芳節坐晼晚，客懷無一堪。",
            "柳眠猶自困，花笑爲誰含。",
            "風揭拾遺屋，塵生執㦸甔。",
            "聯詩頼諸友，妙句壓城南。"
        ],
        "title": "再答諸公",
        "id": "568d0cf4-8ffb-4d14-bb13-1c422571f6dd"
    },
    {
        "author": "朱松",
        "paragraphs": [
            "一軒新築敞柴荆，北苑塵飛客思清。",
            "更買樵青娛晚景，便應盧老是前生。",
            "千門北闕夢不到，一卷玉杯心自明。",
            "冷看田侯堂上客，醉中談笑起相烹。"
        ],
        "title": "董邦則求茶軒詩次韻",
        "id": "1297c598-29b1-4475-9da1-7deb73a401ed"
    },
    {
        "author": "朱松",
        "paragraphs": [
            "一丘胸次有餘師，空此淹留歲月遲。",
            "黄墨工夫憐我倦，簞瓢風味要君知。",
            "新詩落筆驚翻水，俗學回頭笑畫脂。",
            "伊洛參同得力句，還家欲舉定從誰。"
        ],
        "title": "送仲猷北歸二首  其一",
        "id": "673828f4-b3f5-463c-b8cc-1ec870727efb"
    },
    {
        "author": "朱松",
        "paragraphs": [
            "欲尋當日故山盟，身世今如海一萍。",
            "歸路上心真了了，愁根入鬢已星星。",
            "挽衣共釂東西酒，折柳送行長短亭。",
            "念我知君回首處，萱叢菖葉一時青。"
        ],
        "title": "送仲猷北歸二首  其二",
        "id": "d76ef540-12ad-4011-b53f-0c2cdba2de61"
    },
    {
        "author": "朱松",
        "paragraphs": [
            "相逢一笑兩忘懷，夢遶親庭首重回。",
            "世事難磨三尺喙，離愁都付一分盃。",
            "秋生林薄歲時晚，水落江湖鴻鴈來。",
            "賸作新詩頻寄我，天涯時對兩眉開。"
        ],
        "title": "寄吳致一",
        "id": "4534d1bc-198e-48bf-9e32-b5f03c9eeeae"
    },
    {
        "author": "朱松",
        "paragraphs": [
            "亂山身逐簡書來，梅子黄時雨未開。",
            "一葦橫斜風葉度，千灘贔屭雪城催。",
            "危機種種那容避，俗駕駸駸底未回。",
            "聊復浮遊隨造物，故園回首思悠哉。"
        ],
        "title": "四月十五日上元道中",
        "id": "0ba77d58-b7f5-4546-b631-194a31cd9b6f"
    },
    {
        "author": "朱松",
        "paragraphs": [
            "門掩蓬蒿氣浩然，西風筆勢更翩翩。",
            "未忘大學虀鹽味，時說定林文字禪。",
            "蘆葉風光傾上國，槐花心緒記當年。",
            "里門歸日車應下，置酒遲君沈水邊。"
        ],
        "title": "送黄彥武西上",
        "id": "7e3d2f18-8b8e-4f14-95c8-d9ef34754080"
    },
    {
        "author": "朱松",
        "paragraphs": [
            "沈谿耆舊半丘墟，猶有期頤隠市區。",
            "未展武侯牀下拜，已傳顔子夢中呼。",
            "門人會築三年室，跡客誰留一束芻。",
            "歸卧九原應不恨，何蕃聲譽滿京都。"
        ],
        "title": "林丈挽詩",
        "id": "ec603131-9804-4185-94fa-fe23efd5d9e9"
    },
    {
        "author": "朱松",
        "paragraphs": [
            "積雨山城久卧痾，起看橫港漲晴波。",
            "空餘九尺鬚眉好，奈此一樽風月何。",
            "懷抱故人長在念，經行佳境想重過。",
            "東谿回首醉眠處，爲問紅蕖何許多。"
        ],
        "title": "有懷黄元聲時聞在建上詩中所記建上舊遊也",
        "id": "28c1dccb-4d91-4432-a971-a455db2e858b"
    },
    {
        "author": "朱松",
        "paragraphs": [
            "丈室無塵棐几橫，吏休鳬鶩散無聲。",
            "舞風竹影僛僛轉，縈夢鑪香嫋嫋清。",
            "已笑榮枯盧白戲，不須物我觸蠻爭。",
            "故人剪燭西窗約，知復何時話此生。"
        ],
        "title": "書室述懷奉寄民表兄是日得民表書",
        "id": "e4060221-edf3-41a5-8516-9deffcbee2ee"
    },
    {
        "author": "朱松",
        "paragraphs": [
            "家在大江東復東，去君一舍碧流通。",
            "那知臨水登山處，同寄飛蓬斷梗中。",
            "愁絕盃中千里月，夢縈江上一帆風。",
            "只今且作須臾意，更典雲裘醉小藂。"
        ],
        "title": "答人留別之什",
        "id": "da8ec985-5daa-40ba-a658-6f1a4d14e1ef"
    },
    {
        "author": "朱松",
        "paragraphs": [
            "日出露芒重，凉生風葉翻。",
            "秋秔已照眼，社酒欲香村。",
            "牛下草萊濕，人歸園屋昏。",
            "箇中吾不淺，擾擾與誰論。"
        ],
        "title": "七月四日宿丹谿道中",
        "id": "2eeedb00-d38c-40b4-9992-b065a73633f6"
    },
    {
        "author": "朱松",
        "paragraphs": [
            "五年沈水照衰顔，谿上今誰獨往還。",
            "身插亂峯隨一錫，夢回蕭寺遶千間。",
            "西風潮落挐音急，斜日尊空醉袖班。",
            "更覺難追詩力健，大弨久廢若爲彎。"
        ],
        "title": "求道人自尤溪來還冷齋有詩次其韻",
        "id": "65992ab7-754e-4213-ba28-220b3acdd1c5"
    },
    {
        "author": "朱松",
        "paragraphs": [
            "一廛避地本依劉，聞得更書始欲愁。",
            "舊德鎸碑在人口，歸裝載石壓溪舟。",
            "寄書莫忘青泥信，把酒誰同黄菊秋。",
            "新閣詩增風月價，自應神物護銀鈎。"
        ],
        "title": "送劉道醇歸烏石  其一",
        "id": "81cb8916-14b5-4564-bbd7-45a1299ea1e9"
    },
    {
        "author": "朱松",
        "paragraphs": [
            "胸中一壑故超然，耿耿羞爭倚市妍。",
            "萬事一尊陶令酒，群兒滿世祖生鞭。",
            "欲投烏石農桑社，尚有靈山香火緣。",
            "持節重來慰父老，蹊頭相送各携錢。"
        ],
        "title": "送劉道醇歸烏石  其二",
        "id": "a9772641-8179-4099-aa54-e90c33fb6afd"
    },
    {
        "author": "朱松",
        "paragraphs": [
            "鹿門龐老携客隠，耳冷十年難與俱。",
            "螻蟻夢中求曩事，芭蕉林裏見今吾。",
            "遊絲弄影分陰轉，喬木摩空萬壑趨。",
            "香妙心清無一事，不知何處是華胥。"
        ],
        "title": "題白鹿庵壁  其一",
        "id": "9d8ae3f5-05d7-453e-9844-242e6b9d216c"
    },
    {
        "author": "朱松",
        "paragraphs": [
            "滔滔一世强留連，頭上從渠歲月遷。",
            "老子養生寧解事，小兒有口慣談天。",
            "醉來莫負持螯手，老矣終尋種玉田。",
            "若怪微吟漏消息，九江誰識市門仙。"
        ],
        "title": "題白鹿庵壁  其二",
        "id": "b401842f-01a2-45a6-a9f6-5bd4a3fa338d"
    },
    {
        "author": "朱松",
        "paragraphs": [
            "縛屋雙峯雲一塢，拋來伴我事幽尋。",
            "風花蹤跡趣雖各，香火因緣情自深。",
            "浮峽未興圓澤歎，乘桴還有仲由心。",
            "三山他日記耆舊，鑿齒彌天無古今。"
        ],
        "title": "與求道人同之福唐",
        "id": "8db66ca9-40b8-49fa-810b-9b720ac91f30"
    },
    {
        "author": "朱松",
        "paragraphs": [
            "真人官府未夤緣，且向龍山作散仙。",
            "春入曉痕催采蕨，雨翻泥隴憶歸田。",
            "蔬腸我若枵蟬腹，詩格君如擊鶻拳。",
            "筯下萬錢謀更鄙，諸公飽死太官羶。"
        ],
        "title": "次韻李堯端見嘲食蕨",
        "id": "35b6f696-7df3-408b-8fff-7ff8a18f3415"
    },
    {
        "author": "朱松",
        "paragraphs": [
            "龍文新夸薦緗羅，園吏分嘗苦未多。",
            "自瀹雲腴𣂏露井，坐知雪粒采陽坡。",
            "撐腸君要澆黄卷，愛酒渠方捲白波。",
            "我亦箇中殊不淺，斷無蹤跡到無何。"
        ],
        "title": "次韻堯端試茶",
        "id": "7429949f-01f8-44c5-a9c8-0789519ee4f2"
    },
    {
        "author": "朱松",
        "paragraphs": [
            "剝喙門前久未嗔，定知我輩不羈人。",
            "午窗喚起夢魂好，一語便知風味真。",
            "身嬰世網坐營口，心識醉鄉慵問津。",
            "忽先秋燕背人去，四角何由生客輪。"
        ],
        "title": "送友生",
        "id": "921b55c1-bfaf-4128-8611-008c7045313d"
    },
    {
        "author": "朱松",
        "paragraphs": [
            "將軍競病詩成處，南浦春歸蘭玉叢。",
            "漸減心情身老大，久乖談笑路西東。",
            "鄉關落日蒼茫外，樽酒寒花寂歷中。",
            "且與寓公同放曠，浩歌相屬倚秋風。"
        ],
        "title": "贈范直夫",
        "id": "f65d94c4-a772-4665-937f-7a573d66ad45"
    },
    {
        "author": "朱松",
        "paragraphs": [
            "雨收天氣欲清明，猶有餘寒在粥餳。",
            "馬隊客勤貪晝永，鱣堂人病想身輕。",
            "讀書有味虀鹽好，對境無情夢寐清。",
            "欲話此懷須我輩，一來蠟屐伴春行。"
        ],
        "title": "招友生",
        "id": "ca559b79-768b-4284-b21f-cee89721e189"
    },
    {
        "author": "朱松",
        "paragraphs": [
            "今夕九秋半，心期負隔年。",
            "勞生灰劫裏，微雨客遊邊。",
            "旅泊正無酒，陰雲遑怨天。",
            "何時草堂月，相對藉糟眠。"
        ],
        "title": "辛亥中秋不見月",
        "id": "b30b1449-0eff-4baf-a56f-c78de4cb3699"
    },
    {
        "author": "朱松",
        "paragraphs": [
            "彼美司晨族，膠膠職效鳴。",
            "爲憐君子操，寧乏小人羹。",
            "恩重棲時穩，心危失旦驚。",
            "未甘烏轉夜，聊學鴈全生。",
            "結客觀酣鬬，要君事割烹。",
            "那知競辰子，力學務時成。"
        ],
        "title": "次韻羅源謝成章作不烹鳴雞詩",
        "id": "ff4b158d-055d-4ad7-ab1c-15d9133ddc8a"
    },
    {
        "author": "朱松",
        "paragraphs": [
            "大條祠官閑日月，絕知聖處著功深。",
            "榮枯舉世爭盧白，枉直何人較尺尋。",
            "身比香山差得計，詩看正始有遺音。",
            "應容下客遊東閣，要話朱游夙昔心。"
        ],
        "title": "次徐謝韻還江公詩卷",
        "id": "4f9a48c2-4a72-41c6-9d7a-380feec8545c"
    },
    {
        "author": "朱松",
        "paragraphs": [
            "北苑乖期恨昔年，異鄉牢落夢江天。",
            "約遊汗漫傳新句，許出嬋娟有舊緣。",
            "種種鬢絲何計換，摇摇心旆不勝懸。",
            "歸耕要伴君難老，相與笞鸞作散仙。"
        ],
        "title": "次韻汪彥允見寄",
        "id": "d4619395-900f-4cef-ac52-b3f49858054b"
    },
    {
        "author": "朱松",
        "paragraphs": [
            "算舟吏散了無事，與客意行初不謀。",
            "飽看雲濤舞空闊，欣逢泉石媚深幽。",
            "西漢未試補天手，上界那知鞭鳳遊。",
            "剪燭他年憶真賞，莫嗟身世尚沉浮。"
        ],
        "title": "與吳昌國同遊靈水院二首  其一",
        "id": "b80919c3-5c5d-416d-99e3-8955dfb92227"
    },
    {
        "author": "朱松",
        "paragraphs": [
            "來往風流記兩翁，天涯今作九秋蓬。",
            "坐驚秀色懸眉宇，便覺仙峯入手中。",
            "傲世真成漆園吏，輸君不負北窗風。",
            "書生浪發新亭歎，自笑尊前氣吐虹。"
        ],
        "title": "與吳昌國同遊靈水院二首  其二",
        "id": "29b316e1-8963-4e4b-ae7b-634f6dd22afa"
    },
    {
        "author": "朱松",
        "paragraphs": [
            "居越與誰語，得君寬我愁。",
            "頗驚三日別，更爲一樽留。",
            "食藿有餘味，泣河非所謀。",
            "相看撫身世，容與愧蒼鷗。"
        ],
        "title": "贈吳昌國二首  其一",
        "id": "1bc740d5-0126-442e-8636-325cf69901dc"
    },
    {
        "author": "朱松",
        "paragraphs": [
            "憶我少年日，遊君大父閒。",
            "諸孫嗟契闊，雙鬢各斕斑。",
            "未覺歸愚晚，俱嘗適俗艱。",
            "絕知歸思急，更覓玉梅攀。"
        ],
        "title": "贈吳昌國二首  其二",
        "id": "a72daab9-0a7d-428f-89a5-19b2b39101ec"
    },
    {
        "author": "朱松",
        "paragraphs": [
            "歲晚尊前一笑譁，憐君孤憤老天涯。",
            "諸豪雖識臨邛客，陋族難當闕里家。",
            "會有孟光求共隠，不應牧犢但長嗟。",
            "青衫華髮春風裏，擇婿猶堪駐寶車。"
        ],
        "title": "孔生示二詩答一篇",
        "id": "d03e9997-a2ae-4508-bb5a-9ff093aa11e4"
    },
    {
        "author": "朱松",
        "paragraphs": [
            "龍卷風雲一髮蟠，不妨聊作侍祠官。",
            "高情未許群兒覺，萬事何須正眼看。",
            "問道從公春信近，談天容我酒盃寬。",
            "乘桴亦有平生意，回首紛紛行路難。"
        ],
        "title": "寄江少明",
        "id": "7c74a849-10dc-46ab-9cf6-dfc31580d0bb"
    },
    {
        "author": "朱松",
        "paragraphs": [
            "柯山月下嬋娟影，前度劉郎餘故情。",
            "詩成回首戀三宿，我亦惜花癡半生。",
            "鴈沉寒水菩提長，蟲蝕真詮章句清。",
            "西湖懸絕得鸞喙，可但能專五字城。"
        ],
        "tags": [
            "西湖"
        ],
        "title": "次韻劉仲高懷外舅家梅花",
        "id": "c81dde7b-c9fc-4cb7-b384-2314a363aaa2"
    },
    {
        "author": "朱松",
        "paragraphs": [
            "司祀名郎下紫宸，王師載主尚時巡。",
            "丕承配極威靈在，對越垂休命秩新。",
            "幽夢想多春草句，清江爲洗湼衣塵。",
            "行觀前席來宣室，可但從容問鬼神。"
        ],
        "title": "送景思奉祠之溫州",
        "id": "1ee77679-7786-45ad-8a63-30d62492a8c5"
    },
    {
        "author": "朱松",
        "paragraphs": [
            "兩牛鳴地隔寒流，病起相望客鬢秋。",
            "聞道喚船歸別浦，坐懷聯策倚滄洲。",
            "騷人空復驚摇落，胡賈何須歎滯留。",
            "會擁蒙衝入河渭，看君黄色上眉頭。"
        ],
        "title": "次韻鄭德與歸舟中感懷",
        "id": "a68d1c81-8fd9-41c7-9297-1165dd340a60"
    },
    {
        "author": "朱松",
        "paragraphs": [
            "酌酒摻歸袂，繁陰殊未收。",
            "心知非遠別，自不柰離愁。",
            "蓬渚倦懷槧，雲臺歸借籌。",
            "遄來閶闔路，萬馬避前騶。"
        ],
        "title": "李似表取告歸晉陵",
        "id": "0babda89-ccdc-4075-b0c2-d0cb3ecbbd07"
    },
    {
        "author": "朱松",
        "paragraphs": [
            "己自應無憾，人猶歎不遭。",
            "簪纓門已大，湖海氣方豪。",
            "舊國牛磯外，新阡馬鬣高。",
            "流芳傳教子，步武接夔臯。"
        ],
        "title": "致政宣教魏公挽詩二首  其一",
        "id": "8d4e5dd9-9742-4d61-a5ee-7f0de5a7437f"
    },
    {
        "author": "朱松",
        "paragraphs": [
            "交蓋歲云晚，向人懷自傾。",
            "爭棋消永晝，酌茗話平生。",
            "轉手便陳迹，撫書增故情。",
            "無由從執紼，空想葬簫聲。"
        ],
        "title": "致政宣教魏公挽詩二首  其二",
        "id": "caeb94a6-a0bc-4343-8128-8f6772a3c383"
    },
    {
        "author": "朱松",
        "paragraphs": [
            "餘慶鍾蘭秀，初占合鳳飛。",
            "那知風不止，遽作露先晞。",
            "鬻髢筵方徹，齊眉事已非。",
            "魂車春陌上，空背夕陽歸。"
        ],
        "title": "劉氏挽詩",
        "id": "a1f4caf9-7230-427a-95e3-64541c8e4956"
    },
    {
        "author": "朱松",
        "paragraphs": [
            "强蹋府塵從傅子，立談江閣識釗郎。",
            "一尊此地見眉宇，十載相思成鬢霜。",
            "秋燈煜煜照情話，夜浪翻翻吹客床。",
            "投名徑入農圃社，老矣不夢天門翔。"
        ],
        "title": "次釗彥仲傅茂先韻",
        "id": "c1adce1d-b925-4711-a7ae-60af8d1301ca"
    },
    {
        "author": "朱松",
        "paragraphs": [
            "犖确復犖确，秋山殊未晴。",
            "流年半羈旅，此地幾經行。",
            "雪嶺今慵照，茅簷欲謾營。",
            "大鈞渾莫問，流坎任餘生。"
        ],
        "title": "建安道中",
        "id": "a84af29d-91f5-452b-a385-5987f6b5580d"
    },
    {
        "author": "朱松",
        "paragraphs": [
            "牆東新徑去年開，二老扶筇便往來。",
            "數面何曾三日別，離懷都寄十分杯。",
            "客亭繫馬梅爭落，官舍裁書鴈欲回。",
            "秉執樞機有知己，未須卜築向蒿萊。"
        ],
        "title": "送藺廷彥之衡州",
        "id": "3658fd77-7ad6-4b31-834c-a2e7ee55942b"
    },
    {
        "author": "朱松",
        "paragraphs": [
            "異鳥來齊國，仍依殿陛翔。",
            "從容詢魯相，物色是商羊。",
            "欲雨追童語，懷山驗水祥。",
            "民寧因備豫，政美謝祈禳。",
            "止異爰居久，鳴無垤鸛長。",
            "願言蘇旱虐，主上似宣王。"
        ],
        "title": "商羊",
        "id": "1c66117e-e16a-4f9f-a16e-5e780b5d1903"
    },
    {
        "author": "朱松",
        "paragraphs": [
            "朱門小駐使君車，二老風流入畫圖。",
            "但有觥籌供笑語，從教歲月上髯鬚。",
            "詩成華燭留殘蠟，客醉高歌叩缺壺。",
            "更起爭棋誇得雋，不應局蹙守邊隅。"
        ],
        "title": "次張演翁林元惠韻",
        "id": "fd4bf896-3a82-4bcc-b567-2ab1f330b8aa"
    },
    {
        "author": "朱松",
        "paragraphs": [
            "帝室尊公相，潭潭大府居。",
            "從容調鼎鉉，奮發自犂鋤。",
            "弼亮恢賢業，班聯冠廣除。",
            "艱難同耦日，慷慨輟耕初。",
            "厚幣來莘野，幽人出冀墟。",
            "渴賢才仄席，何計老田廬。"
        ],
        "title": "公相起犂鋤",
        "id": "7ab9be18-bcc1-4460-9473-a91d4db3d6a4"
    },
    {
        "author": "朱松",
        "paragraphs": [
            "得春榆柳遍平郊，猶見藏鴉影未交。",
            "動地風來一披拂，青黄淺淺抹林稍。"
        ],
        "title": "太康道中二首  其一",
        "id": "219801de-4caf-42f2-9ce1-2fea554110b6"
    },
    {
        "author": "朱松",
        "paragraphs": [
            "一色春勻萬樹紅，坐愁吹作雪漫空。",
            "誰知榆莢楊花意，只擬春殘卷地風。"
        ],
        "title": "太康道中二首  其二",
        "id": "c1a5a2c8-162e-4467-9c47-1783588b632b"
    },
    {
        "author": "朱松",
        "paragraphs": [
            "燈花作意照歸人，短棹扁舟寂寞濱。",
            "帝力如春蘇萬物，遥知太一不威神。"
        ],
        "title": "燈夕時在泗上五首  其一",
        "id": "208a1646-4b38-4e05-b8a1-26d66979d9da"
    },
    {
        "author": "朱松",
        "paragraphs": [
            "雲窗月檻仰乘輿，俯看香車出繡襦。",
            "九陌人人歌帝力，不須微服過康衢。"
        ],
        "title": "燈夕時在泗上五首  其二",
        "id": "dc5e2ec5-99b2-4874-850c-e4117016d728"
    },
    {
        "author": "朱松",
        "paragraphs": [
            "鸞駕翩翩馭晚風，積蘇宮闕夜濛濛。",
            "明朝遣覓鐵如意，應在凉州酒肆中。"
        ],
        "title": "燈夕時在泗上五首  其三",
        "id": "603dd7e0-8b59-4712-bb60-5accb6cbda42"
    },
    {
        "author": "朱松",
        "paragraphs": [
            "我欲安心未有方，至人遺跡已茫茫。",
            "自非窣堵波中老，誰直先生一瓣香。"
        ],
        "title": "燈夕時在泗上五首  其四",
        "id": "1544e5ad-10ac-432f-b10f-0c23c10c64c0"
    },
    {
        "author": "朱松",
        "paragraphs": [
            "我觀世界只兒嬉，一戲相從更莫辭。",
            "綺語未忘餘習在，明朝與和紫姑詩。"
        ],
        "title": "燈夕時在泗上五首  其五",
        "id": "4804a03f-5365-4b33-90c0-1ab35683edcb"
    },
    {
        "author": "朱松",
        "paragraphs": [
            "塵緣挽我去漁磯，回首滄洲此願違。",
            "偶寄一舟江上去，只無箬笠與蓑衣。"
        ],
        "title": "松江三首  其一",
        "id": "a6382f12-4084-4120-852a-6b1d0cf45bee"
    },
    {
        "author": "朱松",
        "paragraphs": [
            "表裏江湖眼界新，解誇奇觀屬詩人。",
            "要須一釂三江水，凈洗多生舌本塵。"
        ],
        "title": "松江三首  其二",
        "id": "47f56488-71a7-46a9-9bed-5bd22e1f7966"
    },
    {
        "author": "朱松",
        "paragraphs": [
            "晴江渺渺跨江干，春漲平湖萬頃寒。",
            "欲挽銀潢供硯滴，坐如震澤在毫端。"
        ],
        "title": "松江三首  其三",
        "id": "4bc85203-2950-4e28-bc9a-58def9bfc548"
    },
    {
        "author": "朱松",
        "paragraphs": [
            "長橋畫柱照清淪，俯見游鯈不可緡。",
            "山影半溪叢篠密，誰知翠碧解藏身。"
        ],
        "title": "翠碧",
        "id": "838993b1-cf96-4676-9d04-4cfa2622474a"
    },
    {
        "author": "朱松",
        "paragraphs": [
            "翩翩風馭駕花神，更遣酴醾殿晚春。",
            "壓架穠香千尺雪，喚回中酒惜花人。"
        ],
        "title": "賦王伯溫家酴醾",
        "id": "731bd0ff-9f9f-4b9e-a897-0ce4bc5c8e0c"
    },
    {
        "author": "朱松",
        "paragraphs": [
            "香英狼籍了無餘，償我殘春一斛珠。",
            "猶带微酸餉佳客，爲嫌啼鳥啄紅膚。"
        ],
        "title": "王彥行送櫻桃",
        "id": "a6330919-0432-4fac-8d8c-97e4a3c997c9"
    },
    {
        "author": "朱松",
        "paragraphs": [
            "紅顔素臉出春殘，裊裊傳傳態自完。",
            "聞道揚州冠天下，何年跨鶴往吟看。"
        ],
        "title": "芍藥二首  其一",
        "id": "69cada4a-df57-4760-be38-7a3fb51d385c"
    },
    {
        "author": "朱松",
        "paragraphs": [
            "舞困春風睡思深，東君更與纏腰金。",
            "頹簷醉尉花應笑，那有當年幕客心。"
        ],
        "title": "芍藥二首  其二",
        "id": "9a71acf1-84e0-45fe-841d-898603c4eff8"
    },
    {
        "author": "朱松",
        "paragraphs": [
            "鑿透巉巖不記春，山腰千古掛冰輪。",
            "誰知擘破三峯手，聊出嬋娟戲路人。"
        ],
        "title": "月巖去上饒十里山有側穴腹背皆洞如月",
        "id": "34271bf4-5bde-44e4-87a0-482d7abe6441"
    },
    {
        "author": "朱松",
        "paragraphs": [
            "陰陰葉底午蟬嘶，滿腹春風寄一枝。",
            "下有行人正愁絕，不知幽咽自緣饑。"
        ],
        "title": "蟬",
        "id": "11b7d7c6-7133-4e3c-9626-bebb918d38a9"
    },
    {
        "author": "朱松",
        "paragraphs": [
            "一月分身入萬池，道人何處不相隨。",
            "卧聽絕壑傳風籟，歷歷新詩世不知。"
        ],
        "title": "寄湛師",
        "id": "4e0d40f2-3450-4082-8f6e-97be4bd01237"
    },
    {
        "author": "朱松",
        "paragraphs": [
            "詩人未見雪梅畫，只識前村橫水枝。",
            "百巧摹香摹不出，此詩風味畧相宜。"
        ],
        "title": "答汪明道見示畫雪梅詩",
        "id": "d8ffc22e-dbaa-49f2-aee6-044b8794aa3b"
    },
    {
        "author": "朱松",
        "paragraphs": [
            "支公去不鎖禪扉，熟境應留夢裏歸。",
            "我却寄眠公榻上，此心渾似片雲飛。"
        ],
        "title": "夾路天寧謁僧不遇",
        "id": "b73b1f64-3dfa-4544-8dce-96cd10db3144"
    },
    {
        "author": "朱松",
        "paragraphs": [
            "悲歌厭聽久無襦，倦客翻嫌出有車。",
            "杖策岸巾山下路，百錢聊欲飲樵夫。"
        ],
        "title": "野步",
        "id": "18118a47-fd39-4285-a3a1-fd69f02bab69"
    },
    {
        "author": "朱松",
        "paragraphs": [
            "道人足跡掃塵寰，坐看筇枝上蘚斑。",
            "豢得籜龍千尺就，却教行水遶空山。"
        ],
        "title": "報恩寺",
        "id": "92b0eecb-c3f3-493d-be81-ba3d766c6b28"
    },
    {
        "author": "朱松",
        "paragraphs": [
            "擘開華嶽三峯秀，疊就層峯數石寒。",
            "等是世間兒戲事，道人莫作兩般看。"
        ],
        "tags": [
            "华山"
        ],
        "title": "鉛山僧齋假山",
        "id": "899e3943-8af0-48fe-9897-bd209bfb796c"
    },
    {
        "author": "朱松",
        "paragraphs": [
            "橘刺藤梢罥客衣，直緣微祿得奔馳。",
            "懸知投老歸田味，只似登山困睡時。"
        ],
        "title": "石門寺四首  其一",
        "id": "1d7e4462-02a3-4ecd-bc3d-ce0e18cd65b4"
    },
    {
        "author": "朱松",
        "paragraphs": [
            "行穿蒼麓瞰平岡，踏破青鞋到上方。",
            "城市紛紛足機穽，却從山路得康莊。"
        ],
        "title": "石門寺四首  其二",
        "id": "970bbc2a-68ab-4ece-9c79-58d5a4f37d6d"
    },
    {
        "author": "朱松",
        "paragraphs": [
            "林棲相喚出幽谷，我亦欲起天未明。",
            "枕中决决響山溜，一似荒城長短更。"
        ],
        "title": "石門寺四首  其三",
        "id": "f210b50a-278a-4afa-9850-dea81f35aabd"
    },
    {
        "author": "朱松",
        "paragraphs": [
            "真功那復歎蒸沙，靜笑饑腸日夜譁。",
            "老褐不須供茗粥，朝餐吾已辦丹霞。"
        ],
        "title": "石門寺四首  其四",
        "id": "b3dff558-5dc2-4eb6-a6e5-79f459b03389"
    },
    {
        "author": "朱松",
        "paragraphs": [
            "誰云山僧貧，而有千椽玉。",
            "幽眠豈無處，愛此晴窗綠。"
        ],
        "title": "竹齋",
        "id": "89ba771c-9eb4-4e6f-a6eb-4d47752d3806"
    },
    {
        "author": "朱松",
        "paragraphs": [
            "霜餘野水尚能深，隔見僧簷出短林。",
            "一葦欲航心未穩，故穿危徑取牆陰。"
        ],
        "title": "將宿松溪羅漢舟小不果渡廼宿資壽二首  其一",
        "id": "73a7acd5-0934-472e-8966-111b02bb5551"
    },
    {
        "author": "朱松",
        "paragraphs": [
            "敗絮如蓑不可連，書燈相對聳吟肩。",
            "明朝定有茅簷日，借我烏犍曝背眠。"
        ],
        "title": "將宿松溪羅漢舟小不果渡廼宿資壽二首  其二",
        "id": "464a54d1-98f0-4413-b198-f6c46846e4f3"
    },
    {
        "author": "朱松",
        "paragraphs": [
            "歸去來兮歲欲窮，此身天地一賓鴻。",
            "明朝等是天涯客，家在大江東復東。"
        ],
        "title": "將還政和",
        "id": "7aced8fd-d4f3-4ea7-8ae3-24fe0cd8cadb"
    },
    {
        "author": "朱松",
        "paragraphs": [
            "明窗子石灧松腴，萬卷盧郎正要渠。",
            "何似黄梅碓下客，夜翻半偈倩人書。"
        ],
        "title": "以研墨送盧師予",
        "id": "5019e631-81ae-40f0-86bc-8d4bb33c6856"
    },
    {
        "author": "朱松",
        "paragraphs": [
            "隔牆歌吹聒悲凉，信馬狂心墮渺茫。",
            "報答風光吾老矣，小窗讀易靜焚香。"
        ],
        "title": "燈夕在試院用去年韻",
        "id": "34b79b18-92f3-4f2c-829f-d62f034a5b93"
    },
    {
        "author": "朱松",
        "paragraphs": [
            "梅子生仁柳絮催，春風塵跡只蒼苔。",
            "繁華一夢年年事，長是初鶑爲喚回。"
        ],
        "title": "春晚二首  其一",
        "id": "56fd1460-e6e4-4944-8b13-99fd000f721a"
    },
    {
        "author": "朱松",
        "paragraphs": [
            "客路歸來芳節闌，杖藜隨處小盤桓。",
            "危紅數點藏深綠，須作春風爛熳看。"
        ],
        "title": "春晚二首  其二",
        "id": "84f2a250-a276-47ca-afd4-b80267f2a179"
    },
    {
        "author": "朱松",
        "paragraphs": [
            "千峯踏遍一筇隨，草軟沙平步却宜。",
            "細徑忽攀飛鳥外，故知腰脚未應衰。"
        ],
        "title": "南谿道中",
        "id": "3ea77391-2a96-447d-b17c-1b608b9c1231"
    },
    {
        "author": "朱松",
        "paragraphs": [
            "陌上花殘客未歸，故鄉自合去遲遲。",
            "紅香洲渚收歸槳，却勝池塘草綠時。"
        ],
        "title": "送周時用自別業還永嘉",
        "id": "13acdb55-f9d0-49c6-a430-414e08e42333"
    },
    {
        "author": "朱松",
        "paragraphs": [
            "稅鞅雲扉屧響廊，困眠拾得小窗凉。",
            "逢人莫說夢魂好，厭見客塵吹上方。"
        ],
        "title": "午憩龍山上方",
        "id": "24a1a72e-4e86-4f5b-8e85-82e456c87b21"
    },
    {
        "author": "朱松",
        "paragraphs": [
            "先生衰眼失孤鴻，久著甕天塵霧中。",
            "誰卷秋空開四壁，丹青三昧道人崇。"
        ],
        "title": "觀張上達家惠崇蘆鴈圖二首  其一",
        "id": "bec6e5cd-0aa5-46d9-8aa1-c47c18b82cb9"
    },
    {
        "author": "朱松",
        "paragraphs": [
            "道人一錫攀飛鳥，頗悉南來北去情。",
            "畫出江南遵渚態，尚餘風味叫群聲。"
        ],
        "title": "觀張上達家惠崇蘆鴈圖二首  其二",
        "id": "b03ddd32-9e2f-4e2a-bf93-64b65c6cfaea"
    },
    {
        "author": "朱松",
        "paragraphs": [
            "滿川秀色野陰疏，知有儒仙隔水廬。",
            "借我玉函河上語，只看尺許定何如。"
        ],
        "title": "示謝彥翔  其一",
        "id": "8a7f4062-81a3-472d-9b76-7fe2c1c48399"
    },
    {
        "author": "朱松",
        "paragraphs": [
            "後身梅福與誰論，正有幽人夙契敦。",
            "更欲上書陳世事，却來微服守吳門。"
        ],
        "title": "示謝彥翔  其二",
        "id": "1826c69f-7aa7-4c8d-9ab5-91b0703401cb"
    },
    {
        "author": "朱松",
        "paragraphs": [
            "牢落天涯身百憂，故人千里肯相投。",
            "知君强記當年事，莫說家山恐淚流。"
        ],
        "title": "示金確然",
        "id": "6ed71ee4-2c5a-4e0f-9fc2-be93018be793"
    },
    {
        "author": "朱松",
        "paragraphs": [
            "朝暖南岡一杖藜，忽投深壑得禪栖。",
            "共言伐翳通樵徑，後日重來路恐迷。"
        ],
        "title": "遊妙峰庵二首  其一",
        "id": "15527188-9238-4f59-87b3-32b7825509f9"
    },
    {
        "author": "朱松",
        "paragraphs": [
            "手開茅棘養疏慵，不著塵中車馬蹤。",
            "只許幽人來別嶺，卧聽石磴響枯筇。"
        ],
        "title": "遊妙峰庵二首  其二",
        "id": "69854ee1-d62c-460c-a83d-b6728a47652c"
    },
    {
        "author": "朱松",
        "paragraphs": [
            "暗中摸索故難忘，客舍相逢話最長。",
            "更有異書分我讀，只無名酒與君觴。"
        ],
        "title": "招謝居安",
        "id": "7e688e3f-e2a8-4d1f-8a09-85875905134f"
    },
    {
        "author": "朱松",
        "paragraphs": [
            "霜谿咽絕照冰姿，誰見無人弄影時。",
            "香逐曉風穿暗戶，夢隨落月掛寒枝。"
        ],
        "title": "梅花",
        "id": "597ea8af-c47b-4e06-81f1-30b98d4202e2"
    },
    {
        "author": "朱松",
        "paragraphs": [
            "作社無人喚拾遺，不妨步屧趁兒嬉。",
            "一壺春色千峯頂，回首他年憶此時。"
        ],
        "title": "社日遊南臺",
        "id": "79194bbc-645f-439c-a042-0d2038ec51b9"
    },
    {
        "author": "朱松",
        "paragraphs": [
            "摵摵初鳴竹，涓涓稍滴簷。",
            "忽然幽夢斷，更覺曉寒添。"
        ],
        "title": "雨二絕句  其一",
        "id": "7fc90c4c-775f-47b5-ab64-df5e98675458"
    },
    {
        "author": "朱松",
        "paragraphs": [
            "纖纖花入麥，漫漫雨黄梅。",
            "泥徑無人度，風簾爲燕開。"
        ],
        "title": "雨二絕句  其二",
        "id": "fcee53bf-46fb-415d-afd8-80dd807ceeda"
    },
    {
        "author": "朱松",
        "paragraphs": [
            "剝啄渾無去客嗔，丁寧招喚只懷人。",
            "南風殿角凉如水，來洗眼前朱墨塵。"
        ],
        "title": "招卓民表來白雲寺",
        "id": "6b2acf90-f69a-423e-852c-be6232f2f61c"
    },
    {
        "author": "朱松",
        "paragraphs": [
            "風傳萬籟有喧寂，月入千波無淺深。",
            "應信此身非我有，窗間誰伴夜蟲吟。"
        ],
        "title": "宿石龍寺二絕句  其一",
        "id": "e4278520-b6fd-479c-9ad1-a542fa84b254"
    },
    {
        "author": "朱松",
        "paragraphs": [
            "觸處爲家底是歸，浮生南北未忘機。",
            "道人身似南枝鵲，更盡秋宵一再飛。"
        ],
        "title": "宿石龍寺二絕句  其二",
        "id": "6c3eae30-5719-4e3d-af91-43cff4e2c940"
    },
    {
        "author": "朱松",
        "paragraphs": [
            "山僧分粟配蒿藜，百億須彌一鉢携。",
            "但得十方羅漢飽，不辭身作老金雞。"
        ],
        "title": "惠勻送粟既歸其直作兩偈  其一",
        "id": "ef424cd2-02e5-4fa8-a237-9a72e71c9e32"
    },
    {
        "author": "朱松",
        "paragraphs": [
            "惠休老去謾論詩，圓澤西遊未有期。",
            "但解留連元亮酒，不須料理玉川饑。"
        ],
        "title": "惠勻送粟既歸其直作兩偈  其二",
        "id": "02f844ca-72db-4055-8eb7-d446d64ca4ca"
    },
    {
        "author": "朱松",
        "paragraphs": [
            "西山相對卧寒齋，耿耿思君不滿懷。",
            "比似持雲來寄我，何如君自作雲來。"
        ],
        "title": "寄人",
        "id": "74728e33-658d-4c3a-bb2c-88ae1b5b0463"
    },
    {
        "author": "朱松",
        "paragraphs": [
            "久知喧寂兩空華，分別應緣一念邪。",
            "爲問脫靴吟芍藥，何如煮茗對梅花。"
        ],
        "title": "書護國上方",
        "id": "39c01691-077b-43cf-9edf-d100bc1d10ba"
    },
    {
        "author": "朱松",
        "paragraphs": [
            "鳳山一震卷春回，想見香芽幾焙開。",
            "未辦倩君持券買，故應須我著詩催。"
        ],
        "title": "元聲許茶絕句督之",
        "id": "6a7db1f3-034b-4725-86e9-12a53675d7e6"
    },
    {
        "author": "朱松",
        "paragraphs": [
            "寄我新詩錦繡端，解包更得鳳山團。",
            "分無心賞陪顛陸，只有家風似嬾殘。"
        ],
        "title": "謝人寄茶",
        "id": "c48363be-268a-4c9d-b461-842afffee69f"
    },
    {
        "author": "朱松",
        "paragraphs": [
            "道人一計了平生，肯笑寒儒不糝羹。",
            "若識先生晚食肉，萬錢何處著羶腥。"
        ],
        "title": "與勻道人蔬飯作兩絕句  其一",
        "id": "274bb3ac-a529-436e-9333-2044adc44834"
    },
    {
        "author": "朱松",
        "paragraphs": [
            "牛羊觸藩笋成竹，鵝鶩成群飽倒藤。",
            "一飯羅摩未爲孽，要知我是在家僧。"
        ],
        "title": "與勻道人蔬飯作兩絕句  其二",
        "id": "e06ccbe2-d751-447b-a33a-5178a0b7dbda"
    },
    {
        "author": "朱松",
        "paragraphs": [
            "小雨歛塵芒屩輕，玉峯一點笠邊明。",
            "向來目盡鳥飛處，一錫今隨隻影行。"
        ],
        "title": "勻道人之玉山戲作兩小詩送之  其一",
        "id": "401a3e59-5321-4f8a-9732-b135bd5f2380"
    },
    {
        "author": "朱松",
        "paragraphs": [
            "道眼無塵萬景隨，滄江秋色入新詩。",
            "歸時人問江南好，只道君行到自知。"
        ],
        "title": "勻道人之玉山戲作兩小詩送之  其二",
        "id": "e00907e0-40d5-49e3-bbc6-b037ed85f6a1"
    },
    {
        "author": "朱松",
        "paragraphs": [
            "人間狡兔開三窟，天上夜叉守九關。",
            "欲伴衲僧林下住，會須石似此心頑。"
        ],
        "title": "宿鵝湖寺和同行勻道人",
        "id": "ffd7387c-350a-42c1-887b-9cc87170e19a"
    },
    {
        "author": "朱松",
        "paragraphs": [
            "危欄縹緲跨鴻濛，城郭溪山一覽空。",
            "何處更容君著眼，大千渾在六窗中。"
        ],
        "title": "題廓見亭",
        "id": "c291b8e7-be09-465f-9cc9-f61873a1c133"
    },
    {
        "author": "朱松",
        "paragraphs": [
            "春歸幽谷轉微和，已覺粘枝玉蕊多。",
            "天女凈香焚月下，相逢依約到無何。"
        ],
        "title": "梅花",
        "id": "c8f68490-b57a-4095-8534-a0646d01c2e8"
    },
    {
        "author": "朱松",
        "paragraphs": [
            "梅花夢向笛中殘，子著深枝一一酸。",
            "腸斷來遲雙燕子，暗香消歇粉泥乾。"
        ],
        "title": "書釗家園壁  其一",
        "id": "71498047-de49-49a4-9de8-b5ff1b272ed9"
    },
    {
        "author": "朱松",
        "paragraphs": [
            "心空無地著塵沙，對鏡何曾一念差。",
            "戲取大千歸丈室，未妨衣襋亂天花。"
        ],
        "title": "書釗家園壁  其二",
        "id": "09fed6fa-a894-4af0-a7f0-d91cec7355f9"
    },
    {
        "author": "朱松",
        "paragraphs": [
            "鱗生雨後東西倦，雪落竹間南北枝。",
            "將母方勤弟行役，春風應滿錦囊詩。"
        ],
        "title": "南浦五小詩迎勞二弟  其一",
        "id": "7efd8e3b-b2f6-4f40-8e1e-e688a583269b"
    },
    {
        "author": "朱松",
        "paragraphs": [
            "苟祿勞生不爲身，强顔來此算征人。",
            "莫將朝市輕分別，等是低回一鬨塵。"
        ],
        "title": "南浦五小詩迎勞二弟  其二",
        "id": "f00b2642-8552-4062-b9a1-d24d505ebad8"
    },
    {
        "author": "朱松",
        "paragraphs": [
            "堂前春日媚珍盤，穉子相群舞袖斑。",
            "斗酒壽親逢一笑，不知身在市門間。"
        ],
        "title": "南浦五小詩迎勞二弟  其三",
        "id": "3773b4bd-d5cd-44ac-8972-7102a69846dc"
    },
    {
        "author": "朱松",
        "paragraphs": [
            "青山北界大江東，了了鄉關在眼中。",
            "歸得一廛吾願足，此生初不問窮通。"
        ],
        "title": "南浦五小詩迎勞二弟  其四",
        "id": "67b8e08a-5f65-4fc3-b588-d149a779c9db"
    },
    {
        "author": "朱松",
        "paragraphs": [
            "健碧倚天無數峯，眼前渾似故人逢。",
            "問來識面知何處，應在頤齋詩卷中。"
        ],
        "title": "南浦五小詩迎勞二弟  其五",
        "id": "e15bb4f2-718e-4d31-a38d-fdf73a67d2fe"
    },
    {
        "author": "朱松",
        "paragraphs": [
            "心親千里不辭遥，咫尺衡門接市橋。",
            "萬卷舌端真歷歷，一丘胸次更囂囂。"
        ],
        "title": "和幾叟秋日南浦十絕句簡子莊寄幾叟  其一",
        "id": "562c490d-b3ef-4d9f-b880-691ad0edeb78"
    },
    {
        "author": "朱松",
        "paragraphs": [
            "平生學道著功深，世事縈人負此心。",
            "頼有關西門下士，洛川流派得重尋。"
        ],
        "title": "和幾叟秋日南浦十絕句簡子莊寄幾叟  其二",
        "id": "d1af3b6b-0b5e-44f1-9a52-e558c9f10dc5"
    },
    {
        "author": "朱松",
        "paragraphs": [
            "屹屹龜山障末流，藩牆一望渺無由。",
            "胸中萬里平生事，肯蹋尋常只麽休。"
        ],
        "title": "和幾叟秋日南浦十絕句簡子莊寄幾叟  其三",
        "id": "762c527b-acf2-4ffc-add3-05356b25d768"
    },
    {
        "author": "朱松",
        "paragraphs": [
            "兩翁相對語更闌，想見風生席石間。",
            "詩就南枝三轉鵲，樽前秋月半啣山。"
        ],
        "title": "和幾叟秋日南浦十絕句簡子莊寄幾叟  其四",
        "id": "73df7271-e0c8-4793-8b93-507866d582d0"
    },
    {
        "author": "朱松",
        "paragraphs": [
            "殘書倦展水沉燒，那有堂前學子嘲。",
            "卧讀蕭陳秋夕句，不知烟暝鳥爭巢。"
        ],
        "title": "和幾叟秋日南浦十絕句簡子莊寄幾叟  其五",
        "id": "eb3fe150-c1f2-49bd-838b-819f766b2cb0"
    },
    {
        "author": "朱松",
        "paragraphs": [
            "凜凜臞仙千載人，當年許卜一枝鄰。",
            "天高鬼惡堂堂去，誰識渠儂不壞身。"
        ],
        "title": "和幾叟秋日南浦十絕句簡子莊寄幾叟  其六",
        "id": "b2a5a97d-dd06-4427-961d-808cdcbaa2d3"
    },
    {
        "author": "朱松",
        "paragraphs": [
            "不見陳公歲又除，七峯深處食無魚。",
            "終煩指似龜山路，會使人疑得異書。"
        ],
        "title": "和幾叟秋日南浦十絕句簡子莊寄幾叟  其七",
        "id": "52229352-1fa9-4133-b82c-d1aebf9d6400"
    },
    {
        "author": "朱松",
        "paragraphs": [
            "一筇楚尾見春風，遥想詩成顧盻中。",
            "心逐孤雲天外去，恍疑身在大江東。"
        ],
        "title": "和幾叟秋日南浦十絕句簡子莊寄幾叟  其八",
        "id": "2b1e62e4-0241-41a5-8190-95b8edf5e957"
    },
    {
        "author": "朱松",
        "paragraphs": [
            "沙界豪端久自知，筆鋒一戲更何疑。",
            "江南春色花千里，幻入幽人半幅詩。"
        ],
        "title": "和幾叟秋日南浦十絕句簡子莊寄幾叟  其九",
        "id": "63800057-5295-45a7-9c67-a5f19dce7036"
    },
    {
        "author": "朱松",
        "paragraphs": [
            "風雨交交耿夜燈，天涯兄弟對牀聽。",
            "莫嫌詩作江南語，一夢家山眼亦青。"
        ],
        "title": "和幾叟秋日南浦十絕句簡子莊寄幾叟  其一○",
        "id": "64e14cba-f54c-4cfc-88a8-9f509910ede2"
    },
    {
        "author": "朱松",
        "paragraphs": [
            "老去溫柔失舊鄉，北窗一枕午風長。",
            "夢回未覺羲皇下，句好全勝殿閣凉。"
        ],
        "title": "答子莊見和",
        "id": "fe0fd753-841f-45c2-ae4e-df8f1db1c36b"
    },
    {
        "author": "朱松",
        "paragraphs": [
            "平津欄檻倚高秋，一掬寒波醉眼流。",
            "莫話風流雲散事，九河翻淚若爲收。"
        ],
        "title": "答國鎮見迓之什  其一",
        "id": "e3dbf96c-38a7-4c6e-9e86-3fe340cae6fa"
    },
    {
        "author": "朱松",
        "paragraphs": [
            "淵明把菊對清秋，醉裏詩豪萬象流。",
            "畫出多情愁絕處，七峯明滅斷雲收。"
        ],
        "title": "答國鎮見迓之什  其二",
        "id": "96aa3f57-b1af-45d4-82cc-77481dd5a24f"
    },
    {
        "author": "朱松",
        "paragraphs": [
            "相馬評書世未知，要從風骨識權奇。",
            "半山妙墨翻風雨，尚有典刑今復誰。"
        ],
        "title": "次韻答夢得送荆公墨刻",
        "id": "d51e4d6e-c110-4f00-ad87-17f5980fc035"
    },
    {
        "author": "朱松",
        "paragraphs": [
            "步携婉娩上巉巖，北望雲山紫翠攙。",
            "了了大江東岸路，欲攀風馭脫羈銜。"
        ],
        "title": "與許簿同遊南山二首  其一",
        "id": "7d1ed035-a488-4f9e-9790-15dd6ffb53da"
    },
    {
        "author": "朱松",
        "paragraphs": [
            "秋空如水莫留塵，脚底千峯翠浪奔。",
            "未暇與君遊八表，且當索酒賦鵾鵬。"
        ],
        "title": "與許簿同遊南山二首  其二",
        "id": "726ef5b6-b0ee-466e-93c0-c4d7842fcd13"
    },
    {
        "author": "朱松",
        "paragraphs": [
            "招提一葉弄新晴，却信朝簷鵲有靈。",
            "猶有幽花堪繫纜，爲言輕手惜飄零。"
        ],
        "title": "遊報國院用壁間韻示同遊二首  其一",
        "id": "29dfa154-a842-4ae7-b30b-f4bd4dde3352"
    },
    {
        "author": "朱松",
        "paragraphs": [
            "老僧彌勒久同龕，應笑遊人世味甘。",
            "小數何曾工九九，深禪聊欲問三三。"
        ],
        "title": "遊報國院用壁間韻示同遊二首  其二",
        "id": "12b539c8-9a90-4765-91dd-03e8a7b59428"
    },
    {
        "author": "朱松",
        "paragraphs": [
            "誰共谿邊沆瀣杯，驚魚不睡棹歌來。",
            "風生蘋末無多子，更待冰輪作伴回。"
        ],
        "title": "谿橋納凉晚歸小景",
        "id": "889083a1-63b4-4073-9992-37e5250cb0e3"
    },
    {
        "author": "朱松",
        "paragraphs": [
            "百八么珠水玉寒，客囊無復一錢看。",
            "只應袖裏靈山在，無數如來轉指端。"
        ],
        "title": "水精念珠頌",
        "id": "c764485b-61bc-4bd4-8808-2e79c0e2cd05"
    },
    {
        "author": "朱松",
        "paragraphs": [
            "觀身已作水溶溶，投瓦云何覺病攻。",
            "造物小兒真一戲，未妨居士却談空。"
        ],
        "title": "卧疾初起示逢年兼簡綽中德粲五首  其一",
        "id": "74646ade-ec30-472a-a816-9176aa2b59eb"
    },
    {
        "author": "朱松",
        "paragraphs": [
            "病餘都作鶴聯拳，誰識臞儒是列仙。",
            "如我角犀將底用，藜羹相對却超然。"
        ],
        "title": "卧疾初起示逢年兼簡綽中德粲五首  其二",
        "id": "6279b91d-385c-48a3-9883-2eee3a10035c"
    },
    {
        "author": "朱松",
        "paragraphs": [
            "清風白雨灑炎荒，林下聽時恰對牀。",
            "一洗微痾何足道，請觀何處不清凉。"
        ],
        "title": "卧疾初起示逢年兼簡綽中德粲五首  其三",
        "id": "3a9f5c96-09b2-48a2-8bc3-645f1ddb2781"
    },
    {
        "author": "朱松",
        "paragraphs": [
            "蚤歲功名不自量，近從顔禹識行藏。",
            "萬錢本是憂時餌，除却簞瓢莫謾嘗。"
        ],
        "title": "卧疾初起示逢年兼簡綽中德粲五首  其四",
        "id": "053873ef-a9fc-4e54-a7a0-1b939413c3fa"
    },
    {
        "author": "朱松",
        "paragraphs": [
            "一溪風月浩無邊，病起吟觴總未便。",
            "欲作二豪知未辦，恐君愛我沐猴禪。"
        ],
        "title": "卧疾初起示逢年兼簡綽中德粲五首  其五",
        "id": "414dabe1-3ac2-4799-bbbc-828f356b8c03"
    },
    {
        "author": "朱松",
        "paragraphs": [
            "鳳山團餠月朣朦，老桂橫枝出舊叢。",
            "小友他年春入手，始知蟾窟本來空。"
        ],
        "title": "以月團爲十二郎生日之壽戲爲數小詩  其一",
        "id": "4718b785-f920-4056-aaf8-d9c80b9a3fbc"
    },
    {
        "author": "朱松",
        "paragraphs": [
            "夢覺牀頭無復酒，語終甑底但餘糜。",
            "已堪北海呼爲友，猶恐西真喚作兒。"
        ],
        "title": "以月團爲十二郎生日之壽戲爲數小詩  其二",
        "id": "08e4a1e6-3aaa-4842-b815-a9f5c0271829"
    },
    {
        "author": "朱松",
        "paragraphs": [
            "駸駸驚子筆生風，開卷猶須一尺窮。",
            "年長那知蟲鼠等，眼明已見角犀豐。"
        ],
        "title": "以月團爲十二郎生日之壽戲爲數小詩  其三",
        "id": "4e7a5590-6956-4e84-bbdb-e42407bd59c0"
    },
    {
        "author": "朱松",
        "paragraphs": [
            "生朝樂事記當年，湯餠何須半臂錢。",
            "吾算自知樽有酒，汝翁莫歎坐無氈。"
        ],
        "title": "以月團爲十二郎生日之壽戲爲數小詩  其四",
        "id": "bb1d377b-cc44-483b-b063-8a95a36e32de"
    },
    {
        "author": "朱松",
        "paragraphs": [
            "現身猶有宰官緣，且作吳門忍辱仙。",
            "欲以詩書爲佛事，利生一念幾生前。"
        ],
        "title": "宿靈感院二首  其一",
        "id": "3e61f2bb-406b-457e-be41-e46e4211e67a"
    },
    {
        "author": "朱松",
        "paragraphs": [
            "凈掃雲房借客眠，折鐺煮粥勸加餐。",
            "道人更有超然處，柿落霜林擘鳥殘。"
        ],
        "title": "宿靈感院二首  其二",
        "id": "9efcf12c-d891-4747-94b9-4aa175e35cb4"
    },
    {
        "author": "朱松",
        "paragraphs": [
            "欲問春歸只意行，亂紅吹盡綠冥冥。",
            "道人那管芳菲過，沙劫成灰睡未醒。"
        ],
        "title": "遊南峰贈長老",
        "id": "a2ec901f-c11f-4a68-a8de-e0c811c4e112"
    },
    {
        "author": "朱松",
        "paragraphs": [
            "鑪峯落日紫烟孤，江上扁舟失夢餘。",
            "乞我博山修凈供，要知觸處是匡廬。"
        ],
        "tags": [
            "庐山"
        ],
        "title": "小偈呈元聲求博山鑪",
        "id": "47bd45a7-bb24-40cf-88c3-dd2b94ef2505"
    },
    {
        "author": "朱松",
        "paragraphs": [
            "幽人世路無轍跡，抱此耿耿將安歸。",
            "機心一寸焦穀稿，丹頰不爲千鍾肥。"
        ],
        "title": "徐彥猷寄示詩數章皆隠約世外語詩律深妙豈勝歎仰輒次韻和呈彥猷素富學未壯而棄場屋故詩中極道江湖放浪之樂以動蕩其心志而卒反之以古人出處之義當有隠君子弄舟烟雨之外倚其聲而歌之亦可以一笑也  其一",
        "id": "181e4d6f-315c-4d56-a127-ab2c0a697385"
    },
    {
        "author": "朱松",
        "paragraphs": [
            "頗憐胸次抱經緯，半縷不上山龍衣。",
            "誰知烟雨暗青笠，得意雲水春霏微。"
        ],
        "title": "徐彥猷寄示詩數章皆隠約世外語詩律深妙豈勝歎仰輒次韻和呈彥猷素富學未壯而棄場屋故詩中極道江湖放浪之樂以動蕩其心志而卒反之以古人出處之義當有隠君子弄舟烟雨之外倚其聲而歌之亦可以一笑也  其二",
        "id": "c6c1b8e2-0e3a-47a4-bd83-465f644ab6e7"
    },
    {
        "author": "朱松",
        "paragraphs": [
            "詩逼長江世已稀，滄洲未覺此心違。",
            "平生却笑陶彭澤，今昔紛紛强是非。"
        ],
        "tags": [
            "长江"
        ],
        "title": "徐彥猷寄示詩數章皆隠約世外語詩律深妙豈勝歎仰輒次韻和呈彥猷素富學未壯而棄場屋故詩中極道江湖放浪之樂以動蕩其心志而卒反之以古人出處之義當有隠君子弄舟烟雨之外倚其聲而歌之亦可以一笑也  其三",
        "id": "f3216c23-ef66-4b7c-adac-b77f04797113"
    },
    {
        "author": "朱松",
        "paragraphs": [
            "江湖魏闕已一視，孰與蓑笠無危機。",
            "遥知避世客相對，落日一談能解圍。"
        ],
        "title": "徐彥猷寄示詩數章皆隠約世外語詩律深妙豈勝歎仰輒次韻和呈彥猷素富學未壯而棄場屋故詩中極道江湖放浪之樂以動蕩其心志而卒反之以古人出處之義當有隠君子弄舟烟雨之外倚其聲而歌之亦可以一笑也  其四",
        "id": "fd91a52b-056f-42be-a0f0-badacd6bbb24"
    },
    {
        "author": "朱松",
        "paragraphs": [
            "談笑百篇無俗韻，榮枯半世掩衡扉。",
            "古人祿隠或金馬，那用故山甘蕨薇。"
        ],
        "title": "徐彥猷寄示詩數章皆隠約世外語詩律深妙豈勝歎仰輒次韻和呈彥猷素富學未壯而棄場屋故詩中極道江湖放浪之樂以動蕩其心志而卒反之以古人出處之義當有隠君子弄舟烟雨之外倚其聲而歌之亦可以一笑也  其五",
        "id": "a4129edf-b61b-466f-974a-fa582b12d7e1"
    },
    {
        "author": "朱松",
        "paragraphs": [
            "枯木巖頭鴻鴈行，十年離別話偏長。",
            "歸時裹裏日溪橘，應作雪峯薝蔔香。"
        ],
        "title": "送求道人永福謁同參二首  其一",
        "id": "915838e7-3e44-4ea1-8c87-7fe8bb77a270"
    },
    {
        "author": "朱松",
        "paragraphs": [
            "拄藤峯頂一長嘯，贈子西行風半帆。",
            "想見月生潮上處，新詩歷歷在千巖。"
        ],
        "title": "送求道人永福謁同參二首  其二",
        "id": "bc84e2cb-0bfe-4d4e-94ff-768a4146ac40"
    },
    {
        "author": "朱松",
        "paragraphs": [
            "一笑相從欠我曹，日疲浮禮只徒勞。",
            "紛紛閲世真難記，莫是先生眼太高。"
        ],
        "title": "絕句",
        "id": "7b87a414-8a37-41a2-b3de-24864fb3af20"
    },
    {
        "author": "朱松",
        "paragraphs": [
            "一與劉園別，春風到海隅。",
            "牆陰草爭綠，留得屐痕無。"
        ],
        "title": "懷劉園作",
        "id": "ab67b82c-4a48-4aef-b55d-84b0d3cf360e"
    },
    {
        "author": "朱松",
        "paragraphs": [
            "海角西風撼客牀，熟衣已試九秋凉。",
            "同根兄弟久南北，他日燈前話更長。"
        ],
        "title": "和求道人  其一",
        "id": "6aa8a65c-9f7d-41a4-aa2d-fce67499fcf8"
    },
    {
        "author": "朱松",
        "paragraphs": [
            "衲子詩工骨轉寒，折鐺全勝斗升慳。",
            "恐君愛我長沙舞，且復閑中袖手看。"
        ],
        "title": "和求道人  其二",
        "id": "a21420a6-5e6f-4327-88f7-1389be8bd1f1"
    },
    {
        "author": "朱松",
        "paragraphs": [
            "風波舉世正同舟，聊戲乘桴從我由。",
            "閉戶有時非得已，馮河無補却堪羞。"
        ],
        "title": "和求道人  其三",
        "id": "0d41bc74-e090-4d9c-9a9a-d5afd74776da"
    },
    {
        "author": "朱松",
        "paragraphs": [
            "胸中戈甲一敵國，筆下篇章萬戶侯。",
            "龍門隠吏絕人處，百事隨緣莫莫休。"
        ],
        "title": "徐侯寄示古風爲別作三絕句往資一笑  其一",
        "id": "a708ef59-4513-4587-905d-d8fc4d2696f0"
    },
    {
        "author": "朱松",
        "paragraphs": [
            "求田莫問湖海士，得志付與閭閻兒。",
            "黄花滿把一尊酒，欲話此意非君誰。"
        ],
        "title": "徐侯寄示古風爲別作三絕句往資一笑  其二",
        "id": "e92a8591-bb54-4bea-8e42-bcedcddbc680"
    },
    {
        "author": "朱松",
        "paragraphs": [
            "久憶瓊糜薦一盃，玉延猶費著詩催。",
            "筠籃不送今年供，應待毗耶遣化來。"
        ],
        "title": "徐侯寄示古風爲別作三絕句往資一笑  其三",
        "id": "2bfdf56c-d5a9-4544-8a88-66d9659ee834"
    },
    {
        "author": "朱松",
        "paragraphs": [
            "午鳩呼夢覺徐徐，細讀牀頭種樹書。",
            "自教兒童事農圃，更尋何處欲歸愚。"
        ],
        "title": "某與徐侯有卜居村落之約每誦杜子美白沙翠竹江村路相送柴門月色新之句必相勸亟歸同饗此樂侯今已遷居浮流僕亦尋屋一區冀必得之庶幾遂踐舊約之言乎因作二詩以廣子美之意  其一",
        "id": "5678178a-8c4a-49bd-8f4a-dd2541336cc7"
    },
    {
        "author": "朱松",
        "paragraphs": [
            "莫嘆天涯流落身，只今同是耦耕人。",
            "江村無物相迎送，一味柴門月色新。"
        ],
        "title": "某與徐侯有卜居村落之約每誦杜子美白沙翠竹江村路相送柴門月色新之句必相勸亟歸同饗此樂侯今已遷居浮流僕亦尋屋一區冀必得之庶幾遂踐舊約之言乎因作二詩以廣子美之意  其二",
        "id": "0215c060-82f2-45b5-99b8-c459987d547c"
    },
    {
        "author": "朱松",
        "paragraphs": [
            "江村結屋老垂垂，詩乞榿栽手自移。",
            "他日南樓看鴟集，莫忘烟雨狎鷗時。"
        ],
        "title": "次韻團練君侯新居二詩  其一",
        "id": "ec4fb999-2349-498f-8076-d82bd5eda5a9"
    },
    {
        "author": "朱松",
        "paragraphs": [
            "一錢未辦買雲山，突兀何時屋萬間。",
            "歲晚投簪來卜築，柴門分占碧孱顔。"
        ],
        "title": "次韻團練君侯新居二詩  其二",
        "id": "4d4de543-909c-409b-8536-62203840d566"
    },
    {
        "author": "朱松",
        "paragraphs": [
            "浮塵不到客眉開，乞食幽人晚未回。",
            "相對西山全體現，逢人莫道只空來。"
        ],
        "title": "題蛟彎小庵二絕  其一",
        "id": "4cca60a6-f0eb-4d2d-96b9-caaa0952a067"
    },
    {
        "author": "朱松",
        "paragraphs": [
            "鑿破蒼崖俯碧流，石碕竹筏艤行舟。",
            "已邀明月來同宿，下數層瀾寸寸秋。"
        ],
        "title": "題蛟彎小庵二絕  其二",
        "id": "ca7278bf-751a-4f2c-9311-d605d93bd3ba"
    },
    {
        "author": "朱松",
        "paragraphs": [
            "麗日疏烟破小春，雙峯秀色一番新。",
            "要銜天上金雞粟，莫問人間白眼人。"
        ],
        "title": "次雪峰二小詩韻  其一",
        "id": "a61cdae0-a5d8-4b7d-b9c4-f7eb8170891b"
    },
    {
        "author": "朱松",
        "paragraphs": [
            "同參卷裓卧雲根，倒屣相迎月下門。",
            "大耳識君遊戲處，不應覓酒向前村。"
        ],
        "title": "次雪峰二小詩韻  其二",
        "id": "aae771e2-d64e-4e9f-ab45-0dfe03abac9b"
    },
    {
        "author": "朱松",
        "paragraphs": [
            "長安調鼎黑頭公，一旦覆餗腰領紅。",
            "飯稻羹蔬三萬日，爭如且作多田翁。"
        ],
        "title": "宣和乙巳題野人陳氏之館",
        "id": "76019b29-a9bc-4c27-88d2-f52f37836e2a"
    },
    {
        "author": "朱松",
        "paragraphs": [
            "胸中一壑本超然，投跡塵埃只可憐。",
            "斗粟累人腰自折，不緣身在督郵前。"
        ],
        "title": "書永和寺壁  其一",
        "id": "fc86fa2a-c81c-49e7-9a62-902cfb884359"
    },
    {
        "author": "朱松",
        "paragraphs": [
            "來解征衣日未斜，小軒泉竹兩清華。",
            "道人法力真無礙，解遣龍孫吐浪花。"
        ],
        "title": "書永和寺壁  其二",
        "id": "64a1205a-af58-4410-b1b0-83cdbc9b2a70"
    },
    {
        "author": "朱松",
        "paragraphs": [
            "清溪凈寫碧巑岏，雨後相携石路乾。",
            "認取此山巉絕影，他年何處鉢中看。"
        ],
        "title": "示僧",
        "id": "d0f9dbcf-6f84-4cc8-a961-b766b7ac4a46"
    },
    {
        "author": "朱松",
        "paragraphs": [
            "九日相携積翠中，勝遊兼有道林同。",
            "枯顱一任君披拂，寄語龍山落帽風。"
        ],
        "title": "九日送僧歸龍山",
        "id": "d2ad6a03-29de-4df2-a708-96cc40eb786f"
    },
    {
        "author": "朱松",
        "paragraphs": [
            "壓糟玉面天涯見，琢雪庖霜照眼明。",
            "投筯羞顔如甲厚，南山白額正橫行。"
        ],
        "title": "牛尾狸二首  其一",
        "id": "506a781b-e340-4d2b-95d1-50ec0ed25cb8"
    },
    {
        "author": "朱松",
        "paragraphs": [
            "物生甚美世所忌，吹息雪中成禍胎。",
            "湯帆卯盃頻下筯，江南歸夢打圍來。"
        ],
        "title": "牛尾狸二首  其二",
        "id": "97e56452-9382-4630-a179-c129327138f4"
    },
    {
        "author": "朱松",
        "paragraphs": [
            "餘芳卷地還春去，誰送洛花供眼青。",
            "沉香亭北真一夢，今見宗支亦典刑。"
        ],
        "title": "牡丹花二首  其一",
        "id": "1a54bd95-25ef-46d4-b12c-9e0a343d3b4b"
    },
    {
        "author": "朱松",
        "paragraphs": [
            "鶴林閬苑兩蕭瑟，付與大千沙劫灰。",
            "尺五城南花濺淚，詩成看鏡覺摧頹。"
        ],
        "title": "牡丹花二首  其二",
        "id": "61ac9114-7bba-49c1-ab85-c5e152327bdc"
    },
    {
        "author": "朱松",
        "paragraphs": [
            "兩翁來往亦風流，還擁紅爐說舊遊。",
            "夜半南枝三轉鵲，相看更覺此生浮。"
        ],
        "title": "種竹報恩院示僧二首  其一",
        "id": "e25e730f-fe1c-4849-9eba-d3cbd654374c"
    },
    {
        "author": "朱松",
        "paragraphs": [
            "遶屋風篁夢寐清，住山活計幾時成。",
            "雲根試手聊親斸，安否他年數寄聲。"
        ],
        "title": "種竹報恩院示僧二首  其二",
        "id": "4f0003fd-42a9-43d9-9222-f383d9819af5"
    },
    {
        "author": "朱松",
        "paragraphs": [
            "行年已合識頭顱，舊學屠龍意轉疏。",
            "有子添丁助征戍，肯令辛苦更冠儒。"
        ],
        "title": "洗兒二首  其一",
        "id": "3efc83c8-823d-48de-a3a8-bee9f4204e8a"
    },
    {
        "author": "朱松",
        "paragraphs": [
            "舉子三朝壽一壺，百年歌好笑掀鬚。",
            "厭兵已識天公意，不忍回頭更指渠。"
        ],
        "title": "洗兒二首  其二",
        "id": "82cb461c-18df-4438-8b28-b4fe6d3065e0"
    },
    {
        "author": "朱松",
        "paragraphs": [
            "一雨緣南浦，波明柳蔭門。",
            "遥知湔裾處，爲我一攀翻。"
        ],
        "title": "五言小詩三首  其一",
        "id": "6dbcf5cc-2a1a-4c60-be77-d5ec956be66d"
    },
    {
        "author": "朱松",
        "paragraphs": [
            "散策橋南路，春容最好時。",
            "夢回花滿眼，猶恐是辛夷。"
        ],
        "title": "五言小詩三首  其二",
        "id": "ba746630-872f-4c26-b9e5-9d813f19851e"
    },
    {
        "author": "朱松",
        "paragraphs": [
            "牛歸坡草煖，船繫岸花零。",
            "白墮尊同卧，黄昏月照醒。"
        ],
        "title": "五言小詩三首  其三",
        "id": "e1100fc1-5142-4875-b6b1-2bd86b63f21b"
    },
    {
        "author": "朱松",
        "paragraphs": [
            "怕見繁枝不忍攀，風巵綠浪雪斕斑。",
            "多情一醉年年事，須及疏英的皪間。"
        ],
        "title": "梅花三首  其一",
        "id": "5426d2ed-c12f-4d3c-8eef-1d4ac5eec481"
    },
    {
        "author": "朱松",
        "paragraphs": [
            "江梅凌厲千花上，一笑春風我有詩。",
            "白鶴老仙三疊曲，何人得法是橫枝。"
        ],
        "title": "梅花三首  其二",
        "id": "cd4b1b35-8f40-4592-a3d1-fbe7b8ae32f9"
    },
    {
        "author": "朱松",
        "paragraphs": [
            "孤山居士玉梅句，醉客强呼桃杏詩。",
            "刻畫無鹽浼西子，法當試我古藤枝。"
        ],
        "title": "梅花三首  其三",
        "id": "a5508ecc-2f89-4ce7-97e0-06acd49bed4f"
    },
    {
        "author": "朱松",
        "paragraphs": [
            "露壓珍叢粉自勻，日欹蔫萼態殊真。",
            "未成跨鶴腰金去，先醉揚州十里春。"
        ],
        "title": "芍藥二首  其一",
        "id": "ac7c2597-9339-4298-9c1c-60ee8b87b7f3"
    },
    {
        "author": "朱松",
        "paragraphs": [
            "已分春光冉冉過，奇葩好在奈愁何。",
            "誰令玉頰紅成點，如意痕深琥珀多。"
        ],
        "title": "芍藥二首  其二",
        "id": "0c571446-6533-4911-bda6-d1417a953bb9"
    },
    {
        "author": "朱松",
        "paragraphs": [
            "一雷驚起籜龍兒，戢戢滿山人未知。",
            "急喚蒼頭斸烟雨，明朝吹作碧參差。"
        ],
        "title": "春日二首  其一",
        "id": "eaa367c9-e211-41fa-ad37-b152ef9ceedd"
    },
    {
        "author": "朱松",
        "paragraphs": [
            "夢和殘月兩朦朧，饒舌幽禽苦喚儂。",
            "若說五更春睡好，絕勝騎馬火城中。"
        ],
        "title": "春日二首  其二",
        "id": "dfb81297-262f-4749-bcec-67a739ab7133"
    },
    {
        "author": "朱松",
        "paragraphs": [
            "萬頃銀河太極舟，卧吹橫笛漾中流。",
            "瓊樓玉宇生寒骨，不信人間有喘牛。"
        ],
        "title": "夏夜夢中作",
        "id": "344bf90c-99ff-4f8a-b2f9-df88a5fff7f1"
    },
    {
        "author": "朱松",
        "paragraphs": [
            "身將雙影背閩山，伴我江南去又還。",
            "欲寄道人簷下宿，此身都未似雲閑。"
        ],
        "title": "雜小詩八首  其一",
        "id": "287badf4-8558-4e12-a707-a74512550baf"
    },
    {
        "author": "朱松",
        "paragraphs": [
            "俗學回頭笑畫脂，我今羞悔子何疑。",
            "恐輸靈運先成佛，莫學湯休苦覓詩。"
        ],
        "title": "雜小詩八首  其二",
        "id": "52aa2c52-9cbf-449e-9517-b309e686a066"
    },
    {
        "author": "朱松",
        "paragraphs": [
            "松風十里客襟凉，路入江南選佛場。",
            "欲問道人三世事，樓鐘重聽未應忘。"
        ],
        "title": "雜小詩八首  其三",
        "id": "4c3f0b05-30f0-44c9-ac8a-515da2a9200a"
    },
    {
        "author": "朱松",
        "paragraphs": [
            "江南風物畧知津，便覺詩成筆有神。",
            "不向九江看五老，故應猶未是詩人。"
        ],
        "title": "雜小詩八首  其四",
        "id": "3dca4342-d19b-436d-8fd1-c53f8a939cce"
    },
    {
        "author": "朱松",
        "paragraphs": [
            "紛紛褦襶久相忘，只憶僧齋晝夢長。",
            "珍重道人留客語，君家無此北窗凉。"
        ],
        "title": "雜小詩八首  其五",
        "id": "45384e01-7987-4385-982f-36a276b3d4a8"
    },
    {
        "author": "朱松",
        "paragraphs": [
            "門外山光萬里濃，且將寥落共清風。",
            "箇中自有濠梁意，不用磨刀斫眼紅。"
        ],
        "title": "雜小詩八首  其六",
        "id": "384687f8-dd23-4d01-9b03-ae84e0452e7a"
    },
    {
        "author": "朱松",
        "paragraphs": [
            "道人鈯斧得從誰，無復當年隻影隨。",
            "笑我不求千戶郡，坐知成佛更難期。"
        ],
        "title": "雜小詩八首  其七",
        "id": "0bd16e23-c1e4-4091-83f1-90a29b244e6a"
    },
    {
        "author": "朱松",
        "paragraphs": [
            "避世山中祇樹亭，綠陰遶舍忽青青。",
            "拋書自笑爬沙手，要挽天河洗甲兵。"
        ],
        "title": "雜小詩八首  其八",
        "id": "49c4e43d-5825-47e5-ae41-4089ef95eee2"
    },
    {
        "author": "朱松",
        "paragraphs": [
            "陌上冬乾泣老農，天留甘雨付春工。",
            "阿香急試雷霆手，莫放人間有卧龍。"
        ],
        "title": "立春日雷",
        "id": "b762895a-b1f7-41ba-ad56-be5238b4460c"
    },
    {
        "author": "朱松",
        "paragraphs": [
            "幽樹團團謝傅家，凌寒方澤共驚嗟。",
            "要知折寄殷勤意，鶗鴂那能病物華。"
        ],
        "title": "次韻江謝送花倡酬三首  其一",
        "id": "40ebba16-d0a5-4e14-9f24-e24d8d2cac95"
    },
    {
        "author": "朱松",
        "paragraphs": [
            "娟娟花竹凈名家，閲世夸毗浪怨嗟。",
            "願挈衆生辭熱惱，知君久學妙蓮華。"
        ],
        "title": "次韻江謝送花倡酬三首  其二",
        "id": "f38a146e-c4a0-4d02-a14f-9fd73f564803"
    },
    {
        "author": "朱松",
        "paragraphs": [
            "乘桴何計去浮家，學舞空餘短袖嗟。",
            "自笑繽紛蘭佩老，欲將心迹問重華。"
        ],
        "title": "次韻江謝送花倡酬三首  其三",
        "id": "6e11e73f-e21f-4448-955e-c9b82101323a"
    },
    {
        "author": "朱松",
        "paragraphs": [
            "謝公擁鼻憂不免，笑閔乞燔東郭顔。",
            "問訊袖中醫國手，不應長與一筇閑。"
        ],
        "title": "寄吳大卿二首  其一",
        "id": "ce6fab7b-218f-46fb-9dc1-83f9570a3552"
    },
    {
        "author": "朱松",
        "paragraphs": [
            "江村小築興不淺，奈有靈山香火緣。",
            "經世心知焦穀穎，歸耕猶恐度公前。"
        ],
        "title": "寄吳大卿二首  其二",
        "id": "8cadb87b-c4b2-478d-9959-850b4adf5da5"
    },
    {
        "author": "朱松",
        "paragraphs": [
            "滿拂春光一番雨，閙花如海麥摇波。",
            "靜觀物化知如幻，奈此撩人風物何。"
        ],
        "title": "吳山道中三首  其一",
        "id": "71722079-c957-489a-a46a-1e5804f52455"
    },
    {
        "author": "朱松",
        "paragraphs": [
            "春工試手雨初晴，遥見莓莓曲埭青。",
            "間道東陂新漲好，來將衰髮照星星。"
        ],
        "title": "吳山道中三首  其二",
        "id": "db2218c5-b82d-4821-8d61-fb53170c9892"
    },
    {
        "author": "朱松",
        "paragraphs": [
            "仙人不奈笑憑愚，來讀萬籤東老書。",
            "勸作南窗傍脩竹，時來借榻卧虛除。"
        ],
        "title": "吳山道中三首  其三",
        "id": "03dde3e5-985d-4f07-94b2-e852ce02e9f7"
    },
    {
        "author": "朱松",
        "paragraphs": [
            "一枝春曉破霜烟，影寫清陂最可憐。",
            "衲被犯寒歸吮墨，也知無地著朱鉛。"
        ],
        "title": "三峰康道人墨梅三首  其一",
        "id": "f4373de7-e3cf-4766-8382-eac400d2d200"
    },
    {
        "author": "朱松",
        "paragraphs": [
            "冰盤青子渴爭嘗，怪有橫枝著意芳。",
            "等是豪端幻三昧，更煩覓句爲摹香。"
        ],
        "title": "三峰康道人墨梅三首  其二",
        "id": "b6489cd5-bcdd-40a6-8fc0-44883db0aa88"
    },
    {
        "author": "朱松",
        "paragraphs": [
            "緗囊墨本入宣和，林下霜晨手自呵。",
            "不學霜臺要全樹，動人春色一枝多。"
        ],
        "title": "三峰康道人墨梅三首  其三",
        "id": "c33360e1-8b4c-455b-91bf-5e8842ce040d"
    },
    {
        "author": "朱松",
        "paragraphs": [
            "攀緣雲水試青鞋，待得輕陰漠漠開。",
            "興在海山孤絕處，溪邊更復幾回來。"
        ],
        "title": "溪上",
        "id": "aee3c318-aaff-4bd8-8c0d-3ed27dc8cd49"
    },
    {
        "author": "朱松",
        "paragraphs": [
            "三日雨行來款關，篝燈相語雪霾山。",
            "低回俗裏未能免，只有對君非强顔。"
        ],
        "title": "送輝雲際二首  其一",
        "id": "ef893b32-f6a8-461e-b0eb-d1c0f0a5d6ef"
    },
    {
        "author": "朱松",
        "paragraphs": [
            "認取芝峯鉢中影，要君歸去首重回。",
            "相思手折寄千里，想有南枝迎臘開。"
        ],
        "title": "送輝雲際二首  其二",
        "id": "6f3dea8a-a9b0-47ef-a747-2debcf1271c4"
    },
    {
        "author": "朱松",
        "paragraphs": [
            "點點吳霜入鬢毛，長安落葉又秋高。",
            "世間俯仰終難强，歸與兒曹且漱醪。"
        ],
        "title": "九日",
        "id": "449e092d-4f32-41b1-91b8-5d9d1c490b33"
    },
    {
        "author": "朱松",
        "paragraphs": [
            "九秋風露浩難平，伍子祠南鶴唳清。",
            "坐聽兒曹談往事，世間更覺總忘情。"
        ],
        "title": "夜坐",
        "id": "b42a0c43-61e5-4576-8914-5707b774aa6f"
    },
    {
        "author": "朱松",
        "paragraphs": [
            "長年心事只悠悠，衰鬢難禁歲月流。",
            "紅蓼垂垂烟雨裏，不應摇落始知秋。"
        ],
        "title": "蓼花",
        "id": "9a693e03-4863-4825-a8c0-5079634bd0f9"
    },
    {
        "author": "朱松",
        "paragraphs": [
            "核裹黄泥灑石崖，今年繁蕊便爭開。",
            "遊人要識春多處，但覓紅雲逐水來。"
        ],
        "title": "桃花",
        "id": "9db67183-5354-44b8-9b37-848c2f7caebd"
    },
    {
        "author": "朱松",
        "paragraphs": [
            "綠蓑青篛一身輕，卧看行雲舟自橫。",
            "米賤魚肥美無度，不知東海正掀鯨。"
        ],
        "title": "漁父用兒甥韻",
        "id": "1969e4bf-c330-4190-97c6-4c948e333452"
    },
    {
        "author": "朱松",
        "paragraphs": [
            "未辦同穿犖确行，西風揮手最關情。",
            "只應勃窣喧卑裏，認得峯頭嘯月聲。"
        ],
        "title": "送山老住三峰寺  其一",
        "id": "8b0296a3-fc9d-4c48-bae4-b080ec140bbb"
    },
    {
        "author": "朱松",
        "paragraphs": [
            "鉢中忽見三峯影，便覺市廛塵涴人。",
            "寄語階前石池水，老夫衰髮已盈巾。"
        ],
        "title": "送山老住三峰寺  其二",
        "id": "a39c9ca5-cd7b-4c7e-9253-750a4705e085"
    },
    {
        "author": "朱松",
        "paragraphs": [
            "同攀梅蕊便分携，回鴈峯前試綵衣。",
            "學就浯溪崖上字，鴈回莫遣信音稀。"
        ],
        "title": "戲代作送住郎",
        "id": "6e98cebf-4836-4548-8571-6bf5c0760b5c"
    },
    {
        "author": "朱松",
        "paragraphs": [
            "名籍丹丘號散人，何時香火共朝真。",
            "只應經世平生意，未合歸愚便問津。"
        ],
        "title": "寄范伯達",
        "id": "d50b246f-b936-4431-960f-3b1bef9cf3e2"
    },
    {
        "author": "朱松",
        "paragraphs": [
            "老來詩思如焦穀，自愧霜毫來故鄉。",
            "乞與楊家棗心樣，要將掣管試諸郎。"
        ],
        "title": "試筆",
        "id": "2be815f6-4f75-41a9-8145-17d99d55c291"
    },
    {
        "author": "朱松",
        "paragraphs": [
            "梅雨冥冥稻已齊，連雲篁竹暗蠻谿。",
            "短萌解籜登雕俎，錯落黄金騕褭蹄。"
        ],
        "title": "篁竹筍",
        "id": "ebccb929-183e-4b93-96b3-881da6ae17af"
    },
    {
        "author": "朱松",
        "paragraphs": [
            "北風日日卷塵沙，桃李凌寒强自葩。",
            "莫作春光流轉想，要知枯枿是狂華。"
        ],
        "title": "冬日桃李華",
        "id": "ee2294ad-0808-4be2-9858-f226043656eb"
    },
    {
        "author": "朱松",
        "paragraphs": [
            "天涯投老鬢驚秋，夢想長江碧玉流。",
            "忽對畫圖揩病眼，失聲便欲喚歸舟。"
        ],
        "tags": [
            "长江"
        ],
        "title": "題范才元湘江喚舟圖用李居仁韻",
        "id": "7479054a-b40e-4cc2-a1e1-e218c7dbc0f0"
    },
    {
        "author": "朱松",
        "paragraphs": [
            "江闊雲垂滿袖風，急須下馬一尊同。",
            "正應無奈催詩雪，句在渠儂擁鼻中。"
        ],
        "title": "題趙守中江行初雪圖",
        "id": "ae467728-7509-4569-9eb4-b11bee64c508"
    },
    {
        "author": "朱松",
        "paragraphs": [
            "莫笑山翁老據鞍，探梅今夕到江干。",
            "半灘流水浸殘月，一夜清霜催曉寒。",
            "倚醉更教重秉燭，怕愁元自怯憑欄。",
            "誰知携客芳華日，曾費纏頭錦百端。"
        ],
        "title": "楚江觀梅",
        "id": "6d87d1a1-05c6-4c27-a9c1-30f4bca5d412"
    },
    {
        "author": "朱松",
        "paragraphs": [
            "萬里西遊爲覓詩，錦城更付一官癡。",
            "脫巾漉酒從人笑，拄笏看山頗自奇。",
            "疏雨池塘魚避釣，曉鶑窗戶客爭棋。",
            "老來怕與春爲別，醉過殘紅滿地時。"
        ],
        "title": "春晚書懷",
        "id": "07de77ad-a16f-45bd-83fa-e51d9f5adc4e"
    },
    {
        "author": "朱松",
        "paragraphs": [
            "爾去事齋居，操持好在初。",
            "故鄉無厚業，舊篋有殘書。",
            "夜寑燈遲滅，晨興髮蚤梳。",
            "詩囊應令滿，酒盞固宜疏。",
            "貘羈寧似犬，龍化本由魚。",
            "鼎薦緣中實，鐘鳴應體虛。",
            "洞洞春天發，悠悠白日除。",
            "成家全頼汝，逝此莫躊躇。"
        ],
        "title": "送五二郎讀書",
        "id": "e7b1f9f8-6066-4920-8df4-94cac5e5c0a5"
    },
    {
        "author": "朱松",
        "paragraphs": [
            "宵寒卧增裯，晝寒起增衣。",
            "如何負暄樂，高堂日輝輝。",
            "引光扉盡闢，追影榻屢移。",
            "妙趣久乃酣，瞑目潜自知。",
            "初如擁紅爐，凍粟消頑肌。",
            "漸如飲醇醪，暖力中融怡。",
            "欠伸百骸舒，爬搔隨意爲。",
            "頗回驕佚氣，頓改寒酸姿。",
            "熏然沐慈仁，天恩豈予私。",
            "願披橫空雲，四海同熙熙。"
        ],
        "title": "負暄",
        "id": "1aa3a466-1582-455e-a2be-675a078ea5ec"
    },
    {
        "author": "朱松",
        "paragraphs": [
            "我病不任耕，歲收仰微租。",
            "蒙成每自愧，一飽便有餘。",
            "連觴使之釂，醉語雜叫呼。",
            "野人無他腸，吾輩恐不如。"
        ],
        "title": "飲租戶",
        "id": "3acbae46-3301-4b0b-a3a3-797b7cca5ca6"
    },
    {
        "author": "朱松",
        "paragraphs": [
            "傍舍植桑蔬，携鋤理荒穢。",
            "桔槔勤俯仰，一雨功百倍。",
            "朝來綠映土，新葉摇肺肺。",
            "牛羊勿踐履，食肉屠爾輩。"
        ],
        "title": "種菜",
        "id": "a5fbfdca-5491-43cb-9775-5e26dc0f1b51"
    },
    {
        "author": "朱槔",
        "paragraphs": [
            "陰陰雪意雲垂地，曳策微行傍清泚。",
            "眼明橫路出江梅，烟瞑沙寒迷表裏。",
            "當年一夢山月明，依約瑶臺見仙子。",
            "俗緣掣肘意未了，弄出飛瓊亂紛委。",
            "摩娑銅狄豈須話，滄海揚塵固其理。",
            "花神縱步來閬苑，羞怕唐昌偷玉蕊。",
            "回風自作粧半面，泣露真成愁齲齒。",
            "相看一笑豈易得，分與天香更清美。",
            "那知脫屣塵寰去，頃刻蓬萊三萬里。",
            "黄昏誰伴醉鄉歸，天色無情淡如洗。"
        ],
        "title": "次韻梅花",
        "id": "20045e11-eceb-4ba8-831d-900ebfbb8420"
    },
    {
        "author": "朱槔",
        "paragraphs": [
            "天工憒憒春無力，桃李顰心少顔色。",
            "夢中矯首望三山，我是東南未歸客。",
            "岩壑交游人姓支，相思江月半成規。",
            "遥知草木代說法，豈是畫餠隨兒嬉。",
            "此身分不過朝市，何日相從拂衣袂。",
            "豈容陶令載白蓮，會作鄭虔書落柿。"
        ],
        "title": "次韻寄求道人",
        "id": "3a2cf353-85e4-4b01-803c-c3014ad0ee66"
    },
    {
        "author": "朱槔",
        "paragraphs": [
            "春風本自掣肘去，那更病留過一旬。",
            "滿眼山川雖不改，連天桃李已成塵。",
            "銀河誰與洗兵馬，寶唾安能泣鬼神。",
            "悵望故人分雪此，飛雲落日在綸巾。"
        ],
        "title": "二詩寄德粲并簡內觀諸友  其一",
        "id": "889306f1-728b-4f45-91da-8c152c8f35b2"
    },
    {
        "author": "朱槔",
        "paragraphs": [
            "九淵亭上二三子，見說年來事事新。",
            "隔水不容招手喚，曲窗已有畫眉人。",
            "酴醾香好急携酒，鶗鴂聲繁催送春。",
            "笑我江南未歸客，飄然天地一閑身。"
        ],
        "title": "二詩寄德粲并簡內觀諸友  其二",
        "id": "e307fadf-0bb8-4161-988e-f7ba34a9f548"
    },
    {
        "author": "朱槔",
        "paragraphs": [
            "一牛鳴地兩禪林，霧雨初晴翠靄深。",
            "熟路緣溪穿窈窕，疏鐘喚客出嶇嶔。",
            "未求黄卷成功處，且辦青山避世心。",
            "悵望不來還獨返，秋風聊作暮雲吟。"
        ],
        "title": "寄人",
        "id": "387e30a1-b9f6-4343-a5f1-86f789664787"
    },
    {
        "author": "朱槔",
        "paragraphs": [
            "老禪獨卧千岩表，枯木寒雲伴此身。",
            "只倚藜根作詩本，肯分秋色與騷人。",
            "心源落落故難合，筆勢翩翩想絕倫。",
            "記取濠梁斷金語，三山好處要傳真。"
        ],
        "title": "十月上休日示求道人",
        "id": "6f0ee89c-1634-4ebb-aca8-c5d71a1be643"
    },
    {
        "author": "朱槔",
        "paragraphs": [
            "淇澳渭川那復夢，而今天遣出南方。",
            "要觀大節須霜雪，莫說此君無肺腸。",
            "照水形容殊不惡，臨風言語一何長。",
            "山僧豈識留連意，千里故人逢異鄉。"
        ],
        "title": "同蹈元看竹了軒因用去年方字韻作此",
        "id": "c8a22892-0b3e-4016-9076-cdd7e8cf6eb7"
    },
    {
        "author": "朱槔",
        "paragraphs": [
            "平生樂事在三餘，不管梧陰過玉除。",
            "絕尾忽參嫠緯句，風塵今日正愁予。"
        ],
        "title": "和德粹三絕  其一",
        "id": "6c95c026-7f5b-4d46-8c79-30225aae8a5f"
    },
    {
        "author": "朱槔",
        "paragraphs": [
            "心賞南樓一味凉，波光山影上藜牀。",
            "莫言體國非吾事，好夢不能千里長。"
        ],
        "title": "和德粹三絕  其二",
        "id": "fec0226a-fa2f-4b38-bd7c-a4e2c2c355d6"
    },
    {
        "author": "朱槔",
        "paragraphs": [
            "未坐他年百尺樓，浮雲身上且悠悠。",
            "眼高四海騎鯨客，不見長安亦解愁。"
        ],
        "title": "和德粹三絕  其三",
        "id": "aac67a46-35ff-4f04-aa4a-0f9014d8afb1"
    },
    {
        "author": "朱槔",
        "paragraphs": [
            "客路那知歲月長，掀眉一笑苾蒭房。",
            "且傾徐邈聖賢酒，不問陳登上下牀。",
            "雲影翻空迷海嶠，秋聲隨夢到江鄉。",
            "明朝各聽船窗雨，猶憶枯棋戰四郎。"
        ],
        "title": "三山次潘靜之升書記韻",
        "id": "99482b9b-e28a-4dee-8b1e-3d4dfc37f0ce"
    },
    {
        "author": "朱槔",
        "paragraphs": [
            "邂逅招提頓客輈，十年塵土且休休。",
            "三人月下從渠便，二老風流到我不。",
            "南北只今無好語，山川如許更悲秋。",
            "故應賸作鏘金句，莫羨群兒萬戶侯。"
        ],
        "title": "邈書寄出與李知哲唱和詩次韻",
        "id": "f3cc56b0-d517-41e7-bbe0-e3ecf44d4720"
    },
    {
        "author": "朱槔",
        "paragraphs": [
            "蔬畦雨徑策勳時，徙種鄰牆菊兩枝。",
            "九日無人過朱放，十分舉酒酌王尼。",
            "花裁栗玉秋風健，香近龍涎曉夢知。",
            "負口不應還負眼，長鑱煩爾鎮相隨。"
        ],
        "title": "老兵種菊以詩謝之",
        "id": "1fa269b0-ed9e-4222-96ca-0308b8a57dbf"
    },
    {
        "author": "朱槔",
        "paragraphs": [
            "江村卜築路斜斜，模寫癯仙四壁家。",
            "聞道讀書忘肉味，不緣避世宿桃花。",
            "青山自作千年調，白眼空驚一望賒。",
            "欲買雞豚投近社，烟蓑雨笠寄生涯。"
        ],
        "title": "鄭德予同遊桃花山次韻  其一",
        "id": "bd992a55-2b07-44c9-bbe9-899e587cbacf"
    },
    {
        "author": "朱槔",
        "paragraphs": [
            "春紅萬樹抱山斜，落落真源自一家。",
            "雲起坐中疑有雨，酒行杯面恐飛花。",
            "塵緣未斷心雖勝，他日重來約尚賒。",
            "畧倩淵明記遺事，武陵今不在天涯。"
        ],
        "title": "鄭德予同遊桃花山次韻  其二",
        "id": "ca663d14-d15e-4153-9d3c-491b3d39a431"
    },
    {
        "author": "朱槔",
        "paragraphs": [
            "九日黄花笑白頭，分將牢落付林丘。",
            "半川暝色聊償夢，別嶺秋聲旋寄愁。",
            "江國經年成浪語，匡廬入手是真休。",
            "未能免俗須登陟，睨視元龍百尺樓。"
        ],
        "tags": [
            "庐山"
        ],
        "title": "九日與客語慨然有廬山之興",
        "id": "c2a2307e-0d48-43ca-aeef-80b998cbbd0c"
    },
    {
        "author": "朱槔",
        "paragraphs": [
            "來伴秋風十日閑，筆端久已識波瀾。",
            "煩君一醉雙峰月，乞與兒曹白眼看。"
        ],
        "title": "草堂諸陳同遊崧山精舍冕仲携琴先歸用壁間韻  其一",
        "id": "cf2b9cb2-a651-4053-87f7-19d836e9ed57"
    },
    {
        "author": "朱槔",
        "paragraphs": [
            "破塵妙語慰畸人，鶴髮深衣雨墊巾。",
            "獨自抱琴山下去，石橋月色爲誰新。"
        ],
        "title": "草堂諸陳同遊崧山精舍冕仲携琴先歸用壁間韻  其二",
        "id": "6b64708b-d3a9-4580-a10a-d04080e653f5"
    },
    {
        "author": "朱槔",
        "paragraphs": [
            "日脚微明雨脚疏，誰將雲夢賦相如。",
            "西南山好君知不，一見全勝讀異書。"
        ],
        "title": "三山次鄭德予韻  其一",
        "id": "59b2664e-140e-4fb5-b8c1-03e1d6e4c534"
    },
    {
        "author": "朱槔",
        "paragraphs": [
            "何日歸舟片葉輕，白鷗相伴艣微鳴。",
            "只應潮打蓬窗處，已作離騷一半清。"
        ],
        "title": "三山次鄭德予韻  其二",
        "id": "3bac0adc-bec9-47ad-b825-23ebf8dec8b8"
    },
    {
        "author": "朱槔",
        "paragraphs": [
            "一月尤溪烟雨濃，玉梅渾作玉人逢。",
            "江南他日摘香處，莫忘雲間雙髻峯。"
        ],
        "title": "次韻梅花兩絕句  其一",
        "id": "691a686c-cc71-4831-bd24-5b6784cf51b9"
    },
    {
        "author": "朱槔",
        "paragraphs": [
            "清淺彎環遶故牆，一身將影理殘妝。",
            "西施俗處無人見，冷落吳宮溪水香。"
        ],
        "title": "次韻梅花兩絕句  其二",
        "id": "b1593808-4b44-441f-827a-4f49801dcf66"
    },
    {
        "author": "朱槔",
        "paragraphs": [
            "徐侯筆下波濤寬，新詩示我清且閑。",
            "誰能辛苦學飯顆，格轍已到元和間。",
            "春寒十日不出戶，坐想江柳分烟鬟。",
            "東坡老仙有奇句，析韻琢句光斕斑。",
            "疾雷一洗牛蟻閙，羯鼓畧驚桃李頑。",
            "周郎知音亦已久，仲車著語誰當刪。",
            "大弨六鈞古稱重，汝自力弱無由彎。",
            "胡爲坎坎事嗤點，今古可笑兒童孱。",
            "鄉關春物入意匠，水光花氣相回環。",
            "莫嫌衆口亂如沸，當見三耳生其顔。",
            "嗟吾和詩雖已晚，識君妙意存高山。",
            "告君詩妙須飲酒，社甕一醉寧當慳。"
        ],
        "title": "徐彥猷以仇池詩句爲韻作詩十四章見示答之",
        "id": "80b8afa0-7994-4328-9771-e49fabc8480e"
    },
    {
        "author": "朱槔",
        "paragraphs": [
            "雲氣披猖月意孤，冬青倒影上庭隅。",
            "燈橫老薺蛾方去，書掩新芸蠹已無。",
            "一世盡知關魯酒，十年不擬歎齊竽。",
            "支頤坐覺疏星沒，獨扣龍頭瀉酪奴。"
        ],
        "title": "寓居南軒",
        "id": "74f97c84-6a66-434e-a20f-9267e3a6692e"
    },
    {
        "author": "朱槔",
        "paragraphs": [
            "臘到方留此日寒，雨多未覺過雲殘。",
            "共驚臺柳怱怱去，獨抱園花細細看。",
            "洗面不勞千點雪，薰衣剩破一分檀。",
            "詩人窮苦誰料理，只倚東風酒量寬。"
        ],
        "title": "答戲昭文梅花",
        "id": "60976044-9f3c-4a00-b760-890fb0b70e3f"
    },
    {
        "author": "朱槔",
        "paragraphs": [
            "自數今年臘，天饒半月春。",
            "酒船欺白首，桃靨笑青唇。",
            "避地疏同隊，逢人試問津。",
            "傷心穿豺虎，未肯盡奔秦。"
        ],
        "title": "乙丑臘月",
        "id": "ba438e7c-5a38-44c7-a6e6-4147b1ecea1f"
    },
    {
        "author": "朱槔",
        "paragraphs": [
            "一溪春漲午晴初，日透波光綠浸裾。",
            "却憶孤山山下路，石橋清澈看叉魚。"
        ],
        "title": "延平道中  其一",
        "id": "9f40b73f-5148-42db-866a-7cb898428611"
    },
    {
        "author": "朱槔",
        "paragraphs": [
            "雲間三十六峯高，北望思歸夢亦勞。",
            "來客雙峯莫相笑，少低吾眼爲兒曹。"
        ],
        "title": "延平道中  其二",
        "id": "6087b8c0-c7d2-49f5-b4b4-c64c2374c278"
    },
    {
        "author": "朱槔",
        "paragraphs": [
            "山雨疏疏心又驚，起瞻天色斗微明。",
            "他年一枕江關夢，知憶蓬窗此夜聲。"
        ],
        "title": "舟次黿湖阻水因由董山  其一",
        "id": "4a29866e-713f-46e6-9b75-2cfd6d620b45"
    },
    {
        "author": "朱槔",
        "paragraphs": [
            "一川黄濁寫崑崘，苦恨南溪不盡吞。",
            "三老亦知行意速，時時插竹記沙痕。"
        ],
        "title": "舟次黿湖阻水因由董山  其二",
        "id": "78e940af-00fc-4afc-b7c9-b15a1f529bc5"
    },
    {
        "author": "朱槔",
        "paragraphs": [
            "拂拂朝霞到客舟，苦疑雨意在鳴鳩。",
            "好峯天半元相識，且作僧牀挾策遊。"
        ],
        "title": "舟次黿湖阻水因由董山  其三",
        "id": "fd6bfd19-8f4f-4cf9-a1c8-b2818d7e591a"
    },
    {
        "author": "朱槔",
        "paragraphs": [
            "夢好山晴曉不知，船邊今日見鬚眉。",
            "向來快寫崑崘地，元有薰風綠盡時。"
        ],
        "title": "舟次黿湖阻水因由董山  其四",
        "id": "5cbd6a55-0a0d-45db-a5d8-16d27bba91c6"
    },
    {
        "author": "朱槔",
        "paragraphs": [
            "春江一月困揚舲，醉夢無人與喚醒。",
            "欲識故交金石處，相逢詩裏眼猶青。"
        ],
        "title": "向年舟自三山上延平和人韻兩絕  其一",
        "id": "f45e6345-1709-4124-8e6f-f62fa671cb9d"
    },
    {
        "author": "朱槔",
        "paragraphs": [
            "春風一夢收桃李，雙燕不知愁絕時。",
            "卧向蓬窗飽聽雨，無人識此是新詩。"
        ],
        "title": "向年舟自三山上延平和人韻兩絕  其二",
        "id": "7ef7ee25-e68d-4302-ab5f-762a26399c21"
    },
    {
        "author": "朱槔",
        "paragraphs": [
            "白玉繁花五葉芳，春風吹盡洞庭霜。",
            "河西道眼分明處，識破此中知見香。"
        ],
        "tags": [
            "洞庭湖"
        ],
        "title": "元英折惠柚花",
        "id": "44da8aca-a611-47f6-9d7f-3c1e95fdfac9"
    },
    {
        "author": "朱槔",
        "paragraphs": [
            "殘臘避新正，疾馳不可鞚。",
            "梅花相行色，更以風雨送。",
            "傷哉綠林豪，支派出章貢。",
            "荐食今幾年，金帛既充棟。",
            "王旅走山澤，魄散失饑凍。",
            "空聞米粟廉，不救干戈痛。",
            "冥冥紙錢底，千室羅盎甕。",
            "祀先不暇嘗，一夜驚入夢。",
            "書生口擊賊，自愧脫嘲弄。",
            "經營華陽馬，想像丹穴鳳。",
            "融融聲教中，焉得餘此衆。",
            "由基執弧矢，鼷鼠何足中。",
            "浮烟起南舍，春事行倥傯。",
            "桃寒强破蕊，鳥靜獨成哢。",
            "詩情寫物色，心匠與折衷。",
            "章草簡阿戎，溪頭試微諷。"
        ],
        "title": "乙丑除夜寓永興寄五二姪一首",
        "id": "eab614b5-de9d-439c-89fa-bee2075f2f5a"
    },
    {
        "author": "朱槔",
        "paragraphs": [
            "蘧蘧飛夢過雲鄉，物色清輝眼界長。",
            "閶闔未招金馬士，蓬萊先立玉瀾堂。",
            "千尋濯足衣裘冷，六字哦詩筆硯香。",
            "當與瑶池作同社，紅巾青鳥兩相忘。"
        ],
        "title": "僕自以四月十四日自延平歸所寓之南軒積雨陰濕體中不佳二十五日夜夢至一處流水被道色清絕若有欄檻而無屋宇有筆硯皆浸水中予驚問何地旁有應者曰此玉瀾堂也夢中欲取水中筆硯作詩詩未成而覺意緒蕭爽殆不類人世雞已一再鳴矣因賦此",
        "id": "23601d74-a8bc-4ea2-93b2-f49955b44fee"
    },
    {
        "author": "朱槔",
        "paragraphs": [
            "閩嶺浮沈二十年，歸心日夜夢江天。",
            "謾題甲乙煩君看，若說功名只自憐。",
            "造物小兒知薄相，箇中老子已忘筌。",
            "一筇聞作東南去，豈欲求人左海邊。"
        ],
        "title": "贈周功崇",
        "id": "feb625d8-2c69-480b-a32a-ee651186a68e"
    },
    {
        "author": "朱槔",
        "paragraphs": [
            "蒼梧翠柏泣西風，尺冢巍然宿草中。",
            "寶劍何心求季子，隻雞今日過橋公。",
            "麟經有味人誰識，鶴陣論功氣自雄。",
            "欲拂蒼厓寫奇節，陳琳檄手語言工。"
        ],
        "title": "悼鄭彥繼書墓亭",
        "id": "f46b4e8c-cfb9-4a8d-bbae-c983b4137442"
    },
    {
        "author": "朱槔",
        "paragraphs": [
            "一室真容膝，何人客子猷。",
            "土浮迎竹醉，雲凈對山羞。",
            "無地青歸幌，他年翠繞樓。",
            "且從鄰寺去，烟雨看沙鷗。"
        ],
        "title": "竹醉日懷故山",
        "id": "7b3145eb-420d-4a62-bf7c-4859a963a26d"
    },
    {
        "author": "朱槔",
        "paragraphs": [
            "繁暑不可度，病餘少見招。",
            "投鄰借軒卧，信手得書饒。",
            "壽我藥雙笈，驚人詩一瓢。",
            "醒心憑雪鷺，只恐日薰銷。"
        ],
        "title": "繁暑",
        "id": "5d35910a-2a92-4f7e-8fae-d74ec4b892cf"
    },
    {
        "author": "朱槔",
        "paragraphs": [
            "窳質謝天巧，風輪出鬼謀。",
            "入窯奔閼伯，隨舶震陽侯。",
            "獨鳥藏身穩，雙虹繞腹流。",
            "可充王會賦，漆簡寫成周。"
        ],
        "title": "大食瓶",
        "id": "267ab3e8-1a0e-410c-b1b0-8eb7d1fc8be2"
    },
    {
        "author": "朱槔",
        "paragraphs": [
            "人道春寒早繫舟，楚山一夜雨瀏瀏。",
            "此生削跡江邊路，嫩綠紛紅只自愁。"
        ],
        "title": "春寒",
        "id": "c18759d9-0d38-4e99-ad3a-f5e69d85278d"
    },
    {
        "author": "朱槔",
        "paragraphs": [
            "素簡久辭夜，清風先戒秋。",
            "稻深群蛤吠，草暗一螢流。",
            "舌在殊無計，心空尚有求。",
            "按圖尋分野，楚尾見吾州。"
        ],
        "title": "夏夜極凉",
        "id": "73d00566-778e-41c3-b09b-f74dd4c83301"
    },
    {
        "author": "朱槔",
        "paragraphs": [
            "天涯明月見秋風，錯莫誰驚碧樹空。",
            "豈意楚山招隠處，盡歸蜀客廣騷中。",
            "釣魚聊爾針方直，乞米茫然帖自工。",
            "獨卧南軒聽南澗，蠻花猶作杜鵑紅。"
        ],
        "title": "六月二十日",
        "id": "3724b141-bbcd-43e3-a71f-370055fc67db"
    },
    {
        "author": "朱槔",
        "paragraphs": [
            "橋外茅茨好，相過問酒錢。",
            "李花今若此，白髮自茫然。",
            "落日雲千步，春風雪一川。",
            "明朝記來處，石澗響濺濺。"
        ],
        "title": "尤溪縣之南李花千樹無一雜木春時嘗飲其中酒家小軒可愛不知何故不曾作詩追賦二首明年修故事當書之壁間  其一",
        "id": "fc26fa30-dd25-4144-a9ea-d63987aeab73"
    },
    {
        "author": "朱槔",
        "paragraphs": [
            "見說小軒久，無人喚我來。",
            "直如春力快，故遣客懷開。",
            "玉立花千樹，霞翻酒一盃。",
            "江陵二月尾，襟韻信難陪。"
        ],
        "title": "尤溪縣之南李花千樹無一雜木春時嘗飲其中酒家小軒可愛不知何故不曾作詩追賦二首明年修故事當書之壁間  其二",
        "id": "53c633b2-cebb-4285-9db4-60f4df5c443a"
    },
    {
        "author": "朱槔",
        "paragraphs": [
            "柳態隨時秀，花容近酒輕。",
            "綠窗京洛語，盡抹早鶑聲。"
        ],
        "title": "春間小詩書趙園壁追錄之  其一",
        "id": "28388eb6-6d78-44e5-add0-1563c25a006c"
    },
    {
        "author": "朱槔",
        "paragraphs": [
            "小語不知夕，幽香無盡時。",
            "影寒人欲醉，明月照酴醾。"
        ],
        "title": "春間小詩書趙園壁追錄之  其二",
        "id": "b409a645-e761-4820-927b-01fe95d700cc"
    },
    {
        "author": "朱槔",
        "paragraphs": [
            "自得春風信，開懷待此花。",
            "餘寒固艱棘，今夕雪斜斜。"
        ],
        "title": "春間小詩書趙園壁追錄之  其三",
        "id": "5aed7b71-af0b-4c94-9e88-1329ad3793e6"
    },
    {
        "author": "朱槔",
        "paragraphs": [
            "夜月閩杯淺，春風楚製輕。",
            "故鄉空費夢，來此聽谿聲。"
        ],
        "title": "春間小詩書趙園壁追錄之  其四",
        "id": "1d52b73d-af53-4b4f-b00c-796d455a6053"
    },
    {
        "author": "朱槔",
        "paragraphs": [
            "落日解衣無一事，移牀臨水已三回。",
            "斗沉北嶺魚方樂，月過秋河鴈不來。",
            "疏翠庭前供答話，淺紅木末勸持盃。",
            "明明獨對蒼華影，莫上睢陽萬死臺。"
        ],
        "title": "夜坐池上用簡齋韻",
        "id": "49d4d9e7-62ba-4b45-bfd8-92c5adb00a58"
    },
    {
        "author": "朱槔",
        "paragraphs": [
            "西風扶病上江樓，老眼凄迷一色秋。",
            "帆影戛雲追斷鴈，角聲吹月舞潜虯。",
            "栽培白業初無路，點檢青山始欲愁。",
            "左海此中纔咫尺，何年烟雨解扁舟。"
        ],
        "title": "平津",
        "id": "c952daa8-e699-4646-bd6d-e61cac5880ea"
    },
    {
        "author": "朱槔",
        "paragraphs": [
            "風日迫佳節，一川秋意昏。",
            "臨高分石磴，却立數煙村。",
            "楚製隨雲物，蠻花照酒痕。",
            "龍山嗟未久，藍水想空存。",
            "鴻鴈頻收唳，茱萸幾斷魂。",
            "拍肩尋熟路，登閣換餘樽。",
            "鍾梵規繩闊，親朋笑語溫。",
            "加籩携海嶠，聞笛憶鄉園。",
            "夢記南柯守，兵看左角奔。",
            "詩凡羞晉宋，髮短任乾坤。",
            "汝輩禪心起，今生道眼渾。",
            "不知東嶂外，灧灧湧金盆。"
        ],
        "title": "九日與數客登善福院之絕頂晚飲茗飲閣予以病先歸賦十二韻",
        "id": "427c458f-dcb2-4151-ab21-625265eae715"
    },
    {
        "author": "朱槔",
        "paragraphs": [
            "鳴蜩初歇樹猶陰，黄菊紅榴色轉深。",
            "管領秋風有今日，留仙群稱辟寒金。"
        ],
        "title": "秋日  其一",
        "id": "1b02a273-3300-48fb-a892-4c11d64051e3"
    },
    {
        "author": "朱槔",
        "paragraphs": [
            "簸弄天風髮彩凉，西河一笑問吳剛。",
            "借君玉斧煩輕手，留取箇中秋影香。"
        ],
        "title": "秋日  其二",
        "id": "281cf16d-df9e-4ccf-abba-a9d8bc97e42a"
    },
    {
        "author": "朱槔",
        "paragraphs": [
            "山靜溪回樹綠晴，鷺群點點雪分明。",
            "影沉寒水初無意，只是魚兒獨自驚。"
        ],
        "title": "秋日  其三",
        "id": "dff973b2-07cd-4ef1-a4ef-8f608525c6a6"
    },
    {
        "author": "朱槔",
        "paragraphs": [
            "君家雙峯下，祝髮事香火。",
            "豈無遠遊志，困此萬山裹。",
            "坐閲腰包中，未接話已墮。",
            "翩然問知津，九仙入風柁。",
            "冥冥荔枝浦，華屋紛砐硪。",
            "邂逅儻逢渠，周旋寧作我。",
            "閉門造車語，雖陋佛所可。",
            "他年笑相視，此計無乃左。"
        ],
        "title": "葵道人之三山",
        "id": "70a5421d-4bd7-4ac0-a97f-9e38410bb5e1"
    },
    {
        "author": "朱槔",
        "paragraphs": [
            "雲卧雙峯祇對亭，黄塵縈拂玉梅驚。",
            "春風一棹歸來早，誰作窗間擁鼻聲。"
        ],
        "title": "次嶺上壁間韻",
        "id": "cf486e10-6f14-4f22-ba8e-0e538552e39c"
    },
    {
        "author": "朱槔",
        "paragraphs": [
            "一舉造物手，萬生和氣中。",
            "酒邊排雪意，詩裏要春風。",
            "了了誰孤起，滔滔我即空。",
            "試詢三世事，猶有讀書功。"
        ],
        "title": "春風",
        "id": "0dc18fb9-3d3a-4372-bcdd-d94f429a8797"
    },
    {
        "author": "朱槔",
        "paragraphs": [
            "折山有路可上，他日雲藏萬家。",
            "用處何曾觸石，一禪指頂天涯。"
        ],
        "title": "折山道中六言寄湧翠道人  其一",
        "id": "2ce12def-bd2e-4b12-af7a-55ea5a4482e3"
    },
    {
        "author": "朱槔",
        "paragraphs": [
            "雲暖網橫危磴，日沉舟泊平沙。",
            "欵乃一聲歸去，炊烟遥起蘆花。"
        ],
        "title": "折山道中六言寄湧翠道人  其二",
        "id": "ead8ddca-7f6e-4122-9583-eea41419680f"
    },
    {
        "author": "朱槔",
        "paragraphs": [
            "牛卧黄茅岡底，鷺歸紅葉村邊。",
            "可是太平無象，溪橋醉舞華顛。"
        ],
        "title": "折山道中六言寄湧翠道人  其三",
        "id": "3d78f62e-1c24-4cd2-be4c-3aecd671223b"
    },
    {
        "author": "朱槔",
        "paragraphs": [
            "玉梅無意相惱，嗾人烟雨疏疏。",
            "擬寫箇中妙處，語煩不到西湖。"
        ],
        "tags": [
            "西湖"
        ],
        "title": "折山道中六言寄湧翠道人  其四",
        "id": "30e4da93-8e16-4f1b-aff1-9f4f875d08fa"
    },
    {
        "author": "朱槔",
        "paragraphs": [
            "草枯蟲躍驚響，溪靜魚行閃光。",
            "只麽時時管带，可須細細商量。"
        ],
        "title": "折山道中六言寄湧翠道人  其五",
        "id": "156467b8-7f96-4f10-8fb5-14ad4d457af2"
    },
    {
        "author": "朱槔",
        "paragraphs": [
            "既有女名靈照，何妨自作維摩。",
            "要見諸天辦供，問他風月山河。"
        ],
        "title": "折山道中六言寄湧翠道人  其六",
        "id": "8e71a370-d1b1-40ae-abc7-d46418ca69c9"
    },
    {
        "author": "朱槔",
        "paragraphs": [
            "支頤獨揖北窗風，怪事從今咄咄空。",
            "簡策不知春色晚，山川渾落戰塵中。",
            "花飄茵席三生凈，草入池塘一句工。",
            "想見楚龔懷我處，扁舟遨蕩夕陽紅。"
        ],
        "title": "寄龔十三",
        "id": "cbd61916-c67e-46d3-a03f-3ceb0e5d64f8"
    },
    {
        "author": "朱槔",
        "paragraphs": [
            "大點紛林際，虛簷寫夢中。",
            "明朝知穀雨，無策禁花風。",
            "石渚收機巧，烟蓑建事功。",
            "越禽牢閉口，吾道寄天公。"
        ],
        "title": "穀雨",
        "id": "acb870b4-1138-44d5-b433-0f48e57030a4"
    },
    {
        "author": "朱槔",
        "paragraphs": [
            "客次驚衰白，歸期先牡丹。",
            "空枝兼病力，啼鳥問愁端。",
            "平日長相憶，東風忍不看。",
            "冰容亦零落，唯是有春寒。"
        ],
        "title": "磻叟書云牡丹酴醾已盡胡不歸",
        "id": "930a329e-4ee7-41ee-afa7-5198f141c96a"
    },
    {
        "author": "朱槔",
        "paragraphs": [
            "隠几心疑水，携盂影照山。",
            "六窗開畔岸，一榻埽中間。",
            "柏子方饒舌，花枝忽解顔。",
            "定餘牛自牧，夢起蝶相關。",
            "閶闔初無路，蓬萊別有班。",
            "藏舟知夜失，面壁竟西還。",
            "老矣從他笑，公乎伴我閑。",
            "體坤詩更好，分寸許躋攀。"
        ],
        "title": "姚大本以李義山詩韻作詩題息軒繼作",
        "id": "5bd08238-b19b-4679-9d62-87c69ad56d49"
    },
    {
        "author": "朱槔",
        "paragraphs": [
            "昔與春風來此時，携書齪齪伴兒嬉。",
            "山晴欄楯投雌霓，身病林巒號子規。",
            "短髮蕭蕭吹易盡，長江滾滾去何之。",
            "欲追舊事無言說，更作三生石上期。"
        ],
        "tags": [
            "长江"
        ],
        "title": "書報國壁向年寓學於此嘗見虹下飲溪中復聞子規",
        "id": "dcb435f6-5403-4a5e-ba34-da613a4a8d36"
    },
    {
        "author": "朱槔",
        "paragraphs": [
            "玉樹成群不可攀，謾將牢落待蒼山。",
            "五年分手河梁外，一夕連牀風雨間。",
            "梅蕊凌寒春欲動，酒杯無力病相關。",
            "朱陳自古同鄉社，更約青雲作往還。"
        ],
        "title": "蓋竹與陳和仲昆季",
        "id": "e6f3309a-7275-47b0-9c53-3f8f72d6281f"
    },
    {
        "author": "朱槔",
        "paragraphs": [
            "滄海橫流無處安，只今且作夢中看。",
            "豈須遊戲兩蝸角，收此微茫一彈丸。",
            "老境懷人山宛轉，春風著物鬢摧殘。",
            "窮愁似與詩增氣，嚼雪敲冰字字寒。"
        ],
        "title": "寄夢肇",
        "id": "5104ebba-099a-405d-a72c-dbdb06541868"
    },
    {
        "author": "朱槔",
        "paragraphs": [
            "秀出雪峯一千衆，挽回廬阜三十年。",
            "赤烏白馬吐傑句，黄花翠竹通幽禪。",
            "竺師不假報文度，鑿齒本自知彌天。",
            "可憐烏石嶺下路，榕葉炯炯凝雲烟。"
        ],
        "title": "辛酉五月望簡陳和仲",
        "id": "b875d082-37e5-4887-9ef8-6d06cf717af5"
    },
    {
        "author": "朱槔",
        "paragraphs": [
            "漫郎古邑埋蒿萊，五柳合抱何人栽。",
            "浯溪未作天寶頌，爽氣已壓南昌梅。",
            "蘇公鄧公先後到，一時玉立高嵬嵬。",
            "扁舟載酒渡江水，千山軟翠昏樓臺。",
            "漥尊抔飲追太古，雲荒石老無紛埃。",
            "歸來玉署念赤壁，側身西望銀濤堆。",
            "英辭傑句相震發，尚記野鳥窺空罍。",
            "只今却數未百載，蟲篆想見留巖隈。",
            "中原膻腥雜夷夏，淮北城壘生莓苔。",
            "公乎天與濟世具，曷不手引梟鸞開。",
            "空遺筆力配元祐，頓覺紙上千軍摧。",
            "禁中頗牧知在即，號令前日頒風雷。",
            "丹青元向大羽出，貂蟬要自兜鍪來。",
            "數公文字雖勝絕，莫使變作離騷哀。"
        ],
        "title": "用東坡武昌寒溪韻三篇  其一",
        "id": "ed0494c1-f70e-4587-9c45-ecdc8aa089b7"
    },
    {
        "author": "朱槔",
        "paragraphs": [
            "東坡謫官未放回，桃花不繫玄都栽。",
            "機牙愛觸造物手，五見江雨肥江梅。",
            "扁舟一笑凌浩渺，瘦筇結伴登崔嵬。",
            "漥尊故事逢浪叟，鳥篆真迹追浯臺。",
            "漂流長有北闕夢，邂逅果踏東華埃。",
            "玉堂夜直對同舍，金燭照座花成堆。",
            "帝觴雨露澆舌本，忽憶樊口傾山罍。",
            "聯詩共刻醉眠處，至今寶氣蟠巖隈。",
            "關西夫子獨好事，掖垣行即吟蒼苔。",
            "斯文突過元祐上，已覺萬丈光芒開。",
            "臨風弔客感赤壁，公瑾孟德俱彫摧。",
            "英雄割據亦兒戲，安用匕筯驚蚊雷。",
            "東坡羽化不復返，浪叟何日成歸來。",
            "鸚鵡洲前舊時路，寒波荒葦令人哀。"
        ],
        "title": "用東坡武昌寒溪韻三篇  其二",
        "id": "6c572bd8-1423-4075-a8ae-dd68b180361e"
    },
    {
        "author": "朱槔",
        "paragraphs": [
            "故園山水真奇哉，三徑蘭菊當年栽。",
            "自嗟流浪不知返，江城曉角愁吹梅。",
            "詩書邀我忽半世，車轂前却連崔嵬。",
            "試尋夷路到聖處，馬力已竭煩輿臺。",
            "去天尺五吐傑句，孔丘盜跖俱塵埃。",
            "坐疑蓬島尋丈爾，扁舟徑入浮雲堆。",
            "肩摩嵇向挽焦賀，欲倒瀛海爲尊罍。",
            "夢中失脚在何許，千里閩越天南隈。",
            "隻身形影自相弔，俯仰馬鬣迷青苔。",
            "蘭階彫謝知葉落，荆樹慘淡無花開。",
            "向來愚公不自度，一手欲以太華摧。",
            "那知天目山頂露，兒啼下視雲間雷。",
            "華亭黄耳竟安在，遼東白鶴還飛來。",
            "終尋三十六峯去，要假聶許平餘哀。"
        ],
        "title": "用東坡武昌寒溪韻三篇  其三",
        "id": "0dd1b29d-026b-459d-a7a0-034433c15adf"
    },
    {
        "author": "朱槔",
        "paragraphs": [
            "大弓竊陽氏，神鼎淪泗淵。",
            "何須識微士，周魯必不全。",
            "武庫一朝火，斬蛇逐飛烟。",
            "傷心睨前事，氐虜定紛然。"
        ],
        "title": "感事  其一",
        "id": "81740d52-559f-4f1b-ae68-102414aa2de3"
    },
    {
        "author": "朱槔",
        "paragraphs": [
            "山川非晉土，悲泣效楚囚。",
            "一語强自慰，凄迷望神州。",
            "刺史下荆水，司農來石頭。",
            "土園管夷吾，過計非私憂。"
        ],
        "title": "感事  其二",
        "id": "5c8baa0e-54b8-4c8c-8c0d-319cfebbb449"
    },
    {
        "author": "朱槔",
        "paragraphs": [
            "元規負康濟，徒手嬰群雄。",
            "兵從歷陽來，無地逃姦鋒。",
            "誰乎死社稷，千載一卞公。",
            "英風與義氣，建立成江東。"
        ],
        "title": "感事  其三",
        "id": "c336a19d-d186-4112-af56-bbfcf45b6ba9"
    },
    {
        "author": "朱槔",
        "paragraphs": [
            "去年雪欺客，平地一尺深。",
            "謝遣東閣花，那顧西牀琴。",
            "故人初不知，屋側乃見尋。",
            "悠然振永起，誰復明此心。"
        ],
        "title": "雪梅  其一",
        "id": "a43adeb6-f619-4651-99a4-7cfffaf42905"
    },
    {
        "author": "朱槔",
        "paragraphs": [
            "寒梅卧烟雨，山澤有奇氣。",
            "六龍扶翼之，月袂攬雲轡。",
            "先生九疑仙，心識真筌秘。",
            "裁詩作花骨，瘦凈乃可貴。"
        ],
        "title": "雪梅  其二",
        "id": "a46aa76a-c4c9-43e1-af59-9252ed519b87"
    },
    {
        "author": "朱槔",
        "paragraphs": [
            "疢憂倦征行，金火方牴牾。",
            "宵分餉群僕，乘月問前路。",
            "小兒何自至，檝我陳洲渡。",
            "暗浪擊層崖，平沙起驚鷺。",
            "莽蒼川花開，冥蒙山氣聚。",
            "物情豈不嘉，悶滯非所遇。",
            "鈴語出林表，風期呼我住。",
            "尋幽本素志，觸熱詠嘉句。",
            "午枕得高深，復覺清景駐。",
            "誰云適所願，永乏濟世具。",
            "以茲一夢頃，可况百年遇。",
            "咄哉郭氏子，破甑尚欲顧。"
        ],
        "title": "道中",
        "id": "dc09ac35-04ee-4efa-b4c1-4bdb70c8eac2"
    },
    {
        "author": "朱槔",
        "paragraphs": [
            "憂幽坐南軒，萬壑取我囚。",
            "疾雷且不聞，焉知草蟲愁。",
            "强顔理編簡，閲世如東流。",
            "滔滔竟不返，誰復操戈矛。",
            "天涯念孤姪，携母依諸劉。",
            "書來話悲辛，心往形輒留。",
            "先塋託仙峯，山僧掃梧楸。",
            "二女隨母住，外翁今白頭。",
            "伯氏尚書郎，名字騰九州。",
            "仲兄中武舉，氣欲無羌酋。",
            "棣華一朝集，荆樹三枝稠。",
            "堂堂相繼去，遺我歸山丘。",
            "漆園夢方覺，白衣雲正浮。",
            "憑陵若蹈空，何處停華輈。",
            "故鄉豈不懷，屋食良易謀。",
            "自我識廢興，於天無怨尤。",
            "平生喜聞詩，此詩當挽謳。",
            "不須生芻奠，君從二兄游。"
        ],
        "title": "自作挽歌辭",
        "id": "b7cf3a29-334e-420b-bb82-cd59316f8258"
    },
    {
        "author": "劉子羽",
        "paragraphs": [
            "趙州柏樹太無端，境上追尋也大難。",
            "處處綠楊堪繫馬，家家門底透長安。"
        ],
        "title": "頌",
        "id": "12982ef2-babe-41eb-81b6-ba0ab46fef5a"
    },
    {
        "author": "劉子羽",
        "paragraphs": [
            "誰鑄三鍾欒乳形，不須筍簴自能鳴。",
            "仙君欲奏賓雲曲，只感清霜便發聲。"
        ],
        "title": "題武夷山鍾模石",
        "id": "1c6d453f-7101-4491-8750-eecbd0fd0dd2"
    },
    {
        "author": "劉子羽",
        "paragraphs": [
            "古木千章覆地陰，微風披拂遞幽吟。",
            "化身大士久圓寂，歸命群黎無古今。",
            "能使兵戈長偃息，要知願力本宏深。",
            "中原赤子方魚肉，願廣當年濟物心。"
        ],
        "title": "題瑞岩扣冰古佛",
        "id": "8c0fecd1-27e7-4270-a47a-f6c202605250"
    },
    {
        "author": "范同",
        "paragraphs": [
            "客星底事犯宸居，輸與焦君卧草廬。",
            "萬樹遮山難覓寺，百川入海此歸墟。",
            "浮沉心事盟鷗鳥，獻替功名愧䱥魚。",
            "獨愛烟波開霽景，微雲不遣滓清虛。"
        ],
        "title": "焦山",
        "id": "c0600dee-e2a5-41db-afd9-0dcb5a51151f"
    },
    {
        "author": "高閌",
        "paragraphs": [
            "身占河南第一功，力行篤信守家風。",
            "淵源漫說斯文喪，深切今知此道東。",
            "七日夢楹終有待，三年築室恨無從。",
            "嵩伊千古溫淳氣，收入稽山鑑影中。"
        ],
        "title": "挽和靖先生",
        "id": "db30dc7c-e401-4e12-a8f6-cf7377376d32"
    },
    {
        "author": "萬世延",
        "paragraphs": [
            "莫放山虧簣，終教井及泉。"
        ],
        "title": "句",
        "id": "67446957-eae4-4d06-996f-12947de232e6"
    },
    {
        "author": "宋汝爲",
        "paragraphs": [
            "憔悴應憐范叔寒，南北東西萬里謫。",
            "朱顔荏苒變黎黑，走遍天涯常是客。"
        ],
        "title": "老人村",
        "id": "d4b69ef0-bb28-4f2d-b2ec-fd9ab5f2c0d2"
    },
    {
        "author": "宋汝爲",
        "paragraphs": [
            "平日慣從山外看，不禁煩惱著山圍。"
        ],
        "title": "句",
        "id": "2501d756-6810-4da5-aff6-9fee7311d21a"
    },
    {
        "author": "沈大廉",
        "paragraphs": [
            "夜共瀟湘月，朝連巫峽雲。",
            "烟愁賈太傅，雨泣屈平君。"
        ],
        "title": "岳陽",
        "id": "473208ed-c5d2-48cd-9d77-9c9704405dc7"
    },
    {
        "author": "沈大廉",
        "paragraphs": [
            "屴崱峰頭萬丈梯，上方高與白雲齊。",
            "青山盡處海門闊，紅日上來天宇低。"
        ],
        "title": "鼓山",
        "id": "d34db606-f963-459c-b52b-62632b0bf01f"
    },
    {
        "author": "張深",
        "paragraphs": [
            "本自無涯宦海游，如何杖策訪田疇。",
            "太平豈是渾無象，兩兩耕夫話有秋。"
        ],
        "title": "馮城開元寺留題",
        "id": "b084a7ea-3271-46a8-be99-cfee3ee62450"
    },
    {
        "author": "陳璹",
        "paragraphs": [
            "活計魚蝦蟹，此事屬漁舟。"
        ],
        "title": "句",
        "id": "737d0784-105d-4a41-bd55-8549deb74e4b"
    },
    {
        "author": "何宏中",
        "paragraphs": [
            "馬革盛尸每恨遲，西山餓踣更何辭。",
            "姓名不到中興曆，付與皇天后土知。"
        ],
        "title": "述懷",
        "id": "f9e9154c-70f1-4880-9e6b-7e0f9950bc82"
    },
    {
        "author": "傅慎微",
        "paragraphs": [
            "故人何定遠，造物不虛生。",
            "骨骼棱棱瘦，詩篇字字清。",
            "世皆尊道義，我獨見忠誠。",
            "尊酒分携後，何時蓋復傾。"
        ],
        "title": "贈何定遠",
        "id": "272f2db0-a028-41ac-b67c-155e6212ab8d"
    },
    {
        "author": "釋宗璉",
        "paragraphs": [
            "暗穿玉線，密度金針。",
            "如水入水，似金博金。"
        ],
        "title": "偈五首  其一",
        "id": "7d953a16-0b73-4595-8817-979908760a1e"
    },
    {
        "author": "釋宗璉",
        "paragraphs": [
            "破無明暗，截生死流。",
            "度三有城，泛無爲海。",
            "須是識這箇始得。"
        ],
        "title": "偈五首  其二",
        "id": "d0fb07ee-b80b-455e-8b0f-583253c4df77"
    },
    {
        "author": "釋宗璉",
        "paragraphs": [
            "喚作拄杖則觸，不喚作拄杖則背。",
            "若也識得，荆棘林中撒手，是非海裏橫身。",
            "脫或未然，普賢乘白象，土宿跨泥牛。"
        ],
        "title": "偈五首  其三",
        "id": "965740da-f8b7-4ada-8e9b-3cafff7d98ab"
    },
    {
        "author": "釋宗璉",
        "paragraphs": [
            "宗乘一唱殊途絕，萬別千差俱泯滅。",
            "通身是口難分雪，金剛腦後三斤鐵。"
        ],
        "title": "偈五首  其四",
        "id": "78c644bd-4439-4306-afbb-dc6b3113b1cb"
    },
    {
        "author": "釋宗璉",
        "paragraphs": [
            "是是，放出南山真鼈鼻。",
            "不是不是，勒回千里追風驥。",
            "終成敗壞可憐生，塞斷咽喉無出氣。",
            "無出氣，有巴鼻。",
            "趙州東壁挂葫蘆，堪笑維摩談不二。"
        ],
        "title": "偈五首  其五",
        "id": "87da21a0-c8ef-44ec-82bc-11804cd2f69b"
    },
    {
        "author": "釋宗璉",
        "paragraphs": [
            "南來本欲破邪說，紙燈滅處難分雪。",
            "踏著秤鎚硬似鐵，錯認烏龜喚作鼈。"
        ],
        "title": "頌古三首  其一",
        "id": "d4ed5188-69fb-4e08-a887-486b3135b012"
    },
    {
        "author": "釋宗璉",
        "paragraphs": [
            "新婦騎馿阿家牽，草裏尋常萬萬千。",
            "誰在後兮誰在先，不須特地苦加鞭。"
        ],
        "title": "頌古三首  其二",
        "id": "acd7d1f7-0143-4246-9362-a3add4dea3a6"
    },
    {
        "author": "釋宗璉",
        "paragraphs": [
            "馿尾豬頭牛脚跡，三斤麻子露消息。",
            "誌公杖頭剪刀尺，從來雨下階頭濕。"
        ],
        "title": "頌古三首  其三",
        "id": "70421a9e-3409-4961-952d-7da50d62f8e0"
    },
    {
        "author": "釋宗璉",
        "paragraphs": [
            "這箇老漢，渾無縫罅。",
            "點鐵成金，指鹿爲馬。",
            "以張拙秀才語擒縱多口，阿師跨三脚馿兒，指點諸方話霸。",
            "遇賤時三世諸佛正眼難窺，遇貴時八大龍王亦難酬價。",
            "阿呵呵，也大差。",
            "只因會春園裏失却眼睛，從此惡名滔滔流遍天下。",
            "高挂虛堂兮如師子全威，一任百怪千妖暗中驚訝。",
            "燈禪燈禪，第一不得容易與伊點化。"
        ],
        "title": "贊月庵",
        "id": "43023b8e-e99d-4acc-839a-6dda6bf5ea5c"
    },
    {
        "author": "釋行",
        "paragraphs": [
            "滿滿彎弓射不著，長長揮劍斫無痕。",
            "堪笑日月不到處，箇中別是一乾坤。"
        ],
        "title": "頌古",
        "id": "015e1f66-4ab2-476f-adc1-cd55adbc0ba4"
    },
    {
        "author": "釋祖燈",
        "paragraphs": [
            "趙州眼放光，爍破四天下。",
            "鉢盂上安柄，至今成話霸。"
        ],
        "title": "頌古",
        "id": "f88795f1-2301-4790-a735-198c4522a006"
    },
    {
        "author": "釋德淳",
        "paragraphs": [
            "俱胝一指頭，一毛拔九牛。",
            "華嶽連天碧，黄河徹底流。",
            "截却指，急回眸。",
            "青箬笠前無限事，綠簑衣底一時休。"
        ],
        "tags": [
            "华山"
        ],
        "title": "偈",
        "id": "c75bf6ba-c9f2-4c5d-910d-0093857994c6"
    },
    {
        "author": "釋德淳",
        "paragraphs": [
            "昨日定今日不定，正令已行皆逐正。",
            "卓下靈山皂纛旗，百萬麾軍皆乞命。"
        ],
        "title": "頌古",
        "id": "cd864c3d-21d0-4054-ab6c-f4d857e5d406"
    },
    {
        "author": "釋祖璿",
        "paragraphs": [
            "喫粥了也未，趙州無忌諱。",
            "更令洗鉢盂，太煞沒巴鼻。",
            "悟去由來不丈夫，這僧那免受糊塗。",
            "有指示，無指示，韶石四楞渾塌地。",
            "入地獄，如箭射，雲岫清風生大厦。",
            "相逢携手上高山，作者應須辨真假。",
            "真假分，若爲論，午夜寒蟾出海門。"
        ],
        "title": "偈",
        "id": "08a193a0-5274-446d-9c01-c78c19d9f36f"
    },
    {
        "author": "釋祖璿",
        "paragraphs": [
            "盡却耳根并眼底，不知何處見如來。",
            "數聲幽鳥啼寒木，一片閑雲鋪斷崖。"
        ],
        "title": "頌古七首  其一",
        "id": "0259fefd-b22f-4510-b352-cb495b6a2b5d"
    },
    {
        "author": "釋祖璿",
        "paragraphs": [
            "道吾作舞，一曲無譜。",
            "若將耳聞，未敢相許。"
        ],
        "title": "頌古七首  其二",
        "id": "f0c4d063-70e7-4aa6-8eb1-8f4df3aa4fb8"
    },
    {
        "author": "釋祖璿",
        "paragraphs": [
            "直下是非著不得，著不得處好承當。",
            "木人昨夜通消息，南海波斯過大唐。"
        ],
        "title": "頌古七首  其三",
        "id": "bc033573-5409-4cfc-be60-afde5f77d95d"
    },
    {
        "author": "釋祖璿",
        "paragraphs": [
            "安貼邦鄉老趙州，時辰使得最風流。",
            "今朝有酒今朝醉，明日愁來明日愁。"
        ],
        "title": "頌古七首  其四",
        "id": "7a464141-bc55-4c48-a636-31ad6757bf0c"
    },
    {
        "author": "釋祖璿",
        "paragraphs": [
            "指出長生地不迷，造成無縫塔巍巍。",
            "大家從此無餘事，渴飲饑餐且度時。"
        ],
        "title": "頌古七首  其五",
        "id": "5e27369f-fac8-40c2-bbbb-fb50addbd9e1"
    },
    {
        "author": "釋祖璿",
        "paragraphs": [
            "石羊頭子向東看，大地茫茫被眼謾。",
            "月映寒潭清徹底，雲收華岳露巑岏。"
        ],
        "title": "頌古七首  其六",
        "id": "8403ac4b-e44b-43f9-9031-cd1562a9eecd"
    },
    {
        "author": "釋德會",
        "paragraphs": [
            "放行把住謾周遮，一段風流出當家。",
            "不是當年漆桶破，爭能撒土又拋沙。"
        ],
        "title": "頌古",
        "id": "d9e1a95d-ec78-4e41-a5f4-86c280eadfb0"
    },
    {
        "author": "釋宗鑒",
        "paragraphs": [
            "送舊年，迎新歲，動用不離光影閃。",
            "澄輝湛湛夜堂寒，借問諸人會不會。",
            "若也會，增瑕纇。",
            "若不會，依前昧。",
            "與君指箇截流機，白雲更在青山外。"
        ],
        "title": "偈",
        "id": "5fc98f6f-63d8-451f-ad02-334626d4c11f"
    },
    {
        "author": "釋坦",
        "paragraphs": [
            "徑山有箇竹篦，直下別無道理。",
            "佛殿厨庫三門，穿過衲僧眼耳。"
        ],
        "title": "偈",
        "id": "a531a693-a90d-4495-9889-142e797af1d9"
    },
    {
        "author": "釋慧方",
        "paragraphs": [
            "沔水江頭叫一聲，此時方得契平生。",
            "多年不識重相見，千聖同歸一路行。"
        ],
        "title": "偈三首  其一",
        "id": "8594a5d2-823b-4deb-99e0-ea846ec3bb02"
    },
    {
        "author": "釋慧方",
        "paragraphs": [
            "臨老方稱住持，全無些子玄機。",
            "開口十字九乖，問東便乃答西。",
            "如斯出世，討甚玄微。",
            "有時拈三放兩，有時就令而施。",
            "雖然如是，同道方知。"
        ],
        "title": "偈三首  其二",
        "id": "a77bd715-55cd-46f8-8591-ed104509623c"
    },
    {
        "author": "釋慧方",
        "paragraphs": [
            "達磨祖師在脚底，踏不著兮提不起。",
            "子細當頭放下看，病在當時誰手裏。",
            "張公會看脈，李公會使藥。",
            "兩個競頭醫，一時用不著。",
            "藥不相投，錯錯，喫茶去。"
        ],
        "title": "偈三首  其三",
        "id": "ee44686e-1bb7-48b9-a9ad-c99c342458e4"
    },
    {
        "author": "釋慧方",
        "paragraphs": [
            "金槌影動，寶劍光寒。",
            "百萬之衆，齊著眼看。"
        ],
        "title": "頌古三十八首  其一",
        "id": "b07bb89e-4dcf-4aa3-bd86-132f447ee7a5"
    },
    {
        "author": "釋慧方",
        "paragraphs": [
            "文殊彈指，罔明出定。",
            "今日重新，打翻舊令。",
            "女子瞿曇，在我心鏡。"
        ],
        "title": "頌古三十八首  其二",
        "id": "9eeb5e7a-b86e-498f-911e-d8e9468cf770"
    },
    {
        "author": "釋慧方",
        "paragraphs": [
            "善財拈起一枝草，持來度與文殊老。",
            "殺活雖然在手中，徧界不藏光杲杲。"
        ],
        "title": "頌古三十八首  其三",
        "id": "ab7ac199-cf93-4eef-b424-b3d9e95c855d"
    },
    {
        "author": "釋慧方",
        "paragraphs": [
            "靈山用處許誰知，迦葉偷顔笑展眉。",
            "動便最初先漏泄，兒孫扶取上玄機。"
        ],
        "title": "頌古三十八首  其四",
        "id": "1d12dd52-2221-4323-b835-365c3d90e3b2"
    },
    {
        "author": "釋慧方",
        "paragraphs": [
            "不是風旛不是心，從來只爲少知音。",
            "舉頭萬里長空外，唯見白雲流水深。"
        ],
        "title": "頌古三十八首  其五",
        "id": "d6d17c0b-9dee-489f-a55d-547afd07ba88"
    },
    {
        "author": "釋慧方",
        "paragraphs": [
            "布毛一吹，當下知歸。",
            "冷光徧地，獨露針錐。"
        ],
        "title": "頌古三十八首  其六",
        "id": "76f90573-3541-4fa2-8b33-632ab98c7b37"
    },
    {
        "author": "釋慧方",
        "paragraphs": [
            "卷起堂堂露眼睛，拈來覿面更相呈。",
            "鼻頭脫盡誰能覷，把手歸來相並行。"
        ],
        "title": "頌古三十八首  其七",
        "id": "b61f5ddb-b514-4392-9e55-6f0538ff7d54"
    },
    {
        "author": "釋慧方",
        "paragraphs": [
            "日面月面，頭頭出現。",
            "捏聚放開，成團成片。"
        ],
        "title": "頌古三十八首  其八",
        "id": "ec351d35-dbb6-4a7c-afe6-b64365baa25f"
    },
    {
        "author": "釋慧方",
        "paragraphs": [
            "掛拂親遭喝，當下舌頭脫。",
            "把起便相呈，爲君重提掇。",
            "要知三日聾，大地如塵末。"
        ],
        "title": "頌古三十八首  其九",
        "id": "d3dbe7da-83a9-4cde-9590-cdf80f7fcf79"
    },
    {
        "author": "釋慧方",
        "paragraphs": [
            "南泉提起爲諸人，自是諸人眼不親。",
            "付與趙州呈好手，拈來覿面便翻身。"
        ],
        "title": "頌古三十八首  其一○",
        "id": "4a164c44-b741-41d2-9596-5ff0a5de60ae"
    },
    {
        "author": "釋慧方",
        "paragraphs": [
            "閉戶敲門向誰道，遂公言下便知歸。",
            "從前活計都拋下，爭奈時人會者稀。"
        ],
        "title": "頌古三十八首  其一一",
        "id": "eeeb9664-70cd-4d7a-b18f-139e89a50170"
    },
    {
        "author": "釋慧方",
        "paragraphs": [
            "一口吸西江，通身不隠藏。",
            "聖凡不到處，頂上放祥光。"
        ],
        "title": "頌古三十八首  其一二",
        "id": "8ddebe1d-c545-4711-9e83-1875df757c2c"
    },
    {
        "author": "釋慧方",
        "paragraphs": [
            "藥山用處少人扶，堪笑雲巖與道吾。",
            "猶向榮枯生解會，豈知潘閬倒騎馿。"
        ],
        "title": "頌古三十八首  其一三",
        "id": "1e954cc4-6872-40c9-8fe2-7b38177761c4"
    },
    {
        "author": "釋慧方",
        "paragraphs": [
            "覿面難藏向上機，家風千古爲人施。",
            "銀山鐵壁重重透，頼有丹霞院主知。"
        ],
        "title": "頌古三十八首  其一四",
        "id": "c42e0525-e092-4a9d-bf75-e78097c335c4"
    },
    {
        "author": "釋慧方",
        "paragraphs": [
            "異類中行得自由，須知千聖亦難收。",
            "和光日照溪山曉，笑指乾坤那一頭。"
        ],
        "title": "頌古三十八首  其一五",
        "id": "e80c218f-fe3d-4073-97ee-46631ac8875f"
    },
    {
        "author": "釋慧方",
        "paragraphs": [
            "插鍬叉手異何同，要顯全機立大功。",
            "雖然有數通呈了，留得高傳振祖風。"
        ],
        "title": "頌古三十八首  其一六",
        "id": "44288629-b086-404f-84a1-66f0282f1639"
    },
    {
        "author": "釋慧方",
        "paragraphs": [
            "捧來前面請安名，黄蘗高高喚一聲。",
            "剖出從前真面目，從茲佐得國風清。"
        ],
        "title": "頌古三十八首  其一七",
        "id": "8833cfee-4632-49ab-a63e-69e433830760"
    },
    {
        "author": "釋慧方",
        "paragraphs": [
            "趙州曾探水，茱萸無一滴。",
            "東覷西覷了，拄杖便靠壁。",
            "滄海深處歸，何人辨端的。"
        ],
        "title": "頌古三十八首  其一八",
        "id": "b84aa87a-e10f-4907-b04e-0bb82b9eeb91"
    },
    {
        "author": "釋慧方",
        "paragraphs": [
            "臺山路上人難進，獨有趙州親到來。",
            "勘破老婆回首處，從此行人眼不開。"
        ],
        "title": "頌古三十八首  其一九",
        "id": "163b4118-0789-49c2-bc97-caeba65bae4a"
    },
    {
        "author": "釋慧方",
        "paragraphs": [
            "狗子佛性無，寶劍出規模。",
            "落在將軍手，橫按立當途。"
        ],
        "title": "頌古三十八首  其二○",
        "id": "de244a9a-2a93-4180-b516-cd47492e10cd"
    },
    {
        "author": "釋慧方",
        "paragraphs": [
            "裂破須彌鼻孔，踏反大海乾坤。",
            "面前百千諸佛，盡是我家兒孫。"
        ],
        "title": "頌古三十八首  其二一",
        "id": "510796f4-0eb0-41fa-be8b-df25fe9fc6f7"
    },
    {
        "author": "釋慧方",
        "paragraphs": [
            "趙州滋味最爲親，覿面承當有幾人。",
            "三度傳來親切處，馨香滿口又全真。"
        ],
        "title": "頌古三十八首  其二二",
        "id": "233a6553-36d6-436d-b970-bf15cc5161cf"
    },
    {
        "author": "釋慧方",
        "paragraphs": [
            "報客傳言信已通，叉手低頭便鞠躬。",
            "對面一雙青白眼，當頭蹉過住山翁。"
        ],
        "title": "頌古三十八首  其二三",
        "id": "c8fbf249-5c03-4a05-9da1-5b13c0906e17"
    },
    {
        "author": "釋慧方",
        "paragraphs": [
            "老作叢林是趙州，兩拳提起不輕酬。",
            "無星秤在當人手，斤兩都盧在裏頭。"
        ],
        "title": "頌古三十八首  其二四",
        "id": "5384e0ff-b589-48f0-af5f-21834d843181"
    },
    {
        "author": "釋慧方",
        "paragraphs": [
            "睦州擔板幾人扶，喪者多應在半途。",
            "言下要教通徹去，迥然心眼顧醒甦。"
        ],
        "title": "頌古三十八首  其二五",
        "id": "173f5912-7075-4d4a-94fd-fc08e4b52269"
    },
    {
        "author": "釋慧方",
        "paragraphs": [
            "壞與不壞，言端語端。",
            "舌頭咬破，自覺心酸。",
            "大隨投子，終無兩般。",
            "萬里區區，獨自往還。"
        ],
        "title": "頌古三十八首  其二六",
        "id": "6d7d0349-3e21-4157-83af-657d9bbaa222"
    },
    {
        "author": "釋慧方",
        "paragraphs": [
            "桃花端的悟靈雲，添得玄沙劫外春。",
            "滿地不知何處去，塵塵剎剎露全身。"
        ],
        "title": "頌古三十八首  其二七",
        "id": "4f015f31-ca57-443e-8aec-2509267fde22"
    },
    {
        "author": "釋慧方",
        "paragraphs": [
            "曾透龍潭向上機，便將一棒力橫揮。",
            "當頭突出何人辨，只許叢林作者知。"
        ],
        "title": "頌古三十八首  其二八",
        "id": "182a12e7-a90e-4d70-b413-91f70545f87c"
    },
    {
        "author": "釋慧方",
        "paragraphs": [
            "生邪不道，死邪不道，一片清風閙浩浩。",
            "一時漏泄道吾機，反著襴衫倒頂帽。"
        ],
        "title": "頌古三十八首  其二九",
        "id": "d9cfaf1f-b378-4314-96be-079103da0015"
    },
    {
        "author": "釋慧方",
        "paragraphs": [
            "風信不來春色老，却憶後園馿喫草。",
            "滿天明月贈行人，野客溪邊歸路早。"
        ],
        "title": "頌古三十八首  其三○",
        "id": "7c13fdd6-fafa-433b-8861-045977ff01f5"
    },
    {
        "author": "釋慧方",
        "paragraphs": [
            "樹倒藤枯笑未休，箇中誰解辨宗由。",
            "堂堂蹉路溈山老，空去空來一肚愁。"
        ],
        "title": "頌古三十八首  其三一",
        "id": "2f9f3bc8-e4c4-46de-8667-f3816a6f0c4d"
    },
    {
        "author": "釋慧方",
        "paragraphs": [
            "添得溈山笑轉新，當時覿面已呈君。",
            "明招漏泄溈山句，無限風光付與人。"
        ],
        "title": "頌古三十八首  其三二",
        "id": "e90ec23e-a873-4f4f-bc9e-944d7e7640db"
    },
    {
        "author": "釋慧方",
        "paragraphs": [
            "東嶺西巖路暗通，有誰曾見老乾峯。",
            "雲門把手雖同步，白雲飛蓋月含空。"
        ],
        "title": "頌古三十八首  其三三",
        "id": "c801d8df-02dd-457f-b82c-1838b7bf3600"
    },
    {
        "author": "釋慧方",
        "paragraphs": [
            "三種病兮二種光，法身於此露堂堂。",
            "時人不會箇中意，猶把法身謾度量。"
        ],
        "title": "頌古三十八首  其三四",
        "id": "f5f0bf77-4657-4e1c-be46-cedacb93549a"
    },
    {
        "author": "釋慧方",
        "paragraphs": [
            "滔滔無問說，只爲太親切。",
            "有誰曾共聞，山河齊漏泄。"
        ],
        "title": "頌古三十八首  其三五",
        "id": "49372c40-8cba-4aa7-9604-02062aeb2972"
    },
    {
        "author": "釋慧方",
        "paragraphs": [
            "雲門透法身，分明語露親。",
            "移步登山頂，峯高與月鄰。"
        ],
        "title": "頌古三十八首  其三六",
        "id": "273ebfca-ff4e-4691-bbfb-24fcde7bd010"
    },
    {
        "author": "釋慧方",
        "paragraphs": [
            "問佛還云是惠超，和根带子上枝條。",
            "春風浩浩難回避，發起乾坤那一苗。"
        ],
        "title": "頌古三十八首  其三七",
        "id": "5153b050-e301-4724-b4a2-37b027e4327e"
    },
    {
        "author": "釋慧方",
        "paragraphs": [
            "親得摇來始息狂，風動荷花滿座香。",
            "自從一得真歸趣，無意凉人人自凉。"
        ],
        "title": "頌古三十八首  其三八",
        "id": "10d4108b-6830-4079-87ea-ff611fa4db43"
    },
    {
        "author": "釋思業",
        "paragraphs": [
            "昨日夜叉心，今朝菩薩面。",
            "菩薩與夜叉，不隔一條綿。"
        ],
        "title": "偈頌二首  其一",
        "id": "bb9b6a31-e786-40c0-a814-ec04731fb18a"
    },
    {
        "author": "釋思業",
        "paragraphs": [
            "勘破婆子，面青眼黑。",
            "趙州老漢，瞞我不得。"
        ],
        "title": "偈頌二首  其二",
        "id": "a9418ed5-07b7-4746-8828-3e1cfba9062c"
    },
    {
        "author": "釋守緣",
        "paragraphs": [
            "綠暗紅稀日，蜂忙蝶困時。",
            "本來真面目，一點不曾移。"
        ],
        "title": "偈",
        "id": "6214e0f5-d261-4382-8c1c-ecaeaada543e"
    },
    {
        "author": "釋守緣",
        "paragraphs": [
            "世間無物可羅籠，獨立嵯峨萬仞峰。",
            "忽若有人猛推落，騰身雲外不留縱。"
        ],
        "title": "頌古",
        "id": "f1b950e5-2ead-4ff3-bc04-86bcda0aad7c"
    },
    {
        "author": "釋守仁",
        "paragraphs": [
            "百千三昧，無量妙門。",
            "今日日庵不惜窮性命，只做一句子說與諸人。"
        ],
        "title": "偈二首  其一",
        "id": "1cde89b4-ba58-4d07-992e-9e2f6962cc5e"
    },
    {
        "author": "釋守仁",
        "paragraphs": [
            "雲從龍，風從虎，吹散江村寒露雨。",
            "麗天杲日絕纖埃，有路明明吞佛祖。",
            "物見主，眼卓豎。",
            "天邊白雁送寒歸，籬下黄華香半吐。"
        ],
        "title": "偈二首  其二",
        "id": "b63fe4f5-3334-4a2a-90f0-e9d912468c2a"
    },
    {
        "author": "釋守仁",
        "paragraphs": [
            "多方竊得破衣裳，壁倒籬坍沒處藏。",
            "更有一般無頼漢，不曾同伴要分贓。"
        ],
        "title": "頌古",
        "id": "0357b1d8-991e-46d9-abf8-4db42bea165a"
    },
    {
        "author": "釋守仁",
        "paragraphs": [
            "開箇燈心皂角鋪，日求升合度朝昏。",
            "只因風雨連綿久，本利一空愁倚門。"
        ],
        "title": "臺山婆話頌",
        "id": "10930ee7-23fb-4da5-be3f-c4df0ea5014c"
    },
    {
        "author": "釋守仁",
        "paragraphs": [
            "如舍利弗與麽去，千人萬人攔不住。",
            "優游自在涅槃城，步步蓮華隨足舉。"
        ],
        "title": "頌古五首  其一",
        "id": "623752da-1939-46f4-90a4-2ddaa98ca981"
    },
    {
        "author": "釋守仁",
        "paragraphs": [
            "氣直語直，眼親手親。",
            "峯巒競秀，紅紫爭春。",
            "神通妙用施呈盡，要見國師猶隔津。"
        ],
        "title": "頌古五首  其二",
        "id": "ccf7165b-3fdc-496d-8b98-28b74c33010f"
    },
    {
        "author": "釋守仁",
        "paragraphs": [
            "相逢陪酒又陪歌，醉倒家中要我駝。",
            "駝到家中猶駡詈，不知醒後又如何。"
        ],
        "title": "頌古五首  其三",
        "id": "0789969e-3f68-4c82-a1ec-a1b29f3b80dd"
    },
    {
        "author": "釋守仁",
        "paragraphs": [
            "鋸解秤鎚，油煎石磉。",
            "兩手擎來，有功者賞。"
        ],
        "title": "頌古五首  其四",
        "id": "78d80eb2-9631-43f3-ae4b-da9f91eaa6e7"
    },
    {
        "author": "釋守仁",
        "paragraphs": [
            "凉宵愛月上危樓，幾處笙歌幾處愁。",
            "歌管未闌愁未歇，忽然天曉一時休。"
        ],
        "title": "頌古五首  其五",
        "id": "9f96c74b-080d-4cac-97ee-f44e98124db5"
    },
    {
        "author": "釋彥岑",
        "paragraphs": [
            "今朝八月初五，好事分明爲舉。",
            "嶺頭漠漠秋雲，樹底鳴鳩喚雨。",
            "昨夜東海鯉魚，吞却南山猛虎。",
            "雖然有照有用，畢竟無賓無主。",
            "唯有文殊普賢，住，住，我識得你。"
        ],
        "title": "偈",
        "id": "237aba0d-5559-4eea-8c94-fedde71b42e6"
    },
    {
        "author": "釋彥岑",
        "paragraphs": [
            "胡孫喫毛蟲，烏狗上佛殿。",
            "大地雪漫漫，澄江浄如練。"
        ],
        "title": "頌古五首  其一",
        "id": "4d060f3c-fbd0-47c5-9388-e96d579a257d"
    },
    {
        "author": "釋彥岑",
        "paragraphs": [
            "蠻奴赤脚上皇州，賣盡奇珍跨白牛。",
            "貪著市朝人作市，又隨歌舞上官樓。",
            "多意氣，好風流，月冷珠簾掛玉鈎。",
            "分明忘却來時路，百尺竿頭輥繡毬。"
        ],
        "title": "頌古五首  其二",
        "id": "4f1da236-55c4-4edb-9f8c-851c345db6ec"
    },
    {
        "author": "釋彥岑",
        "paragraphs": [
            "岣嶁峯頭神禹碑，字青石赤形模奇。",
            "無目仙人纔一見，便應撫掌笑嘻嘻。",
            "雲暗蒼龍化葛陂。"
        ],
        "title": "頌古五首  其三",
        "id": "9568cdc5-77b3-4f17-868b-8872bf021c5f"
    },
    {
        "author": "釋彥岑",
        "paragraphs": [
            "一橈打著這瞎漢，堪笑令猶行一半。",
            "竿頭絲線釣鯨波，趯浪拏雲猶是鈍。"
        ],
        "title": "頌古五首  其四",
        "id": "bc2664cb-9e27-4d0b-84a1-09f539c56da9"
    },
    {
        "author": "釋彥岑",
        "paragraphs": [
            "沒蹤迹處莫藏身，看來端是眼中塵。",
            "全機打破繫馿橛，棒頭敲出玉麒麟。"
        ],
        "title": "頌古五首  其五",
        "id": "dbc3e5f2-b47c-4ca3-904c-2358b29676bb"
    },
    {
        "author": "釋清",
        "paragraphs": [
            "諸佛出身處，東山水上行。",
            "石壓笋斜出，岸懸花倒生。",
            "舉僧問雲門：如何是諸佛出身處？門曰：東山水上行。"
        ],
        "title": "頌",
        "id": "be223be5-6a6d-4fc0-88b6-0cb408cc7538"
    },
    {
        "author": "釋了贇",
        "paragraphs": [
            "趙州狗子無佛性，萬疊青州藏古鏡。",
            "赤脚波斯入大唐，八臂那吒行正令。"
        ],
        "title": "頌",
        "id": "e3800579-06c5-46a9-ad29-eb3c0a8e4239"
    },
    {
        "author": "釋慧溫",
        "paragraphs": [
            "拶出通身是口，何妨駡雨訶風。",
            "昨夜前村猛虎，咬殺南山大蟲。"
        ],
        "title": "偈二首  其一",
        "id": "388a8066-9559-4534-8e95-0b3945974a41"
    },
    {
        "author": "釋慧溫",
        "paragraphs": [
            "釋迦老子，四十九年坐籌帷幄。",
            "彌勒大士，九十一劫带水拖泥。",
            "凡情聖量，不能剗除。",
            "理照覺知，猶存露布。",
            "佛意祖意，如將魚目作明珠。",
            "大乘小乘，似認橘皮爲猛火。"
        ],
        "title": "偈二首  其二",
        "id": "47de8c87-247a-4c2b-858b-50a6a5feccc1"
    },
    {
        "author": "釋慧溫",
        "paragraphs": [
            "正中偏，玉兔金烏落二邊。",
            "丫角童兒騎黑象，三更穿過御樓前。"
        ],
        "title": "五位  其一",
        "id": "ec26f25c-8913-489e-b838-7e65e95ee5ec"
    },
    {
        "author": "釋慧溫",
        "paragraphs": [
            "偏中正，過房之子初受命。",
            "金剛脚下崑崙奴，腰間也佩毗盧印。"
        ],
        "title": "五位  其二",
        "id": "83485d67-841c-4a76-b780-b8f588f42db0"
    },
    {
        "author": "釋慧溫",
        "paragraphs": [
            "正中來，無著當年訪善財。",
            "瑠璃盤裏藏明月，異草山華處處開。"
        ],
        "title": "五位  其三",
        "id": "280d8d78-ebbe-45f5-856c-74c29dddc59c"
    },
    {
        "author": "釋慧溫",
        "paragraphs": [
            "兼中至，不歷僧祇超十地。",
            "雖然踏著舊家鄉，更須知有深深意。"
        ],
        "title": "五位  其四",
        "id": "0ba9b493-941e-4613-9867-e28acd234bf3"
    },
    {
        "author": "釋慧溫",
        "paragraphs": [
            "兼中到，天寒大雪長安道。",
            "五陵才子錦袍新，馬蹄亂踏瓊瑶草。"
        ],
        "title": "五位  其五",
        "id": "f6dfd79d-e3c6-48a7-b380-8f7fd2c4559f"
    },
    {
        "author": "釋自圓",
        "paragraphs": [
            "外國言音不可窮，起雲亭下一時通。",
            "口門廣大無邊際，吞盡楊歧栗棘蓬。"
        ],
        "title": "呈高庵偈",
        "id": "a1af332c-66fd-424d-b8b5-848325301ab8"
    },
    {
        "author": "釋自圓",
        "paragraphs": [
            "南北東西萬萬千，乾坤上下兩無邊。",
            "相逢相見呵呵笑，屈指抬頭月半天。"
        ],
        "title": "頌",
        "id": "1ed59479-859b-4997-bfe8-e20135b1c334"
    },
    {
        "author": "釋清旦",
        "paragraphs": [
            "三世諸佛不知有，一一面南看北斗。",
            "狸奴白牯却知有，雲外金毛正哮吼。",
            "箇中隠顯現全身，頭頭透脫無前後。",
            "撥轉機輪向上關，八角磨盤空裏走。"
        ],
        "title": "偈二首  其一",
        "id": "5d679813-c83a-4f50-9498-115c0b0ad65a"
    },
    {
        "author": "釋清旦",
        "paragraphs": [
            "三脚馿子弄蹄行，步步相隨不相到。",
            "樹頭驚起雙雙魚，拈來一老一不老。",
            "爲憐松竹引清風，其柰出門便是草。",
            "因喚檀郎識得渠，大機大用都推倒。",
            "燒香勘證見根源，糞埽堆頭拾得寶。",
            "叢林浩浩謾商量，勸君莫謗先師好。"
        ],
        "title": "偈二首  其二",
        "id": "27fe00ed-1783-4d6b-b18c-656a413127a2"
    },
    {
        "author": "釋清旦",
        "paragraphs": [
            "世尊拈花，迦葉微笑。",
            "天際二輪，更相互照。",
            "若能截斷老瞿曇，閉目黄河只一跳。"
        ],
        "title": "頌古四首  其一",
        "id": "4b352e93-9722-4d97-b0ac-9b5d6d01eaba"
    },
    {
        "author": "釋清旦",
        "paragraphs": [
            "荆棘林中宣妙義，蒺藜園裏放毫光。",
            "千言萬語無人會，又逐流鶑過短牆。"
        ],
        "title": "頌古四首  其二",
        "id": "c6d2a08c-18be-4496-b2b3-319375d5e3ba"
    },
    {
        "author": "釋清旦",
        "paragraphs": [
            "誰道先師無此語，焦尾大蟲元是虎。",
            "胡蜂不戀舊時窠，猛將豈在家中死。",
            "急著眼，却回顧。",
            "若會截流那下去，匝地清風隨步舉。"
        ],
        "title": "頌古四首  其三",
        "id": "6c7dd26e-a92e-40d1-b806-13b893cb1af6"
    },
    {
        "author": "釋清旦",
        "paragraphs": [
            "嶮崖之處，無處插嘴。",
            "去却藥忌，露當門齒。",
            "杈下放身捨命，箇裏如龍得水。",
            "三千里外賺吾來，捋虎鬚兮捉虎尾。"
        ],
        "title": "頌古四首  其四",
        "id": "bd3734e6-3350-4ab1-8be6-59115dd91d78"
    },
    {
        "author": "釋慧觀",
        "paragraphs": [
            "前村落葉盡，深院桂花殘。",
            "此夜初冬節，從茲特地寒。"
        ],
        "title": "偈",
        "id": "cc6d9cb8-245a-40e7-a21d-b8d40ac5e231"
    },
    {
        "author": "釋戒修",
        "paragraphs": [
            "兩輪舉處烟塵起，電急星馳擬何止。",
            "目前不礙往來機，正令全施無表裏。",
            "丈夫意氣自衝天，我是我兮你是你。"
        ],
        "title": "頌",
        "id": "fa53aca9-9275-4f29-bf57-16420de4f6d3"
    },
    {
        "author": "釋淵",
        "paragraphs": [
            "節近端午，乍晴乍雨。",
            "带累達磨眼睛，特地和泥合土。",
            "二祖不會承當，雪庭枉受辛苦。",
            "引得後代兒孫，各自開張門戶。",
            "或放南山毒蛇，或作玄沙猛虎。",
            "雪峰連輥三毬，禾山一味打鼓。",
            "山僧檢點將來，盡是葛藤露布。",
            "爭如喫飯著衣，此外更無佛祖。",
            "阿嫂便是大哥妻，師姑元是女人做。"
        ],
        "title": "偈",
        "id": "3220ab6a-09b1-47d5-8059-440b39543c4e"
    },
    {
        "author": "釋淵",
        "paragraphs": [
            "動靜聲色外，時人不肯對。",
            "世間出世間，畢竟使誰會。"
        ],
        "title": "臨終偈",
        "id": "2830a1f0-8ab8-4083-bf48-b70491cad679"
    },
    {
        "author": "張滉",
        "paragraphs": [
            "偷閑切欲訪巖扃，恍若桃源洞裏春。",
            "平世自無憂國事，徘徊愁見避秦人。"
        ],
        "title": "留題澹巖  其一",
        "id": "7ac93cdf-b052-419e-9ada-84920a00c329"
    },
    {
        "author": "張滉",
        "paragraphs": [
            "天然一穴透融光，廣闊能容萬頃篁。",
            "翻念塵寰苦炎熱，人人付與一襟凉。"
        ],
        "title": "留題澹巖  其二",
        "id": "21158e3a-4f95-426b-a8a8-3a366f37bcd2"
    },
    {
        "author": "張浚",
        "paragraphs": [
            "蒼蒼安可料，舊德奄重泉。",
            "痛爲黎民惜，誰扶大厦顛。",
            "英風摩日月，正氣返山川。",
            "丙午功勳在，豐碑萬口傳。"
        ],
        "title": "李伯紀丞相挽詩二首  其一",
        "id": "9094890b-7178-492c-aac5-f952a1b33c39"
    },
    {
        "author": "張浚",
        "paragraphs": [
            "十相從明主，唯公望最隆。",
            "召周雖異迹，李郭本心同。",
            "未遇升天藥，空餘濟世功。",
            "薰風歌吹咽，泪盡古城東。"
        ],
        "title": "李伯紀丞相挽詩二首  其二",
        "id": "59415970-0ca8-45d9-8ead-8f2c6b908fcf"
    },
    {
        "author": "張浚",
        "paragraphs": [
            "學道由來不記年，嘯歌風月在前緣。",
            "身心已到無塵處，疑是人間自在仙。"
        ],
        "title": "贈羅赤脚",
        "id": "277e10c4-9596-4464-859e-9ac938eb1892"
    },
    {
        "author": "張浚",
        "paragraphs": [
            "羣凶用事人心去，大義重新天意回。",
            "解使中原無左衽，斯文千古未塵埃。"
        ],
        "title": "詩一首",
        "id": "dd9c6377-248a-4016-abff-bd981da4efcc"
    },
    {
        "author": "張浚",
        "paragraphs": [
            "已覺雲天闊，風聲四面凉。",
            "路幽遲晚日，岩古浥流香。",
            "客舍長年靜，漁舟底事忙。",
            "相逢賢太守，不用管弦將。"
        ],
        "title": "朝陽岩",
        "id": "8e875948-00a5-4cc4-a306-f108781db782"
    },
    {
        "author": "張浚",
        "paragraphs": [
            "蒼髯野褐予甚古，蘿月桂風誰爲貧。",
            "當戶蛟龍森漢柏，隔江雞犬隠秦人。",
            "好山如畫能留客，寶鼎藏丹不計春。",
            "更上高亭問玄鶴，莫教詩眼有纖塵。"
        ],
        "title": "登道觀",
        "id": "eaa41575-4e3b-47ea-b643-ebd0e7f5f53a"
    },
    {
        "author": "張浚",
        "paragraphs": [
            "三相當年鎮廟堂，江山草木亦增光。",
            "一時主宰權衡重，千古人間姓字香。"
        ],
        "title": "詩一首",
        "id": "98d4b3f2-b228-4b0f-a4fa-cd48ff8cccd1"
    },
    {
        "author": "張浚",
        "paragraphs": [
            "刀兵劫海苦漫漫，原野遺骸葬若干。",
            "盡大地人須薦取，眼睛突出髑髏寒。"
        ],
        "title": "贊喻彌陀掩遺骸",
        "id": "8c7e62d9-9d30-43b7-ba7d-8a389c2a3299"
    },
    {
        "author": "張浚",
        "paragraphs": [
            "教外單傳佛祖機，本來無悟亦無迷。",
            "浮雲散盡青天在，日出東方夜落西。"
        ],
        "title": "偈",
        "id": "492402ae-9ae5-4895-8d07-14a8376631fc"
    },
    {
        "author": "張浚",
        "paragraphs": [
            "古木籠烟半鎖空，高臺隠隠翠微中。",
            "身安不羨三公貴，寧與漁樵卒歲同。"
        ],
        "title": "過嚴子陵釣臺二首  其一",
        "id": "78d6c757-d10a-4bb3-89ec-1d85e7b5dc2a"
    },
    {
        "author": "張浚",
        "paragraphs": [
            "中興自是還明主，訪舊胡爲屬老臣。",
            "從古風雲由際會，歸歟聊復養吾真。"
        ],
        "title": "過嚴子陵釣臺二首  其二",
        "id": "c455921f-2b47-47a1-8a05-bca675e3e1d1"
    },
    {
        "author": "蘇雲卿",
        "paragraphs": [
            "多年別作一番風，誰料聲名達帝聰。",
            "自有時人求富貴，莫將富貴污蘇公。"
        ],
        "title": "還張德遠書幣題詩蔬圃壁間",
        "id": "6a575839-9c27-4bd5-8792-55b14a958f04"
    },
    {
        "author": "張隠",
        "paragraphs": [
            "位乖燮理致傷殘，四面牆匡不忍看。",
            "正是花時堪下淚，相公何必更追歡。"
        ],
        "title": "嘲宰相賞花",
        "id": "7fe07a1a-b0ed-42ad-a954-9ca4f6ad4e45"
    },
    {
        "author": "陳康伯",
        "paragraphs": [
            "憶昨東京拜相時，武夫前導爭驅馳。",
            "上奉天子一人命，下率百寮羅綱維。",
            "泰階賜膳侑金幣，上食供進黄門賫。",
            "夜來胡塵犯邊土，手握億萬兵擒虜。",
            "揮揚殺氣橫九秋，指揮猛將皆貔虎。",
            "八荒掃蕩沙漠空，旋師奏凱明皇宮。",
            "英雄富貴皆長事，辭榮解綬歸興濃。",
            "白石如玉泉如酥，河清海晏樂耕鋤。",
            "雉鳴麥秀花卉敷，親朋會合情歡娛。",
            "有子可教孫可訓，有書可讀田可租。",
            "常願年豐五穀登，斯民安堵心則愉。"
        ],
        "title": "書弋陽館",
        "id": "fd0a2a41-2af6-4fff-9e92-cbbfd5f95f02"
    },
    {
        "author": "陳康伯",
        "paragraphs": [
            "形勢如龜稟賦奇，昂頭曳尾向溪湄。",
            "石色烝霞紅甲潤，苔痕濕雨綠毛垂。",
            "恍如獻瑞在官日，猶似呈書出洛時。",
            "千秋矻立層霄表，壽比喬松可等期。"
        ],
        "title": "題龜峯",
        "id": "c17d281d-d811-4114-b017-7d8ef9b72230"
    },
    {
        "author": "陳康伯",
        "paragraphs": [
            "鑿開百頃碧融融，潁上錢塘約略同。",
            "楊柳兩堤連綠蔭，芰荷十里馥香風。",
            "波涵翠巘層層出，潮接新河處處通。",
            "輿誦載塗農事起，從今歲歲作年豐。"
        ],
        "tags": [
            "西湖"
        ],
        "title": "題閩縣西湖",
        "id": "66ea10eb-4d0b-4445-a541-8b3f06a06ce5"
    }
]