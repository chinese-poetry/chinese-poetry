[
    {
        "author": "王存",
        "paragraphs": [
            "乞得林官就道闲，诛茅结宇即成湾。",
            "闭门自有林峦秀，不用辛勤作假山。"
        ],
        "title": "却客致假山石",
        "id": "3345e903-e08d-48ec-a7f6-fe1ace4b4c2f"
    },
    {
        "author": "王存",
        "paragraphs": [
            "病鸾方振翼，饥隼乍离鞲。"
        ],
        "title": "句  其一",
        "id": "f46148cb-2137-4c07-b023-190667942624"
    },
    {
        "author": "王存",
        "paragraphs": [
            "珠鞯锡御恩犹在，玉辇亲扶事已空。"
        ],
        "title": "句  其二",
        "id": "53920f0e-4f70-4fcd-9860-7ad8d6a5ff5b"
    },
    {
        "author": "王存",
        "paragraphs": [
            "二载京岘居，过从不获屡。"
        ],
        "title": "句  其三",
        "id": "b9fcba25-91ab-4005-9253-d8138eb2fedd"
    },
    {
        "author": "王存",
        "paragraphs": [
            "族居自买百闲屋，月赐官糜六万钱。"
        ],
        "title": "句  其四",
        "id": "f61ff0e0-bba1-4097-b658-756eea430671"
    },
    {
        "author": "马云",
        "paragraphs": [
            "山临太湖上，寺隠青萝间。",
            "五坞洞壑邃，众峰屏障环。",
            "浓岚面光彩，惊波背潺湲。",
            "云归定僧寂，月伴樵夫还。",
            "林墅掩蒙密，级磴容跻攀。",
            "钱氏建圭社，此地为家山。"
        ],
        "tags": [
            "太湖"
        ],
        "title": "踞湖山六题 踞湖山",
        "id": "79b67f43-5381-4b7c-8997-978db9274fc9"
    },
    {
        "author": "马云",
        "paragraphs": [
            "森森芳桂树，团团削青玉。",
            "春花飞涧户，秋实坠岩曲。",
            "霜条封翠紫，风叶摇香绿。",
            "下有幽栖人，结芳避世俗。",
            "学仙读丹经，好道探药箓。",
            "植根满群峰，不使樵夫触。"
        ],
        "title": "踞湖山六题 芳桂坞",
        "id": "a0d143f7-21e1-4928-ba75-d3583d6c3a93"
    },
    {
        "author": "马云",
        "paragraphs": [
            "高崖落飞泉，深源味冷冽。",
            "云津留玉乳，石髓澄金屑。",
            "淙淙危磴响，滴滴苍藓缺。",
            "溅沫洒明珠，满涧融寒雪。",
            "岩夫就潄饮，姬子临浣洁。",
            "不独愈痼疾，自可清内热。"
        ],
        "title": "踞湖山六题 飞泉坞",
        "id": "fe2ad5fc-7efa-4f9b-a83f-24291874bed0"
    },
    {
        "author": "马云",
        "paragraphs": [
            "檀栾遍岩川，幽谷气象鲜。",
            "风玉自宫征，秋籁成管絃。",
            "夕霭起碧雾，晨曦生绿烟。",
            "花繁紫凤饱，质劲苍虬挛。",
            "藤萝交密荫，仰不见云天。",
            "欲访桃源路，坞坞疑相连。"
        ],
        "title": "踞湖山六题 修竹坞",
        "id": "15d80326-64d2-4432-a9e4-c96912d8d7fa"
    },
    {
        "author": "马云",
        "paragraphs": [
            "东涧岩谷秀，粲然金碧丽。",
            "亘野丹气明，向曙霏烟霁。",
            "磴泻红玉泉，林纡赤凤髻。",
            "日出诸峰上，月皎半天际。",
            "幽谷纾绛缯，层崖荣锦罽。",
            "羨此山居人，萧然远尘世。"
        ],
        "title": "踞湖山六题 丹霞坞",
        "id": "2355f721-437b-41b4-87ce-8dc8915ad4ac"
    },
    {
        "author": "马云",
        "paragraphs": [
            "君寻白云坞，最近林涧西。",
            "永日抱幽石，因风度清溪。",
            "炎随夏景变，凉高秋气凄。",
            "素霭生巘崿，练光带虹霓。",
            "润泽施天下，还返故山栖。",
            "深惟贤士志，出处可与齐。"
        ],
        "title": "踞湖山六题 白云坞",
        "id": "39929517-7a62-425b-ab64-ac33f9d8e1f0"
    },
    {
        "author": "马云",
        "paragraphs": [
            "鸡犬眠云白日空，暮春花木满川红。",
            "茶瓯香沸松林火，药杵声清石涧风。",
            "玉帛未闻招处士，神仙今喜识台翁。",
            "夕阳半局残棋在，醉倚岩边紫桂丛。"
        ],
        "title": "访踞湖山人仇君隠居",
        "id": "0e6f940e-ac72-45bd-a516-f5eda2f25636"
    },
    {
        "author": "马云",
        "paragraphs": [
            "汉水舒舒山崇崇，岧然岘首称清雄。",
            "南方强吴恃割据，选命儒将登元戎。",
            "太康以来千余载，荆州遗爱思羊公。",
            "江山襟带号形胜，藉此因成辅晋功。",
            "公谓高贤事迹异，视之闲暇无匆匆。",
            "测知当日登临意，景物亦与今朝同。",
            "新就峰巅作亭舍，面势豁若凌烟虹。",
            "苍苍云木望不尽，浩荡古意深何穷。",
            "盘回小径至钓石，俯视凝碧相连通。",
            "丛篁森束林蓊鬰，又从其下兴祠宫。",
            "迅湍急濑鸣湱湱，浓岚翠霭霏濛濛。",
            "晦晴气象随变易，朝昏万状殊初终。",
            "阁老分符二千石，旟竿刻隼车画熊。",
            "管内民租绝逋负，里社歌鼓欢年丰。",
            "府门昼扃官事退，时引宾佐嬉其中。",
            "崖条岭蔓杂丹白，涧花满眼罗青红。",
            "磴道迤逦陟萦屈，飘若巾屦腾秋空。",
            "岂独游观乐闲燕，图树佳政希前风。",
            "经由粗得究本末，强颜模写惭非工。",
            "音辞鄙俚虽一唱，下词寒苦无怡融。"
        ],
        "title": "重建羊侯祠和王原叔句",
        "id": "b0dcae4d-f289-419a-8f41-2c50009aeb88"
    },
    {
        "author": "卢侗",
        "paragraphs": [
            "畏对青山老一秋，逢春又向碧巖游。",
            "凭空为问蓬莱客，何物能消万古愁。"
        ],
        "title": "登仙奕山",
        "id": "d71adc40-5724-4194-a1fe-93a18d985df2"
    },
    {
        "author": "方子容",
        "paragraphs": [
            "风云未借且潜藏，峰上谁欤起道场。",
            "禅子坐听金竺语，老人拜献玉函方。",
            "法轮广大干坤转，巖洞幽深日月长。",
            "千古不愁为佛护，夜潭勤礼玉毫光。"
        ],
        "title": "西龙潭",
        "id": "ad0bffc1-c279-4c53-8750-12bedfbb60fb"
    },
    {
        "author": "方子容",
        "paragraphs": [
            "豹隠南山鹤在阴，浮罗一望白云深。",
            "巧工且缩居旁手，烈士谁知负壮心。",
            "嗟我抗尘仍走路，羨君叩寂且求音。",
            "如何东岭神仙境，肯约衰翁数访临。"
        ],
        "title": "偕循守周彦质过苏东坡白鹤新居和东坡韵",
        "id": "04aa4550-376a-4a83-bfde-756825d7e830"
    },
    {
        "author": "方子容",
        "paragraphs": [
            "东岭新成桃李阴，春光日日向人深。",
            "遥瞻广厦惊凡目，自是中台巧运心。",
            "轮奂欲形张老颂，调歌先听伯牙音。",
            "料公不负南堂约，应许衰翁领客临。"
        ],
        "title": "再访东坡用前韵",
        "id": "457bc50c-3721-43ef-8b83-21ff470c6613"
    },
    {
        "author": "吴处厚",
        "paragraphs": [
            "慎言浑不畏，言出患常随。",
            "须信机枢发，难容驷马追。",
            "三缄事可见，两舌业当知。",
            "口是起羞本，愿君且再思。"
        ],
        "title": "八咏警戒  其一",
        "id": "bece0b61-008f-4950-8e56-2f239fcecdac"
    },
    {
        "author": "吴处厚",
        "paragraphs": [
            "忍事有何妨，勿令心火扬。",
            "火扬犹可灭，心忿固多伤。",
            "堪叹波罗蜜，可怜歌利王。",
            "从心更从刃，字意好端详。"
        ],
        "title": "八咏警戒  其二",
        "id": "4e4e627a-6917-405f-9f22-083a46177711"
    },
    {
        "author": "吴处厚",
        "paragraphs": [
            "国法须遵守，金科尽诏条。",
            "一毫如有犯，三尺不相饶。",
            "岂肯容奸黠，何须恃贵骄。",
            "自然逢吉庆，神理亦昭昭。"
        ],
        "title": "八咏警戒  其三",
        "id": "d04fd242-d970-4d96-88e7-302c8700be3e"
    },
    {
        "author": "吴处厚",
        "paragraphs": [
            "人非莫举扬，万事且包荒。",
            "殿上便犹掩，车中吐不妨。",
            "在他诚所短，于己有何长。",
            "须是常规检，回头自忖量。"
        ],
        "title": "八咏警戒  其四",
        "id": "fca0f7ef-4075-487c-a8f3-65c0df67ab14"
    },
    {
        "author": "吴处厚",
        "paragraphs": [
            "无私仍克己，克己又无私。",
            "一事兼修饰，终身在省思。",
            "公清多敛怨，高亢易招危。",
            "更切循卑退，方应履坦夷。"
        ],
        "title": "八咏警戒  其五",
        "id": "eb1b4cb6-9c64-4271-a8a6-ecae6905c7fd"
    },
    {
        "author": "吴处厚",
        "paragraphs": [
            "直道更和光，双修誉乃彰。",
            "直须和辅助，和頼直交相。",
            "恃直终多讦，偏和又少刚。",
            "能和又能直，行己自芬芳。"
        ],
        "title": "八咏警戒  其六",
        "id": "3db502c0-87d1-4935-a78e-6392706a714a"
    },
    {
        "author": "吴处厚",
        "paragraphs": [
            "此个如端的，除非六句修。",
            "永为几杖诫，更遗子孙谋。",
            "本立方生道，农勤乃有秋。",
            "兹诗虽浅近，至理可推求。"
        ],
        "title": "八咏警戒  其七",
        "id": "63d8ef88-a9d0-4334-a4bc-be00dd3c49a3"
    },
    {
        "author": "吴处厚",
        "paragraphs": [
            "天应降吉祥，天理本茫茫。",
            "舒惨虽无定，荣枯却有常。",
            "益谦尤效验，福善更昭彰。",
            "笼络无疏漏，恢恢网四张。"
        ],
        "title": "八咏警戒  其八",
        "id": "5a59f5e8-8852-4257-ae4a-ae0f56a2a26f"
    },
    {
        "author": "吴处厚",
        "paragraphs": [
            "夜泊浔阳宿酒楼，琵琶亭畔荻花秋。",
            "云沉鸟没事已往，月白风清江自流。"
        ],
        "title": "九江琵琶亭",
        "id": "d067cda0-91b0-4651-a2aa-0107c0599dcb"
    },
    {
        "author": "吴处厚",
        "paragraphs": [
            "若邪溪畔醉秋风，猎猎船旗照水红。",
            "后夜钱塘酒楼上，梦魂应绕浙江东。"
        ],
        "title": "送客西陵",
        "id": "5554fc52-7f40-478e-9ee3-706f7fb2aa5f"
    },
    {
        "author": "吴处厚",
        "paragraphs": [
            "飞卿昔号温钟夔，思道通俛还魁肥。",
            "江淹善啖笔五色，庾信能文腰十围。",
            "只知外貌乏粉泽，谁料满腹填珠玑。",
            "相逢把酒洛阳社，不管淋漓身上衣。"
        ],
        "title": "戏王安国",
        "id": "328bba9a-2157-4ff6-9e14-2320790bb57e"
    },
    {
        "author": "吴处厚",
        "paragraphs": [
            "是身如泡幻，尽非真实相。",
            "况兹纸上影，妄外更生妄。",
            "到岸不须船，无风休起浪。",
            "唯当清静观，妙法了无象。"
        ],
        "title": "偈一首",
        "id": "f0c78b77-b612-45c0-97d5-db205e588f3f"
    },
    {
        "author": "吴处厚",
        "paragraphs": [
            "莫叹尘泥汩，且图山水游。",
            "几峰天姥翠，一舸剡溪秋。",
            "不见戴安道，有怀王子猷。",
            "西风无限意，尽属钓鱼舟。"
        ],
        "title": "自诸暨抵剡四首  其一",
        "id": "e8769162-34df-4687-a956-26edeb83c427"
    },
    {
        "author": "吴处厚",
        "paragraphs": [
            "夷犹双桨去，莫不辨东西。",
            "夕照偏依树，秋光半落溪。",
            "风高一雁小，云薄四天低。",
            "莽荡孤帆卸，水村杨柳堤。"
        ],
        "title": "自诸暨抵剡四首  其二",
        "id": "983f0366-2827-4740-848a-b2d7b14b1747"
    },
    {
        "author": "吴处厚",
        "paragraphs": [
            "秋渚涵空碧，秋山刷眼青。",
            "排头烟树老，扑面水风腥。",
            "上濑复下濑，长亭仍短亭。",
            "夜船明月好，客梦满流萤。"
        ],
        "title": "自诸暨抵剡四首  其三",
        "id": "13773e25-eb80-4cb6-9eb1-f02492e48613"
    },
    {
        "author": "吴处厚",
        "paragraphs": [
            "出得云门路，风凄日夕曛。",
            "船撑鉴湖月，路接沃洲云。",
            "山色周遭见，溪流屈曲分。",
            "一觞还一咏，谁似右将军。"
        ],
        "title": "自诸暨抵剡四首  其四",
        "id": "bf40b584-39b8-4e11-9974-dd713a22b852"
    },
    {
        "author": "吴处厚",
        "paragraphs": [
            "幼年曾读乐天碑，及壮亦览高僧传。",
            "闻有沃洲风景佳，脚未能到心空羨。",
            "近至新昌披县图，此山乃在吾廐圈。",
            "想像时时挂梦魂，欲一游之念无便。",
            "夜来人报天姥雪，今日趁晴初出县。",
            "酸风瞥瞥吹我须，寒气棱棱刮人面。",
            "半膝短衫翻以轻，独脚小轿快而健。",
            "不知路入幽涧长，但觉山随白云转。",
            "靠昏投宿梅林村，侵卯便过真封院。",
            "新霜滑㳠行李难，一步一拄一回眩。",
            "养马坡前秋草黄，骏骨已埋无复见。",
            "放鹤峰头树影孤，鹤不来归云漫漫。",
            "入门触物皆荒凉，尘几蠹经三五卷。",
            "饿鸦叫噪绕生台，野雀毰毸集寒殿。",
            "老杉千尺惟空腔，犹有枯藤半萦缠。",
            "忆昔江左全盛时，十有八人皆俊彦。",
            "或吟或啸或遨嬉，不觉回头垂缨弁。",
            "林泉耽味久成癖，鱼鸟留连老忘倦。",
            "前有道猷后法潜，锡杖卓泉坚志愿。",
            "晚则道林经构之，左右前后遂完缮。",
            "烟霞一窟直几钱，买醭商量价何贱。",
            "聚徒数百日高谈，供有香花斋有面。",
            "岁时浸久山浸荒，种粟烧畬耕掘遍。",
            "茂林髠𩯝无几存，莽荡周回空一片。",
            "惟余溪水清汪湾，百匹秋光泻寒练。",
            "古今兴废尽如斯，欲去使人还恋恋。"
        ],
        "title": "游沃洲山真封院",
        "id": "b2742372-5e34-4784-99c0-bf45ef43bbef"
    },
    {
        "author": "吴处厚",
        "paragraphs": [
            "烟霞一坞两山源，石壁寒垂瀑布泉。",
            "人事是非空缭绕，水声今古自潺湲。",
            "月留吟客眠寒榻，风送樵翁下翠巅。",
            "檀篆未消鑪火燠，夜长人静好谈禅。"
        ],
        "title": "游五泄山",
        "id": "19a7acc5-6e99-417e-9477-76d3dadd633b"
    },
    {
        "author": "吴处厚",
        "paragraphs": [
            "三寺峙若鼎，四山合如环。",
            "偷携野人杖，默叩禅翁关。",
            "草树冬不老，云烟秋更闲。",
            "飘飘物外兴，又逐归禽还。"
        ],
        "title": "留题云门山雍熙院",
        "id": "cbfa04a7-fcc3-4d61-b2fd-1e8490cffc5e"
    },
    {
        "author": "吴处厚",
        "paragraphs": [
            "乱鶑啼处柳飞花，拍拍春流涨晓沙。",
            "正是江南梅子熟，年年离恨寄天涯。"
        ],
        "title": "题王正叔㶏景亭",
        "id": "837b99fb-415a-46be-a53b-0bfc12622144"
    },
    {
        "author": "吴处厚",
        "paragraphs": [
            "秉烛携筇步步前，玉京迢递访神仙。",
            "四时自有壶中景，一罅都迷物外天。"
        ],
        "title": "玉京洞",
        "id": "9c463a43-8f32-41f5-adee-7ff37e77234f"
    },
    {
        "author": "吴处厚",
        "paragraphs": [
            "郎官湖上郎官游，只教闲客生闲愁。",
            "烟波荡漾四五顷，风月凄凉三百秋。"
        ],
        "title": "郎官湖",
        "id": "be978f0a-1c5a-48f2-b61c-a9de23f06177"
    },
    {
        "author": "吴处厚",
        "paragraphs": [
            "汉沔当年控上游，孙权曾此困曹刘。",
            "三分霸业千张纸，万古斜阳一钓舟。"
        ],
        "title": "秋兴亭怀古",
        "id": "e4e0545f-ad63-47c9-a87d-044dd2bc07eb"
    },
    {
        "author": "吴处厚",
        "paragraphs": [
            "会景亭高石作层。"
        ],
        "title": "句  其一",
        "id": "e093ab79-e358-413a-8376-e455cdfe737a"
    },
    {
        "author": "吴处厚",
        "paragraphs": [
            "江汉滔滔一向东，暮江澄湛夕阳红。"
        ],
        "title": "句  其二",
        "id": "28d7bff8-cc75-4e0d-bdcd-e7b1445e31c2"
    },
    {
        "author": "吴处厚",
        "paragraphs": [
            "云共去时天杳杳，雁连来处水茫茫。"
        ],
        "title": "句  其三",
        "id": "fe138a12-1102-46ec-b989-dd65292a9c43"
    },
    {
        "author": "白约",
        "paragraphs": [
            "祥光非实相，灵异只虚夸。",
            "巖静长留雪，山寒故放花。",
            "云川千万里，灯火两三家。",
            "荷篠人何处，悠悠步落霞。"
        ],
        "title": "游峨杂咏  其一",
        "id": "2e79b495-6aea-46aa-8735-535146e96b64"
    },
    {
        "author": "白约",
        "paragraphs": [
            "树倒因成路，林开忽见村。",
            "鸟音传木杪，梵语出云根。",
            "雪色连春夏，风声接晓昏。",
            "徘徊幽兴极，回首谢烦喧。"
        ],
        "title": "游峨杂咏  其二",
        "id": "9d7ae354-bb9d-42b7-aa55-8caf33a7c772"
    },
    {
        "author": "白约",
        "paragraphs": [
            "文公太华游，惆怅无与共。",
            "翁从二三子，泉石恣披弄。",
            "草木被芳鲜，山巖落飞动。",
            "朝市足纷华，不入幽人梦。"
        ],
        "title": "游峨杂咏  其三",
        "id": "27ccda8b-c27c-4c5f-9be8-69ea321f3d15"
    },
    {
        "author": "白约",
        "paragraphs": [
            "入眼林峦皆可意，不惮间关千里至。",
            "白云随步入危梯，前时想像今真是。",
            "千巖万壑诚瑰杰，小草微花亦精致。",
            "更随虎迹访幽深，恐有秦人来避地。"
        ],
        "title": "伏虎山房",
        "id": "d519ecf7-0a1c-453e-8338-9a2e2c7d0720"
    },
    {
        "author": "蒲宗孟",
        "paragraphs": [
            "长松绕步水湾环，寺据吴王冢墓间。",
            "瘦石千层开碧玉，疏围十里裹青山。",
            "壁从地上崭巖起，云出门前自在闲。",
            "零落生公讲台下，无人说法但空还。"
        ],
        "title": "虎丘",
        "id": "ad5d19d6-f9e7-4dbd-a7ee-b0ca6793be36"
    },
    {
        "author": "蒲宗孟",
        "paragraphs": [
            "失却湖山恨去舟，新年无意作春游。",
            "东风昨夜思龙井，晓雨全家入虎丘。",
            "望见远峰疑石衖，误寻归路认花楼。",
            "明朝一出阊门去，清梦遥知在两州。"
        ],
        "title": "游虎丘因书钱塘旧游",
        "id": "85d0b116-9e84-4f03-af8a-491630f75490"
    },
    {
        "author": "蒲宗孟",
        "paragraphs": [
            "碧江寒浸锦屏山，寺古山灵树石闲。",
            "水色照人清见胆，岚光著雾翠成斑。",
            "自从旧句曾关念，纵有新诗总厚颜。",
            "今日断絃应再续，一时传诵在人间。"
        ],
        "title": "锦屏山",
        "id": "9cc9a5ed-34e0-4b96-8c41-934239669373"
    },
    {
        "author": "蒲宗孟",
        "paragraphs": [
            "岁除三十日，收得武昌书。",
            "一纸方远寄，数篇来起予。",
            "潇湘流水阔，巫峡暮云疏。",
            "不得相从去，春风正月初。"
        ],
        "title": "乙巳岁除日收周茂叔虞曹武昌惠书知已赴官零陵丙午正月内成十诗奉寄  其一",
        "id": "0b15863d-e603-4c85-a4fa-945798be501a"
    },
    {
        "author": "蒲宗孟",
        "paragraphs": [
            "想到零陵日，高歌足解颜。",
            "乡闾接营道，风物近庐山。",
            "万石今兴废，三亭谁往还。",
            "不知零与永，二郡孰安闲。"
        ],
        "tags": [
            "庐山"
        ],
        "title": "乙巳岁除日收周茂叔虞曹武昌惠书知已赴官零陵丙午正月内成十诗奉寄  其二",
        "id": "b040fe14-e742-4122-bbee-00ebd7d3acf5"
    },
    {
        "author": "蒲宗孟",
        "paragraphs": [
            "三月春才过，君当始到官。",
            "朱袍烂红日，白发未盈冠。",
            "喜静心长在，耽诗性最欢。",
            "应从下车始，便起作题端。"
        ],
        "title": "乙巳岁除日收周茂叔虞曹武昌惠书知已赴官零陵丙午正月内成十诗奉寄  其三",
        "id": "6d38bc10-610d-4816-9597-33651e997f61"
    },
    {
        "author": "蒲宗孟",
        "paragraphs": [
            "始彼南康责，谁知睿泽宽。",
            "还为半刺史，不失古虞官。",
            "别乘今谁厚，朱轓旧最欢。",
            "遥怜春色好，并盖纵游鞍。"
        ],
        "title": "乙巳岁除日收周茂叔虞曹武昌惠书知已赴官零陵丙午正月内成十诗奉寄  其四",
        "id": "cd016aea-6be4-4262-80e9-d4e3befa837e"
    },
    {
        "author": "蒲宗孟",
        "paragraphs": [
            "地与江淮近，乡人慰久暌。",
            "重看斑竹泪，还听鹧鸪啼。",
            "湘水晴波远，苍梧霁色低。",
            "不知春日静，何似在濂溪。"
        ],
        "title": "乙巳岁除日收周茂叔虞曹武昌惠书知已赴官零陵丙午正月内成十诗奉寄  其五",
        "id": "535a5f9f-ef2e-414c-bf6f-c380e4fc3968"
    },
    {
        "author": "蒲宗孟",
        "paragraphs": [
            "二子君家宝，知渠神骨清。",
            "初生俱嶷嶷，学语便铿铿。",
            "凤老雏方秀，珠圆蚌转明。",
            "吾甥真宅相，可得不翘英。"
        ],
        "title": "乙巳岁除日收周茂叔虞曹武昌惠书知已赴官零陵丙午正月内成十诗奉寄  其六",
        "id": "c6feac01-7e21-4356-8e4b-62ce126ad1a4"
    },
    {
        "author": "蒲宗孟",
        "paragraphs": [
            "山水平生好，尝来说退居。",
            "无家归绂冕，有子侍篮舆。",
            "湓浦方营业，濂溪旋结庐。",
            "零陵官俸剩，应得更添书。"
        ],
        "title": "乙巳岁除日收周茂叔虞曹武昌惠书知已赴官零陵丙午正月内成十诗奉寄  其七",
        "id": "9922c845-50d9-41c8-b67f-e50209391806"
    },
    {
        "author": "蒲宗孟",
        "paragraphs": [
            "八郡湖南使，棱棱尽有名。",
            "刑台本乡旧，漕府忝门生。",
            "吾戚饶风力，伊人最直清。",
            "预知相见日，倾盖便投城。"
        ],
        "title": "乙巳岁除日收周茂叔虞曹武昌惠书知已赴官零陵丙午正月内成十诗奉寄  其八",
        "id": "e9799639-f102-4c66-a6fc-288e1719bd3d"
    },
    {
        "author": "蒲宗孟",
        "paragraphs": [
            "宗邑祅灾并，无如旧岁多。",
            "凶霖浸宫阙，涌水注江河。",
            "鬼盛天为疫，阴强雪荐瘥。",
            "知君忧国甚，搔首只吟哦。"
        ],
        "title": "乙巳岁除日收周茂叔虞曹武昌惠书知已赴官零陵丙午正月内成十诗奉寄  其九",
        "id": "fcc4a476-d66f-4a5e-ac7b-7c88c76c4de6"
    },
    {
        "author": "蒲宗孟",
        "paragraphs": [
            "诗社久零落，所传毛郑余。",
            "先生守章句，后辈老虫鱼。",
            "大义谁窥觑，微言尚阔疏。",
            "烦君来就索，但恨未成书。"
        ],
        "title": "乙巳岁除日收周茂叔虞曹武昌惠书知已赴官零陵丙午正月内成十诗奉寄  其一○",
        "id": "ced27fe5-9fe0-488b-9801-e297e55b58d3"
    },
    {
        "author": "蒲宗孟",
        "paragraphs": [
            "拟作南湖当北湖，劝教老圃罢耕锄。",
            "此间有景待垂钓，何处无田可种蔬。",
            "长夏便应浮藻荇，高亭行看走龟鱼。",
            "秋风一棹荷花里，醉卧烟波欲自如。"
        ],
        "title": "新开湖诗 将废西园开南湖先谕老圃",
        "id": "7b070bf0-32a6-4b13-a82f-512bf5b399be"
    },
    {
        "author": "蒲宗孟",
        "paragraphs": [
            "绕岸便须多种柳，满湖仍为遍栽莲。",
            "长条翠盖成阴日，我欲移舟处处眠。"
        ],
        "title": "新开湖诗 昝司万参军甄盘虢略主簿何殊南湖种柳植莲",
        "id": "6cf9566b-7d56-4766-95ae-7dcd7e73b7c1"
    },
    {
        "author": "蒲宗孟",
        "paragraphs": [
            "孤屿莫教闲草占，诸亭还向四边开。",
            "凉天我欲携樽酒，同与清风白月来。"
        ],
        "title": "新开湖诗 谕甄何二君于南湖诸亭筑孤屿",
        "id": "4f74c1c6-3492-4074-aa89-d9cfb6531af7"
    },
    {
        "author": "蒲宗孟",
        "paragraphs": [
            "剩将鳣鲔散南湖，一细千鳞已有余。",
            "传舍客来须纵食，莫教弹剑叹无鱼。"
        ],
        "title": "新开湖诗 讽甄何二君南湖养鱼",
        "id": "1faa822b-ff6f-410a-98ab-919b1d6be4d3"
    },
    {
        "author": "蒲宗孟",
        "paragraphs": [
            "细编青篾高为盖，密斗朱栏大作船。",
            "准拟使君清兴发，银笙玉笛醉红莲。"
        ],
        "title": "新开湖诗 调甄何二君于南湖创小舟",
        "id": "17bb6320-06ca-4269-bd06-27cce4b6fe14"
    },
    {
        "author": "蒲宗孟",
        "paragraphs": [
            "桥须跨水三千尺，路要梯横数百层。",
            "会有赤松来过我，待从此处共飞腾。"
        ],
        "title": "新开湖诗 讽甄何二君于南湖架梯桥过渚亭",
        "id": "c1b602e3-6b0c-40d3-beac-192415636dac"
    },
    {
        "author": "蒲宗孟",
        "paragraphs": [
            "幽怀慕岭寂，结庵在中林。",
            "绿竹君子操，清池故人心。",
            "明月弄寒影，好风摇翠阴。",
            "江南千里远，何处盛朋簪。"
        ],
        "title": "通天巖",
        "id": "96048a74-b298-4c73-b8f3-df4885ffae4d"
    },
    {
        "author": "蒲宗孟",
        "paragraphs": [
            "冲晦先生不肯官，布衣谒帝布衣还。",
            "尚嫌姓字腾人口，惟恐文章落世间。",
            "大隠不妨居市井，高吟何处问家山。",
            "平生寄意江湖上，云自无心水自闲。"
        ],
        "title": "题徐冲晦处士旧隠",
        "id": "cb5357e0-01d4-4ea7-8ac6-757a8e1526b3"
    },
    {
        "author": "蒲宗孟",
        "paragraphs": [
            "虚巖苍壁古苔斑，潇洒清深六月寒。",
            "三伏流金无处避，暮天将去更盘桓。"
        ],
        "title": "九龙巖  其一",
        "id": "f36bc06e-4fe4-4492-b36d-f1361353c49e"
    },
    {
        "author": "蒲宗孟",
        "paragraphs": [
            "老僧栖息乱云颠，凿石开山四十年。",
            "投得巖成身老大，更无筋力到巖前。"
        ],
        "title": "九龙巖  其二",
        "id": "21d6769c-6205-407b-9ade-e69c08928b48"
    },
    {
        "author": "蒲宗孟",
        "paragraphs": [
            "人言道士隠深山，九炼丹成去不还。",
            "乳溜滴成华盖座，犹疑真相在巖间。"
        ],
        "title": "九龙巖  其三",
        "id": "37f7d305-fe46-414c-a534-9ceaad1216b9"
    },
    {
        "author": "蒲宗孟",
        "paragraphs": [
            "欲寻微径到山前，闻有蛟龙洞底眠。",
            "岁旱密云终不雨，可能无意救荒年。"
        ],
        "title": "九龙巖  其四",
        "id": "c40de144-8d31-45f4-a25d-180f8d0d074e"
    },
    {
        "author": "蒲宗孟",
        "paragraphs": [
            "公家列屋闲娥眉，珠帘不动花荫移。",
            "云帐银床初破睡，牙签玉轴坐弹棋。"
        ],
        "title": "寄蕲簟",
        "id": "203b4221-ee2a-420d-8a0e-a0e1e3ad030b"
    },
    {
        "author": "蒲宗孟",
        "paragraphs": [
            "收书万卷日沈酣，鲍谢诗篇老更耽。"
        ],
        "title": "句  其一",
        "id": "6ed1fafc-1d06-4b95-974a-9e1d662da8e0"
    },
    {
        "author": "蒲宗孟",
        "paragraphs": [
            "圣名不敢居，民誉日益美。"
        ],
        "title": "句  其二",
        "id": "04843074-a3ee-445c-90de-60158aafaec1"
    },
    {
        "author": "蒲宗孟",
        "paragraphs": [
            "阆州胜绝是云台，十里松萝殿阁开。"
        ],
        "title": "句  其三",
        "id": "3d85da78-b935-4e18-b34e-eb342fbf100d"
    },
    {
        "author": "鲁有开",
        "paragraphs": [
            "昔日狂奴向此来，爱垂芳饵上崔嵬。",
            "乡人不识钓台意，空指山头是钓台。"
        ],
        "title": "题钓台",
        "id": "fb940315-bb9b-448e-a7c7-f6d856b45490"
    },
    {
        "author": "鲁有开",
        "paragraphs": [
            "马蹄清晓破蓝田，一出红尘骨已仙。",
            "任锁九重山下路，终寻五处洞中天。",
            "泉流碧砌长鸣玉，蹟隠苍崖久蜕蝉。",
            "人世归时知变否，樵夫曾记烂柯年。"
        ],
        "title": "大涤洞",
        "id": "e90e1b65-289b-49ab-abec-b76d9d53f374"
    },
    {
        "author": "李谊伯",
        "paragraphs": [
            "截开野色教天阔，斫断浮云放日高。"
        ],
        "title": "句",
        "id": "b24b1994-e598-41c9-9079-d73ac5b1f624"
    },
    {
        "author": "黄序",
        "paragraphs": [
            "直木皆先伐，轮囷却岁寒。",
            "时霑病者粟，倒著挂时冠。",
            "人乐观鱼尾，山斋跨马鞍。",
            "朝中乞佳句，留与子孙看。"
        ],
        "title": "放隠斋落成寄鲁直九姪",
        "id": "24dc4234-2b70-4c40-b600-e9fa8ca46e0e"
    },
    {
        "author": "黄中庸",
        "paragraphs": [
            "莲花瓣里可撑船，一月映成水一川。",
            "人把水心和月浄，莲花贮月水倾船。"
        ],
        "title": "莲华池",
        "id": "bd5c8fc8-4303-471b-8327-7d4df6809b76"
    },
    {
        "author": "刘定",
        "paragraphs": [
            "故人天上有书来，责我疏愚唤不回。",
            "两处共瞻千里月，十年不寄一枝梅。",
            "尘泥自与云霄隔，驽马难追德骥才。",
            "莫谓无心向门下，也曾终夕望三台。"
        ],
        "title": "谢章子厚",
        "id": "a16561eb-3866-4174-942e-0d39b14529de"
    },
    {
        "author": "刘定",
        "paragraphs": [
            "楼迥山饶翠，湖平水漫黄。",
            "开帘无午暑，隔洞有秋香。",
            "冰枕聊相慰，云帆亦未忙。",
            "月明与溪色，好在紫微郎。"
        ],
        "title": "游齐山招提二首  其一",
        "id": "59d991f1-4cb2-4e30-9843-ce1b4b02a08c"
    },
    {
        "author": "刘定",
        "paragraphs": [
            "忆上青萝磴，流年三十三。",
            "僧人头似雪，寺坦竹如蓝。",
            "萧使登高石，吴公守隠巖。",
            "清风殊未远，咫尺看云岚。"
        ],
        "title": "游齐山招提二首  其二",
        "id": "daebb27d-1384-4004-b168-28d62b1619ed"
    },
    {
        "author": "陈传",
        "paragraphs": [
            "山蔼峨峨江岸深，望余亭影落江心。",
            "无风万里磨平玉，有月千波漾碎金。",
            "思远解邀无己句，流清宜写不齐琴。",
            "仙槎一棹惊秋晓，此去银河尚几寻。"
        ],
        "title": "望江亭",
        "id": "df6a9d9f-17d4-4d04-a288-c22e57c22dd7"
    },
    {
        "author": "陈传",
        "paragraphs": [
            "初与田蔬一样平，一千年后插天青。",
            "行人息荫凉风下，应说栽松道士名。"
        ],
        "title": "赠颜象环",
        "id": "f7fab2ca-2899-4c5a-9d14-6c9bcd6d42e5"
    },
    {
        "author": "陈传",
        "paragraphs": [
            "林中生致佐郎将，名王头颅十四五。",
            "干德可禽嗟不谋，同恶相济能包羞。",
            "降书冉冉过中州，中军传呼笑点头。",
            "蛮首算成勿药喜，君臣称觞弭多垒。",
            "元戎凯旋隔天水，夜经桄榔趋决里。",
            "驱将十万人性命，换得交州数张纸。"
        ],
        "title": "佐郎将",
        "id": "fa9e0e89-cddf-4c06-9832-89fca47aee66"
    },
    {
        "author": "陈汝羲",
        "paragraphs": [
            "闻说湖亭又一新，不徒行乐乐斯民。",
            "水光剩占鸥鹇地，人意常同桃李春。",
            "试展画图清俗眼，况专闲席傲天真。",
            "使君已陟螭头贵，应为烟云入梦频。"
        ],
        "title": "众乐亭  其一",
        "id": "9f61c5cf-f6af-4497-b567-348282b3cced"
    },
    {
        "author": "陈汝羲",
        "paragraphs": [
            "遥思湖上自由春，醉踏吟看属使君。",
            "水底天光开静鉴，岸头花气递红云。",
            "岛浮虚槛桥桥接，风翼时钟寺寺闻。",
            "渍墨新名人会否，不将民乐废民勤。"
        ],
        "title": "众乐亭  其二",
        "id": "d342ffae-a5ed-4da9-99d6-84cada123772"
    },
    {
        "author": "周师厚",
        "paragraphs": [
            "有眼不堪看郑獬，回头犹喜得陈传。"
        ],
        "title": "句",
        "id": "0c7a2fe5-f635-4146-ba81-c056d020fb78"
    },
    {
        "author": "周镛",
        "paragraphs": [
            "路入苍烟九过溪，细穿岩曲到招提。",
            "天分五溜寒倾北，地秀诸峰翠插西。",
            "凿径破崖来木杪，驾泉鸣竹落榱题。",
            "当年老默无消息，犹有祠堂一杖藜。"
        ],
        "title": "五泄山",
        "id": "13f886cd-adc9-45c3-b1c2-f793a2d290c8"
    },
    {
        "author": "郑叔明",
        "paragraphs": [
            "水色山光表里清，野花溪柳意相迎。",
            "狂歌惊鹭滩头散，欹枕看云岭上生。",
            "峰曲转帆疑路尽，潭深飞棹觉舟轻。",
            "归程渐喜乡关近，竹户枫林鸡犬声。"
        ],
        "title": "建溪",
        "id": "15a688a9-d01e-4a08-be59-4f143d3923ea"
    },
    {
        "author": "何琬",
        "paragraphs": [
            "贺老溪山久寂寥，辍从青琐去班条。",
            "楼台爽气来蓬岛，鼓角新声压海潮。",
            "千里劝耕趋垄亩，五云吟句落渔樵。",
            "鉴湖想望隋河上，满眼清风逐画桡。"
        ],
        "title": "送程给事知越州",
        "id": "4ba8d506-16c0-4005-95d7-bc172e0c9382"
    },
    {
        "author": "吕大忠",
        "paragraphs": [
            "飞诏平明走玉珂，夕郎持节越山阿。",
            "西风旗鼓催行色，南国莼鲈助醉歌。",
            "邻寇未销谋可尔，部氓犹困政如何。",
            "番禺今得长城利，推此求功曲突多。"
        ],
        "title": "送程给事知越州",
        "id": "092f9277-bdcf-464d-9b6a-13690c933fb5"
    },
    {
        "author": "张献民",
        "paragraphs": [
            "文脊佳峰峦，烟云密帷幕。",
            "穷深到幽处，无路通马脚。",
            "天意忽芜没，神功为开凿。",
            "周环列苍石，直上撑碧落。",
            "伏暑坐其下，凛凛风霜作。",
            "俗客频往来，只恐却锁钥。"
        ],
        "title": "山门六题寄圣俞",
        "id": "ec6c8860-bdfa-4717-a5c5-76d2e85af96c"
    },
    {
        "author": "张献民",
        "paragraphs": [
            "无路可通文脊隈，山腰大辟门崔嵬。",
            "若非天地功破裂，定是鬼神力凿开。",
            "浑浑旁撑苍壁立，空空直贯清风来。",
            "祇应便彻仙源去，愿蹑飞云到玉台。"
        ],
        "title": "山门六题寄圣俞 山门",
        "id": "9953a8dd-1792-46ac-94f5-006d2e3bf366"
    },
    {
        "author": "张献民",
        "paragraphs": [
            "撇衣秉火扪石入，路硬硗确黑如漆。",
            "穷深不见瞿硎生，洞中依旧石藏室。"
        ],
        "title": "山门六题寄圣俞 朝阳洞",
        "id": "0986eaec-ab61-4e67-9f66-14b491907372"
    },
    {
        "author": "张献民",
        "paragraphs": [
            "洞流何处窟穴断，泉向洞中源源生。",
            "潺潺万古流不尽，夜夜空照山月明。"
        ],
        "title": "山门六题寄圣俞 涟漪洞",
        "id": "662feb5f-84ff-4271-977d-2efeaf0d97fe"
    },
    {
        "author": "张献民",
        "paragraphs": [
            "一窦险若到平处，裂壁忽见天共明。",
            "水深不敢投石响，潭中惟恐神龙惊。"
        ],
        "title": "山门六题寄圣俞 碧云洞",
        "id": "fdc47599-4318-4b51-8f8f-fff785808e63"
    },
    {
        "author": "张献民",
        "paragraphs": [
            "朝见紫云生霏霏，暮见紫云归戢戢。",
            "有时飞鸾舞上下，料是仙人潜出入。"
        ],
        "title": "山门六题寄圣俞 紫云巖 其一",
        "id": "5b0535b9-ab54-4b7e-9be2-f9bc2ea70080"
    },
    {
        "author": "张献民",
        "paragraphs": [
            "日破阴蒙照巖顶，紫云一片拖晴影。",
            "溶溶泄泄晚不收，只疑便是壶中景。"
        ],
        "title": "山门六题寄圣俞 紫云巖 其二",
        "id": "86042726-d863-47b9-aa39-4a06939bf634"
    },
    {
        "author": "张献民",
        "paragraphs": [
            "屹嵲欲到倚山脚，涵云泄雨摩半空。",
            "向晚呀然射颓照，叠石烂烂参差红。"
        ],
        "title": "山门六题寄圣俞 夕阳巖 其一",
        "id": "951e40f4-a9af-4918-8412-e7e30ef83abc"
    },
    {
        "author": "张献民",
        "paragraphs": [
            "巖下夕阳烛已然，巖腰斜照光犹射。",
            "暮云残霭不能遮，始信仙居无昼夜。"
        ],
        "title": "山门六题寄圣俞 夕阳巖 其二",
        "id": "66f19509-efc2-4080-a8df-a0500028171e"
    },
    {
        "author": "楼郁",
        "paragraphs": [
            "五经高阁倚云开。"
        ],
        "title": "句",
        "id": "659d6c3a-ecd4-4474-bddc-36a7f4ec2d2a"
    },
    {
        "author": "王绅",
        "paragraphs": [
            "山头古寺多陈迹，故国空余气象雄。",
            "霸业已随流水去，阖闾坟草又西风。"
        ],
        "title": "虎丘",
        "id": "806d3314-09cb-40d5-949c-38f245f9b7cd"
    },
    {
        "author": "张挺卿",
        "paragraphs": [
            "宛陵梅夫子，才名冠当世。",
            "欧苏与并驱，时称天下士。",
            "哲人去已久，手泽见英气。",
            "可慕不可攀，悠悠千古意。",
            "行义鲁臧孙，流芳垂后裔。",
            "今遇叔章君，箕裘元不坠。"
        ],
        "title": "题干越亭送石秘校诗后",
        "id": "1b3d3a0a-99a4-4d54-8d87-a078c23c0b61"
    },
    {
        "author": "王无咎",
        "paragraphs": [
            "产业家家坏，诛求岁岁新。",
            "平时不为备，执事彼何人。",
            "朱户仍奢侈，柴门转窭贫。",
            "若非衢空畔，无用说悲辛。"
        ],
        "title": "集村行",
        "id": "dce35432-3a16-4ffd-bf18-42a6c6f43aaa"
    },
    {
        "author": "王无咎",
        "paragraphs": [
            "腊去东风渐破春，凭轩怅望倍凝神。",
            "鸟鸣晓霁声音乐，物被阳和气候新。",
            "佳景牵怀吟稍遍，芳杯到手举宜频。",
            "灵均空诧离骚好，憔悴终为独醒人。"
        ],
        "title": "劝巖师酒",
        "id": "e70971c1-e040-46a3-b0b7-9fe9314f0586"
    },
    {
        "author": "王无咎",
        "paragraphs": [
            "仙軿昔日此留连，气象辽辽尚宛然。",
            "溪落断崖为远瀑，路从绝顶见平田。",
            "千年芝有灵禽戏，一洞云留羽客眠。",
            "已乐胜游尘境外，况陪清论酒尊前。"
        ],
        "title": "麻姑山",
        "id": "3056ebc0-c7ed-4082-8592-fe8a7447c273"
    },
    {
        "author": "李元凯",
        "paragraphs": [
            "智者高踪接沃洲，石渠仙职我同游。",
            "已无月桂笼禅室，犹有祥云锁寺楼。",
            "叠砌崚嶒封碧藓，五峰苍翠覆寒流。",
            "却缘王命相拘束，不得跻攀最上头。"
        ],
        "title": "国清寺",
        "id": "456d7da7-3464-4ed2-ade4-4fe1367c2b45"
    },
    {
        "author": "张宗旦",
        "paragraphs": [
            "法本心生，心因法昧。",
            "有觉于此，是名自在。",
            "自在真空，顿然明彻。",
            "去住寻常，晓然春雪。"
        ],
        "title": "绝命偈",
        "id": "fffaf2db-6a0b-4ade-b6f9-b53667f813d3"
    },
    {
        "author": "刘孝孙",
        "paragraphs": [
            "义方曾榜旧亭名，子已为郎典要城。",
            "身服上恩今日显，诏符前语是人惊。",
            "正如伯起鳣堂兆，兼胜于公驷阀荣。",
            "试问繁江诸父老，诗书何似宝金籯。"
        ],
        "title": "赋新繁周表权如诏亭",
        "id": "1e9ba4c4-46b4-4ade-b580-df121b4d6500"
    },
    {
        "author": "刘孝孙",
        "paragraphs": [
            "鸿流导积石，惊浪下龙门。",
            "仙槎不辨处，沉璧想犹存。"
        ],
        "title": "黄河",
        "id": "3d40ad2f-83f0-4dae-9362-1901eeb8c7f8"
    },
    {
        "author": "刘孝孙",
        "paragraphs": [
            "诗书鲁国真男子，歌吹扬州是贵人。"
        ],
        "title": "句",
        "id": "2e610c42-0c66-43f4-b89f-343d9c414084"
    },
    {
        "author": "陈侗",
        "paragraphs": [
            "夕郎乡思满江皋，昼锦东归意气豪。",
            "侯国台门牙戟盛，使君楼艓隼旟高。",
            "琐窗暮入曾批敕，仙殿晨趋罢染毫。",
            "曲水春风修禊饮，卧龙山雨望秋涛。",
            "番禺已有金汤惠，秦望应先衮綍褒。",
            "莫恋蓬莱便栖志，伫看拂拭吕虔刀。"
        ],
        "title": "送程给事知越州",
        "id": "48f3368b-56d7-4ed2-afaa-4afbad64636c"
    },
    {
        "author": "陈侗",
        "paragraphs": [
            "我昔名东老，君能老此庵。",
            "溪风开梵帙，巖月伴庄谈。",
            "世味闲无著，人情晚更谙。",
            "萧然尘外意，回首谢图南。"
        ],
        "title": "题东老庵",
        "id": "8ae9f409-b09a-4185-b4f0-428683e801eb"
    },
    {
        "author": "傅尧俞",
        "paragraphs": [
            "当利江头最僻州，怀人惟是数登楼。",
            "绿樽连日不成宴，飞盖满城无旧游。"
        ],
        "title": "寄王微之",
        "id": "3c971a97-b6cc-4c00-8c61-01282bea2a8f"
    },
    {
        "author": "傅尧俞",
        "paragraphs": [
            "吾屋虽諠卑，颇不甚芜秽。",
            "置席屋中间，坐卧群书内。",
            "横风吹急雨，入屋洒我背。",
            "展卷殊未知，心与古人会。",
            "有客自外来，笑我苦痴昧。",
            "且问何为尔，我初尚不对。",
            "强我不得已，起答客亦退。",
            "聊复得此心，霑湿安足悔。"
        ],
        "title": "读书",
        "id": "8623cafb-553f-497f-8cde-da4a3cd0ec02"
    },
    {
        "author": "傅尧俞",
        "paragraphs": [
            "微官共有田园兴，老罢云寻退隠庐。",
            "栽种成阴十年事，仓皇求买万金无。"
        ],
        "title": "诗一首",
        "id": "b5334960-7e33-48c0-906a-466095a65d28"
    },
    {
        "author": "傅尧俞",
        "paragraphs": [
            "此时廊庙联三省，它日貂蝉定两公。"
        ],
        "title": "句",
        "id": "0bb77740-6309-4f73-a9ba-650fa1f9ac9b"
    },
    {
        "author": "释法演",
        "paragraphs": [
            "皖伯台前送别时，桃花如锦柳如眉。",
            "明年此日凭栏看，依旧青青一两枝。"
        ],
        "title": "偈",
        "id": "0e8d98b2-c522-4022-b175-cc9f90369adf"
    },
    {
        "author": "释法演",
        "paragraphs": [
            "山前一片闲田地，叉手叮咛问祖翁。",
            "几度卖来还自买，为怜松竹引清风。"
        ],
        "title": "投机偈呈白云端禅师",
        "id": "fdb3faff-6af3-4d22-8978-6db76afc234b"
    },
    {
        "author": "释法演",
        "paragraphs": [
            "幸然无一事，行脚要参禅。",
            "却被禅相恼，不透祖师关。"
        ],
        "title": "偈七首  其一",
        "id": "f69cc90c-4595-409a-8446-856baf1e1342"
    },
    {
        "author": "释法演",
        "paragraphs": [
            "难难几何般，易易没巴鼻。",
            "好好催人老，默默从此得。"
        ],
        "title": "偈七首  其二",
        "id": "36350589-01e4-44ea-9ab3-b4b09bc2b043"
    },
    {
        "author": "释法演",
        "paragraphs": [
            "此个物，上拄天，下拄地。",
            "皖口作眼，皖山作鼻。",
            "太平退身三步，放你诸人出气。",
            "太平淈髿汉，事事尽经遍。",
            "如是三十年，也有人赞叹。"
        ],
        "title": "偈七首  其三",
        "id": "e974a198-c16d-4ea1-9090-5911e49db5a4"
    },
    {
        "author": "释法演",
        "paragraphs": [
            "白云不会说禅，三门开向两边。",
            "有人动著关捩，两片东扇西扇。"
        ],
        "title": "偈七首  其四",
        "id": "0d4d9e72-0f50-40b0-b4d5-751b8a512be8"
    },
    {
        "author": "释法演",
        "paragraphs": [
            "悟了同未悟，归家寻旧路。",
            "一字是一字，一句是一句。",
            "自小不脱空，两岁学移步。",
            "湛水生莲花，一年生一度。"
        ],
        "title": "偈七首  其五",
        "id": "638d410e-b28e-4cec-b8a7-484660ae245f"
    },
    {
        "author": "释法演",
        "paragraphs": [
            "花发鸡冠媚早秋，谁人能染紫丝头。",
            "有时风动频相倚，似向阶前鬭不休。"
        ],
        "title": "偈七首  其六",
        "id": "830aa5a7-2d86-40b7-a3b7-78f3efca8869"
    },
    {
        "author": "释法演",
        "paragraphs": [
            "佛祖生冤家，悟道染泥土。",
            "无为无事人，声色如聋瞽。"
        ],
        "title": "偈七首  其七",
        "id": "fabf74e2-aa6b-4a13-a9df-d29e3d445ec2"
    },
    {
        "author": "释法演",
        "paragraphs": [
            "华种有生姓，因地华生生。",
            "大缘与性合，当生生不生。"
        ],
        "title": "偈",
        "id": "df10aa94-0272-434e-9fd2-d3304c1045f1"
    },
    {
        "author": "释法演",
        "paragraphs": [
            "簷声不断前旬雨，电影还连后夜雷。"
        ],
        "title": "句  其一",
        "id": "1cc4bc8e-dd4e-47b9-8c7b-1a3ddc6e5f90"
    },
    {
        "author": "释法演",
        "paragraphs": [
            "不因紫陌花开早，争得黄鶑下柳条。"
        ],
        "title": "句  其二",
        "id": "c42f2525-f98e-4443-b55a-555e22003554"
    },
    {
        "author": "释法演",
        "paragraphs": [
            "富嫌千口少，贫恨一身多。"
        ],
        "title": "句  其三",
        "id": "7d89dbd8-1ffd-4580-b2c8-4b3d46319915"
    },
    {
        "author": "释楚文",
        "paragraphs": [
            "华藏木榔栗，等闲乱拈出。",
            "不是不惜手，山家无固必。",
            "点山山动摇，搅水水波溢。",
            "忽然把定时，事事执法律。",
            "要横不得横，要屈不得屈。"
        ],
        "title": "偈",
        "id": "559837b8-318f-42ff-9804-c4cf886b0ba4"
    },
    {
        "author": "闵希声",
        "paragraphs": [
            "骖鹤凌空载旧经，至今风月有余清。",
            "轩窗物外无尘到，芝术香中作眼明。",
            "沙鸟宛疑凫{罒/与}翥，露蜂犹学玉箫声。",
            "高僧不厌庸人扰，煮茗欣颜每见近。"
        ],
        "title": "福安寺",
        "id": "8146b998-723e-4d9b-8edc-a1f63656c3fa"
    },
    {
        "author": "吴几复",
        "paragraphs": [
            "使旌巡稼欲观农，赏景留宾大衮东。",
            "溪锁豹眠闲雾露，台雕凤集旧梧桐。"
        ],
        "title": "往凤凰院观稼",
        "id": "7114fc2b-afb7-43da-9969-7211379c2396"
    },
    {
        "author": "吴几复",
        "paragraphs": [
            "苍石皱文龙迹在，清泉涵泳海源通。"
        ],
        "title": "句",
        "id": "924a2b7a-3d0e-4a70-bd0e-43f1a06ab4d2"
    },
    {
        "author": "谯宝",
        "paragraphs": [
            "使君来兮父母鞠我，礼化行兮民无寒饿。",
            "使君去兮不可复留，人意伥伥兮泪双堕。"
        ],
        "title": "歌一首",
        "id": "0f9ef02f-5971-488f-b5f3-803a5f9be760"
    },
    {
        "author": "王诲",
        "paragraphs": [
            "清班经岁侍凝旒，宠寄稽山第一州。",
            "琐闼风规丹扆侧，蓬莱烟霭碧江头。",
            "诗豪谁敢雷门过，乡老争陪昼锦游。",
            "行路光华浮画鹢，浩然佳思鉴湖秋。"
        ],
        "title": "送程给事知越州",
        "id": "7d74b9f1-1ec7-428d-b4ce-0500c81bdfa9"
    },
    {
        "author": "岑宗旦",
        "paragraphs": [
            "琴中太古意，方外无为心。",
            "弹之道颇散，不弹理弥深。",
            "所以陶元亮，何须弦上音。"
        ],
        "title": "听琴",
        "id": "adae1359-7115-4057-8307-e2ad0dd390df"
    },
    {
        "author": "释守端",
        "paragraphs": [
            "我有明珠一颗，久被尘劳关锁。",
            "今朝尘尽光生，照破山河万朵。"
        ],
        "title": "过桥遭攧有省作偈",
        "id": "081ec12b-01e0-4f3e-ad6d-2312984b85ac"
    },
    {
        "author": "释守端",
        "paragraphs": [
            "鸟有双翼，飞无远近。",
            "首出一隅，行无前后。"
        ],
        "title": "偈七首  其一",
        "id": "c1b78fb1-b6b9-4b2e-9e92-81cba6920aed"
    },
    {
        "author": "释守端",
        "paragraphs": [
            "忌口自然诸病减，多情未免有时劳。",
            "贫居动便成违顺，落得清闲一味高。"
        ],
        "title": "偈七首  其二",
        "id": "c74138a3-5856-4df9-aec1-ee39b8463c96"
    },
    {
        "author": "释守端",
        "paragraphs": [
            "泥佛不度水，木佛不度火。",
            "金佛不度炉，真佛内里坐。"
        ],
        "title": "偈七首  其三",
        "id": "0f4bf496-b512-42eb-b44e-88fb5a814cff"
    },
    {
        "author": "释守端",
        "paragraphs": [
            "佛身充满于法界，普现一切群生前。",
            "随缘赴感靡不周，而常处此菩提座。"
        ],
        "title": "偈七首  其四",
        "id": "a514cb72-ac6c-4b78-acb6-72d143c8a7b0"
    },
    {
        "author": "释守端",
        "paragraphs": [
            "他人住处我不住，他人行处我不行。",
            "不是为人难共聚，大都缁素要分明。"
        ],
        "title": "偈七首  其五",
        "id": "57ab5ac7-b8c8-4389-af02-27955e208557"
    },
    {
        "author": "释守端",
        "paragraphs": [
            "诸人法眼藏，千圣莫能当。",
            "为君通一线，光辉满大唐。",
            "须弥走入海，六月降严霜。",
            "法华虽恁道，无句得商量。"
        ],
        "title": "偈七首  其六",
        "id": "a854492d-95af-4a39-94c2-6ffe692aa311"
    },
    {
        "author": "释守端",
        "paragraphs": [
            "丝毫有趣皆能进，毕竟无归若可当。",
            "逐日退身行兴尽，忽然得见本爷孃。"
        ],
        "title": "偈七首  其七",
        "id": "f1a9ca8b-7e79-4c40-a758-023f63fb6dcf"
    },
    {
        "author": "释守端",
        "paragraphs": [
            "藏身不用缩头，歛迹何须收脚。",
            "金乌半夜辽天，玉免赶他不著。"
        ],
        "title": "答郭祥正居士",
        "id": "7cc5b262-6d55-4d01-bd72-e3dea0399e59"
    },
    {
        "author": "释守端",
        "paragraphs": [
            "一拳拳倒黄鹤楼，一趯趯翻鹦鹉洲。",
            "有意气时添意气，不风流处也风流。"
        ],
        "title": "颂",
        "id": "1827461d-aa9a-4364-ade6-085c445183ee"
    },
    {
        "author": "释守端",
        "paragraphs": [
            "牛来山中，水足草足。",
            "牛出山去，东触西触。"
        ],
        "title": "为郭功甫偈  其一",
        "id": "a61284e0-70f9-47f1-ad06-137cdb6cd4d1"
    },
    {
        "author": "释守端",
        "paragraphs": [
            "上大人，丘乙己。",
            "化三千，可知礼。"
        ],
        "title": "为郭功甫偈  其二",
        "id": "fc6c7a63-669b-46ea-a17a-fb06decccc43"
    },
    {
        "author": "释守端",
        "paragraphs": [
            "一文大光钱，买得个油糍。",
            "吃放肚里了，当下便不饥。"
        ],
        "title": "偈",
        "id": "e0ab07a4-3730-4c63-affe-84a6b0516e58"
    },
    {
        "author": "释守端",
        "paragraphs": [
            "九衢公子游花惯，未第贫儒感慨多。",
            "冷地看他人富贵，等闲无奈幞头何。"
        ],
        "title": "北斗藏身因缘偈",
        "id": "b2b1cb7c-3c2c-4267-85b8-a74cd43e2356"
    },
    {
        "author": "释守端",
        "paragraphs": [
            "为爱寻光纸上钻，不能透处几多般。",
            "忽然撞著来时路，始觉平生被眼瞒。"
        ],
        "title": "蝇子透窗偈",
        "id": "31b13dcd-9726-4b02-b02c-8b11e0efd489"
    },
    {
        "author": "释守端",
        "paragraphs": [
            "异乡风俗客不恶，但欲南音来耳边。"
        ],
        "title": "句  其一",
        "id": "0252a44a-f6ad-4329-a65d-1a0c6dcbca6d"
    },
    {
        "author": "释守端",
        "paragraphs": [
            "不似大梅老，贪随鼯鼠声。"
        ],
        "title": "句  其二",
        "id": "d2a1de92-24ff-42f3-914b-4a5e48f3ee44"
    },
    {
        "author": "释仁勇",
        "paragraphs": [
            "秋风凉，松韵长。",
            "未归客，思故乡。"
        ],
        "title": "偈八首  其一",
        "id": "c2575dbe-72c4-4959-8b30-9b6f4687f191"
    },
    {
        "author": "释仁勇",
        "paragraphs": [
            "天上无弥勒，地下无弥勒。",
            "打破太虚空，如何寻不得。"
        ],
        "title": "偈八首  其二",
        "id": "c89725d7-4227-4837-89e8-435dd6766ccb"
    },
    {
        "author": "释仁勇",
        "paragraphs": [
            "古人底今人用，今人底古人为。",
            "古今无背面，今古几人知。"
        ],
        "title": "偈八首  其三",
        "id": "9b995f23-2b03-4eef-bf35-09dd2eed49e7"
    },
    {
        "author": "释仁勇",
        "paragraphs": [
            "有手脚，无背面。",
            "明眼人，看不见。",
            "天左旋，地右转。"
        ],
        "title": "偈八首  其四",
        "id": "d325c850-e485-4870-8804-db04c13f1b14"
    },
    {
        "author": "释仁勇",
        "paragraphs": [
            "风鸣条，雨破块，晓来枕上鶑声碎。",
            "虾𢋙蚯蚓一时鸣，妙德空生都不会。",
            "都不会，三个成群，四个作队。",
            "”。"
        ],
        "title": "偈八首  其五",
        "id": "71badd8e-ea89-4faf-abea-7d8b4f2c0c5c"
    },
    {
        "author": "释仁勇",
        "paragraphs": [
            "有个汉，怪复丑。",
            "眼直鼻蓝镵面，南看北斗。",
            "解使日午金乌啼，夜斗铁牛吼。",
            "天地旋，山河走。",
            "羽族毛群，失其所守。",
            "直得文殊普贤出此没彼，七纵八横，千生万受。"
        ],
        "title": "偈八首  其六",
        "id": "91ee88e1-2d0b-4a47-bf8b-155c84f3e811"
    },
    {
        "author": "释仁勇",
        "paragraphs": [
            "大方无外，大圆无内。",
            "无内无外，圣凡普会。",
            "瓦砾生光，须弥粉碎。",
            "无量法门，百千三昧。"
        ],
        "title": "偈八首  其七",
        "id": "afdaacc0-3581-4eca-be19-6a7feb284b12"
    },
    {
        "author": "释仁勇",
        "paragraphs": [
            "真相无形，示形现相。",
            "千怪万状，自此而彰。",
            "喜则满面光生，怒则双眉陡竖。",
            "非凡非圣，或是或非。",
            "人不可量，天莫能测。",
            "直下搆得，未称丈夫。",
            "唤不回头，且莫错怪。"
        ],
        "title": "偈八首  其八",
        "id": "ceff25c4-65ce-43db-a5a5-2605a348903a"
    },
    {
        "author": "黄君俞",
        "paragraphs": [
            "夕郎清贯籍殊材，曾宠南州刺史回。",
            "通职更联群玉府，分符仍得小蓬莱。",
            "民间威爱龚黄政，笔下文章李杜才。",
            "天子鼎新天下法，和羹方是用盐梅。"
        ],
        "title": "送程给事知越州",
        "id": "7546f9b1-d19f-4fa0-95a9-3bd316095a51"
    },
    {
        "author": "王文淑",
        "paragraphs": [
            "草草杯盘供语笑，昏昏灯火话平生。"
        ],
        "title": "句",
        "id": "3bd17206-bbf9-4896-af81-f059f032e38c"
    },
    {
        "author": "陈之方",
        "paragraphs": [
            "汤汤南溟，百川所潴。",
            "有赫其灵，有严其居。",
            "神宅于幽，诚格者应。",
            "其应维何，皇帝仁圣。",
            "幢旄鼓铙，畴往祇祠。",
            "揭揭程公，神之听之。",
            "祀事之既，神明欢喜。",
            "飚驰龙翔，一息万里。",
            "衍涸濡焦，既盈既优。",
            "庙社亿年，血食均休。"
        ],
        "title": "祠南海神",
        "id": "f18831b6-688c-41c2-86d2-138908fa6e80"
    },
    {
        "author": "陈睦",
        "paragraphs": [
            "孔戣佳政在番禺，严助终年厌直庐。",
            "欲解尘缨临曲水，忽惊计吏拜高车。",
            "行归天上参鹓侣，暂向江边驻隼旟。",
            "正想题诗凭郡阁，秋波绿浄落芙蕖。"
        ],
        "title": "送程给事知越州",
        "id": "d818f268-7e68-4869-82cd-52370d769709"
    },
    {
        "author": "陈睦",
        "paragraphs": [
            "忆昔曾来访隠沦，潇然云水隔凡尘。",
            "画船祇载溪中月，白酒长添座上春。",
            "昼掩山扉无俗客，夜吟石鼎有高人。",
            "飘飘洒落青衫子，共话平生泪满巾。"
        ],
        "title": "题东老庵",
        "id": "3a6d05e6-2c2e-4586-bc7b-5ad22b516694"
    },
    {
        "author": "源禅师",
        "paragraphs": [
            "雪鬓霜髭九九年，半肩毳衲尽诸缘。",
            "廓然笑指浮云散，玉兔流光照大千。"
        ],
        "title": "临终偈",
        "id": "797e3b37-5d37-47d7-b8e2-1d1b14aaa9b9"
    },
    {
        "author": "释悟真",
        "paragraphs": [
            "师子儿哮吼，龙马驹絙跳。",
            "古佛镜中明，三山孤月皎。"
        ],
        "title": "偈五首  其一",
        "id": "e04dabd4-641f-436a-a72a-6ac73c180720"
    },
    {
        "author": "释悟真",
        "paragraphs": [
            "三面狸奴脚踏月，两头白牯手拏烟。",
            "戴冠碧兔立庭柏，脱壳乌龟飞上天。"
        ],
        "title": "偈五首  其二",
        "id": "3fe9edd9-a5d0-4572-84a2-7bb15cde3892"
    },
    {
        "author": "释悟真",
        "paragraphs": [
            "叮咛损君德，无言真有功。",
            "任从沧海变，终不为君通。"
        ],
        "title": "偈五首  其三",
        "id": "6580c836-d6df-4b04-9e1c-f2c9a4d723fb"
    },
    {
        "author": "释悟真",
        "paragraphs": [
            "寂照常照本来照，草鞋底下常絙跳。",
            "更会针锋上须弥，眉毛中水常渺渺。"
        ],
        "title": "偈五首  其四",
        "id": "25bbbb8e-079c-4c81-a20f-3e950226731e"
    },
    {
        "author": "释悟真",
        "paragraphs": [
            "手提巴鼻脚踏尾，仰面看天听流水。",
            "天明送出路傍边，夜静还归茅屋里。"
        ],
        "title": "偈五首  其五",
        "id": "edf65f9a-ddff-489e-9b09-76cf69445fc4"
    },
    {
        "author": "释真净",
        "paragraphs": [
            "二十余年用意猜，几番曾把此心灰。",
            "而今潦倒逢知己，李白元来是秀才。"
        ],
        "title": "偈",
        "id": "e17882f8-6076-4f21-98c5-03a73398500d"
    },
    {
        "author": "曾孝宽",
        "paragraphs": [
            "承明厌直怀乡日，适得当年严助州。",
            "况是北归持节倦，喜闻东去典城优。",
            "长江风月消残暑，故国莼鲈近早秋。",
            "遥想下车民讼简，不妨乘兴剡溪游。"
        ],
        "tags": [
            "长江"
        ],
        "title": "送程给事知越州",
        "id": "dca4d7b8-59ac-4b55-8fd4-4a9c4d878aec"
    },
    {
        "author": "曾孝宽",
        "paragraphs": [
            "御府颁醇酿，君恩锡馂余。",
            "赐筵遵故事，䌷史重新书。",
            "燕饮难偕此，风流不伟欤。",
            "素餐非所职，愧附相君车。"
        ],
        "title": "史院席上奉和首相吴公元韵",
        "id": "7385262d-e138-4486-8d21-2f80270ce700"
    },
    {
        "author": "章衡",
        "paragraphs": [
            "雅留威爱在南昌，又拜新恩指旧棠。",
            "一节帝颁严使旆，十州人喜拥壶浆。",
            "彯缨自结凝旒眷，揽辔思澄插笔乡。",
            "刘晏有材将大用，豫章楼上急飞觞。"
        ],
        "title": "送程给事知越州",
        "id": "36bc340b-33e9-45a7-be35-fefedf226e88"
    },
    {
        "author": "释祖心",
        "paragraphs": [
            "去年三月十有七，一夜春风撼筹室。",
            "三角麒麟入海中，空余片月波心出。",
            "真不掩伪，曲不藏直。",
            "谁人为和雪中吟，万古知音是今日。"
        ],
        "title": "南禅师圆寂日偈二首  其一",
        "id": "8908eabf-ad6c-46fa-b562-fd4d3241bf3e"
    },
    {
        "author": "释祖心",
        "paragraphs": [
            "昔人去时是今日，今日依前人不来。",
            "今既不来昔不往，白云流水空悠哉。",
            "谁云秤尺平，直中还有曲。",
            "谁云物理齐，种麻还得粟。",
            "可怜驰逐天下人，六六元来三十六。"
        ],
        "title": "南禅师圆寂日偈二首  其二",
        "id": "d124b8cf-0a66-4420-8dd1-e375157d56fc"
    },
    {
        "author": "释祖心",
        "paragraphs": [
            "海门山崄绝行踪，踏断牢关信已通。",
            "自有太平基业在，不论南北与西东。"
        ],
        "title": "送吴恂",
        "id": "206a445b-70d9-4764-b2e9-11e886a3538e"
    },
    {
        "author": "释祖心",
        "paragraphs": [
            "不住唐朝寺，闲为宋地僧。",
            "生涯三事衲，故旧一枝藤。",
            "乞食随缘过，逢山任意登。",
            "相逢莫相笑，不是岭南能。"
        ],
        "title": "初退黄龙院作",
        "id": "ca3caf85-4b2a-4044-9c84-3743237fb980"
    },
    {
        "author": "释克文",
        "paragraphs": [
            "云门抽顾，自有来由。",
            "一点不到，休休休休。"
        ],
        "title": "偈三首  其一",
        "id": "9bcc136d-ac54-43d4-ade9-dcd34aa8d650"
    },
    {
        "author": "释克文",
        "paragraphs": [
            "先师昔住金轮日，有偈君家结净缘。",
            "我住金轮还有偈，却应留与子孙传。"
        ],
        "title": "偈三首  其二",
        "id": "a21620a7-c3a1-4567-826c-08a4f5f7fa87"
    },
    {
        "author": "释克文",
        "paragraphs": [
            "佛性天真事，谁云别有师。",
            "罔明弹指处，女子出禅时。",
            "不费纤毫力，何曾动所思。",
            "众生总平等，日用自多疑。"
        ],
        "title": "偈三首  其三",
        "id": "eb9c89c2-0621-4789-b4d3-043634ba77e5"
    },
    {
        "author": "释克文",
        "paragraphs": [
            "今年七十八，四大相离别。",
            "火风既分散，临行休更说。"
        ],
        "title": "遗偈",
        "id": "8dc15c0d-6e56-4b6f-a227-aa5b1e811879"
    },
    {
        "author": "释克文",
        "paragraphs": [
            "诸佛出身处，东山水上行。",
            "目前一弹指，变现自分明。",
            "日面月面过，佛手馿脚呈。",
            "皆承此恩力，言外度迷情。"
        ],
        "title": "偈",
        "id": "34d8d015-eabb-476c-8423-f43c901d7bae"
    },
    {
        "author": "释克文",
        "paragraphs": [
            "示灭师何速，空遗塔此中。",
            "僧闲四海锡，谁复九年风。",
            "鸟外千峰遶，人间一径通。",
            "寥寥朝与暮，唯有白云同。"
        ],
        "title": "吊黄龙和尚塔",
        "id": "019b0742-f49a-41fa-855d-554994c03ea4"
    },
    {
        "author": "释克文",
        "paragraphs": [
            "旦过晚应宿，山堂任去留。",
            "孤云能自在，只鹤更优游。",
            "楖栗开青眼，袈裟伴白头。",
            "未明西祖意，萍迹谩悠悠。"
        ],
        "title": "云鹤",
        "id": "1d768bc8-1cef-4495-a543-28843240accd"
    },
    {
        "author": "释守智",
        "paragraphs": [
            "紧峭离水靴，踏破湖湘月。",
            "手把铁蒺藜，打碎龙虎穴。",
            "翻身倒上树，始见无生灭。",
            "却笑老瞿昙，弹指超弥勒。"
        ],
        "title": "偈四首  其一",
        "id": "230a94a4-b8d7-4f83-87ba-6ec0b90e03f9"
    },
    {
        "author": "释守智",
        "paragraphs": [
            "昨日高山看钓鱼，步行骑马失却馿。",
            "有人拾得骆驼去，重赏千金一也无。"
        ],
        "title": "偈四首  其二",
        "id": "bfd10e09-f88b-44d5-8dbe-013dff063992"
    },
    {
        "author": "释守智",
        "paragraphs": [
            "不离当处常湛然，觅即知君不可见。",
            "虽然先圣恁么道，且作个模子搭却。"
        ],
        "title": "偈四首  其三",
        "id": "8d87110c-0069-45c5-a0cf-8674dde25831"
    },
    {
        "author": "释守智",
        "paragraphs": [
            "法门不幸法幢摧，五蕴山中化作灰。",
            "昨夜泥牛通一线，黄龙从此入轮回。"
        ],
        "title": "偈四首  其四",
        "id": "9dd0a969-7a33-4f68-9901-364913e22573"
    },
    {
        "author": "刘宗孟",
        "paragraphs": [
            "曙光伦紫翠，秋气莫争青。",
            "山近岚同润，堂虚日共生。",
            "断霞云去接，夕照月来迎。",
            "翻想鲛人室，珠盘亦让明。"
        ],
        "title": "题清辉堂",
        "id": "19f36568-84a7-4901-a92d-a9cc0cf70cee"
    },
    {
        "author": "刘宗孟",
        "paragraphs": [
            "万山攒地窄，四气得春偏。",
            "分野侵秦壤，星河共楚天。"
        ],
        "title": "句  其一",
        "id": "e623febf-bdd9-4003-a80d-2353583a939e"
    },
    {
        "author": "刘宗孟",
        "paragraphs": [
            "气润梅蒸雨，阴浓柳鬰烟。",
            "夏深卢橘熟，花尽海棠妍。"
        ],
        "title": "句  其二",
        "id": "403ce0bb-1c4f-4a08-8bde-3b5522b9e7f8"
    },
    {
        "author": "俞仲昌",
        "paragraphs": [
            "白云来去本无踪，占定仙山四六峰。"
        ],
        "title": "句",
        "id": "db0b64d2-19af-4d04-8064-6b459306bcd0"
    },
    {
        "author": "李某",
        "paragraphs": [
            "家对南山第一峰，谁知大隠隠松蓬。",
            "闲身悟道持心得，俗事随缘见性通。",
            "门外高居无俗客，箧中灵药是阴功。",
            "年来更喜儿孙盛，俊笔香名绍素风。"
        ],
        "title": "赠俞仲昌",
        "id": "3aca64c0-7be7-478f-9318-fd829d2087aa"
    },
    {
        "author": "尹瞻",
        "paragraphs": [
            "岌嶪元化精，崭巖大块坼。",
            "骇若盘古时，呀然巨灵擘。",
            "状怪呕风雷，势邈吞山泽。",
            "寒暑中外分，居僧甘窟宅。"
        ],
        "title": "澹山巖",
        "id": "13e63c79-c620-4541-a950-49504fde6fa8"
    },
    {
        "author": "尹瞻",
        "paragraphs": [
            "郡古时和诤讼销，使君乘兴忽相招。",
            "画船载妓游巖寺，红旆摇风过野桥。",
            "就石开樽偎树脚，拨云策杖上山腰。",
            "鸣驺未许归城去，更望寒林隔□遥。"
        ],
        "title": "火星巖",
        "id": "7ce4fc42-5bef-4773-983d-9edf7a975db3"
    },
    {
        "author": "尹瞻",
        "paragraphs": [
            "千里熙醇政，灵巖嘉访寻。",
            "登亭云拥坐，穿径笋成林。",
            "乐逐天风远，尘随宿雾沉。",
            "绮罗红作锦，冠盖绿交阴。",
            "下顾关河小，寒知洞壑深。",
            "松枯存旧节，花老见初心。",
            "旌棨岚光润，樽罍野气侵。",
            "自愧翁归拙，难攀子厚吟。",
            "城楼传暮角，南陌骑骎骎。"
        ],
        "title": "火星巖联句",
        "id": "e57050fb-9924-4b1e-ab96-e09a22697635"
    },
    {
        "author": "邱与权",
        "paragraphs": [
            "念往曾高枕。"
        ],
        "title": "句",
        "id": "17cb168f-e631-4c8b-9539-7e8b1670ccdb"
    },
    {
        "author": "庞元英",
        "paragraphs": [
            "离家无数里，客思便侵凌。",
            "久拨炉无力，频翻被有棱。",
            "孤蟾如得伴，哀雁拟伤矰。",
            "怪底寒清冽，推篷露气凝。"
        ],
        "title": "夜宿垂虹亭舟中有感而作",
        "id": "05fa1e17-c36f-42bd-97cc-f397ec48ebff"
    },
    {
        "author": "胡归仁",
        "paragraphs": [
            "一第知何日，无端意不移。",
            "欲为青桂主，谁与白云期。",
            "傍架齐书帙，翻瓢作酒巵。",
            "文明终有托，休把运行推。"
        ],
        "title": "集句  其一",
        "id": "8658257a-6083-4a4e-a223-8527434cbbe2"
    },
    {
        "author": "胡归仁",
        "paragraphs": [
            "白沙溪绕白云堆，但有何人把酒杯。",
            "专慕圣贤知志气，可怜谈笑出尘埃。",
            "碧山终日思无尽，清世难群好自猜。",
            "风满老松门昼掩，可怜高尚仰天才。"
        ],
        "title": "集句  其二",
        "id": "0543bded-014b-4de1-b7b6-3b01a3bea7ce"
    },
    {
        "author": "张唐英",
        "paragraphs": [
            "先帝昭陵土未干，又闻永厚葬衣冠。",
            "小臣有泪皆成血，忍向东风看牡丹。"
        ],
        "title": "题传舍",
        "id": "4150a4ec-c98a-4f78-b759-edb871e4197e"
    },
    {
        "author": "张唐英",
        "paragraphs": [
            "言生本不生，言灭本不灭。",
            "觉路自分明，勿与迷者说。"
        ],
        "title": "偈一首",
        "id": "cb41d988-deb4-4550-869e-182c9a7deb0e"
    },
    {
        "author": "张唐英",
        "paragraphs": [
            "西掖词臣旧处游，南隆隠客敞庐幽。"
        ],
        "title": "句",
        "id": "c1e0373b-cd74-4c68-be04-d8cf946f8b72"
    },
    {
        "author": "俞紫芝",
        "paragraphs": [
            "华发念秋晚，青灯怜夜长。",
            "香团菊花露，寒著橘林霜。",
            "月在北窗底，人行南涧傍。",
            "婆娑不知去，身世两相忘。"
        ],
        "title": "南涧月夕",
        "id": "813b2c24-f27a-40fa-b0e7-2f7a11b28a2a"
    },
    {
        "author": "俞紫芝",
        "paragraphs": [
            "白浪红尘二十春，就中奔走费光阴。",
            "有时俗事不称意，无限好山都上心。",
            "一面琴为方外友，数篇诗当橐中金。",
            "会须将尔同归去，家在碧溪烟树深。"
        ],
        "title": "旅中谕怀",
        "id": "d9005a9f-44e8-45bb-96ea-d76deff361dd"
    },
    {
        "author": "俞紫芝",
        "paragraphs": [
            "石乱云深客到稀，鹤和残雪在高枝。",
            "小轩日午贪浓睡，门外春风过不知。"
        ],
        "title": "岁杪山中",
        "id": "8863c7b2-b9a1-46ba-99d7-60562bbf6aee"
    },
    {
        "author": "俞紫芝",
        "paragraphs": [
            "满目芊芊野渡头，不知若个解忘忧。",
            "细随绿水侵离馆，远带斜阳过别洲。",
            "金谷园中荒映月，石头城下碧连秋。",
            "行人怅望王孙去，买断金钗十二愁。"
        ],
        "tags": [
            "咏物",
            "抒情",
            "植物",
            "咏物诗"
        ],
        "title": "咏草",
        "id": "446f7025-1b0d-4fa0-b32b-8c7fb54a6aa2"
    },
    {
        "author": "俞紫芝",
        "paragraphs": [
            "独坐清谈久亦劳，碧松燃火暖衾袍。",
            "夜深童子唤不起，猛虎一声山月高。"
        ],
        "title": "宿蒋山栖霞寺",
        "id": "4794f9ee-b5f6-4809-8cb6-9949eb2d660c"
    },
    {
        "author": "俞紫芝",
        "paragraphs": [
            "野客调琴玉一枝，薰风滋味自家知。",
            "夜深断送鹤先睡，弹到山空月落时。"
        ],
        "title": "山中琴兴",
        "id": "a3a626c4-cfd7-42d8-ad1e-4cfa35ccd3d8"
    },
    {
        "author": "俞紫芝",
        "paragraphs": [
            "深深尽陌倚朱门，腮粉轻红湿泪痕。",
            "寂寞绣屏人未见，杏花疏雨立黄昏。"
        ],
        "title": "无题",
        "id": "abf50079-3c4e-4d76-bd3d-f8981482ef78"
    },
    {
        "author": "俞紫芝",
        "paragraphs": [
            "相君高卧朝天阙，立损阶前白玉麟。",
            "此去定生狮子国，却来重载法王身。"
        ],
        "title": "口占",
        "id": "ab63afec-9337-41cf-b40e-cc2089dea5cc"
    },
    {
        "author": "俞紫芝",
        "paragraphs": [
            "万壑摇苍烟，百滩度流水。",
            "下有骑馿人，萧萧吹冻耳。"
        ],
        "title": "松风",
        "id": "c70a277e-92bb-437e-bc06-64cd019cc461"
    },
    {
        "author": "俞紫芝",
        "paragraphs": [
            "鬰鬰襟怀怨别离，凤楼西角正斜晖。",
            "洞房风细春华暖，落尽碧桃人未归。"
        ],
        "title": "戏作",
        "id": "21cf2dfd-c878-4e8f-bc2f-3e821855f685"
    },
    {
        "author": "俞紫芝",
        "paragraphs": [
            "长忆逢君历水隅，坐中谈笑见醇儒。",
            "当年许我入诗社，别后有谁为酒徒。",
            "头想白如潘骑省，家应贫似范莱芜。",
            "相思不可能相得，蝉老西风海树枯。"
        ],
        "title": "寄杜宣卿长官",
        "id": "719d6ec0-7722-4f69-b756-d2af589c4cae"
    },
    {
        "author": "俞紫芝",
        "paragraphs": [
            "画桡两两枕汀沙，隔岸烟芜一望赊。",
            "悲翠闲居眠藕叶，鹭鸶别业在芦花。",
            "溪云漠漠迷渔屋，野旆翻翻露酒家。",
            "一幅江南真水墨，无人写得寄京华。"
        ],
        "title": "水村",
        "id": "36fe9ca3-3042-442a-8db4-01b78edc70ae"
    },
    {
        "author": "俞紫芝",
        "paragraphs": [
            "远寺一声钟，簷楹惊宿鸟。",
            "拂衣风露清，月落千山晓。"
        ],
        "title": "秋阁晨兴",
        "id": "432570e2-4f0f-4d63-b662-8fb6c07a2de3"
    },
    {
        "author": "俞紫芝",
        "paragraphs": [
            "茆舍竹篱短，梅花吐未齐。",
            "晚来溪径侧，雪压小桥低。"
        ],
        "title": "冬日",
        "id": "423cd415-1258-4a0c-8618-0eacd61c7e51"
    },
    {
        "author": "俞紫芝",
        "paragraphs": [
            "沽酒店穿斜巷出，采莲船傍后门归。",
            "翠霑城郭山千点，清蘸楼台水一围。"
        ],
        "title": "吴兴",
        "id": "5cf48fba-60db-464e-a280-271d8ec393bd"
    },
    {
        "author": "俞紫芝",
        "paragraphs": [
            "同谒临川丞相时，不期颜色偶然披。",
            "绿葵自得山人味，绛帐难求俗士知。",
            "午磬唤回幽枕梦，夕阳催就小窗诗。",
            "松毛桂叶山中路，肯顾非公复是谁。"
        ],
        "title": "钟山僧舍酬辟疆祕授",
        "id": "a8e3845a-ecc0-4dd8-a3c9-fe7495233a4e"
    },
    {
        "author": "俞紫芝",
        "paragraphs": [
            "莫怪野人经宿住，白苹露落蟹螯肥。"
        ],
        "title": "句  其一",
        "id": "ecffb9a2-bdb9-4c53-802e-f24893cca489"
    },
    {
        "author": "俞紫芝",
        "paragraphs": [
            "满地榆钱逐晓风。"
        ],
        "title": "句  其二",
        "id": "56a9be41-db1a-422a-ab05-80ea3efb934d"
    },
    {
        "author": "俞紫芝",
        "paragraphs": [
            "月中疏影暗中香。"
        ],
        "title": "句  其三",
        "id": "7b614561-fa57-4f3a-a530-25719108ea14"
    },
    {
        "author": "俞澹",
        "paragraphs": [
            "因此琼花发，维阳胜洛阳。",
            "若无三月雨，占断一春香。"
        ],
        "title": "琼花",
        "id": "6370f438-e26e-4f1c-851e-f7d66ddeb0c6"
    },
    {
        "author": "刘瑾",
        "paragraphs": [
            "山山能作雨，面面尽来峰。",
            "倚遍栏干曲，归心曲曲同。"
        ],
        "title": "越山四见亭",
        "id": "dfdde54b-bc02-46b9-9574-802fe26c5d8e"
    },
    {
        "author": "熊本",
        "paragraphs": [
            "龙节颁新命，鸾台辍侍臣。",
            "诏开都督府，寄重老成人。",
            "四纪文章伯，三朝富贵身。",
            "指麾清剧部，谈笑动殊邻。",
            "丽正裁书久，承明厌直频。",
            "银黄乡路昼，襦袴属城春。",
            "冠盖倾吴会，旌旗照海濒。",
            "溪藤闲得句，雪舫夜留宾。",
            "梦想依青琐，风流喜紫莼。"
        ],
        "title": "送程给事知越州",
        "id": "d8e66f6f-0880-4a3a-a51f-0b7dce43558b"
    },
    {
        "author": "乐沆",
        "paragraphs": [
            "贻溪澄澈玉峰寒，居士当年此考槃。",
            "访得遗基青华下，构成危栋白云端。",
            "人间日月双轮转，世外襟怀九鼎安。",
            "醉魄吟魂如未泯，也应谢我数盘桓。"
        ],
        "title": "休休亭",
        "id": "84fb9904-ff6c-4da3-9f5f-6acbec53212d"
    },
    {
        "author": "王汾",
        "paragraphs": [
            "名藩从古任惟良，况复深严琐闼郎。",
            "夕拜更持仙殿笔，昼归仍绾会稽章。",
            "诗编岂愧微之富，杯酒应嗤贺监狂。",
            "惠政相承今邵杜，越人歌颂继南阳。"
        ],
        "title": "送程给事知越州",
        "id": "1db6420b-ed4b-4199-948c-c04aa8066484"
    },
    {
        "author": "王汾",
        "paragraphs": [
            "泉品旧知名，澄源石甃盈。",
            "甘滋饱僧饭，润泽济农耕。",
            "漱玉人谁听，囊茶客自烹。",
            "久供鸿渐啜，曾奉赞皇羹。",
            "昨忝此邦守，令无诸县行。",
            "烦酲想巖壑，一日慰幽情。",
            "惭怍方堆面，尘埃正满缨。",
            "临流聊洗濯，心已识蒙亨。"
        ],
        "title": "题陆子泉",
        "id": "529fa9fe-56b1-4f7f-a04a-721dd4c9e072"
    },
    {
        "author": "王汾",
        "paragraphs": [
            "暂到灵巖顷刻间，篮舆还促度前山。",
            "我今吏役羞前辈，胜地逢僧不得闲。"
        ],
        "title": "诗一首",
        "id": "ae70c1bc-c606-43a9-b027-1901f5147b89"
    },
    {
        "author": "王汾",
        "paragraphs": [
            "谁谓前人不可攀，金杯泛菊且开颜。",
            "但知落帽临风醉，未必龙山胜凤山。"
        ],
        "title": "东台山",
        "id": "3abfd531-de9a-46dd-84b1-62c85abc224c"
    },
    {
        "author": "彭次云",
        "paragraphs": [
            "同登云级上危巅，松石嵚崟挂晚烟。",
            "好是回头遥望处，海波如带石如拳。"
        ],
        "title": "松石峰",
        "id": "53ec84de-45fd-4f0d-8d15-a0c72d61b372"
    },
    {
        "author": "彭次云",
        "paragraphs": [
            "目击烟霞昼卷舒，披榛敲石得蓬壶。",
            "洞天日月千年久，人世尘埃一点无。",
            "灵药难寻云缥缈，落花不见水萦纡。",
            "使君凤阁翱翔近，谩与东山作画图。"
        ],
        "title": "曾公巖和曾子宣安抚",
        "id": "c8a8d9a9-4867-4ac7-8ece-834684ef7419"
    },
    {
        "author": "彭次云",
        "paragraphs": [
            "仙驭凌云去几年，九流空苦道家言。",
            "何人怀古求遗像，巖穴长蒙雨露恩。"
        ],
        "title": "老君巖次刘谊韵  其一",
        "id": "ea364ae9-d40e-4cc7-87e0-542a1b2a9934"
    },
    {
        "author": "彭次云",
        "paragraphs": [
            "俨然鹤发与龙颜，谁道乘风不复还。",
            "浑俗何须穷变化，或来尘世或云间。"
        ],
        "title": "老君巖次刘谊韵  其二",
        "id": "b00f6684-dea1-41ce-803a-3e295db7a951"
    },
    {
        "author": "苏澥",
        "paragraphs": [
            "自嗟灵骨久埋沦，惆怅当年旧事存。",
            "青眼重开萧寺路，无人隔夜扫松门。"
        ],
        "title": "国清寺",
        "id": "d3b56f97-2860-4aa7-a30d-43a4c9edb752"
    },
    {
        "author": "苏澥",
        "paragraphs": [
            "身去寥寥无朕迹，此时谁会真消息。",
            "黄金灵骨今尚存，指示世人人不识。"
        ],
        "title": "大慈寺",
        "id": "824e933c-3a90-4cf4-b759-c5e04bd48ec0"
    },
    {
        "author": "苏澥",
        "paragraphs": [
            "连云霭翠叠重重，直下双溪拥霁虹。",
            "荣辱自分山色外，利名不到水声中。",
            "清凉世界随心现，方广楼台遂感通。",
            "愿侍千僧共谈麈，拨开陈障出樊笼。"
        ],
        "title": "题石桥",
        "id": "0033cda5-59cd-42be-9f09-91bab6115812"
    },
    {
        "author": "费琦",
        "paragraphs": [
            "先生旧隠寄烟岑，丹灶仙台暂访寻。",
            "自叹不如鸡犬幸，偶霑灵药换凡心。"
        ],
        "title": "和签判殿丞书仙台观壁",
        "id": "5beb4cee-f253-4179-9a05-b55fb62726f5"
    },
    {
        "author": "费琦",
        "paragraphs": [
            "巖扉相望路纡盘，杉桧风高夏亦寒。",
            "游遍陡忘名宦意，恨无生计可休官。"
        ],
        "title": "和签判殿丞游山上一道观三佛寺",
        "id": "29e768aa-8cbe-4953-9a6f-7909ba8ed8f0"
    },
    {
        "author": "费琦",
        "paragraphs": [
            "平生癖爱林泉趣，名利萦人未许闲。",
            "不是儒流霁风采，登山游骑恐难攀。"
        ],
        "title": "和签判殿丞宠示游山之作",
        "id": "e4a0c242-f45f-4d32-ae95-c6f402d58d39"
    },
    {
        "author": "费琦",
        "paragraphs": [
            "夫君落笔尽珠玑，不比相如意思迟。",
            "从此洛阳须纸贵，夜来新有爱山诗。"
        ],
        "title": "呈谢签判殿丞宠示游山之作",
        "id": "10918873-6ea1-40d4-91b5-c76e3ddc0d3f"
    },
    {
        "author": "程嗣弼",
        "paragraphs": [
            "华宗晚贵派虽殊，别圃留诗叙旧娱。",
            "导水决谋摧宦者，尊君抗礼屈单于。",
            "日疏宾合容谈麈，秋过家山好鲙鲈。",
            "宸眷许来应暮召，不须久计恋东吴。"
        ],
        "title": "送程给事知越州",
        "id": "d155fce7-2ad7-436e-991f-fe68e4267adc"
    },
    {
        "author": "沈季长",
        "paragraphs": [
            "给事才名不记春，又麾双旆越江滨。",
            "厌看图牒评句践，惯把珪符笑买臣。",
            "身到游旧心更喜，诗逢绝境语争新。",
            "暂虚紫府云间直，去与蓬莱作主人。"
        ],
        "title": "送程给事知越州",
        "id": "7f6ebe63-627c-42b8-8220-55ef9eab6478"
    },
    {
        "author": "吴雍",
        "paragraphs": [
            "山头羯鼓奏霓裳，断送君王入醉乡。",
            "凭阁无言念兴废，孤烟犹起泰陵傍。"
        ],
        "title": "登骊山阁留诗",
        "id": "d713c804-649f-4f28-893e-8d1995340e69"
    },
    {
        "author": "王临",
        "paragraphs": [
            "夫君久逐夜舟移，依旧巖扃锁翠微。",
            "位至文昌还避世，身甘幽谷是知机。",
            "清风未泯随流水，遗像空存伴落晖。",
            "百有余年同俯仰，白云犹绕故亭飞。"
        ],
        "title": "题司空表圣王官谷",
        "id": "a6ac6207-e700-4d40-8afd-95c4e2d40add"
    },
    {
        "author": "王临",
        "paragraphs": [
            "瓶钵飘然别帝乡，法音从此振东方。",
            "黄龙山下传心印，白鹤泉边起道场。",
            "甘露无时皆一味，旃檀何处不清香。",
            "烦师更唱宗门曲，兔脚龟毛任展张。"
        ],
        "title": "灵巖",
        "id": "34be64f7-6382-4ae0-b3a6-739a463c3d91"
    },
    {
        "author": "杨绘",
        "paragraphs": [
            "倾城追逐艳阳天，上巳清明节序连。",
            "桃李光阴足骀荡，湖山风月更鲜妍。",
            "谷中答响飘新曲，波底妆光飏彩船。",
            "迟日未西人已醉，绿杨柔弱舞秋千。"
        ],
        "title": "游春",
        "id": "55e0fedf-b3db-49a5-bfb2-2962b51310c0"
    },
    {
        "author": "杨绘",
        "paragraphs": [
            "对敌常观势，临机便得先。",
            "安危心不动，杀活手能专。",
            "勿以欺为行，须知劫是权。",
            "旁人烂柯看，当局是神仙。"
        ],
        "title": "劫权",
        "id": "8e7b7bd5-56f4-4578-9410-5485477c0e69"
    },
    {
        "author": "杨绘",
        "paragraphs": [
            "夜来经雨学啼妆，今日摧红怨夕阳。",
            "已落旋随春水急，强留还怯晚风狂。",
            "应将别恨凭鶑语，更把归期趁蝶忙。",
            "谁谓多情消不得，梦魂犹惜满栏香。"
        ],
        "title": "落花",
        "id": "a69de026-fcf2-4916-a5e0-11f1367d0756"
    },
    {
        "author": "杨绘",
        "paragraphs": [
            "香艳怜渠好，无端杂芰窠。",
            "向来因藕断，特地见丝多。",
            "实有终成的，露摇争奈何。",
            "深房莲底味，心里苦相和。"
        ],
        "title": "荷花借字诗",
        "id": "3a3ce79d-2d6b-4895-ae81-32b91ecf006f"
    },
    {
        "author": "杨绘",
        "paragraphs": [
            "仙舟游漾霅溪风，三奏琵琶一舰红。",
            "闻望喜传新政异，梦魂犹忆旧欢同。",
            "二南籍里知谁在，六客堂中已半空。",
            "细问人间为宰相，争如愿住水晶宫。"
        ],
        "title": "诗寄东坡",
        "id": "96d59a4e-5a68-47c1-8e92-5cd94350acd7"
    },
    {
        "author": "杨绘",
        "paragraphs": [
            "素月玉寒空，干坤灏气通。",
            "光华一夕满，节候九秋中。",
            "万里天衢峻，四方人望同。",
            "妖邪无处匿，方显照临功。"
        ],
        "title": "中秋月",
        "id": "4c50ac9a-9255-4cde-90fa-c913655d8e1a"
    },
    {
        "author": "杨绘",
        "paragraphs": [
            "直饶枝干凌霄去，犹有根原与地平。",
            "不道花依他树发，强攀红日鬭鲜明。"
        ],
        "title": "凌霄花",
        "id": "d4ad43a2-d5f7-47a7-b07d-225bfe1f7ea1"
    },
    {
        "author": "杨绘",
        "paragraphs": [
            "春光未老杨花飞，游子此情伤别离。",
            "扳折杨柳赠离别，骎骎匹马归何时。"
        ],
        "title": "柳花",
        "id": "281a29f7-9b26-4372-99ae-76148a7c07c3"
    },
    {
        "author": "杨绘",
        "paragraphs": [
            "曾扣禅扉喜接陪，师将境物谕轮回。",
            "灯笼不灭心中火，香印空残死后灰。",
            "绵邑难留真锡驻，临邛还庆法堂开。",
            "临邛绵邑何分别，无去无来无去来。"
        ],
        "title": "送淳用长老归邛州",
        "id": "7fe04aaf-f697-4f01-a7c1-5502eb563e31"
    },
    {
        "author": "杨绘",
        "paragraphs": [
            "寿山北耸侵隋碧，溳水南流接汉清。",
            "宋玉阳台犹暮雨，子虚梦泽半春耕。"
        ],
        "title": "寿山",
        "id": "64c3b479-5e49-43c9-b8c1-a272b562191c"
    },
    {
        "author": "杨绘",
        "paragraphs": [
            "高骖黄鹤望天飞，千载谁能继费祎。"
        ],
        "title": "句  其一",
        "id": "84193f5e-8cf7-461c-80b3-282d2acfa044"
    },
    {
        "author": "杨绘",
        "paragraphs": [
            "源有雌雄分碧白。"
        ],
        "title": "句  其二",
        "id": "ac4291fd-f981-4b60-b7e9-46dea116c7af"
    },
    {
        "author": "杨绘",
        "paragraphs": [
            "清香旧已亲陶令，红艳新能惑阮郎。"
        ],
        "title": "句  其三",
        "id": "206054f7-f5d7-4c2d-8ad9-bff0eaecbba6"
    },
    {
        "author": "杨绘",
        "paragraphs": [
            "何必口辞山简醉，但教心似屈原醒。"
        ],
        "title": "句  其四",
        "id": "e09b1c97-f147-4e62-b0c6-59c69001c7df"
    },
    {
        "author": "杨绘",
        "paragraphs": [
            "烂紫妖红色尽卑。"
        ],
        "title": "句  其五",
        "id": "cde349d7-8aeb-4a66-98be-351561fc0350"
    },
    {
        "author": "杨绘",
        "paragraphs": [
            "高唐神女兰供泽，姑射仙人雪莹肌。"
        ],
        "title": "句  其六",
        "id": "2a7a60bd-92c7-4555-b224-911834c8dc04"
    },
    {
        "author": "杨绘",
        "paragraphs": [
            "朱栏明绿水，古柳照斜阳。"
        ],
        "title": "句  其七",
        "id": "757ca0e5-fe2b-4fae-9fde-ec10818c2a6d"
    },
    {
        "author": "李常",
        "paragraphs": [
            "怒风兮扬尘，日烁石兮将焚。",
            "水泉竭兮厚地裂，嘉谷槁兮孰耨且耘。",
            "神龙兮灵壑，挹清波兮幽濆。",
            "鸣鼍鼓兮舞神觋，庶下鉴兮霈祥氛。"
        ],
        "title": "解雨送神曲  其一",
        "id": "8bcdaa99-e3dd-4411-8f9f-747dee2032bb"
    },
    {
        "author": "李常",
        "paragraphs": [
            "触石兮山巅，倏四骛兮天边。",
            "惊霆怒兮电炽，翻河汉兮绳悬。",
            "黍离离兮发嘉，穗垅高下兮水潺湲。",
            "讙吾人兮拜贶，请奉事兮无有穷年。"
        ],
        "title": "解雨送神曲  其二",
        "id": "437ca7ae-6e92-453b-889f-96ab287746d2"
    },
    {
        "author": "李常",
        "paragraphs": [
            "肃旗旆兮先驱，咽箫笳兮拥归舆。",
            "椒醑甘兮牲币洁，如肸蠁兮为之踌蹰。",
            "瞻前山兮嵯峨，指去路兮萦纡。",
            "神德大兮报无以称，徒感涕兮长吁。"
        ],
        "title": "解雨送神曲  其三",
        "id": "142608c8-434b-4cad-a72f-621de5342353"
    },
    {
        "author": "李常",
        "paragraphs": [
            "陶公醉眠野中石，君醉辄眠舍后亭。",
            "人知醉眠尽以酒，不知身醉心常醒。",
            "众人清晨未尝饮，已若醉梦心冥冥。",
            "淫名嗜利到穷老，有耳亦不闻雷霆。",
            "醉石虽顽委山侧，苔昏日剥谁与扃。",
            "牧童樵叟亦能指，卒以陶令垂千龄。",
            "危簷弱栋倚荒渚，海雾江雨穿疏櫺。",
            "勿谓幽亭易摧折，勉事伟节同明星。"
        ],
        "title": "醉眠亭",
        "id": "a7f67a88-79f8-41c4-9ef8-a0481c55370d"
    },
    {
        "author": "李常",
        "paragraphs": [
            "藻户面通漕，飞甍出重城。",
            "堂成未遑息，复作千里行。",
            "尘埃袖短褐，蒙暑踏寒冰。",
            "其求异求食，志欲诗编盈。",
            "宁辞阍吏慢，聊为一堂荣。",
            "都城竞名利，日出车马声。",
            "谁云方外士，奔走亦有营。",
            "惟静制众动，自照中乃明。",
            "胡为挠山水，风急帆更轻。",
            "岁阑去勿缓，恐负新堂名。"
        ],
        "title": "题招提院静照堂",
        "id": "058fc0eb-4586-49c6-b071-cd7dfe5f051b"
    },
    {
        "author": "李常",
        "paragraphs": [
            "皖公山下开轩处，坐听龙吟十里长。"
        ],
        "title": "句",
        "id": "5b1845c0-477f-4dd7-9414-ce795dbc857f"
    },
    {
        "author": "贾收",
        "paragraphs": [
            "自刊宸画入云端，神物应须护翠峦。",
            "吴越不藏千里色，斗牛常占一天寒。",
            "四簷望尽回头嬾，万象搜来下笔难。",
            "谁信静中疏拙意，略无踪迹到波澜。"
        ],
        "title": "题有美堂",
        "id": "dac8172d-8f42-41ed-8760-b1d001b7258a"
    },
    {
        "author": "贾收",
        "paragraphs": [
            "天台仙籍上，又见姓刘人。",
            "入幕红莲晓，趋庭彩服春。",
            "鱼多知海熟，药少觉山贫。",
            "太守乡儒丈，何妨婉画频。"
        ],
        "title": "送友人赴天台幕",
        "id": "dc10f00e-7c2d-4337-916e-e8220714513c"
    },
    {
        "author": "贾收",
        "paragraphs": [
            "彭越孙多伏下风，蝤蛑奴视敢称雄。",
            "江湖纵养膏腴紫，鼎镬终烹爪眼红。",
            "嗍称吴儿牙似镀，劈惭湖女手如葱。",
            "独怜盘内秋脐实，不比溪边夏壳空。"
        ],
        "title": "和沈君与送蟹",
        "id": "598935f2-364c-46c4-a00d-565fcaf1e95c"
    },
    {
        "author": "贾收",
        "paragraphs": [
            "轩窗尘不点，更在水云边。",
            "夜月鸣榔地，秋风斫鲙天。",
            "达人多傲世，清景易忘年。",
            "往往凭栏者，空高张翰贤。"
        ],
        "title": "具区阁",
        "id": "5d48a967-05cf-42c8-925d-975d0870862e"
    },
    {
        "author": "贾收",
        "paragraphs": [
            "洄洄流水抱横塘，兰芷无风也自香。"
        ],
        "title": "句",
        "id": "3e41d3ac-aae4-463d-a5db-01c692c94dce"
    },
    {
        "author": "释法秀",
        "paragraphs": [
            "谁能一日三梳头，撮得根牢髻便休。",
            "大抵是他肌骨好，不施红粉也风流。"
        ],
        "title": "颂",
        "id": "aa1ccb04-f082-4824-869d-1703455ed944"
    },
    {
        "author": "释法秀",
        "paragraphs": [
            "山僧不会巧说，大都应个时节。",
            "相唤吃椀茶汤，亦无祖师妙诀。",
            "禅人若也未相谙，踏著秤锤硬似铁。"
        ],
        "title": "偈四首  其一",
        "id": "ddf5f0f6-7a1b-4965-b95f-9971b89d2e52"
    },
    {
        "author": "释法秀",
        "paragraphs": [
            "秋云秋水，看山满目。",
            "这里明得，千足万足。"
        ],
        "title": "偈四首  其二",
        "id": "fe24cfcb-9b84-4862-862e-5f2829103cfc"
    },
    {
        "author": "释法秀",
        "paragraphs": [
            "寒雨细，朔风高。",
            "吹沙走石，拔木鸣条。"
        ],
        "title": "偈四首  其三",
        "id": "a6af3d92-f3bd-4d3f-9b61-4da3b36fe457"
    },
    {
        "author": "释法秀",
        "paragraphs": [
            "少林九年冷坐，却被神光觑破。",
            "如今玉石难分，祇得麻缠纸裹。"
        ],
        "title": "偈四首  其四",
        "id": "210e082c-1d3f-4c21-8fcd-dfaa60f623da"
    },
    {
        "author": "释法秀",
        "paragraphs": [
            "楚天西首路，槜李记曾游。",
            "店宿灯悬梦，隄行草唤愁。",
            "玉澄湖水晓，画展囿亭秋。",
            "小艇枯杨趾，重来为系留。"
        ],
        "title": "送僧游嘉禾",
        "id": "53c46bb0-8295-4198-8e8e-e69633f53d86"
    },
    {
        "author": "邓润甫",
        "paragraphs": [
            "晨曦潋滟上帘栊，金屋熙熙歌吹中。",
            "桃脸似知宫宴早，百花头上放轻红。"
        ],
        "title": "春帖子",
        "id": "8966aaf2-f928-40b6-96a9-762262eabfcc"
    },
    {
        "author": "邓润甫",
        "paragraphs": [
            "文雅登临谢守才，爱山今作别山来。",
            "知公未厌真仙境，早拥江南使节来。"
        ],
        "title": "送黄守解印",
        "id": "4a8fe255-cd52-4cbd-8305-c2f6663c2083"
    },
    {
        "author": "邓润甫",
        "paragraphs": [
            "闻说东南第一州，区区来访小蓬丘。",
            "湖光带日黄金拥，山色凝烟碧玉浮。"
        ],
        "title": "诗一首",
        "id": "eb527e24-f27a-461e-b5cc-83883a0381b3"
    },
    {
        "author": "邓润甫",
        "paragraphs": [
            "交印夔人国，分襟汴水隄。",
            "十年难会合，一梦顿乖暌。",
            "官序潘生拙，诗文庾信齐。",
            "诸公多汲引，宪府屡提携。",
            "不肯乘骢马，那能出宝鸡。",
            "安恬轻世味，洒落见天倪。",
            "照物聪明决，为邦闻望跻。",
            "笑谈清岸狱，暇豫劝耕犁。",
            "不忍为钩距，何尝设町畦。",
            "燕堂传夜烛，游毂碾春泥。",
            "众服题鹦鹉，畴将食駃騠。",
            "草黄思隼击，梧碧值鸾栖。",
            "欲问无来使，开编有旧题。",
            "君方安玉垒，予亦远金闺。",
            "地隔江波阔，书传鸟翼稽。",
            "岂知双鬓白，相见两当西。",
            "内顾微他技，殊私牧远黎。",
            "辞亲愁不断，叱驭意空迷。",
            "吴苑飞云杳，春城北斗低。",
            "南山千里雪，剑阁万盘溪。",
            "夜宿星边驿，朝行石上谿。",
            "深疑窥地轴，高骇蹑天梯。",
            "看岫时欹帽，听泉或杖藜。",
            "萧萧黄叶下，袅袅冷猿啼。",
            "蜀道无艰险，人心漫惨悽。",
            "永怀持从橐，遥想缀朝圭。",
            "直北瞻天日，征西叠鼓鼙。",
            "相期郡斋冷，清话看挥犀。"
        ],
        "title": "道中咏怀奉寄利州冯允南使君",
        "id": "a9973642-19b4-41d9-ba70-d3bf8f91f94e"
    },
    {
        "author": "邓润甫",
        "paragraphs": [
            "武昌山水诚佳哉，当年五柳亲栽培。",
            "家家开门枕江水，春风照耀桃与梅。"
        ],
        "title": "句  其一",
        "id": "b2f93043-18d6-48f0-a191-b419f227610d"
    },
    {
        "author": "邓润甫",
        "paragraphs": [
            "妙论出六合，微言破九流。"
        ],
        "title": "句  其二",
        "id": "7a003e70-5571-48a7-af6f-7e2946dde29a"
    },
    {
        "author": "邓润甫",
        "paragraphs": [
            "自有嫣然态，风前欲笑人。",
            "涓涓朝泣露，盎盎夜生香。"
        ],
        "title": "句  其三",
        "id": "ba419473-7acd-492e-aa82-e4a29dfea595"
    },
    {
        "author": "韩宗道",
        "paragraphs": [
            "绿锦池塘藻荇芳，拏舟清泛水风凉。",
            "千珠翠飐圆荷雨，百和交销宝篆香。",
            "暂驻旌麾开燕豆，只凭谈笑乐杯觞。",
            "留连晚景殊多适，无奈黄昏送夕阳。"
        ],
        "title": "江渎泛舟次吴中复韵",
        "id": "e68dabea-5310-4165-9157-2de9d9646e18"
    },
    {
        "author": "韩宗道",
        "paragraphs": [
            "萧洒丛祠古道旁，偶来乘兴兴何长。",
            "珊珊翠竹寒成韵，苒苒红蕖细度香。",
            "云暗尘头云雨急，风来水面葛衣凉。",
            "天涯一笑良难得，预借骊歌送别觞。"
        ],
        "title": "又和谢景初韵",
        "id": "942b7b7b-ad3c-45c6-b355-298499bb7258"
    },
    {
        "author": "韩宗道",
        "paragraphs": [
            "茂林修竹翠烟收，寺枕清江江上头。",
            "好马啼春知客恨，落花浮水近人流。",
            "政闲不废登临赏，意适真成汗漫游。",
            "紫陌红尘归路远，夕阳回首重迟留。"
        ],
        "title": "和吴中复游海云寺",
        "id": "41686f25-4a5c-4708-84cb-783a51b0c2f2"
    },
    {
        "author": "吕大防",
        "paragraphs": [
            "行高名并美，命否数皆殂。",
            "嗟尔百君子，贤哉二丈夫。",
            "世方敦薄俗，谁复距虚无。",
            "望道咸瞠若，脩梁遽坏乎。",
            "密章燔汉绶，环绖泣秦儒。",
            "頼有诸良友，能令绍不孤。"
        ],
        "title": "和母同州丁巳吟",
        "id": "facbc808-0d0d-496d-98b6-bb9d6538f4c6"
    },
    {
        "author": "吕大防",
        "paragraphs": [
            "最胜西峰下，林梢四望亭。",
            "江山观掌握，梁益布丹青。"
        ],
        "title": "飞赴山",
        "id": "2d9aba52-a975-4bcf-95a5-bc0553b22933"
    },
    {
        "author": "吕大防",
        "paragraphs": [
            "手种丛兰对小亭，辛勤为访正嘉名。",
            "终身佩服骚人宅，举国传香楚子城。",
            "削玉紫芽凌腊雪，贯珠红露缀春英。",
            "若非郢客相开示，几被方言误一生。"
        ],
        "title": "西园辨兰亭",
        "id": "0a5f16c6-6710-4297-a479-9eec2047a086"
    },
    {
        "author": "吕大防",
        "paragraphs": [
            "万里桥西万里亭，锦江春涨与隄平。",
            "拏舟直入修篁里，坐听风湍澈骨清。"
        ],
        "title": "万里桥",
        "id": "8061644b-6688-49fd-bb23-747cabecefc5"
    },
    {
        "author": "吕大防",
        "paragraphs": [
            "去年谪守豫章南，楚岸方舟鹢首衔。",
            "君便得亲夸彩服，我方违养苦征帆。",
            "春来重到青山郭，膝下同荣□绮衫。",
            "尤爱中条更相类，板舆时可到西巖。"
        ],
        "title": "送朱寿昌迎母东归",
        "id": "592e69c0-dc4c-4109-bedb-681e6c72a102"
    },
    {
        "author": "吕大防",
        "paragraphs": [
            "清晓金舆出建章，祠宫转仗指虞庠。",
            "三千逢掖裾如雪，十万勾陈锦作行。",
            "再拜新仪瞻鲁圣，一篇古训赞周王。",
            "崇儒盛世无云补，扈跸空惭集论堂。"
        ],
        "title": "幸太学倡和",
        "id": "1041f746-2138-41e5-9a96-5f214bcdb324"
    },
    {
        "author": "吕大防",
        "paragraphs": [
            "天仓三十六，寒拥翠微宫。"
        ],
        "title": "句  其一",
        "id": "91d227f2-125b-482f-80ca-053d285704b2"
    },
    {
        "author": "吕大防",
        "paragraphs": [
            "巖晖万古照，泉漏六时飞。"
        ],
        "title": "句  其二",
        "id": "b6d075b3-ef5b-4fc1-a8bf-2b01469b9425"
    },
    {
        "author": "吕大防",
        "paragraphs": [
            "树向仙山老，枝经汉水燔。"
        ],
        "title": "句  其三",
        "id": "48261bd6-84fb-444b-8ae6-344de8cfea60"
    },
    {
        "author": "吕寅伯",
        "paragraphs": [
            "更深既尽烛，清气满山川。",
            "沙上风鸥聚，烟中霜草鲜。",
            "故人别何处，新月照孤眠。",
            "欲寄相思意，征鸿未可传。"
        ],
        "title": "夜过吴江忆华终之",
        "id": "37149959-6800-4d2a-9f5b-1795b290b3ed"
    },
    {
        "author": "范纯仁",
        "paragraphs": [
            "尘埃都门路，羸马复北首。",
            "徘徊孤客心，厌此行役久。",
            "秋云结层阴，风叶下高柳。",
            "解鞍止孤馆，斜雨入户牖。",
            "愁怀写长川，时运付杯酒。",
            "回念宇宙间，无一真我有。",
            "功名圣贤事，世味俗自厚。",
            "行心弗愧天，安俟传不朽。",
            "偶为细故牵，还成浪奔走。",
            "矧庇吾族繁，折腰仰五斗。",
            "营营百年内，此累难遽否。",
            "田庐傥其完，尚可归老丑。",
            "人事固莫定，此志诚不苟。",
            "诵言成短章，聊以告吾友。"
        ],
        "title": "北游寄崔象之",
        "id": "96b3ae2f-47ed-4cdd-9173-8a2f887283e5"
    },
    {
        "author": "范纯仁",
        "paragraphs": [
            "去夏谒君时，踏雨溵川路。",
            "癯然泣相吊，心苦别亦遽。",
            "穷愁但急急，峥嵘岁还暮。",
            "羁旅念友朋，天寒感霜露。",
            "孤怀杂离忧，纷乱畴可诉。",
            "计我之官期，迨君祥琴御。",
            "邑馆临通途，车马当迎遻。",
            "言笑释所愿，此喜良可预。",
            "欲致情抱勤，音书岂能叙。"
        ],
        "title": "寄谢师直",
        "id": "c1741083-260d-4b4e-95de-6a95e8af0e98"
    },
    {
        "author": "范纯仁",
        "paragraphs": [
            "世德钟良士，爽气横清秋。",
            "公才辅经术，文价伏时流。",
            "近从计廷召，斩为梁苑游。",
            "京都利名地，趋谒先公侯。",
            "高情远俗尚，壮丽资冥搜。",
            "清尊破旅颜，黄菊迎归舟。",
            "佳藻盈大轴，遗我蠲穷愁。",
            "正声和群心，明珠炫双眸。",
            "词高不可继，惠重终可酬。",
            "愧君乐善怀，行义愚当脩。"
        ],
        "title": "陈东父示及新文",
        "id": "71b48df9-2758-459d-851d-b757afd2486c"
    },
    {
        "author": "范纯仁",
        "paragraphs": [
            "吾友明知士，结庐汝水边。",
            "名亭号休心，休心师昔贤。",
            "将期一寸诚，悠久如青天。",
            "我闻人最灵，至性初纯全。",
            "吉凶以情变，善恶缘习迁。",
            "湍水决其防，放荡无由还。",
            "所以古圣师，三绝穷韦编。",
            "曾子善守约，孟轲养浩然。",
            "皆能保诚明，千载光华传。",
            "夫君真其徒，坟史尤精研。",
            "恬然安粹灵，外虑何由牵。",
            "进退固有道，用舍岂必专。",
            "丘疾不俟祷，颜乐无穷年。",
            "宁同避俗者，身迹空拘挛。"
        ],
        "title": "休心亭",
        "id": "474e685b-a71c-4347-9394-7e5543a89a07"
    },
    {
        "author": "范纯仁",
        "paragraphs": [
            "落叶犹同飞，寒鸟犹竝枝。",
            "我汝独何负，不得长相随。",
            "偶为细累拘，跬步成天涯。",
            "后日更远适，会合信难期。",
            "尚愿家国宁，且作千日离。",
            "悠悠百年间，几别颜即衰。",
            "从宦非我志，功名徒自欺。",
            "谁言干寸禄，坐使手足违。",
            "逐末背本心，得一万已遗。",
            "我汝粗有识，此事良同悲。",
            "安得长洲田，清水稻百畦。",
            "将汝入故庐，亲戚坐成围。",
            "幼弟就文史，长兄近砭医。",
            "孝谨奉诸宗，祭祀洁四时。",
            "此外逐风月，对酌白酒巵。",
            "毕世为善人，不负生育慈。",
            "斯志傥未遂，终为路人嗤。"
        ],
        "title": "累约舍弟纯礼以职事未至",
        "id": "cd8322ef-e2c8-41bd-a68a-7a93b9d269bd"
    },
    {
        "author": "范纯仁",
        "paragraphs": [
            "忆昨相逢际，风喧洛城春。",
            "芳菲供愁眼，衣袂偕京尘。",
            "艰难各之适，会合宁逡巡。",
            "君归来何时，我约赴无因。",
            "自此还相望，渴臆生埃尘。",
            "晚岁留故丘，山村寂无邻。",
            "落日送樵牧，苍烟起荆榛。",
            "季弟自城至，开颜慰天伦。",
            "遽言长者车，相过止来晨。",
            "兹遇出意表，俟迎屡冠巾。",
            "寒途马历历，幽扉犬狺狺。",
            "野夫竞走报，似能喜佳宾。",
            "空堂揖颜色，和气相氤氲。",
            "开尊共灯烛，笑语何谆谆。",
            "朝游禹门寺，暮历清伊滨。",
            "危龛俨金像，远波舒翠鳞。",
            "石楼最清绝，就宿同禂茵。",
            "滩声夜逾急，天然谢韶钧。",
            "闲淡尽物理，至乐还天真。",
            "人生足羁束，此会尤难频。",
            "所期道义心，白首长相亲。"
        ],
        "title": "会师宰",
        "id": "feb0deea-517c-45a7-b99f-52e2461587f1"
    },
    {
        "author": "范纯仁",
        "paragraphs": [
            "季夏德阳盛，炎赫恢洪鑪。",
            "俄然积阴来，直掩造化枢。",
            "蒸云满干坤，澍雨倾江湖。",
            "昼夜不停洒，动植宁得苏。",
            "深虞垫地轴，遂恐沈日车。",
            "火官弛权纲，朱鸟忧沾濡。",
            "薰风阜民物，反逢怒飚驱。",
            "川盈浩无津，龙卧埋深淤。",
            "晦雾拥城门，惊澜起康衢。",
            "虽经禹力勤，尚畏赤子鱼。",
            "丛兰委泥滓，祥木掩蒿芜。",
            "罅漏生广厦，浸淫矧吾庐。",
            "涩藓上明镜，蠹腐盈缣书。",
            "墙茨渐衣绣，网虫竞缨珠。",
            "螺蚓恣缘绕，蛙黾争讙呼。",
            "幽人志自苦，阴处情难舒。",
            "忧颓讵安席，避溺思乘桴。",
            "安得赤帝悟，却使政令敷。",
            "尽屏沴祲昏，大明升震隅。",
            "六合仰清光，九州免沦胥。",
            "四序各有主，一物长欢娱。"
        ],
        "title": "久雨",
        "id": "9b7f77e9-498a-4639-94c7-aa78da39c7ea"
    },
    {
        "author": "范纯仁",
        "paragraphs": [
            "鳞鳞田边栅，意欲全嘉禾。",
            "不念大道隳，轮蹄苦难过。",
            "还来践旁亩，害稼良愈多。",
            "愿以树栅心，治道夷险坡。",
            "行子得坦途，羁旅远诋诃。",
            "芃芃满陇翠，谁冒蹊田科。"
        ],
        "title": "道旁栅",
        "id": "d6d34f60-c45b-4973-88c4-1ac158b12e70"
    },
    {
        "author": "范纯仁",
        "paragraphs": [
            "英山富泉石，翠巖映清涟。",
            "近可杖屦及，寂无市井喧。",
            "良辰惜虚过，幽寻忍空还。",
            "幸接鸿雁序，愧在骅骝前。",
            "一径入岚霭，遍野皆兰荃。",
            "洗耳慕颍曲，散发非伊川。",
            "芳意动宿楚，暖脉通幽泉。",
            "遥源发何所，积流浩成渊。",
            "断岸矗苍壁，澄瀛印晴天。",
            "人稀石有彴，村远鱼无筌。",
            "初开腊瓮酒，乍减春衣绵。",
            "风光入雩咏，暄和临禁烟。",
            "柔莎当茵席，轻漪泛觥船。",
            "天日正清润，水云共澄鲜。",
            "灵苗恣采撷，古迹皆穷研。",
            "高会屏纷杂，野具无荤羶。",
            "繁英落如糁，幽禽语如絃。",
            "嫩香小杏肥，深碧新荷圆。",
            "游鯈忽上下，戏蝶时翩翾。",
            "芳树荫坐钓，平石醒醉眠。",
            "共得真隠趣，勿为豪华传。",
            "满目是图画，在处皆潺湲。",
            "春风拂归袂，暮景生吟鞭。",
            "恨不见山月，月晓山南边。"
        ],
        "title": "游渶川石桥",
        "id": "6fe030c6-cd2d-44f0-a434-3143b699da62"
    },
    {
        "author": "范纯仁",
        "paragraphs": [
            "暑候积隆暵，骄阳变重阴。",
            "朱灵弛纲权，蒸鬰资霖淫。",
            "惊声递汹汹，密脚罗森森。",
            "阶除垂玉霤，朝暮无停音。",
            "脩虹挂明带，奔云仆危岑。",
            "雷电收震耀，曦光久潜沈。",
            "老火不复炎，飚迓柔金。",
            "大道泻溪壑，穷巷多污涔。",
            "朝泥涴羸屐，夜气凌疏衾。",
            "腐耳帖朱槛，美实堕青林。",
            "蛙黾生意气，蝼蚓相讴吟。",
            "嘉谷失耘耨，坐忍莱莠侵。",
            "白屋生罅漏，工女停机纴。",
            "庭圃亦芜蔓，谁能辨藁芩。",
            "长夏方长养，渐渍所不禁。",
            "伊予抱最灵，咨戚何由愔。",
            "安得排九阍，感激露至忱。",
            "诉帝求阳明，咄嗟破凝膁。",
            "薰风阜万物，复将歌舜琴。",
            "天高不可达，耿耿徒此心。"
        ],
        "title": "暑雨",
        "id": "e8af7222-f700-4459-8e76-ea342ce7971a"
    },
    {
        "author": "范纯仁",
        "paragraphs": [
            "时君养多士，本欲康生民。",
            "服章与奉禄，岂但荣其身。",
            "士昔志于学，宁曰利欲亲。",
            "得位以行道，脩己将安人。",
            "夫君青云姿，文行尤彬彬。",
            "明主亲选士，往作诸侯宾。",
            "兹义雅所尚，有怀竝松筠。",
            "当令千载间，炯炯尊儒绅。"
        ],
        "title": "寄友人",
        "id": "9d298f41-5cac-4fe5-9e7b-ff28158682f6"
    },
    {
        "author": "范纯仁",
        "paragraphs": [
            "浓阴结秋意，疏林啸松声。",
            "时节感壮怀，挈酒慰友生。",
            "友生冰玉士，节行映古清。",
            "十五簪儒冠，四十无华缨。",
            "家贫道弥富，身困誉益荣。",
            "殷勤数宾侣，足趋颜巷轻。",
            "高斋面幽圃，脩筠拥轩楹。",
            "班班寒露丛，竟吐篱下英。",
            "食具简且洁，盘蔬亦晶明。",
            "饮适言笑和，至乐不乱情。",
            "郁然兰芷芬，薰灼通心诚。",
            "因嗟朝市间，利欲空自兵。"
        ],
        "title": "谒辛化光",
        "id": "7467a88c-4769-4893-8814-ffcac668ec4b"
    },
    {
        "author": "范纯仁",
        "paragraphs": [
            "少孤多旅游，解骖幸吾里。",
            "亲友皆贤豪，相逢有余喜。",
            "世事如浮云，离合宁暂止。",
            "酒罢予其东，幽踪逐伊水。"
        ],
        "title": "留别洛中诸友",
        "id": "fed1f25f-4348-4149-af8f-3e94c159570f"
    },
    {
        "author": "范纯仁",
        "paragraphs": [
            "宦游鲜宁居，未定即奔走。",
            "踰年官岷峨，较昔已云久。",
            "所喜风物繁，联职多旧友。",
            "平生道义心，相期各白首。",
            "公余事招寻，谈笑共尊酒。",
            "时方积雨歇，凉气生户牖。",
            "红蘂照平池，苍烟羃高柳。",
            "清欢正萧散，离思已纷纠。",
            "后遇复何乡，此乐能再不。",
            "念初抚遐氓，力薄颜亦厚。",
            "饱历风波危，仅脱虎狼口。",
            "何当挂尘冠，杖屦醉林薮。",
            "俯仰适所愿，荣利亦何有。",
            "世故浩难必，逍遥慕庄叟。"
        ],
        "title": "同成都尹吴仲庶运判韩持正会饮",
        "id": "e7ec1a2c-dbc4-46d8-b425-a71a145aedac"
    },
    {
        "author": "范纯仁",
        "paragraphs": [
            "上天生贤杰，有意康斯民。",
            "六十不大用，徒劳何足云。",
            "堂堂赵夫子，德与往哲邻。",
            "尝冠獬豸冠，血面婴龙鳞。",
            "身轻秋叶危，大典虞湮沦。",
            "予时忝同僚，附骥愿亦伸。",
            "自尔均出处，荏苒十四春。",
            "不肖罢蜀使，迂谬众所髌。",
            "君独怜其心，抚劳意益亲。",
            "特枉廉按车，再宿骖行尘。",
            "愧无管氏才，蒙此鲍叔仁。",
            "苍皇掺袂去，分老江湖滨。",
            "前年易边麾，揖君东都门。",
            "君方领部使，迎遇谓可频。",
            "不作旬浃别，各走西征轮。",
            "后前数舍间，音旨徒相闻。",
            "到官但引领，莫觌綦与巾。",
            "道大果难合，税冕宁逡巡。",
            "投劾勇自丐，就养归丘樊。",
            "君志固为得，我怀谁与论。",
            "命驾适千里，兹义古所敦。",
            "有守念系匏，空望南山云。"
        ],
        "title": "寄赵大观度支",
        "id": "2f138ff2-9441-40ec-b090-309310a40f82"
    },
    {
        "author": "范纯仁",
        "paragraphs": [
            "日躔回南陆，炎气彻厚地。",
            "鬰蒸堆火云，飘雨良快意。",
            "闇穴蟪蛄鸣，湿翼玄蝉坠。",
            "潜阴生早凉，熇暑不得炽。",
            "羁怀感时节，抚事增愁思。",
            "倦游老将至，归兴劳梦寐。"
        ],
        "title": "秋意",
        "id": "8d143e79-c4fa-4375-8a5e-96d4afcc1e63"
    },
    {
        "author": "范纯仁",
        "paragraphs": [
            "卜居俯涧瀍，开轩面嵩洛。",
            "迥占西都胜，高据北邙脚。",
            "千门凝紫烟，群峰参碧落。",
            "神臯势回抱，天阙谁开凿。",
            "朝阳丽金碧，半空横殿阁。",
            "滩声夜潺湲，云气暮惨错。",
            "春花敷烂锦，夏木成翠幄。",
            "三川披画图，八极开綷幕。",
            "曾无登涉勤，坐享仁智乐。",
            "主人富才识，大隠当城郭。",
            "早解郡印还，勇脱官检缚。",
            "清心对万景，真趣绝外铄。",
            "可笑学神僊，妄意向寥廓。"
        ],
        "title": "题杨希元朝议南轩",
        "id": "49b5c008-3141-4cd2-9422-173e9a1d7914"
    },
    {
        "author": "范纯仁",
        "paragraphs": [
            "夏木拥高阴，微风荡轻霭。",
            "开轩延众宾，置榻临爽垲。",
            "清谈析妙理，尘臆涤烦痗。",
            "至乐从中来，外物亦何待。",
            "频登君子堂，道义庶无馁。"
        ],
        "title": "和子骏",
        "id": "b8055538-1507-4910-b906-34f9cf6ca638"
    },
    {
        "author": "范纯仁",
        "paragraphs": [
            "群响本无异，悲欢由感怀。",
            "蛙鸣得其所，人乐与之偕。",
            "既泯物我念，宁烦丝竹谐。",
            "谁能同此适，应亦少朋侪。"
        ],
        "title": "王安之朝议蛙乐轩",
        "id": "b36f5db2-b7ff-46ff-9b41-6e11d20f0dc4"
    },
    {
        "author": "范纯仁",
        "paragraphs": [
            "君子固无患，虽有亦何病。",
            "公偶无妄疾，居养仁者静。",
            "怀贤本心服，非由誉望盛。",
            "庶以德义风，化此愚蒙性。",
            "欣陪杖屦游，晨夕不为并。",
            "暂阻如三秋，斯言犹未称。",
            "屡诇期勿药，敢怠走门径。"
        ],
        "title": "和君实病中子骏招不至",
        "id": "58b687c2-2a0d-4245-93a6-b7172c310a2a"
    },
    {
        "author": "范纯仁",
        "paragraphs": [
            "间从长者车，名园宴初阕。",
            "佳宾薄暮散，归鞍带明月。",
            "珠玉良有德，芝兰香不绝。",
            "夜久卧北窗，魂梦亦清洁。"
        ],
        "title": "君实南园饮罢留宿二首  其一",
        "id": "f70a0ab6-49e7-4a07-a04f-3b9ce1366ef8"
    },
    {
        "author": "范纯仁",
        "paragraphs": [
            "繁花锦鬭鲜，好鸟歌无阕。",
            "逍遥涉其间，岂独娱岁月。",
            "脩竹色常佳，清渠流不绝。",
            "客散掩幽扉，圆蟾正明洁。"
        ],
        "title": "君实南园饮罢留宿二首  其二",
        "id": "aca5ea78-ea6a-40a5-b7fc-0e9b1df55578"
    },
    {
        "author": "范纯仁",
        "paragraphs": [
            "余生苦多难，所向招诋谰。",
            "前年失二子，悲肠剧刳剜。",
            "悸魂念职守，忧患何弥漫。",
            "叫阍辄自陈，闻者为辛酸。",
            "朝恩俯从欲，幸忝留司官。",
            "薄廪霑甑釜，尚愧远祖丹。",
            "西都多巨公，贤哲罗衣冠。",
            "亲炙挹高义，朝夕陪清欢。",
            "蒹葭倚白玉，蚁蛭对层峦。",
            "肴羞屡陈列，桃梨烦雕钻。",
            "翰林壶冰洁，祕殿朱绳端。",
            "远识固莫测，确论宜不刊。",
            "立行皆表的，析埋亡髀髋。",
            "从容及议乐，辩论生酒阑。",
            "相圃众如堵，楚战惴旁观。",
            "辞锋奋铦利，学海翻波澜。",
            "解带拒班输，登坛劫齐桓。",
            "焚舟却魏武，火牛快田单。",
            "守义若据险，持说侔执干。",
            "当仁不相让，食马几及肝。",
            "听者如馁人，得味皆珍餐。",
            "折衷无圣师，简编阙且残。",
            "谁能置轻重，愈见制作难。",
            "两家难未解，宜僚徒弄丸。",
            "辨璞待炎火，知松须岁寒。",
            "善教已乃孚，大器久始完。",
            "人虽不我合，留俾后世看。",
            "行道匪彊聒，贤蕴宁遽殚。",
            "用舍系所逢，明哲固能安。",
            "乐天复知命，颐养资广胖。"
        ],
        "title": "次韵景仁寄君实决乐议之作",
        "id": "bca2d6fa-7451-4c3e-8adb-681a0065fd51"
    },
    {
        "author": "范纯仁",
        "paragraphs": [
            "养亲不择禄，昔有仕为贫。",
            "唯有席先畴，足以供昏晨。",
            "超然舍禄位，一志亲耕耘。",
            "既无王事盬，亦免贾用勤。",
            "鸡豚畜以时，粱稻盈仓囷。",
            "处身但清约，甘旨极鲜珍。",
            "堂上垂素发，含饴弄儿孙。",
            "彩服不离膝，终日常欣欣。",
            "园中复构室，花竹围四邻。",
            "窗户俨罗列，开阖随寒温。",
            "慈颜纵游适，日涉不为频。",
            "雅当寿燕名，安康保灵椿。",
            "门多长者车，间可延嘉宾。",
            "讲道资朋友，德誉日以新。",
            "孝诚动金石，岂独化乡枌。",
            "显扬久益大，圣世求忠臣。"
        ],
        "title": "历阳彭卫字明微弃官养母筑堂名曰寿燕取寿老燕安之义得古人养志之道作诗以纪实",
        "id": "8019ad6e-f5b6-4130-b554-dcc49a759965"
    },
    {
        "author": "范纯仁",
        "paragraphs": [
            "忆昔为小官，位卑职易营。",
            "朋知喜其勤，民口亦见称。",
            "中间忝台谏，已觉言难行。",
            "然頼识者恕，尚谓无欹倾。",
            "数年忽遭遇，用大过其能。",
            "名虚称不实，任重力难胜。",
            "具瞻不可欺，举动招讥评。",
            "士论固不与，自知亦甚明。",
            "禄厚难报答，徒滋骄侈萌。",
            "子孙忘艰难，服用饶夸矜。",
            "清白素风减，冗长浮费增。",
            "亲旧多责望，厚薄贻怨憎。",
            "贫贱胜富贵，古语信可凭。",
            "请病蒙罢免，方幸忧责轻。",
            "俄复统一道，抚民帅边兵。",
            "寇狂适偃蹇，民疲未苏醒。",
            "胜负系司命，休戚及群民。",
            "细务委将佐，大事禀朝廷。",
            "所禀有违从，委择有不精。",
            "差失虽毫厘，致败或丘陵。",
            "殒身何足道，误国玷家声。",
            "可不常惕惧，临渊履春冰。",
            "庶几免危溢，书此为心铭。"
        ],
        "title": "自警",
        "id": "9376b7aa-15bb-47ba-9fee-cf074d7e3655"
    },
    {
        "author": "范纯仁",
        "paragraphs": [
            "人有好胜心，当以善胜恶。",
            "岂宜执人我，与彼较彊弱。",
            "所得无毫厘，所失已山岳。",
            "事过徒自悔，驷马追不却。",
            "况临衰暮年，事尤资审度。",
            "如人行远道，日暮将憩泊。",
            "遵途益须慎，勿使趣向错。",
            "逆境是吾师，苦口多良药。",
            "岂止人难欺，将为鬼所噱。",
            "有病在速治，姑以自砭灼。"
        ],
        "title": "自砭",
        "id": "91eda0e9-8f44-434c-8c49-0a82fac796bf"
    },
    {
        "author": "范纯仁",
        "paragraphs": [
            "予生三十愚且惷，乐善自许人难双。",
            "前年杞城拜夫子，似处幽蔀逢明釭。",
            "交情期与道义久，第愧蚁蛭临崆㟅。",
            "兵厨得酒不自饮，携挈过我盈尊缸。",
            "追游颇纵山水乐，凉风皓月临溪矼。",
            "长歌高啸助清景，彻曙未肯回艂艭。",
            "别来节物皆一换，秋风憀栗陵疏窗。",
            "韩庵幽莲堕红粉，崔榭密竹森云幢。",
            "过从往往臻静默，兀坐终日如枯憙。",
            "得君新诗成杼轴，目未穷纸心先降。",
            "指摘万象无不到，发虑百中如甘逄。",
            "搜情引思勉欲和，畎溜岂合追湍泷。",
            "念君怀道滞山邑，谁者肉食居高庞。",
            "方今明圣缔堂搆，采拔材干恢鸿厖。",
            "长松偃蹇卧涧谷，梓匠谁与来扶扛。",
            "入登明堂柱九室，气象凛凛尊家邦。",
            "复使天下贵儒术，颂声千载长铮淙。"
        ],
        "title": "次韵曼叔见寄",
        "id": "b383ce82-74a6-4a12-b098-c903cc9bc173"
    },
    {
        "author": "范纯仁",
        "paragraphs": [
            "能知真乐唯吾曹，声利外物诚无侥。",
            "深山穷谷苟遂性，肤体不厌常枯焦。",
            "况如佳景擅天巧，会与仁友相追邀。",
            "龙门伊洛古今胜，苍巖翠壁双岧峣。",
            "疏凿宛见神禹迹，怀襄既乂熙尧朝。",
            "千龛万宇变佛室，钟磬梵呗何喧嚣。",
            "唐僧无畏号神隽，当时声势尤翘翘。",
            "开山拨壤尽奇秀，楼殿势若风中飘。",
            "高甍垂空插云翼，连阁跨路驰星桥。",
            "深沈神物潜拥护，显敞燕雀如矜骄。",
            "搜奇选胜幸迟日，禅堂解榻眠清宵。",
            "滩声萧萧杂群籁，天真不啻闻咸韶。",
            "陵晨携策度翠巘，竹溪深处从僧招。",
            "融融朝晖射巖谷，杂花烂熳红欲烧。",
            "令人即欲置万累，百年尽向游中消。",
            "乃知神僊有窟室，我意已欲陵烟霄。"
        ],
        "title": "同王弱翁宿广化寺",
        "id": "5f940be8-de3c-4c71-b834-2cc4a08f10ec"
    },
    {
        "author": "范纯仁",
        "paragraphs": [
            "皇图经野临中天，北有大河南陆浑。",
            "陆浑之下伊之源，直走关塞侵山根。",
            "此山不断亘坤轴，逆为汝海波涛翻。",
            "忽焉天意有不测，疈开峡口流如吞。",
            "长波万练卷空过，贯都会洛风霆奔。",
            "崖岸相嵚竦天阙，此号凿龙为禹门。",
            "石道盘纡入幽邃，杉松隠映皆祇园。",
            "下窥朝市但尘土，不与人世同嚣喧。",
            "天章阁老真相嗣，诏委北陲严国藩。",
            "前驺驱弩聊盘桓，凭高置酒临巖轩。",
            "是月嘉平腊将尽，春风料峭烟霾昏。",
            "圭阴表日景渐正，玉沙透水波先温。",
            "杳杳端闱照宸极，壮以崤函周轘辕。",
            "超然宴览动咨叹，坐预国论惭冥烦。",
            "乃知公旦卜洛意，根本系时亡与存。",
            "法宫在今宜有制，上宪太微尊至尊。",
            "乘杓布政朝万玉，莫如洛宅当干坤。",
            "三陵气象贯星野，庆云祚百云来孙。",
            "岂唯设险御诸夏，亦以捍患安元元。",
            "为于可为事乃济，器大重迁咸有言。",
            "贱臣幽退冒及此，愿对上前图籍论。"
        ],
        "title": "龙门行",
        "id": "e55903af-ec3e-4500-826a-60d87cae60c9"
    },
    {
        "author": "范纯仁",
        "paragraphs": [
            "黄衣健卒肩乘壶，口传好语无缄书。",
            "为言八使致新酿，赤泥翠笼来兵厨。",
            "轸予官冷乏斟酌，补助不足均赢余。",
            "殷勤拜贶兴不浅，对月开縢露华满。",
            "金波泻出紫玉瓶，珠光飞入琉璃醆。",
            "独酌虽甘少遗味，怀友思贤动深意。",
            "走送城西诗酒家，珠玉琅琅发清思。",
            "李白一斗诗百篇，刘伶一石高七贤。",
            "吏部兴来卧瓮边，贺公眼花井底眠。",
            "乃知醉乡路安稳，华胥有国无圻畛。",
            "愿君恺乐游其间，千秋万岁欢难泯。"
        ],
        "title": "梁贶之惠酒分饷张伯常朝议",
        "id": "c7539a14-727e-4507-82a6-a9ff14221eb2"
    },
    {
        "author": "范纯仁",
        "paragraphs": [
            "诗酒相娱诚得策，洛社当年有牛白。",
            "况公同榜三四君，从宦天涯久相隔。",
            "一朝把酒对春风，余花红白犹堪摘。",
            "不鄙贱生年辈晚，招延亦预尊前客。",
            "清欢尽日信忘形，醉舞狂歌不知拍。"
        ],
        "title": "和君实同年会作",
        "id": "99a9a4b6-2f6a-4648-a2a8-a0130db7fd96"
    },
    {
        "author": "范纯仁",
        "paragraphs": [
            "颍川太守无羁束，为政课卑才第六。",
            "里中耆旧六七翁，渐闲勇退皆高躅。",
            "独愧衰疲掌民社，谩拥熊轩驾丹毂。",
            "身病何由安百姓，才薄岂当尸厚禄。",
            "巧匠居旁只坐观，老手真能袖间缩。",
            "唯有过从相爱心，青松不肯更寒燠。",
            "韩公开宴坐高堂，帐帟垂红窗绮绿。",
            "帘深不散玉炉香，夜长屡剪铜盘烛。",
            "从容谈笑杂笙歌，烂熳肴烝兼海陆。",
            "翩翩舞态学惊鸿，嘹喨龙吟出横竹。",
            "与公进退晚相同，曾共忧勤参大麓。",
            "酒量从兹减壮年，岂复长鲸吞百谷。",
            "兴来犹勉奉公欢，金尊未釂先颓玉。",
            "且同万物乐时康，况慕诸君知止足。"
        ],
        "title": "和王微之赴韩持国燕集",
        "id": "44f99434-34d7-439c-9827-847a3102ee37"
    },
    {
        "author": "范纯仁",
        "paragraphs": [
            "夙驾冒轻寒，身劳意自闲。",
            "鸣鸡起遥墅，残月满空山。",
            "水落滩沙白，林稀落叶殷。",
            "东方上朝旭，始免畏途难。"
        ],
        "title": "早行",
        "id": "1786cd65-7902-46c0-8043-b126e15b02be"
    },
    {
        "author": "范纯仁",
        "paragraphs": [
            "灵境中天秀，雄名古到今。",
            "位尊朝列岳，势重压千岑。",
            "静锁神僊宅，高盘宇宙心。",
            "孤棱标日月，绝仞倚戈镡。",
            "彩栋灵祠邃，层坛净刹深。",
            "民祈传觋语，国祀致君忱。",
            "碑古苔生字，堂虚画蠹金。",
            "山呼曾荐寿，神降即为霖。",
            "事怪涂山石，形端玉女砧。",
            "峰峦排翠玉，滩濑潄鸣琴。",
            "蕙帐人谁继，金泥迹可寻。",
            "唐经藏宝妙，魏殿想銮音。",
            "云作他方雨，松连别院阴。",
            "谷泉长浸斗，顶路欲扪参。",
            "探穴魂潜动，扪萝力不禁。",
            "箕熊分蚁垤，伊洛认蹄涔。",
            "鸟道樵夫去，龙潭驿使临。",
            "众僊停羽驾，昔帝俨宸襟。",
            "选胜先看记，乘危可作箴。",
            "天门开四极，树品冠双林。",
            "灵药看苗㔉，香醪挈榼斟。",
            "道宫庭不扫，学馆突无黔。",
            "垅麦风摇浪，溪淙石耸簪。",
            "杂花春烂熳，老木夜萧森。",
            "夕照河光接，晴岚塔影侵。",
            "深崖藏积雪，虚壑响幽禽。",
            "溪月寒澄霁，巖烟暮杳沈。",
            "寺桥横䗖蝀，禅磬击璆琳。",
            "拂壁题新字，逢僧举旧吟。",
            "疲骖何处解，高阁在崎嵚。"
        ],
        "title": "游嵩山与王弱翁联句",
        "id": "65f56c06-3c03-4318-9df2-4f59443f9c17"
    },
    {
        "author": "范纯仁",
        "paragraphs": [
            "宝运兴王国，真贤降帝庭。",
            "干坤深毓粹，河岳共储灵。",
            "庆泽贻谋远，光华变世丁。",
            "精心该古学，夷步涉僊扃。",
            "虎变腾彪蔚，鹏飞绝窈冥。",
            "畋占渭滨兆，梦肖傅巖形。",
            "姬旦兴周典，桓荣授汉经。",
            "四聪延启沃，百辟仰仪刑。",
            "金节临全魏，天声震北溟。",
            "仁恩宣雨露，威令肃风霆。",
            "玉垒兼前好，黄枢冠旧厅。",
            "出封仍衮职，开国直龙廷。",
            "乐育先儒学，忧勤察讼囹。",
            "谈宾延白屋，卫剑匣青萍。",
            "体貌师臣贵，功名史笔青。",
            "朝廷方倚重，民物傒图宁。",
            "大厦容栖翼，洪钟谢寸莛。",
            "徒能继舆颂，倾意祝遐龄。"
        ],
        "title": "贾文元生日",
        "id": "13bdd223-39e0-4522-b09b-569e237bdfb9"
    },
    {
        "author": "范纯仁",
        "paragraphs": [
            "使寄东南重，提封旧国雄。",
            "江山归汉节，栋宇压吴宫。",
            "隠几群峰近，穿梧一径通。",
            "竹阴摇槛翠，桥影落溪红。",
            "响迸荷心雨，凉生水面风。",
            "澄清多暇日，尊酒喜时同。"
        ],
        "title": "清辉阁",
        "id": "30c88dc0-85a4-4236-87b1-a10775034196"
    },
    {
        "author": "范纯仁",
        "paragraphs": [
            "合友逢佳节，携尊泛碧流。",
            "溪风销酒力，烟树入春愁。",
            "群鸭开波练，疏云透月钩。",
            "平生怀古意，最羨五湖游。"
        ],
        "title": "寒食日泛舟",
        "id": "6c2dc4b4-63e3-4715-8486-bb3fe9de2060"
    },
    {
        "author": "范纯仁",
        "paragraphs": [
            "君来宁素约，我至自殊因。",
            "义重缘应合，心亲见亦频。",
            "十年无龃龉，一遇有逡巡。",
            "他日林丘去，须为白首亲。"
        ],
        "title": "赠师宰",
        "id": "a2a6c18b-1110-414c-91dd-d6e24581f381"
    },
    {
        "author": "范纯仁",
        "paragraphs": [
            "小雨郊原净，轻风生早凉。",
            "歌声激离思，酒力壮悲肠。",
            "默计去程远，预知宵梦长。",
            "乡关足清赏，一一寄诗章。"
        ],
        "title": "送别",
        "id": "2145a66e-9d7b-4eb1-a5e1-e69157f74f86"
    },
    {
        "author": "范纯仁",
        "paragraphs": [
            "波涨朱阑外，山明绮席前。",
            "画桡飞彩鹢，红旆照清涟。",
            "东阁随开府，佳宾尽谪僊。",
            "夕阳归骑外，芳草绿绵绵。"
        ],
        "title": "和韩侍中上巳日会兴庆池二首  其一",
        "id": "ad475d1a-3e54-4209-a23a-870cc77fe5ac"
    },
    {
        "author": "范纯仁",
        "paragraphs": [
            "故隄高柳绿毵毵，花萼遗基映柳南。",
            "啼鸟解招游客醉，落花时有戏鱼衔。",
            "舟移罗绮添春色，山破云烟出晓岚。",
            "后会陪公应更乐，行看庙胜扫祅欃。"
        ],
        "title": "和韩侍中上巳日会兴庆池二首  其二",
        "id": "fda1ac0d-3328-4b24-b75b-7a3bcb0b32ee"
    },
    {
        "author": "范纯仁",
        "paragraphs": [
            "凝结自太古，苍崖潜閟深。",
            "炎蒸当六月，皎洁正千寻。",
            "金盌通珠液，青蝇避玉碪。",
            "焦劳方旰昃，聊可沃君心。"
        ],
        "title": "观终南采冰",
        "id": "0260ed87-aca0-4780-958c-b8a5b69c8216"
    },
    {
        "author": "范纯仁",
        "paragraphs": [
            "岁寒君子意，穷达见情均。",
            "多谢江南信，偏怜泽畔人。",
            "明珠惊照夜，寒谷顿生春。",
            "白首论交地，须看管鲍亲。"
        ],
        "title": "和江东运使韩子文见寄",
        "id": "8dab982b-97ff-4ecd-9a10-4ac4f3f96c89"
    },
    {
        "author": "范纯仁",
        "paragraphs": [
            "摩诘传遗迹，家藏久自奇。",
            "高人不复见，绝艺更谁师。",
            "水石生寒早，烟云结雨迟。",
            "笔端穷造化，聊可敌君诗。"
        ],
        "title": "和韩子文题王摩诘画寒林",
        "id": "03ba22fe-e99e-44ee-b487-1afa109bac72"
    },
    {
        "author": "范纯仁",
        "paragraphs": [
            "高贤烦出使，妙柬盖从中。",
            "红旆临江浦，牙樯列岸枫。",
            "颁条苏旧俗，吊古访遗宫。",
            "令信遗文简，刑平狱户空。",
            "九重天眷异，千里物情通。",
            "识面烟波际，论心气类同。",
            "断金捐畛域，倚玉愧蒿蓬。",
            "别思知何似，秋云日夜东。"
        ],
        "title": "和毛维瞻郎中见寄",
        "id": "6f7d422e-1801-4165-9bbd-321dafa8f76e"
    },
    {
        "author": "范纯仁",
        "paragraphs": [
            "幽丛有佳色，不必趁时开。",
            "冷艳霜仍借，清香蝶自来。",
            "晚芳情愈重，醉赏目先回。",
            "且伴芝兰秀，休嗟暮景颓。"
        ],
        "title": "晚菊",
        "id": "3cefbac8-c3fe-4b59-b860-913397921652"
    },
    {
        "author": "范纯仁",
        "paragraphs": [
            "拙宦身何补，谋生术不高。",
            "履霜惭践屐，察俗念同袍。",
            "独鹤寒先警，哀猿夜更号。",
            "凄风猎兰蕙，浓露湿蓬蒿。",
            "故国荒三径，南冠叹二毛。",
            "使轺违右蜀，贤里隔西豪。",
            "吾友真时杰，斯文敌楚骚。",
            "一官曾共守，多难适联遭。",
            "讽咏餐忘味，赓酬夜费膏。",
            "倦禽慵择木，涸鲋羨游濠。",
            "交分穷弥笃，相思梦亦劳。",
            "未能抛假绶，何计理行篙。",
            "老去情难展，忧来首独搔。",
            "书勤空系雁，河广讵容舠。",
            "郡僻稀民政，科繁属吏曹。",
            "饭粳吹玉粒，尝蟹擘金螯。",
            "治性亲黄卷，蠲愁仰白醪。",
            "任真倾肺俯，共醉沃醨糟。",
            "夕惕持新禁，年凶减众遨。",
            "光阴徒汩汩，怀抱慎忉忉。",
            "归隠输陶令，参禅学李翱。",
            "因君破蒙滞，遣兴彊含毫。"
        ],
        "title": "和谢师厚见寄",
        "id": "70b31737-d0aa-4f8d-ad69-5c64175c407b"
    },
    {
        "author": "范纯仁",
        "paragraphs": [
            "君恩消祲沴，喜雪验时和。",
            "山峙昆兼阆，江迷汜与沱。",
            "圃妆花鬭巧，林亚玉相摩。",
            "丘壑平无异，萧兰惠不颇。",
            "野催农务急，客醉酒家多。",
            "裂素思团扇，吹毛想太阿。",
            "流风疑汉舞，黄竹咏周歌。",
            "烟冷渔村远，裘厖猎骑过。",
            "谷登期岁稔，人乐免夭瘥。",
            "会待晴宵赏，寒光混月波。"
        ],
        "title": "和徐亿郎中喜雪",
        "id": "fa570d70-623d-4eda-9b83-2a664b130985"
    },
    {
        "author": "范纯仁",
        "paragraphs": [
            "忽得穰郊信，翛然病魄醒。",
            "怀贤心独在，感旧涕偏零。",
            "南斗占神剑，西豪聚德星。",
            "卧龙看复起，失马顾曾经。",
            "冰玉清相照，芝兰远更馨。",
            "麤官应念我，白首候戎亭。"
        ],
        "title": "谢师厚寄同黄婿鲁直唱和",
        "id": "49c4bc4f-c8aa-4bc7-b925-f6fcfd6d22d4"
    },
    {
        "author": "范纯仁",
        "paragraphs": [
            "中秋气清肃，况复在边庭。",
            "月吐孤轮迥，天开六幕青。",
            "辉盈疑白昼，明极掩常星。",
            "此夕乡关思，胡笳莫细听。"
        ],
        "title": "和阎灏中秋赏月四首  其一",
        "id": "d6c97577-163f-4383-8b51-6c65a1f968a4"
    },
    {
        "author": "范纯仁",
        "paragraphs": [
            "张筵赏秋月，箫鼓沸公庭。",
            "光泛露逾白，轮高天更青。",
            "遮藏三让客，牢落庶民星。",
            "节去人随老，杯行我但听。"
        ],
        "title": "和阎灏中秋赏月四首  其二",
        "id": "74c95bf1-bea4-4fee-a81e-1eddca68b772"
    },
    {
        "author": "范纯仁",
        "paragraphs": [
            "万里边城月，清辉彻北庭。",
            "沙侔霜霰白，圃失蕙兰青。",
            "影乱林筛玉，光长隙透星。",
            "南飞有归雁，羨尔故先听。"
        ],
        "title": "和阎灏中秋赏月四首  其三",
        "id": "29361cac-947a-4e0d-9caf-b8def48f792e"
    },
    {
        "author": "范纯仁",
        "paragraphs": [
            "浮云收绝塞，金鉴跃天庭。",
            "但愿冰轮莹，何烦桂影青。",
            "溪心如泻练，杯面若涵星。",
            "曩昔开元曲，何人可复听。"
        ],
        "title": "和阎灏中秋赏月四首  其四",
        "id": "7b16713e-b1b2-422d-a290-c8e7dd4ffb81"
    },
    {
        "author": "范纯仁",
        "paragraphs": [
            "晓烟浮水白，晴日透霞红。",
            "屈曲岭头路，萧条旗脚风。",
            "主恩覃塞外，贤业满胸中。",
            "始信人声远，欢迎到处同。"
        ],
        "title": "和圣美翟家原道中之作",
        "id": "9be19bc6-8330-4254-a66e-5d275989aba9"
    },
    {
        "author": "范纯仁",
        "paragraphs": [
            "雄儿矜绝艺，勇气厌天骄。",
            "振臂联驱马，翻身仰射雕。",
            "回旋惊电雹，奔突出尘嚣。",
            "武备并文教，均脩是我朝。"
        ],
        "title": "骑射",
        "id": "e9d10043-e346-46aa-bec7-bc019d04c56c"
    },
    {
        "author": "范纯仁",
        "paragraphs": [
            "平日倦仍衰，那堪更病羸。",
            "宾僚闻燕集，冠盖阻追随。",
            "歌筦宜嘉赏，觥觞莫苦辞。",
            "酒深缘意厚，但看乐天诗。"
        ],
        "title": "病起闻走马宴同僚走笔戏呈席上",
        "id": "59830cfd-4cd9-41be-93ad-2c52b6e69806"
    },
    {
        "author": "范纯仁",
        "paragraphs": [
            "春雁来时节，飞鸣各有行。",
            "弟兄俱远宦，秦楚久相望。",
            "尊席唯他士，鶑花似故乡。",
            "何时遂归计，共醉潩湖旁。"
        ],
        "title": "仲春寄二弟",
        "id": "4c9ac3a4-d27d-4e9e-ac8c-8a9903bf9c17"
    },
    {
        "author": "范纯仁",
        "paragraphs": [
            "明时频得罪，出处愧朝行。",
            "音问通犹懒，赓酬况敢望。",
            "诸公怜旧物，迁客惯他乡。",
            "怀抱随新月，遥依紫塞旁。"
        ],
        "title": "酬罗道济黄任道见寄",
        "id": "d6655703-5430-4399-941d-846791cdbb22"
    },
    {
        "author": "范纯仁",
        "paragraphs": [
            "开轩纳清景，为吏似闲居。",
            "佳客迹频到，主人心自虚。",
            "琴尊良有助，时命固无如。",
            "喧静何能必，中恬乐有余。"
        ],
        "title": "签判李太博静胜轩二首  其一",
        "id": "c40098dc-b3a2-406f-a7c3-7236716be091"
    },
    {
        "author": "范纯仁",
        "paragraphs": [
            "题轩名静胜，静胜理何深。",
            "自得归根趣，宁存较物心。",
            "杂花随节候，叠嶂互晴阴。",
            "终日对图画，应无尘虑侵。"
        ],
        "title": "签判李太博静胜轩二首  其二",
        "id": "7529e805-fdf2-49e1-97e6-4cc01a713b5d"
    },
    {
        "author": "范纯仁",
        "paragraphs": [
            "老畏风光速，闲知日晷添。",
            "惜春逢雨急，病酒与愁兼。",
            "采蘂蜂须泾，衔泥燕觜黏。",
            "水声淙曲沼，花气递疏帘。",
            "坠絮柔铺径，高梧翠倚簷。",
            "清伊照窗碧，少室插云尖。",
            "老蔓蛇难蛰，残红火不炎。",
            "邀朋拟白社，取友尽苍髯。",
            "馔具虽真率，宾仪去谨严。",
            "主公纡绣衮，词伯玩书签。",
            "陶冶恩唯旧，葭莩契偶霑。",
            "尊崇储峻岳，高洁仰孤蟾。",
            "社稷勋无敌，轲雄学不厌。",
            "威声传异域，名姓到穷阎。",
            "宾主均欢爱，乡闾化静恬。",
            "应怜孤客志，粗守小官廉。",
            "饥頼监河粟，贫无遗盗缣。",
            "清朝惭禄薄，丰岁喜鱼占。",
            "识暗妨时用，心愚以古潜。",
            "狂歌忘皓首，醉眼怯青帘。",
            "东阁容疏放，西都慰伫瞻。",
            "酬诗常愧拙，负弈固非谦。",
            "久玷题评末，深蒙道义渐。",
            "虚舟不复系，所向可无嫌。"
        ],
        "title": "和君实微雨书怀韵",
        "id": "26271fc7-9112-4783-b0a1-585d0bb72bf9"
    },
    {
        "author": "范纯仁",
        "paragraphs": [
            "平生亲友分，偏向二难深。",
            "但念相从乐，应知别后心。",
            "西窗棋罢弈，南圃迳慵寻。",
            "不奈怀贤意，香醪独满斟。"
        ],
        "title": "寄伯康君实",
        "id": "3df6e6de-ca28-4ab9-98f6-030e09a56033"
    },
    {
        "author": "范纯仁",
        "paragraphs": [
            "明月照分袂，离魂增黯然。",
            "禅公归故里，词伯约新年。",
            "松竹荒三径，金兰忆二贤。",
            "向风无限意，书札岂能宣。"
        ],
        "title": "寄伯康君实",
        "id": "5e849043-8872-4537-9396-45ad9267b0fe"
    },
    {
        "author": "范纯仁",
        "paragraphs": [
            "席上多佳客，非君众不怡。",
            "诗词虽有激，诚意在相思。",
            "朋旧难疏间，年龄合养颐。",
            "何如两俱便，忺出莫推辞。"
        ],
        "title": "酬安之罢赴真率会",
        "id": "37d4f51e-d24a-4336-bde5-e98b3c3bf3f8"
    },
    {
        "author": "范纯仁",
        "paragraphs": [
            "眉寿当安逸，炎蒸倦往还。",
            "二难俱命驾，三迳始开关。",
            "清论应更仆，新诗特解颜。",
            "冥冥双雁序，为叟下云间。"
        ],
        "title": "和安之谢伯康君实见访",
        "id": "fee830d4-dfda-4284-b665-f5114bdd2363"
    },
    {
        "author": "范纯仁",
        "paragraphs": [
            "夏木清阴合，公当雅燕开。",
            "前轩鸣脆管，密席列英才。",
            "坐久风逾快，欢多日易颓。",
            "膺门荣一顾，孙合愧常陪。",
            "绕客烧银烛，垂莲釂玉杯。",
            "醉归应倒载，远胜习家回。"
        ],
        "title": "和文潞公席上",
        "id": "57a30823-06fe-47ea-95f3-4a69133586c3"
    },
    {
        "author": "范纯仁",
        "paragraphs": [
            "骄阳逢密雨，岁事可遥占。",
            "洒砌凉堪喜，通宵滴未嫌。",
            "渠淙鸣玉佩，簷逗水精帘。",
            "草木神俱王，仓箱望已添。",
            "炎蒸俄尽涤，秋意忽相兼。",
            "稍霁循幽圃，重寻晚笋尖。"
        ],
        "title": "和安之喜雨",
        "id": "bb245f83-d0c0-4006-9570-67425df1c970"
    },
    {
        "author": "范纯仁",
        "paragraphs": [
            "牡丹开蜀圃，盈尺莫如今。",
            "妍丽色殊众，栽培功信深。",
            "矜夸传万里，图写费千金。",
            "难就朱栏赏，徒摇远客心。"
        ],
        "title": "和范景仁蜀中寄牡丹图",
        "id": "d637dac4-766b-48cf-9509-d78f6a66a04b"
    },
    {
        "author": "范纯仁",
        "paragraphs": [
            "幽圃多清致，人贤乐有余。",
            "游心同艺苑，归兴若田庐。",
            "畦广容栽药，门扃为著书。",
            "筑台占岳顶，凿沼洒伊渠。",
            "庵倣卢仝屋，坊邻白傅居。",
            "拂床留倦客，种竹荫游鱼。",
            "弄水衣襟湿，遵流酒醆徐。",
            "园翁名草木，山鸟戏阶除。",
            "密席延商皓，高风迈汉疏。",
            "城西老诗伯，独免醉登车。"
        ],
        "title": "同张伯常会君实南园",
        "id": "76192733-da81-4995-85d5-235b5f720f4c"
    },
    {
        "author": "范纯仁",
        "paragraphs": [
            "不尽陪从乐，端居若绊羁。",
            "雨方添草色，寒更展花期。",
            "举目红芳阻，搔头素发垂。",
            "清尊难独酌，终日起相思。"
        ],
        "title": "子骏君实约游园遇雨而止",
        "id": "9e51ad5d-2ff5-4971-830b-30019c85c49f"
    },
    {
        "author": "范纯仁",
        "paragraphs": [
            "相君行乐处，繁盛故王家。",
            "声远歌喧阁，香浓酒泛花。",
            "瑰材扶广厦，美植列甘柤。",
            "彊饮频中圣，回头畏曲车。"
        ],
        "title": "子华相公同游赵令公园",
        "id": "6e7f2dc7-85de-4980-9619-7be61fa76815"
    },
    {
        "author": "范纯仁",
        "paragraphs": [
            "盈尺吐红房，春丛占上阳。",
            "佳名过百品，绝艳冠群芳。",
            "嫩玉舒韶脸，鲜霞避晓光。",
            "楚妃殊众色，洛浦谢浓粧。",
            "露重珠如缀，风回麝不香。",
            "倦游稀爱赏，得此浣愁肠。"
        ],
        "title": "和王端太中牡丹",
        "id": "eb15fd19-1a82-4286-93b8-caad56edfbba"
    },
    {
        "author": "范纯仁",
        "paragraphs": [
            "乘春寻洛社，不惮路岐长。",
            "盈畹花如笑，倾都客若狂。",
            "山林多寂寞，朝市太奔忙。",
            "不似安车老，优游适四方。"
        ],
        "title": "和王太中游洛述怀",
        "id": "7dc86346-e9e1-4c11-bc5f-1320c49dcb2a"
    },
    {
        "author": "范纯仁",
        "paragraphs": [
            "始终全盛美，今古莫如公。",
            "华衮加朱绂，安车撤画熊。",
            "建储宗社计，破贼庙堂功。",
            "身退谋猷壮，宜哉帝眷隆。"
        ],
        "title": "和君实陪潞公子华景仁宴集各一首  其一",
        "id": "38b1717f-a55d-49f9-baca-1467ca3c2a9f"
    },
    {
        "author": "范纯仁",
        "paragraphs": [
            "再拥平阳节，麟符守洛宫。",
            "礼贤多孺子，交政得裴公。",
            "宽简宜民化，欢游与俗同。",
            "行看归宰席，致主咏南风。"
        ],
        "title": "和君实陪潞公子华景仁宴集各一首  其二",
        "id": "fe033b81-3eeb-414c-a872-5a583343ad15"
    },
    {
        "author": "范纯仁",
        "paragraphs": [
            "莎辗安车稳，花簪醉帽红。",
            "还乡慰多士，入洛访诸公。",
            "览德如威凤，归鞍若去鸿。",
            "清规传后学，信道不谈空。"
        ],
        "title": "和君实陪潞公子华景仁宴集各一首  其三",
        "id": "906d689b-c38b-4493-b82e-289d611c5410"
    },
    {
        "author": "范纯仁",
        "paragraphs": [
            "种竹盈轩翠，栽花满圃红。",
            "著书评百代，守节避三公。",
            "皎洁升坛玉，孤高渐陆鸿。",
            "清名若嵩少，万仞亘长空。"
        ],
        "title": "和君实陪潞公子华景仁宴集各一首  其四",
        "id": "cfcfb33d-9158-450f-85ab-87beff7c42db"
    },
    {
        "author": "范纯仁",
        "paragraphs": [
            "西台无吏责，道义得亲依。",
            "过宿暌谈益，中怀已恨稀。",
            "何情堪久别，无翼不能飞。",
            "愚直相知少，非公谁与归。"
        ],
        "title": "寄君实",
        "id": "7624ad97-dda4-4ce6-ace4-df3273f8911b"
    },
    {
        "author": "范纯仁",
        "paragraphs": [
            "松筠宜岁晚，冰雪照人清。",
            "无限相从乐，空添别后情。",
            "官期何日满，归计未能成。",
            "不起思予念，输君道眼明。"
        ],
        "title": "寄王不疑朝议",
        "id": "421886a5-28e9-4f7d-a484-ec4c80137e79"
    },
    {
        "author": "范纯仁",
        "paragraphs": [
            "久旸逢腊雪，酌酒动欢诚。",
            "密势迷城郭，余霏冒栋楹。",
            "河光平曳练，岳色远堆琼。",
            "已报丰年瑞，三登贺太平。"
        ],
        "title": "喜雪",
        "id": "a2c8d111-fa9e-4518-a317-ba9f71605a50"
    },
    {
        "author": "范纯仁",
        "paragraphs": [
            "词场同际遇，郡政接循良。",
            "珠玉篇章妙，芝兰气味长。",
            "褒言如衮绣，雅意戒鹈梁。",
            "老格松千尺，清文水一塘。",
            "赓酬停笔久，降叹举幡忙。",
            "当宁神兼武，开边洮与湟。",
            "再叨藩寄重，难报主恩滂。",
            "忧职思承教，何由到讼棠。"
        ],
        "title": "和张坊州",
        "id": "d2a434e8-5979-498e-8e6d-6e63b39ce7ee"
    },
    {
        "author": "范纯仁",
        "paragraphs": [
            "曾陪湖上醉，一别十秋风。",
            "向老相知少，追欢旧德同。",
            "花香来席上，歌韵彻云中。",
            "美酒盈尊绿，新粧映烛红。",
            "清时宜共乐，白雪和难工。",
            "便合归休去，荒田附郭东。"
        ],
        "title": "和微之湖亭席上见赠",
        "id": "a30a1c0a-736b-4bca-8057-d40ec9a97864"
    },
    {
        "author": "范纯仁",
        "paragraphs": [
            "仲氏居青琐，予而各大州。",
            "报君当尽节，省己合回头。",
            "继述将何有，荣华过即休。",
            "相期知止足，里社早同游。"
        ],
        "title": "酬庆州五弟",
        "id": "7543ba97-5613-4546-a196-6c2b3b4d5d79"
    },
    {
        "author": "范纯仁",
        "paragraphs": [
            "一日如三岁，离怀不可忘。",
            "宦游难会合，衰老易悲伤。",
            "原上鸰飞急，天边雁序长。",
            "如何名利役，白首远相望。"
        ],
        "title": "寄二弟",
        "id": "ba1aa1f8-74ab-4856-915d-ec8bbef59d8c"
    },
    {
        "author": "范纯仁",
        "paragraphs": [
            "肝胆输将竭，因钟两目盲。",
            "小冠希子夏，令色耻丘明。",
            "青白何曾变，纷华旧不争。",
            "幸回观物志，都作反身诚。"
        ],
        "title": "目盲",
        "id": "40bde01c-490d-42f1-bdf8-3783f24e2ec8"
    },
    {
        "author": "范纯仁",
        "paragraphs": [
            "过尽潇湘景，冥行固不分。",
            "乌羊飧可饫，白酒饮能醺。",
            "自息登临兴，因无出入勤。",
            "灵妃曾鼓瑟，信有尚堪闻。"
        ],
        "title": "谪居零陵",
        "id": "0d0c955c-02e6-4c9d-b983-df083a12d2f5"
    },
    {
        "author": "范纯仁",
        "paragraphs": [
            "患难人皆恤，谁能绝信音。",
            "宁忘问生死，可是尽浮沉。",
            "信子情无矫，知予咎自深。",
            "严冬见松柏，为有岁寒心。"
        ],
        "title": "无书",
        "id": "347c8264-3895-4420-81ce-13e4f7a8dee0"
    },
    {
        "author": "范纯仁",
        "paragraphs": [
            "始骇舟冲簸，颠风振厚坤。",
            "涛声如坏屋，雨势若翻盆。",
            "力援烦舟子，惊号闵稚孙。",
            "全家脱鱼腹，应有未招魂。"
        ],
        "title": "覆舟",
        "id": "f908d053-a735-4345-9039-70ea5fa17e5d"
    },
    {
        "author": "范纯仁",
        "paragraphs": [
            "衰年逢素节，盲卧桂江东。",
            "应有登高会，其如摘埴翁。",
            "扪杯难举酒，嗅菊不知丛。",
            "白首跧僧室，无烦落帽风。"
        ],
        "title": "零陵重阳",
        "id": "f045637f-3a03-4b48-ac4b-cc8993166cb4"
    },
    {
        "author": "范纯仁",
        "paragraphs": [
            "不起移居念，全因废两眸。",
            "门闾俱莫辨，隘陋亦何忧。",
            "瞑鸟离巢远，盲龟待木浮。",
            "平生安稳少，盖乏措身谋。"
        ],
        "title": "零陵移居",
        "id": "cf5085b1-a7cd-4dd1-86dc-364edafbe884"
    },
    {
        "author": "范纯仁",
        "paragraphs": [
            "感秋怀弟妹，憔悴客潇湘。",
            "他日常星聚，衰年隔雁行。",
            "既盲难引望，垂老易悲伤。",
            "安得骑鸿鹄，高飞向汝傍。"
        ],
        "title": "零陵忆弟妹",
        "id": "23064e97-a6db-4643-8a3e-d83ee43e21b1"
    },
    {
        "author": "范纯仁",
        "paragraphs": [
            "勿起还乡念，囊空不易居。",
            "田租收素薄，官俸夺无余。",
            "颜困尝求米，丘贫乐饭蔬。",
            "朱门启新第，悬罄是吾庐。"
        ],
        "title": "零陵寄三弟五弟二首  其一",
        "id": "c5bdf803-81d9-4f09-bdb9-3a9626879a3a"
    },
    {
        "author": "范纯仁",
        "paragraphs": [
            "勿起还乡念，人多故与亲。",
            "旧通乡里意，皆仰俸余缗。",
            "望纵诸家息，情须一饭伸。",
            "谁能悠久坐，白眼绝朋宾。"
        ],
        "title": "零陵寄三弟五弟二首  其二",
        "id": "3d4a1562-359e-4e37-bd31-88a6abd7bd58"
    },
    {
        "author": "范纯仁",
        "paragraphs": [
            "御史得言天下事，吾兄清直副明扬。",
            "方当旒扆勤开纳，肯使江湖勇退藏。",
            "贤者虑时心欲破，仁人致主策须长。",
            "朝廷宽大生灵急，只在忠臣振纪纲。"
        ],
        "title": "送贯之兄被召为御史三首  其一",
        "id": "b90fca50-6b09-485a-be48-307dc5c0ffa5"
    },
    {
        "author": "范纯仁",
        "paragraphs": [
            "忆昔先门陟谏垣，正人风采动朝端。",
            "家声宜有琳琅器，兄职今峨獬豸冠。",
            "台阁继登时所贵，忠贤得用古来难。",
            "浮荣未必吾儒志，会把功名竹帛看。"
        ],
        "title": "送贯之兄被召为御史三首  其二",
        "id": "04a18e4b-03df-4154-9306-eaff6e971143"
    },
    {
        "author": "范纯仁",
        "paragraphs": [
            "艰祸龙钟百指存，共全余齿頼依仁。",
            "鸰原方顾飞鸣急，乌府俄闻拔擢新。",
            "此别宦游须异地，从今教抚更何人。",
            "他年莫负乡关约，明月扁舟白酒醇。"
        ],
        "title": "送贯之兄被召为御史三首  其三",
        "id": "e0d393db-8fcb-4602-b046-a793ab70778b"
    },
    {
        "author": "范纯仁",
        "paragraphs": [
            "圣朝旌德向丘园，紫诏颁恩到荜门。",
            "乡老始知为善贵，竞相廉让教儿孙。"
        ],
        "title": "孔宁极先生拜官二首  其一",
        "id": "a58f79e0-b802-4302-b3a3-1117978b9488"
    },
    {
        "author": "范纯仁",
        "paragraphs": [
            "先生操术本真儒，进退恬然与道俱。",
            "宠至不惊高节在，岂颛虚誉激凡愚。"
        ],
        "title": "孔宁极先生拜官二首  其二",
        "id": "0e1128ad-0d7f-47f8-90fa-f0cf20e4f0de"
    },
    {
        "author": "范纯仁",
        "paragraphs": [
            "云拥楼台雪拥川，亲朋行望举吟鞭。",
            "烟龛万叠凌花霰，坐见金人变玉僊。"
        ],
        "title": "龙门山二首  其一",
        "id": "eaa09916-7bf5-4119-8d08-28445d9bf296"
    },
    {
        "author": "范纯仁",
        "paragraphs": [
            "松筠深处访潜溪，唐相当年卜隠栖。",
            "必竟主人归不得，只教游客驻轮蹄。"
        ],
        "title": "龙门山二首  其二",
        "id": "3c68da71-8606-4330-82fa-7fa798760522"
    },
    {
        "author": "范纯仁",
        "paragraphs": [
            "乱石巉空耸翠棱，攀萝寻胜逐溪声。",
            "爱山怀友情无限，日暮巖边独记名。"
        ],
        "title": "独游石巖寄诸友",
        "id": "d3bbecb8-bfe3-4530-a8ca-5ec3ec80c94e"
    },
    {
        "author": "范纯仁",
        "paragraphs": [
            "穰邓相逢已十年，想怀风格镇依然。",
            "身同幻境融都寂，心得玄珠照自圆。",
            "倚锡静眠松下石，煮茶闲试竹间泉。",
            "利名识尽情犹熟，终羨吾师绝世缘。"
        ],
        "title": "寄香严海僊上人",
        "id": "dc9e8076-129d-4cf0-ae8b-7fa809ca699b"
    },
    {
        "author": "范纯仁",
        "paragraphs": [
            "玉峰环照碧伊寒，楼阁参差四望间。",
            "散骑从游皆故友，一川清景彻南山。",
            "笑言迥出尘埃外，心意都如物象闲。",
            "夫子官居惯追赏，故饶诸客独先还。"
        ],
        "title": "陈和叔游龙门先归",
        "id": "971a382a-3ee5-4523-8103-b6ef08d80f33"
    },
    {
        "author": "范纯仁",
        "paragraphs": [
            "共驱羸马蹑寒芜，景色鲜明近洛都。",
            "出谷流泉春更绿，隔林幽鸟暮相呼。",
            "伊川旧赏疑朝梦，少室重看胜画图。",
            "从此便穷山水乐，相从应不厌崎岖。"
        ],
        "title": "和王弱翁白沙道中",
        "id": "3e7a629a-ee4e-4bdd-a74b-40286c66ab1e"
    },
    {
        "author": "范纯仁",
        "paragraphs": [
            "山开晓色千峰玉，草映寒光万点琼。",
            "为我春游添景物，不教桃李独鲜明。"
        ],
        "title": "龙门马上望雪",
        "id": "034a5528-6873-4122-95f6-76383a372413"
    },
    {
        "author": "范纯仁",
        "paragraphs": [
            "山前阴火煮灵源，昔日曾临万乘尊。",
            "历尽兴亡只如此，不随时俗变寒温。"
        ],
        "title": "临汝温泉",
        "id": "a58c1749-a3fc-4b31-a3e5-181e0dc9c1a3"
    },
    {
        "author": "范纯仁",
        "paragraphs": [
            "谁知造化擘巍峨，千古伊流向此过。",
            "四面寒松拥香刹，两崖苍石束寒波。",
            "身闲愈觉良朋贵，诗拙翻羞好景多。",
            "宜向诸方纵萧散，明朝望洛下长坡。"
        ],
        "title": "与王弱翁游龙门",
        "id": "1eed1182-da7a-4688-85c2-5ddf8d2108be"
    },
    {
        "author": "范纯仁",
        "paragraphs": [
            "至人脩练久能成，此诰尝闻降帝庭。",
            "宝墨森森耸鸾凤，训词一一在生灵。",
            "既将道行蒙幽显，奚必僊踪到杳冥。",
            "鹤驾云軿非我觌，祇期操履学真经。"
        ],
        "title": "许真君天诰",
        "id": "c8cd5162-c0ef-4db5-9b25-5afd4b48bbe0"
    },
    {
        "author": "范纯仁",
        "paragraphs": [
            "汉法忠贤有不容，遂持名节隠蒿蓬。",
            "生灵莫见真儒效，爵禄多酬战士功。",
            "燕市终难沽美璞，鱼罗安得挂飞鸿。",
            "圣朝高士优游甚，自有行藏继祖风。"
        ],
        "title": "读逸民传寄孔宁极先生",
        "id": "91e09010-3835-48ce-a15b-eba7f61335a2"
    },
    {
        "author": "范纯仁",
        "paragraphs": [
            "夫子天资过我曹，两兼才德属人豪。",
            "不求近誉声逾远，能处卑官道益高。",
            "岂止一同裁美锦，直须万俗被重袍。",
            "由来康济吾儒事，抚遍疮痍莫厌劳。"
        ],
        "title": "和曼叔闲书",
        "id": "670605b9-15a4-49fc-bb3d-330e35c7b34d"
    },
    {
        "author": "范纯仁",
        "paragraphs": [
            "拂曙征人各向方，乍明林野更青苍。",
            "云头漏日开秋色，马足翻沙破晓霜。",
            "时事罕闻心愈静，故人不见恨空长。",
            "怜君素爱还乡乐，行役虽劳肯暂忘。"
        ],
        "title": "又和早行",
        "id": "9a7141d3-6328-4d88-9157-72f99a39355e"
    },
    {
        "author": "范纯仁",
        "paragraphs": [
            "王化由来起一同，尽由守宰致平隆。",
            "坐移风俗为能政，勤抚生灵是至忠。",
            "四境肃清民害去，一方和乐主恩通。",
            "吾皇有德真尧舜，唯待诸君共理功。"
        ],
        "title": "循吏",
        "id": "03a504e1-da53-471e-84a3-500c7681c219"
    },
    {
        "author": "范纯仁",
        "paragraphs": [
            "虐吏天资害物深，斯民无耻叹刑淫。",
            "只凭豺虎贪残意，肯顺干坤长养心。",
            "骨肉尽将成怨府，君亲何以致薰琴。",
            "终逢族灭令人快，智者为谋岂待箴。"
        ],
        "title": "酷吏",
        "id": "4452be9a-9b96-4e17-9337-839581e268d2"
    },
    {
        "author": "范纯仁",
        "paragraphs": [
            "万籁萧然送夕曛，锻声相应互成文。",
            "高随晚吹惊愁耳，清入霜空透暮云。",
            "始讶僧鱼敲晓石，静如山木响秋斤。",
            "五兵若可为农器，此韵千家不厌闻。"
        ],
        "title": "闻锻",
        "id": "ed3eb4d7-915e-4588-808f-67d847dba61e"
    },
    {
        "author": "范纯仁",
        "paragraphs": [
            "谁向西山选翠琳，中含太古自然音。",
            "昔逢虞帝来祥凤，今与陶家伴素琴。",
            "清越乍敲脩竹里，坚方真合哲人心。",
            "一镌名姓将难朽，千载知君道德深。"
        ],
        "title": "和象之石磬",
        "id": "fb013e1f-5fb9-4fa0-83a3-914c14db7bb8"
    },
    {
        "author": "范纯仁",
        "paragraphs": [
            "相君勋业冠朝端，爱子犹居字俗官。",
            "道德相传家有法，功名善继古为难。",
            "清平足使群情化，谈笑能令万室安。",
            "千里远途今日见，愿当仁政勿盘桓。"
        ],
        "title": "送贾春卿宰尉氏",
        "id": "6f7a20ca-79d0-4cb4-a1a0-0e31e1baa661"
    },
    {
        "author": "范纯仁",
        "paragraphs": [
            "卧锦仙郎久卜居，满床书史日康娱。",
            "邀朋欲走趋斋阁，不厌尘埃俗客无。"
        ],
        "title": "赴郑郎中宴集",
        "id": "a6fde377-3e2d-45a0-b7c3-ebcd794819f0"
    },
    {
        "author": "范纯仁",
        "paragraphs": [
            "疏闲心蹟久相亲，一别江城两见春。",
            "身若孤鸿长慕侣，道非尺蠖敢求伸。",
            "优游岁月空尸禄，明润溪山不染尘。",
            "尊酒从容皆胜景，欠君来作席中宾。"
        ],
        "title": "寄辛化光",
        "id": "4e59565b-6b8c-41ec-a9cc-a180cf53a2d1"
    },
    {
        "author": "范纯仁",
        "paragraphs": [
            "十年游宦阻朋从，尊酒俄欣二友同。",
            "单父能名推子贱，襄阳高节爱庞公。",
            "六朝山色空陈迹，十里松声正晚风。",
            "联骑追攀不知暮，却嫌归路入尘中。"
        ],
        "title": "和吴君平游蒋山兼呈王安国二首  其一",
        "id": "badf15fe-986d-40d7-a7e7-b60984bf82b0"
    },
    {
        "author": "范纯仁",
        "paragraphs": [
            "钱塘山色饱相从，复此登临景物同。",
            "旧国池台余草碧，夕阳楼阁半山红。",
            "当时言笑如朝梦，今日心颜尽老翁。",
            "终爱巖间坐禅客，能将万事付虚空。"
        ],
        "title": "和吴君平游蒋山兼呈王安国二首  其二",
        "id": "3657dd2d-c1f4-43ef-8b98-11d7c6e57d24"
    },
    {
        "author": "范纯仁",
        "paragraphs": [
            "世阀俱承父祖风，又叨宦契十年中。",
            "棠阴代领诸侯印，棣萼更联御史骢。",
            "白首相期唯信道，清朝连贬为输忠。",
            "驽骀讵合参骐骥，应合心能报主同。"
        ],
        "title": "和吕献可江口见赠",
        "id": "550d23be-c23c-4688-b150-a0431bab1cae"
    },
    {
        "author": "范纯仁",
        "paragraphs": [
            "去年仁政与春来，真赏曾蒙醉目回。",
            "红旆已随芝检去，满栏芳意为谁开。"
        ],
        "title": "和吕献可牡丹",
        "id": "c7736950-844a-4d97-8a18-d83d931cfc45"
    },
    {
        "author": "范纯仁",
        "paragraphs": [
            "驱车日日望行舟，目断风帆不可留。",
            "独有召公遗爱地，苍山重叠满晴楼。"
        ],
        "title": "和献可龙峰寺见寄三首  其一",
        "id": "e5f992fd-47dd-4fcd-bccd-449ab2164af9"
    },
    {
        "author": "范纯仁",
        "paragraphs": [
            "丹心自许酬明主，百谪那能避贵权。",
            "此道方今谁复问，望公须向古人前。"
        ],
        "title": "和献可龙峰寺见寄三首  其二",
        "id": "4585604f-c25e-4f6c-98c0-24b9d12042e2"
    },
    {
        "author": "范纯仁",
        "paragraphs": [
            "忠臣多快奸臣愤，天意人情可奈何。",
            "安得臯夔能致主，早闻尧舜复赓歌。"
        ],
        "title": "和献可龙峰寺见寄三首  其三",
        "id": "c4a26d97-0734-4e5f-aadd-1599ce5539ea"
    },
    {
        "author": "范纯仁",
        "paragraphs": [
            "感时情绪已难禁，况复怀贤恨愈深。",
            "鸦噪晚林催远客，云藏夕照弄轻阴。",
            "松筠自信凌霜操，葵藿长倾向日心。",
            "同志飘零山馆寂，欲沽芳酒与谁斟。"
        ],
        "title": "和献可丙午二月六日别台中僚友",
        "id": "4c4df746-6f57-41b4-b9a6-d263731f3a50"
    },
    {
        "author": "范纯仁",
        "paragraphs": [
            "品珍方重寄来难，长忆东吴把酒看。",
            "笠泽烟闲排锦树，洞庭霜老摘金丸。",
            "清香先透筠笼细，甘液俄通玉齿寒。",
            "不学荔枝遗国恨，曾烦驿使到长安。"
        ],
        "tags": [
            "洞庭湖"
        ],
        "title": "荆甘",
        "id": "aec931df-663d-40dd-af1e-c69cf9bc38dc"
    },
    {
        "author": "范纯仁",
        "paragraphs": [
            "谁爇长松制作勤，轻煤匀腻杂兰薰。",
            "中疑玄石无纤翳，外若灵犀有密纹。",
            "溪石乍研浮紫翠，蜀牋试写落烟云。",
            "会将点画传青简，千古忠邪为尔分。"
        ],
        "title": "兖墨",
        "id": "1f3f3202-a14d-4001-bea7-7c6843a113e2"
    },
    {
        "author": "范纯仁",
        "paragraphs": [
            "他年尝苦见君难，每一相逢百倍欢。",
            "正值风烟遥化邑，敢期尘土共麤官。",
            "夜谈往往惊晨鼓，乐饮时时解醉鞍。",
            "游遍洛阳佳胜地，须将归兴暂盘桓。"
        ],
        "title": "寄曼叔",
        "id": "0efbab4c-51fa-4d24-a751-cd584d405435"
    },
    {
        "author": "范纯仁",
        "paragraphs": [
            "同榜同僚是别缘，所存相近复相便。",
            "性情疏懒忘官检，襟抱平夷学古贤。",
            "仁者才谋当济物，吾曹名利久推天。",
            "须知白首相逢日，不失初心始自全。"
        ],
        "title": "和张统贯之同年",
        "id": "ca0fccaf-9a6a-4712-b0ab-ee17404941ad"
    },
    {
        "author": "范纯仁",
        "paragraphs": [
            "出郊尤喜雨初晴，洗出川原物象明。",
            "楼影半藏高柳外，池光遥与绿萍平。",
            "鸥驯长近朱阑戏，民乐争随画隼行。",
            "主礼自忘台鼎贵，芳尊尽日许同倾。"
        ],
        "title": "和韩侍中游兴庆池席上",
        "id": "a4d5d283-6a88-4756-89d5-50485c970a49"
    },
    {
        "author": "范纯仁",
        "paragraphs": [
            "胜游今属相君家，台榭高开碧水涯。",
            "森耸绿梧常映日，萦纡寒溜曲穿花。",
            "藤牵柔蔓垂长带，竹引新萌走蛰蛇。",
            "下吏不辞峨醉弁，却愁归污绣茵车。"
        ],
        "title": "和韩侍中垂萝洞",
        "id": "690bd2d5-0da1-4f37-965a-1a5dc23d6c85"
    },
    {
        "author": "范纯仁",
        "paragraphs": [
            "前朝池阁尽尘埃，登览惭无吊古才。",
            "旧物祇余苍石在，断墙曾识翠舆来。",
            "回环竹径穿幽鸟，寂寞茅簷覆故台。",
            "游客静观兴废迹，利名心息若寒灰。"
        ],
        "title": "和韩侍中上巳晚游九曲池",
        "id": "bb59a795-46ee-4aba-90ad-b73f9f1e74e2"
    },
    {
        "author": "范纯仁",
        "paragraphs": [
            "三月芳菲欲暮天，可堪零雨昼连绵。",
            "润催陇麦将笼节，寒阻春蚕趁早眠。",
            "疏柳拂墙难结絮，嫩苔铺砌已成钱。",
            "牡丹只待晴阳照，看吐新花一尺圆。"
        ],
        "title": "和韩侍中春阴马上",
        "id": "d87929f1-6127-4d7f-822b-b7993b00d035"
    },
    {
        "author": "范纯仁",
        "paragraphs": [
            "两奉清欢到碧塘，再游无奈惜春光。",
            "莎匀古岸添新绿，蝶遶残花采旧香。",
            "佳木引阴交翡翠，疏林迸笋补筼筜。",
            "从容赏遍西园景，化国偏知日月长。"
        ],
        "title": "次韵韩侍中游兴庆池",
        "id": "27ac87ee-8ae5-4d64-8c9b-0dcf1f76f290"
    },
    {
        "author": "范纯仁",
        "paragraphs": [
            "两陪千骑叩禅关，每听高吟解客颜。",
            "吉甫壮猷方北伐，谢公高兴在东山。",
            "僧轩深闭芳菲静，春昼初长鸟雀闲。",
            "游览不知归迳晚，火城看逐隼旟还。"
        ],
        "title": "和韩侍中登广教院阁",
        "id": "32b726bc-eda0-4cc1-a675-401222517269"
    },
    {
        "author": "范纯仁",
        "paragraphs": [
            "秦地春光似洛阳，牡丹名擅百花场。",
            "巧钟绝艳群芳后，高翦红云万叶彊。",
            "露满金盘看国色，风回绮席识天香。",
            "酒酣只欲盈簪戴，聊伴衰颜照玉觞。"
        ],
        "title": "和韩侍中同赏牡丹",
        "id": "a5ab3c3c-ffc5-40ee-b42c-a8469e38ab13"
    },
    {
        "author": "范纯仁",
        "paragraphs": [
            "三花骈蒂吐芳丛，曲尽东皇造化功。",
            "疑是神山仙子会，霞衣鼎立驭轻风。"
        ],
        "title": "和孙曼叔北禅牡丹一蒂三花",
        "id": "31ca7fed-6117-4220-8956-dca8908890ab"
    },
    {
        "author": "范纯仁",
        "paragraphs": [
            "秦川花品似伊川，真赏应同上苑看。",
            "众卉先收推国艳，五云高吐学僊冠。",
            "烟苞添色资吟笔，露蘂霑香满酒盘。",
            "匀压春丛千万朵，欲归犹复遶朱栏。"
        ],
        "title": "和韩侍中西禅牡丹",
        "id": "f38b0d3b-6951-4c5b-9430-59e0786007ae"
    },
    {
        "author": "范纯仁",
        "paragraphs": [
            "池边喜逐彩旗行，初夏亭台照水明。",
            "筠箨乍开春后绿，林稍长带雨来声。",
            "新荷猎猎香风远，深洞沈沈昼景清。",
            "珍重相君忧国意，宴游终亦念农耕。"
        ],
        "title": "和韩侍中初夏游兴庆池",
        "id": "05403be5-0615-44d7-a859-14f2154323c2"
    },
    {
        "author": "范纯仁",
        "paragraphs": [
            "金节煌煌柅使辀，华清胜绝许陪游。",
            "东来渭水晴光动，西望长安翠霭浮。",
            "休羨青山供秀句，好归黄合告嘉猷。",
            "忆公何处偏回首，身在朝元最上头。"
        ],
        "title": "与张靖学士游华清宫雍帅钱子飞端明以诗见寄次韵和",
        "id": "4e120b17-302e-4810-9e07-0a2573abba9c"
    },
    {
        "author": "范纯仁",
        "paragraphs": [
            "丹葩翠叶竞夭浓，蜂蝶翩翻弄暖风。",
            "濯雨正疑宫锦烂，媚晴先夺晓霞红。",
            "芳菲剑外从来胜，欢赏天涯为尔同。",
            "却想乡关足尘土，只应能见画图中。"
        ],
        "title": "和吴仲庶龙图西园海棠",
        "id": "54e1f55e-e0c2-4950-95c2-9742ef839dfb"
    },
    {
        "author": "范纯仁",
        "paragraphs": [
            "清节高风世所推，秋毫名宦肯徘徊。",
            "勇抛朝市无穷事，笑指林泉独自来。",
            "吟榻未移溪月上，醉巾长拂野云回。",
            "尘衣欲作登门客，几杖何妨许暂陪。"
        ],
        "title": "赠眉阳致政程濬少卿",
        "id": "7cfecc25-0d52-4127-9ba4-bcecb0f3b655"
    },
    {
        "author": "范纯仁",
        "paragraphs": [
            "锦城寒食最繁华，游骑翩翩杂钿车。",
            "烟染翠行环郭柳，波摇红影隔江花。",
            "长年已觉春如梦，远客唯应醉是家。",
            "回首乡关行乐地，风光正好路岐赊。"
        ],
        "title": "和吴仲庶游碑楼大慈二寺",
        "id": "1f626ad1-5f21-48d3-b281-170a1ae5b194"
    },
    {
        "author": "范纯仁",
        "paragraphs": [
            "天涯春色蜀川多，胜赏相从到薜萝。",
            "遶郭烟芜深似染，隔林山鸟静能歌。",
            "花边密拥青丝盖，陌上轻驰白玉珂。",
            "察俗自知无远术，祇于民乐验时和。"
        ],
        "title": "和吴仲庶上巳游学射山",
        "id": "ec82fa62-9afd-4258-a1b0-4e2542bdf474"
    },
    {
        "author": "范纯仁",
        "paragraphs": [
            "东郊行乐冠西州，古寺岧峣翠岭头。",
            "化俗文翁传岂弟，寻山谢傅继风流。",
            "天涯尊酒欣相遇，剑外三春得共游。",
            "雅兴直须穷胜赏，年光难使隙驹留。"
        ],
        "title": "和吴仲庶晚春游海云",
        "id": "c6f29a39-821e-47d4-91bd-a619d82f6715"
    },
    {
        "author": "范纯仁",
        "paragraphs": [
            "古祠幽邃锦城隈，千骑懽游宴席开。",
            "尽日风光随彩旆，一方民乐在春台。",
            "江头佛寺藏深竹，郊外人家荫绿槐。",
            "已奉更书催别绪，肯辞清赏屡追陪。"
        ],
        "title": "又和暮春蚕市",
        "id": "d3666f62-5346-4b0e-9334-52da8ebb11da"
    },
    {
        "author": "范纯仁",
        "paragraphs": [
            "东海抛官勇退时，邦人留止任牵衣。",
            "三朝报国丹心尽，万里还乡一棹归。",
            "身向清闲添寿考，德因潜隠更光辉。",
            "常思把酒亲高议，何日单车遂扣扉。"
        ],
        "title": "寄临邛致政常郎中",
        "id": "0a717807-e902-4e14-95dc-f899dbe2f72a"
    },
    {
        "author": "范纯仁",
        "paragraphs": [
            "使者观风过晚春，逢山应暂柅征轮。",
            "云埋雪岭铺银界，日射金仙照碧津。",
            "千里讴谣民足食，万家水竹地无尘。",
            "未能结驷相从去，簿领空嗟绊此身。"
        ],
        "title": "寄持正都官按部嘉眉",
        "id": "468bb397-5c00-46a2-9ea0-5c5a2e3e0526"
    },
    {
        "author": "范纯仁",
        "paragraphs": [
            "嘉川荔子著芳名，携从归鞍到锦城。",
            "驰驿幸无唐日贡，甘芹聊致野人情。",
            "丹砂结颗藏膏露，赭縠为囊贮嫩琼。",
            "京洛不须图画去，得公佳句自分明。"
        ],
        "title": "以眉州绿荔枝寄吴仲庶有诗次韵",
        "id": "f0108494-97b9-4ac6-87c9-378106f6be33"
    },
    {
        "author": "范纯仁",
        "paragraphs": [
            "古祠清燕敞虚堂，乔木森森昼景长。",
            "池面雨来荷助响，席间风细篆生香。",
            "乌纱倾侧朋簪乐，翠縠翩翻舞袖长。",
            "牵俗自嗟行役去，阻陪千骑醉瑶觞。"
        ],
        "title": "和仲庶江渎避暑",
        "id": "81b10a5c-b3ca-4914-9083-781a7bf0ab3b"
    },
    {
        "author": "范纯仁",
        "paragraphs": [
            "远客亲仁岂素期，况陪文酒复经时。",
            "自惭拙宦多迁逐，每叹良朋易别离。",
            "白首冯唐空已老，清秋宋玉不胜悲。",
            "仰公早展经纶志，百辟方今待允厘。"
        ],
        "title": "将出蜀次仲庶送行诗韵叙别",
        "id": "a7edfead-67c3-4dfe-9ace-1e8e557ef6cc"
    },
    {
        "author": "范纯仁",
        "paragraphs": [
            "英风一别几经年，尊酒相逢意洒然。",
            "欲报重知惭国士，喜同清议属真贤。",
            "武侯方屈南阳卧，萧相曾封汉水边。",
            "好及新春颁惠化，行藏吾道合推天。"
        ],
        "title": "寄李审言龙图",
        "id": "48d5e20a-9ab7-40c2-aec2-6d815c1d725b"
    },
    {
        "author": "范纯仁",
        "paragraphs": [
            "先君同榜更何人，教育偏蒙契义亲。",
            "孔氏系匏暂滞迹，辽阳归鹤羨闲身。",
            "四朝盛事浑经眼，千日浓醪好入唇。",
            "箕颍更无高放客，只应梅柳为公春。"
        ],
        "title": "酬张杲卿相公见招",
        "id": "db7b9de1-0b6e-4ca3-8fb7-7f77bbf09bb3"
    },
    {
        "author": "范纯仁",
        "paragraphs": [
            "蜀国海棠春最妍，万枝红锦忆曾观。",
            "乡人折赠情尤重，肯与群花一等看。"
        ],
        "title": "和阎五秀才折海棠见赠",
        "id": "88a759cb-e8eb-427d-961c-28c5fa4d8126"
    },
    {
        "author": "范纯仁",
        "paragraphs": [
            "七月高楼暑气回，荷香细逐水风来。",
            "翠蛾细袖歌声远，绿野苍山醉眼开。",
            "羁客秋怀追屈宋，主人交义继陈雷。",
            "他年林下相逢去，诗酒何妨许重陪。"
        ],
        "title": "宿州元太守北楼席上",
        "id": "c9055a19-b203-450b-93f6-ca7fba5e3047"
    },
    {
        "author": "范纯仁",
        "paragraphs": [
            "三朝勤瘁不谋身，今日官闲与道亲。",
            "纡组还乡宜最乐，居山得禄未全贫。",
            "性情有暇穷真理，门馆无权少俗宾。",
            "会待收踪归畎亩，就君同醉洞天春。"
        ],
        "title": "和吴伯脩洞霄宫",
        "id": "13ef7ac1-32ce-4304-a11b-23dcd059213f"
    },
    {
        "author": "范纯仁",
        "paragraphs": [
            "蕲水分携自昔时，六年奔走困长岐。",
            "人怜家世三朝旧，身在风波一叶危。",
            "白发星星惊岁月，丹心皎皎仗朋知。",
            "林泉早晚归休去，廪禄无厌愧漏巵。"
        ],
        "title": "和滕中舍见寄",
        "id": "095d26f4-1a9f-4dc3-8211-85c865f76714"
    },
    {
        "author": "范纯仁",
        "paragraphs": [
            "相逢同榜盛当年，喜复君来对此筵。",
            "花下莫辞频把酒，月中曾是共登仙。",
            "左迁还有麤官乐，晚达何妨秀句传。",
            "得失已看如塞马，苦心劳力亦徒然。"
        ],
        "title": "和李敷察推即席感旧二首  其一",
        "id": "781f379a-dde0-452b-8c0e-b0a455e4e2c7"
    },
    {
        "author": "范纯仁",
        "paragraphs": [
            "一榜登科二十年，江城偶得共盘筵。",
            "郑公雅喜中都职，梅福曾由邑吏僊。",
            "白首相期情契厚，素风犹待子孙传。",
            "狂歌醉舞形骸外，吾道从来况坦然。"
        ],
        "title": "和李敷察推即席感旧二首  其二",
        "id": "13a64936-e05b-4da5-ae3b-5f3e4e7a09e1"
    },
    {
        "author": "范纯仁",
        "paragraphs": [
            "眉寿康宁位九卿，人间五福最难并。",
            "丹心报国冰霜洁，白首还家里社荣。",
            "化日尽输高世乐，野云应似出门情。",
            "淮淝美事传千载，何止孤风激后生。"
        ],
        "title": "送宋大卿归淝上",
        "id": "9847ccbc-151e-4fff-aa3b-61443a16d4bd"
    },
    {
        "author": "范纯仁",
        "paragraphs": [
            "圣人流泽到真贤，直节清名奕世传。",
            "惠政讴谣腾楚甸，醉吟风月满江天。",
            "嗟予滥典劭农印，归老几无坐客毡。",
            "一得新诗清百虑，黄粱未熟且安眠。"
        ],
        "title": "和孔宗翰郎中见寄",
        "id": "92361ce7-ac62-472b-87d1-e8965e992972"
    },
    {
        "author": "范纯仁",
        "paragraphs": [
            "至道潜心信有功，目前超悟忽圆通。",
            "三身不在诸尘外，万象全归一照中。",
            "念绝去来随处乐，法无取舍自然空。",
            "护持雅属当仁力，枉问麻阳懒钝翁。"
        ],
        "title": "和傅钦之见寄",
        "id": "f5c117eb-1603-4ea2-adca-e74d237f7573"
    },
    {
        "author": "范纯仁",
        "paragraphs": [
            "宦游从昔各艰难，方寸宁禁百虑干。",
            "忧患早催颜鬓老，风波回念骨毛寒。",
            "词场久托平生契，酒席方陪此日欢。",
            "致主庇民嗟晚矣，只堪相约挂尘冠。"
        ],
        "title": "和余周郎中见寄",
        "id": "bb1c406e-6633-446b-b8bd-86cb837bc91b"
    },
    {
        "author": "范纯仁",
        "paragraphs": [
            "独爱高居远市廛，簷楹轩豁对江天。",
            "门前一曲平桥水，舍侧千畦附郭田。",
            "鸥鸟渐能亲几杖，儿童应解爱林泉。",
            "朝廷方待忠贤急，莫厌京尘扑马鞯。"
        ],
        "title": "章伯望郊居",
        "id": "c94f86c0-7540-448d-9018-7a68f3b66e7c"
    },
    {
        "author": "范纯仁",
        "paragraphs": [
            "恋德怀贤出禁城，片心长挂若摇旌。",
            "留侯老弃人间事，白傅诗传海外名。",
            "潇洒琴尊资上寿，太平风月属高情。",
            "已知世故无关虑，佳句犹烦训后生。"
        ],
        "title": "和张掞侍郎见寄",
        "id": "7f48db91-aabd-41cb-a48d-77602dc870ae"
    },
    {
        "author": "范纯仁",
        "paragraphs": [
            "天兵从昔度长桥，四海干戈一战销。",
            "江叟岂能知帝力，醉凭渔艇亢秋潮。"
        ],
        "title": "金陵怀古二首  其一",
        "id": "ccaf0af7-953a-41c1-8306-139c74c1bcd0"
    },
    {
        "author": "范纯仁",
        "paragraphs": [
            "六朝文物今何在，千里江山自宛然。",
            "英武南征无杀伐，至今樵牧尚能传。"
        ],
        "title": "金陵怀古二首  其二",
        "id": "2d1aa205-92b4-4814-a4ef-56787714e1fa"
    },
    {
        "author": "范纯仁",
        "paragraphs": [
            "二纪区区困宦游，相逢莫讶鬓先秋。",
            "清时无补身空老，往事难追涕旋流。",
            "举世交情怜我少，经旬行色为君留。",
            "何时归去江湖上，风月同寻范蠡舟。"
        ],
        "title": "和元子发学士见寄",
        "id": "de503d93-0be0-485f-bcc5-11f45ed0722c"
    },
    {
        "author": "范纯仁",
        "paragraphs": [
            "疏慵斋阁昼常扃，忽喜君来病魄醒。",
            "走访禅山诸洞穴，醉吟词客旧林亭。",
            "十年多难头俱白，四友相看眼共青。",
            "别后新诗收满轴，芝兰虽远有余馨。"
        ],
        "title": "和王著作见寄",
        "id": "2c866f6b-3774-4dc9-847c-067c1d9ccfc5"
    },
    {
        "author": "范纯仁",
        "paragraphs": [
            "谪居闲僻少朋游，珍重征帆肯暂收。",
            "多难共惊霜遶鬓，重阳还喜菊盈瓯。",
            "楼前雨洗千山翠，天际江横万里秋。",
            "节物相催人渐老，此身何日得归休。"
        ],
        "title": "和李敷重九席上遣兴",
        "id": "88420926-7ca1-496c-9c70-b8ba383dace9"
    },
    {
        "author": "范纯仁",
        "paragraphs": [
            "地僻官麤俦侣稀，乡关回首隔残晖。",
            "鬓霑楚雾人空老，水落红沙雁自归。",
            "往事寻思都似梦，素期乖失谩知非。",
            "东风送雨长西去，心逐轻云日夜飞。"
        ],
        "title": "和谢师厚见寄",
        "id": "c6fa1aaa-03a4-41a4-9f9e-e8cee9902e0b"
    },
    {
        "author": "范纯仁",
        "paragraphs": [
            "碧落无云玉鉴飞，净中毫发了能窥。",
            "光随酒蚁斟银榼，彩莹歌人发瓠犀。",
            "露重已从巾角垫，轮倾欲把斗杓携。",
            "醉狂直好探蟾窟，安得陵空万仞梯。"
        ],
        "title": "中秋赏月",
        "id": "f8c9baa9-5dbd-486c-a9aa-dfa2c5b6888f"
    },
    {
        "author": "范纯仁",
        "paragraphs": [
            "仕途名迹本幽遐，谏省俄登忝世家。",
            "恩戴丘山宜尽瘁，言关社稷敢欹邪。",
            "献芹宁识羔羊美，抱瓮徒为智士嗟。",
            "君子一言华衮重，此身被服愧无涯。"
        ],
        "title": "和耿宪见赠",
        "id": "ade60d7c-9401-455b-8c0f-d2a98039b7f7"
    },
    {
        "author": "范纯仁",
        "paragraphs": [
            "素液浓甘胜醴饴，偏零翠柏瑞明时。",
            "何如溥作丰年泽，万物涵濡被福厘。"
        ],
        "title": "和徐郎中柏枝甘露",
        "id": "f836f7f7-90d8-4d85-8463-ba102c7c9557"
    },
    {
        "author": "范纯仁",
        "paragraphs": [
            "宦游将老愧蓬飘，逢节他乡倍寂寥。",
            "世网萦身难自解，鬓霜凝鉴不重消。",
            "随阳鸣雁闻初急，向日丹枫惜半凋。",
            "饱暖全家尽君赐，忍看编户独无聊。"
        ],
        "title": "和曹职方至日",
        "id": "482a8245-73c4-49dc-98ee-e40407997563"
    },
    {
        "author": "范纯仁",
        "paragraphs": [
            "愆阳六月气仍骄，多士身劳思亦焦。",
            "膏泽俄随恩诏溥，螟蝗半逐野云飘。",
            "岁时敢望家聊给，赋歛能供政有条。",
            "凿井耕田忘帝力，何当鼓腹播民谣。"
        ],
        "title": "和耿宪秘校喜雨",
        "id": "1b0c2d5c-5b4a-461b-8b51-d12a406b0fbe"
    },
    {
        "author": "范纯仁",
        "paragraphs": [
            "今时难得是高人，里社因君俗愈醇。",
            "松竹渐成风月好，只应终日听韶钧。"
        ],
        "title": "题李子高虞部园四首  其一",
        "id": "350e0a1f-b2d3-4e72-9cf1-88fc63867bab"
    },
    {
        "author": "范纯仁",
        "paragraphs": [
            "脩炼工夫合自然，河车潜引玉池泉。",
            "老君道德人难识，复见云孙达二篇。"
        ],
        "title": "题李子高虞部园四首  其二",
        "id": "9be421b0-6079-4ae8-9a9e-6e4344de0727"
    },
    {
        "author": "范纯仁",
        "paragraphs": [
            "全家归隠似前贤，碧酒醇醲白蟹鲜。",
            "心欲生民常富寿，高歌会乐太平年。"
        ],
        "title": "题李子高虞部园四首  其三",
        "id": "ce83ac97-3625-40bc-b153-848b90e74013"
    },
    {
        "author": "范纯仁",
        "paragraphs": [
            "不教外物翳襟怀，明合蓍龟亦信哉。",
            "驽蹇自惭无骏骨，谩劳伯乐品题来。"
        ],
        "title": "题李子高虞部园四首  其四",
        "id": "ae11da35-2239-42f5-97b5-534a7b4d6a36"
    },
    {
        "author": "范纯仁",
        "paragraphs": [
            "去年对月忆良朋，今夕谁同塞上情。",
            "华发苍颜人易老，赏心乐事古难并。",
            "戍楼笛响千山迥，沙漠霜寒万里明。",
            "半夜归鸿飞不断，好将幽梦到淮城。"
        ],
        "title": "和曹演甫中秋见怀",
        "id": "614478d1-fc50-4742-8611-065bfd0cf392"
    },
    {
        "author": "范纯仁",
        "paragraphs": [
            "君缘直道阻横飞，我愧无才振国威。",
            "同榜同僚忝契分，使秦使蜀重亲依。",
            "裹粮衣帛身空老，学易知天志尚违。",
            "白首相期惟信义，世情徒是亦徒非。"
        ],
        "title": "和阎灏屯田五十岁元日感怀",
        "id": "ece6450c-76fd-40d0-9c22-6bab34af8d6c"
    },
    {
        "author": "范纯仁",
        "paragraphs": [
            "侍行曾见羽书飞，独鹤归辽想令威。",
            "三纪家声几泯泯，重来民俗尚依依。",
            "脱身负担诚多幸，屏迹山林愿正违。",
            "主诺已繄贤者助，第承先业愧才非。"
        ],
        "title": "和吴仲举通判见赠",
        "id": "771be324-2692-480f-84cb-bf7daef8f1da"
    },
    {
        "author": "范纯仁",
        "paragraphs": [
            "主人忘倦客忘归，长忆江边惜别时。",
            "日下青山犹促席，风冲画鹢正酬诗。",
            "盘堆白玉鲈腴美，手擘黄金蟹壳肥。",
            "今日相思孤戍里，尘沙满眼鬓垂丝。"
        ],
        "title": "塞下追忆乌江之会寄李诚之待制",
        "id": "cb6af8a7-681b-4c64-9d76-2e837b7cd393"
    },
    {
        "author": "范纯仁",
        "paragraphs": [
            "秋怀多感怯清笳，判向西风醉帽斜。",
            "塞上星霜人易老，幕中谈笑客偏嘉。",
            "金英浮酒稠于蚁，丹叶妆林远似花。",
            "身健几逢佳节在，登临尤更惜年华。"
        ],
        "title": "和阎灏重阳见赠二首  其一",
        "id": "dca8730c-9615-47ae-b7cf-06ea3c4a9771"
    },
    {
        "author": "范纯仁",
        "paragraphs": [
            "登高宜不负良期，须信时光似隙晖。",
            "碧穗引鑪香满坐，黄金遶席菊成围。",
            "物华旋逐鸣飙减，客思空随去雁飞。",
            "莫讶尊前偏醉倒，醉乡才到便忘归。"
        ],
        "title": "和阎灏重阳见赠二首  其二",
        "id": "b9e1d3b6-0ae1-47c6-b0f9-691d26a868dc"
    },
    {
        "author": "范纯仁",
        "paragraphs": [
            "九日天边倚戍楼，他年江国想陪游。",
            "鲈腴滑与莼丝荐，菊蘂香随酒蚁浮。",
            "别后星霜催老态，秋来颜鬓染乡愁。",
            "怀贤感旧情难尽，待向东西丐一州。"
        ],
        "title": "和曹演甫秋日见寄",
        "id": "0704d96b-c549-4891-833b-a0855432395e"
    },
    {
        "author": "范纯仁",
        "paragraphs": [
            "贤愚虽间契稠重，科籍同兼甲子同。",
            "省敛劭农明主意，霁威问俗古人风。",
            "阳和煦物先春到，膏泽随车大旱中。",
            "感旧知恩谁最笃，塞垣憔悴一衰翁。"
        ],
        "title": "王圣美太丞奉使西来喜而有赠",
        "id": "8c583779-c616-4df9-a1bd-a0c2dab312da"
    },
    {
        "author": "范纯仁",
        "paragraphs": [
            "翩翩飞鞚发云间，壮士旁观亦汗颜。",
            "势若投丸当峻坂，影如掣电下空山。",
            "汉兵神速从天落，楚骑飙驰取将还。",
            "圣主恩深怀犷俗，谩教角逐向安闲。"
        ],
        "title": "和圣美观骑士翥坡",
        "id": "fc52c5ed-f56a-4675-93b5-df504fabde18"
    },
    {
        "author": "范纯仁",
        "paragraphs": [
            "胡慑天威自走藏，腐儒焉用合还乡。",
            "驽骀恋主心终在，鼯鼠营身技不长。",
            "晚岁胸襟成濩落，故山林壑谩青苍。",
            "进趋无术归无计，聊得君诗浣肺肠。"
        ],
        "title": "和圣美壁间题",
        "id": "cba1825a-f72b-40d8-b019-653d186d9688"
    },
    {
        "author": "范纯仁",
        "paragraphs": [
            "今日天涯同一笑，当年泽畔共长吟。",
            "还朝未复中台职，报主长存国士心。"
        ],
        "title": "和圣美三岔铺留题",
        "id": "b7327376-1a49-4fbe-86ee-0940040edb50"
    },
    {
        "author": "范纯仁",
        "paragraphs": [
            "低昂坐作疾如风，羌管夷歌唱和同。",
            "应为降胡能蹈抃，不妨全活向军中。"
        ],
        "title": "蕃舞",
        "id": "beed692f-ee40-4902-9690-e843c310c74e"
    },
    {
        "author": "范纯仁",
        "paragraphs": [
            "蚁分突骑向高岑，驰下危涂万丈深。",
            "犷俗轻生唯鬭险，垂堂宁复戒千金。"
        ],
        "title": "观疆人翥坡",
        "id": "e0daca6e-e30c-49d0-a874-2b8fbe81f413"
    },
    {
        "author": "范纯仁",
        "paragraphs": [
            "圣主忧勤百职脩，忠臣那复作身谋。",
            "遐方民力资周度，晚岁人情乐小休。",
            "郭震能僵乌质胫，陈汤解斩郅支头。",
            "知贤独恨官疏远，珠璧何时免暗投。"
        ],
        "title": "和圣美华池感事",
        "id": "b3c4d447-5ba7-4342-a5cb-46d08a118faa"
    },
    {
        "author": "范纯仁",
        "paragraphs": [
            "智浅才疏合窜流，生逢尧舜忍空休。",
            "犹慙世旧垂青眼，未报君恩已白头。",
            "贵老何由操几杖，爱贤曾是继箕裘。",
            "新春遥祝增眉寿，阻向宾筵跪一瓯。"
        ],
        "title": "寄陈述古宾客万琏郎中二首  其一",
        "id": "0a8d8561-058c-4fe4-97fd-221430341ea4"
    },
    {
        "author": "范纯仁",
        "paragraphs": [
            "欣欣万物占芳春，对景那知放逐身。",
            "粗守素风谙左宦，拟投白社愧高人。",
            "汉疏蚤命东门驾，商老方为少海宾。",
            "空辱忘年微报称，浪酬佳唱恃心亲。"
        ],
        "title": "寄陈述古宾客万琏郎中二首  其二",
        "id": "f4e32578-0cbb-473f-a418-a867bf390577"
    },
    {
        "author": "范纯仁",
        "paragraphs": [
            "危踪俄复罣刑书，得丧情怀久已无。",
            "忧道不知身窜逐，登山未敌世崎岖。",
            "恋轩无计惭疲马，向日低飞作晚乌。",
            "薄禄未抛生事拙，涸鳞徒忆纵江湖。"
        ],
        "title": "和王定国见寄",
        "id": "229413c4-f749-43e7-b468-4d7631cee984"
    },
    {
        "author": "范纯仁",
        "paragraphs": [
            "芳信初传喜满胸，开缄气燄若长虹。",
            "文墙目视曹刘短，诗将坛登李杜雄。",
            "一别寒暄迷甲子，十年尘土谩西东。",
            "知君善诱存先契，不欲疏顽坠素风。"
        ],
        "title": "和张伯常见寄",
        "id": "30966cff-dfb9-4480-8ae7-b748828c5058"
    },
    {
        "author": "范纯仁",
        "paragraphs": [
            "湖上春游阻重陪，朱轓红旆想徘徊。",
            "鶑花对席应相觅，不见频携醉客来。"
        ],
        "title": "春日寄许州韩持国",
        "id": "576d9bed-df3c-4b14-8743-6904c8d219d7"
    },
    {
        "author": "范纯仁",
        "paragraphs": [
            "心为积仁唯岂弟，官因任直少升迁。",
            "处常自享荣期乐，早退皆输白傅贤。",
            "官路风波今免矣，善人福寿固宜然。",
            "谪居未遂归田计，犹欲希风向暮年。"
        ],
        "title": "和李康侯屯田见寄韵二首  其一",
        "id": "f1dea06f-50bd-4415-adb5-cf3a103c6164"
    },
    {
        "author": "范纯仁",
        "paragraphs": [
            "仕途三黜信多难，名迹常忧不自完。",
            "幸頼圣恩宽罪戾，敢辞闲地尽盘桓。",
            "孟生坠甑何能顾，贡禹尘冠岂复弹。",
            "俸入虽贫家世事，釜鱼前世已称丹。"
        ],
        "title": "和李康侯屯田见寄韵二首  其二",
        "id": "d0b30b64-e78b-4ee3-aaea-8aede2461dd6"
    },
    {
        "author": "范纯仁",
        "paragraphs": [
            "碧玉为池白玉堤，千林万木尽花开。",
            "携宾欲觅开尊处，祇得清香辨野梅。"
        ],
        "title": "雪中池上",
        "id": "0eee6ce4-15cf-4fdf-9f89-b24076fad8ec"
    },
    {
        "author": "范纯仁",
        "paragraphs": [
            "生平迂拙畏非彝，苦爱曾颜道甚夷。",
            "麋鹿岂堪婴组绂，渔樵只合在山陂。",
            "遭时不叹冯唐老，忍耻空惭鲍叔知。",
            "盈纸更烦佳句赠，雅情深厚俗难窥。"
        ],
        "title": "和管滂著作见寄韵",
        "id": "018dbf05-b454-47ac-bc65-796a6ffee967"
    },
    {
        "author": "范纯仁",
        "paragraphs": [
            "官舍荒凉近古城，园林七月起秋声。",
            "偶来嘉客从芸省，似对清冰满玉罂。",
            "谈笑从容诚吏隠，逢迎疏野愧朝英。",
            "田庐未得长归去，山鸟知人半夜鸣。"
        ],
        "title": "又和席上见赠",
        "id": "16130d2d-2eef-40fd-b80c-0fe21f8b4d3a"
    },
    {
        "author": "范纯仁",
        "paragraphs": [
            "暗拙行身足险艰，青云有路敢思攀。",
            "学承诗礼难窥奥，仕偶唐虞乐抱关。",
            "掌谏何能裨衮职，护边无术勒燕山。",
            "风波忽起人情外，瓜李终由自处间。",
            "白发报君嗟已晚，清朝谪宦愧多闲。",
            "夫君年壮才方劭，岂合迂迟与我班。"
        ],
        "title": "和任夔节推见寄",
        "id": "3d346b51-3370-476d-a0b2-53fd9a0d1683"
    },
    {
        "author": "范纯仁",
        "paragraphs": [
            "春湖景物画图中，朱阁偏宜翠柳笼。",
            "上客纵谈髯奋白，佳人醉舞脸舒红。",
            "铺张锦绣花边日，堆叠琉璃水面风。",
            "民俗欢游鱼鸟乐，主人才合代天工。"
        ],
        "tags": [
            "西湖"
        ],
        "title": "和王乐道西湖席上",
        "id": "237d5b47-e387-4f67-bd0a-2c47a50b9138"
    },
    {
        "author": "范纯仁",
        "paragraphs": [
            "谪居终日省愆尤，贝锦虽成职我由。",
            "萍梗屡嗟罹放逐，风波更险信沈浮。",
            "生还故里诚多幸，坐废明时敢不忧。",
            "自是无才速官谤，非关有命压人头。"
        ],
        "title": "和王定国见寄",
        "id": "f58542bc-959a-4512-bea5-f6718a9f63d7"
    },
    {
        "author": "范纯仁",
        "paragraphs": [
            "养生不达嵇康论，知止聊遵老氏书。",
            "左宦行将三岁许，羸疴复卧四旬余。",
            "手扶瘦竹形相称，鬓拟新霜色一如。",
            "独枉故人诗意重，涅磨无改是璠璵。"
        ],
        "title": "病起和李康侯屯田见寄",
        "id": "861b60cc-fba3-4e8c-bede-04805f42848a"
    },
    {
        "author": "范纯仁",
        "paragraphs": [
            "岷峨秀气入京华，鹏翼抟风势莫涯。",
            "昆玉照人呈美璞，楚兰芬畹擢新芽。",
            "朝廷迁陟先诸彦，闾里光荣在一家。",
            "不鄙义阳疲病守，肯来同醉岸乌纱。"
        ],
        "title": "和郭昌朝寺丞见寄二首  其一",
        "id": "9adcf615-a4ec-4093-9a86-730e1ce85ed2"
    },
    {
        "author": "范纯仁",
        "paragraphs": [
            "言路再居无少补，护边三岁乏微勋。",
            "非才自合投闲地，竭节终期报圣君。",
            "老去年光流似水，病来世味薄如云。",
            "读书记一将忘十，少壮谁教不自勤。"
        ],
        "title": "和郭昌朝寺丞见寄二首  其二",
        "id": "084d8da4-a6ff-4b5f-a1cd-74671e41dfca"
    },
    {
        "author": "范纯仁",
        "paragraphs": [
            "故人还喜笑言同，把酒相看似梦中。",
            "老去卜邻逢晏子，从来解榻頼陈公。",
            "画船稳泛平溪渌，层观高横落日红。",
            "莫讶狂歌先尽醉，预愁羁旅向山东。"
        ],
        "title": "和王微之同持国泛舟登楼",
        "id": "05b7d950-c4ef-4ded-9938-ed0ce8d74914"
    },
    {
        "author": "范纯仁",
        "paragraphs": [
            "胜概因人得久存，此泉疏凿自先君。",
            "发源不负当时意，清影犹涵昔日云。",
            "养正迥当深涧下，朝宗应与众流分。",
            "今逢贤帅光陈迹，名逐新诗海内闻。"
        ],
        "title": "和郑通议青州范公泉",
        "id": "33fa5c9a-4b47-4e1a-a3fb-f3f687162454"
    },
    {
        "author": "范纯仁",
        "paragraphs": [
            "三纪仁皇侍从臣，当时文学动簪绅。",
            "高明已入儒林传，旧室长存历水滨。",
            "岘首空留王粲宅，香山犹识白公真。",
            "他年遗迹应无废，不坠诗书世有人。"
        ],
        "title": "张掞侍郎读书堂",
        "id": "0fd6f6b1-d10d-492e-8477-25e1932948eb"
    },
    {
        "author": "范纯仁",
        "paragraphs": [
            "一自淮阳阻见贤，俄惊壮齿变衰年。",
            "宦游嗟我身名玷，早退输君福寿延。",
            "别后童颜应不改，何时醉袂复相连。",
            "白头犹忝山城守，常愧君恩未尽宣。"
        ],
        "title": "和刘孝叔吏部见寄",
        "id": "72223a63-7669-4e5d-ad06-9b0c6149a664"
    },
    {
        "author": "范纯仁",
        "paragraphs": [
            "心镜如如绝断常，人天魔怨讵能伤。",
            "本来面目超诸相，自在威仪遍十方。",
            "石火电光随事过，龟毛兔角竟谁长。",
            "真风到处堪行化，何必江西选佛场。"
        ],
        "title": "和北都王宣徽赠觉海大师",
        "id": "01d81c36-3837-45b0-bf92-ff8630392094"
    },
    {
        "author": "范纯仁",
        "paragraphs": [
            "得请西台鬓已班，便乘骢马出齐山。",
            "举头桑梓休怀土，信脚伊嵩胜抱关。",
            "憔悴精神宜早退，太平官职自多闲。",
            "三公天下称人杰，名迹何堪比数间。"
        ],
        "title": "和黄康侯推官二首  其一",
        "id": "0e8d0a0c-7e11-4bdd-826d-eb47b8b7b6e2"
    },
    {
        "author": "范纯仁",
        "paragraphs": [
            "少多狂拙老惭非，富贵功名得已迟。",
            "六秩筋骸难任事，十年台阁谩逢时。",
            "圣朝贫贱虽堪耻，吏隠优闲合作知。",
            "回首螭头严近日，恍如曾梦到龙墀。"
        ],
        "title": "和黄康侯推官二首  其二",
        "id": "176e9659-3dbb-478e-8ba7-363a5e648fca"
    },
    {
        "author": "范纯仁",
        "paragraphs": [
            "西都风物最繁华，真率相延有几家。",
            "游赏直判连日醉，残春可忍负鶑花。"
        ],
        "title": "以府会阻赴王安之招集次安之韵二首  其一",
        "id": "887f8b73-d5e4-4ec4-b878-e48a8db261c6"
    },
    {
        "author": "范纯仁",
        "paragraphs": [
            "洛阳春色古称奇，况复名花世所希。",
            "偶阻嬉游同一醉，任从旭日丽朝晖。"
        ],
        "title": "以府会阻赴王安之招集次安之韵二首  其二",
        "id": "16b06744-1653-4aee-992a-98374f4f12cf"
    },
    {
        "author": "范纯仁",
        "paragraphs": [
            "贤者规模众所遵，屏除外饰贵全真。",
            "盍簪既屡宜从简，为具虽疏不愧贫。",
            "免事献酬脩末节，都将诚实奉嘉宾。",
            "岂唯同志欣相照，清约犹能化后人。"
        ],
        "title": "和文太师真率会",
        "id": "38f46c16-24ff-404c-8ad6-16e5505306a5"
    },
    {
        "author": "范纯仁",
        "paragraphs": [
            "四公眉寿复均年，此会前脩未省传。",
            "筋力轻安同少壮，风标萧洒似神僊。",
            "分司东洛荣难并，聚德西豪事莫肩。",
            "今夕天官应有奏，老人星彩近台躔。"
        ],
        "title": "上文潞公同甲会",
        "id": "bcc94ad5-cab4-42b4-8154-0894372a7a10"
    },
    {
        "author": "范纯仁",
        "paragraphs": [
            "金昆玉季老相亲，孝弟传家四海闻。",
            "白首还乡疑广受，清朝得志异机云。",
            "埙箎迭奏声相应，鸿雁连飞翼不分。",
            "一夜西风响黄叶，萧骚助我叹离群。"
        ],
        "title": "送司马伯康君实归夏县",
        "id": "1287a6ba-3a53-4601-a786-c65baa94d43b"
    },
    {
        "author": "范纯仁",
        "paragraphs": [
            "一阳将复昴当躔，毓粹储精降巨贤。",
            "启迪先朝承大统，赞襄仁祖格皇天。",
            "备膺百顺人谁拟，达有三尊我独全。",
            "嵩岳穹崇河水远，高名遐寿与之肩。"
        ],
        "title": "潞国公生日",
        "id": "3a577097-66ae-4e7c-bec5-db447e1a3f1a"
    },
    {
        "author": "范纯仁",
        "paragraphs": [
            "温甘移种自君家，香雪年年只吐花。",
            "结实定非江北枳，新诗先费主人夸。"
        ],
        "title": "安之家庭甘结实三首  其一",
        "id": "577677ef-d0f7-4e47-a0a5-6b8891cd7bfa"
    },
    {
        "author": "范纯仁",
        "paragraphs": [
            "遮藏霜雪免摧残，绿实初垂未满栏。",
            "想见主人珍惜意，一回出户一回看。"
        ],
        "title": "安之家庭甘结实三首  其二",
        "id": "0d79d404-4170-4f1e-ba49-243d9961768d"
    },
    {
        "author": "范纯仁",
        "paragraphs": [
            "花果从来盛洛都，黄甘结实古来无。",
            "分金未足均闾里，就赏应须倒百壶。"
        ],
        "title": "安之家庭甘结实三首  其三",
        "id": "1c2238d3-3cc4-4ff6-9b89-0a97ed4ffacc"
    },
    {
        "author": "范纯仁",
        "paragraphs": [
            "乡闾贵老宁牵彊，德齿俱尊合便安。",
            "况是耆英会中客，须同八十主人看。"
        ],
        "title": "子骏作真率会招安之不至二首  其一",
        "id": "f942fab9-9524-4ba2-bc27-bafd5e0fd869"
    },
    {
        "author": "范纯仁",
        "paragraphs": [
            "齐眉举案人谁似，异膳常珍必自调。",
            "真率攀邀宜莫应，蚍蜉大木固难摇。"
        ],
        "title": "子骏作真率会招安之不至二首  其二",
        "id": "c683becc-89e0-44fe-b6f3-a5e3bb600f7c"
    },
    {
        "author": "范纯仁",
        "paragraphs": [
            "空庭待月喜佳宾，杯杓频传酒易醺。",
            "长笛悠扬侵万籁，圆蟾潋滟出重云。",
            "辞荣风节轻三事，破的功能伏一军。",
            "高兴未阑天宇静，笑谈不觉夜将分。"
        ],
        "title": "八月十六日张伯常见访赏月四首  其一",
        "id": "0fb05811-de48-4c2e-90be-64db8a5380bd"
    },
    {
        "author": "范纯仁",
        "paragraphs": [
            "老来尤喜见朋游，况是才名第一流。",
            "今日偶逢甘共醉，他年相忆苦三秋。",
            "高吟洒落过千首，遗爱深浓在几州。",
            "我亦官闲少拘检，留连宁复问更筹。"
        ],
        "title": "八月十六日张伯常见访赏月四首  其二",
        "id": "b41faf73-7103-40b4-8e39-842b339ac138"
    },
    {
        "author": "范纯仁",
        "paragraphs": [
            "白首相知有几人，良宵难惜醉醺醺。",
            "此心直欲清如月，外物何妨薄似云。",
            "饮若长鲸吞巨浪，诗如老将纳降军。",
            "过从幸得闲中乐，好恶荣枯莫彊分。"
        ],
        "title": "八月十六日张伯常见访赏月四首  其三",
        "id": "5612871f-3f22-4174-ba43-4bb10c710a2c"
    },
    {
        "author": "范纯仁",
        "paragraphs": [
            "今夕无烦秉烛游，露华垂叶若珠流。",
            "翰林偏爱尊中月，词客休悲洛下秋。",
            "金谷池台多胜概，伊川山水近神州。",
            "从兹只合追清景，世故何烦妄计筹。"
        ],
        "title": "八月十六日张伯常见访赏月四首  其四",
        "id": "be9b7e14-5343-454b-a41f-41a0088427cf"
    },
    {
        "author": "范纯仁",
        "paragraphs": [
            "周公作邑遗成康，玉帛从兹走万方。",
            "四向山河围殿阁，千家花竹间田桑。",
            "游人选胜停车马，词客寻春杂咏觞。",
            "幸得闲官陪几杖，欲酬佳句愧荒唐。"
        ],
        "title": "和子骏洛中书事",
        "id": "beee12dc-53a2-4df0-9ea6-610c0b136dac"
    },
    {
        "author": "范纯仁",
        "paragraphs": [
            "洛城花美四方归，独有姚黄得见稀。",
            "曾入黼闱参近侍，分明新染赭黄衣。"
        ],
        "title": "和君实姚黄玉玲珑二品牡丹二首  其一",
        "id": "23078392-9f8e-46b7-af97-04b229813746"
    },
    {
        "author": "范纯仁",
        "paragraphs": [
            "花得新朋自我公，洁如明玉状玲珑。",
            "芳心有待人难见，小圃深藏洛水东。"
        ],
        "title": "和君实姚黄玉玲珑二品牡丹二首  其二",
        "id": "107a671b-a5ee-428d-aa71-474954aae99e"
    },
    {
        "author": "范纯仁",
        "paragraphs": [
            "一别年光已浃辰，相逢重忆蜀江春。",
            "欲知盈榼分甘意，旨酒思柔属故人。"
        ],
        "title": "元日分壶酒赠杨舜俞大卿",
        "id": "2a94a2e0-9c87-458f-8562-ef24fabda99b"
    },
    {
        "author": "范纯仁",
        "paragraphs": [
            "贤守班条俗易从，戴其仁厚服其功。",
            "虚心足以求民瘼，实效应须柬帝衷。",
            "缱绻交情由道合，连绵榜契复官同。",
            "当时赐第今无几，共喜优游作老翁。"
        ],
        "title": "寄和浮光曹九章大夫",
        "id": "03f60e5d-89e6-4eb4-89ba-1a67aefcff09"
    },
    {
        "author": "范纯仁",
        "paragraphs": [
            "半生奔走困尘埃，晚得优游掌旧台。",
            "庭柏岁寒青独在，林乌朝夕倦重来。",
            "闲霑薄禄诚多愧，老向清朝信不才。",
            "唯喜洛城俦侣盛，从容相遇即衔杯。"
        ],
        "title": "妙觉晚吟呈席上诸公",
        "id": "c41af44e-937d-404c-9c40-576d15751fa5"
    },
    {
        "author": "范纯仁",
        "paragraphs": [
            "穰邓相看少壮时，中间薄宦阻亲依。",
            "幸君西洛休官早，值我东齐谢病归。",
            "春色满城游骑纵，月光照席酒觥飞。",
            "遥知汉上幽栖乐，饱暖全家卧翠微。"
        ],
        "title": "送伯常归郢中",
        "id": "1408c5ef-d2de-4fd2-83a9-381c5333fea2"
    },
    {
        "author": "范纯仁",
        "paragraphs": [
            "隅陪旌旆纵春游，好景偏销倦客愁。",
            "红杏都开如趁赏，夭桃欲坼尚含羞。"
        ],
        "title": "和韩子华相公同游王君贶园二首  其一",
        "id": "5542b283-3383-4b44-ab66-0f8c6b34aa40"
    },
    {
        "author": "范纯仁",
        "paragraphs": [
            "善政多闲若解牛，寻春选胜遍深幽。",
            "红芳翠竹围松岛，彊醉清尊盖自由。"
        ],
        "title": "和韩子华相公同游王君贶园二首  其二",
        "id": "1f4361e0-ad0a-40d1-ab8c-d6e6b6acd6dc"
    },
    {
        "author": "范纯仁",
        "paragraphs": [
            "放尽群花春欲归，惜春游乐幸相依。",
            "不堪风雨成暌阻，卧听萧骚洒竹扉。"
        ],
        "title": "和君实雨中即事二首  其一",
        "id": "ca2133c8-eb33-44b9-980c-0b46cc4b3ac3"
    },
    {
        "author": "范纯仁",
        "paragraphs": [
            "熟寝翻知计虑长，闲斋一枕事都忘。",
            "自然便是无何境，梦到华胥亦异乡。"
        ],
        "title": "和君实雨中即事二首  其二",
        "id": "202c393b-ed00-47d5-b355-aa90e985649c"
    },
    {
        "author": "范纯仁",
        "paragraphs": [
            "名园选胜许参陪，游骑俄冲急雨回。",
            "花里不闻鶑弄舌，瓮头空爱蚁浮醅。",
            "寒云重结三冬雪，暖律虚飞二纪灰。",
            "深恐群芳便彫落，主人还引上春台。"
        ],
        "title": "君实邀游南园雨止",
        "id": "80f8dfe3-fb28-4704-8983-926ac79fedce"
    },
    {
        "author": "范纯仁",
        "paragraphs": [
            "春色鲜明满洛川，青芜白鸟望中闲。",
            "千门金碧明初日，四面烟岚簇远山。",
            "桥偃长虹当上苑，水淙鸣玉过通阛。",
            "乘骢幸托车尘后，时頼清尊破客颜。"
        ],
        "title": "子华相公应天院行香归洛川",
        "id": "44e95d80-3ace-4da4-9fd9-78e688a759e9"
    },
    {
        "author": "范纯仁",
        "paragraphs": [
            "晚年光景更关心，尤向芳时惜寸阴。",
            "每到园林花好处，常思贳醉解貂金。"
        ],
        "title": "和君实南园独酌三首  其一",
        "id": "41690227-2a45-4f09-bad7-c6e59adea298"
    },
    {
        "author": "范纯仁",
        "paragraphs": [
            "寒食三春气候深，落英榆荚满墙阴。",
            "未甘密叶成翠幄，不爱黄花如散金。"
        ],
        "title": "和君实南园独酌三首  其二",
        "id": "0b495b7a-7a65-4c35-8a55-c1bfd1d0244d"
    },
    {
        "author": "范纯仁",
        "paragraphs": [
            "累日怀贤痗寸心，谁知独酌醉花阴。",
            "公诗字字如珠玉，并得三篇胜万金。"
        ],
        "title": "和君实南园独酌三首  其三",
        "id": "70c17474-5a2a-4d6a-b21a-b17d1daa3040"
    },
    {
        "author": "范纯仁",
        "paragraphs": [
            "独想当年春宴游，湖边日日醉金瓯。",
            "三年阻作登龙客，不谓相思已白头。"
        ],
        "title": "酬韩持国",
        "id": "2528ab3e-139b-4373-b163-084dba4ff8ff"
    },
    {
        "author": "范纯仁",
        "paragraphs": [
            "牡丹奇擅洛都春，百卉千花浪纠纷。",
            "国色鲜明舒嫩脸，僊冠重叠剪红云。",
            "竞驰经品供天赏，旋立佳名竦众闻。",
            "园吏遮藏恐凋落，直欹青盖过残曛。"
        ],
        "title": "牡丹二首  其一",
        "id": "8f73a745-4e25-4c0a-a476-6b1ffa3f290d"
    },
    {
        "author": "范纯仁",
        "paragraphs": [
            "夺尽春光胜尽花，都人巧植鬭鲜华。",
            "搜奇不惮过民舍，醉赏唯愁污相车。",
            "密蘂攒心承晓露，繁红添色映朝霞。",
            "何妨纵步家家到，园圃相望幸不赊。"
        ],
        "title": "牡丹二首  其二",
        "id": "db3e1dbb-1ff3-45ad-9791-249725bb0e40"
    },
    {
        "author": "范纯仁",
        "paragraphs": [
            "佳节仍逢善政初，熙然民物在华胥。",
            "龙楼影里回仙棹，隼旆光中从相车。",
            "明媚山川铺晚照，啁啾丝管响清虚。",
            "太平应似羲皇世，早晚重看洛出书。"
        ],
        "title": "上巳泛舟酬子华相公",
        "id": "c42d1f01-3397-4e44-8043-c4c6727abc40"
    },
    {
        "author": "范纯仁",
        "paragraphs": [
            "公从帝所享钧天，归及三春景物妍。",
            "洛鲤烹鲜随玉馔，姚黄开晚待琼筵。",
            "身同五福居周分，心似南风助舜絃。",
            "花木只堪供暂赏，直须嵩少伴长年。"
        ],
        "title": "和文潞公归洛赏花",
        "id": "f5031056-71c7-47e2-963d-eea9104711b6"
    },
    {
        "author": "范纯仁",
        "paragraphs": [
            "云汉成章湛露晞，都门宴饯羽觞飞。",
            "谢安不复东山起，争似阿衡得谢归。"
        ],
        "title": "文潞公谢事归洛二首  其一",
        "id": "aa339833-a1b4-4703-bbc8-48e456157cf2"
    },
    {
        "author": "范纯仁",
        "paragraphs": [
            "相国东郊迓帝师，红幢交映碧参差。",
            "都人共喜安舆到，正是余花可惜时。"
        ],
        "title": "文潞公谢事归洛二首  其二",
        "id": "d9e1e327-32a0-4f4e-9fb7-18e12f6cd297"
    },
    {
        "author": "范纯仁",
        "paragraphs": [
            "湍流湱湱走平田，清旷园林未暑天。",
            "遶圃曲堤都种竹，泛舟双沼不栽莲。",
            "沙边白鹭翘来静，丛上幽花晚更妍。",
            "乘月陪欢忘夜久，莎间潜有露珠圆。"
        ],
        "title": "和子华陪文潞公宴东田",
        "id": "f6da53db-d985-4cc8-bd68-546e841d0311"
    },
    {
        "author": "范纯仁",
        "paragraphs": [
            "三纪中书更有谁，致君尧舜似臯夔。",
            "频年力请方归第，天子临轩册太师。"
        ],
        "title": "效宫词体上文太师十绝  其一",
        "id": "98119a48-7ddf-4064-8dbc-0f2d30e448a3"
    },
    {
        "author": "范纯仁",
        "paragraphs": [
            "太师还政异寻常，前殿铺张册礼忙。",
            "入对谁知年八十，身轻拜舞谢吾皇。"
        ],
        "title": "效宫词体上文太师十绝  其二",
        "id": "09ebdb32-af74-439c-888d-8abedb51c7e2"
    },
    {
        "author": "范纯仁",
        "paragraphs": [
            "吾皇重喜见仪形，对御排场结彩棚。",
            "才见罢时先赐宴，御前亲劝一金觥。"
        ],
        "title": "效宫词体上文太师十绝  其三",
        "id": "b7b2ba1d-1880-43e1-8155-0c61fda60fa2"
    },
    {
        "author": "范纯仁",
        "paragraphs": [
            "上前一饮釂金觥，侍宴群公喜且惊。",
            "吕尚鬻熊今复见，神仙不必在蓬瀛。"
        ],
        "title": "效宫词体上文太师十绝  其四",
        "id": "e4826136-a3d8-4323-8c8f-72c86673070a"
    },
    {
        "author": "范纯仁",
        "paragraphs": [
            "蓬瀛闻说有仙居，甲第园林想亦如。",
            "遶圃琅玕抽翠竹，平流瑟瑟走清渠。"
        ],
        "title": "效宫词体上文太师十绝  其五",
        "id": "c58328c5-4490-4cdd-8de0-2fed74fe3b67"
    },
    {
        "author": "范纯仁",
        "paragraphs": [
            "清渠泻水灌东田，十顷方塘不种莲。",
            "白鸟往来明镜里，画船安稳坐青天。"
        ],
        "title": "效宫词体上文太师十绝  其六",
        "id": "a76bb714-6fef-49f2-ab27-61c618f17d09"
    },
    {
        "author": "范纯仁",
        "paragraphs": [
            "天上虽传周伯星，应期为瑞有常经。",
            "未如全享康宁福，访水寻山到处行。"
        ],
        "title": "效宫词体上文太师十绝  其七",
        "id": "08e4e9c3-4c85-4127-8802-ba92ca7797aa"
    },
    {
        "author": "范纯仁",
        "paragraphs": [
            "行乐心清日日添，诗豪酒健独能兼。",
            "从容对客忘威重，自是天真不是谦。"
        ],
        "title": "效宫词体上文太师十绝  其八",
        "id": "867a1aa0-8896-4280-9f2c-7e34040109d9"
    },
    {
        "author": "范纯仁",
        "paragraphs": [
            "谦虚久已得民心，三尹西都惠爱深。",
            "一自安车朝阙去，万人侧耳听归音。"
        ],
        "title": "效宫词体上文太师十绝  其九",
        "id": "d48168c6-89aa-4172-a442-b8fcf90a5c1e"
    },
    {
        "author": "范纯仁",
        "paragraphs": [
            "归日天恩赐画船，倾城士女尽迎观。",
            "园家连夜惊筠笼，为趁明朝献牡丹。"
        ],
        "title": "效宫词体上文太师十绝  其一○",
        "id": "47d18391-ec05-48b2-a0f0-1dcfd82d9059"
    },
    {
        "author": "范纯仁",
        "paragraphs": [
            "丞相园池冠壁田，娉婷次第坼红莲。",
            "主人居守麟符重，谁见新妆照水妍。"
        ],
        "title": "和子华游韩王园怀故园池莲红薇二首  其一",
        "id": "376bdeca-47de-4443-9538-79a94790e008"
    },
    {
        "author": "范纯仁",
        "paragraphs": [
            "鲜葩嫩蘂吐香浓，千朵妖饶颤晚风。",
            "却想许园僊品盛，姝衣轻透玉肌红。"
        ],
        "title": "和子华游韩王园怀故园池莲红薇二首  其二",
        "id": "aac288ae-42fa-4bed-95fa-98df08f2bca8"
    },
    {
        "author": "范纯仁",
        "paragraphs": [
            "千骑翩翩逐郡侯，条山重继昔年游。",
            "翠深叠嶂烟岚晚，绿满长郊稼穑秋。",
            "胜概不知行客老，征骖聊为主人留。",
            "预思别后登临处，应见黄河入海流。"
        ],
        "title": "再赴蒲津陪解梁张守安邑王宰游静林",
        "id": "671a0262-89c6-4640-a510-dbd8270b85df"
    },
    {
        "author": "范纯仁",
        "paragraphs": [
            "白首衰颜愧复来，当时怀抱向谁开。",
            "登临彷彿惊前梦，游赏从容忆旧台。",
            "旨酒欲斟怀老伴，高吟难敌想天才。",
            "会须早逐君归去，茅屋荒田半草莱。"
        ],
        "title": "赠张大夫",
        "id": "c1861964-2f6f-49fb-be9f-e424d54dcc81"
    },
    {
        "author": "范纯仁",
        "paragraphs": [
            "孙阁重登愧玳簪，情同倦翼托高林。",
            "嵩邙未敌仁基厚，河洛宁如福海深。",
            "善教每闻当镂骨，重知难报欲霑襟。",
            "至诚怀德逾饥渴，不比寻常势利心。"
        ],
        "title": "寄上文潞公",
        "id": "473e7110-8118-47a9-b163-75f51d2cdace"
    },
    {
        "author": "范纯仁",
        "paragraphs": [
            "疏顽曾是费鑪锤，从昔叨蒙国士知。",
            "一阻门墙惊岁月，几回魂梦到嵩伊。",
            "神僊客佩黄金印，燕赵人斟白玉巵。",
            "薄宦浪抛东阁去，君恩未报叹衰迟。"
        ],
        "title": "寄上西京留守子华相公",
        "id": "17d2678d-eb65-471f-bdc3-b455aff04650"
    },
    {
        "author": "范纯仁",
        "paragraphs": [
            "僚友难逢不世贤，洛台经岁共清闲。",
            "蒹葭岂合依良玉，培塿何能望泰山。",
            "直道难堪从俗尚，清新原足重人间。",
            "期君致主登廊庙，茅屋荒田我自还。"
        ],
        "tags": [
            "泰山"
        ],
        "title": "寄鲜于子骏西台",
        "id": "a8739559-da36-4020-96f3-8dcf4b598fb0"
    },
    {
        "author": "范纯仁",
        "paragraphs": [
            "遶郭依依柳渐青，绮罗深处画船横。",
            "坐中唯欠贤乡老，把酒向风无限情。"
        ],
        "title": "和薛中散踏青词",
        "id": "c49a5305-a842-4399-b903-3daafe381860"
    },
    {
        "author": "范纯仁",
        "paragraphs": [
            "玉艳霜葩万朵攒，曾陪宴席醉中看。",
            "西州纵有寻花处，亦待顽童格舞干。"
        ],
        "title": "寄和子华相公王园赏梅",
        "id": "015abd4e-93b3-4174-8480-4a5b55a14921"
    },
    {
        "author": "范纯仁",
        "paragraphs": [
            "谁擘中条太华开，万家填郭耸楼台。",
            "岳呈仙掌日边见，河泻龙门天上来。",
            "烟霭远分秦甸阔，山川都抱舜城回。",
            "坚碑应是当年石，重见吾皇咏起哉。"
        ],
        "title": "题河中府名阃堂",
        "id": "027ff0da-d5ea-4d14-b70f-20b031b619e2"
    },
    {
        "author": "范纯仁",
        "paragraphs": [
            "武夷山色倚天青，中有贤儒谢世荣。",
            "自以高名传积庆，不教黄壤掩清名。",
            "构亭傍垅同虚寝，陟岵无时见孝诚。",
            "宁独显亲由富贵，还能厚德庇群生。"
        ],
        "title": "寄题张运使先垅永慕亭",
        "id": "a7d7a728-3164-41b4-83c7-d857ff0b0817"
    },
    {
        "author": "范纯仁",
        "paragraphs": [
            "道傍禾忝穗交垂，旌旆纷纷曳彩霓。",
            "山夹两河嗟地险，云埋万堞觉城低。",
            "十年不到身如梦，五马重来路欲迷。",
            "却据归鞍下长坂，辕门迎谒引行齐。"
        ],
        "title": "入河中府",
        "id": "19f07122-801b-46ed-b45c-ce4002a59d5f"
    },
    {
        "author": "范纯仁",
        "paragraphs": [
            "气如巨浪泻长江，清似寒冰满玉缸。",
            "几与贾生摩壁垒，未令张子见麾幢。",
            "色丝幼妇宜传久，肉袒牵羊合亟降。",
            "欲近云章刊翠石，却忧染翰孰能双。"
        ],
        "tags": [
            "长江"
        ],
        "title": "谢张解州作名阃堂记",
        "id": "45aa8c7a-3a7a-42ca-b247-6e4d0135164b"
    },
    {
        "author": "范纯仁",
        "paragraphs": [
            "边霜肃肃满川梁，无限秋怀付一觞。",
            "白酒聊同佳客醉，黄花不减故园香。",
            "民兵已许归南亩，圣泽行闻赦叛羌。",
            "得脱征衣归里社，大能酩酊乐时康。"
        ],
        "title": "秋日席上",
        "id": "5c02390a-702c-4563-b796-e906ef751a84"
    },
    {
        "author": "范纯仁",
        "paragraphs": [
            "古祠东北据孤峰，台殿岧峣出半空。",
            "廛市纵横棋局布，云烟重叠画图中。",
            "登高览胜惭吾祖，放意寻山忆谢公。",
            "却爱夕阳照归骑，翩翩旗旆满川红。"
        ],
        "title": "游寡阜庙二首  其一",
        "id": "883cabf5-ec91-4ead-bf34-4e97df82909a"
    },
    {
        "author": "范纯仁",
        "paragraphs": [
            "逾旬积雨喜新晴，民物熙然百谷成。",
            "风叶萧骚林野薄，霜天寥廓日华清。",
            "千山甫隔乌延塞，两水傍临不窟城。",
            "但得年丰人足食，犬羊余种岂须平。"
        ],
        "title": "游寡阜庙二首  其二",
        "id": "fbaa1eca-b94c-4e39-9d14-94f08419eb7b"
    },
    {
        "author": "范纯仁",
        "paragraphs": [
            "身由疲病难从政，性本颛愚不学禅。",
            "到老岂能成一事，饥餐渴饮谩随缘。"
        ],
        "title": "和韩持国见赠兼简王微之",
        "id": "7e48b408-f74e-4dbd-87a8-d8217c9734cd"
    },
    {
        "author": "范纯仁",
        "paragraphs": [
            "时奉清欢消鄙吝，真同寒水涤尘沙。",
            "尊倾玉粒醅浮蚁，丛合金英菊有花。",
            "湖面烟霞如泽国，波心亭馆似仙家。",
            "四时风月皆堪赏，不独霜前爱物华。"
        ],
        "title": "和持国",
        "id": "f10818c7-1150-402a-b0da-c02f1540c23d"
    },
    {
        "author": "范纯仁",
        "paragraphs": [
            "横笛佳人用意深，数声高起潩湖阴。",
            "梅花落尽还堪惜，留取残英伴醉吟。"
        ],
        "title": "偶成",
        "id": "def903aa-d311-4113-8ba2-745c7bebe269"
    },
    {
        "author": "范纯仁",
        "paragraphs": [
            "白鹭文鸳鉴里飞，红桥朱阁影参差。",
            "疏林密雪皆堪赏，不特寻芳避暑时。"
        ],
        "tags": [
            "西湖"
        ],
        "title": "西湖四时四首  其一",
        "id": "ed020afe-3b5e-48ec-bcc4-d76dd2d2d561"
    },
    {
        "author": "范纯仁",
        "paragraphs": [
            "万顷琉璃蹙翠鳞，日迟风暖物华新。",
            "千花百草游人路，应谓壶中别有春。"
        ],
        "tags": [
            "西湖"
        ],
        "title": "西湖四时四首  其二",
        "id": "e1548e4e-4574-424c-9ff1-b0567663cf1c"
    },
    {
        "author": "范纯仁",
        "paragraphs": [
            "深堂高阁启清风，舟泛荷香柳影中。",
            "日月待公逃暑饮，官无拘检是琳宫。"
        ],
        "tags": [
            "西湖"
        ],
        "title": "西湖四时四首  其三",
        "id": "70614fe6-29f2-4b27-aa63-164f125e4c1b"
    },
    {
        "author": "范纯仁",
        "paragraphs": [
            "夕阳照水晚登楼，皎月涵波夜泛舟。",
            "珍重前贤开展意，中年长愿守闲州。"
        ],
        "tags": [
            "西湖"
        ],
        "title": "西湖四时四首  其四",
        "id": "b9905526-c9bb-464e-8e7e-c5c2736203b3"
    },
    {
        "author": "范纯仁",
        "paragraphs": [
            "年来遇景彊追攀，长恐身衰兴易阑。",
            "八十康宁天下少，四并聚会古为难。",
            "客尘随念须频拂，世网萦人且自宽。",
            "布政未能跻乐俗，爱贤犹喜共清欢。",
            "湖光映雪凝深碧，野色当轩展素纨。",
            "心似白公何虑脚，燕堂深暖小安禅。"
        ],
        "tags": [
            "西湖"
        ],
        "title": "和微之以足疾不赴西湖赏雪",
        "id": "ea262697-3068-40e6-a15f-b41927b40c0e"
    },
    {
        "author": "范纯仁",
        "paragraphs": [
            "元老邀宾乐事并，每居右席愧群英。",
            "里中耆旧唯公长，醉里篇章映古清。",
            "柔袂缓舒鸾鹤舞，短箫轻引凤凰鸣。",
            "莫嫌尊酒过从数，向老交游更有情。"
        ],
        "title": "和持国赠微之",
        "id": "7103154e-00a5-4d34-a965-a5a230d0a1e8"
    },
    {
        "author": "范纯仁",
        "paragraphs": [
            "三十年来解榻宾，今朝重喜奉陈蕃。",
            "松筠雅操寒逾劲，胶漆深情老益敦。",
            "槐位已惭同致主，棠阴还许继为藩。",
            "古今此会应难得，醉饮休辞罄绿尊。"
        ],
        "title": "赠持国持国以瑞鹧鸪歌之",
        "id": "46e1ad1a-2823-4f61-acbd-ac09ad9a04b4"
    },
    {
        "author": "范纯仁",
        "paragraphs": [
            "属邑逢公喜望尘，便陪将漕向江滨。",
            "当时早重朋僚契，晚岁重敦道义亲。",
            "华衮已惭无德称，琳宫弥羨最闲身。",
            "相过无惜频欢醉，八十康宁有几人。"
        ],
        "title": "谢微之见赠",
        "id": "7d6004ae-b53a-4b7a-a79c-7d13f0eaae8d"
    },
    {
        "author": "范纯仁",
        "paragraphs": [
            "叨荣报国老无成，辞疾还乡负物情。",
            "身近良朋如倚玉，心怀诸弟若摇旌。",
            "成行每羨随阳雁，得友何惭出谷鶑。",
            "光禄官闲容谒告，扫除门巷待同行。"
        ],
        "title": "和持国光禄堂赏梅兼寄彝叟德孺",
        "id": "57d2c39e-9e2c-4dfe-9c5d-12cc2763ac35"
    },
    {
        "author": "范纯仁",
        "paragraphs": [
            "三纪荣途愧汇征，数逢忧患见交情。",
            "江吴切喜陪经席，关陕还容竝使旌。",
            "大尹彩旟方画隼，上阳乔木欲迁鶑。",
            "铜驼金谷春游盛，谁伴朱轮五马行。"
        ],
        "title": "奉寄西京玉汝相公",
        "id": "097e16bf-1f65-4e8f-86a6-380adb81b9c8"
    },
    {
        "author": "范纯仁",
        "paragraphs": [
            "美人成列抹朱絃，劝得嘉宾醉满筵。",
            "却笑西湖游赏处，村歌社舞谩盈船。"
        ],
        "tags": [
            "西湖"
        ],
        "title": "和持国听琵琶二首  其一",
        "id": "5dd8c529-cf71-49d3-be77-0f92afad6ea0"
    },
    {
        "author": "范纯仁",
        "paragraphs": [
            "须知绝艺好娱宾，能使知音作伯伦。",
            "累月应将笞乐籍，恐公重作独醒人。"
        ],
        "title": "和持国听琵琶二首  其二",
        "id": "66b1670c-5fb1-46a1-949d-35267e11f515"
    },
    {
        "author": "范纯仁",
        "paragraphs": [
            "乐天向老占青蛾，裴令高年欲听歌。",
            "拟假红妆助欢醉，莫嫌宾主白髯多。"
        ],
        "title": "和持国谢见招游湖二首  其一",
        "id": "24446c2f-5ae9-4a2c-b429-0d234e603f15"
    },
    {
        "author": "范纯仁",
        "paragraphs": [
            "白傅归来西洛宅，裴公居在永丰坊。",
            "好歌愧乏牛家妓，不见淳于醉后狂。"
        ],
        "title": "和持国谢见招游湖二首  其二",
        "id": "8f130717-9184-4edb-8967-51d7e57b1b03"
    },
    {
        "author": "范纯仁",
        "paragraphs": [
            "致主唯将盛德临，世推文定总朝簪。",
            "先门自昔蒙知早，开阁当时用意深。",
            "功业所存皆国计，忠贤有后见天心。",
            "冢卿耆德承家庆，福寿康宁映古今。"
        ],
        "title": "和李徽之正议",
        "id": "83fe454d-3277-4e12-90b5-cf6a0574ab46"
    },
    {
        "author": "范纯仁",
        "paragraphs": [
            "东田不到几经年，孙阁重登荷眷怜。",
            "清世莫尊唯尚父，朱颜难老是真仙。",
            "四朝弼亮繄贤业，八表升平頼化权。",
            "门馆旧生弥幸会，再陪几杖向林泉。"
        ],
        "title": "过洛谒文潞公游东田",
        "id": "1611281d-44be-4553-a551-eaf227376e0f"
    },
    {
        "author": "范纯仁",
        "paragraphs": [
            "三纪分携念友生，天涯相见眼重明。",
            "诏恩幸忝交承契，尊酒聊伸故旧情。",
            "我守塞垣华发短，君归乡国锦衣荣。",
            "何时共老江湖去，鸡黍相过乐太平。"
        ],
        "title": "送滕达道龙图交代归阙",
        "id": "763a58e8-69be-453b-9afc-a0e2fb392d17"
    },
    {
        "author": "范纯仁",
        "paragraphs": [
            "楼阁参差霜叶红，湖光秋色画图中。",
            "移船影动波心月，横笛声随水面风。",
            "当日席间先醉客，如今塞上独衰翁。",
            "思君情绪兼归兴，暗逐汾川日夜东。"
        ],
        "tags": [
            "西湖"
        ],
        "title": "秋晴思西湖寄韩少师",
        "id": "d9fa5d0c-e0a7-434c-83f4-e55452f660d7"
    },
    {
        "author": "范纯仁",
        "paragraphs": [
            "四朝出处久亲依，共上青云更复谁。",
            "里室相邻同晏卜，庙堂曾忝奉萧规。",
            "恩荣过分知难报，忧患频经觉早衰。",
            "一意待公还宰席，放归箕颍养癃疲。"
        ],
        "title": "寄西京留守韩玉汝",
        "id": "54f17b4f-5bc7-462d-9adf-c8a7190f75de"
    },
    {
        "author": "范纯仁",
        "paragraphs": [
            "登高观稼适同时，宾从喧阗逐隼旗。",
            "殿阁崔巍初日照，林峦萧索晓风吹。",
            "山空笳鼓穿云响，径险车徒出谷迟。",
            "坐阻车公归兴速，却寻黄菊醉西池。"
        ],
        "title": "九日游西山开化归会柳溪示程宪",
        "id": "0ff5a0c8-4a6d-420e-bd5a-47c389a2f22a"
    },
    {
        "author": "范纯仁",
        "paragraphs": [
            "守麾犹得长诸侯，全晋提封二十州。",
            "画角悠扬高戍晚，黄榆摇落故关秋。",
            "防边战士多乡思，竝塞胡儿学汉讴。",
            "早晚罢兵容请老，邀君同醉潩湖头。"
        ],
        "title": "酬王定国",
        "id": "043efa55-66c8-4400-9d28-e54d80bd0d72"
    },
    {
        "author": "范纯仁",
        "paragraphs": [
            "衰疲敢惮守边州，老去光阴似水流。",
            "塞马春深无苜蓿，田家雪足望?麰。",
            "清笳只解添乡思，白酒聊堪解客愁。",
            "独喜平刑贤使者，能将德庆绍箕裘。"
        ],
        "title": "酬程定塞提刑",
        "id": "644c86fb-a1ec-48e2-b059-f464c958b525"
    },
    {
        "author": "范纯仁",
        "paragraphs": [
            "昔贤遇乱多分散，我汝逢时各宦游。",
            "乃信人生欢聚少，安危俱不免离忧。"
        ],
        "title": "读老杜忆弟诗寄二弟",
        "id": "3c839692-2217-4ccc-97db-cbf1414254f0"
    },
    {
        "author": "范纯仁",
        "paragraphs": [
            "宦名驱役费光阴，寒暑忧劳昼夜侵。",
            "多病形骸衰易感，无涯思虑老难禁。",
            "离群终日嗟予季，聚首何时获我心。",
            "精力已疲恩未报，怀归体国念俱深。"
        ],
        "title": "寄二弟",
        "id": "12fcf5fb-3ee9-40e4-920f-a50bbc31773b"
    },
    {
        "author": "范纯仁",
        "paragraphs": [
            "河阳洛下春游盛，两处风光属一家。",
            "不独都人瞻几杖，笑迎唯有满城花。"
        ],
        "title": "迎文潞公再谢重事归洛",
        "id": "109da238-6f17-4b4b-bf00-33f7574da6ab"
    },
    {
        "author": "范纯仁",
        "paragraphs": [
            "安车乘兴赏春妍，荣盛欢康世莫肩。",
            "旧舍讼棠重蔽芾，昔游昼锦复蝉联。",
            "子孙拥节迎家府，稚艾争途看寿仙。",
            "堪叹三川疲病守，陪公不及望公还。"
        ],
        "title": "送潞公游河阳河清",
        "id": "d90159a4-2f75-4b1a-b3b6-96fa44fb38c9"
    },
    {
        "author": "范纯仁",
        "paragraphs": [
            "花开朝夕望车尘，花意慇懃恰似人。",
            "晴日暖风催更急，看看开遍洛阳春。"
        ],
        "title": "洛花已开报潞公",
        "id": "686f87e7-1a26-418a-9c50-0f2a18ac3862"
    },
    {
        "author": "范纯仁",
        "paragraphs": [
            "双文封卷如筒小，六月铺张满榻寒。",
            "曾是吐茵狂醉客，敢尘斋合助清欢。"
        ],
        "title": "赠蕲簟与潞公二首  其一",
        "id": "49501f1f-5d26-40f7-ab04-b5e23b6bbd27"
    },
    {
        "author": "范纯仁",
        "paragraphs": [
            "凉簟资公逃暑用，东池应伴渌波寒。",
            "高眠宜享华胥乐，曾致皇家奠枕安。"
        ],
        "title": "赠蕲簟与潞公二首  其二",
        "id": "b1b7a87e-e859-4c12-8ffe-b5ccd0c5aed4"
    },
    {
        "author": "范纯仁",
        "paragraphs": [
            "弱柳何由羨老松，衰姿劲节本难同。",
            "河南羸卧漳滨叟，塞北鹰扬渭上翁。",
            "多病未能谋早退，壮猷方看策元功。",
            "幸公再致唐虞化，庶托余生寿域中。"
        ],
        "title": "病中寄太原韩玉汝",
        "id": "68c3c155-f805-48d4-bcf1-bc6535888e90"
    },
    {
        "author": "范纯仁",
        "paragraphs": [
            "重九思公向洛阳，三秋此日念何长。",
            "心随白酒聊相寄，头插黄花想共尝。",
            "盈幅忽惭琼玖报，开尊应伴绮罗香。",
            "明年花好能来否，元老同期醉寿觞。"
        ],
        "title": "次韵持国谢送酒",
        "id": "2ed139c4-4b9d-469c-9f82-1bbfe95cc89d"
    },
    {
        "author": "范纯仁",
        "paragraphs": [
            "龙门秋色胜春时，新霁登临景更奇。",
            "二室峰峦侵碧汉，两涯楼殿照清伊。",
            "鸣泉乱泻香山道，翠柏深藏白傅祠。",
            "独恨不能陪杖屦，思公空作寄公诗。"
        ],
        "title": "龙门秋日上潞公二首  其一",
        "id": "4ca89373-8a7c-4a11-945e-2032a904377e"
    },
    {
        "author": "范纯仁",
        "paragraphs": [
            "郊原经雨绝纤尘，短麦蒙茸盖垅新。",
            "霜叶妆林成锦段，溪风吹水作龙鳞。",
            "秋山苍翠浓如画，晴日鲜明暖似春。",
            "遍叩禅关止三宿，犹惭高退自由身。"
        ],
        "title": "龙门秋日上潞公二首  其二",
        "id": "20e37398-65b4-41ae-985f-fc5e92fbb212"
    },
    {
        "author": "范纯仁",
        "paragraphs": [
            "一门遭遇世应稀，诏许寻兄荷主慈。",
            "屈指共惊游宦久，差肩却想事亲时。",
            "惭卿才识加昏耗，嗟季情怀畏别离。",
            "报国尔曹心尚壮，无能唯我复先衰。"
        ],
        "title": "三弟得告来见省",
        "id": "3b979929-e61b-414d-aa5d-1c6d97dfd2cf"
    },
    {
        "author": "范纯仁",
        "paragraphs": [
            "宦游离索每相望，弟妹俱来喜莫量。",
            "言笑从容忘世味，盘筵简率任家常。",
            "清朝幸免鸰原急，白首欣逢雁序长。",
            "安得身闲归里社，一尊共醉乐时康。"
        ],
        "title": "喜弟妹相聚",
        "id": "3a1398b3-8fd4-4f40-90e5-501dd1fe38b7"
    },
    {
        "author": "范纯仁",
        "paragraphs": [
            "四朝勋业载旗常，九十精神正寿康。",
            "燕翼自当传百世，岂徒书法付诸郎。"
        ],
        "title": "题潞公翰墨卷后",
        "id": "a3ecec73-e409-41c6-8685-743d6e91a2ee"
    },
    {
        "author": "范纯仁",
        "paragraphs": [
            "忠臣守正不谋身，处己虽危道益尊。",
            "直为冕旒宣圣训，岂唯囹圄被宽恩。",
            "阴功自可资耆寿，余庆犹当见子孙。",
            "徒有爱贤无所达，行将归老愧难论。"
        ],
        "title": "昔帅环庆为部将所讼冯君学士被制鞠狱而获平反今相遇于洛",
        "id": "ba613115-c255-4745-bb80-780ae3ca938f"
    },
    {
        "author": "范纯仁",
        "paragraphs": [
            "两家契义世难伦，老去相逢意愈亲。",
            "衰暗岂能宣上化，高闲空惜致尧人。",
            "论交白社逾三纪，接武黄扉近十春。",
            "终日追陪何所乐，从容言笑尽天真。"
        ],
        "title": "酬持国携具见访之作",
        "id": "8bd18720-1982-4201-989c-7e9f66a9d83d"
    },
    {
        "author": "范纯仁",
        "paragraphs": [
            "嘉宾嘉景喜相陪，况有良朋冒雪来。",
            "湖涨碧波三十顷，枝妆玉蓓万千枚。",
            "白头道旧情难尽，渌酒相期醉几回。",
            "衰暮若非君顾我，平生怀抱向谁开。"
        ],
        "title": "和刘公舒相访二首  其一",
        "id": "6ae9af16-42f0-42b0-b01d-e11298fdb7ba"
    },
    {
        "author": "范纯仁",
        "paragraphs": [
            "上庠英妙已相陪，随计观光亦竝来。",
            "给札偶容亲砚席，抡才同是中条枚。",
            "他年阔别常千里，此地过从只两回。",
            "衰病从来游宴少，为君尊酒喜频开。"
        ],
        "title": "和刘公舒相访二首  其二",
        "id": "efb3d906-6844-4c76-b9a5-09709237c764"
    },
    {
        "author": "范纯仁",
        "paragraphs": [
            "道义相期久益芳，忘年敦契自南阳。",
            "荣公三乐今谁似，李白千篇敏异常。",
            "愿见却须烦枉驾，奉欢先已辟东堂。",
            "故情新约知无改，松柏从来耐雪霜。"
        ],
        "title": "到汉东和张伯常六首  其一",
        "id": "79be4344-0310-4c46-b135-df21e7529ec3"
    },
    {
        "author": "范纯仁",
        "paragraphs": [
            "宠荣踰分自颠跻，珍重高人早拂衣。",
            "山郡经时无好客，铃斋终日敞闲扉。",
            "琼瑶获报欣情重，酒醴将诚愧物微。",
            "道义充盈文笔健，应容残朽再亲依。"
        ],
        "title": "到汉东和张伯常六首  其二",
        "id": "82ba407d-e57c-4f9c-b430-1320a84a99c0"
    },
    {
        "author": "范纯仁",
        "paragraphs": [
            "思君日日上高楼，心逐西南汉水流。",
            "侧听车音常有待，互酬诗兴未能休。",
            "高阳簪履成陈迹，西洛衣冠散旧游。",
            "独有地僊年八十，逍遥林下笑公侯。"
        ],
        "title": "到汉东和张伯常六首  其三",
        "id": "d8c49703-bcad-4957-ba32-95eeee03843d"
    },
    {
        "author": "范纯仁",
        "paragraphs": [
            "浮名驱逐阻音尘，一别伊川十二春。",
            "顾我衰残如槁木，羨公眉寿若灵椿。",
            "寒梅乍吐香尤馥，白酒新篘味颇醇。",
            "对景便思同一醉，都忘衰病在漳滨。"
        ],
        "title": "到汉东和张伯常六首  其四",
        "id": "3c3e07aa-aa41-4880-ac09-30d7a307e68c"
    },
    {
        "author": "范纯仁",
        "paragraphs": [
            "高标早与利名疏，独向先门肯曳裾。",
            "举眼正无羁客伴，解颜频喜故人书。",
            "相期消息应端的，久别情怀待展舒。",
            "闻说山城春色早，安车乘兴莫徐徐。"
        ],
        "title": "到汉东和张伯常六首  其五",
        "id": "8d764723-d316-4800-979f-357deef2b8cd"
    },
    {
        "author": "范纯仁",
        "paragraphs": [
            "诗筒相续到随城，练句挥毫老益精。",
            "尺素屡兼双鲤赠，一言相诺百金轻。",
            "酒思佳客忘怀饮，梅吐新香扑鼻清。",
            "但得安车寻旧约，敢施行马待先生。"
        ],
        "title": "到汉东和张伯常六首  其六",
        "id": "92170a5a-90e7-4367-a98d-7e3327f54098"
    },
    {
        "author": "范纯仁",
        "paragraphs": [
            "舜孝高千古，尧仁化万方。",
            "睿文超圣域，神武振皇纲。",
            "典册辞徽号，山河复旧疆。",
            "玉舆悲晚驾，陵路柏苍苍。"
        ],
        "title": "神宗皇帝挽诗四首  其一",
        "id": "f942616d-afd2-44bc-89fa-8160309c95bc"
    },
    {
        "author": "范纯仁",
        "paragraphs": [
            "应运千龄契，持盈七闰间。",
            "当年叨法从，终日奉威颜。",
            "凤辇知何往，龙髯杳莫攀。",
            "深恩无路报，恸哭向桥山。"
        ],
        "title": "神宗皇帝挽诗四首  其二",
        "id": "ff442c05-f7ff-4406-bd3b-e28e2e57e42a"
    },
    {
        "author": "范纯仁",
        "paragraphs": [
            "紫塞持戎节，青蒲职谏垣。",
            "囊封矜朴直，牍背辨深冤。",
            "终頼重瞳顾，难忘再造恩。",
            "微躯如获殉，黄鸟不须论。"
        ],
        "title": "神宗皇帝挽诗四首  其三",
        "id": "acb53f0d-649b-4e66-bd61-a5ecb3360975"
    },
    {
        "author": "范纯仁",
        "paragraphs": [
            "祖祭连驰道，宸仪出殡宫。",
            "旌旛萦晓露，笳鼓咽悲风。",
            "雨泣千官送，云奔万国同。",
            "丹心随笼水，先到裕陵东。"
        ],
        "title": "神宗皇帝挽诗四首  其四",
        "id": "d16db8f8-599a-4b3b-9aa6-253a90051210"
    },
    {
        "author": "范纯仁",
        "paragraphs": [
            "帝图绵永合无涯，天降真人动鲁沙。",
            "两奉离明来继业，久膺舜养似重华。",
            "徽音远过周文母，俭德深惩汉外家。",
            "仙仗忽遥灵寝闭，悲风空引戟幡斜。"
        ],
        "title": "慈圣光献皇后挽词二首  其一",
        "id": "e46db758-b119-45ee-8075-e5999c0f9885"
    },
    {
        "author": "范纯仁",
        "paragraphs": [
            "画梁归燕拂轻埃，庆寿宫花亦盛开。",
            "平日仙踪何处觅，今年春色为谁来。",
            "寝门永隔慈孙问，陵路俄瞻吉仗回。",
            "圣主孝思刑四海，千秋万载咏烝哉。"
        ],
        "title": "慈圣光献皇后挽词二首  其二",
        "id": "1dc2d6cf-ed92-4dd9-aac7-a69966410bcf"
    },
    {
        "author": "范纯仁",
        "paragraphs": [
            "河岳神灵降，唐虞景运开。",
            "致君优圣域，跻俗在春台。",
            "天上台星坼，人间梁木摧。",
            "霜风咽笳鼓，断续送余哀。"
        ],
        "title": "富相公挽词五首  其一",
        "id": "4069035f-6928-4a34-abb3-a5ae5f316f90"
    },
    {
        "author": "范纯仁",
        "paragraphs": [
            "二纪经纶业，三朝翊戴勋。",
            "忘身裨庶政，忧国见遗文。",
            "东合散群彦，北邙归大坟。",
            "邦人仰旟旐，洒泪向寒云。"
        ],
        "title": "富相公挽词五首  其二",
        "id": "400e1464-3ef6-47aa-a5b7-56f37a2f1c3e"
    },
    {
        "author": "范纯仁",
        "paragraphs": [
            "千龄遭际盛，五福始终全。",
            "还政周星纪，怀忠入夜泉。",
            "华夷思旧德，河洛遶新阡。",
            "空有云亡叹，何由止逝川。"
        ],
        "title": "富相公挽词五首  其三",
        "id": "84a6e741-591f-4082-8b8f-f3560b584f68"
    },
    {
        "author": "范纯仁",
        "paragraphs": [
            "皇天不憗遗，圣制极哀荣。",
            "辽海千年去，明堂一柱倾。",
            "赤松违素志，白日闭佳城。",
            "康济无穷事，皆为后世程。"
        ],
        "title": "富相公挽词五首  其四",
        "id": "93ea6a4d-e4d7-49c7-b072-d3b7986a1213"
    },
    {
        "author": "范纯仁",
        "paragraphs": [
            "北走单车驯猰貐，东徂万室活饥羸。",
            "谋深先帝承祧日，功在仁皇与子时。",
            "英气不随钟漏尽，高名长与日星垂。",
            "登龙孤客怀知遇，恸哭秋原欲诉谁。"
        ],
        "title": "富相公挽词五首  其五",
        "id": "4246b9a1-306f-455d-b4b3-61ca53168cc2"
    },
    {
        "author": "范纯仁",
        "paragraphs": [
            "廉良汉循吏，清简晋名臣。",
            "五福归休日，三朝尽瘁身。",
            "潜心穷圣典，遗德化乡人。",
            "燕翼看贤嗣，才名服搢绅。"
        ],
        "title": "安州张大卿挽词三首  其一",
        "id": "d9562ef8-7568-4110-925f-cd5083a947e2"
    },
    {
        "author": "范纯仁",
        "paragraphs": [
            "瞻风从汉上，托庇在襄城。",
            "开豁心相照，推扬义不轻。",
            "俄嗟黄壤隔，莫展素车情。",
            "空望涓溪月，淋浪涕泗横。"
        ],
        "title": "安州张大卿挽词三首  其二",
        "id": "aa5bb5eb-55e7-4080-95e7-80259f2cf3f6"
    },
    {
        "author": "范纯仁",
        "paragraphs": [
            "寒风咽笳鼓，晓月带旌旛。",
            "触目伤陈迹，书绅记绪言。",
            "应山藏石椁，梦泽对松门。",
            "逝水何由止，清名后世存。"
        ],
        "title": "安州张大卿挽词三首  其三",
        "id": "3441e245-2bb8-4935-9b77-f628cc6a84ef"
    },
    {
        "author": "范纯仁",
        "paragraphs": [
            "儒业高群彦，词场第一流。",
            "能声喧幕府，稳步到瀛洲。",
            "昼绣临乡郡，纡朱葬旧丘。",
            "他年文苑传，应有盛名留。"
        ],
        "title": "张益孺学士挽词二首  其一",
        "id": "05c64b7b-028d-4834-8d4b-9a4a6c9b82af"
    },
    {
        "author": "范纯仁",
        "paragraphs": [
            "官曹曾共职，友益頼多闻。",
            "信道甘违俗，同心独有君。",
            "漳滨俄感疾，泉下忽脩文。",
            "致主平生志，萧条掩一坟。"
        ],
        "title": "张益孺学士挽词二首  其二",
        "id": "5abc69ed-3cec-4427-abb6-77810b69d9dd"
    },
    {
        "author": "范纯仁",
        "paragraphs": [
            "妙年辞笔已惊人，不谓明时阻致君。",
            "白首郎中归白水，青衿弟子到青云。",
            "渊明雅有归田兴，贾傅空留吊屈文。",
            "千载定应无孔孟，一言谁为诔孤坟。"
        ],
        "title": "谢师厚挽词三首  其一",
        "id": "752b71f3-3f2e-4c22-987c-590307cdb4a6"
    },
    {
        "author": "范纯仁",
        "paragraphs": [
            "天地钟奇秀，公应为世生。",
            "何悭一老遗，遽夺万人英。",
            "千古长赍恨，重泉不掩名。",
            "缪当幽穸志，深愧色丝铭。"
        ],
        "title": "谢师厚挽词三首  其二",
        "id": "25e6ca7f-0448-40f1-92a1-19fa556dd0bb"
    },
    {
        "author": "范纯仁",
        "paragraphs": [
            "侍行游邓学，才喜识荆州。",
            "一顾蒙青眼，相知到白头。",
            "坤维同谪后，星纪等闲周。",
            "不意终天别，交颐涕不收。"
        ],
        "title": "谢师厚挽词三首  其三",
        "id": "d0005c1a-7205-43ad-8e95-6ceb8bd55d65"
    },
    {
        "author": "范纯仁",
        "paragraphs": [
            "行己无瑕玷，终身乐太平。",
            "人间五福备，宦亚九卿荣。",
            "冠盖传风范，乡关忆老成。",
            "幽窀穷厚地，不掩是清名。"
        ],
        "title": "王安之朝议挽词三首  其一",
        "id": "681e88dd-dbd6-4ad8-9421-acca883f85c4"
    },
    {
        "author": "范纯仁",
        "paragraphs": [
            "族望高全蜀，交游华众贤。",
            "退身将一纪，遗德满二川。",
            "雅道何人继，家声有子传。",
            "为文惭幼妇，谬诺志新阡。"
        ],
        "title": "王安之朝议挽词三首  其二",
        "id": "043fe121-f50d-4a1e-a3a4-af38bf831179"
    },
    {
        "author": "范纯仁",
        "paragraphs": [
            "多难求分务，相依得古人。",
            "道心闲里契，友分老来亲。",
            "不谓终天别，才离一月新。",
            "无由瞻几杖，洒泪向秋旻。"
        ],
        "title": "王安之朝议挽词三首  其三",
        "id": "46fcec51-bbca-4c86-8baf-3e2744799a2d"
    },
    {
        "author": "范纯仁",
        "paragraphs": [
            "彩衣方养志，谏省遽翘英。",
            "短命嗟颜子，长星丧孔明。",
            "临津失舟楫，支厦阙梁楹。",
            "名节同伊水，滔滔万古清。"
        ],
        "title": "程明道挽词三首  其一",
        "id": "0e54286b-a9db-4c6a-a631-330a289a455d"
    },
    {
        "author": "范纯仁",
        "paragraphs": [
            "天乎丧吾道，命矣叹斯人。",
            "后学隳梁木，明时夺国珍。",
            "孔怀存爱弟，皓首奈慈亲。",
            "唯有延陵志，斯文久愈新。"
        ],
        "title": "程明道挽词三首  其二",
        "id": "c7ebe84b-4dd1-4cf0-ac21-c25fa97e3196"
    },
    {
        "author": "范纯仁",
        "paragraphs": [
            "素忝金兰契，情由道义亲。",
            "圣时方际遇，英气忽沈沦。",
            "琴在无钟子，斤存失郢人。",
            "遥闻归葬日，清泪满衣巾。"
        ],
        "title": "程明道挽词三首  其三",
        "id": "c26ae735-201b-47f5-b3af-78dc36d7f076"
    },
    {
        "author": "范纯仁",
        "paragraphs": [
            "精诚皎白日，利泽涨沧溟。",
            "志苦生灵乐，身劳社稷宁。",
            "人间失轩鉴，天上坼台星。",
            "唯有真儒效，长留简册青。"
        ],
        "title": "司马温公挽词三首  其一",
        "id": "d433b263-ffa4-4513-82b0-bb3c77214643"
    },
    {
        "author": "范纯仁",
        "paragraphs": [
            "竟因劳瘁没，谁翊太平基。",
            "哀讣惊朝听，严禋罢庆仪。",
            "梁摧大厦日，舟失济川时。",
            "千古商巖畔，应陪傅说祠。"
        ],
        "title": "司马温公挽词三首  其二",
        "id": "3a427a66-16ce-41eb-ad98-9887faa03b07"
    },
    {
        "author": "范纯仁",
        "paragraphs": [
            "两宫思旧德，异礼贲忠魂。",
            "翠辇亲临后，蝉冠锡命尊。",
            "霜风咽笳鼓，寒日惨旌旛。",
            "不独知心客，徘徊哭寝门。"
        ],
        "title": "司马温公挽词三首  其三",
        "id": "929304c8-a10b-4289-b6ec-a8f6adc43217"
    },
    {
        "author": "范纯仁",
        "paragraphs": [
            "先府西征日，高贤进谒时。",
            "骅骝神异骨，丹凤羽毛奇。",
            "外计留关决，中朝失表仪。",
            "济时才不展，已有令名垂。"
        ],
        "title": "毌清臣中散挽词三首  其一",
        "id": "909569a1-db7a-4196-b0e5-5cb442363c34"
    },
    {
        "author": "范纯仁",
        "paragraphs": [
            "奉使频联职，宽条喜共颁。",
            "蒹葭倚白玉，培塿对高山。",
            "勇退输先识，荣归得早闲。",
            "塞垣闻讣日，感旧涕潺湲。"
        ],
        "title": "毌清臣中散挽词三首  其二",
        "id": "94121d6f-265f-4290-bb34-b02d5cc214c6"
    },
    {
        "author": "范纯仁",
        "paragraphs": [
            "乡里尊耆德，朝廷重老成。",
            "铜符辞宠命，琳馆遂高情。",
            "天下三尊盛，人间五福荣。",
            "岂唯身独享，有子绍家声。"
        ],
        "title": "毌清臣中散挽词三首  其三",
        "id": "3beea7c3-1db6-48dd-8cc4-65873affab0f"
    },
    {
        "author": "范纯仁",
        "paragraphs": [
            "耆旧今多少，唯公景德人。",
            "家邻吴市卒，名重汉廷臣。",
            "路在犹耕月，门闲似送春。",
            "空堂余画像，彷彿旧精神。"
        ],
        "title": "卢通议挽词三首  其一",
        "id": "0b94e8dd-c429-4b9e-a86e-465afc7d9579"
    },
    {
        "author": "范纯仁",
        "paragraphs": [
            "教子生前贵，休官物外荣。",
            "去家金节重，开户玉棺轻。",
            "江水元如旧，松林长未成。",
            "祗应山鸟恨，长向垅头鸣。"
        ],
        "title": "卢通议挽词三首  其二",
        "id": "e1cb7761-965a-46f3-8ba6-530513223f16"
    },
    {
        "author": "范纯仁",
        "paragraphs": [
            "谁记先生事，声名五十年。",
            "素风人不及，阴德世相传。",
            "气与诗流合，官随子舍迁。",
            "门闾迷故客，怅望白云天。"
        ],
        "title": "卢通议挽词三首  其三",
        "id": "6877fbf3-7d6b-482d-ae4f-b17ea8053d9a"
    },
    {
        "author": "范纯仁",
        "paragraphs": [
            "少海风云会，先朝眷遇隆。",
            "直辞裨衮阙，妙翰照琳宫。",
            "未展陶钧手，徒高羽翼功。",
            "卹终皆盛典，伤衋出宸衷。"
        ],
        "title": "孙曼叔尚书挽词三首  其一",
        "id": "eae4fddf-bfd3-4f8b-848e-776a952b18e2"
    },
    {
        "author": "范纯仁",
        "paragraphs": [
            "彼俗争同好，唯公耻妄随。",
            "青松寒不改，白玉涅难淄。",
            "梁坏营居日，舟沈欲济时。",
            "空留良史笔，长俾善人思。"
        ],
        "title": "孙曼叔尚书挽词三首  其二",
        "id": "446eace6-bc0d-473a-8f8b-c46a60e77a60"
    },
    {
        "author": "范纯仁",
        "paragraphs": [
            "交分逾三绝，官联历四朝。",
            "心知俱白首，接武近青霄。",
            "逝水嗟何及，英魂恨莫招。",
            "空悲柏城路，风雨暮萧萧。"
        ],
        "title": "孙曼叔尚书挽词三首  其三",
        "id": "a67acb0b-7d37-4d70-bb24-a4c880c5c61c"
    },
    {
        "author": "范纯仁",
        "paragraphs": [
            "仪凤来丹穴，麒麟瑞圣时。",
            "壶冰凝雅操，冠玉耸英姿。",
            "敦阅今儒将，循良古吏师。",
            "未登台鼎贵，胡不到期颐。"
        ],
        "title": "龙图张公挽词三首  其一",
        "id": "75578452-360a-4af1-98ea-5135a2328992"
    },
    {
        "author": "范纯仁",
        "paragraphs": [
            "四纪澄清志，三朝尽瘁身。",
            "褰帷跻雅俗，缓带息边尘。",
            "圣世歼民望，中原丧国珍。",
            "千秋仗良史，直笔纪贤臣。"
        ],
        "title": "龙图张公挽词三首  其二",
        "id": "c20c85fc-f709-4c72-ad4c-f11d8b3a0285"
    },
    {
        "author": "范纯仁",
        "paragraphs": [
            "兄事儿童日，情亲五十年。",
            "西州官共久，畿邑政相连。",
            "谪籍孤踪远，亨衢众望先。",
            "那知不复见，一别遂终天。"
        ],
        "title": "龙图张公挽词三首  其三",
        "id": "60e0d7ee-e3bc-4ce4-96ad-7f754bcf25a3"
    },
    {
        "author": "范纯仁",
        "paragraphs": [
            "左蜀称多彦，唯公第一流。",
            "青蒲曾悟主，白首未封侯。",
            "名节传千古，英灵掩一丘。",
            "平生僚友分，怀想涕难收。"
        ],
        "title": "鲜于谏议挽词三首  其一",
        "id": "20348cdd-5030-40ae-8f5c-f6f09213e704"
    },
    {
        "author": "范纯仁",
        "paragraphs": [
            "命矣才中寿，天乎丧哲人。",
            "逢时身已病，达晚志难伸。",
            "清俭贫弥乐，文章老更醇。",
            "贻谋有余庆，孙子自振振。"
        ],
        "title": "鲜于谏议挽词三首  其二",
        "id": "7e6d5f45-5e3a-4911-9cfd-23b8019eb0eb"
    },
    {
        "author": "范纯仁",
        "paragraphs": [
            "曾向西都陪白社，同为御史带乌纱。",
            "盘筵真率无多品，歌舞相参作一家。",
            "连日赏穷伊阙寺，乘春看尽洛阳花。",
            "那知遥作终天别，不预乡人挽葬车。"
        ],
        "title": "鲜于谏议挽词三首  其三",
        "id": "fd7b8c88-edec-481d-929c-cba850ecf85c"
    },
    {
        "author": "范纯仁",
        "paragraphs": [
            "冢宰传三世，元勋辅六朝。",
            "承家同郑武，致主必唐尧。",
            "梁坏将何仰，川流不可邀。",
            "新阡人散后，林柏暮萧萧。"
        ],
        "title": "申国太师吕公晦叔挽词三首  其一",
        "id": "82b32b23-2622-4352-9e0f-91573dfb5a6c"
    },
    {
        "author": "范纯仁",
        "paragraphs": [
            "仪物罗西甸，恩荣葬上公。",
            "悠扬蒿里日，惨淡柏城风。",
            "河岳收英气，旗常纪茂功。",
            "传家多令子，将复继遗忠。"
        ],
        "title": "申国太师吕公晦叔挽词三首  其二",
        "id": "492f87a2-7ee4-4f80-a15b-ea46c4215818"
    },
    {
        "author": "范纯仁",
        "paragraphs": [
            "达尊推国老，雅量寔予师。",
            "世翊千龄运，哀闻二圣悲。",
            "伤心瞻傅象，竭力奉萧规。",
            "多少忠贤泪，非唯哭己知。"
        ],
        "title": "申国太师吕公晦叔挽词三首  其三",
        "id": "9bc85594-a1c8-430f-bf7a-d62a8f6c4382"
    },
    {
        "author": "范纯仁",
        "paragraphs": [
            "翰苑文章伯，金华侍从臣。",
            "四朝行直道，一意在生民。",
            "白首唯忧国，青云早退身。",
            "囊中有遗藁，不学茂陵人。"
        ],
        "title": "蜀郡范公景仁挽词三首  其一",
        "id": "b3339a44-417c-4f5d-9ba0-a8e0a6966eab"
    },
    {
        "author": "范纯仁",
        "paragraphs": [
            "伊洛相逢日，忠贤盛集时。",
            "游从敦气义，唱和若埙箎。",
            "汉嗣资商老，尧章忆后夔。",
            "云亡时共惜，不独故人悲。"
        ],
        "title": "蜀郡范公景仁挽词三首  其二",
        "id": "e450a838-e034-47e6-bd3c-ef1764b97f0a"
    },
    {
        "author": "范纯仁",
        "paragraphs": [
            "新阡近箕颍，故国远岷峨。",
            "禁从同侪少，门风吉士多。",
            "笑言如昨梦，身世逐颓波。",
            "唯有高名在，千年不可磨。"
        ],
        "title": "蜀郡范公景仁挽词三首  其三",
        "id": "f8a019c4-8671-484a-9261-135f1283a14f"
    },
    {
        "author": "范纯仁",
        "paragraphs": [
            "才识无前辈，文章有古风。",
            "爱时甘屡黜，报国仗孤忠。",
            "夙有请缨志，竟成标柱功。",
            "子孙传善庆，不独在其躬。"
        ],
        "title": "李师中待制挽词二首  其一",
        "id": "4663f80a-7202-4c30-9a2f-532188be2ad5"
    },
    {
        "author": "范纯仁",
        "paragraphs": [
            "历阳相遇日，流落喜俱存。",
            "不起骚人叹，唯知圣主恩。",
            "蟹膏红满筯，蚁酒白盈尊。",
            "岂谓江边别，深情不再论。"
        ],
        "title": "李师中待制挽词二首  其二",
        "id": "b5700329-a3d1-4519-b6fb-fbe7e16aea12"
    },
    {
        "author": "范纯仁",
        "paragraphs": [
            "棣萼联三事，台星聚一门。",
            "诚心多士服，德望四朝尊。",
            "傅相骑箕远，萧规与汉存。",
            "两宫临奠日，哀恸见殊恩。"
        ],
        "title": "康国韩公子华挽词二首  其一",
        "id": "82da95b7-76ef-453f-80b3-06b25fbc40dd"
    },
    {
        "author": "范纯仁",
        "paragraphs": [
            "弟兄俱是龙门客，数载难忘国士知。",
            "疲马每怜谙远道，焦桐竟待挂朱丝。",
            "青云空费提携力，白首应无报称期。",
            "未到柏城持葬绋，祖庭长恸涕淋漓。"
        ],
        "title": "康国韩公子华挽词二首  其二",
        "id": "22397bf9-5370-477c-9a5d-c4ba278f16b2"
    },
    {
        "author": "范纯仁",
        "paragraphs": [
            "妙年亲研席，壮岁各西东。",
            "场屋腾文价，乡关振义风。",
            "不违颜巷陋，竟哭阮途穷。",
            "頼得贤夫子，遗骖为送终。"
        ],
        "title": "李彦深哀词二首  其一",
        "id": "98762a0b-ec8f-4022-80a8-caedec9a0029"
    },
    {
        "author": "范纯仁",
        "paragraphs": [
            "汲汲亲师友，翘翘绝辈流。",
            "读书求体要，知命释穷愁。",
            "清白传三世，才华掩一丘。",
            "平生怀旧泪，为子独难收。"
        ],
        "title": "李彦深哀词二首  其二",
        "id": "0269e7be-af9d-4af5-87d9-dd14021843f3"
    },
    {
        "author": "范纯仁",
        "paragraphs": [
            "人间失词伯，天上落文星。",
            "商皓终辞汉，桓荣厌授经。",
            "重泉赍志业，乔岳返英灵。",
            "身后千年事，空留竹简青。"
        ],
        "title": "王乐道观文挽词三首  其一",
        "id": "ad9d76a1-b92e-4e7b-9076-b24f978d79da"
    },
    {
        "author": "范纯仁",
        "paragraphs": [
            "秘殿承新宠，储宫冠旧僚。",
            "从龙登紫极，扶日上青霄。",
            "暝壑移舟远，长川阅水遥。",
            "瞻怀柏城路，丹旐去飘飘。"
        ],
        "title": "王乐道观文挽词三首  其二",
        "id": "00706338-65c8-41aa-80d7-9db4e9969a23"
    },
    {
        "author": "范纯仁",
        "paragraphs": [
            "才罢荆州市，俄归蒿里坟。",
            "盐梅失群望，羽翼有前勋。",
            "浪作登龙客，惭无幼妇文。",
            "辱知无以报，洒泪向嵩云。"
        ],
        "title": "王乐道观文挽词三首  其三",
        "id": "e0e161f8-e890-4521-8046-ee03f0fb9748"
    },
    {
        "author": "范纯仁",
        "paragraphs": [
            "宣力三朝旧，于身五福全。",
            "家风良将后，经术古人前。",
            "丁令终辞世，留侯定得僊。",
            "贻谋有贤嗣，素业尽能传。"
        ],
        "title": "张掞龙图挽词三首  其一",
        "id": "8ca40648-91bb-49c0-847a-1b94cd054b24"
    },
    {
        "author": "范纯仁",
        "paragraphs": [
            "江边承讣日，羁宦正摧颓。",
            "早获登龙便，慙无附骥才。",
            "寄诗招悸魄，引水活枯腮。",
            "白首知难报，长言致一哀。"
        ],
        "title": "张掞龙图挽词三首  其二",
        "id": "55822c49-be72-475d-a596-56f4b3cc971b"
    },
    {
        "author": "范纯仁",
        "paragraphs": [
            "二纪金华侍从臣，升平看足作闲人。",
            "身跻显仕由稽古，世有阴功为庇民。",
            "但见朝廷方贵老，那知河岳遽收神。",
            "哀荣终始公无憾，况有清名服搢绅。"
        ],
        "title": "张掞龙图挽词三首  其三",
        "id": "ef4263da-0f06-4cb2-bf37-6d87191d6bb6"
    },
    {
        "author": "范纯仁",
        "paragraphs": [
            "清晨三绿袍，罗拜北堂高。",
            "积善因先烈，遗光及尔曹。",
            "勿矜从事早，当念起家劳。",
            "脩立皆由己，何人可佩刀。"
        ],
        "title": "望日示康广宏",
        "id": "7ce52609-e48f-4706-9634-8941f65a20b2"
    },
    {
        "author": "范纯仁",
        "paragraphs": [
            "亭为筹思设，公将称此名。",
            "致诚通造化，审虑敌权衡。",
            "境寂居忘倦，心虚照自明。",
            "讵同游宴事，休戚系群生。"
        ],
        "title": "筹思堂",
        "id": "07809c3a-4255-499f-9b53-c8e1a4c63489"
    },
    {
        "author": "范纯仁",
        "paragraphs": [
            "幕府三年客，群居几日亲。",
            "初分阙口路，犹见洛阳人。",
            "垅麦晴将秀，田花晚自春。",
            "向家行渐近，岂复倦征轮。"
        ],
        "title": "寄西京张法曹",
        "id": "c81f7a8f-e7f0-4b2d-97e6-870c0efd9a93"
    },
    {
        "author": "范纯仁",
        "paragraphs": [
            "荣名雅望退休闲，声誉清高已纳冠。",
            "匡国多方开五老，齐名有道列双桓。",
            "耆英后会成威烈，相貌前图壮世寒。",
            "吾道欲如公道立，百年藻鉴动人看。"
        ],
        "title": "睢阳五老图",
        "id": "73e26215-aabd-4803-b330-65da075403c1"
    },
    {
        "author": "范纯仁",
        "paragraphs": [
            "因随芳草行来远，为爱清波归去迟。"
        ],
        "title": "句  其一",
        "id": "9adc4c8b-bf0a-4bb1-a19c-9bb42f7730be"
    },
    {
        "author": "范纯仁",
        "paragraphs": [
            "君行方在急流间。"
        ],
        "title": "句  其二",
        "id": "834219ff-09d7-4076-b46e-d89f9ceb078b"
    },
    {
        "author": "范纯仁",
        "paragraphs": [
            "平生怀古意。"
        ],
        "title": "句  其三",
        "id": "7a5e806f-42bd-4ff5-a1a1-f67a11924b2a"
    },
    {
        "author": "章楶",
        "paragraphs": [
            "古木鬰参天，苍苔下封路。",
            "幽花无时歇，丑石终朝踞。",
            "水竹散清润，烟云变晨暮。",
            "何必忆山林，直有山林趣。"
        ],
        "title": "运司园亭十咏 山堂",
        "id": "01a36dfb-8144-4544-bc93-1a7b4b02b2d4"
    },
    {
        "author": "章楶",
        "paragraphs": [
            "堂因水得名，方沼当其后。",
            "漪澜荡榱桷，窗户挹花柳。",
            "虫鱼不避人，鸥鹭若相友。",
            "午枕夏簟凉，此乐亦奚有。"
        ],
        "title": "运司园亭十咏 玉溪堂",
        "id": "0cd02602-0290-4028-95a7-970bd449ae92"
    },
    {
        "author": "章楶",
        "paragraphs": [
            "层构压池塘，不僭亦不偪。",
            "影浮绿水静，寒凝雪山色。",
            "抚槛接修竹，连檐引苍栢。",
            "注目望长安，无奈浓云隔。"
        ],
        "title": "运司园亭十咏 雪峰楼",
        "id": "b7ce8577-128e-4fcf-9efc-18578b90919d"
    },
    {
        "author": "章楶",
        "paragraphs": [
            "珍葩寄幽岛，正对孤轩植。",
            "优柔自俯仰，红绿若组织。",
            "春酣晴日曛，坐久浓香逼。",
            "池面净可鉴，朝霞罩澄碧。"
        ],
        "title": "运司园亭十咏 海棠轩",
        "id": "e6198237-50c9-4dad-8479-d823715f19a0"
    },
    {
        "author": "章楶",
        "paragraphs": [
            "蜀地饶夜雨，轻阴多蔽天。",
            "见月月无几，筑台邀婵娟。",
            "高疑桂影近，俯视云幄连。",
            "顾盼已尘外，欲挹瑶宫仙。"
        ],
        "title": "运司园亭十咏 月台",
        "id": "1463c470-5bc6-45e9-ace4-7b94638a9f99"
    },
    {
        "author": "章楶",
        "paragraphs": [
            "楩楠百尺余，排列拱檐际。",
            "畏日自成阴，隆冬宁灭翠。",
            "虚旷得寂理，懒僻恣浓睡。",
            "谁知官府中，获此冲漠味。"
        ],
        "title": "运司园亭十咏 翠锦亭",
        "id": "f9119443-bf6a-4dd7-9206-0b457a28c7f9"
    },
    {
        "author": "章楶",
        "paragraphs": [
            "傍砌酾小渠，回环是流水。",
            "石蜃吐珠涎，清响醒人耳。",
            "风彻竹影碎，月皎波光起。",
            "飒爽无尘嚣，静适心所喜。"
        ],
        "title": "运司园亭十咏 潺玉亭",
        "id": "0166a690-4d8d-48fc-b4b9-05c074ca7d8a"
    },
    {
        "author": "章楶",
        "paragraphs": [
            "竹间构圆庵，所向自潇洒。",
            "珍禽弄巧舌，宛是居山野。",
            "默坐见真心，万缘尽虚假。",
            "勿陋寻尺地，兹焉息意马。"
        ],
        "title": "运司园亭十咏 茅庵",
        "id": "090f996d-c423-4089-9223-72e9e5cdc6f1"
    },
    {
        "author": "章楶",
        "paragraphs": [
            "架木浮水中，略彴通孤岛。",
            "扶疏花影反，泼刺跳鱼小。",
            "风月所得多，经营信云巧。",
            "隠几寂无人，朱兰萃幽鸟。"
        ],
        "title": "运司园亭十咏 水阁",
        "id": "35b99071-d3ce-4cd7-b242-daa620e46b8a"
    },
    {
        "author": "章楶",
        "paragraphs": [
            "花边二小亭，双跨清渠上。",
            "规模虽甚隘，幽僻良可赏。",
            "幸依佳木阴，未羨大厦广。",
            "不足延赏朋，携筇常独往。"
        ],
        "title": "运司园亭十咏 小亭",
        "id": "495f81eb-443b-45a6-842e-d693730f9ed9"
    },
    {
        "author": "章楶",
        "paragraphs": [
            "湖当荆楚百川会，江自岷峨万里山。"
        ],
        "title": "句",
        "id": "dfef9fa3-c59e-4935-9d02-2a110e84f7a8"
    },
    {
        "author": "裴士禹",
        "paragraphs": [
            "武侯翊汉嗣，始欲大神器。",
            "天命固有常，云雷极屯否。",
            "流星坠武帐，万卒摧锐气。",
            "孤负卧龙心，三顾君臣意。",
            "庙貌今寂寥，握节空垂泪。",
            "兴废事徒然，无以穷往志。",
            "陵前古柏树，千丈起平地。",
            "根大压巨鼇，心虚藏野燧。",
            "风动虬龙枝，雷雨随声至。",
            "疑是虚空间，神明专拥庇。",
            "不尔千万年，突兀无枯瘁。",
            "观栢又惨然，念侯功业炽。",
            "功业亘无穷，与柏共苍翠。"
        ],
        "title": "蜀先主庙古柏",
        "id": "aa3383b7-04d2-4474-bf72-485edf127729"
    },
    {
        "author": "巩彦辅",
        "paragraphs": [
            "千条玉筯挂巖前，一派银潢泻碧天。",
            "疑是鲛人在山泣，乱流珠颗落危颠。"
        ],
        "title": "题滴水巖  其一",
        "id": "21da5b02-2ef2-4efd-8c31-4e5a9a0a5f10"
    },
    {
        "author": "巩彦辅",
        "paragraphs": [
            "巖上流泉滴滴来，史君巖下宴频开。",
            "衰翁闲局官清淡，不许听歌醉玉杯。"
        ],
        "title": "题滴水巖  其二",
        "id": "37963f73-8ac6-4cc8-8e79-279557aa5c28"
    },
    {
        "author": "巩彦辅",
        "paragraphs": [
            "天然潇洒绝尘埃，四面如山画帐开。",
            "世上何须问仙境，只应此地是蓬莱。"
        ],
        "title": "题滴水巖  其三",
        "id": "bb120963-03ff-475b-8eb9-740b5bc37a60"
    },
    {
        "author": "胡揆",
        "paragraphs": [
            "弄珠解佩风流古，缓带轻裘道味闲。"
        ],
        "title": "句",
        "id": "a4461b82-1c78-4fd1-bfb3-d9521f47f8e3"
    },
    {
        "author": "刘公弼",
        "paragraphs": [
            "滩声来席上，亭影落溪中。"
        ],
        "title": "句",
        "id": "bb877113-b14c-4a1b-9124-75ad1f641605"
    },
    {
        "author": "方仲谋",
        "paragraphs": [
            "水色山光照曲阑，芳春时节称游观。",
            "鶑花不为少年惜，尊俎莫辞终日欢。",
            "香逐好风来席上，景随佳句落毫端。",
            "人间胜事今犹古，谁识相并四者难。"
        ],
        "title": "南峰亭",
        "id": "57d9523f-0a73-4bdc-bb54-5fd8892b5451"
    },
    {
        "author": "谢履",
        "paragraphs": [
            "闽岭天南表，清源第一州。",
            "朝廷推重镇，师帅得贤侯。"
        ],
        "title": "上丁守",
        "id": "4320339e-9a3e-473f-af28-653622105371"
    },
    {
        "author": "谢履",
        "paragraphs": [
            "蛇冈蹑龟背，虾屿据龙头。",
            "岸隔诸蕃国，江通百粤舟。"
        ],
        "title": "诗一首",
        "id": "dc219631-efcd-4bdc-9eac-aff0b7e968e0"
    },
    {
        "author": "谢履",
        "paragraphs": [
            "近日莲峰净，春风石笋抽。"
        ],
        "title": "句  其一",
        "id": "5343f5af-6b1e-4b1b-8251-78e79670f225"
    },
    {
        "author": "谢履",
        "paragraphs": [
            "凭高直接青云势，览胜双瞻碧玉颜。"
        ],
        "title": "句  其二",
        "id": "0ceaede9-65a7-42ba-ae5a-9d8f43a5ae6c"
    },
    {
        "author": "许广渊",
        "paragraphs": [
            "路入青山几万重，前山行尽路还通。",
            "小舟棹急巖溪水，高柳絮飞隄岸风。",
            "春物老时林遍绿，晚烟收处日垂红。",
            "民居稀阔兼穷僻，多使顽夫气自雄。"
        ],
        "title": "南山",
        "id": "7326bbb7-1e4b-4090-bd47-4a90172e1f51"
    },
    {
        "author": "许广渊",
        "paragraphs": [
            "山远洞难穷，相传旧隠龙。",
            "蟠泥知几载，穿石见遗踪。",
            "灵骨巖中换，阴云日下从。",
            "乡人祈旱岁，歌舞尚虔恭。"
        ],
        "title": "蜕龙洞  其一",
        "id": "c5c7b924-2e3f-4cea-a887-e0d128b917fd"
    },
    {
        "author": "许广渊",
        "paragraphs": [
            "往昔开锄古洞存，神龙曾隠穴山峦。",
            "灵踪何日青天去，云气无时白昼寒。",
            "穿石分明印鳞爪，履泉惊惧作波澜。",
            "于今霖雨均方国，来客休疑尚此蟠。"
        ],
        "title": "蜕龙洞  其二",
        "id": "f84d3023-27f2-4ed7-95c2-0e2396c3889f"
    },
    {
        "author": "许广渊",
        "paragraphs": [
            "樨川仙化后，溪以葛为名。",
            "水激翻空白，潭澄到底清。",
            "山多晴倒影，雨过夜添声。",
            "月满寒光入，鱼龙患太明。"
        ],
        "title": "葛溪",
        "id": "5d27ff3f-1f5e-4338-90a6-e5809c458b1c"
    },
    {
        "author": "许广渊",
        "paragraphs": [
            "几处城中井，标名孰与伦。",
            "异非深百尺，功在活千人。",
            "大旱流皆涸，甘泉惠受均。",
            "无情知水石，诚发应如神。"
        ],
        "title": "杜公井",
        "id": "aa2d4586-f6c0-48c4-968f-19787369927c"
    },
    {
        "author": "许广渊",
        "paragraphs": [
            "葛公高隠处，凿井碧山前。",
            "炼就长生药，空余白乳泉。",
            "鼎藏今去水，气吐旧成烟。",
            "午夜风雷作，人疑羽珮还。"
        ],
        "title": "炼丹井",
        "id": "a1579d13-d5e4-43c1-af96-136c3a79a5c2"
    },
    {
        "author": "许广渊",
        "paragraphs": [
            "天宝当年寺，鱼池此日存。",
            "溪移古岸脚，殿压旧山根。",
            "月照霜钟远，风开雾阁昏。",
            "网纶虽废禁，和气满干坤。"
        ],
        "title": "放生池",
        "id": "096c0018-fb46-4e30-9560-f62799604616"
    },
    {
        "author": "许广渊",
        "paragraphs": [
            "轩开环列万峰青，门对乌伊遂榜名。",
            "千室楼台凭栏尽，一溪烟水卷帘明。",
            "炉烟晨起迷云色，松韵时来杂梵声。",
            "峻极祇宜长闭户，柰何持钵入东城。"
        ],
        "title": "题昌国院",
        "id": "ea34c1a9-29b0-4a6f-8e68-4c389d163e2b"
    },
    {
        "author": "许广渊",
        "paragraphs": [
            "溪光山色照天晴，开豁襟怀远眼明。",
            "每日风清生竹韵，有时雨过沸滩声。",
            "夷犹水上渔舟逸，奋迅簷前燕翼轻。",
            "珍重老僧无个事，坐观群动竞经营。"
        ],
        "title": "题广福院",
        "id": "ca1e02d9-f11d-4acc-9bf9-a1cfc55f539d"
    },
    {
        "author": "许广渊",
        "paragraphs": [
            "寺结千峰上，门通一径幽。",
            "静心无物乱，清耳有泉流。",
            "楼阁先知晓，园林预觉秋。",
            "因君题秀句，却省昔年游。"
        ],
        "title": "宁国院",
        "id": "9a091664-51f1-4c8f-8d5b-fe37980f8d4a"
    },
    {
        "author": "许广渊",
        "paragraphs": [
            "杖锡穷危顶，茅庵构白云。",
            "轩窗半峰出，钟磬别山闻。",
            "海月晓同色，炉烟昼杂薰。",
            "莫教深静处，思虑落尘氛。"
        ],
        "title": "净名院",
        "id": "cdf3a879-b69b-411d-9c62-df874e78d39d"
    },
    {
        "author": "许广渊",
        "paragraphs": [
            "乱峰环合处，中见古精庐。",
            "万事尽不到，数僧闲有余。",
            "岭云时聚散，松竹昼清虚。",
            "自辨一泉后，多来长者车。"
        ],
        "title": "普照院",
        "id": "afd70190-61f4-4c73-8d11-3b3f687b92af"
    },
    {
        "author": "许广渊",
        "paragraphs": [
            "今日青芜满，当年碧瓦稠。",
            "轩楹无寸木，池沼有残丘。",
            "过客嗟啼鸟，居人竟牧牛。",
            "子孙谁秀颖，念祖力重修。"
        ],
        "title": "陈氏园",
        "id": "88987e7d-a684-4d1e-b729-95a88bea1646"
    },
    {
        "author": "许广渊",
        "paragraphs": [
            "崄喦通小径，湍水度危桥。",
            "茶女巾蒙髻，樵人斧插腰。",
            "鸠鸣春昼静，鶑啭晓林娇。",
            "令尹求民瘼，行行听路谣。"
        ],
        "title": "和徐令南新道中",
        "id": "56c58161-06ba-4620-a070-07b0519c85e8"
    },
    {
        "author": "许广渊",
        "paragraphs": [
            "山盘村曲晓烟迷，昼静新禽信意啼。",
            "风敛雨痕千嶂碧，日烘蚕箔万家齐。",
            "叶怜绿密真成幄，花惜红深又落泥。",
            "气候宜人尤解倦，夕阳归路遶长溪。"
        ],
        "title": "和晁令首夏道中",
        "id": "5dde3878-d05e-427b-bbc5-a0a00bfbac4a"
    },
    {
        "author": "许广渊",
        "paragraphs": [
            "杉松鬰鬰际青天，堂殿重重蘸碧泉。",
            "山合不能遮日月，径深无碍入云烟。",
            "弥陀佛建千人会，照律师来五戒传。",
            "乘兴登临与僧话，分明水戏在帘前。"
        ],
        "title": "甯国院",
        "id": "5a19e90d-d68d-4d5e-8a00-6dabd5507782"
    },
    {
        "author": "许广渊",
        "paragraphs": [
            "建刹基千古，凌云阁数层。",
            "成群皆旧衲，那个是真僧。",
            "未灭惟心火，长明总佛灯。",
            "泉灵名惠济，济物有时增。"
        ],
        "title": "惠济院",
        "id": "209caa77-6813-4f46-bb88-fdf2ade06c03"
    },
    {
        "author": "许广渊",
        "paragraphs": [
            "荒村十里居人少，中有僧庐挂隠名。",
            "高阁截空霜月古，群山临槛竹风清。",
            "潺潺鸣溜将心涤，艳艳新花共眼明。",
            "珍重肩吾能自适，尝招诗友避暄行。"
        ],
        "title": "春日游隠居寺",
        "id": "32abb40c-32ee-4045-8b2e-2870d0087f3c"
    },
    {
        "author": "许广渊",
        "paragraphs": [
            "废宅百年后，荒基一亩平。",
            "独怜新桧柏，谁识旧轩楹。",
            "闾里清风在，溪山秀气明。",
            "当时苦吟夜，应使鬼神惊。"
        ],
        "title": "罗隠宅",
        "id": "773b4430-291e-4216-a9f3-70bca0de0b8d"
    },
    {
        "author": "许广渊",
        "paragraphs": [
            "片云晴点墨，滴露夜挥毫。"
        ],
        "title": "句",
        "id": "3392d14d-a44e-4850-93d3-35a219688b59"
    },
    {
        "author": "丁骘",
        "paragraphs": [
            "秀出眉山有庆门，风流长与蜀山存。",
            "翰林未老生曾嫡，想见累累百世孙。"
        ],
        "title": "诗一首",
        "id": "d9360d4b-810e-4ff4-ad70-92ed8ed36ab0"
    },
    {
        "author": "张思",
        "paragraphs": [
            "蝉蜕真为一世豪，双蜗逐逐笑吾曹。",
            "秦君已去亭长在，著向山高更觉高。"
        ],
        "title": "秦君亭",
        "id": "770f1e16-d8e0-4daa-b4ce-f4c34d28e5e6"
    },
    {
        "author": "张思",
        "paragraphs": [
            "野迥方知天广大，身高更觉石岧峣。",
            "泉人试为平章看，胜绝何如透碧霄。"
        ],
        "title": "碧玉峡",
        "id": "36859731-8b1a-44dd-bac7-39a290c5519f"
    },
    {
        "author": "张思",
        "paragraphs": [
            "席地为茵寄此生，漥樽独酌有余清。",
            "蓑衣和月卧不醒，江上数峰云自横。"
        ],
        "title": "醉石",
        "id": "ed012222-0835-4b68-876a-1d6e86791c5c"
    },
    {
        "author": "李渤",
        "paragraphs": [
            "嶙峋峭壁武溪东，耸起昌文叠秀峰。",
            "空谷流声浑管籥，断云出岫倚崆峒。",
            "依稀玉韫含辉晓，烂熳花飞点翠融。",
            "自是山灵开淑气，遥看拱璧鬰青葱。"
        ],
        "title": "昌山",
        "id": "fb6b10e1-3ba6-4bca-a6cc-09b6dea62881"
    },
    {
        "author": "李渤",
        "paragraphs": [
            "扁舟初泛入泷船，隠约乘槎上汉年。",
            "岸狭束成三级浪，山高分得一毫天。",
            "扫开盘石那无酒，流出桃花恐有仙。",
            "青史若能留姓字，直须来此钓溪烟。"
        ],
        "title": "武溪",
        "id": "f3705930-4bd8-4e6b-bdef-2b2abe70584b"
    },
    {
        "author": "李巖",
        "paragraphs": [
            "移榻三冬暮，联床半夜寒。",
            "不眠霜瓦晓，细语壁灯残。",
            "雁泽栖何定，鸰原且自宽。",
            "鸿飞非所羨，聊托一枝安。"
        ],
        "title": "冬宿别业",
        "id": "2f3c5b52-c137-457b-be45-2e64a759c5f8"
    },
    {
        "author": "李巖",
        "paragraphs": [
            "云根一窦发清澜，绀宇何须结绮栏。",
            "夜霄定知奎斗澈，浪翻应有蛰龙蟠。",
            "支机水沸银河涌，海眼秋清宝鉴寒。",
            "自是源泉开淑气，还看雪液更漫漫。"
        ],
        "title": "玉井云根",
        "id": "6e5e435a-15ac-409a-97ca-f9d8f52bd5e1"
    },
    {
        "author": "李中",
        "paragraphs": [
            "候馆寥寥辍棹过，酒醒无奈旅愁何。",
            "雨昏郊郭行人少，苇暗汀洲宿雁多。",
            "干禄已悲凋发鬓，结茅终愧负烟萝。",
            "篇章早晚迟知己，苦志忘形自有魔。"
        ],
        "title": "宿临江驿",
        "id": "fbde5650-e946-4f7a-8d4c-a3a47b181203"
    },
    {
        "author": "苏随",
        "paragraphs": [
            "梦乘鸾鹤到仙家，侍女风流魏月华。",
            "琥珀盏斟千岁酒，琉璃瓶种四时花。",
            "金函藏箓文刊玉，石壁题名篆点沙。",
            "一枕北窗初睡觉，日移门外柳阴斜。"
        ],
        "title": "纪梦",
        "id": "6d80047f-f95f-42ce-b4ae-6149329b8706"
    },
    {
        "author": "葛敏求",
        "paragraphs": [
            "几年埋塞称筠根，虎识灵源为剖分。",
            "僻处旧应无客到，遗踪久不使人闻。",
            "细穿幽窦声投石，猛出层巖冷喷云。",
            "頼有贤侯精鉴在，图经补缉得完文。"
        ],
        "title": "定山虎跑泉和韵",
        "id": "3006c10b-78c5-433e-b7ef-26d211e060da"
    },
    {
        "author": "黄通",
        "paragraphs": [
            "麻姑山直斗牛角，形胜拥断东南隅。",
            "五百年来畜英气，特为吾宋生真儒。",
            "李姓觏名泰伯字，风骨古秀飘髯须。",
            "其人于世少似者，无乃稷契荀孟徒。",
            "自伤出处苦奇剥，不得寸禄遮妻孥。",
            "归来筑室郡北郭，反关唯作文字娱。",
            "先生之门足高第，中间仲父有辈无。",
            "曾继先生列科举，简编满载三十车。",
            "先生不遇子亦退，高文懿行夸江湖。",
            "麻源谷口田数顷，岁计取足无赢余。",
            "生涯俯就隠意决，便弃城邑庐郊墟。",
            "上有慈亲享甘旨，下有子弟森庭除。",
            "平生胸臆渺溟渤，惟学虞卿穷著书。",
            "平生志气薄云汉，惟学子陵闲钓鱼。",
            "每当春秋社时候，万象潇洒神仙居。",
            "巖花野卉照几席，溪风谷霭清襟裾。",
            "先生乘兴或还往，杀鸡炊黍开尊壶。",
            "共评古今正经史，不知口角清涎濡。",
            "名教果有如是乐，彦辅之言诚岂诬。",
            "莲社竹谿诧高逸，究竟未免归狂愚。",
            "争如仲父与泰伯，相乐以道情愉愉。",
            "文酒逢迎二十载，一日不见已为疏。",
            "松门大开俗不到，水云轩槛空清虚。",
            "仰爱二友嗟不与，欲别仙墅犹踟蹰。"
        ],
        "title": "麻姑山一首赠陈仲父贤良兼泰伯先生",
        "id": "6f0aa527-3047-4640-87e2-07d8e6a5f56a"
    },
    {
        "author": "黄通",
        "paragraphs": [
            "吾闽山水州，佳丽发于邵。",
            "中有登高山，迥与蓬莱肖。",
            "万家鸡犬环，四面城池绕。",
            "木老烟苍苍，天低云杳杳。"
        ],
        "title": "游熙春台",
        "id": "5128b2fd-d853-40d6-8fb1-d8a6f2f17c96"
    },
    {
        "author": "黄通",
        "paragraphs": [
            "讼庭无事意徘徊，长啸西风酒满杯。",
            "溪上小楼秋色里，一番新雁趁云来。"
        ],
        "title": "秋兴",
        "id": "17e07557-ba2f-4e05-87a4-923e487de632"
    },
    {
        "author": "黄通",
        "paragraphs": [
            "秦楼十二玉梯横，紫府千门夜不扃。",
            "疑是嫦娥弄春色，彩云移下一天星。"
        ],
        "title": "元夕灯火",
        "id": "c7421296-6bd8-4912-a0e7-780bf2289106"
    },
    {
        "author": "黄通",
        "paragraphs": [
            "古邑已清旷，凉轩尤洒然。",
            "簷楹低竹树，城郭带云泉。",
            "铸水孤吟地，流觞避暑天。",
            "应嗟吾土隘，无处畜风烟。"
        ],
        "title": "凉轩",
        "id": "f52789fb-deed-4ec9-8954-c6879c33413a"
    },
    {
        "author": "黄通",
        "paragraphs": [
            "仙翁移守明年春，□书小子中自论。",
            "□嗟羊公不血食，乃表乞庙于山樊。",
            "因复为山发风咏，辞气浩浩涵胚浑。",
            "又不柬弃贱且鄙，似欲瓴甋联璵璠。",
            "捧诗那能测崖岸，但觉俗骨销沈昏。",
            "师丈之命重违辟，手摩空腹强忍言。",
            "召伯听讼棠树下，后人思伯树不残。",
            "羊公游处岘山首，后人见山即汍澜。",
            "或者怪之辄致诘，厥□何惠施元元。",
            "答云贤者岂徒尔，其事虽远迹可根。",
            "昔者郏鄏鼎既□，三姓窃出窥中原。",
            "野鬼狂神盗社稷，渴龙饥虎摇干坤。",
            "于时生灵乃何物，蛇豕口吻恣吐吞。",
            "丁黄那复顾邦土，荒城白昼啼幽冤。",
            "□石未安晋已夺，晋□将至汉之濆。",
            "公来有意补膏血，宁重黔首轻儿孙。",
            "朝问疾苦历万室，莫复逋逃开四门。",
            "众化以术公以道，人伏以威公以恩。",
            "□□□时用□□，使民□戴如□□。",
            "不然楚山尽奇秀，岂将怀□□□村。",
            "山旧有亭亭有碑，碑前□见堕泪痕。",
            "独使庭坚忽不祀，可□今古多朱轓。",
            "仙翁下车郡即治，旋日鞭马城南奔。",
            "踟蹰山头念往事，言不轻发心暗扪。",
            "吾州祠宇数十百，何功何惠牲牢飧。",
            "而令公作若敖鬼，嗟我庸敢夸雄藩。",
            "玉书寻许□祀典，庶令贤者终天存。",
            "士民欢笑□□诏，□□日□新宫垣。",
            "梁国入吴毁淫祠，泰伯子胥方独尊。",
            "南阳守睦祠子陵，浙东薄俗渐已敦。",
            "仙翁还作叔子庙，汉南又开风教源。",
            "诚令身在名灭者，放目仰视慙英魂。",
            "凤林古景绝无尽，未算水木兼兰荪。",
            "山前游骑试思否，此山不直供翠樽。"
        ],
        "title": "岘山",
        "id": "a9ef7d87-732a-40d1-a6e9-3fcce2758cfa"
    },
    {
        "author": "黄通",
        "paragraphs": [
            "天惠樵阳岂厚哉，文翁旌旆两回来。"
        ],
        "title": "句",
        "id": "1caede1a-af14-40dd-9201-1bd144b7e1e1"
    },
    {
        "author": "黄好谦",
        "paragraphs": [
            "筑坛拜日恩虽重，蹑足封时虑已深。",
            "隆准早知同鸟喙，将军应起五湖心。"
        ],
        "title": "题淮阴侯庙",
        "id": "eae00d24-83a1-4517-9769-bba27feafcc2"
    },
    {
        "author": "黄履",
        "paragraphs": [
            "礼攽三事宴，史发两朝余。",
            "偶缀金闺彦，来䌷石室书。",
            "法良司马不，辞措子游欤。",
            "盛事逢衰嬾，重须读五车。"
        ],
        "title": "史院席上次首相吴公元韵",
        "id": "328aa35e-df86-4691-8574-c608b1e605d1"
    },
    {
        "author": "黄履",
        "paragraphs": [
            "浩然行思脱尘埃，画鹢横堤雁阵催。",
            "申伯此时南国去，次公何日颍川来。",
            "鉴湖清句秋多兴，魏阙丹心老不灰。",
            "勋业古来余事耳，离亭含笑倒樽罍。"
        ],
        "title": "送程给事知越州",
        "id": "66239825-8fb3-4d73-87ea-2ef0d177ec08"
    },
    {
        "author": "黄履",
        "paragraphs": [
            "闰月稍丰暇，清晨适逢休。",
            "驱车偕群公，始为斯亭游。",
            "钟山来艮维，大江西北流。",
            "台成古到今，举目意已周。",
            "晋有尸黎密，尝栖岗之幽。",
            "君王怀高风，立刹旌往由。",
            "法云生梁朝，云气如蟠虬。",
            "七龄依宝亮，俊发钦徐刘。",
            "讲经此寺中，天花盈空浮。",
            "纷纷白雪飞，柳絮未可侔。",
            "近来有贤宰，亭于冈上头。",
            "吴侯因名之，潜德光千秋。",
            "昔人登泰山，芥视十二州。",
            "余亦叹群雄，一毛争九牛。",
            "岂知振大林，至有八龙留。",
            "因末为推本，祕思聊一抽。",
            "灯明天人师，说法历劫悠。",
            "欲放眉间光，洗足先双收。",
            "入无量义处，身心安如丘。",
            "陀罗与殊沙，普散千亿洲。",
            "云公于此时，讲已不可俦。",
            "况当幽巖中，松拂久唱酬。",
            "所以善哮吼，保志称为优。",
            "谁言此华来，天地相应求。",
            "帝释举手间，已入如来眸。",
            "醉书贻群公，为我商声讴。"
        ],
        "tags": [
            "泰山"
        ],
        "title": "闰八月十日同运使正仲大夫提刑若愚司封运判全玉朝奉游雨花亭",
        "id": "c52fc6fa-1789-4d27-bb12-412bd451540f"
    },
    {
        "author": "黄履",
        "paragraphs": [
            "霜晨饮保宁，亭午游崇胜。",
            "两寺连一岗，相远亦相映。",
            "登临目所击，今古坐可证。",
            "重轻叹吴鼎，白黑昭晋乘。",
            "山空霸气灭，花草埋幽径。",
            "松孤不易立，修竹无衰盛。",
            "徘徊凤凰台，默默揆所称。",
            "虞恩动植被，周道干坤正。",
            "仪韶与鸣岐，如影随形凭。",
            "宋文三十年，陈迹俛仰竟。",
            "因公肆笔题，发我悲秋兴。",
            "鄙哉草间活，起自青衣侦。",
            "弱嗣弛严训，元嘉仅澄静。",
            "凤兮何德衰，来贻后人订。",
            "微干生巨枝，虽有理亦横。",
            "非类心必殊，同声始相应。",
            "迩来王蜀朝，攻杀日靡定。",
            "而彼四灵物，迭出如为佞。",
            "因知德未臻，不足称符命。",
            "已矣勿复陈，杯中醉贤圣。"
        ],
        "title": "次韵和正仲燕保宁览辉游崇胜凤台",
        "id": "ca714152-6b81-425a-b493-f3855098b83e"
    },
    {
        "author": "黄履",
        "paragraphs": [
            "一篇遗我价十州，累幅溢目如星稠。",
            "清时名遂事高尚，启期三乐消百忧。",
            "嗟余与公晚相值，读此始叹真诗流。",
            "辞严义笃起余兴，白云遶笔窗前游。",
            "乍如无盐烛青镜，顾视西子知狂羞。",
            "又如午夜按长剑，恍惚不辨明珠投。",
            "为公聊叙我来幸，皇华相厚如相酬。",
            "民淳事简称迂拙，阅月偶谐庭今修。",
            "因寻遗迹共登览，乘醉赓咏驰如邮。",
            "王襄宣布岂足颂，愧公直欲昭旗旒。"
        ],
        "title": "次韵酬提举林彦伯见赠",
        "id": "c7771b61-7f8c-457e-a59f-abcd13b7e4ff"
    },
    {
        "author": "黄履",
        "paragraphs": [
            "宝塔登题称逸材，云关岫幌半天开。",
            "独龙下峙钟形峻，灵鹫旁连翼势回。",
            "翠琰名传千载远，紫金身应四朝来。",
            "十虚含吐真空里，假步移文亦小哉。"
        ],
        "title": "次韵和若愚登宝公塔",
        "id": "c603abfe-d288-4ed3-bbdc-3642cdcc37d8"
    },
    {
        "author": "黄履",
        "paragraphs": [
            "秋雁三山度，晨鸡五点号。",
            "节逢黄菊秀，庵陟白云高。",
            "共泛忘忧物，聊停好善旌。",
            "论心如淡水，得句胜连鼇。",
            "事简曹参市，民熙李耳牢。",
            "感辰资友露，乘暇集宾蒿。",
            "岭鬰青牛气，潮翻白鹭涛。",
            "清时丰远览，故国喜相遭。",
            "笑整龙山帽，闲追老鹊艘。",
            "少陵怀北阙，靖节傲东臯。",
            "傅亮吟登馆，刘伶醉捧糟。",
            "行藏云出岫，物我海容舠。",
            "支鹤鸣冲汉，庄鱼静乐濠。",
            "日斜车转鹿，风劲服添羔。",
            "爱景重铺席，穷欢更赋毛。",
            "臂珍牛渚蟹，池溢马台醪。",
            "霸气卑蜗角，尘机息兔毫。",
            "断金心内固，挫物笔端豪。",
            "乌府风云器，皇华柱石曹。",
            "吾衰亦何幸，拭目叹风骚。"
        ],
        "title": "次韵和全玉九日同游清凉寺过高斋",
        "id": "7f38dbcf-2dca-4304-94fa-e41335f82bfa"
    },
    {
        "author": "黄履",
        "paragraphs": [
            "龙盘虎踞争岧峣，长干窣堵当中标。",
            "几年遐想入清梦，秋杪登攀英气飘。",
            "因思此塔屡成坏，相传起自阿育朝。",
            "宿缘土面获今报，八万四千成一朝。",
            "列在中华十有九，惟兹末后名方昭。",
            "自从五凤例遭毁，下逮咸和才可条。",
            "牛停金像既希有，水泛铜趺如默要。",
            "太元末年刘慧达，四顾异气山之椒。",
            "三函中出三舍利，圆正光洁如琼瑶。",
            "数层宝势仅增立，梁诏方且铺根苗。",
            "陈亡火烈复堙坠，兴废岂亦随所招。",
            "伟哉天命集真主，汤霓武旆澄氛妖。",
            "六幽葵藿向尧日，千仞凤凰仪舜韶。",
            "太宗继志符节合，章圣游文金石调。",
            "诗书仁义溢庠序，佛老余教通逍遥。",
            "祥符庚戌感光瑞，累岁九成凌紫霄。",
            "迄今八十有二载，香火瞻奉倾齯髫。",
            "群公偕我蹑危级，放身物外情何超。",
            "心闲不逐去帆动，量廓那知空界辽。",
            "奇峰万点逼冬瘦，江水九道来迢迢。",
            "共欣华旦此缘胜，大千永峙为津桥。",
            "兴余更就竹闲饮，妙音盈耳成长谣。"
        ],
        "title": "二十七日登长干塔",
        "id": "4cb3dfb3-c389-434c-9db7-eb2526a9f936"
    },
    {
        "author": "黄履",
        "paragraphs": [
            "邂逅相遇三诗翁，适我愿兮江之东。",
            "每乘高兴即同赋，矧值修竹华严宫。",
            "迫穷收弃势相远，交我以淡情何重。",
            "古来金石论贤达，应求本自声气同。",
            "清晨登此亭，亭前罗层峰。",
            "浮云开白日，金影升珠栊。",
            "高标不逐四时变，翠色可夺千葩红。",
            "一日无此君，子猷啸咏已不浓。",
            "清风飒然至，渊明喜动羲人容。",
            "化龙况是葛陂杖，待凤幸列朝阳桐。",
            "伶伦裁嶰谷，律吕因雌雄。",
            "太和尚可致天地，烦想岂特疏心胸。",
            "下逮汉蔡邕，取椽制笛柯亭中。",
            "与夫皮为冠兮叶为酒，皆自荆阳之贡东南之美兮，冒霜停雪拂景云而萦惠风。",
            "吾曹对此但欲适清乐，不学渭川之人兮资千亩以敌万钟。"
        ],
        "title": "次韵和正仲游华严此君亭",
        "id": "6ceeec35-c5db-48af-abc7-d4e08f412270"
    },
    {
        "author": "黄履",
        "paragraphs": [
            "西北有招提，洒然尘垢外。",
            "兹游久未遑，欣与高轩会。",
            "邃室俨图画，危亭隠松桧。",
            "逍遥步荒径，蓊密拂轻盖。",
            "开冬含余清，幽律惊爽籁。",
            "行行转城隅，亭午云容晦。",
            "六朝三百秋，览迹增悲慨。",
            "金舆成寒灰，簪笏散烟霭。",
            "龙沈景阳井，栏刻惟存戒。",
            "更余三品石，默默冷相对。",
            "我视此邦倾，如鱼自中溃。",
            "民财尽锱铢，民命轻草芥。",
            "三阁与十宾，积累成大憝。",
            "昔人赋黍离，摇摇发行迈。",
            "偶来牵我思，已涉南荣诫。"
        ],
        "title": "次韵全玉游永庆寺观陈井",
        "id": "92a01eea-1c86-4379-8760-cc72b0739e59"
    },
    {
        "author": "黄履",
        "paragraphs": [
            "山北迢迢十里余，使华联辔谒神居。",
            "吴朝崇构飞虫后，梁帝停焚骤雨初。",
            "松盖交阴垂道路，棠枝孤秀耸庭除。",
            "太平应祷邦人頼，惠烈新加益显欤。"
        ],
        "title": "十一月十日同谒惠烈庙",
        "id": "0907c1d8-8bab-49a9-8311-72ed2418d846"
    },
    {
        "author": "黄履",
        "paragraphs": [
            "十里龙盘走势来，此轩清对此山开。",
            "日华先觌东方出，春令长瞻北斗回。",
            "地压灵鼇为胜境，城迁巧冶作瑶台。",
            "何年隠几成余志，世味于今已似灰。"
        ],
        "title": "十六日题紫极宫钟阜轩",
        "id": "d1b57586-7a6e-417d-9ea7-aba2b9496e00"
    },
    {
        "author": "黄履",
        "paragraphs": [
            "二疏辞汉廷，故里挥黄金。",
            "谢公扶晋业，不改东山心。",
            "余亦何为者，时动庄{罒/与}吟。",
            "七闽三径荒，白发西汜侵。",
            "徒欣倦飞翼，获荫游凤林。",
            "方同埙篪吹，又远金玉音。",
            "日月正光华，海岳增高深。",
            "昼锦虽适愿，霖雨斯层岑。",
            "送公悲且欢，聊拂绿绮琴。"
        ],
        "title": "正仲移漕二浙用李白留别王嵩韵以送之",
        "id": "75cfdda0-f429-47d8-b717-80c8d471a71a"
    },
    {
        "author": "黄履",
        "paragraphs": [
            "感君故意长，赴我同襟期。",
            "愧无芳兰美，叨沐清风吹。",
            "舒文振颓波，岁莫起我思。",
            "大鹏息六月，饮啄宜天池。",
            "如何偕鹪鹩，深林安一枝。",
            "固穷颜如丹，欲老头未丝。",
            "元凯承华勋，正值休明时。",
            "脱身事幽讨，徒使余心悲。",
            "况当雪纷纷，更得新林诗。"
        ],
        "title": "次韵酬郭子功行次新林见寄",
        "id": "503fb61c-fa50-441f-a3a2-1b9cdb12f747"
    },
    {
        "author": "黄履",
        "paragraphs": [
            "已隠南山雾，聊经白鹭洲。",
            "初闻未得见，怅望登高楼。",
            "空城凝寒云，目极徒离忧。",
            "咫尺邈千里，此夕如三秋。",
            "何当侵星来，樽前得诗流。",
            "一饮诗百篇，同销万古愁。"
        ],
        "title": "次韵酬子功行次白鹭洲见寄",
        "id": "f79c2fb5-f4e1-4189-af3f-406b28e0fea7"
    },
    {
        "author": "黄履",
        "paragraphs": [
            "一绪连文璧几重，早年宏丽压机龙。",
            "心闲自结千巖月，音妙谁听万壑松。",
            "清入奇怀诗信笔，暗通大道酒盈钟。",
            "宾筵忽得阳春句，属和翻愁雪意浓。"
        ],
        "title": "次韵酬子功见赠",
        "id": "0f56dcd6-15ac-471b-817d-36a4a853d530"
    },
    {
        "author": "黄履",
        "paragraphs": [
            "南国星桥铁锁开，朋簪聊醉凤凰台。",
            "同民所乐尝闻孟，与物为春略似骀。",
            "龙曜乍增昆岫出，佛华重散朅陀来。",
            "发篇示我虽温丽，欺魄连墙肯至哉。"
        ],
        "title": "次韵酬运判张德父灯夕不赴",
        "id": "c84bb000-ffd8-4944-b07f-ece18751fa85"
    },
    {
        "author": "黄履",
        "paragraphs": [
            "一寸逍遥气自春，等闲语默见天真。",
            "艰难世事尝来徧，平淡交情久更亲。",
            "会面只惊蓬鬓改，离亭还折柳条新。",
            "世间冷暖随通塞，三纪如常有几人。"
        ],
        "title": "白鹭亭送运判张全翁",
        "id": "8c5f1c0d-515b-4a6b-aff1-1011a2419593"
    },
    {
        "author": "黄履",
        "paragraphs": [
            "处世能无欲，看山岂有难。",
            "吾心度禅定，山亦不须看。"
        ],
        "title": "戏答提举刘宜翁看山",
        "id": "1c6e6b60-7fc6-4b15-b245-ba0c553139de"
    },
    {
        "author": "黄履",
        "paragraphs": [
            "餐霞积金峰，行年五十六。",
            "身轻旷世龟，眸莹新生犊。",
            "偶乘飞凫来，就我簷下宿。",
            "倾盖如久要，片言会心曲。",
            "嗟余亦何有，所慎止能烛。",
            "乍聆屑霏霏，虚室增兰馥。",
            "僊经累万卷，学者纷麻粟。",
            "大车循垣途，几人契华毂。",
            "赤水遗玄珠，离智不能烛。",
            "延章洞秋石，应手黄芽熟。",
            "先生得何深，清名达尧屋。",
            "优诏辞窐衡，太平高逸躅。",
            "阴功期三千，余事付神箓。",
            "腊穷一雨清，归兴蔼幽谷。",
            "安期枣如瓜，茅君术比玉。",
            "临行笑遗余，可返鬓毛绿。",
            "屈眴文兜绵，团虬色浮粥。",
            "聊将报齐桃，不俟从季卜。",
            "白云暂去来，碧岭本无辱。",
            "预为明月思，可望不可掬。"
        ],
        "title": "送华阳刘法师",
        "id": "4d643dd7-7ff0-483c-bbbb-358db948e3c1"
    },
    {
        "author": "黄履",
        "paragraphs": [
            "行尽高山到紫溪，昔年曾此侍亲归。",
            "而今只见经游地，不见慈颜泪满衣。"
        ],
        "title": "题紫溪驿",
        "id": "7846ea73-063f-45aa-9c8a-b31e63d861ad"
    },
    {
        "author": "范亦颜",
        "paragraphs": [
            "神仙远来宅奥境，五岳跼蹐儿孙从。"
        ],
        "title": "句",
        "id": "c7458ae9-0ced-43e6-8180-4a9605cd18a5"
    },
    {
        "author": "杨寿祺",
        "paragraphs": [
            "衮衮京华志气低，归心长伴日轮西。",
            "苍颜白发因新选，明月清风思旧溪。",
            "屈指光阴时节晚，举头霄汉路歧迷。",
            "巴陵太守应怜我，准拟经过醉似泥。"
        ],
        "title": "将过益昌先寄冯允南使君",
        "id": "0e0384f7-3587-44df-bbb3-f284c2302ca9"
    },
    {
        "author": "张修",
        "paragraphs": [
            "紫泥封诏下天关，青锁俄虚侍从班。",
            "朝袖暂怀新印绶，绣衣荣过旧家山。",
            "鉴湖风月供吟笔，稽岭烟霞入醉颜。",
            "宸眷未应容满岁，使车行被命书还。"
        ],
        "title": "送程给事知越州",
        "id": "e421f9a8-9b18-49dd-9836-1e09dd608aad"
    },
    {
        "author": "单锡",
        "paragraphs": [
            "巖头鬰鬰凌寒柏，柏间时复云封白。",
            "苔苍草碧自年年，绝奇中有参同客。",
            "道通下蹑天根深，山灵啼泣穹崖阴。",
            "春深不问花开落，寂寂空山千万寻。"
        ],
        "title": "寄隠士",
        "id": "45958ce0-f789-4eb7-a3fa-510692ead396"
    },
    {
        "author": "单锡",
        "paragraphs": [
            "井邑银山匝画屏，层簷飞翼入苍冥。",
            "晓穿帘幙扶桑日，夜浸栏杆紫汉星。",
            "春水涨来斜涧白，炉烟抹去半峰青。",
            "无边光景归吟日，莫向樽前辨醉醒。"
        ],
        "title": "聚远楼",
        "id": "a56e7e0a-b466-476d-93b6-fdc71179da9f"
    },
    {
        "author": "陆长倩",
        "paragraphs": [
            "凌虚云磴陟崔嵬，轩槛仍从绝顶开。",
            "邑屋万家迷向背，江流三面自萦回。",
            "金山每恨波涛阻，星石曾登培塿来。",
            "为是会稽东部郡，不教更号小蓬莱。"
        ],
        "title": "巾山广轩",
        "id": "bf494dfe-88b3-4909-8318-77b716f67f58"
    },
    {
        "author": "陆长倩",
        "paragraphs": [
            "松盖松幢引步高，跻攀终日自忘劳。",
            "寒泉澄澈新镕镜，华栋峥嵘下冠鼇。",
            "轩到嫩岚浓欲滴，庵依叠嶂势偏豪。",
            "双旌暮迫城闉去，止观回应羨毳袍。"
        ],
        "title": "游碧照庵  其一",
        "id": "9ad88c4d-4e0e-4a85-98a1-b4492a055789"
    },
    {
        "author": "陆长倩",
        "paragraphs": [
            "平旦前驺出郡闉，松堤石磴自无尘。",
            "寒云明灭天开幙，霜草青红地展茵。",
            "灵刹迥非劳世境，净庵常属悟空人。",
            "更怜万竹千杉色，不问严冬与早春。"
        ],
        "title": "游碧照庵  其二",
        "id": "e9970107-8a20-4ce4-94e6-aadecb47bcae"
    },
    {
        "author": "余京",
        "paragraphs": [
            "越守新除汉夕郎，剸繁从古籍才良。",
            "一麾偃息专方面，千骑雍容过故乡。",
            "近侍暂虚青琐闼，还朝行捧紫泥章。",
            "邦人喜庆今何幸，复见前龚与后黄。"
        ],
        "title": "送程给事知越州",
        "id": "b2722f5c-e8ba-41d1-93ee-94865b588ae8"
    },
    {
        "author": "王观",
        "paragraphs": [
            "雪拥燕南道，酒阑中夜行。",
            "千里不见仇，怒须如立钉。",
            "出门气吹雾，南山鸡未啼。",
            "腰间解下聂政刀，袖中掷去朱亥椎，冷笑邯郸乳口儿。"
        ],
        "title": "游侠曲",
        "id": "23b977eb-89ab-44d9-986c-18a40a382d20"
    },
    {
        "author": "王观",
        "paragraphs": [
            "谷垂干穗豆垂角，雨足年登不胜乐。",
            "乌巾紫领银须长，白酒满杯翁自酌。",
            "翁醉不知秋色凉，儿捋翁须孙撼床。",
            "莫恼翁，翁年已高万事慵。"
        ],
        "title": "莫恼翁",
        "id": "2d4de831-0ef7-4814-82ee-056d5db2626c"
    },
    {
        "author": "王观",
        "paragraphs": [
            "松陵江畔客，筑室从何年。",
            "世俗徒纷纷，不知李子贤。",
            "在彼既不知，不如醉且眠。",
            "声名衮衮谁知命，醉非爱酒眠非病。",
            "长江浑浑无古今，群山回合来相映。",
            "呼奴沽酒不可迟，买鱼斫鲙烦老妻。",
            "何必纫绳系飞兔，百年长短空自知。",
            "直将竛虱视天地，冥冥支枕穷四时。",
            "九衢足尘土，朱门多是非。",
            "秋风老莼鲈，扁舟何日归。"
        ],
        "tags": [
            "长江"
        ],
        "title": "醉眠亭",
        "id": "4a66c749-c6d8-4615-9ced-2334e8e747bf"
    },
    {
        "author": "王观",
        "paragraphs": [
            "佳节不易至，故园胡未归。",
            "对雨坐长叹，中心如有违。",
            "登高望川陆，重阴蔽云霏。",
            "晚禾易生耳，豆落将为萁。",
            "农功既莫惜，孰云佳菊开。",
            "掇英泛美酒，已负邻翁期。"
        ],
        "title": "九日石庄阻雨",
        "id": "ec931648-8451-4225-a58a-0546253951df"
    },
    {
        "author": "王观",
        "paragraphs": [
            "山盘水转小桥通，殿角峥嵘倚乱峰。",
            "世上自闻真法力，巖前无复白狼踪。",
            "蜃喷海气昏危塔，龙戏江声杂暮钟。",
            "为爱赞公房外月，解鞍求宿愿从容。"
        ],
        "title": "九日狼山",
        "id": "267c4d01-cfaf-4cc8-9c2e-7e41d141c989"
    },
    {
        "author": "王观",
        "paragraphs": [
            "山寒蛰龙眠忽醒，黄衣九老巖下行。",
            "手持屈曲千岁藤，虑惊世人藏姓名。",
            "山前樵子折腰迎，九老相顾笑不停。",
            "摧天霹雳飞一声，举目惟见烟冥冥。",
            "开山老僧为余说，异事传闻忘岁月。",
            "至今山椒泉满地，赤白绕空中不竭。",
            "好分余泽入千家，免使辛勤夜蹋车。"
        ],
        "title": "九龙巖",
        "id": "f6e74084-34a4-437d-8169-bfe982318f34"
    },
    {
        "author": "王观",
        "paragraphs": [
            "思霑道湿黄梅雨，敢放宫恩石井冰。"
        ],
        "title": "句  其一",
        "id": "6e1a499c-0224-4b9f-ae17-3f1e302beed7"
    },
    {
        "author": "王观",
        "paragraphs": [
            "炎威不到轩窗外，冷气常存枕簟中。"
        ],
        "title": "句  其二",
        "id": "95ad5b62-d164-4670-b712-e36907c5aceb"
    },
    {
        "author": "盖抃",
        "paragraphs": [
            "十年三上未登科，此去行期昼锦过。",
            "上党有人传预兆，梦生头角见天和。"
        ],
        "title": "题泗州庵庵壁",
        "id": "1b8c964a-8a40-4446-b030-f075364d1e00"
    },
    {
        "author": "范纯僖",
        "paragraphs": [
            "洞庭春暖浮仙鹢，桂岭花飞拥侯旌。"
        ],
        "tags": [
            "洞庭湖"
        ],
        "title": "句",
        "id": "f26255bd-4b70-4fc3-8910-f24d9d165ca4"
    },
    {
        "author": "蒋扩",
        "paragraphs": [
            "高谈耳冷几经秋，解逅长沙得少留。",
            "莫畏洞庭风浪险，主翁元是济川舟。"
        ],
        "tags": [
            "洞庭湖"
        ],
        "title": "送邓德甫",
        "id": "d44168e7-3c73-4c91-9c82-3e4c4cea64dc"
    },
    {
        "author": "陕府知县",
        "paragraphs": [
            "尔非慧远我非陶，何事窗间酒一瓢。",
            "僧野避人聊自醉，卧看风竹影萧萧。"
        ],
        "title": "戏书僧房窗纸",
        "id": "c2cb369c-bc4e-43d8-a271-567f9ebc0878"
    },
    {
        "author": "杨则之",
        "paragraphs": [
            "数萼初含雪，孤清画本难。",
            "有香终是别，虽瘦亦胜寒。",
            "横笛和愁听，斜枝倚病看。",
            "朔风如解意，容易莫吹残。"
        ],
        "tags": [
            "咏物",
            "梅花",
            "抒怀",
            "咏物诗"
        ],
        "title": "早梅",
        "id": "fc5de3f6-c474-49bd-a8dc-c4af500000c8"
    },
    {
        "author": "杨则之",
        "paragraphs": [
            "荒园晚景敛寒烟，数朵清新破雪边。",
            "幽艳有谁能画得，冷香无主頼诗传。",
            "看来最畏前村笛，折去难逢野渡船。",
            "向晚十分终更好，静兼江月淡娟娟。"
        ],
        "title": "雪霁观梅",
        "id": "b61e4c7d-8c11-4038-ade7-018d51a8965c"
    },
    {
        "author": "杨则之",
        "paragraphs": [
            "阑干横碍鸟飞迟，砌下危根老更奇。",
            "僧在上头忘岁月，不知山脚雨多时。"
        ],
        "title": "压云轩",
        "id": "f8edfc0e-86a0-4ea8-b4a5-bbb905846460"
    },
    {
        "author": "杨则之",
        "paragraphs": [
            "雪晴山色一重重，因暇寻幽访古踪。",
            "神叠石基成宝殿，柱图灵品感真龙。",
            "僧居渐远林间地，客枕曾闻月下钟。",
            "会得登临便无事，门前流水照青松。"
        ],
        "title": "题慧聚寺",
        "id": "840bdede-6bf9-4d4b-9f20-a900c91e88f2"
    },
    {
        "author": "杨则之",
        "paragraphs": [
            "压云开半殿，宝炬耀金幢。",
            "峭峻山无对，玲珑寺不双。",
            "钟声清恋坞，林影冷摇窗。",
            "老媿诗魔在，登临讵易降。"
        ],
        "title": "游慧聚寺",
        "id": "38aeff18-a9ab-4b57-bd7c-bbb0c7c02212"
    },
    {
        "author": "沈遘",
        "paragraphs": [
            "春入花房次第开，上林先望属车来。",
            "时忘万物均民乐，恩许羣臣奉燕杯。",
            "凤下朝阳时鼓舞，鱼游太液自徘徊。",
            "愚心愿献千年寿，岂特欢娱一日陪。"
        ],
        "title": "应制依韵和御制后苑赏花钓鱼",
        "id": "b8a4b7af-5d79-4b15-a176-5f43e392bbfc"
    },
    {
        "author": "沈遘",
        "paragraphs": [
            "古寺半空人迹稀，老松自偃何年有。",
            "擢干欲耸不及寻，蟠枝却覆遂盈亩。",
            "群凤晒日相婆娑，病蛟眠沙独蚴蟉。",
            "五月南风翠幄凉，三冬朔雪穹庐厚。",
            "本知托植须冈陵，岂应诎身此培塿。",
            "往来不用为叹嗟，题诗调笑儿女口。"
        ],
        "title": "杭州燕思阁分题四首 七言得偃松院",
        "id": "692df5d4-88f9-4506-8c23-063ca9af066e"
    },
    {
        "author": "沈遘",
        "paragraphs": [
            "守居凤凰背，兹亭压其颠。",
            "苍崖当前断，崩腾势将骞。",
            "洪涛从天来，万鼓泻百川。",
            "高士耳目旷，壮夫胸胆搴。",
            "维昔孰经始，蒋侯世称贤。",
            "斯人去已久，陈迹亦屡迁。",
            "我来感且慕，拂拭颇增妍。",
            "尚存甘棠意，善政或有传。"
        ],
        "title": "杭州燕思阁分题四首 五言得巽亭",
        "id": "4fe1f802-ac20-400c-870d-e349ab3e8475"
    },
    {
        "author": "沈遘",
        "paragraphs": [
            "相识已恨晚，相从每嫌稀。",
            "如何复相失，顿与中怀违。",
            "淮江风波接，来云远我圻。",
            "一朝晤语隔，讵能忘叹欷。",
            "置酒众宾赋，觞笔交横飞。",
            "高亭山气佳，落日暑力微。",
            "金池莫辞满，后会岂易希。",
            "病夫意不浅，亦且倒载归。"
        ],
        "title": "杭州燕思阁分题四首 五言得归字",
        "id": "ee3db209-ba7e-42ba-992b-d8d51b3559e9"
    },
    {
        "author": "沈遘",
        "paragraphs": [
            "古来画马为世贵，前有韩干后胡龏。",
            "干之所图独御蚤，铸金有式易为好。",
            "龏阅众马兼汉胡，遂穷能事绝代无。",
            "阴山七骑实龏造，传之至今为画宝。",
            "笔端神妙难尽誉，会见真马腾在图。",
            "真马今人亦何识，但爱干马肥且泽。",
            "后世复有伯乐生，丹青虽渝尚典刑。"
        ],
        "title": "杭州燕思阁分题四首 七言得胡龏马",
        "id": "b72cfa76-2186-483f-ae6f-d01da022a6aa"
    },
    {
        "author": "沈遘",
        "paragraphs": [
            "东都宦游客，风尘厌已久。",
            "欣然理扁舟，归雁不回首。",
            "身与汴流下，心先淮波走。",
            "何时过江望，家山见孤嵝。",
            "武夷天下名，众溪环左右。",
            "幽寻莫辞倦，胜事不可负。",
            "逍遥其无几，官期谅难后。"
        ],
        "title": "五言送刘泌归建州",
        "id": "f182f30c-6ae5-44bb-8de5-d9dbfd9e4e12"
    },
    {
        "author": "沈遘",
        "paragraphs": [
            "公从书阁登词掖，西帅重归始五年。",
            "当日诸寮半荣落，后来几辈杂愚贤。",
            "斋前花树多新植，架上尘签乱旧编。",
            "嘉遇荣名时所贵，从容感咏属觞篇。"
        ],
        "title": "七言何公南祕阁公会",
        "id": "60b17e19-8d3a-4ece-a2c5-9ece480f2470"
    },
    {
        "author": "沈遘",
        "paragraphs": [
            "叠鼓翻波汴流响，双旌照地秋日晴。",
            "兰陵使君下斋舸，都门送客冠盖倾。",
            "使君去从金马署，颜朱发漆意气横。",
            "十年待诏困囊粟，千骑乞得专名城。",
            "城居虽小地迺大，物众力薄俗喜争。",
            "惠穷迁暴各有术，从来治者难其平。",
            "使君才勇固自许，一州讵足烦神明。",
            "从容谈笑期月尔，坐听道路传能声。",
            "教行民服已无事，乘时豫乐与众并。",
            "惠山荆溪两秀绝，丹毂画隼当春行。",
            "还有歌诗写高兴，宾客谁许从唱赓。"
        ],
        "title": "七言送沈景休知常州",
        "id": "d780b450-83bd-4065-b10d-8c25fabeda05"
    },
    {
        "author": "沈遘",
        "paragraphs": [
            "西风送霜河水落，东都归客不可留。",
            "囊衣卷诗载轻舸，飘然独下东南州。",
            "吴山木落众峰出，越湖潦散孤屿浮。",
            "橘丹莼紫新荐俎，若下醪美不计售。",
            "十年尘埃一日去，猿初脱槛鹰下鞲。",
            "幽潜远飏肯回首，送之却顾令人愁。",
            "鲈鱼正肥张翰老，田园将芜陶潜忧。",
            "子归应有问予者，为解区区兹有由。"
        ],
        "title": "七言送诗僧思齐归吴",
        "id": "21465ca2-d66c-4e67-9882-df2123f27e7e"
    },
    {
        "author": "沈遘",
        "paragraphs": [
            "昔初送君向秦关，君时失意多悲叹。",
            "今来送君复西去，君怀新命多欢语。",
            "别君重见凡四年，颜色如故气轩轩。",
            "文章学问益老富，卓然远致信可贤。",
            "长安古都今大府，并护关西诸节度。",
            "迩臣元老来后先，贤士大夫还而聚。",
            "君持利器往从之，当能一发胸中奇。",
            "莫嗟须臾廷下屈，我有镃基又乘时。",
            "君家湘衡万余里，十年远游何所事。",
            "高车驷马终当归，努力无为故人耻。"
        ],
        "title": "七言送何中复赴高陵簿",
        "id": "15ab949e-66b2-4136-8f5c-56fcde2257b1"
    },
    {
        "author": "沈遘",
        "paragraphs": [
            "秋日响船鼓，西风转樯乌。",
            "使节东南行，光华满江吴。",
            "里门过旧游，弩矢方前驱。",
            "威严勉自励，宁顾旧酒徒。"
        ],
        "title": "五言送张吉老两浙提刑",
        "id": "9cf82145-81cd-4637-be59-4515ee63a7f7"
    },
    {
        "author": "沈遘",
        "paragraphs": [
            "柑实来海滨，万里亦以勤。",
            "中州富佳果，乃无一与伦。",
            "荐之君子堂，岂以多为珍。",
            "甘滋露欲晞，华色丹犹新。",
            "爱之勿久留，有酒应速宾。"
        ],
        "title": "五言赠梅圣俞柑实",
        "id": "6050f92d-ca05-4808-bc9d-8a64fa3447ec"
    },
    {
        "author": "沈遘",
        "paragraphs": [
            "吾闻天台久，尝读兴公赋。",
            "兹为东南镇，神灵之所据。",
            "奇挺究万状，嵩岱不足语。",
            "颇疑说过夸，特为辞之嫭。",
            "象微迺州民，能识山之故。",
            "从容试为问，聊得一二疏。",
            "赤城建霞标，上与牛斗附。",
            "万有八千丈，矗若天一柱。",
            "瀑布发高源，飞流翻四注。",
            "雪霜浮虚空，晦明乱朝莫。",
            "巖足多丹石，光华灿宝璐。",
            "楢溪百余仞，欲济毛骨怖。",
            "九折凌峻梁，五界穷幽路。",
            "芝兰散奇草，松桂罗嘉树。",
            "祥风吹白云，飘然若可御。",
            "幽閟足龏怪，纤悉难毕具。",
            "凡迹古不到，神物阴自护。",
            "传闻昔人说，中有洞天处。",
            "是名不死墟，众真所游聚。",
            "玉堂敞金庭，碧林列瑶圃。",
            "有能从而求，得之迺仙去。",
            "斯言宁可信，良非吾所慕。",
            "吾志本丘壑，久已失厥趣。",
            "谁言石渠客，乃甚辙中鲋。",
            "秋风日已高，归心浩欲骛。",
            "兹山宿所爱，送尔缅东顾。",
            "吾庐因尔卜，伻来审绘素。"
        ],
        "title": "五言天台山送僧象微归山",
        "id": "3b8dd887-db15-4793-8b41-6c7bee554d51"
    },
    {
        "author": "沈遘",
        "paragraphs": [
            "汉家东郡古延津，诏属王畿命迩臣。",
            "仪物增荣都府旧，恩光流浃吏民新。",
            "已明条教康罢俗，更饰林园乐盛辰。",
            "蚤赋中和来奏御，知公不久整归轮。"
        ],
        "title": "七言滑州新修东园  其一",
        "id": "0ad707be-06f6-4a6d-98e4-c864e3591606"
    },
    {
        "author": "沈遘",
        "paragraphs": [
            "北辅为藩自昔优，使君深壮称公侯。",
            "楼台重拂前人记，池圃更新此日游。",
            "比岁丰和多恺乐，乘春临赏几迟留。",
            "使君诗藻无穷思，宾席谁堪奉唱酬。"
        ],
        "title": "七言滑州新修东园  其二",
        "id": "ec5176bc-accb-48ec-9813-d42fe75c97ee"
    },
    {
        "author": "沈遘",
        "paragraphs": [
            "建溪石上摘先春，万里封包数数珍。",
            "羸病从来苦多饮，高情应只属诗人。"
        ],
        "title": "七言赠杨乐道建茶",
        "id": "d0852d7a-36b2-4193-936d-4d40df058902"
    },
    {
        "author": "沈遘",
        "paragraphs": [
            "少小学书史，颇知道所存。",
            "功名谓陈迹，古人不复论。",
            "既困乃干泽，羽翼何翩翻。",
            "初登羣玉府，犹接文字言。",
            "晚落司会廷，始从俗吏烦。",
            "朱墨事勾校，笞榜穷奸谖。",
            "终日坐当案，曾不闻休番。",
            "旧学泯不讲，旧志兹益昏。",
            "中悼素尚违，仰愧前修尊。",
            "去之未云果，荡尔何当返。",
            "览君自警作，使我忘嚣袢。",
            "友道久寥阔，期君于此敦。"
        ],
        "title": "五言和杨乐道省中述怀",
        "id": "80db92a0-2f54-4b18-8891-6fdac56f1f0d"
    },
    {
        "author": "沈遘",
        "paragraphs": [
            "濯濯青玉竿，矫矫孤云姿。",
            "潜根失其托，憔悴非故时。",
            "主人幸加怜，曷不徙所宜。",
            "岁寒风霜节，无愧君子知。"
        ],
        "title": "五言王景彝省舍孤竹",
        "id": "1dca5946-cf46-4645-9aca-660b580212ff"
    },
    {
        "author": "沈遘",
        "paragraphs": [
            "三年重到集仙庭，却理陈编不自停。",
            "阁下旧题几已暗，壁中遗简尚余青。",
            "故人扰扰谁相好，世事悠悠我特醒。",
            "坐看重云开白日，独摇修翮入高冥。"
        ],
        "title": "七言和邵兴宗还馆",
        "id": "f498477d-38cf-47af-ab59-7049a0a541c7"
    },
    {
        "author": "沈遘",
        "paragraphs": [
            "羣玉嵯峨压石渠，我初通籍预仇书。",
            "三年未压承明直，一日更从俗吏居。",
            "对案不堪文墨弊，离群长恨笑言疏。",
            "紫宸蚤退春朝永，时得期君过旧庐。"
        ],
        "title": "七言和陈和叔祕阁会话",
        "id": "4a73b359-c63f-4847-871d-dcf5d879b427"
    },
    {
        "author": "沈遘",
        "paragraphs": [
            "吴越千里广，故鄣临上游。",
            "江山号天险，人物自风流。",
            "在昔为成国，于今亦大州。",
            "时平除圄守，地胜足遨游。",
            "青嶂南朝寺，苍烟北固楼。",
            "莼鲈秋末老，行棹莫迟留。"
        ],
        "title": "五言送李瑜通判润州",
        "id": "d4f06009-4d72-4abd-b67d-98d829350c64"
    },
    {
        "author": "沈遘",
        "paragraphs": [
            "禁阁深严帝策书，侍臣才调蜀相如。",
            "屡从金马辞番直，又下承明佩左鱼。",
            "弩矢前驱登北固，壶浆迎路过姑苏。",
            "使君诗老江山胜，早晚新篇到石渠。"
        ],
        "title": "七言送梅公仪知杭州",
        "id": "67cf2703-10f1-4833-990a-4c2e5900268a"
    },
    {
        "author": "沈遘",
        "paragraphs": [
            "我昔温陵行，始初得许侯。",
            "温陵故佳胜，况从吉士游。",
            "日月虽无几，所乐良绸缪。",
            "归来十载间，再见朝王州。",
            "故人重相遇，尊酒更劝酬。",
            "欢意我已衰，壮心君益遒。",
            "君颜反更少，我但未白头。",
            "乃知中都劳，岂若江湖优。",
            "嗟哉石渠客，有似鱼被钩。",
            "何不断去之，未知所从流。",
            "羨君翩然归，春风帆画舟。",
            "锦衣乡治中，弩矢驱道周。",
            "旧庐何光辉，高堂荐甘羞。",
            "仕者固应尔，自余信悠悠。",
            "送君喜宁已，顾我愧莫收。",
            "幸君谢友朋，我志无所求。"
        ],
        "title": "五言送许当通判泉州",
        "id": "28363d03-811a-41f0-927c-d567a70acf76"
    },
    {
        "author": "沈遘",
        "paragraphs": [
            "天下贤良选，公车凡几人。",
            "君侯独高第，声实两无伦。",
            "鸑鷟来丹穴，麒麟出九真。",
            "推先东国士，倾动汉廷臣。",
            "未引金闺籍，聊为幕府宾。",
            "还家莫留滞，行看寿阳春。"
        ],
        "title": "五言送陈舜俞寿州从事",
        "id": "8ed8aec7-94c6-44c4-8d8b-71d65cf8b985"
    },
    {
        "author": "沈遘",
        "paragraphs": [
            "空堂老壁隃尘昏，苏子之蹟世所珍。",
            "龙虎变化生风云，拏石攫木力万钧。",
            "斯人豪奇迈伦羣，平生慷慨半道沦。",
            "高辞壮论胡不存，惜哉独以技艺闻。"
        ],
        "title": "七言和吴冲卿省舍观苏才翁题壁",
        "id": "d18de91e-6bbc-46a9-97c0-080469b335e2"
    },
    {
        "author": "沈遘",
        "paragraphs": [
            "吴会富山水，吴兴盛人物。",
            "风流自南朝，德誉世不没。",
            "吾宗州之望，谱序远且蕃。",
            "煌煌全盛时，冠盖充里门。",
            "吾庐两溪旁，足迹远城市。",
            "宛自仙者居，胡然人间世。",
            "自我登羣玉，十年未得归。",
            "秋风东南望，怅息欲下飞。",
            "轩轩吾宗子，自少慕奇伟。",
            "仕意一不如，去之若泥滓。",
            "起楼临孤墅，自以天隠名。",
            "超焉谢朋友，于兹寄生平。",
            "我初闻以疑，今迺送而喜。",
            "出处亦何常，要之不苟尔。",
            "俗化日以薄，士路令人哀。",
            "吾党多狂简，不知所以裁。",
            "子归慎厥修，先之以廉让。",
            "风行自田闾，来者知所尚。",
            "庶几吾州士，礼义世弗亏。",
            "庶几吾宗门，长为众表仪。",
            "毋独矜汝名，母独行乎怪。",
            "鸟兽非所群，山林固何頼。",
            "吾虽縻于此，亦若与子游。",
            "勔哉其无闷，勿为至人羞。"
        ],
        "title": "五言沈沔天隠楼",
        "id": "989c6ec0-3e0f-4190-9ce4-547b0f90e5e4"
    },
    {
        "author": "沈遘",
        "paragraphs": [
            "圂圂学佛者，营营良足悲。",
            "不知佛之乐，谁使汝学为。",
            "广师吾州秀，智解迺天资。",
            "既以法为喜，万缘脱若遗。",
            "高堂客满坐，妙谈破羣疑。",
            "来者岂不辨，辨此堂之题。"
        ],
        "title": "五言杭州僧修广法喜堂",
        "id": "6690499a-d471-4490-80d5-1c6dfb35122a"
    },
    {
        "author": "沈遘",
        "paragraphs": [
            "劲风疏雨深秋节，古寺重扃独坐人。",
            "菊色未开期有待，萸香欲佩使谁纫。",
            "登高莫作西城望，把镜须怜白发新。",
            "持酒劝君休惜醉，定知归日不盈旬。"
        ],
        "title": "七言景德寺考试院和李子仪重阳日",
        "id": "2ac973f7-f38d-47c0-b277-58d404106ddd"
    },
    {
        "author": "沈遘",
        "paragraphs": [
            "石蓝开尽红著地，瓜蔓半枯黄倒垂。",
            "坐看一夜芳意歇，风霜即是蚤寒时。"
        ],
        "title": "七言景德寺考试院壁和王介甫所题诗二首  其一",
        "id": "f3f070ff-c0f1-4281-b38d-8ab369837f20"
    },
    {
        "author": "沈遘",
        "paragraphs": [
            "夜风吹雨冷通帷，鸣雁初闻一一悲。",
            "幸好归时归未得，愁来莫读壁间诗。"
        ],
        "title": "七言景德寺考试院壁和王介甫所题诗二首  其二",
        "id": "71de86cc-7d38-4c04-b042-2fa22db1be2e"
    },
    {
        "author": "沈遘",
        "paragraphs": [
            "日上扶桑辟九关，天威咫尺不违颜。",
            "簪绅就次初传警，内外分朝迭进班。",
            "霜压陛隅螭闯首，风摇殿户兽鸣环。",
            "圣君从谏宽狂直，丹槛无容复敢攀。"
        ],
        "title": "七言次韵和王景彝十一月朔早朝",
        "id": "14d13496-962b-441e-82c3-0b586adf7133"
    },
    {
        "author": "沈遘",
        "paragraphs": [
            "少小学文史，焉知事簿书。",
            "时为吏舍直，端与玉山疏。",
            "丛竹聊相对，孤斟强自摅。",
            "犹欣二三子，佳句数开予。"
        ],
        "title": "五言次韵和宋次道省直",
        "id": "252014f7-fa76-4a7e-bca1-5f568a9aaf53"
    },
    {
        "author": "沈遘",
        "paragraphs": [
            "紫宸陛戟百重深，拜朔官仪列弁簪。",
            "旭日未全开宿霭，清风先已敛羣阴。",
            "迩臣自识宵衣志，下士徒怀夙退心。",
            "虞氏致平犹有戒，愿闻歌载诵余音。"
        ],
        "title": "七言次韵和次道十一月朔早朝",
        "id": "d768ae38-5523-4623-ba2b-d1cd2c6ab90c"
    },
    {
        "author": "沈遘",
        "paragraphs": [
            "士有逢辰泰，荣名四十期。",
            "更持使者节，数建守臣麾。",
            "清懿推朝品，慈良号吏师。",
            "修涂方自致，壮志未容衰。",
            "雅尚先知止，归心浩若驰。",
            "君恩宠年至，监尹峻官仪。",
            "缓带金鳞重，安舆紫绶垂。",
            "达尊倾我里，盛观耸当时。",
            "摆落公门事，逍遥野老嬉。",
            "维应爱玉体，五福保期颐。"
        ],
        "title": "五言送余良孺大监致仕归乡",
        "id": "00f271fd-9b0f-4b6d-98b9-99208d03e7b7"
    },
    {
        "author": "沈遘",
        "paragraphs": [
            "君从司会陛延阁，更职华光奉讲论。",
            "却顾簿书劳已甚，独怀僚友意仍存。",
            "新居近指西城路，旧约还寻北海樽。",
            "便欲相期五人者，轩车蚤晚下宫门。"
        ],
        "title": "七言次韵和乐道出省后见寄",
        "id": "582ce386-047d-4072-a15a-55f2134208cc"
    },
    {
        "author": "沈遘",
        "paragraphs": [
            "阳春宜白雪，良时宜少年。",
            "试攀琼树枝，芳意已觉妍。",
            "梅花初厌多，杨花乍疑早。",
            "园林光气生，众物竞鲜好。",
            "一春都几日，行乐遽勿迟。",
            "何辞踏泥出，犹当秉烛归。",
            "少年自应然，老大宁复尔。",
            "岂不感物华，尚能强醇醴。"
        ],
        "title": "五言和刘原甫阳春宜白雪",
        "id": "2a85e119-f3c4-4593-aa69-b3fd0b3c763c"
    },
    {
        "author": "沈遘",
        "paragraphs": [
            "帝制一海内，画州以域民。",
            "小大虽有殊，执任两各均。",
            "祖宗初垂统，所重尤守臣。",
            "授受何其艰，便坐躬简轮。",
            "承平弥百年，法敝几不泯。",
            "其文岂弗具，其实盖已沦。",
            "遂令师帅官，十九非其人。",
            "韩侯出名家，英声迈俦伦。",
            "昔为两剧县，遗美今犹新。",
            "匪直郡邑良，固是台阁珍。",
            "胡然不留用，出驾双朱轮。",
            "洋州实大府，左右控蜀秦。",
            "厥土从古乐，厥俗于兹淳。",
            "侯才何足施，谈笑坐养神。",
            "君子学无苟，不让诚当仁。",
            "既富而后教，礼义庶可循。",
            "坐听千里谣，上彻九重宸。",
            "表以视四方，宠以厉缙绅。",
            "因之明黜陟，审辨玉与珉。",
            "尚使天下治，复如前代纯。",
            "鄙言真区区，感激为侯陈。"
        ],
        "title": "五言送韩玉汝知洋州",
        "id": "b60aaae2-96e5-4f87-be56-249dd6623def"
    },
    {
        "author": "沈遘",
        "paragraphs": [
            "江汉交流古要津，高牙大旆压城闉。",
            "昔尊丞相初开府，今属郎官试治民。",
            "迎路壶浆因问俗，前车弩矢便行春。",
            "由来美化先南国，遗乐犹应咏错薪。"
        ],
        "title": "七言送辛有终知鄂州",
        "id": "aae3d820-d823-4ebb-8c86-01ffbf68c86f"
    },
    {
        "author": "沈遘",
        "paragraphs": [
            "渤海三神山，蓬莱隠嵯峨。",
            "仙人桂叶舟，浮矣明月波。",
            "惊尘不可到，飞鸟不能过。",
            "世人但传闻，欲往为奈何。",
            "胡然古荒王，甘心事欺詑。",
            "于今祷祠迹，往往存山阿。",
            "当时燕齐间，方士肩相摩。",
            "遗俗颇沦胥，官不严禁诃。",
            "子去为邑尹，施舍各有科。",
            "兹实系教化，无宜反媕婀。",
            "平生学诗书，仁术尝切磋。",
            "毋曰百里小，民人岂不多。",
            "谁当之武城，敢复闻弦歌。"
        ],
        "title": "五言蓬莱山送徐仲微赴蓬莱令",
        "id": "2a621101-0aa2-4881-9cd9-10a01a4c38bf"
    },
    {
        "author": "沈遘",
        "paragraphs": [
            "朝驱款段北省客，莫驾屏星州治中。",
            "朱颜绿发出尘土，长缨高盖生清风。",
            "彼都之胜实乐国，颍汝交贯淮波通。",
            "使子乞得一麾去，宁复汲汲须江东。"
        ],
        "title": "七言送句谌通判颍川",
        "id": "509c07d2-5fee-4547-97f0-c94f79d80c05"
    },
    {
        "author": "沈遘",
        "paragraphs": [
            "朱实出东土，名独与众殊。",
            "友人重家果，分赠比明珠。",
            "堆盘薄霞色，熨齿清露腴。",
            "恨君赏意浅，有酒空盈壶。"
        ],
        "title": "五言和邻几答李公达遗嘉庆李",
        "id": "29b53ceb-079f-4f71-9f79-9562d6fd64fe"
    },
    {
        "author": "沈遘",
        "paragraphs": [
            "省舍实褊迫，强分庭与轩。",
            "君看午热时，何异炊甑然。",
            "内景虽屡清，外物苦益喧。",
            "浊河不足涤，当寻昆仑源。",
            "顾身无羽翼，大叫不得前。",
            "却图须臾济，雪散和冰丸。",
            "嗟我江湖人，胡为投此间。",
            "羨君富高兴，尚堪吟咏烦。"
        ],
        "title": "五言次韵和冲卿省直",
        "id": "fc99fddf-edf7-4405-a033-0f63f2e58e5a"
    },
    {
        "author": "沈遘",
        "paragraphs": [
            "我本鲁连徒，放迹江湖滨。",
            "强兹就朝列，俯仰羞众人。",
            "初从东观游，尚得文字亲。",
            "晚为大农属，始与俗吏伦。",
            "簿书异我学，勾校违我贞。",
            "有如锻戈剑，而乃驱匠轮。",
            "颠倒失所措，左右迷厥津。",
            "怳不知适从，但欲逃深榛。",
            "独幸良友朋，志尚略一均。",
            "继今三君来，益欣得有邻。",
            "谁云典司殊，舍次密若鳞。",
            "谁云晤语希，牖户日屡巡。",
            "论文必高妙，谈道皆渊淳。",
            "挥弄麈白玉，倾倒巾紫纶。",
            "谓应餍饥渴，宁复辞昏晨。",
            "愿言勿有倦，行即徂秋春。",
            "宦游固难常，出处各有循。",
            "公等其谓何，我意益欲踆。",
            "一朝成契阔，相望楚与秦。",
            "高会不得再，空将寄音尘。"
        ],
        "title": "五言次韵和邻几喜司马君实钱君倚章伯镇入省之作",
        "id": "d3d1e200-570b-4cdf-b59d-da7e9ee042ea"
    },
    {
        "author": "沈遘",
        "paragraphs": [
            "兰蕙含清露，芙蕖堕绿波。",
            "暑随朝雨尽，凉入暮天多。",
            "已觉金行早，谁调玉烛和。",
            "西风但高咏，将奈绿醽何。"
        ],
        "title": "五言次韵和景彝秋兴",
        "id": "d7477c84-e671-4186-868c-cecf4a8e8b10"
    },
    {
        "author": "沈遘",
        "paragraphs": [
            "蔼蔼大农府，阴阴道南庐。",
            "夜直何其频，我性实已疏。",
            "每来兀兀坐，中怀鬰不舒。",
            "幸兹新凉至，灯火理旧书。",
            "秋风吹我衣，浩然发归思。",
            "念我去江湖，人事不复记。",
            "扰扰弥十年，忽忽都一寐。",
            "中夜慎勿思，无枕不得睡。"
        ],
        "title": "五言次韵和邵不疑省直",
        "id": "5dfac23b-1a43-489e-943d-1cc767d98af8"
    },
    {
        "author": "沈遘",
        "paragraphs": [
            "东城大道何逶迤，中直清庙表六扉。",
            "右临景灵秘馆之翼翼，左带相国浮图之巍巍。",
            "道旁第舍多赩赫，车无停轮马交策。",
            "风尘勃鬰千丈高，素衣化缁双眦塞。",
            "南阡穷巷我所居，上下省户两岁余。",
            "病躯羸乘实厌畏，每趋径路宫城隅。",
            "宫墙倚空背环极，隠嶙楼台露金碧。",
            "朝霞夕照天半明，墙下行人徒眩惑。",
            "我尝入谒得纵观，威容物采严且完。",
            "鸾车岁岁躬献享，孝思肸蠁通神欢。",
            "重门设卫日常阖，灵境那令世人杂。",
            "但见长松怪石列若屏，突兀阴森两遮匝。",
            "我家东南沧海涯，乘时偶来观德辉。",
            "归飞故隠自有期，何必于此空叹欷。"
        ],
        "title": "七言和君倚景灵行",
        "id": "3abbe3f4-9eb8-4e2a-904a-30f98846319b"
    },
    {
        "author": "沈遘",
        "paragraphs": [
            "浩浩雨不止，寥寥风且寒。",
            "敢言裘褐具，尚幸室庐完。",
            "弥月天形晦，无时辙迹干。",
            "田臯何处在，谁复顾萧兰。"
        ],
        "title": "五言次韵和君实苦雨三首  其一",
        "id": "df00304d-5019-4cac-a87e-c7a5ce71b644"
    },
    {
        "author": "沈遘",
        "paragraphs": [
            "不见清秋月，悠悠雨过弦。",
            "重阳初未解，委照固无偏。",
            "安得长风御，都驱宿蔼旋。",
            "还当三五夕，圆魄独当天。"
        ],
        "title": "五言次韵和君实苦雨三首  其二",
        "id": "43c82df2-d2b1-4bf9-8786-c9bb8e7c6e39"
    },
    {
        "author": "沈遘",
        "paragraphs": [
            "积潦高秋后，幽居病客心。",
            "每怜荷折盖，犹爱菊包金。",
            "独坐有余恨，临觞莫厌深。",
            "多情省郎直，永夜祗清吟。"
        ],
        "title": "五言次韵和君实苦雨三首  其三",
        "id": "287bd90b-e3dc-4243-89c7-e988854e3c0a"
    },
    {
        "author": "沈遘",
        "paragraphs": [
            "激立几年志，淹迟一日亨。",
            "还家昼锦乐，拜寿彩衣荣。",
            "未辟诸侯府，无矜晚宦情。",
            "重来奏千牍，应笑旧题名。"
        ],
        "title": "五言送徐同年谔出京",
        "id": "8b7ab9c5-4c6e-46c2-8d3b-e1483ae7a892"
    },
    {
        "author": "沈遘",
        "paragraphs": [
            "宋德承天序，郊丘必以时。",
            "先期发明诏，戒日具多仪。",
            "閟馆严真祖，清宫谨大祠。",
            "孝思追祖考，禋祀致神祇。",
            "三圣同升侑，群灵罔弗祗。",
            "声文更旧律，鼎鬲列亲规。",
            "礼乐荣观洽，云雷庆泽施。",
            "欢声充有截，盛事极无遗。",
            "皇祚千龄永，成能万世宜。",
            "臣心奚以答，歌颂一毫厘。"
        ],
        "title": "代人进南郊礼成",
        "id": "575c29b4-86c8-4a6e-9b69-944b46d04d67"
    },
    {
        "author": "沈遘",
        "paragraphs": [
            "东城雨始歇，紫陌无纤埃。",
            "佳气四面起，游光泛楼台。",
            "日莫市井合，叫舞何喧豗。",
            "我时骑过之，顾瞻颜屡开。",
            "欣其幸如此，平岁无愁猜。",
            "吾人虽安坐，犹能咏康哉。"
        ],
        "title": "晚雨后过城东",
        "id": "6a74d0b0-00e3-4a80-b7f8-8b5c2c493930"
    },
    {
        "author": "沈遘",
        "paragraphs": [
            "扰扰市朝士，一身众役该。",
            "官曹畏职业，人事烦往来。",
            "朝出被风雨，莫还冲尘埃。",
            "竟岁长若此，何时能休哉。",
            "适闻丞相行，巾车城西隈。",
            "冠盖盛出送，车马相喧豗。",
            "吾有四君子，约言共追陪。",
            "乌躔转背午，归来倦支骸。",
            "道旁有精舍，聊兹释鞍彍。",
            "殿阁鬰四合，高明绝纤灰。",
            "曲池含清波，鱼鸟中沿洄。",
            "禁园直南望，参差隠楼台。",
            "秋风肃众物，野气日夕佳。",
            "幽趣坌来会，俗纷顿可推。",
            "高情缅山水，剧语杂讥诙。",
            "清赏何以娱，一枰聊为开。",
            "岂徒事争决，要且资欢咍。",
            "谓言坐上客，兹乐那易谐。",
            "城中苦多事，况复日月催。",
            "功名未有立，壮志先欲摧。",
            "幸时得闲暇，一出纾吾怀。",
            "此言固可结，此愿惟恐乖。",
            "须臾夕照下，欲起姑徘徊。",
            "揽辔更留顾，余兴无穷涯。"
        ],
        "title": "和江邻几送文丞相还游普安院",
        "id": "a9b7cb8b-3444-42d1-af6c-d60f3066868c"
    },
    {
        "author": "沈遘",
        "paragraphs": [
            "燕山自是汉家地，北望分明掌股间。",
            "休作画图张屋壁，空令壮士老朱颜。"
        ],
        "title": "七言和王微之渔阳图",
        "id": "07cbbfea-1284-4e88-8733-cc4a05b01538"
    },
    {
        "author": "沈遘",
        "paragraphs": [
            "上林珊瑚枝，太液琉璃波。",
            "孔鸾相徘徊，凫鷃不敢过。",
            "嘉树日零落，清流成恶腐。",
            "凡鸟鬬嬉鸣，珍群摇翮去。",
            "去兮将安之，江山敛羽仪。",
            "何时复来还，聊以三岁期。"
        ],
        "title": "五言送袁陟通判抚州",
        "id": "be3839bc-d116-468a-b3a7-072819749170"
    },
    {
        "author": "沈遘",
        "paragraphs": [
            "君舍城之背，萧然十亩余。",
            "四垣通野墅，一舸泛官渠。",
            "夏木阴成后，凉天雨歇初。",
            "公门日无事，觞咏莫容疏。"
        ],
        "title": "五言过江邻几官舍  其一",
        "id": "e715dd31-54a0-49ef-8a15-2f93ca1a6ced"
    },
    {
        "author": "沈遘",
        "paragraphs": [
            "埼岸浅可弄，平流清且漪。",
            "葭蒲乱垂影，鱼鸟悉浮嬉。",
            "浩荡江湖思，差池林壑期。",
            "谁能共兹语，终约不吾欺。"
        ],
        "title": "五言过江邻几官舍  其二",
        "id": "092f909d-b62f-4866-8430-ef3d6889fec8"
    },
    {
        "author": "沈遘",
        "paragraphs": [
            "愿见岂辞远，况从吾友行。",
            "清谈开愤懑，高咏听铿鍧。",
            "赤日烦暑却，晚风凉气生。",
            "归鞍任倾倒，莫惜釂余觥。"
        ],
        "title": "五言过江邻几官舍  其三",
        "id": "bde90c83-c166-4499-a933-9e46345df65f"
    },
    {
        "author": "沈遘",
        "paragraphs": [
            "词省非吾据，维应頼两公。",
            "自怜虽壮齿，多病祗衰翁。",
            "饮兴端难强，诗情久已穷。",
            "还家即高卧，客辙任西东。"
        ],
        "title": "五言奉酬杨祖二阁老中书省斋宿见寄",
        "id": "2f86c000-f955-4301-94e0-3aba462fd7e7"
    },
    {
        "author": "沈遘",
        "paragraphs": [
            "嘉陵剑阁万里道，自古当为行役忧。",
            "于今帝制自无外，仕者何必尽中州。",
            "我昔成都两岁留，春风秋月多遨游。",
            "须知锦城虽云乐，不如早还沧海头。"
        ],
        "title": "七言送苏结赴蜀州推官",
        "id": "3cca8839-3b04-42f8-95b2-5129c082c934"
    },
    {
        "author": "沈遘",
        "paragraphs": [
            "绛阙连碧城，白日横采霓。",
            "钧天万舞彻，鸾凤鸣且飞。",
            "我为帝所游，十日不知返。",
            "我乐殊未央，尚恨春昼短。",
            "东风吹蟠桃，花落满我衣。",
            "拂去还复来，悠然生我思。",
            "顾谢众仙人，我自人间世。",
            "世累虽可憎，天上亦多事。"
        ],
        "title": "五言后殿考进士解嘲",
        "id": "3073257e-732e-43d2-8e80-0ab4899d7707"
    },
    {
        "author": "沈遘",
        "paragraphs": [
            "零落栏杆暗藓侵，花苞憔悴怨春深。",
            "吾君意在延经艺，不学前王宴豫心。"
        ],
        "title": "七言和吴仲庶延艺阁后牡丹花  其一",
        "id": "a9e101ae-b971-4f21-97ca-f52bea34c301"
    },
    {
        "author": "沈遘",
        "paragraphs": [
            "承明待诏尽名儒，一愿当君奏六符。",
            "独笑开元供奉客，惟将歌句奉欢娱。"
        ],
        "title": "七言和吴仲庶延艺阁后牡丹花  其二",
        "id": "2a1c6d6c-0be3-4e4c-927a-e0539d9d1a96"
    },
    {
        "author": "沈遘",
        "paragraphs": [
            "塞外风烟河上尘，归来始觉二毛新。",
            "承明自厌频趋直，沧海还思一濯巾。",
            "幕府旌旗初压境，画船歌吹便行春。",
            "湖山满目旧游在，何日从公醉紫莼。"
        ],
        "title": "七言送密学施侍郎知杭州",
        "id": "08ad3f17-4735-44b6-887d-2c4d5ad6a419"
    },
    {
        "author": "沈遘",
        "paragraphs": [
            "碧城绛阙半夜开，翠旗玉节相徘徊。",
            "景光散堕灯火蔽，步虚一声天上来。"
        ],
        "title": "奉祠东太乙宫七首 七言步虚辞二首 其一",
        "id": "b63ac925-9734-438a-aa9e-30a21dda8195"
    },
    {
        "author": "沈遘",
        "paragraphs": [
            "赤乌鼓舞扬朝晖，白榆零落收夕霏。",
            "侍臣再拜谢神贶，步虚一声天上归。"
        ],
        "title": "奉祠东太乙宫七首 七言步虚辞二首 其二",
        "id": "89a8e90a-7fe2-4382-a984-2117c8151a36"
    },
    {
        "author": "沈遘",
        "paragraphs": [
            "甘泉三日斋，读尽群王书。",
            "天风起寒门，便欲凌太虚。",
            "顾身无羽翼，叹息知何如。"
        ],
        "title": "奉祠东太乙宫七首 五言读道书一首",
        "id": "a1f208ed-6386-4879-99d4-3c8df3984a3c"
    },
    {
        "author": "沈遘",
        "paragraphs": [
            "城中尘埃多，白日迷东西。",
            "城中市井喧，半夜犹鼓鼙。",
            "我本江海人，偶来东都客。",
            "寸心虽自丹，两鬓颇欲白。",
            "一为城南宿，晚若与世违。",
            "不闻车马音，但见烟霞飞。",
            "自喜复自羞，胡然久羁旅。",
            "秋风弄涛时，聊可整归艣。"
        ],
        "title": "奉祠东太乙宫七首 五言齐居有感一首",
        "id": "d09e3891-43ce-4a93-9ce2-d93729c66613"
    },
    {
        "author": "沈遘",
        "paragraphs": [
            "君王无意学神仙，独为苍生致吉蠲。",
            "四月麦苗殊未好，一番灵雨即丰年。"
        ],
        "title": "奉祠东太乙宫七首 七言致斋一首",
        "id": "899d9252-4111-4c78-95b0-a25a3538b432"
    },
    {
        "author": "沈遘",
        "paragraphs": [
            "由来圣作与天通，甘泽祥飚撤俎中。",
            "更赐太元千岁策，平明驰贺未央宫。"
        ],
        "title": "奉祠东太乙宫七首 七言祀毕大雨一首",
        "id": "683fea49-497c-4737-acef-812071dbd391"
    },
    {
        "author": "沈遘",
        "paragraphs": [
            "萧洒城南尺五天，昼凉高枕梦游仙。",
            "劳君挥翰紫宸里，汗浥朝衣不得眠。"
        ],
        "title": "奉祠东太乙宫七首 七言斋居寄杨祖二阁老一首",
        "id": "3d6c341b-a342-4eb8-bd0e-1aaa85a0b41a"
    },
    {
        "author": "沈遘",
        "paragraphs": [
            "城中暑雨方鬰陶，城外秋风已萧瑟。",
            "下马解衣高枕眠，惟恐祠官报归日。"
        ],
        "title": "七言西太乙宫致斋遣兴二首  其一",
        "id": "841697de-c7ee-444f-a1e3-24fe16aee398"
    },
    {
        "author": "沈遘",
        "paragraphs": [
            "我来西郊始三日，超然便若与世违。",
            "市朝迺在咫尺尔，况复万里沧浪归。"
        ],
        "title": "七言西太乙宫致斋遣兴二首  其二",
        "id": "33c01e82-5f9b-4def-be4b-7156f2f528ee"
    },
    {
        "author": "沈遘",
        "paragraphs": [
            "春风才得马蹄干，便向城西学问禅。",
            "不是重阴开白日，自披云雾睹青天。"
        ],
        "title": "七言访净因琏上人一首",
        "id": "8e87db18-8f68-42e3-b4bb-752ecb7823e7"
    },
    {
        "author": "沈遘",
        "paragraphs": [
            "月色初无别，人心自有分。",
            "长令照清夜，犹胜掩重云。",
            "老去欢难强，衰来饮易醺。",
            "君家富歌管，独不使人闻。"
        ],
        "title": "次韵和张元常中秋夜不见月",
        "id": "3b390a00-217f-4024-aa00-8231811868b7"
    },
    {
        "author": "沈遘",
        "paragraphs": [
            "六科收贤才，所得岂非真。",
            "奈何如刘子，反尔弃若沦。",
            "众颇为我嗟，我斯自能信。",
            "言也尚莫知，行之得无讱。",
            "谢去不复顾，所重非吾身。",
            "孝友且为政，况兹有民人。",
            "广陵昔富都，今已空残甚。",
            "行矣思自强，公卿皆子任。"
        ],
        "title": "送刘定下第",
        "id": "5ccb3186-f402-48b9-916f-8da0f92c2601"
    },
    {
        "author": "沈遘",
        "paragraphs": [
            "乡里多长者，平生爱斯人。",
            "谁言相识晚，俯仰迹已陈。",
            "短章昔固许，挂剑义所申。",
            "空堂对孤咏，寂寞犹相亲。"
        ],
        "title": "吊普济大师",
        "id": "a7c01363-9851-47cb-b9fd-be849dd2ee34"
    },
    {
        "author": "沈遘",
        "paragraphs": [
            "山绕湖堂寺绕山，平生愿向此中闲。",
            "青云白水相浮荡，野客高僧独往还。",
            "少年自嫌轩冕累，因循将恐鬓须斑。",
            "南漪最是逍遥地，且挹清波濯愧颜。"
        ],
        "title": "南漪堂",
        "id": "6f70c6b8-79df-469b-81db-3c559e3fd3f2"
    },
    {
        "author": "沈遘",
        "paragraphs": [
            "浩荡西风动客裾，飘然归思满田庐。",
            "少时岂省为名误，老去真知与世疏。",
            "胜事祗随诗句尽，壮怀犹向酒杯舒。",
            "南山已有终年约，三径何年得自除。"
        ],
        "title": "次韵和少述秋兴",
        "id": "308bce65-506a-41ab-86ed-7aceaa8fdb6a"
    },
    {
        "author": "沈遘",
        "paragraphs": [
            "吾州号多士，今兹见诸生。",
            "自非中正旧，焉识乡里评。",
            "但喜后来秀，纷若春华荣。",
            "高会存故事，工歌追鹿鸣。",
            "劝酬皆嘉宾，杂奏瑟与笙。",
            "何以为子赠，赠子毋骄盈。",
            "一献未足信，要之观厥成。",
            "行矣其自厉，倾耳闻吉声。"
        ],
        "title": "送诸进士赴试礼部",
        "id": "df16e006-2d92-4a4f-899d-3f9633028c8b"
    },
    {
        "author": "沈遘",
        "paragraphs": [
            "此都豪丽岁仍丰，此夕都人凯乐中。",
            "车马笙箫千里至，楼台灯火九衢通。",
            "香舆轧轧凌风驶，粉袂翩翩照地红。",
            "病守行春真莫强，更堪攀倚少年丛。"
        ],
        "title": "次韵和李审言上元寄王巖夫",
        "id": "545d0d79-0fe7-491c-8e55-b4279fdfadd1"
    },
    {
        "author": "沈遘",
        "paragraphs": [
            "西寺题名墨尚新，今为宾主此堂人。",
            "纵谈更起挥青麈，极醉何妨倒紫纶。",
            "梁苑旧游皆已往，吴山高会正临春。",
            "欲知胜事常难得，嘉句先应动荐绅。"
        ],
        "title": "次韵和王巖夫有美堂会诸年契",
        "id": "bd1a5045-e4af-4887-9fe0-ba7355c6a477"
    },
    {
        "author": "沈遘",
        "paragraphs": [
            "华屋陈高会，春风众物新。",
            "嘉宾共科籍，胜事动邦人。",
            "大白期无算，清谈信绝尘。",
            "诗豪两难敌，弱力厌千钧。"
        ],
        "title": "次韵和卢中甫有美堂会诸年契",
        "id": "b28780e9-e6e1-4575-b1e5-82d86795d339"
    },
    {
        "author": "沈遘",
        "paragraphs": [
            "相如未用尚文园，暴胜威名世已传。",
            "揽辔一时高莫挹，著书千首浩无边。",
            "顾慙局趣何能驾，望绝骐骝不得前。",
            "圣世料材方责实，便应归泛五湖船。"
        ],
        "title": "次韵和王仲至李审言见寄",
        "id": "d091dddb-a280-4415-8a75-b018775cc3d5"
    },
    {
        "author": "沈遘",
        "paragraphs": [
            "前日移舟就近村，送君西望大梁门。",
            "九重宫阙天光远，千里江湖水气昏。",
            "壮士遨游应自适，少年离别枉伤魂。",
            "北州为政须当厉，即上青云款帝阍。"
        ],
        "title": "次韵和王巖夫见寄",
        "id": "26879fb0-fde0-4158-a440-fa266f05860f"
    },
    {
        "author": "沈遘",
        "paragraphs": [
            "三吴高士厌英躔，乘兴南来得暂延。",
            "俗役更思抛吏几，胜游还约泛湖船。",
            "平生慕义如饥渴，自昔论交孰后先。",
            "独恨良朋不相对，一吟嘉句重悁悁。"
        ],
        "title": "次韵和审言与孙少述会游审言以病不至",
        "id": "4de8ac03-2d00-4ecf-8a1e-a2bbc6d73fb0"
    },
    {
        "author": "沈遘",
        "paragraphs": [
            "十年高卧占东南，禹穴幽纵久已探。",
            "峻节千寻山壁立，虚怀万顷海波涵。",
            "愧非仲举能延士，頼有君公为对谈。",
            "大句联来两豪绝，应知弱力已难堪。"
        ],
        "title": "次韵和少述见赠兼简审言",
        "id": "f9d7c726-d82c-43d3-a774-bf5407fa0693"
    },
    {
        "author": "沈遘",
        "paragraphs": [
            "少小温陵客，于今记昔游。",
            "故人情最厚，嘉句远相求。",
            "胜事成陈迹，流年换白头。",
            "僧坊屡题壁，知有旧痕不。"
        ],
        "title": "许当郎中自温陵寄诗叙旧游之感奉酬",
        "id": "5025dd07-cf35-4ed6-aca0-6648ba1d7678"
    },
    {
        "author": "沈遘",
        "paragraphs": [
            "使君嶷嶷下中台，幕府飘飘得上才。",
            "仲宝初招庾郎至，微之还遇窦生来。",
            "江山满目归吟笔，宾主相忘属酒杯。",
            "自愧邻城非胜赏，联章大轴为谁开。"
        ],
        "title": "江阴杨使君寄示与杨从事唱和诗一轴奉酬",
        "id": "c8baeeea-c4ae-4b85-b5b7-b0da1a5ea4cc"
    },
    {
        "author": "沈遘",
        "paragraphs": [
            "北固峨峨铁瓮完，京口浩浩海门连。",
            "鹏抟羊角来天外，鳌戴方壶献几前。",
            "西府旌旗犹壮睹，南朝宫殿尽苍烟。",
            "登临不用成悲感，自得开怀一旷然。"
        ],
        "title": "次韵和孙少述润州望海楼",
        "id": "801e8184-db59-4fe2-b10a-5e0d763a7f27"
    },
    {
        "author": "沈遘",
        "paragraphs": [
            "坐看和气变农愁，三白前占岁大收。",
            "未及劝耕巡属县，不妨酾酒望高楼。",
            "剡中人远空相忆，韩子诗成枉见投。",
            "正欲与君论出处，扁舟何日肯东浮。"
        ],
        "title": "次韵和少述雪中见寄",
        "id": "412a4faa-c55c-4642-9e49-25456c977588"
    },
    {
        "author": "沈遘",
        "paragraphs": [
            "春日融融二月晴，春风蔼蔼百花明。",
            "少年嬉逐正应急，何处歌箫走马声。"
        ],
        "title": "和少述春日四首  其一",
        "id": "bc0bf629-9d0c-4bf3-8454-ca041839dabe"
    },
    {
        "author": "沈遘",
        "paragraphs": [
            "风流自古吴王国，一一湖山尽胜游。",
            "上巳清明最佳节，万家临禊锦维舟。"
        ],
        "title": "和少述春日四首  其二",
        "id": "bce4f4ab-c9a4-438d-b354-a06c7cfe4160"
    },
    {
        "author": "沈遘",
        "paragraphs": [
            "初晴池阁暖无尘，花落丝飞不避人。",
            "秖爱年年好光景，须知华髪一番新。"
        ],
        "title": "和少述春日四首  其三",
        "id": "80d62f81-d8e6-4702-b27d-8537f7b44beb"
    },
    {
        "author": "沈遘",
        "paragraphs": [
            "卧病江东又见春，高斋长日坐生尘。",
            "看花饮酒应难强，犹有诗情谢故人。"
        ],
        "title": "和少述春日四首  其四",
        "id": "b4e916ad-0d60-4970-ba51-e31556eb3dba"
    },
    {
        "author": "沈遘",
        "paragraphs": [
            "雒阳贵公子，才气盖九州。",
            "言从承明观，出治东诸侯。",
            "绣衣自天下，龙节横江浮。",
            "威声雷霆发，惠泽河汉流。",
            "簿领谢俗吏，清谈揖前修。",
            "三月初行部，飞帆绝潮头。",
            "诸山嶙嶙出，委蛇转前驺。",
            "众川淙淙来，方洋放扁舟。",
            "仁智得所好，逍然忘百忧。",
            "历访宁惮远，穷探讵辞幽。",
            "高怀期康乐，遯迹嘉远游。",
            "从容顾宾从，此乐复有不。",
            "长歌裁大句，从者谁敢酬。",
            "归来特示我，明珠知闇投。",
            "我本丘樊士，久巳失厥谋。",
            "终无考槃刺，但有伐檀羞。",
            "庶几不远复，未愧公阅休。"
        ],
        "title": "谢王胜之行部浙东还示诗",
        "id": "32d06180-1db1-40b8-8b12-33115a9138c1"
    },
    {
        "author": "沈遘",
        "paragraphs": [
            "夫子刚且勇，一摧遂终身。",
            "于今斗牛间，鬰然气不申。",
            "平生慕用意，碣刻留千春。",
            "更为祠堂咏，尚代鸡酒陈。"
        ],
        "title": "江氏明荐堂",
        "id": "0fad131b-5b1b-47f6-88f1-612086c70184"
    },
    {
        "author": "沈遘",
        "paragraphs": [
            "吏案方无事，朋游出近山。",
            "相从得所好，终日有余闲。",
            "弃置形骸外，逍遥宇宙间。",
            "谷风吹淅淅，涧水濯潺潺。",
            "灌木开云荫，余花散锦班。",
            "轻舆留石步，短棹下湖湾。",
            "古寺群峰合，孤洲万竹环。",
            "紫鳞惊跃起，白羽倦飞还。",
            "对酒忘尘事，临流见病颜。",
            "支离真可笑，光景信难攀。",
            "且共隤然醉，谁知是闭关。"
        ],
        "title": "次韵和鞠颜叔游山",
        "id": "2c8e26f3-11ca-4aaf-9340-1c9fda50530e"
    },
    {
        "author": "沈遘",
        "paragraphs": [
            "积水不知际，孤舟缘断隄。",
            "新晴寒气薄，短日暮天低。",
            "为客情犹昨，重来路已迷。",
            "区区何计了，长负旧林栖。"
        ],
        "title": "平望道中",
        "id": "d1e8e401-bf9a-48a9-8708-8eb75b277cc2"
    },
    {
        "author": "沈遘",
        "paragraphs": [
            "为郡无闻困米盐，先生有道独幽潜。",
            "豫章因甚尊徐孺，益部何能诎蜀严。",
            "已脱簿书身自放，肆寻山水意宁厌。",
            "京江最欲方洋处，愿从屏星卷画幨。"
        ],
        "title": "将至京口先寄孙少述并呈晏子俞",
        "id": "e6ead2e2-b839-4683-98fb-6eb27bcc402f"
    },
    {
        "author": "沈遘",
        "paragraphs": [
            "两镇旌旗对抚邦，老成循政独难双。",
            "赐环已许归西省，拥檝方来绝大江。",
            "后乘愿陪幽赏尽，诗新顿使勇心降。",
            "主人意厚春潮小，且卷孤帆偃画杠。"
        ],
        "title": "奉酬润州余少卿见寄",
        "id": "752120bf-6c2d-468e-8e63-90b6337178cc"
    },
    {
        "author": "沈遘",
        "paragraphs": [
            "吴山已远见淮山，未觉风尘上客颜。",
            "家在沧浪重回首，彷徉且作半年闲。"
        ],
        "title": "到淮南",
        "id": "6b237639-bcdd-486b-8538-adf9190e474f"
    },
    {
        "author": "沈遘",
        "paragraphs": [
            "晴日春风花气浮，少年嬉逐满扬州。",
            "谁怜居士身常病，独坐空船理白头。"
        ],
        "title": "戏卢中甫钱才翁",
        "id": "d1d6f4bf-8474-47d1-94c7-21d7b61de435"
    },
    {
        "author": "沈遘",
        "paragraphs": [
            "高台已倾曲池平，江都宫殿野草生。",
            "隋家事远不须问，淮南非复百年城。"
        ],
        "title": "山光寺一首",
        "id": "c9c8fe64-7172-47bb-900f-33a79a7b8358"
    },
    {
        "author": "沈遘",
        "paragraphs": [
            "功业由来出偶然，晋师岂必胜苻坚。",
            "谢公更欲收民望，故筑新城坐自全。"
        ],
        "title": "谢太傅庙",
        "id": "6a7591fd-e4c1-432b-914f-b0506b360975"
    },
    {
        "author": "沈遘",
        "paragraphs": [
            "相遇得所好，相从如所期。",
            "平生慕朋友，形迹无牵羁。",
            "道路远千里，冬春踰再时。",
            "要将穷吾乐，勿厌行迟迟。"
        ],
        "title": "自扬州与中甫才翁偕行",
        "id": "28db17cb-ae19-4a46-a168-5ef61d863d08"
    },
    {
        "author": "沈遘",
        "paragraphs": [
            "滟滟春波绕廓回，飞花无数逐风埃。",
            "山阳旧客谁相识，尪病区区又到来。"
        ],
        "title": "和才翁行次山阳",
        "id": "ce2ee22d-f020-482b-bb28-00f364609af6"
    },
    {
        "author": "沈遘",
        "paragraphs": [
            "青天澹无云，白水平无波。",
            "拖舟镜中行，奈此清绝何。",
            "我行不自亟，三日才百里。",
            "卷卷何所感，似泛吴江水。",
            "湖水清无际，清极不可触。",
            "吾缨初自洁，将安濯吾足。"
        ],
        "title": "甓社湖",
        "id": "2172990d-df70-4e34-957f-6a5b7e13a03c"
    },
    {
        "author": "沈遘",
        "paragraphs": [
            "渺渺清波百里浮，昔游曾是一扁舟。",
            "十年人事都如梦，犹识湖边旧客邮。"
        ],
        "title": "和中甫新开湖",
        "id": "134a9f2b-8b72-402a-9735-1747a167a898"
    },
    {
        "author": "沈遘",
        "paragraphs": [
            "长日阴阴雨与风，病夫高卧一舟中。",
            "少年欢气谁能遏，纵走名园看落红。"
        ],
        "title": "和中甫吕氏园亭",
        "id": "6f16fda3-64f7-4f72-8b0a-a621ccae9bf1"
    },
    {
        "author": "沈遘",
        "paragraphs": [
            "高台已倾池已平，隋家宫殿春草生。",
            "千年前事何足叹，淮南非复旧时城。"
        ],
        "title": "题扬州山光寺",
        "id": "60e98a84-6088-4d35-aed2-33a800391ce3"
    },
    {
        "author": "沈遘",
        "paragraphs": [
            "朝辞承明殿，莫下金马门。",
            "伏读明诏意，仰思圣主恩。",
            "蠢彼獯鬻氏，礼数迺弟昆。",
            "帝初务息民，金缯代更屯。",
            "嗣皇谨遵业，使传交塞垣。",
            "下臣非知古，有舌讵得论。",
            "恭承丁宁命，敢不夙夜奔。"
        ],
        "title": "十一月二十二日朝辞",
        "id": "7271df97-1db5-4dc7-8f47-7de126c38cd7"
    },
    {
        "author": "沈遘",
        "paragraphs": [
            "十年中都官，未审去宫阙。",
            "一朝使万里，驿骑催早发。",
            "徘徊景阳道，瞻望未央闼。",
            "高城接浮云，佳气正蟠鬰。",
            "我马何迟迟，中情屡如失。",
            "王事戒靡盬，臣心敢它卹。",
            "曷月还归哉，归期幸可必。"
        ],
        "title": "五言出都",
        "id": "6a6c2e3b-d383-4f1f-825a-32522a94ec17"
    },
    {
        "author": "沈遘",
        "paragraphs": [
            "朔风万里来，一夜卷飞雪。",
            "漫漫国门路，转毂失故辙。",
            "鸟翼压不开，马蹄僵欲折。",
            "问我行安之，衔命使胡羯。",
            "君恩念勤远，敦遣礼无缺。",
            "赐金戒私装，卜日出汉节。",
            "太官载供张，廐马先简阅。",
            "光华自难胜，敢复诉劳苶。",
            "独哀徒御众，驱驰犯寒切。",
            "每怀实靡及，勗尔保嘉烈。"
        ],
        "title": "五言出都日大雪",
        "id": "85410007-1160-43d8-acdd-9772b3038a55"
    },
    {
        "author": "沈遘",
        "paragraphs": [
            "天命岂人力，神功非智闚。",
            "艺祖昔臣周，周德久已衰。",
            "上将分六师，北征在郊圻。",
            "士卒中夜起，神器仓猝移。",
            "谁言一朝变，迺定万世基。",
            "国门一舍地，传舍犹当时。",
            "故老无复存，遗话嗟何知。",
            "维留威神在，凛然万方归。"
        ],
        "title": "五言陈桥驿",
        "id": "b9dd04ef-e20a-44a5-805a-8bf25ad31ad9"
    },
    {
        "author": "沈遘",
        "paragraphs": [
            "朝出北门道，后车何轰轰。",
            "顾皆我亲友，送我胡中行。",
            "置酒古寺堂，劝酌纷纵横。",
            "饮阑眎四坐，悄若意弗平。",
            "试问坐上客，客言安敢承。",
            "谓我自慷慨，固无儿女情。",
            "幸当无事时，奚忽为北征。",
            "怜我不受辱，往拜单于营。",
            "忧我衰病余，跋涉万里程。",
            "二者所不堪，奈何谁使令。",
            "我笑谓坐客，我岂徇利名。",
            "仕既不得已，王命方丁宁。",
            "上羞傅介子，下愧苏子卿。",
            "第结匈奴心，以保先帝盟。",
            "惓惓谢亲友，敢辞釂余觥。"
        ],
        "title": "五言城北别亲友",
        "id": "7678c364-d56e-422d-9def-949e99a91dcc"
    },
    {
        "author": "沈遘",
        "paragraphs": [
            "匈奴昔南牧，先帝躬濯征。",
            "旌旗从天下，龙虎百万兵。",
            "元臣坐帷幄，大将当鼓钲。",
            "黄盖临城楼，城下万岁声。",
            "卷起黄河波，飘入单于营。",
            "单于胆先破，犬羊乱纵横。",
            "大黄殪贤王，京观封鲵鲸。",
            "甘雨洗原野，清风扫羶腥。",
            "王师奏凯归，残胡稽颡盟。",
            "于今五十载，北塞维蚕耕。",
            "黎民亦何知，但见原庙成。",
            "下臣方奉使，过谒慓若惊。",
            "威神敢云测，尚冀通精诚。"
        ],
        "title": "五言信武殿",
        "id": "27c1e2f9-b72d-4219-92e1-13f66eeabb4d"
    },
    {
        "author": "沈遘",
        "paragraphs": [
            "离别始十日，已若十岁长。",
            "行行见新月，泪下不成行。",
            "念我一身出，万里使临湟。",
            "王命不得辞，上马犹慨慷。",
            "一日不见君，中怀始徊徨。",
            "我行朔方道，风沙杂冰霜。",
            "朱颜最先黧，绿髪次第苍。",
            "腰带减旧围，衣巾散余香。",
            "邮亭苦夜永，灯火寒无光。",
            "独歌使谁和，孤吟讵成章。",
            "辗转不得寐，感极还自伤。",
            "思君知何如，百语不一详。",
            "胡雁方南飞，玉音未可望。",
            "愿君爱玉体，日看庭树芳。",
            "欲知归期蚤，东风弄浮阳。"
        ],
        "title": "五言道中见新月寄内",
        "id": "812f6fcd-d25d-4b0f-a9e1-8c7bfe096fa7"
    },
    {
        "author": "沈遘",
        "paragraphs": [
            "历历相望隠旧堆，狐穿兔穴半空摧。",
            "行人不识问野老，云是昔时烽火台。"
        ],
        "title": "七言烽火台二首  其一",
        "id": "9c75bb5d-038e-478c-9a59-4ba232535612"
    },
    {
        "author": "沈遘",
        "paragraphs": [
            "烽火销来五十年，居民初不识戈鋋。",
            "耕桑满野帝何力，千里边城自晏然。"
        ],
        "title": "七言烽火台二首  其二",
        "id": "31d69dd5-a4ca-42c4-8c06-93488193b986"
    },
    {
        "author": "沈遘",
        "paragraphs": [
            "使者輶车岁不停，金缯兼载价连城。",
            "洛阳年少今何怯，未省传闻敢请缨。"
        ],
        "title": "七言老农问",
        "id": "c40f2f02-775d-4889-8d1f-515b7c727c8d"
    },
    {
        "author": "沈遘",
        "paragraphs": [
            "圣主仁恩务息民，收兵方外卷威神。",
            "老农自保太平乐，焉用空言羞使臣。"
        ],
        "title": "七言答老农",
        "id": "566bbaa2-ddb1-44d6-a4ed-f610191847c9"
    },
    {
        "author": "沈遘",
        "paragraphs": [
            "驿骑驱驰万里身，锦貂浑欲变缁尘。",
            "平生未识行边地，今日初欣遇故人。",
            "洗眼已惊双鲤至，相看应讶二毛新。",
            "羨君独得从军乐，三岁高阳幕里宾。"
        ],
        "title": "七言将至瀛州从事张祥寄诗和答",
        "id": "af65e2ed-3984-4689-83dc-2c64ccccaa5f"
    },
    {
        "author": "沈遘",
        "paragraphs": [
            "初持诏节下宫衙，四牡临门敢顾家。",
            "稍远郊畿还感慨，却瞻原隰自光华。",
            "使行万里谁非病，义重千钧始拜嘉。",
            "遥指燕山数归日，都城犹未有多花。"
        ],
        "title": "七言道中示三使二首  其一",
        "id": "e8205c5b-d367-43b2-8220-3a9b35f8ce1e"
    },
    {
        "author": "沈遘",
        "paragraphs": [
            "汉家恩信抚群戎，坐息边民乐岁丰。",
            "自古所求中国治，于今无复四夷功。",
            "金缯但取一州赋，使介何辞万里通。",
            "顾我衰羸岂堪此，共扬威命頼诸公。"
        ],
        "title": "七言道中示三使二首  其二",
        "id": "0ece3e62-2587-41fb-9739-dad192ad1191"
    },
    {
        "author": "沈遘",
        "paragraphs": [
            "拥节才临塞北垣，正逢归骑下幽燕。",
            "昔初并命银台下，今独先还赭案前。",
            "胡地风沙辞异域，汉家日月望中天。",
            "边城尊酒虽云乐，闻说腥膻更惨然。"
        ],
        "title": "七言雄州遇唐子方奉使先还奉赠",
        "id": "1a55fcf9-1249-444a-80f6-049020409f8e"
    },
    {
        "author": "沈遘",
        "paragraphs": [
            "风霜满面使胡归，洗眼看君喜可知。",
            "更出佳人对红烛，今宵醉倒欲何辞。"
        ],
        "title": "使还雄州曹使君夜会戏赠三首  其一",
        "id": "0143b10a-10ca-4af3-bc27-625606e6d8f6"
    },
    {
        "author": "沈遘",
        "paragraphs": [
            "法曲新声出禁坊，边城一听醉千觞。",
            "明朝便是南归客，已觉身飞日月傍。"
        ],
        "title": "使还雄州曹使君夜会戏赠三首  其二",
        "id": "4968e3df-0e96-4434-9138-a066e49f9bf1"
    },
    {
        "author": "沈遘",
        "paragraphs": [
            "粉面娇环红绣裙，主翁独遣劝佳宾。",
            "它时金谷重相遇，还许尊前问故人。"
        ],
        "title": "使还雄州曹使君夜会戏赠三首  其三",
        "id": "ed70a89c-8054-4ae7-b41a-f4be40e82105"
    },
    {
        "author": "沈遘",
        "paragraphs": [
            "客亭门外纤纤柳，解使行人去复还。",
            "为谢春风摇荡意，上林桃杏正堪攀。"
        ],
        "title": "发瓦桥十里而河梁败还坐客亭复上马戏咏道旁垂柳二首  其一",
        "id": "33b95ff4-7c26-4139-a247-8312fde9db6f"
    },
    {
        "author": "沈遘",
        "paragraphs": [
            "行尽塘陂日已西，回头绿树却迟迟。",
            "柔条秀绝向人甚，忍不从容折一枝。"
        ],
        "title": "发瓦桥十里而河梁败还坐客亭复上马戏咏道旁垂柳二首  其二",
        "id": "d74b615a-4d29-4a21-836b-f8662c149ebe"
    },
    {
        "author": "沈遘",
        "paragraphs": [
            "风沙敝尽旧狐裘，走马归来过冀州。",
            "闻报故人当邂逅，便临近馆为迟留。",
            "不容倾盖论时事，空寄新诗写客愁。",
            "却望后车尘已合，箫声清断去如流。"
        ],
        "title": "过",
        "id": "903bf7f5-2548-454a-8976-7fc6a8b8a50f"
    },
    {
        "author": "沈遘",
        "paragraphs": [
            "万里风霜一病身，归来初喜渡河津。",
            "举头已近长安日，洗眼先逢玉署人。",
            "平昔每嫌疏馆舍，今兹暂许接车尘。",
            "延英对后应多暇，东阁期谁共赏春。"
        ],
        "title": "至澶州遇吴长文谒告归奉赠",
        "id": "4b96a23a-b36e-43de-85d0-857107f1c90d"
    },
    {
        "author": "沈遘",
        "paragraphs": [
            "忆昨边城初见春，纤纤垂柳正矜新。",
            "不知远客贪归意，欲把狂丝系画轮。"
        ],
        "title": "还家自戏二首  其一",
        "id": "2e0d2fef-a78c-4d5c-9b3b-7bdcd78b3b23"
    },
    {
        "author": "沈遘",
        "paragraphs": [
            "远客归来眼自明，小桃满院笑相迎。",
            "当时若折边城柳，定负春风薄行名。"
        ],
        "title": "还家自戏二首  其二",
        "id": "fc69084e-d129-45ba-8dc9-0490c60f95c2"
    },
    {
        "author": "沈遘",
        "paragraphs": [
            "秋风归梦入东吴，乞得城居占越湖。",
            "圣主恩深未知报，岂如张翰为莼鲈。"
        ],
        "title": "出都",
        "id": "4239aa5d-9bbf-41b3-a991-aa67fbf86f18"
    },
    {
        "author": "沈遘",
        "paragraphs": [
            "使节葳蕤出汉宫，我方受瑞守江东。",
            "解还印绶甘元礼，霁去威严幸弱翁。",
            "金珮并辞丹屏下，画舲相接汴波中。",
            "过江弩矢应交路，敛避须如御史骢。"
        ],
        "title": "赠李审言",
        "id": "7a5bd2fa-2f50-487f-9ccf-9c1edc1b9039"
    },
    {
        "author": "沈遘",
        "paragraphs": [
            "轻舟喜出大梁城，更得高才共载行。",
            "海内相知君与操，从容尊酒论平生。"
        ],
        "title": "赠王平甫",
        "id": "03b5e8cb-2653-4cc3-a737-5bd33b7ec48a"
    },
    {
        "author": "沈遘",
        "paragraphs": [
            "漕舟上太仓，一钟且千金。",
            "太仓无陈积，漕舟来无极。",
            "畿兵已十万，三垂戍更多。",
            "庙堂方济师，将奈东南何。"
        ],
        "title": "漕舟",
        "id": "1944966f-8e19-465e-9d4e-922081298c0a"
    },
    {
        "author": "沈遘",
        "paragraphs": [
            "黄流千里从天来，中贯帝居萦斗魁。",
            "与君共宣圣主德，余波渐暨东南垓。"
        ],
        "title": "汴河赠审言",
        "id": "78092905-c7cf-483e-9642-ee8bf867362e"
    },
    {
        "author": "沈遘",
        "paragraphs": [
            "平生每愧不能诗，今与诗豪昼夜随。",
            "已许大篇须强和，少收锋锷始相知。"
        ],
        "title": "平甫许诗未至还赠",
        "id": "dad5a223-07c5-4f06-ae97-8d1c13dc4f76"
    },
    {
        "author": "沈遘",
        "paragraphs": [
            "淮阴本自市人子，始定三齐便请王。",
            "明哲保身非所责，如何终欲比张良。"
        ],
        "title": "淮阴侯庙",
        "id": "381557ba-fb74-4138-b0b5-96ca0ef36498"
    },
    {
        "author": "沈遘",
        "paragraphs": [
            "君家兄弟古人期，入直西垣已恨迟。",
            "莫羨迂疏乞州去，朝廷多事待论思。"
        ],
        "title": "和平甫寄介甫羨会稽之行",
        "id": "68eb8953-81d8-48e4-b51e-93ccf77c5a21"
    },
    {
        "author": "沈遘",
        "paragraphs": [
            "六朝开国尽东州，此地常居第一流。",
            "四海今皆归圣主，万兵犹得眎元侯。",
            "江山执胜登临好，市邑空残赋役稠。",
            "我去正应千百虑，不知能复纵吟不。"
        ],
        "title": "和平甫越州",
        "id": "7ef60785-c4ee-4a74-9201-fd2efa85c502"
    },
    {
        "author": "沈遘",
        "paragraphs": [
            "淮山万重紫，淮波千里清。",
            "聊兹快吾目，又以洁吾缨。",
            "夷门多尘埃，黄河自泥浊。",
            "我行何迟迟，回望未央阁。"
        ],
        "title": "淮山",
        "id": "9f4553f5-6641-43f9-9067-aa120da8420c"
    },
    {
        "author": "沈遘",
        "paragraphs": [
            "忆时送公公索诗，欲从公醉亦狂辞。",
            "今叨东镇恩方厚，更过邻城喜可知。",
            "已分尊前非敌量，独怜湖上失春期。",
            "江南地煖霜无力，橘绿莼丹蟹自肥。"
        ],
        "title": "将至钱塘先寄施侍郎",
        "id": "e351ffd9-ba99-4673-91a0-5d1bfdf40dad"
    },
    {
        "author": "沈遘",
        "paragraphs": [
            "读书不遇古所有，闲居得地今日稀。",
            "世故纷纷定难了，况独身已与众违。",
            "洞庭水清君山碧，白酒满市鱼满矶。",
            "都门一到十日耳，犹恨风尘污我衣。"
        ],
        "tags": [
            "洞庭湖"
        ],
        "title": "送十二叔归巴陵",
        "id": "48a05ec9-7f76-4827-ad52-9fef8c250c31"
    },
    {
        "author": "沈遘",
        "paragraphs": [
            "至人得至美，迺能游至乐。",
            "兹理难与言，纷纷徒尔学。",
            "五经陈纵横，夫岂非糟粕。",
            "吾方任常然，来者尚吾觉。"
        ],
        "title": "至乐斋",
        "id": "62adba1e-e0ec-40bc-9c9c-8a537c2ab58a"
    },
    {
        "author": "沈遘",
        "paragraphs": [
            "衙退冠佩捐，吏休簿书却。",
            "山城宾客稀，永日卧高阁。"
        ],
        "title": "昼寐",
        "id": "e308f097-9166-4cce-b62e-04f0c3856e29"
    },
    {
        "author": "沈遘",
        "paragraphs": [
            "谁言府中居，自得山中乐。",
            "独醉还自醒，无人事酬酢。"
        ],
        "title": "山中乐",
        "id": "db7c5dc2-92e4-4b04-ba06-037a1fd0e98b"
    },
    {
        "author": "沈遘",
        "paragraphs": [
            "鉴湖千顷山四连，昔为大泽今平田。",
            "庸夫况可与虑始，万年之利一朝毁。"
        ],
        "title": "鉴湖",
        "id": "d76513d4-35ce-40bc-8430-46aa2577fef8"
    },
    {
        "author": "沈遘",
        "paragraphs": [
            "朝凭秦望紫玉几，莫倚卧龙青锦屏。",
            "平生爱山今日足，尚恨轩冕萦吾形。"
        ],
        "title": "爱山",
        "id": "7c566a4e-6ec7-47f3-92c9-4437c4f1a912"
    },
    {
        "author": "沈遘",
        "paragraphs": [
            "春色先从禁苑来，侯家次第竞池台。",
            "清明已近秋千动，上巳相寻曲水开。",
            "绣幕风微花自舞，金炉日永麝销灰。",
            "病夫欢意那能强，漫作山公倒载回。"
        ],
        "title": "依韵和韩子华游赵氏园亭",
        "id": "41f250e7-8b4d-4d97-baca-855ae053e501"
    },
    {
        "author": "沈遘",
        "paragraphs": [
            "昔下承明得善藩，初无佳政可胜残。",
            "与民共乐湖山好，遭世承平法制宽。",
            "当日清谈羞俗士，归来白髪困尘鞍。",
            "羨君正逐春遨盛，岂减东州旧赏欢。"
        ],
        "title": "彭州使郎中寄示怀旧之篇辄次韵奉酬",
        "id": "eb36cbdb-6d1b-45aa-a098-3aac27076b66"
    },
    {
        "author": "沈遘",
        "paragraphs": [
            "悠悠十年别，惚惚一梦中。",
            "故人已白髪，相对一病翁。",
            "日短语不尽，潮生舟复东。",
            "自笑更自愧，此身犹飞蓬。"
        ],
        "title": "将赴会稽过杭州宝月大师法喜堂",
        "id": "f27ec9a7-89ae-4988-8267-3d10b249eab7"
    },
    {
        "author": "沈遘",
        "paragraphs": [
            "始作山阴行，还寻广陵路。",
            "此身未许闲，长负沧洲趣。",
            "往来古寺居，再与高僧遇。",
            "俗虑虽暂空，劳生竟难诉。"
        ],
        "title": "将赴淮南再过萧山昭庆寺阇梨叔师所居",
        "id": "dbba146a-3309-4414-85bc-27779ef70bc7"
    },
    {
        "author": "沈遘",
        "paragraphs": [
            "昔为邻政愧难参，今读新诗叹召南。",
            "美化由来称乐国，胜游还足发清谈。",
            "江山临眺乘秋霁，旌节联归卷夕岚。",
            "病客区区方北去，尚思堂下暂停骖。"
        ],
        "title": "依韵和杭州施正臣与李审言王道粹宴有美堂唱酬",
        "id": "e0aac5f5-c07e-41d0-97fd-f093a4ebbc8d"
    },
    {
        "author": "沈遘",
        "paragraphs": [
            "自与公家三世旧，坐看高闬压亨衢。",
            "楩柟屡构明堂厦，麟凤更参圣代符。",
            "结友固应皆以义，论诗何独取于愚。",
            "归舟早晚乘潮度，犹得西湖一笑无。"
        ],
        "tags": [
            "西湖"
        ],
        "title": "依韵和李审言见赠叙旧",
        "id": "a148c873-98e1-419b-a385-ef38a6a5a525"
    },
    {
        "author": "沈遘",
        "paragraphs": [
            "盘崖绝巘与天通，汗漫烟霞谢世笼。",
            "耸起浮图山突兀，自然衙石玉青葱。",
            "古人兴废千年上，游客登临一啸中。",
            "谁为燕然愧班窦，弧城羁据亦铭功。"
        ],
        "title": "依韵和施正臣游圣果寺二首  其一",
        "id": "02379783-3d79-40fd-92f7-24ecc4375920"
    },
    {
        "author": "沈遘",
        "paragraphs": [
            "长爱高僧住绝岑，定知无复俗缘侵。",
            "人生扰扰应从昔，世事悠悠岂独今。",
            "轩冕傥来真可愧，山林归去莫嫌深。",
            "孟轲事业谁能及，告子唯先不动心。"
        ],
        "title": "依韵和施正臣游圣果寺二首  其二",
        "id": "0e5525c1-9ac3-4c51-922d-fff15739f5e7"
    },
    {
        "author": "沈遘",
        "paragraphs": [
            "我昔剡谿游，道人亦相遇。",
            "重来十岁余，颜色宛如故。",
            "顾我病衰早，鬓毛已苍然。",
            "乃知世上荣，讵若山中闲。",
            "道人家东都，问胡不归北。",
            "北方多风尘，素衣化为黑。",
            "斯言吾所信，吾志亦江湖。",
            "潇洒会稽守，平生欣莫如。",
            "君恩容苟安，顾奉三年计。",
            "幸尔数到城，闲谈北方事。"
        ],
        "title": "赠剡县桃源宫王道士",
        "id": "d4209c1a-4f10-4aee-b295-615ad4ad342a"
    },
    {
        "author": "沈遘",
        "paragraphs": [
            "嗟我江湖人，野性实疏简。",
            "况从衰病侵，事事益以懒。",
            "岂不思自强，所资乃有限。",
            "但爱江夫子，平生事高散。",
            "维于读书动，昼夜不去眼。",
            "每劳从事贤，独使簿书绾。",
            "挥署曾不劳，兼人信无赧。",
            "有时倦欲休，就席初不煖。",
            "邻友更借书，丁丁叩门版。",
            "尤厌吏舍喧，牛羊閧棚栈。",
            "不如归吾庐，静对日晼晚。",
            "诗成还示我，足以惊幽孱。"
        ],
        "title": "次韵和不疑借书邻几遇其寝",
        "id": "5eb17679-d554-48fb-bb48-b43dfc5e82e1"
    },
    {
        "author": "沈遘",
        "paragraphs": [
            "木叶飘飘客正悲，浮云更起蔽朱曦。",
            "分无好月临清夜，且共芳樽乐盛时。",
            "密户那忧风荡烛，重帘宁怯露侵肌。",
            "金壶漏尽玉山倒，天外晴阴谁复知。"
        ],
        "title": "次韵和冲卿中秋不见月",
        "id": "55f28570-b6fb-4001-821f-ecb336e7fc48"
    },
    {
        "author": "沈遘",
        "paragraphs": [
            "正统千龄接，端朝四纪长。",
            "无为独高拱，博施极多方。",
            "昔也称何力，今焉怨彼苍。",
            "维应传圣嗣，有以慰民望。"
        ],
        "title": "大行皇帝挽歌辞五首  其一",
        "id": "569b27b4-e864-4c40-9df1-08caa5212da2"
    },
    {
        "author": "沈遘",
        "paragraphs": [
            "历数当兴运，讴歌属太平。",
            "成康能述业，文景善持盈。",
            "海外咸来献，区中不识兵。",
            "至仁终莫报，何以尽群情。"
        ],
        "title": "大行皇帝挽歌辞五首  其二",
        "id": "e0d95f32-bcf7-4586-a84c-f53f404df3cc"
    },
    {
        "author": "沈遘",
        "paragraphs": [
            "欲识承平事，君王五十年。",
            "耕桑连万里，歌吹被三边。",
            "德至消群慝，恩深极漏泉。",
            "如何一朝变，群恸诉苍天。"
        ],
        "title": "大行皇帝挽歌辞五首  其三",
        "id": "bdf3cbad-cb62-4dd0-9b5e-b769f8d37733"
    },
    {
        "author": "沈遘",
        "paragraphs": [
            "四海苍生众，真知不世逢。",
            "方将请巡幸，然后议登封。",
            "铸鼎未云就，乘云安所从。",
            "尤哀此下国，无路望髯龙。"
        ],
        "title": "大行皇帝挽歌辞五首  其四",
        "id": "f66fe010-713c-4bf5-9a23-5311b3fc6a27"
    },
    {
        "author": "沈遘",
        "paragraphs": [
            "西望陵台远，阴阴白日错。",
            "孤臣欲从死，累世未酬恩。",
            "身隔千官列，心随万国奔。",
            "维临沧海上，泣血就湔痕。"
        ],
        "title": "大行皇帝挽歌辞五首  其五",
        "id": "d37da604-ef5e-4e8b-8332-89e72f13c063"
    },
    {
        "author": "沈遘",
        "paragraphs": [
            "吴会多长者，斯人昔所钦。",
            "高材谁复见，令闻独留今。",
            "松柏开原势，笳箫送水阴。",
            "安知此吉卜，有子服朝簪。"
        ],
        "title": "陈府君挽歌辞",
        "id": "7d7c0f13-0740-4129-941c-5d818fb0e139"
    },
    {
        "author": "沈遘",
        "paragraphs": [
            "天下贤良选，当时第一才。",
            "文章祕群玉，事业照三台。",
            "暂作东山去，还期宣室来。",
            "苍生方愿治，梁木何先摧。"
        ],
        "title": "吴正肃公挽歌辞三首  其一",
        "id": "57ebc49b-1a28-405c-85c0-856161f3f4ba"
    },
    {
        "author": "沈遘",
        "paragraphs": [
            "四海瞻师宰，中朝倚典刑。",
            "胡然赋全器，独弗与多龄。",
            "柱石亏宫庙，盐梅辍鼎铏。",
            "风流不可挹，无愧史臣名。"
        ],
        "title": "吴正肃公挽歌辞三首  其二",
        "id": "ff7cfe5d-85f1-4abd-a230-94248c5d692e"
    },
    {
        "author": "沈遘",
        "paragraphs": [
            "笳鼓周南地，公尝此保厘。",
            "都人怀旧德，行路起新悲。",
            "昔我祈难老，今天莫憗遗。",
            "呼嗟如可赎，犹愿百身为。"
        ],
        "title": "吴正肃公挽歌辞三首  其三",
        "id": "13001c8f-7931-46a7-a34e-37ba5ee96f86"
    },
    {
        "author": "沈遘",
        "paragraphs": [
            "英才动先圣，盛业启今王。",
            "朝庭尊元老，官师仰典常。",
            "才还宣室对，遽叹哲人亡。",
            "独有勋名在，书为后世光。"
        ],
        "title": "晏元献公挽歌辞二首  其一",
        "id": "422b05c1-f61d-4a3a-9b17-c653699ea240"
    },
    {
        "author": "沈遘",
        "paragraphs": [
            "四海尚多事，君心属太平。",
            "天胡不遗憗，邦早夺耆英。",
            "柱石倾宫构，盐梅废鼎烹。",
            "斯人无复见，谁意在苍生。"
        ],
        "title": "晏元献公挽歌辞二首  其二",
        "id": "2cbe5a1d-77b2-46de-a2de-9f2966a9a7c4"
    },
    {
        "author": "沈遘",
        "paragraphs": [
            "张君赠我古研滴，四脚爬沙角如戟。",
            "肉翼络髀老兽姿，世不能名眼未识。",
            "我知此为天禄儿，口衔一寸黄金匜。",
            "蟾蜍嚼月两吻坼，天鲸胸穴双泉飞。",
            "玉声琮琤珠迸落，影射巖石光瀺灂。",
            "未央书殿立髬髵，曾见扬雄老投阁。",
            "子孙晚出中平间，渴乌翻车洒平洛。",
            "宗资墓口卧露霜，头角顿挫仍腾攫。",
            "尔来拂拭傍几案，眉目睢盱苔藓剥。",
            "形模不入世俗用，疑付大手传糟粕。",
            "未能点缀清庙颂，开辟大易摛春秋。",
            "就令□□□□□，末势犹足为迁彪。",
            "物无贵贱系所用，千金乞我直暗投。",
            "图书散落愈□下，晚岁惟有齑盐谋。",
            "学注虫鱼问老圃，无乃塌飒为匜羞。"
        ],
        "title": "天录研匜歌",
        "id": "49210554-fe75-41a2-9b8e-bf2cf7401b1f"
    },
    {
        "author": "王安国",
        "paragraphs": [
            "竹苗敷夏阴，萝蔓蔽朝亮。",
            "感此节物佳，百骸适无恙。",
            "委蛇投广厦，萧瑟绝遗响。",
            "稍酬简编余，俄得冠裾放。",
            "身虽势利中，心随弦歌尚。",
            "默然想圣贤，游世无得丧。",
            "抱关秉翟间，未分弃冗长。",
            "人生适意难，聊各安所乡。"
        ],
        "title": "夏日独居",
        "id": "d40d41ca-cfe5-4b47-a453-7e55752a1842"
    },
    {
        "author": "王安国",
        "paragraphs": [
            "絺绤散薰风，平居触事慵。",
            "古今饶得失，义命孰违从。",
            "水鸟迎秋舫，山花映夕舂。",
            "故乡图画见，生死愧尘容。"
        ],
        "title": "平居",
        "id": "bd77853b-938a-40b7-8ad3-e6fcf336666d"
    },
    {
        "author": "王安国",
        "paragraphs": [
            "一池春水绿于苔，水上花枝间竹开。",
            "芳草有时依旧长，文禽无事等闲来。",
            "年颜近老空多感，风雅含情愧不才。",
            "独有前人脩禊在，荒亭终日此徘徊。"
        ],
        "title": "池上春日",
        "id": "3711f8b5-6d14-497e-a71a-a03d2fc11b5b"
    },
    {
        "author": "王安国",
        "paragraphs": [
            "似雨非晴意思深，宿酲牵率卧春阴。",
            "若怜燕子寒相并，生怕梨花晚不禁。",
            "薄薄帘帷欺欲透，遥遥歌管压来沉。",
            "北园南陌狂无数，祇有芳菲会此心。"
        ],
        "title": "春阴",
        "id": "8702d305-ca30-4de1-a940-931e9cdcf6b5"
    },
    {
        "author": "王安国",
        "paragraphs": [
            "计较平生分闭关，偶然容得近人寰。",
            "春风池沼鱼儿戏，暮雨楼台燕子闲。",
            "假寐尘侵黄卷上，行吟花坠绿苔间。",
            "了无一事撩方寸，自是颓龄令鬓斑。"
        ],
        "title": "假寐",
        "id": "40b15b0e-2c79-4712-9ca3-32ba4ef79e6e"
    },
    {
        "author": "王安国",
        "paragraphs": [
            "出门无路避飞沙，长夏那堪暑气加。",
            "永昼火云空烁石，华堂冰水未沉瓜。",
            "月明葱岭千秋雪，风静天河八月槎。",
            "终借羽翰乘兴往，烦冤谁此恋生涯。"
        ],
        "title": "苦热",
        "id": "c9525291-3a66-46ff-9f00-6143dc229b60"
    },
    {
        "author": "王安国",
        "paragraphs": [
            "缭垣乌鹊近人飞，帘外曈曈日上迟。",
            "桧作寒声风过夜，梅含春意雪残时。",
            "古今无物为真乐，出处何心更诡随。",
            "寄语年华聊一笑，未应长负醉乡期。"
        ],
        "title": "缭垣",
        "id": "5c650f66-a7f3-47ef-9f21-20dfccc1fea4"
    },
    {
        "author": "王安国",
        "paragraphs": [
            "古屋萧萧卧不周，披裘起坐兴绸缪。",
            "千山月午干坤昼，一壑泉鸣风雨秋。",
            "迹入尘中惭有累，心期物外欲何求。",
            "明朝松路须惆怅，忍更无诗向此游。"
        ],
        "tags": [
            "庐山"
        ],
        "title": "游庐山宿栖贤寺",
        "id": "ea37f38e-d1ff-4e84-a3cd-8956fba8712e"
    },
    {
        "author": "王安国",
        "paragraphs": [
            "游观须知此地佳，纷纷人物敌京华。",
            "林峦腊雪千巖水，城郭春风二月花。",
            "彩舫笙歌吹落日，画楼灯烛映残霞。",
            "如君援笔宜摹写，付与尘埃北客夸。"
        ],
        "title": "杭州呈胜之",
        "id": "34cf5ab1-d1d8-4f59-8fd2-e442b6d0b376"
    },
    {
        "author": "王安国",
        "paragraphs": [
            "霓旌远远拂楼船，满地春风锦绣筵。",
            "三岛路深游阆苑，九霞觞满奏钧天。",
            "仗归金阙浮云外，人望池台落日边。",
            "最引平生江海趣，波澜一段草如烟。"
        ],
        "title": "金明池",
        "id": "7a1fd295-7a58-4985-8e55-b6f517072e2c"
    }
]
]