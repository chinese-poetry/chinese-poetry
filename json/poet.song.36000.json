[
    {
        "author": "王存",
        "paragraphs": [
            "乞得林官就道閒，誅茅結宇即成灣。",
            "閉門自有林巒秀，不用辛勤作假山。"
        ],
        "title": "却客致假山石",
        "id": "3345e903-e08d-48ec-a7f6-fe1ace4b4c2f"
    },
    {
        "author": "王存",
        "paragraphs": [
            "病鸞方振翼，饑隼乍離韝。"
        ],
        "title": "句  其一",
        "id": "f46148cb-2137-4c07-b023-190667942624"
    },
    {
        "author": "王存",
        "paragraphs": [
            "珠韉錫御恩猶在，玉輦親扶事已空。"
        ],
        "title": "句  其二",
        "id": "53920f0e-4f70-4fcd-9860-7ad8d6a5ff5b"
    },
    {
        "author": "王存",
        "paragraphs": [
            "二載京峴居，過從不獲屢。"
        ],
        "title": "句  其三",
        "id": "b9fcba25-91ab-4005-9253-d8138eb2fedd"
    },
    {
        "author": "王存",
        "paragraphs": [
            "族居自買百閒屋，月賜官糜六萬錢。"
        ],
        "title": "句  其四",
        "id": "f61ff0e0-bba1-4097-b658-756eea430671"
    },
    {
        "author": "馬雲",
        "paragraphs": [
            "山臨太湖上，寺隠青蘿間。",
            "五塢洞壑邃，衆峰屏障環。",
            "濃嵐面光彩，驚波背潺湲。",
            "雲歸定僧寂，月伴樵夫還。",
            "林墅掩蒙密，級磴容躋攀。",
            "錢氏建圭社，此地爲家山。"
        ],
        "tags": [
            "太湖"
        ],
        "title": "踞湖山六題 踞湖山",
        "id": "79b67f43-5381-4b7c-8997-978db9274fc9"
    },
    {
        "author": "馬雲",
        "paragraphs": [
            "森森芳桂樹，團團削青玉。",
            "春花飛澗戶，秋實墜岩曲。",
            "霜條封翠紫，風葉摇香綠。",
            "下有幽棲人，結芳避世俗。",
            "學仙讀丹經，好道探藥籙。",
            "植根滿群峰，不使樵夫觸。"
        ],
        "title": "踞湖山六題 芳桂塢",
        "id": "a0d143f7-21e1-4928-ba75-d3583d6c3a93"
    },
    {
        "author": "馬雲",
        "paragraphs": [
            "高崖落飛泉，深源味冷冽。",
            "雲津留玉乳，石髓澄金屑。",
            "淙淙危磴響，滴滴蒼蘚缺。",
            "濺沫灑明珠，滿澗融寒雪。",
            "岩夫就潄飲，姬子臨浣潔。",
            "不獨愈痼疾，自可清內熱。"
        ],
        "title": "踞湖山六題 飛泉塢",
        "id": "fe2ad5fc-7efa-4f9b-a83f-24291874bed0"
    },
    {
        "author": "馬雲",
        "paragraphs": [
            "檀欒遍岩川，幽谷氣象鮮。",
            "風玉自宮徵，秋籟成管絃。",
            "夕靄起碧霧，晨曦生綠煙。",
            "花繁紫鳳飽，質勁蒼虬攣。",
            "藤蘿交密蔭，仰不見雲天。",
            "欲訪桃源路，塢塢疑相連。"
        ],
        "title": "踞湖山六題 修竹塢",
        "id": "15d80326-64d2-4432-a9e4-c96912d8d7fa"
    },
    {
        "author": "馬雲",
        "paragraphs": [
            "東澗岩谷秀，粲然金碧麗。",
            "亙野丹氣明，向曙霏烟霽。",
            "磴瀉紅玉泉，林紆赤鳳髻。",
            "日出諸峰上，月皎半天際。",
            "幽谷紓絳繒，層崖榮錦罽。",
            "羨此山居人，蕭然遠塵世。"
        ],
        "title": "踞湖山六題 丹霞塢",
        "id": "2355f721-437b-41b4-87ce-8dc8915ad4ac"
    },
    {
        "author": "馬雲",
        "paragraphs": [
            "君尋白雲塢，最近林澗西。",
            "永日抱幽石，因風度清溪。",
            "炎隨夏景變，凉高秋氣凄。",
            "素靄生巘崿，練光带虹霓。",
            "潤澤施天下，還返故山棲。",
            "深惟賢士志，出處可與齊。"
        ],
        "title": "踞湖山六題 白雲塢",
        "id": "39929517-7a62-425b-ab64-ac33f9d8e1f0"
    },
    {
        "author": "馬雲",
        "paragraphs": [
            "雞犬眠雲白日空，暮春花木滿川紅。",
            "茶甌香沸松林火，藥杵聲清石澗風。",
            "玉帛未聞招處士，神仙今喜識臺翁。",
            "夕陽半局殘棋在，醉倚岩邊紫桂叢。"
        ],
        "title": "訪踞湖山人仇君隠居",
        "id": "0e6f940e-ac72-45bd-a516-f5eda2f25636"
    },
    {
        "author": "馬雲",
        "paragraphs": [
            "漢水舒舒山崇崇，岧然峴首稱清雄。",
            "南方强吳恃割據，選命儒將登元戎。",
            "太康以來千餘載，荆州遺愛思羊公。",
            "江山襟带號形勝，藉此因成輔晉功。",
            "公謂高賢事迹異，視之閑暇無匆匆。",
            "測知當日登臨意，景物亦與今朝同。",
            "新就峰巔作亭舍，面勢豁若凌烟虹。",
            "蒼蒼雲木望不盡，浩蕩古意深何窮。",
            "盤回小徑至釣石，俯視凝碧相連通。",
            "叢篁森束林蓊鬰，又從其下興祠宮。",
            "迅湍急瀨鳴湱湱，濃嵐翠靄霏濛濛。",
            "晦晴氣象隨變易，朝昏萬狀殊初終。",
            "閣老分符二千石，旟竿刻隼車畫熊。",
            "管內民租絕逋負，里社歌鼓歡年豐。",
            "府門晝扃官事退，時引賓佐嬉其中。",
            "崖條嶺蔓雜丹白，澗花滿眼羅青紅。",
            "磴道迤邐陟縈屈，飄若巾屨騰秋空。",
            "豈獨遊觀樂閑燕，圖樹佳政希前風。",
            "經由粗得究本末，强顔模寫慚非工。",
            "音辭鄙俚雖一唱，下詞寒苦無怡融。"
        ],
        "title": "重建羊侯祠和王原叔句",
        "id": "b0dcae4d-f289-419a-8f41-2c50009aeb88"
    },
    {
        "author": "盧侗",
        "paragraphs": [
            "畏對青山老一秋，逢春又向碧巖遊。",
            "憑空爲問蓬萊客，何物能消萬古愁。"
        ],
        "title": "登仙奕山",
        "id": "d71adc40-5724-4194-a1fe-93a18d985df2"
    },
    {
        "author": "方子容",
        "paragraphs": [
            "風雲未借且潛藏，峰上誰歟起道場。",
            "禪子坐聽金竺語，老人拜獻玉函方。",
            "法輪廣大乾坤轉，巖洞幽深日月長。",
            "千古不愁爲佛護，夜潭勤禮玉毫光。"
        ],
        "title": "西龍潭",
        "id": "ad0bffc1-c279-4c53-8750-12bedfbb60fb"
    },
    {
        "author": "方子容",
        "paragraphs": [
            "豹隠南山鶴在陰，浮羅一望白雲深。",
            "巧工且縮居旁手，烈士誰知負壯心。",
            "嗟我抗塵仍走路，羨君叩寂且求音。",
            "如何東嶺神仙境，肯約衰翁數訪臨。"
        ],
        "title": "偕循守周彥質過蘇東坡白鶴新居和東坡韵",
        "id": "04aa4550-376a-4a83-bfde-756825d7e830"
    },
    {
        "author": "方子容",
        "paragraphs": [
            "東嶺新成桃李陰，春光日日向人深。",
            "遥瞻廣厦驚凡目，自是中台巧運心。",
            "輪奐欲形張老頌，調歌先聽伯牙音。",
            "料公不負南堂約，應許衰翁領客臨。"
        ],
        "title": "再訪東坡用前韵",
        "id": "457bc50c-3721-43ef-8b83-21ff470c6613"
    },
    {
        "author": "吳處厚",
        "paragraphs": [
            "慎言渾不畏，言出患常隨。",
            "須信機樞發，難容駟馬追。",
            "三緘事可見，兩舌業當知。",
            "口是起羞本，願君且再思。"
        ],
        "title": "八咏警戒  其一",
        "id": "bece0b61-008f-4950-8e56-2f239fcecdac"
    },
    {
        "author": "吳處厚",
        "paragraphs": [
            "忍事有何妨，勿令心火揚。",
            "火揚猶可滅，心忿固多傷。",
            "堪嘆波羅蜜，可憐歌利王。",
            "從心更從刃，字意好端詳。"
        ],
        "title": "八咏警戒  其二",
        "id": "4e4e627a-6917-405f-9f22-083a46177711"
    },
    {
        "author": "吳處厚",
        "paragraphs": [
            "國法須遵守，金科盡詔條。",
            "一毫如有犯，三尺不相饒。",
            "豈肯容奸黠，何須恃貴驕。",
            "自然逢吉慶，神理亦昭昭。"
        ],
        "title": "八咏警戒  其三",
        "id": "d04fd242-d970-4d96-88e7-302c8700be3e"
    },
    {
        "author": "吳處厚",
        "paragraphs": [
            "人非莫舉揚，萬事且包荒。",
            "殿上便猶掩，車中吐不妨。",
            "在他誠所短，於己有何長。",
            "須是常規檢，回頭自忖量。"
        ],
        "title": "八咏警戒  其四",
        "id": "fca0f7ef-4075-487c-a8f3-65c0df67ab14"
    },
    {
        "author": "吳處厚",
        "paragraphs": [
            "無私仍克己，克己又無私。",
            "一事兼修飾，終身在省思。",
            "公清多斂怨，高亢易招危。",
            "更切循卑退，方應履坦夷。"
        ],
        "title": "八咏警戒  其五",
        "id": "eb1b4cb6-9c64-4271-a8a6-ecae6905c7fd"
    },
    {
        "author": "吳處厚",
        "paragraphs": [
            "直道更和光，雙修譽乃彰。",
            "直須和輔助，和頼直交相。",
            "恃直終多訐，偏和又少剛。",
            "能和又能直，行己自芬芳。"
        ],
        "title": "八咏警戒  其六",
        "id": "3db502c0-87d1-4935-a78e-6392706a714a"
    },
    {
        "author": "吳處厚",
        "paragraphs": [
            "此箇如端的，除非六句修。",
            "永爲几杖誡，更遺子孫謀。",
            "本立方生道，農勤乃有秋。",
            "茲詩雖淺近，至理可推求。"
        ],
        "title": "八咏警戒  其七",
        "id": "63d8ef88-a9d0-4334-a4bc-be00dd3c49a3"
    },
    {
        "author": "吳處厚",
        "paragraphs": [
            "天應降吉祥，天理本茫茫。",
            "舒慘雖無定，榮枯却有常。",
            "益謙尤效驗，福善更昭彰。",
            "籠絡無疏漏，恢恢網四張。"
        ],
        "title": "八咏警戒  其八",
        "id": "5a59f5e8-8852-4257-ae4a-ae0f56a2a26f"
    },
    {
        "author": "吳處厚",
        "paragraphs": [
            "夜泊潯陽宿酒樓，琵琶亭畔荻花秋。",
            "雲沉鳥沒事已往，月白風清江自流。"
        ],
        "title": "九江琵琶亭",
        "id": "d067cda0-91b0-4651-a2aa-0107c0599dcb"
    },
    {
        "author": "吳處厚",
        "paragraphs": [
            "若邪溪畔醉秋風，獵獵船旗照水紅。",
            "後夜錢塘酒樓上，夢魂應繞浙江東。"
        ],
        "title": "送客西陵",
        "id": "5554fc52-7f40-478e-9ee3-706f7fb2aa5f"
    },
    {
        "author": "吳處厚",
        "paragraphs": [
            "飛卿昔號溫鍾夔，思道通俛還魁肥。",
            "江淹善啖筆五色，庾信能文腰十圍。",
            "只知外貌乏粉澤，誰料滿腹填珠璣。",
            "相逢把酒洛陽社，不管淋漓身上衣。"
        ],
        "title": "戲王安國",
        "id": "328bba9a-2157-4ff6-9e14-2320790bb57e"
    },
    {
        "author": "吳處厚",
        "paragraphs": [
            "是身如泡幻，盡非真實相。",
            "况茲紙上影，妄外更生妄。",
            "到岸不須船，無風休起浪。",
            "唯當清靜觀，妙法了無象。"
        ],
        "title": "偈一首",
        "id": "f0c78b77-b612-45c0-97d5-db205e588f3f"
    },
    {
        "author": "吳處厚",
        "paragraphs": [
            "莫嘆塵泥汩，且圖山水遊。",
            "幾峰天姥翠，一舸剡溪秋。",
            "不見戴安道，有懷王子猷。",
            "西風無限意，盡屬釣魚舟。"
        ],
        "title": "自諸暨抵剡四首  其一",
        "id": "e8769162-34df-4687-a956-26edeb83c427"
    },
    {
        "author": "吳處厚",
        "paragraphs": [
            "夷猶雙槳去，莫不辨東西。",
            "夕照偏依樹，秋光半落溪。",
            "風高一雁小，雲薄四天低。",
            "莽蕩孤帆卸，水村楊柳堤。"
        ],
        "title": "自諸暨抵剡四首  其二",
        "id": "983f0366-2827-4740-848a-b2d7b14b1747"
    },
    {
        "author": "吳處厚",
        "paragraphs": [
            "秋渚涵空碧，秋山刷眼青。",
            "排頭煙樹老，撲面水風腥。",
            "上瀨復下瀨，長亭仍短亭。",
            "夜船明月好，客夢滿流螢。"
        ],
        "title": "自諸暨抵剡四首  其三",
        "id": "13773e25-eb80-4cb6-9eb1-f02492e48613"
    },
    {
        "author": "吳處厚",
        "paragraphs": [
            "出得雲門路，風凄日夕曛。",
            "船撐鑒湖月，路接沃洲雲。",
            "山色周遭見，溪流屈曲分。",
            "一觴還一咏，誰似右將軍。"
        ],
        "title": "自諸暨抵剡四首  其四",
        "id": "bf40b584-39b8-4e11-9974-dd713a22b852"
    },
    {
        "author": "吳處厚",
        "paragraphs": [
            "幼年曾讀樂天碑，及壯亦覽高僧傳。",
            "聞有沃洲風景佳，脚未能到心空羨。",
            "近至新昌披縣圖，此山乃在吾廐圈。",
            "想像時時掛夢魂，欲一遊之念無便。",
            "夜來人報天姥雪，今日趁晴初出縣。",
            "酸風瞥瞥吹我鬚，寒氣稜稜刮人面。",
            "半膝短衫翻以輕，獨脚小轎快而健。",
            "不知路入幽澗長，但覺山隨白雲轉。",
            "靠昏投宿梅林村，侵卯便過真封院。",
            "新霜滑澾行李難，一步一拄一回眩。",
            "養馬坡前秋草黄，駿骨已埋無復見。",
            "放鶴峰頭樹影孤，鶴不來歸雲漫漫。",
            "入門觸物皆荒凉，塵几蠹經三五卷。",
            "餓鴉叫噪繞生臺，野雀毰毸集寒殿。",
            "老杉千尺惟空腔，猶有枯藤半縈纏。",
            "憶昔江左全盛時，十有八人皆俊彥。",
            "或吟或嘯或遨嬉，不覺回頭垂纓弁。",
            "林泉耽味久成癖，魚鳥留連老忘倦。",
            "前有道猷後法潛，錫杖卓泉堅志願。",
            "晚則道林經構之，左右前後遂完繕。",
            "煙霞一窟直幾錢，買醭商量價何賤。",
            "聚徒數百日高談，供有香花齋有麵。",
            "歲時浸久山浸荒，種粟燒畬耕掘遍。",
            "茂林髠𩯝無幾存，莽蕩周回空一片。",
            "惟餘溪水清汪灣，百匹秋光瀉寒練。",
            "古今興廢盡如斯，欲去使人還戀戀。"
        ],
        "title": "遊沃洲山真封院",
        "id": "b2742372-5e34-4784-99c0-bf45ef43bbef"
    },
    {
        "author": "吳處厚",
        "paragraphs": [
            "煙霞一塢兩山源，石壁寒垂瀑布泉。",
            "人事是非空繚繞，水聲今古自潺湲。",
            "月留吟客眠寒榻，風送樵翁下翠巔。",
            "檀篆未消鑪火燠，夜長人靜好談禪。"
        ],
        "title": "遊五泄山",
        "id": "19a7acc5-6e99-417e-9477-76d3dadd633b"
    },
    {
        "author": "吳處厚",
        "paragraphs": [
            "三寺峙若鼎，四山合如環。",
            "偷携野人杖，默叩禪翁關。",
            "草樹冬不老，雲煙秋更閑。",
            "飄飄物外興，又逐歸禽還。"
        ],
        "title": "留題雲門山雍熙院",
        "id": "cbfa04a7-fcc3-4d61-b2fd-1e8490cffc5e"
    },
    {
        "author": "吳處厚",
        "paragraphs": [
            "亂鶑啼處柳飛花，拍拍春流漲曉沙。",
            "正是江南梅子熟，年年離恨寄天涯。"
        ],
        "title": "題王正叔㶏景亭",
        "id": "837b99fb-415a-46be-a53b-0bfc12622144"
    },
    {
        "author": "吳處厚",
        "paragraphs": [
            "秉燭携筇步步前，玉京迢遞訪神仙。",
            "四時自有壺中景，一罅都迷物外天。"
        ],
        "title": "玉京洞",
        "id": "9c463a43-8f32-41f5-adee-7ff37e77234f"
    },
    {
        "author": "吳處厚",
        "paragraphs": [
            "郎官湖上郎官遊，只教閑客生閑愁。",
            "烟波蕩漾四五頃，風月凄凉三百秋。"
        ],
        "title": "郎官湖",
        "id": "be978f0a-1c5a-48f2-b61c-a9de23f06177"
    },
    {
        "author": "吳處厚",
        "paragraphs": [
            "漢沔當年控上游，孫權曾此困曹劉。",
            "三分霸業千張紙，萬古斜陽一釣舟。"
        ],
        "title": "秋興亭懷古",
        "id": "e4e0545f-ad63-47c9-a87d-044dd2bc07eb"
    },
    {
        "author": "吳處厚",
        "paragraphs": [
            "會景亭高石作層。"
        ],
        "title": "句  其一",
        "id": "e093ab79-e358-413a-8376-e455cdfe737a"
    },
    {
        "author": "吳處厚",
        "paragraphs": [
            "江漢滔滔一向東，暮江澄湛夕陽紅。"
        ],
        "title": "句  其二",
        "id": "28d7bff8-cc75-4e0d-bdcd-e7b1445e31c2"
    },
    {
        "author": "吳處厚",
        "paragraphs": [
            "雲共去時天杳杳，雁連來處水茫茫。"
        ],
        "title": "句  其三",
        "id": "fe138a12-1102-46ec-b989-dd65292a9c43"
    },
    {
        "author": "白約",
        "paragraphs": [
            "祥光非實相，靈異只虛誇。",
            "巖靜長留雪，山寒故放花。",
            "雲川千萬里，燈火兩三家。",
            "荷篠人何處，悠悠步落霞。"
        ],
        "title": "遊峨雜咏  其一",
        "id": "2e79b495-6aea-46aa-8735-535146e96b64"
    },
    {
        "author": "白約",
        "paragraphs": [
            "樹倒因成路，林開忽見村。",
            "鳥音傳木杪，梵語出雲根。",
            "雪色連春夏，風聲接曉昏。",
            "徘徊幽興極，回首謝煩喧。"
        ],
        "title": "遊峨雜咏  其二",
        "id": "9d7ae354-bb9d-42b7-aa55-8caf33a7c772"
    },
    {
        "author": "白約",
        "paragraphs": [
            "文公太華遊，惆悵無與共。",
            "翁從二三子，泉石恣披弄。",
            "草木被芳鮮，山巖落飛動。",
            "朝市足紛華，不入幽人夢。"
        ],
        "title": "遊峨雜咏  其三",
        "id": "27ccda8b-c27c-4c5f-9be8-69ea321f3d15"
    },
    {
        "author": "白約",
        "paragraphs": [
            "入眼林巒皆可意，不憚間關千里至。",
            "白雲隨步入危梯，前時想像今真是。",
            "千巖萬壑誠瑰傑，小草微花亦精緻。",
            "更隨虎迹訪幽深，恐有秦人來避地。"
        ],
        "title": "伏虎山房",
        "id": "d519ecf7-0a1c-453e-8338-9a2e2c7d0720"
    },
    {
        "author": "蒲宗孟",
        "paragraphs": [
            "長松繞步水灣環，寺據吳王冢墓間。",
            "瘦石千層開碧玉，疏圍十里裹青山。",
            "壁從地上嶄巖起，雲出門前自在閒。",
            "零落生公講臺下，無人說法但空還。"
        ],
        "title": "虎丘",
        "id": "ad5d19d6-f9e7-4dbd-a7ee-b0ca6793be36"
    },
    {
        "author": "蒲宗孟",
        "paragraphs": [
            "失却湖山恨去舟，新年無意作春遊。",
            "東風昨夜思龍井，曉雨全家入虎丘。",
            "望見遠峰疑石衖，誤尋歸路認花樓。",
            "明朝一出閶門去，清夢遥知在兩州。"
        ],
        "title": "遊虎丘因書錢塘舊遊",
        "id": "85d0b116-9e84-4f03-af8a-491630f75490"
    },
    {
        "author": "蒲宗孟",
        "paragraphs": [
            "碧江寒浸錦屏山，寺古山靈樹石閒。",
            "水色照人清見膽，嵐光著霧翠成斑。",
            "自從舊句曾關念，縱有新詩總厚顔。",
            "今日斷絃應再續，一時傳誦在人間。"
        ],
        "title": "錦屏山",
        "id": "9cc9a5ed-34e0-4b96-8c41-934239669373"
    },
    {
        "author": "蒲宗孟",
        "paragraphs": [
            "歲除三十日，收得武昌書。",
            "一紙方遠寄，數篇來起予。",
            "瀟湘流水闊，巫峽暮雲疏。",
            "不得相從去，春風正月初。"
        ],
        "title": "乙巳歲除日收周茂叔虞曹武昌惠書知已赴官零陵丙午正月內成十詩奉寄  其一",
        "id": "0b15863d-e603-4c85-a4fa-945798be501a"
    },
    {
        "author": "蒲宗孟",
        "paragraphs": [
            "想到零陵日，高歌足解顔。",
            "鄉閭接營道，風物近廬山。",
            "萬石今興廢，三亭誰往還。",
            "不知零與永，二郡孰安閒。"
        ],
        "tags": [
            "庐山"
        ],
        "title": "乙巳歲除日收周茂叔虞曹武昌惠書知已赴官零陵丙午正月內成十詩奉寄  其二",
        "id": "b040fe14-e742-4122-bbee-00ebd7d3acf5"
    },
    {
        "author": "蒲宗孟",
        "paragraphs": [
            "三月春才過，君當始到官。",
            "朱袍爛紅日，白髮未盈冠。",
            "喜靜心長在，耽詩性最歡。",
            "應從下車始，便起作題端。"
        ],
        "title": "乙巳歲除日收周茂叔虞曹武昌惠書知已赴官零陵丙午正月內成十詩奉寄  其三",
        "id": "6d38bc10-610d-4816-9597-33651e997f61"
    },
    {
        "author": "蒲宗孟",
        "paragraphs": [
            "始彼南康責，誰知睿澤寬。",
            "還爲半刺史，不失古虞官。",
            "別乘今誰厚，朱轓舊最歡。",
            "遥憐春色好，并蓋縱游鞍。"
        ],
        "title": "乙巳歲除日收周茂叔虞曹武昌惠書知已赴官零陵丙午正月內成十詩奉寄  其四",
        "id": "cd016aea-6be4-4262-80e9-d4e3befa837e"
    },
    {
        "author": "蒲宗孟",
        "paragraphs": [
            "地與江淮近，鄉人慰久暌。",
            "重看斑竹淚，還聽鷓鴣啼。",
            "湘水晴波遠，蒼梧霽色低。",
            "不知春日靜，何似在濂溪。"
        ],
        "title": "乙巳歲除日收周茂叔虞曹武昌惠書知已赴官零陵丙午正月內成十詩奉寄  其五",
        "id": "535a5f9f-ef2e-414c-bf6f-c380e4fc3968"
    },
    {
        "author": "蒲宗孟",
        "paragraphs": [
            "二子君家寶，知渠神骨清。",
            "初生俱嶷嶷，學語便鏗鏗。",
            "鳳老雛方秀，珠圓蚌轉明。",
            "吾甥真宅相，可得不翹英。"
        ],
        "title": "乙巳歲除日收周茂叔虞曹武昌惠書知已赴官零陵丙午正月內成十詩奉寄  其六",
        "id": "c6feac01-7e21-4356-8e4b-62ce126ad1a4"
    },
    {
        "author": "蒲宗孟",
        "paragraphs": [
            "山水平生好，嘗來說退居。",
            "無家歸紱冕，有子侍籃輿。",
            "湓浦方營業，濂溪旋結廬。",
            "零陵官俸剩，應得更添書。"
        ],
        "title": "乙巳歲除日收周茂叔虞曹武昌惠書知已赴官零陵丙午正月內成十詩奉寄  其七",
        "id": "9922c845-50d9-41c8-b67f-e50209391806"
    },
    {
        "author": "蒲宗孟",
        "paragraphs": [
            "八郡湖南使，稜稜盡有名。",
            "刑臺本鄉舊，漕府忝門生。",
            "吾戚饒風力，伊人最直清。",
            "預知相見日，傾蓋便投城。"
        ],
        "title": "乙巳歲除日收周茂叔虞曹武昌惠書知已赴官零陵丙午正月內成十詩奉寄  其八",
        "id": "e9799639-f102-4c66-a6fc-288e1719bd3d"
    },
    {
        "author": "蒲宗孟",
        "paragraphs": [
            "宗邑祅災併，無如舊歲多。",
            "凶霖浸宮闕，湧水注江河。",
            "鬼盛天爲疫，陰强雪薦瘥。",
            "知君憂國甚，搔首只吟哦。"
        ],
        "title": "乙巳歲除日收周茂叔虞曹武昌惠書知已赴官零陵丙午正月內成十詩奉寄  其九",
        "id": "fcc4a476-d66f-4a5e-ac7b-7c88c76c4de6"
    },
    {
        "author": "蒲宗孟",
        "paragraphs": [
            "詩社久零落，所傳毛鄭餘。",
            "先生守章句，後輩老蟲魚。",
            "大義誰窺覷，微言尚闊疏。",
            "煩君來就索，但恨未成書。"
        ],
        "title": "乙巳歲除日收周茂叔虞曹武昌惠書知已赴官零陵丙午正月內成十詩奉寄  其一○",
        "id": "ced27fe5-9fe0-488b-9801-e297e55b58d3"
    },
    {
        "author": "蒲宗孟",
        "paragraphs": [
            "擬作南湖當北湖，勸教老圃罷耕鋤。",
            "此間有景待垂釣，何處無田可種蔬。",
            "長夏便應浮藻荇，高亭行看走龜魚。",
            "秋風一棹荷花裏，醉卧煙波欲自如。"
        ],
        "title": "新開湖詩 將廢西園開南湖先諭老圃",
        "id": "7b070bf0-32a6-4b13-a82f-512bf5b399be"
    },
    {
        "author": "蒲宗孟",
        "paragraphs": [
            "繞岸便須多種柳，滿湖仍爲遍栽蓮。",
            "長條翠蓋成陰日，我欲移舟處處眠。"
        ],
        "title": "新開湖詩 昝司萬參軍甄盤虢略主簿何殊南湖種柳植蓮",
        "id": "6cf9566b-7d56-4766-95ae-7dcd7e73b7c1"
    },
    {
        "author": "蒲宗孟",
        "paragraphs": [
            "孤嶼莫教閑草占，諸亭還向四邊開。",
            "凉天我欲携樽酒，同與清風白月來。"
        ],
        "title": "新開湖詩 諭甄何二君於南湖諸亭築孤嶼",
        "id": "4f74c1c6-3492-4074-aa89-d9cfb6531af7"
    },
    {
        "author": "蒲宗孟",
        "paragraphs": [
            "剩將鱣鮪散南湖，一細千鱗已有餘。",
            "傳舍客來須縱食，莫教彈劍嘆無魚。"
        ],
        "title": "新開湖詩 諷甄何二君南湖養魚",
        "id": "1faa822b-ff6f-410a-98ab-919b1d6be4d3"
    },
    {
        "author": "蒲宗孟",
        "paragraphs": [
            "細編青篾高爲蓋，密鬥朱欄大作船。",
            "準擬使君清興發，銀笙玉笛醉紅蓮。"
        ],
        "title": "新開湖詩 調甄何二君於南湖創小舟",
        "id": "17bb6320-06ca-4269-bd06-27cce4b6fe14"
    },
    {
        "author": "蒲宗孟",
        "paragraphs": [
            "橋須跨水三千尺，路要梯橫數百層。",
            "會有赤松來過我，待從此處共飛騰。"
        ],
        "title": "新開湖詩 諷甄何二君於南湖架梯橋過渚亭",
        "id": "c1b602e3-6b0c-40d3-beac-192415636dac"
    },
    {
        "author": "蒲宗孟",
        "paragraphs": [
            "幽懷慕嶺寂，結庵在中林。",
            "綠竹君子操，清池故人心。",
            "明月弄寒影，好風摇翠陰。",
            "江南千里遠，何處盛朋簪。"
        ],
        "title": "通天巖",
        "id": "96048a74-b298-4c73-b8f3-df4885ffae4d"
    },
    {
        "author": "蒲宗孟",
        "paragraphs": [
            "沖晦先生不肯官，布衣謁帝布衣還。",
            "尚嫌姓字騰人口，惟恐文章落世間。",
            "大隠不妨居市井，高吟何處問家山。",
            "平生寄意江湖上，雲自無心水自閑。"
        ],
        "title": "題徐沖晦處士舊隠",
        "id": "cb5357e0-01d4-4ea7-8ac6-757a8e1526b3"
    },
    {
        "author": "蒲宗孟",
        "paragraphs": [
            "虛巖蒼壁古苔斑，瀟灑清深六月寒。",
            "三伏流金無處避，暮天將去更盤桓。"
        ],
        "title": "九龍巖  其一",
        "id": "f36bc06e-4fe4-4492-b36d-f1361353c49e"
    },
    {
        "author": "蒲宗孟",
        "paragraphs": [
            "老僧棲息亂雲顛，鑿石開山四十年。",
            "投得巖成身老大，更無筋力到巖前。"
        ],
        "title": "九龍巖  其二",
        "id": "21d6769c-6205-407b-9ade-e69c08928b48"
    },
    {
        "author": "蒲宗孟",
        "paragraphs": [
            "人言道士隠深山，九煉丹成去不還。",
            "乳溜滴成華蓋座，猶疑真相在巖間。"
        ],
        "title": "九龍巖  其三",
        "id": "37f7d305-fe46-414c-a534-9ceaad1216b9"
    },
    {
        "author": "蒲宗孟",
        "paragraphs": [
            "欲尋微徑到山前，聞有蛟龍洞底眠。",
            "歲旱密雲終不雨，可能無意救荒年。"
        ],
        "title": "九龍巖  其四",
        "id": "c40de144-8d31-45f4-a25d-180f8d0d074e"
    },
    {
        "author": "蒲宗孟",
        "paragraphs": [
            "公家列屋閒娥眉，珠簾不動花蔭移。",
            "雲帳銀床初破睡，牙籤玉軸坐彈棋。"
        ],
        "title": "寄蘄簟",
        "id": "203b4221-ee2a-420d-8a0e-a0e1e3ad030b"
    },
    {
        "author": "蒲宗孟",
        "paragraphs": [
            "收書萬卷日沈酣，鮑謝詩篇老更耽。"
        ],
        "title": "句  其一",
        "id": "6ed1fafc-1d06-4b95-974a-9e1d662da8e0"
    },
    {
        "author": "蒲宗孟",
        "paragraphs": [
            "聖名不敢居，民譽日益美。"
        ],
        "title": "句  其二",
        "id": "04843074-a3ee-445c-90de-60158aafaec1"
    },
    {
        "author": "蒲宗孟",
        "paragraphs": [
            "閬州勝絕是雲臺，十里松蘿殿閣開。"
        ],
        "title": "句  其三",
        "id": "3d85da78-b935-4e18-b34e-eb342fbf100d"
    },
    {
        "author": "魯有開",
        "paragraphs": [
            "昔日狂奴向此來，愛垂芳餌上崔嵬。",
            "鄉人不識釣臺意，空指山頭是釣臺。"
        ],
        "title": "題釣臺",
        "id": "fb940315-bb9b-448e-a7c7-f6d856b45490"
    },
    {
        "author": "魯有開",
        "paragraphs": [
            "馬蹄清曉破藍田，一出紅塵骨已仙。",
            "任鎖九重山下路，終尋五處洞中天。",
            "泉流碧砌長鳴玉，蹟隠蒼崖久蛻蟬。",
            "人世歸時知變否，樵夫曾記爛柯年。"
        ],
        "title": "大滌洞",
        "id": "e90e1b65-289b-49ab-abec-b76d9d53f374"
    },
    {
        "author": "李誼伯",
        "paragraphs": [
            "截開野色教天闊，斫斷浮雲放日高。"
        ],
        "title": "句",
        "id": "b24b1994-e598-41c9-9079-d73ac5b1f624"
    },
    {
        "author": "黄序",
        "paragraphs": [
            "直木皆先伐，輪囷却歲寒。",
            "時霑病者粟，倒著掛時冠。",
            "人樂觀魚尾，山齋跨馬鞍。",
            "朝中乞佳句，留與子孫看。"
        ],
        "title": "放隠齋落成寄魯直九姪",
        "id": "24dc4234-2b70-4c40-b600-e9fa8ca46e0e"
    },
    {
        "author": "黄中庸",
        "paragraphs": [
            "蓮花瓣裏可撐船，一月映成水一川。",
            "人把水心和月浄，蓮花貯月水傾船。"
        ],
        "title": "蓮華池",
        "id": "bd5c8fc8-4303-471b-8327-7d4df6809b76"
    },
    {
        "author": "劉定",
        "paragraphs": [
            "故人天上有書來，責我疏愚喚不回。",
            "兩處共瞻千里月，十年不寄一枝梅。",
            "塵泥自與雲霄隔，駑馬難追德驥才。",
            "莫謂無心向門下，也曾終夕望三台。"
        ],
        "title": "謝章子厚",
        "id": "a16561eb-3866-4174-942e-0d39b14529de"
    },
    {
        "author": "劉定",
        "paragraphs": [
            "樓迥山饒翠，湖平水漫黄。",
            "開簾無午暑，隔洞有秋香。",
            "冰枕聊相慰，雲帆亦未忙。",
            "月明與溪色，好在紫微郎。"
        ],
        "title": "游齊山招提二首  其一",
        "id": "59d991f1-4cb2-4e30-9843-ce1b4b02a08c"
    },
    {
        "author": "劉定",
        "paragraphs": [
            "憶上青蘿磴，流年三十三。",
            "僧人頭似雪，寺坦竹如藍。",
            "蕭使登高石，吳公守隠巖。",
            "清風殊未遠，咫尺看雲嵐。"
        ],
        "title": "游齊山招提二首  其二",
        "id": "daebb27d-1384-4004-b168-28d62b1619ed"
    },
    {
        "author": "陳傳",
        "paragraphs": [
            "山藹峨峨江岸深，望餘亭影落江心。",
            "無風萬里磨平玉，有月千波漾碎金。",
            "思遠解邀無己句，流清宜寫不齊琴。",
            "仙槎一棹驚秋曉，此去銀河尚幾尋。"
        ],
        "title": "望江亭",
        "id": "df6a9d9f-17d4-4d04-a288-c22e57c22dd7"
    },
    {
        "author": "陳傳",
        "paragraphs": [
            "初與田蔬一樣平，一千年後插天青。",
            "行人息蔭凉風下，應說栽松道士名。"
        ],
        "title": "贈顔象環",
        "id": "f7fab2ca-2899-4c5a-9d14-6c9bcd6d42e5"
    },
    {
        "author": "陳傳",
        "paragraphs": [
            "林中生致佐郎將，名王頭顱十四五。",
            "乾德可禽嗟不謀，同惡相濟能包羞。",
            "降書冉冉過中州，中軍傳呼笑點頭。",
            "蠻首算成勿藥喜，君臣稱觴弭多壘。",
            "元戎凱旋隔天水，夜經桄榔趨决里。",
            "驅將十萬人性命，換得交州數張紙。"
        ],
        "title": "佐郎將",
        "id": "fa9e0e89-cddf-4c06-9832-89fca47aee66"
    },
    {
        "author": "陳汝羲",
        "paragraphs": [
            "聞說湖亭又一新，不徒行樂樂斯民。",
            "水光剩占鷗鷳地，人意常同桃李春。",
            "試展畫圖清俗眼，况專閒席傲天真。",
            "使君已陟螭頭貴，應爲烟雲入夢頻。"
        ],
        "title": "衆樂亭  其一",
        "id": "9f61c5cf-f6af-4497-b567-348282b3cced"
    },
    {
        "author": "陳汝羲",
        "paragraphs": [
            "遥思湖上自由春，醉踏吟看屬使君。",
            "水底天光開靜鑒，岸頭花氣遞紅雲。",
            "島浮虛檻橋橋接，風翼時鐘寺寺聞。",
            "漬墨新名人會否，不將民樂廢民勤。"
        ],
        "title": "衆樂亭  其二",
        "id": "d342ffae-a5ed-4da9-99d6-84cada123772"
    },
    {
        "author": "周師厚",
        "paragraphs": [
            "有眼不堪看鄭獬，回頭猶喜得陳傳。"
        ],
        "title": "句",
        "id": "0c7a2fe5-f635-4146-ba81-c056d020fb78"
    },
    {
        "author": "周鏞",
        "paragraphs": [
            "路入蒼烟九過溪，細穿岩曲到招提。",
            "天分五溜寒傾北，地秀諸峰翠插西。",
            "鑿徑破崖來木杪，駕泉鳴竹落榱題。",
            "當年老默無消息，猶有祠堂一杖藜。"
        ],
        "title": "五洩山",
        "id": "13f886cd-adc9-45c3-b1c2-f793a2d290c8"
    },
    {
        "author": "鄭叔明",
        "paragraphs": [
            "水色山光表裏清，野花溪柳意相迎。",
            "狂歌驚鷺灘頭散，欹枕看雲嶺上生。",
            "峰曲轉帆疑路盡，潭深飛棹覺舟輕。",
            "歸程漸喜鄉關近，竹戶楓林雞犬聲。"
        ],
        "title": "建溪",
        "id": "15a688a9-d01e-4a08-be59-4f143d3923ea"
    },
    {
        "author": "何琬",
        "paragraphs": [
            "賀老溪山久寂寥，輟從青瑣去班條。",
            "樓臺爽氣來蓬島，鼓角新聲壓海潮。",
            "千里勸耕趨壟畝，五雲吟句落漁樵。",
            "鑒湖想望隋河上，滿眼清風逐畫橈。"
        ],
        "title": "送程給事知越州",
        "id": "4ba8d506-16c0-4005-95d7-bc172e0c9382"
    },
    {
        "author": "呂大忠",
        "paragraphs": [
            "飛詔平明走玉珂，夕郎持節越山阿。",
            "西風旗鼓催行色，南國蓴鱸助醉歌。",
            "鄰寇未銷謀可爾，部氓猶困政如何。",
            "番禺今得長城利，推此求功曲突多。"
        ],
        "title": "送程給事知越州",
        "id": "092f9277-bdcf-464d-9b6a-13690c933fb5"
    },
    {
        "author": "張獻民",
        "paragraphs": [
            "文脊佳峰巒，煙雲密帷幕。",
            "窮深到幽處，無路通馬脚。",
            "天意忽蕪沒，神功爲開鑿。",
            "周環列蒼石，直上撐碧落。",
            "伏暑坐其下，凜凜風霜作。",
            "俗客頻往來，只恐却鎖鑰。"
        ],
        "title": "山門六題寄聖俞",
        "id": "ec6c8860-bdfa-4717-a5c5-76d2e85af96c"
    },
    {
        "author": "張獻民",
        "paragraphs": [
            "無路可通文脊隈，山腰大闢門崔嵬。",
            "若非天地功破裂，定是鬼神力鑿開。",
            "渾渾旁撐蒼壁立，空空直貫清風來。",
            "祇應便徹仙源去，願躡飛雲到玉臺。"
        ],
        "title": "山門六題寄聖俞 山門",
        "id": "9953a8dd-1792-46ac-94f5-006d2e3bf366"
    },
    {
        "author": "張獻民",
        "paragraphs": [
            "撇衣秉火捫石入，路硬磽确黑如漆。",
            "窮深不見瞿硎生，洞中依舊石藏室。"
        ],
        "title": "山門六題寄聖俞 朝陽洞",
        "id": "0986eaec-ab61-4e67-9f66-14b491907372"
    },
    {
        "author": "張獻民",
        "paragraphs": [
            "洞流何處窟穴斷，泉向洞中源源生。",
            "潺潺萬古流不盡，夜夜空照山月明。"
        ],
        "title": "山門六題寄聖俞 漣漪洞",
        "id": "662feb5f-84ff-4271-977d-2efeaf0d97fe"
    },
    {
        "author": "張獻民",
        "paragraphs": [
            "一竇險若到平處，裂壁忽見天共明。",
            "水深不敢投石響，潭中惟恐神龍驚。"
        ],
        "title": "山門六題寄聖俞 碧雲洞",
        "id": "fdc47599-4318-4b51-8f8f-fff785808e63"
    },
    {
        "author": "張獻民",
        "paragraphs": [
            "朝見紫雲生霏霏，暮見紫雲歸戢戢。",
            "有時飛鸞舞上下，料是仙人潛出入。"
        ],
        "title": "山門六題寄聖俞 紫雲巖 其一",
        "id": "5b0535b9-ab54-4b7e-9be2-f9bc2ea70080"
    },
    {
        "author": "張獻民",
        "paragraphs": [
            "日破陰蒙照巖頂，紫雲一片拖晴影。",
            "溶溶洩洩晚不收，只疑便是壺中景。"
        ],
        "title": "山門六題寄聖俞 紫雲巖 其二",
        "id": "86042726-d863-47b9-aa39-4a06939bf634"
    },
    {
        "author": "張獻民",
        "paragraphs": [
            "屹嵲欲到倚山脚，涵雲洩雨摩半空。",
            "向晚呀然射頹照，疊石爛爛參差紅。"
        ],
        "title": "山門六題寄聖俞 夕陽巖 其一",
        "id": "951e40f4-a9af-4918-8412-e7e30ef83abc"
    },
    {
        "author": "張獻民",
        "paragraphs": [
            "巖下夕陽燭已然，巖腰斜照光猶射。",
            "暮雲殘靄不能遮，始信仙居無晝夜。"
        ],
        "title": "山門六題寄聖俞 夕陽巖 其二",
        "id": "66f19509-efc2-4080-a8df-a0500028171e"
    },
    {
        "author": "樓郁",
        "paragraphs": [
            "五經高閣倚雲開。"
        ],
        "title": "句",
        "id": "659d6c3a-ecd4-4474-bddc-36a7f4ec2d2a"
    },
    {
        "author": "王紳",
        "paragraphs": [
            "山頭古寺多陳迹，故國空餘氣象雄。",
            "霸業已隨流水去，闔閭墳草又西風。"
        ],
        "title": "虎丘",
        "id": "806d3314-09cb-40d5-949c-38f245f9b7cd"
    },
    {
        "author": "張挺卿",
        "paragraphs": [
            "宛陵梅夫子，才名冠當世。",
            "歐蘇與並驅，時稱天下士。",
            "哲人去已久，手澤見英氣。",
            "可慕不可攀，悠悠千古意。",
            "行義魯臧孫，流芳垂後裔。",
            "今遇叔章君，箕裘元不墜。"
        ],
        "title": "題干越亭送石秘校詩後",
        "id": "1b3d3a0a-99a4-4d54-8d87-a078c23c0b61"
    },
    {
        "author": "王無咎",
        "paragraphs": [
            "産業家家壞，誅求歲歲新。",
            "平時不爲備，執事彼何人。",
            "朱戶仍奢侈，柴門轉窶貧。",
            "若非衢空畔，無用說悲辛。"
        ],
        "title": "集村行",
        "id": "dce35432-3a16-4ffd-bf18-42a6c6f43aaa"
    },
    {
        "author": "王無咎",
        "paragraphs": [
            "臘去東風漸破春，憑軒悵望倍凝神。",
            "鳥鳴曉霽聲音樂，物被陽和氣候新。",
            "佳景牽懷吟稍遍，芳杯到手舉宜頻。",
            "靈均空詫離騷好，憔悴終爲獨醒人。"
        ],
        "title": "勸巖師酒",
        "id": "e70971c1-e040-46a3-b0b7-9fe9314f0586"
    },
    {
        "author": "王無咎",
        "paragraphs": [
            "仙軿昔日此留連，氣象遼遼尚宛然。",
            "溪落斷崖爲遠瀑，路從絕頂見平田。",
            "千年芝有靈禽戲，一洞雲留羽客眠。",
            "已樂勝遊塵境外，况陪清論酒尊前。"
        ],
        "title": "麻姑山",
        "id": "3056ebc0-c7ed-4082-8592-fe8a7447c273"
    },
    {
        "author": "李元凱",
        "paragraphs": [
            "智者高蹤接沃洲，石渠仙職我同遊。",
            "已無月桂籠禪室，猶有祥雲鎖寺樓。",
            "疊砌崚嶒封碧蘚，五峰蒼翠覆寒流。",
            "却緣王命相拘束，不得躋攀最上頭。"
        ],
        "title": "國清寺",
        "id": "456d7da7-3464-4ed2-ade4-4fe1367c2b45"
    },
    {
        "author": "張宗旦",
        "paragraphs": [
            "法本心生，心因法昧。",
            "有覺于此，是名自在。",
            "自在真空，頓然明徹。",
            "去住尋常，曉然春雪。"
        ],
        "title": "絕命偈",
        "id": "fffaf2db-6a0b-4ade-b6f9-b53667f813d3"
    },
    {
        "author": "劉孝孫",
        "paragraphs": [
            "義方曾榜舊亭名，子已爲郎典要城。",
            "身服上恩今日顯，詔符前語是人驚。",
            "正如伯起鱣堂兆，兼勝于公駟閥榮。",
            "試問繁江諸父老，詩書何似寶金籯。"
        ],
        "title": "賦新繁周表權如詔亭",
        "id": "1e9ba4c4-46b4-4ade-b580-df121b4d6500"
    },
    {
        "author": "劉孝孫",
        "paragraphs": [
            "鴻流導積石，驚浪下龍門。",
            "仙槎不辨處，沉璧想猶存。"
        ],
        "title": "黄河",
        "id": "3d40ad2f-83f0-4dae-9362-1901eeb8c7f8"
    },
    {
        "author": "劉孝孫",
        "paragraphs": [
            "詩書魯國真男子，歌吹揚州是貴人。"
        ],
        "title": "句",
        "id": "2e610c42-0c66-43f4-b89f-343d9c414084"
    },
    {
        "author": "陳侗",
        "paragraphs": [
            "夕郎鄉思滿江皋，晝錦東歸意氣豪。",
            "侯國臺門牙戟盛，使君樓艓隼旟高。",
            "瑣窗暮入曾批敕，仙殿晨趨罷染毫。",
            "曲水春風修禊飲，卧龍山雨望秋濤。",
            "番禺已有金湯惠，秦望應先衮綍褒。",
            "莫戀蓬萊便棲志，佇看拂拭呂虔刀。"
        ],
        "title": "送程給事知越州",
        "id": "48f3368b-56d7-4ed2-afaa-4afbad64636c"
    },
    {
        "author": "陳侗",
        "paragraphs": [
            "我昔名東老，君能老此庵。",
            "溪風開梵帙，巖月伴莊談。",
            "世味閒無著，人情晚更諳。",
            "蕭然塵外意，回首謝圖南。"
        ],
        "title": "題東老庵",
        "id": "8ae9f409-b09a-4185-b4f0-428683e801eb"
    },
    {
        "author": "傅堯俞",
        "paragraphs": [
            "當利江頭最僻州，懷人惟是數登樓。",
            "綠樽連日不成宴，飛蓋滿城無舊游。"
        ],
        "title": "寄王微之",
        "id": "3c971a97-b6cc-4c00-8c61-01282bea2a8f"
    },
    {
        "author": "傅堯俞",
        "paragraphs": [
            "吾屋雖諠卑，頗不甚蕪穢。",
            "置席屋中間，坐卧群書內。",
            "橫風吹急雨，入屋灑我背。",
            "展卷殊未知，心與古人會。",
            "有客自外來，笑我苦癡昧。",
            "且問何爲爾，我初尚不對。",
            "强我不得已，起答客亦退。",
            "聊復得此心，霑濕安足悔。"
        ],
        "title": "讀書",
        "id": "8623cafb-553f-497f-8cde-da4a3cd0ec02"
    },
    {
        "author": "傅堯俞",
        "paragraphs": [
            "微官共有田園興，老罷云尋退隠廬。",
            "栽種成陰十年事，倉皇求買萬金無。"
        ],
        "title": "詩一首",
        "id": "b5334960-7e33-48c0-906a-466095a65d28"
    },
    {
        "author": "傅堯俞",
        "paragraphs": [
            "此時廊廟聯三省，它日貂蟬定兩公。"
        ],
        "title": "句",
        "id": "0bb77740-6309-4f73-a9ba-650fa1f9ac9b"
    },
    {
        "author": "釋法演",
        "paragraphs": [
            "皖伯臺前送別時，桃花如錦柳如眉。",
            "明年此日憑欄看，依舊青青一兩枝。"
        ],
        "title": "偈",
        "id": "0e8d98b2-c522-4022-b175-cc9f90369adf"
    },
    {
        "author": "釋法演",
        "paragraphs": [
            "山前一片閑田地，叉手叮嚀問祖翁。",
            "幾度賣來還自買，爲憐松竹引清風。"
        ],
        "title": "投機偈呈白雲端禪師",
        "id": "fdb3faff-6af3-4d22-8978-6db76afc234b"
    },
    {
        "author": "釋法演",
        "paragraphs": [
            "幸然無一事，行脚要參禪。",
            "却被禪相惱，不透祖師關。"
        ],
        "title": "偈七首  其一",
        "id": "f69cc90c-4595-409a-8446-856baf1e1342"
    },
    {
        "author": "釋法演",
        "paragraphs": [
            "難難幾何般，易易沒巴鼻。",
            "好好催人老，默默從此得。"
        ],
        "title": "偈七首  其二",
        "id": "36350589-01e4-44ea-9ab3-b4b09bc2b043"
    },
    {
        "author": "釋法演",
        "paragraphs": [
            "此箇物，上拄天，下拄地。",
            "皖口作眼，皖山作鼻。",
            "太平退身三步，放你諸人出氣。",
            "太平淈髿漢，事事盡經遍。",
            "如是三十年，也有人讚歎。"
        ],
        "title": "偈七首  其三",
        "id": "e974a198-c16d-4ea1-9090-5911e49db5a4"
    },
    {
        "author": "釋法演",
        "paragraphs": [
            "白雲不會說禪，三門開向兩邊。",
            "有人動著關捩，兩片東扇西扇。"
        ],
        "title": "偈七首  其四",
        "id": "0d4d9e72-0f50-40b0-b4d5-751b8a512be8"
    },
    {
        "author": "釋法演",
        "paragraphs": [
            "悟了同未悟，歸家尋舊路。",
            "一字是一字，一句是一句。",
            "自小不脫空，兩歲學移步。",
            "湛水生蓮花，一年生一度。"
        ],
        "title": "偈七首  其五",
        "id": "638d410e-b28e-4cec-b8a7-484660ae245f"
    },
    {
        "author": "釋法演",
        "paragraphs": [
            "花發鷄冠媚早秋，誰人能染紫絲頭。",
            "有時風動頻相倚，似向階前鬭不休。"
        ],
        "title": "偈七首  其六",
        "id": "830aa5a7-2d86-40b7-a3b7-78f3efca8869"
    },
    {
        "author": "釋法演",
        "paragraphs": [
            "佛祖生冤家，悟道染泥土。",
            "無爲無事人，聲色如聾瞽。"
        ],
        "title": "偈七首  其七",
        "id": "fabf74e2-aa6b-4a13-a9df-d29e3d445ec2"
    },
    {
        "author": "釋法演",
        "paragraphs": [
            "華種有生姓，因地華生生。",
            "大緣與性合，當生生不生。"
        ],
        "title": "偈",
        "id": "df10aa94-0272-434e-9fd2-d3304c1045f1"
    },
    {
        "author": "釋法演",
        "paragraphs": [
            "簷聲不斷前旬雨，電影還連後夜雷。"
        ],
        "title": "句  其一",
        "id": "1cc4bc8e-dd4e-47b9-8c7b-1a3ddc6e5f90"
    },
    {
        "author": "釋法演",
        "paragraphs": [
            "不因紫陌花開早，爭得黄鶑下柳條。"
        ],
        "title": "句  其二",
        "id": "c42f2525-f98e-4443-b55a-555e22003554"
    },
    {
        "author": "釋法演",
        "paragraphs": [
            "富嫌千口少，貧恨一身多。"
        ],
        "title": "句  其三",
        "id": "7d89dbd8-1ffd-4580-b2c8-4b3d46319915"
    },
    {
        "author": "釋楚文",
        "paragraphs": [
            "華藏木榔栗，等閑亂拈出。",
            "不是不惜手，山家無固必。",
            "點山山動摇，攪水水波溢。",
            "忽然把定時，事事執法律。",
            "要橫不得橫，要屈不得屈。"
        ],
        "title": "偈",
        "id": "559837b8-318f-42ff-9804-c4cf886b0ba4"
    },
    {
        "author": "閔希聲",
        "paragraphs": [
            "驂鶴凌空載舊經，至今風月有餘清。",
            "軒窗物外無塵到，芝朮香中作眼明。",
            "沙鳥宛疑鳬{罒/与}翥，露蜂猶學玉簫聲。",
            "高僧不厭庸人擾，煮茗欣顔每見近。"
        ],
        "title": "福安寺",
        "id": "8146b998-723e-4d9b-8edc-a1f63656c3fa"
    },
    {
        "author": "吳幾復",
        "paragraphs": [
            "使旌巡稼欲觀農，賞景留賓大衮東。",
            "溪鎖豹眠閑霧露，臺雕鳳集舊梧桐。"
        ],
        "title": "往鳳凰院觀稼",
        "id": "7114fc2b-afb7-43da-9969-7211379c2396"
    },
    {
        "author": "吳幾復",
        "paragraphs": [
            "蒼石皺文龍跡在，清泉涵泳海源通。"
        ],
        "title": "句",
        "id": "924a2b7a-3d0e-4a70-bd0e-43f1a06ab4d2"
    },
    {
        "author": "譙寶",
        "paragraphs": [
            "使君來兮父母鞠我，禮化行兮民無寒餓。",
            "使君去兮不可復留，人意倀倀兮淚雙墮。"
        ],
        "title": "歌一首",
        "id": "0f9ef02f-5971-488f-b5f3-803a5f9be760"
    },
    {
        "author": "王誨",
        "paragraphs": [
            "清班經歲侍凝旒，寵寄稽山第一州。",
            "瑣闥風規丹扆側，蓬萊烟靄碧江頭。",
            "詩豪誰敢雷門過，鄉老爭陪晝錦遊。",
            "行路光華浮畫鷁，浩然佳思鑒湖秋。"
        ],
        "title": "送程給事知越州",
        "id": "7d74b9f1-1ec7-428d-b4ce-0500c81bdfa9"
    },
    {
        "author": "岑宗旦",
        "paragraphs": [
            "琴中太古意，方外無爲心。",
            "彈之道頗散，不彈理彌深。",
            "所以陶元亮，何須弦上音。"
        ],
        "title": "聽琴",
        "id": "adae1359-7115-4057-8307-e2ad0dd390df"
    },
    {
        "author": "釋守端",
        "paragraphs": [
            "我有明珠一顆，久被塵勞關鎖。",
            "今朝塵盡光生，照破山河萬朵。"
        ],
        "title": "過橋遭攧有省作偈",
        "id": "081ec12b-01e0-4f3e-ad6d-2312984b85ac"
    },
    {
        "author": "釋守端",
        "paragraphs": [
            "鳥有雙翼，飛無遠近。",
            "首出一隅，行無前後。"
        ],
        "title": "偈七首  其一",
        "id": "c1b78fb1-b6b9-4b2e-9e92-81cba6920aed"
    },
    {
        "author": "釋守端",
        "paragraphs": [
            "忌口自然諸病減，多情未免有時勞。",
            "貧居動便成違順，落得清閑一味高。"
        ],
        "title": "偈七首  其二",
        "id": "c74138a3-5856-4df9-aec1-ee39b8463c96"
    },
    {
        "author": "釋守端",
        "paragraphs": [
            "泥佛不度水，木佛不度火。",
            "金佛不度爐，真佛內裏坐。"
        ],
        "title": "偈七首  其三",
        "id": "0f4bf496-b512-42eb-b44e-88fb5a814cff"
    },
    {
        "author": "釋守端",
        "paragraphs": [
            "佛身充滿於法界，普現一切群生前。",
            "隨緣赴感靡不周，而常處此菩提座。"
        ],
        "title": "偈七首  其四",
        "id": "a514cb72-ac6c-4b78-acb6-72d143c8a7b0"
    },
    {
        "author": "釋守端",
        "paragraphs": [
            "他人住處我不住，他人行處我不行。",
            "不是爲人難共聚，大都緇素要分明。"
        ],
        "title": "偈七首  其五",
        "id": "57ab5ac7-b8c8-4389-af02-27955e208557"
    },
    {
        "author": "釋守端",
        "paragraphs": [
            "諸人法眼藏，千聖莫能當。",
            "爲君通一線，光輝滿大唐。",
            "須彌走入海，六月降嚴霜。",
            "法華雖恁道，無句得商量。"
        ],
        "title": "偈七首  其六",
        "id": "a854492d-95af-4a39-94c2-6ffe692aa311"
    },
    {
        "author": "釋守端",
        "paragraphs": [
            "絲毫有趣皆能進，畢竟無歸若可當。",
            "逐日退身行興盡，忽然得見本爺孃。"
        ],
        "title": "偈七首  其七",
        "id": "f1a9ca8b-7e79-4c40-a758-023f63fb6dcf"
    },
    {
        "author": "釋守端",
        "paragraphs": [
            "藏身不用縮頭，歛迹何須收脚。",
            "金烏半夜遼天，玉免趕他不著。"
        ],
        "title": "答郭祥正居士",
        "id": "7cc5b262-6d55-4d01-bd72-e3dea0399e59"
    },
    {
        "author": "釋守端",
        "paragraphs": [
            "一拳拳倒黄鶴樓，一趯趯翻鸚鵡洲。",
            "有意氣時添意氣，不風流處也風流。"
        ],
        "title": "頌",
        "id": "1827461d-aa9a-4364-ade6-085c445183ee"
    },
    {
        "author": "釋守端",
        "paragraphs": [
            "牛來山中，水足草足。",
            "牛出山去，東觸西觸。"
        ],
        "title": "爲郭功甫偈  其一",
        "id": "a61284e0-70f9-47f1-ad06-137cdb6cd4d1"
    },
    {
        "author": "釋守端",
        "paragraphs": [
            "上大人，丘乙己。",
            "化三千，可知禮。"
        ],
        "title": "爲郭功甫偈  其二",
        "id": "fc6c7a63-669b-46ea-a17a-fb06decccc43"
    },
    {
        "author": "釋守端",
        "paragraphs": [
            "一文大光錢，買得箇油糍。",
            "喫放肚裏了，當下便不饑。"
        ],
        "title": "偈",
        "id": "e0ab07a4-3730-4c63-affe-84a6b0516e58"
    },
    {
        "author": "釋守端",
        "paragraphs": [
            "九衢公子遊花慣，未第貧儒感慨多。",
            "冷地看他人富貴，等閑無奈幞頭何。"
        ],
        "title": "北斗藏身因緣偈",
        "id": "b2b1cb7c-3c2c-4267-85b8-a74cd43e2356"
    },
    {
        "author": "釋守端",
        "paragraphs": [
            "爲愛尋光紙上鑽，不能透處幾多般。",
            "忽然撞著來時路，始覺平生被眼瞞。"
        ],
        "title": "蠅子透窗偈",
        "id": "31b13dcd-9726-4b02-b02c-8b11e0efd489"
    },
    {
        "author": "釋守端",
        "paragraphs": [
            "異鄉風俗客不惡，但欲南音來耳邊。"
        ],
        "title": "句  其一",
        "id": "0252a44a-f6ad-4329-a65d-1a0c6dcbca6d"
    },
    {
        "author": "釋守端",
        "paragraphs": [
            "不似大梅老，貪隨鼯鼠聲。"
        ],
        "title": "句  其二",
        "id": "d2a1de92-24ff-42f3-914b-4a5e48f3ee44"
    },
    {
        "author": "釋仁勇",
        "paragraphs": [
            "秋風凉，松韵長。",
            "未歸客，思故鄉。"
        ],
        "title": "偈八首  其一",
        "id": "c2575dbe-72c4-4959-8b30-9b6f4687f191"
    },
    {
        "author": "釋仁勇",
        "paragraphs": [
            "天上無彌勒，地下無彌勒。",
            "打破太虛空，如何尋不得。"
        ],
        "title": "偈八首  其二",
        "id": "c89725d7-4227-4837-89e8-435dd6766ccb"
    },
    {
        "author": "釋仁勇",
        "paragraphs": [
            "古人底今人用，今人底古人爲。",
            "古今無背面，今古幾人知。"
        ],
        "title": "偈八首  其三",
        "id": "9b995f23-2b03-4eef-bf35-09dd2eed49e7"
    },
    {
        "author": "釋仁勇",
        "paragraphs": [
            "有手脚，無背面。",
            "明眼人，看不見。",
            "天左旋，地右轉。"
        ],
        "title": "偈八首  其四",
        "id": "d325c850-e485-4870-8804-db04c13f1b14"
    },
    {
        "author": "釋仁勇",
        "paragraphs": [
            "風鳴條，雨破塊，曉來枕上鶑聲碎。",
            "蝦𢋙蚯蚓一時鳴，妙德空生都不會。",
            "都不會，三箇成群，四箇作隊。",
            "”。"
        ],
        "title": "偈八首  其五",
        "id": "71badd8e-ea89-4faf-abea-7d8b4f2c0c5c"
    },
    {
        "author": "釋仁勇",
        "paragraphs": [
            "有箇漢，怪復醜。",
            "眼直鼻藍鑱面，南看北斗。",
            "解使日午金烏啼，夜斗鐵牛吼。",
            "天地旋，山河走。",
            "羽族毛群，失其所守。",
            "直得文殊普賢出此沒彼，七縱八橫，千生萬受。"
        ],
        "title": "偈八首  其六",
        "id": "91ee88e1-2d0b-4a47-bf8b-155c84f3e811"
    },
    {
        "author": "釋仁勇",
        "paragraphs": [
            "大方無外，大圓無內。",
            "無內無外，聖凡普會。",
            "瓦礫生光，須彌粉碎。",
            "無量法門，百千三昧。"
        ],
        "title": "偈八首  其七",
        "id": "afdaacc0-3581-4eca-be19-6a7feb284b12"
    },
    {
        "author": "釋仁勇",
        "paragraphs": [
            "真相無形，示形現相。",
            "千怪萬狀，自此而彰。",
            "喜則滿面光生，怒則雙眉陡豎。",
            "非凡非聖，或是或非。",
            "人不可量，天莫能測。",
            "直下搆得，未稱丈夫。",
            "喚不回頭，且莫錯怪。"
        ],
        "title": "偈八首  其八",
        "id": "ceff25c4-65ce-43db-a5a5-2605a348903a"
    },
    {
        "author": "黄君俞",
        "paragraphs": [
            "夕郎清貫籍殊材，曾寵南州刺史回。",
            "通職更聯群玉府，分符仍得小蓬萊。",
            "民間威愛龔黄政，筆下文章李杜才。",
            "天子鼎新天下法，和羹方是用鹽梅。"
        ],
        "title": "送程給事知越州",
        "id": "7546f9b1-d19f-4fa0-95a9-3bd316095a51"
    },
    {
        "author": "王文淑",
        "paragraphs": [
            "草草杯盤供語笑，昏昏燈火話平生。"
        ],
        "title": "句",
        "id": "3bd17206-bbf9-4896-af81-f059f032e38c"
    },
    {
        "author": "陳之方",
        "paragraphs": [
            "湯湯南溟，百川所潴。",
            "有赫其靈，有嚴其居。",
            "神宅于幽，誠格者應。",
            "其應維何，皇帝仁聖。",
            "幢旄鼓鐃，疇往祇祠。",
            "揭揭程公，神之聽之。",
            "祀事之既，神明歡喜。",
            "飈馳龍翔，一息萬里。",
            "衍涸濡焦，既盈既優。",
            "廟社億年，血食均休。"
        ],
        "title": "祠南海神",
        "id": "f18831b6-688c-41c2-86d2-138908fa6e80"
    },
    {
        "author": "陳睦",
        "paragraphs": [
            "孔戣佳政在番禺，嚴助終年厭直廬。",
            "欲解塵纓臨曲水，忽驚計吏拜高車。",
            "行歸天上參鵷侶，暫向江邊駐隼旟。",
            "正想題詩憑郡閣，秋波綠浄落芙蕖。"
        ],
        "title": "送程給事知越州",
        "id": "d818f268-7e68-4869-82cd-52370d769709"
    },
    {
        "author": "陳睦",
        "paragraphs": [
            "憶昔曾來訪隠淪，瀟然雲水隔凡塵。",
            "畫船祇載溪中月，白酒長添座上春。",
            "晝掩山扉無俗客，夜吟石鼎有高人。",
            "飄飄洒落青衫子，共話平生淚滿巾。"
        ],
        "title": "題東老庵",
        "id": "3a6d05e6-2c2e-4586-bc7b-5ad22b516694"
    },
    {
        "author": "源禪師",
        "paragraphs": [
            "雪鬢霜髭九九年，半肩毳衲盡諸緣。",
            "廓然笑指浮雲散，玉兔流光照大千。"
        ],
        "title": "臨終偈",
        "id": "797e3b37-5d37-47d7-b8e2-1d1b14aaa9b9"
    },
    {
        "author": "釋悟真",
        "paragraphs": [
            "師子兒哮吼，龍馬駒絙跳。",
            "古佛鏡中明，三山孤月皎。"
        ],
        "title": "偈五首  其一",
        "id": "e04dabd4-641f-436a-a72a-6ac73c180720"
    },
    {
        "author": "釋悟真",
        "paragraphs": [
            "三面狸奴脚踏月，兩頭白牯手拏烟。",
            "戴冠碧兔立庭柏，脫殻烏龜飛上天。"
        ],
        "title": "偈五首  其二",
        "id": "3fe9edd9-a5d0-4572-84a2-7bb15cde3892"
    },
    {
        "author": "釋悟真",
        "paragraphs": [
            "叮嚀損君德，無言真有功。",
            "任從滄海變，終不爲君通。"
        ],
        "title": "偈五首  其三",
        "id": "6580c836-d6df-4b04-9e1c-f2c9a4d723fb"
    },
    {
        "author": "釋悟真",
        "paragraphs": [
            "寂照常照本來照，草鞋底下常絙跳。",
            "更會針鋒上須彌，眉毛中水常渺渺。"
        ],
        "title": "偈五首  其四",
        "id": "25bbbb8e-079c-4c81-a20f-3e950226731e"
    },
    {
        "author": "釋悟真",
        "paragraphs": [
            "手提巴鼻脚踏尾，仰面看天聽流水。",
            "天明送出路傍邊，夜靜還歸茅屋裏。"
        ],
        "title": "偈五首  其五",
        "id": "edf65f9a-ddff-489e-9b09-76cf69445fc4"
    },
    {
        "author": "釋真淨",
        "paragraphs": [
            "二十餘年用意猜，幾番曾把此心灰。",
            "而今潦倒逢知己，李白元來是秀才。"
        ],
        "title": "偈",
        "id": "e17882f8-6076-4f21-98c5-03a73398500d"
    },
    {
        "author": "曾孝寬",
        "paragraphs": [
            "承明厭直懷鄉日，適得當年嚴助州。",
            "况是北歸持節倦，喜聞東去典城優。",
            "長江風月消殘暑，故國蓴鱸近早秋。",
            "遥想下車民訟簡，不妨乘興剡溪遊。"
        ],
        "tags": [
            "长江"
        ],
        "title": "送程給事知越州",
        "id": "dca4d7b8-59ac-4b55-8fd4-4a9c4d878aec"
    },
    {
        "author": "曾孝寬",
        "paragraphs": [
            "御府頒醇釀，君恩錫餕餘。",
            "賜筵遵故事，紬史重新書。",
            "燕飲難偕此，風流不偉歟。",
            "素餐非所職，愧附相君車。"
        ],
        "title": "史院席上奉和首相吳公元韵",
        "id": "7385262d-e138-4486-8d21-2f80270ce700"
    },
    {
        "author": "章衡",
        "paragraphs": [
            "雅留威愛在南昌，又拜新恩指舊棠。",
            "一節帝頒嚴使旆，十州人喜擁壺漿。",
            "彯纓自結凝旒眷，攬轡思澄插筆鄉。",
            "劉晏有材將大用，豫章樓上急飛觴。"
        ],
        "title": "送程給事知越州",
        "id": "36bc340b-33e9-45a7-be35-fefedf226e88"
    },
    {
        "author": "釋祖心",
        "paragraphs": [
            "去年三月十有七，一夜春風撼籌室。",
            "三角麒麟入海中，空餘片月波心出。",
            "真不掩僞，曲不藏直。",
            "誰人爲和雪中吟，萬古知音是今日。"
        ],
        "title": "南禪師圓寂日偈二首  其一",
        "id": "8908eabf-ad6c-46fa-b562-fd4d3241bf3e"
    },
    {
        "author": "釋祖心",
        "paragraphs": [
            "昔人去時是今日，今日依前人不來。",
            "今既不來昔不往，白雲流水空悠哉。",
            "誰云秤尺平，直中還有曲。",
            "誰云物理齊，種麻還得粟。",
            "可憐馳逐天下人，六六元來三十六。"
        ],
        "title": "南禪師圓寂日偈二首  其二",
        "id": "d124b8cf-0a66-4420-8dd1-e375157d56fc"
    },
    {
        "author": "釋祖心",
        "paragraphs": [
            "海門山嶮絕行蹤，踏斷牢關信已通。",
            "自有太平基業在，不論南北與西東。"
        ],
        "title": "送吳恂",
        "id": "206a445b-70d9-4764-b2e9-11e886a3538e"
    },
    {
        "author": "釋祖心",
        "paragraphs": [
            "不住唐朝寺，閑爲宋地僧。",
            "生涯三事衲，故舊一枝藤。",
            "乞食隨緣過，逢山任意登。",
            "相逢莫相笑，不是嶺南能。"
        ],
        "title": "初退黄龍院作",
        "id": "ca3caf85-4b2a-4044-9c84-3743237fb980"
    },
    {
        "author": "釋克文",
        "paragraphs": [
            "雲門抽顧，自有來由。",
            "一點不到，休休休休。"
        ],
        "title": "偈三首  其一",
        "id": "9bcc136d-ac54-43d4-ade9-dcd34aa8d650"
    },
    {
        "author": "釋克文",
        "paragraphs": [
            "先師昔住金輪日，有偈君家結凈緣。",
            "我住金輪還有偈，却應留與子孫傳。"
        ],
        "title": "偈三首  其二",
        "id": "a21620a7-c3a1-4567-826c-08a4f5f7fa87"
    },
    {
        "author": "釋克文",
        "paragraphs": [
            "佛性天真事，誰云別有師。",
            "罔明彈指處，女子出禪時。",
            "不費纖毫力，何曾動所思。",
            "衆生總平等，日用自多疑。"
        ],
        "title": "偈三首  其三",
        "id": "eb9c89c2-0621-4789-b4d3-043634ba77e5"
    },
    {
        "author": "釋克文",
        "paragraphs": [
            "今年七十八，四大相離別。",
            "火風既分散，臨行休更說。"
        ],
        "title": "遺偈",
        "id": "8dc15c0d-6e56-4b6f-a227-aa5b1e811879"
    },
    {
        "author": "釋克文",
        "paragraphs": [
            "諸佛出身處，東山水上行。",
            "目前一彈指，變現自分明。",
            "日面月面過，佛手馿脚呈。",
            "皆承此恩力，言外度迷情。"
        ],
        "title": "偈",
        "id": "34d8d015-eabb-476c-8423-f43c901d7bae"
    },
    {
        "author": "釋克文",
        "paragraphs": [
            "示滅師何速，空遺塔此中。",
            "僧閑四海錫，誰復九年風。",
            "鳥外千峰遶，人間一徑通。",
            "寥寥朝與暮，唯有白雲同。"
        ],
        "title": "弔黄龍和尚塔",
        "id": "019b0742-f49a-41fa-855d-554994c03ea4"
    },
    {
        "author": "釋克文",
        "paragraphs": [
            "旦過晚應宿，山堂任去留。",
            "孤雲能自在，隻鶴更優游。",
            "楖栗開青眼，袈裟伴白頭。",
            "未明西祖意，萍迹謾悠悠。"
        ],
        "title": "雲鶴",
        "id": "1d768bc8-1cef-4495-a543-28843240accd"
    },
    {
        "author": "釋守智",
        "paragraphs": [
            "緊峭離水靴，踏破湖湘月。",
            "手把鐵蒺藜，打碎龍虎穴。",
            "翻身倒上樹，始見無生滅。",
            "却笑老瞿曇，彈指超彌勒。"
        ],
        "title": "偈四首  其一",
        "id": "230a94a4-b8d7-4f83-87ba-6ec0b90e03f9"
    },
    {
        "author": "釋守智",
        "paragraphs": [
            "昨日高山看釣魚，步行騎馬失却馿。",
            "有人拾得駱駝去，重賞千金一也無。"
        ],
        "title": "偈四首  其二",
        "id": "bfd10e09-f88b-44d5-8dbe-013dff063992"
    },
    {
        "author": "釋守智",
        "paragraphs": [
            "不離當處常湛然，覓即知君不可見。",
            "雖然先聖恁麽道，且作箇模子搭却。"
        ],
        "title": "偈四首  其三",
        "id": "8d87110c-0069-45c5-a0cf-8674dde25831"
    },
    {
        "author": "釋守智",
        "paragraphs": [
            "法門不幸法幢摧，五藴山中化作灰。",
            "昨夜泥牛通一線，黄龍從此入輪迴。"
        ],
        "title": "偈四首  其四",
        "id": "9dd0a969-7a33-4f68-9901-364913e22573"
    },
    {
        "author": "劉宗孟",
        "paragraphs": [
            "曙光倫紫翠，秋氣莫爭青。",
            "山近嵐同潤，堂虛日共生。",
            "斷霞雲去接，夕照月來迎。",
            "翻想鮫人室，珠盤亦讓明。"
        ],
        "title": "題清輝堂",
        "id": "19f36568-84a7-4901-a92d-a9cc0cf70cee"
    },
    {
        "author": "劉宗孟",
        "paragraphs": [
            "萬山攢地窄，四氣得春偏。",
            "分野侵秦壤，星河共楚天。"
        ],
        "title": "句  其一",
        "id": "e623febf-bdd9-4003-a80d-2353583a939e"
    },
    {
        "author": "劉宗孟",
        "paragraphs": [
            "氣潤梅蒸雨，陰濃柳鬰煙。",
            "夏深盧橘熟，花盡海棠妍。"
        ],
        "title": "句  其二",
        "id": "403ce0bb-1c4f-4a08-8bde-3b5522b9e7f8"
    },
    {
        "author": "俞仲昌",
        "paragraphs": [
            "白雲來去本無蹤，占定仙山四六峰。"
        ],
        "title": "句",
        "id": "db0b64d2-19af-4d04-8064-6b459306bcd0"
    },
    {
        "author": "李某",
        "paragraphs": [
            "家對南山第一峰，誰知大隠隠松蓬。",
            "閒身悟道持心得，俗事隨緣見性通。",
            "門外高居無俗客，篋中靈藥是陰功。",
            "年來更喜兒孫盛，俊筆香名紹素風。"
        ],
        "title": "贈俞仲昌",
        "id": "3aca64c0-7be7-478f-9318-fd829d2087aa"
    },
    {
        "author": "尹瞻",
        "paragraphs": [
            "岌嶪元化精，嶄巖大塊坼。",
            "駭若盤古時，呀然巨靈擘。",
            "狀怪嘔風雷，勢邈吞山澤。",
            "寒暑中外分，居僧甘窟宅。"
        ],
        "title": "澹山巖",
        "id": "13e63c79-c620-4541-a950-49504fde6fa8"
    },
    {
        "author": "尹瞻",
        "paragraphs": [
            "郡古時和諍訟銷，使君乘興忽相招。",
            "畫船載妓游巖寺，紅旆摇風過野橋。",
            "就石開樽偎樹脚，撥雲策杖上山腰。",
            "鳴騶未許歸城去，更望寒林隔□遥。"
        ],
        "title": "火星巖",
        "id": "7ce4fc42-5bef-4773-983d-9edf7a975db3"
    },
    {
        "author": "尹瞻",
        "paragraphs": [
            "千里熙醇政，靈巖嘉訪尋。",
            "登亭雲擁坐，穿徑筍成林。",
            "樂逐天風遠，塵隨宿霧沉。",
            "綺羅紅作錦，冠蓋綠交陰。",
            "下顧關河小，寒知洞壑深。",
            "松枯存舊節，花老見初心。",
            "旌棨嵐光潤，樽罍野氣侵。",
            "自愧翁歸拙，難攀子厚吟。",
            "城樓傳暮角，南陌騎駸駸。"
        ],
        "title": "火星巖聯句",
        "id": "e57050fb-9924-4b1e-ab96-e09a22697635"
    },
    {
        "author": "邱與權",
        "paragraphs": [
            "念往曾高枕。"
        ],
        "title": "句",
        "id": "17cb168f-e631-4c8b-9539-7e8b1670ccdb"
    },
    {
        "author": "龐元英",
        "paragraphs": [
            "離家無數里，客思便侵凌。",
            "久撥爐無力，頻翻被有稜。",
            "孤蟾如得伴，哀雁擬傷矰。",
            "怪底寒清冽，推篷露氣凝。"
        ],
        "title": "夜宿垂虹亭舟中有感而作",
        "id": "05fa1e17-c36f-42bd-97cc-f397ec48ebff"
    },
    {
        "author": "胡歸仁",
        "paragraphs": [
            "一第知何日，無端意不移。",
            "欲爲青桂主，誰與白雲期。",
            "傍架齊書帙，翻瓢作酒巵。",
            "文明終有托，休把運行推。"
        ],
        "title": "集句  其一",
        "id": "8658257a-6083-4a4e-a223-8527434cbbe2"
    },
    {
        "author": "胡歸仁",
        "paragraphs": [
            "白沙溪繞白雲堆，但有何人把酒杯。",
            "專慕聖賢知志氣，可憐談笑出塵埃。",
            "碧山終日思無盡，清世難群好自猜。",
            "風滿老松門晝掩，可憐高尚仰天才。"
        ],
        "title": "集句  其二",
        "id": "0543bded-014b-4de1-b7b6-3b01a3bea7ce"
    },
    {
        "author": "張唐英",
        "paragraphs": [
            "先帝昭陵土未乾，又聞永厚葬衣冠。",
            "小臣有淚皆成血，忍向東風看牡丹。"
        ],
        "title": "題傳舍",
        "id": "4150a4ec-c98a-4f78-b759-edb871e4197e"
    },
    {
        "author": "張唐英",
        "paragraphs": [
            "言生本不生，言滅本不滅。",
            "覺路自分明，勿與迷者說。"
        ],
        "title": "偈一首",
        "id": "cb41d988-deb4-4550-869e-182c9a7deb0e"
    },
    {
        "author": "張唐英",
        "paragraphs": [
            "西掖詞臣舊處游，南隆隠客敞廬幽。"
        ],
        "title": "句",
        "id": "c1e0373b-cd74-4c68-be04-d8cf946f8b72"
    },
    {
        "author": "俞紫芝",
        "paragraphs": [
            "華髮念秋晚，青燈憐夜長。",
            "香團菊花露，寒著橘林霜。",
            "月在北窗底，人行南澗傍。",
            "婆娑不知去，身世兩相忘。"
        ],
        "title": "南澗月夕",
        "id": "813b2c24-f27a-40fa-b0e7-2f7a11b28a2a"
    },
    {
        "author": "俞紫芝",
        "paragraphs": [
            "白浪紅塵二十春，就中奔走費光陰。",
            "有時俗事不稱意，無限好山都上心。",
            "一面琴爲方外友，數篇詩當橐中金。",
            "會須將爾同歸去，家在碧溪煙樹深。"
        ],
        "title": "旅中諭懷",
        "id": "d9005a9f-44e8-45bb-96ea-d76deff361dd"
    },
    {
        "author": "俞紫芝",
        "paragraphs": [
            "石亂雲深客到稀，鶴和殘雪在高枝。",
            "小軒日午貪濃睡，門外春風過不知。"
        ],
        "title": "歲杪山中",
        "id": "8863c7b2-b9a1-46ba-99d7-60562bbf6aee"
    },
    {
        "author": "俞紫芝",
        "paragraphs": [
            "滿目芊芊野渡頭，不知若箇解忘憂。",
            "細隨綠水侵離館，遠带斜陽過別洲。",
            "金谷園中荒映月，石頭城下碧連秋。",
            "行人悵望王孫去，買斷金釵十二愁。"
        ],
        "tags": [
            "咏物",
            "抒情",
            "植物",
            "咏物诗"
        ],
        "title": "咏草",
        "id": "446f7025-1b0d-4fa0-b32b-8c7fb54a6aa2"
    },
    {
        "author": "俞紫芝",
        "paragraphs": [
            "獨坐清談久亦勞，碧松燃火暖衾袍。",
            "夜深童子喚不起，猛虎一聲山月高。"
        ],
        "title": "宿蔣山棲霞寺",
        "id": "4794f9ee-b5f6-4809-8cb6-9949eb2d660c"
    },
    {
        "author": "俞紫芝",
        "paragraphs": [
            "野客調琴玉一枝，薰風滋味自家知。",
            "夜深斷送鶴先睡，彈到山空月落時。"
        ],
        "title": "山中琴興",
        "id": "a3a626c4-cfd7-42d8-ad1e-4cfa35ccd3d8"
    },
    {
        "author": "俞紫芝",
        "paragraphs": [
            "深深盡陌倚朱門，腮粉輕紅濕淚痕。",
            "寂寞繡屏人未見，杏花疏雨立黄昏。"
        ],
        "title": "無題",
        "id": "abf50079-3c4e-4d76-bd3d-f8981482ef78"
    },
    {
        "author": "俞紫芝",
        "paragraphs": [
            "相君高卧朝天闕，立損階前白玉麟。",
            "此去定生獅子國，却來重載法王身。"
        ],
        "title": "口占",
        "id": "ab63afec-9337-41cf-b40e-cc2089dea5cc"
    },
    {
        "author": "俞紫芝",
        "paragraphs": [
            "萬壑摇蒼煙，百灘度流水。",
            "下有騎馿人，蕭蕭吹凍耳。"
        ],
        "title": "松風",
        "id": "c70a277e-92bb-437e-bc06-64cd019cc461"
    },
    {
        "author": "俞紫芝",
        "paragraphs": [
            "鬰鬰襟懷怨別離，鳳樓西角正斜暉。",
            "洞房風細春華暖，落盡碧桃人未歸。"
        ],
        "title": "戲作",
        "id": "21cf2dfd-c878-4e8f-bc2f-3e821855f685"
    },
    {
        "author": "俞紫芝",
        "paragraphs": [
            "長憶逢君歷水隅，坐中談笑見醇儒。",
            "當年許我入詩社，別後有誰爲酒徒。",
            "頭想白如潘騎省，家應貧似范萊蕪。",
            "相思不可能相得，蟬老西風海樹枯。"
        ],
        "title": "寄杜宣卿長官",
        "id": "719d6ec0-7722-4f69-b756-d2af589c4cae"
    },
    {
        "author": "俞紫芝",
        "paragraphs": [
            "畫橈兩兩枕汀沙，隔岸煙蕪一望賒。",
            "悲翠閒居眠藕葉，鷺鷥別業在蘆花。",
            "溪雲漠漠迷漁屋，野旆翻翻露酒家。",
            "一幅江南真水墨，無人寫得寄京華。"
        ],
        "title": "水村",
        "id": "36fe9ca3-3042-442a-8db4-01b78edc70ae"
    },
    {
        "author": "俞紫芝",
        "paragraphs": [
            "遠寺一聲鐘，簷楹驚宿鳥。",
            "拂衣風露清，月落千山曉。"
        ],
        "title": "秋閣晨興",
        "id": "432570e2-4f0f-4d63-b662-8fb6c07a2de3"
    },
    {
        "author": "俞紫芝",
        "paragraphs": [
            "茆舍竹籬短，梅花吐未齊。",
            "晚來溪徑側，雪壓小橋低。"
        ],
        "title": "冬日",
        "id": "423cd415-1258-4a0c-8618-0eacd61c7e51"
    },
    {
        "author": "俞紫芝",
        "paragraphs": [
            "沽酒店穿斜巷出，採蓮船傍後門歸。",
            "翠霑城郭山千點，清蘸樓臺水一圍。"
        ],
        "title": "吳興",
        "id": "5cf48fba-60db-464e-a280-271d8ec393bd"
    },
    {
        "author": "俞紫芝",
        "paragraphs": [
            "同謁臨川丞相時，不期顔色偶然披。",
            "綠葵自得山人味，絳帳難求俗士知。",
            "午磬喚回幽枕夢，夕陽催就小窗詩。",
            "松毛桂葉山中路，肯顧非公復是誰。"
        ],
        "title": "鍾山僧舍酬辟疆祕授",
        "id": "a8e3845a-ecc0-4dd8-a3c9-fe7495233a4e"
    },
    {
        "author": "俞紫芝",
        "paragraphs": [
            "莫怪野人經宿住，白蘋露落蟹螯肥。"
        ],
        "title": "句  其一",
        "id": "ecffb9a2-bdb9-4c53-802e-f24893cca489"
    },
    {
        "author": "俞紫芝",
        "paragraphs": [
            "滿地榆錢逐曉風。"
        ],
        "title": "句  其二",
        "id": "56a9be41-db1a-422a-ab05-80ea3efb934d"
    },
    {
        "author": "俞紫芝",
        "paragraphs": [
            "月中疏影暗中香。"
        ],
        "title": "句  其三",
        "id": "7b614561-fa57-4f3a-a530-25719108ea14"
    },
    {
        "author": "俞澹",
        "paragraphs": [
            "因此瓊花發，維陽勝洛陽。",
            "若無三月雨，占斷一春香。"
        ],
        "title": "瓊花",
        "id": "6370f438-e26e-4f1c-851e-f7d66ddeb0c6"
    },
    {
        "author": "劉瑾",
        "paragraphs": [
            "山山能作雨，面面盡來峰。",
            "倚遍欄干曲，歸心曲曲同。"
        ],
        "title": "越山四見亭",
        "id": "dfdde54b-bc02-46b9-9574-802fe26c5d8e"
    },
    {
        "author": "熊本",
        "paragraphs": [
            "龍節頒新命，鸞臺輟侍臣。",
            "詔開都督府，寄重老成人。",
            "四紀文章伯，三朝富貴身。",
            "指麾清劇部，談笑動殊鄰。",
            "麗正裁書久，承明厭直頻。",
            "銀黄鄉路晝，襦袴屬城春。",
            "冠蓋傾吳會，旌旗照海瀕。",
            "溪藤閒得句，雪舫夜留賓。",
            "夢想依青瑣，風流喜紫蓴。"
        ],
        "title": "送程給事知越州",
        "id": "d8e66f6f-0880-4a3a-a51f-0b7dce43558b"
    },
    {
        "author": "樂沆",
        "paragraphs": [
            "貽溪澄澈玉峰寒，居士當年此考槃。",
            "訪得遺基青華下，構成危棟白雲端。",
            "人間日月雙輪轉，世外襟懷九鼎安。",
            "醉魄吟魂如未泯，也應謝我數盤桓。"
        ],
        "title": "休休亭",
        "id": "84fb9904-ff6c-4da3-9f5f-6acbec53212d"
    },
    {
        "author": "王汾",
        "paragraphs": [
            "名藩從古任惟良，况復深嚴瑣闥郎。",
            "夕拜更持仙殿筆，晝歸仍綰會稽章。",
            "詩編豈愧微之富，杯酒應嗤賀監狂。",
            "惠政相承今邵杜，越人歌頌繼南陽。"
        ],
        "title": "送程給事知越州",
        "id": "1db6420b-ed4b-4199-948c-c04aa8066484"
    },
    {
        "author": "王汾",
        "paragraphs": [
            "泉品舊知名，澄源石甃盈。",
            "甘滋飽僧飯，潤澤濟農耕。",
            "漱玉人誰聽，囊茶客自烹。",
            "久供鴻漸啜，曾奉贊皇羹。",
            "昨忝此邦守，令無諸縣行。",
            "煩酲想巖壑，一日慰幽情。",
            "慚怍方堆面，塵埃正滿纓。",
            "臨流聊洗濯，心已識蒙亨。"
        ],
        "title": "題陸子泉",
        "id": "529fa9fe-56b1-4f7f-a04a-721dd4c9e072"
    },
    {
        "author": "王汾",
        "paragraphs": [
            "暫到靈巖頃刻間，籃輿還促度前山。",
            "我今吏役羞前輩，勝地逢僧不得閑。"
        ],
        "title": "詩一首",
        "id": "ae70c1bc-c606-43a9-b027-1901f5147b89"
    },
    {
        "author": "王汾",
        "paragraphs": [
            "誰謂前人不可攀，金杯泛菊且開顔。",
            "但知落帽臨風醉，未必龍山勝鳳山。"
        ],
        "title": "東臺山",
        "id": "3abfd531-de9a-46dd-84b1-62c85abc224c"
    },
    {
        "author": "彭次雲",
        "paragraphs": [
            "同登雲級上危巔，松石嶔崟掛晚烟。",
            "好是回頭遥望處，海波如带石如拳。"
        ],
        "title": "松石峰",
        "id": "53ec84de-45fd-4f0d-8d15-a0c72d61b372"
    },
    {
        "author": "彭次雲",
        "paragraphs": [
            "目擊煙霞晝卷舒，披榛敲石得蓬壺。",
            "洞天日月千年久，人世塵埃一點無。",
            "靈藥難尋雲縹緲，落花不見水縈紆。",
            "使君鳳閣翱翔近，謾與東山作畫圖。"
        ],
        "title": "曾公巖和曾子宣安撫",
        "id": "c8a8d9a9-4867-4ac7-8ece-834684ef7419"
    },
    {
        "author": "彭次雲",
        "paragraphs": [
            "仙馭凌雲去幾年，九流空苦道家言。",
            "何人懷古求遺像，巖穴長蒙雨露恩。"
        ],
        "title": "老君巖次劉誼韵  其一",
        "id": "ea364ae9-d40e-4cc7-87e0-542a1b2a9934"
    },
    {
        "author": "彭次雲",
        "paragraphs": [
            "儼然鶴髮與龍顔，誰道乘風不復還。",
            "渾俗何須窮變化，或來塵世或雲間。"
        ],
        "title": "老君巖次劉誼韵  其二",
        "id": "b00f6684-dea1-41ce-803a-3e295db7a951"
    },
    {
        "author": "蘇澥",
        "paragraphs": [
            "自嗟靈骨久埋淪，惆悵當年舊事存。",
            "青眼重開蕭寺路，無人隔夜掃松門。"
        ],
        "title": "國清寺",
        "id": "d3b56f97-2860-4aa7-a30d-43a4c9edb752"
    },
    {
        "author": "蘇澥",
        "paragraphs": [
            "身去寥寥無朕迹，此時誰會真消息。",
            "黄金靈骨今尚存，指示世人人不識。"
        ],
        "title": "大慈寺",
        "id": "824e933c-3a90-4cf4-b759-c5e04bd48ec0"
    },
    {
        "author": "蘇澥",
        "paragraphs": [
            "連雲靄翠疊重重，直下雙溪擁霽虹。",
            "榮辱自分山色外，利名不到水聲中。",
            "清凉世界隨心現，方廣樓臺遂感通。",
            "願侍千僧共談麈，撥開陳障出樊籠。"
        ],
        "title": "題石橋",
        "id": "0033cda5-59cd-42be-9f09-91bab6115812"
    },
    {
        "author": "費琦",
        "paragraphs": [
            "先生舊隠寄煙岑，丹竈仙臺暫訪尋。",
            "自歎不如雞犬幸，偶霑靈藥換凡心。"
        ],
        "title": "和簽判殿丞書仙臺觀壁",
        "id": "5beb4cee-f253-4179-9a05-b55fb62726f5"
    },
    {
        "author": "費琦",
        "paragraphs": [
            "巖扉相望路紆盤，杉檜風高夏亦寒。",
            "游遍陡忘名宦意，恨無生計可休官。"
        ],
        "title": "和簽判殿丞游山上一道觀三佛寺",
        "id": "29e768aa-8cbe-4953-9a6f-7909ba8ed8f0"
    },
    {
        "author": "費琦",
        "paragraphs": [
            "平生癖愛林泉趣，名利縈人未許閒。",
            "不是儒流霽風采，登山游騎恐難攀。"
        ],
        "title": "和簽判殿丞寵示游山之作",
        "id": "e4a0c242-f45f-4d32-ae95-c6f402d58d39"
    },
    {
        "author": "費琦",
        "paragraphs": [
            "夫君落筆盡珠璣，不比相如意思遲。",
            "從此洛陽須紙貴，夜來新有愛山詩。"
        ],
        "title": "呈謝簽判殿丞寵示游山之作",
        "id": "10918873-6ea1-40d4-91b5-c76e3ddc0d3f"
    },
    {
        "author": "程嗣弼",
        "paragraphs": [
            "華宗晚貴派雖殊，別圃留詩敘舊娛。",
            "導水决謀摧宦者，尊君抗禮屈單于。",
            "日疏賓閤容談麈，秋過家山好鱠鱸。",
            "宸眷許來應暮召，不須久計戀東吳。"
        ],
        "title": "送程給事知越州",
        "id": "d155fce7-2ad7-436e-991f-fe68e4267adc"
    },
    {
        "author": "沈季長",
        "paragraphs": [
            "給事才名不記春，又麾雙旆越江濱。",
            "厭看圖牒評句踐，慣把珪符笑買臣。",
            "身到遊舊心更喜，詩逢絕境語爭新。",
            "暫虛紫府雲間直，去與蓬萊作主人。"
        ],
        "title": "送程給事知越州",
        "id": "7f6ebe63-627c-42b8-8220-55ef9eab6478"
    },
    {
        "author": "吳雍",
        "paragraphs": [
            "山頭羯鼓奏霓裳，斷送君王入醉鄉。",
            "憑閣無言念興廢，孤煙猶起泰陵傍。"
        ],
        "title": "登驪山閣留詩",
        "id": "d713c804-649f-4f28-893e-8d1995340e69"
    },
    {
        "author": "王臨",
        "paragraphs": [
            "夫君久逐夜舟移，依舊巖扃鎖翠微。",
            "位至文昌還避世，身甘幽谷是知機。",
            "清風未泯隨流水，遺像空存伴落暉。",
            "百有餘年同俯仰，白雲猶繞故亭飛。"
        ],
        "title": "題司空表聖王官谷",
        "id": "a6ac6207-e700-4d40-8afd-95c4e2d40add"
    },
    {
        "author": "王臨",
        "paragraphs": [
            "瓶鉢飄然別帝鄉，法音從此振東方。",
            "黄龍山下傳心印，白鶴泉邊起道場。",
            "甘露無時皆一味，旃檀何處不清香。",
            "煩師更唱宗門曲，兔脚龜毛任展張。"
        ],
        "title": "靈巖",
        "id": "34be64f7-6382-4ae0-b3a6-739a463c3d91"
    },
    {
        "author": "楊繪",
        "paragraphs": [
            "傾城追逐艷陽天，上巳清明節序連。",
            "桃李光陰足駘蕩，湖山風月更鮮妍。",
            "谷中答響飄新曲，波底妝光颺綵船。",
            "遲日未西人已醉，綠楊柔弱舞秋千。"
        ],
        "title": "遊春",
        "id": "55e0fedf-b3db-49a5-bfb2-2962b51310c0"
    },
    {
        "author": "楊繪",
        "paragraphs": [
            "對敵常觀勢，臨機便得先。",
            "安危心不動，殺活手能專。",
            "勿以欺爲行，須知劫是權。",
            "旁人爛柯看，當局是神仙。"
        ],
        "title": "劫權",
        "id": "8e7b7bd5-56f4-4578-9410-5485477c0e69"
    },
    {
        "author": "楊繪",
        "paragraphs": [
            "夜來經雨學啼妝，今日摧紅怨夕陽。",
            "已落旋隨春水急，强留還怯晚風狂。",
            "應將別恨憑鶑語，更把歸期趁蝶忙。",
            "誰謂多情消不得，夢魂猶惜滿欄香。"
        ],
        "title": "落花",
        "id": "a69de026-fcf2-4916-a5e0-11f1367d0756"
    },
    {
        "author": "楊繪",
        "paragraphs": [
            "香艷憐渠好，無端雜芰窠。",
            "向來因藕斷，特地見絲多。",
            "實有終成的，露摇爭奈何。",
            "深房蓮底味，心裏苦相和。"
        ],
        "title": "荷花借字詩",
        "id": "3a3ce79d-2d6b-4895-ae81-32b91ecf006f"
    },
    {
        "author": "楊繪",
        "paragraphs": [
            "仙舟游漾霅溪風，三奏琵琶一艦紅。",
            "聞望喜傳新政異，夢魂猶憶舊歡同。",
            "二南籍裏知誰在，六客堂中已半空。",
            "細問人間爲宰相，爭如願住水晶宮。"
        ],
        "title": "詩寄東坡",
        "id": "96d59a4e-5a68-47c1-8e92-5cd94350acd7"
    },
    {
        "author": "楊繪",
        "paragraphs": [
            "素月玉寒空，乾坤灝氣通。",
            "光華一夕滿，節候九秋中。",
            "萬里天衢峻，四方人望同。",
            "妖邪無處匿，方顯照臨功。"
        ],
        "title": "中秋月",
        "id": "4c50ac9a-9255-4cde-90fa-c913655d8e1a"
    },
    {
        "author": "楊繪",
        "paragraphs": [
            "直饒枝幹凌霄去，猶有根原與地平。",
            "不道花依他樹發，强攀紅日鬭鮮明。"
        ],
        "title": "凌霄花",
        "id": "d4ad43a2-d5f7-47a7-b07d-225bfe1f7ea1"
    },
    {
        "author": "楊繪",
        "paragraphs": [
            "春光未老楊花飛，游子此情傷別離。",
            "扳折楊柳贈離別，駸駸匹馬歸何時。"
        ],
        "title": "柳花",
        "id": "281a29f7-9b26-4372-99ae-76148a7c07c3"
    },
    {
        "author": "楊繪",
        "paragraphs": [
            "曾扣禪扉喜接陪，師將境物諭輪迴。",
            "燈籠不滅心中火，香印空殘死後灰。",
            "綿邑難留真錫駐，臨邛還慶法堂開。",
            "臨邛綿邑何分別，無去無來無去來。"
        ],
        "title": "送淳用長老歸邛州",
        "id": "7fe04aaf-f697-4f01-a7c1-5502eb563e31"
    },
    {
        "author": "楊繪",
        "paragraphs": [
            "壽山北聳侵隋碧，溳水南流接漢清。",
            "宋玉陽臺猶暮雨，子虛夢澤半春耕。"
        ],
        "title": "壽山",
        "id": "64c3b479-5e49-43c9-b8c1-a272b562191c"
    },
    {
        "author": "楊繪",
        "paragraphs": [
            "高驂黄鶴望天飛，千載誰能繼費禕。"
        ],
        "title": "句  其一",
        "id": "84193f5e-8cf7-461c-80b3-282d2acfa044"
    },
    {
        "author": "楊繪",
        "paragraphs": [
            "源有雌雄分碧白。"
        ],
        "title": "句  其二",
        "id": "ac4291fd-f981-4b60-b7e9-46dea116c7af"
    },
    {
        "author": "楊繪",
        "paragraphs": [
            "清香舊已親陶令，紅艷新能惑阮郎。"
        ],
        "title": "句  其三",
        "id": "206054f7-f5d7-4c2d-8ad9-bff0eaecbba6"
    },
    {
        "author": "楊繪",
        "paragraphs": [
            "何必口辭山簡醉，但教心似屈原醒。"
        ],
        "title": "句  其四",
        "id": "e09b1c97-f147-4e62-b0c6-59c69001c7df"
    },
    {
        "author": "楊繪",
        "paragraphs": [
            "爛紫妖紅色盡卑。"
        ],
        "title": "句  其五",
        "id": "cde349d7-8aeb-4a66-98be-351561fc0350"
    },
    {
        "author": "楊繪",
        "paragraphs": [
            "高唐神女蘭供澤，姑射仙人雪瑩肌。"
        ],
        "title": "句  其六",
        "id": "2a7a60bd-92c7-4555-b224-911834c8dc04"
    },
    {
        "author": "楊繪",
        "paragraphs": [
            "朱欄明綠水，古柳照斜陽。"
        ],
        "title": "句  其七",
        "id": "757ca0e5-fe2b-4fae-9fde-ec10818c2a6d"
    },
    {
        "author": "李常",
        "paragraphs": [
            "怒風兮揚塵，日爍石兮將焚。",
            "水泉竭兮厚地裂，嘉穀槁兮孰耨且耘。",
            "神龍兮靈壑，挹清波兮幽濆。",
            "鳴鼉鼓兮舞神覡，庶下鑒兮霈祥氛。"
        ],
        "title": "解雨送神曲  其一",
        "id": "8bcdaa99-e3dd-4411-8f9f-747dee2032bb"
    },
    {
        "author": "李常",
        "paragraphs": [
            "觸石兮山巔，倏四騖兮天邊。",
            "驚霆怒兮電熾，翻河漢兮繩懸。",
            "黍離離兮發嘉，穗壠高下兮水潺湲。",
            "讙吾人兮拜貺，請奉事兮無有窮年。"
        ],
        "title": "解雨送神曲  其二",
        "id": "437ca7ae-6e92-453b-889f-96ab287746d2"
    },
    {
        "author": "李常",
        "paragraphs": [
            "肅旂旆兮先驅，咽簫笳兮擁歸輿。",
            "椒醑甘兮牲幣潔，如肸蠁兮爲之躊躕。",
            "瞻前山兮嵯峨，指去路兮縈紆。",
            "神德大兮報無以稱，徒感涕兮長吁。"
        ],
        "title": "解雨送神曲  其三",
        "id": "142608c8-434b-4cad-a72f-621de5342353"
    },
    {
        "author": "李常",
        "paragraphs": [
            "陶公醉眠野中石，君醉輒眠舍後亭。",
            "人知醉眠盡以酒，不知身醉心常醒。",
            "衆人清晨未嘗飲，已若醉夢心冥冥。",
            "淫名嗜利到窮老，有耳亦不聞雷霆。",
            "醉石雖頑委山側，苔昏日剝誰與扃。",
            "牧童樵叟亦能指，卒以陶令垂千齡。",
            "危簷弱棟倚荒渚，海霧江雨穿疏櫺。",
            "勿謂幽亭易摧折，勉事偉節同明星。"
        ],
        "title": "醉眠亭",
        "id": "a7f67a88-79f8-41c4-9ef8-a0481c55370d"
    },
    {
        "author": "李常",
        "paragraphs": [
            "藻戶面通漕，飛甍出重城。",
            "堂成未遑息，復作千里行。",
            "塵埃袖短褐，蒙暑踏寒冰。",
            "其求異求食，志欲詩編盈。",
            "寧辭閽吏慢，聊爲一堂榮。",
            "都城競名利，日出車馬聲。",
            "誰云方外士，奔走亦有營。",
            "惟靜制衆動，自照中乃明。",
            "胡爲撓山水，風急帆更輕。",
            "歲闌去勿緩，恐負新堂名。"
        ],
        "title": "題招提院靜照堂",
        "id": "058fc0eb-4586-49c6-b071-cd7dfe5f051b"
    },
    {
        "author": "李常",
        "paragraphs": [
            "皖公山下開軒處，坐聽龍吟十里長。"
        ],
        "title": "句",
        "id": "5b1845c0-477f-4dd7-9414-ce795dbc857f"
    },
    {
        "author": "賈收",
        "paragraphs": [
            "自刊宸畫入雲端，神物應須護翠巒。",
            "吳越不藏千里色，斗牛常占一天寒。",
            "四簷望盡回頭嬾，萬象搜來下筆難。",
            "誰信靜中疏拙意，略無蹤跡到波瀾。"
        ],
        "title": "題有美堂",
        "id": "dac8172d-8f42-41ed-8760-b1d001b7258a"
    },
    {
        "author": "賈收",
        "paragraphs": [
            "天台仙籍上，又見姓劉人。",
            "入幕紅蓮曉，趨庭彩服春。",
            "魚多知海熟，藥少覺山貧。",
            "太守鄉儒丈，何妨婉畫頻。"
        ],
        "title": "送友人赴天台幕",
        "id": "dc10f00e-7c2d-4337-916e-e8220714513c"
    },
    {
        "author": "賈收",
        "paragraphs": [
            "彭越孫多伏下風，蝤蛑奴視敢稱雄。",
            "江湖縱養膏腴紫，鼎鑊終烹爪眼紅。",
            "嗍稱吳兒牙似鍍，劈慚湖女手如葱。",
            "獨憐盤內秋臍實，不比溪邊夏殻空。"
        ],
        "title": "和沈君與送蟹",
        "id": "598935f2-364c-46c4-a00d-565fcaf1e95c"
    },
    {
        "author": "賈收",
        "paragraphs": [
            "軒窗塵不點，更在水雲邊。",
            "夜月鳴榔地，秋風斫鱠天。",
            "達人多傲世，清景易忘年。",
            "往往憑欄者，空高張翰賢。"
        ],
        "title": "具區閣",
        "id": "5d48a967-05cf-42c8-925d-975d0870862e"
    },
    {
        "author": "賈收",
        "paragraphs": [
            "洄洄流水抱橫塘，蘭芷無風也自香。"
        ],
        "title": "句",
        "id": "3e41d3ac-aae4-463d-a5db-01c692c94dce"
    },
    {
        "author": "釋法秀",
        "paragraphs": [
            "誰能一日三梳頭，撮得根牢髻便休。",
            "大抵是他肌骨好，不施紅粉也風流。"
        ],
        "title": "頌",
        "id": "aa1ccb04-f082-4824-869d-1703455ed944"
    },
    {
        "author": "釋法秀",
        "paragraphs": [
            "山僧不會巧說，大都應箇時節。",
            "相喚喫椀茶湯，亦無祖師妙訣。",
            "禪人若也未相諳，踏著秤鎚硬似鐵。"
        ],
        "title": "偈四首  其一",
        "id": "ddf5f0f6-7a1b-4965-b95f-9971b89d2e52"
    },
    {
        "author": "釋法秀",
        "paragraphs": [
            "秋雲秋水，看山滿目。",
            "這裏明得，千足萬足。"
        ],
        "title": "偈四首  其二",
        "id": "fe24cfcb-9b84-4862-862e-5f2829103cfc"
    },
    {
        "author": "釋法秀",
        "paragraphs": [
            "寒雨細，朔風高。",
            "吹沙走石，拔木鳴條。"
        ],
        "title": "偈四首  其三",
        "id": "a6af3d92-f3bd-4d3f-9b61-4da3b36fe457"
    },
    {
        "author": "釋法秀",
        "paragraphs": [
            "少林九年冷坐，却被神光覷破。",
            "如今玉石難分，祇得麻纏紙裹。"
        ],
        "title": "偈四首  其四",
        "id": "210e082c-1d3f-4c21-8fcd-dfaa60f623da"
    },
    {
        "author": "釋法秀",
        "paragraphs": [
            "楚天西首路，槜李記曾遊。",
            "店宿燈懸夢，隄行草喚愁。",
            "玉澄湖水曉，畫展囿亭秋。",
            "小艇枯楊趾，重來爲繫留。"
        ],
        "title": "送僧遊嘉禾",
        "id": "53c46bb0-8295-4198-8e8e-e69633f53d86"
    },
    {
        "author": "鄧潤甫",
        "paragraphs": [
            "晨曦瀲灧上簾櫳，金屋熙熙歌吹中。",
            "桃臉似知宮宴早，百花頭上放輕紅。"
        ],
        "title": "春帖子",
        "id": "8966aaf2-f928-40b6-96a9-762262eabfcc"
    },
    {
        "author": "鄧潤甫",
        "paragraphs": [
            "文雅登臨謝守才，愛山今作別山來。",
            "知公未厭真仙境，早擁江南使節來。"
        ],
        "title": "送黄守解印",
        "id": "4a8fe255-cd52-4cbd-8305-c2f6663c2083"
    },
    {
        "author": "鄧潤甫",
        "paragraphs": [
            "聞說東南第一州，區區來訪小蓬丘。",
            "湖光带日黄金擁，山色凝烟碧玉浮。"
        ],
        "title": "詩一首",
        "id": "eb527e24-f27a-461e-b5cc-83883a0381b3"
    },
    {
        "author": "鄧潤甫",
        "paragraphs": [
            "交印夔人國，分襟汴水隄。",
            "十年難會合，一夢頓乖暌。",
            "官序潘生拙，詩文庾信齊。",
            "諸公多汲引，憲府屢提携。",
            "不肯乘驄馬，那能出寶雞。",
            "安恬輕世味，灑落見天倪。",
            "照物聰明决，爲邦聞望躋。",
            "笑談清岸獄，暇豫勸耕犁。",
            "不忍爲鉤距，何嘗設町畦。",
            "燕堂傳夜燭，遊轂碾春泥。",
            "衆服題鸚鵡，疇將食駃騠。",
            "草黄思隼擊，梧碧值鸞棲。",
            "欲問無來使，開編有舊題。",
            "君方安玉壘，予亦遠金閨。",
            "地隔江波闊，書傳鳥翼稽。",
            "豈知雙鬢白，相見兩當西。",
            "內顧微他技，殊私牧遠黎。",
            "辭親愁不斷，叱馭意空迷。",
            "吳苑飛雲杳，春城北斗低。",
            "南山千里雪，劍閣萬盤溪。",
            "夜宿星邊驛，朝行石上谿。",
            "深疑窺地軸，高駭躡天梯。",
            "看岫時欹帽，聽泉或杖藜。",
            "蕭蕭黄葉下，裊裊冷猿啼。",
            "蜀道無艱險，人心漫慘悽。",
            "永懷持從橐，遥想綴朝圭。",
            "直北瞻天日，征西疊鼓鼙。",
            "相期郡齋冷，清話看揮犀。"
        ],
        "title": "道中詠懷奉寄利州馮允南使君",
        "id": "a9973642-19b4-41d9-ba70-d3bf8f91f94e"
    },
    {
        "author": "鄧潤甫",
        "paragraphs": [
            "武昌山水誠佳哉，當年五柳親栽培。",
            "家家開門枕江水，春風照耀桃與梅。"
        ],
        "title": "句  其一",
        "id": "b2f93043-18d6-48f0-a191-b419f227610d"
    },
    {
        "author": "鄧潤甫",
        "paragraphs": [
            "妙論出六合，微言破九流。"
        ],
        "title": "句  其二",
        "id": "7a003e70-5571-48a7-af6f-7e2946dde29a"
    },
    {
        "author": "鄧潤甫",
        "paragraphs": [
            "自有嫣然態，風前欲笑人。",
            "涓涓朝泣露，盎盎夜生香。"
        ],
        "title": "句  其三",
        "id": "ba419473-7acd-492e-aa82-e4a29dfea595"
    },
    {
        "author": "韓宗道",
        "paragraphs": [
            "綠錦池塘藻荇芳，拏舟清泛水風凉。",
            "千珠翠颭圓荷雨，百和交銷寶篆香。",
            "暫駐旌麾開燕豆，只憑談笑樂杯觴。",
            "留連晚景殊多適，無奈黄昏送夕陽。"
        ],
        "title": "江瀆泛舟次吳中復韵",
        "id": "e68dabea-5310-4165-9157-2de9d9646e18"
    },
    {
        "author": "韓宗道",
        "paragraphs": [
            "萧洒叢祠古道旁，偶來乘興興何長。",
            "珊珊翠竹寒成韵，苒苒紅蕖細度香。",
            "雲暗塵頭雲雨急，風來水面葛衣凉。",
            "天涯一笑良難得，預借驪歌送別觴。"
        ],
        "title": "又和謝景初韵",
        "id": "942b7b7b-ad3c-45c6-b355-298499bb7258"
    },
    {
        "author": "韓宗道",
        "paragraphs": [
            "茂林修竹翠煙收，寺枕清江江上頭。",
            "好馬啼春知客恨，落花浮水近人流。",
            "政閒不廢登臨賞，意適真成汗漫遊。",
            "紫陌紅塵歸路遠，夕陽回首重遲留。"
        ],
        "title": "和吳中復游海雲寺",
        "id": "41686f25-4a5c-4708-84cb-783a51b0c2f2"
    },
    {
        "author": "呂大防",
        "paragraphs": [
            "行高名並美，命否數皆殂。",
            "嗟爾百君子，賢哉二丈夫。",
            "世方敦薄俗，誰復距虛無。",
            "望道咸瞠若，脩梁遽壞乎。",
            "密章燔漢綬，環絰泣秦儒。",
            "頼有諸良友，能令紹不孤。"
        ],
        "title": "和母同州丁巳吟",
        "id": "facbc808-0d0d-496d-98b6-bb9d6538f4c6"
    },
    {
        "author": "呂大防",
        "paragraphs": [
            "最勝西峰下，林梢四望亭。",
            "江山觀掌握，梁益布丹青。"
        ],
        "title": "飛赴山",
        "id": "2d9aba52-a975-4bcf-95a5-bc0553b22933"
    },
    {
        "author": "呂大防",
        "paragraphs": [
            "手種叢蘭對小亭，辛勤爲訪正嘉名。",
            "終身佩服騷人宅，舉國傳香楚子城。",
            "削玉紫芽凌臘雪，貫珠紅露綴春英。",
            "若非郢客相開示，幾被方言誤一生。"
        ],
        "title": "西園辨蘭亭",
        "id": "0a5f16c6-6710-4297-a479-9eec2047a086"
    },
    {
        "author": "呂大防",
        "paragraphs": [
            "萬里橋西萬里亭，錦江春漲與隄平。",
            "拏舟直入修篁裏，坐聽風湍澈骨清。"
        ],
        "title": "萬里橋",
        "id": "8061644b-6688-49fd-bb23-747cabecefc5"
    },
    {
        "author": "呂大防",
        "paragraphs": [
            "去年謫守豫章南，楚岸方舟鷁首銜。",
            "君便得親誇綵服，我方違養苦征帆。",
            "春來重到青山郭，膝下同榮□綺衫。",
            "尤愛中條更相類，板輿時可到西巖。"
        ],
        "title": "送朱壽昌迎母東歸",
        "id": "592e69c0-dc4c-4109-bedb-681e6c72a102"
    },
    {
        "author": "呂大防",
        "paragraphs": [
            "清曉金輿出建章，祠宮轉仗指虞庠。",
            "三千逢掖裾如雪，十萬勾陳錦作行。",
            "再拜新儀瞻魯聖，一篇古訓贊周王。",
            "崇儒盛世無云補，扈蹕空慚集論堂。"
        ],
        "title": "幸太學倡和",
        "id": "1041f746-2138-41e5-9a96-5f214bcdb324"
    },
    {
        "author": "呂大防",
        "paragraphs": [
            "天倉三十六，寒擁翠微宮。"
        ],
        "title": "句  其一",
        "id": "91d227f2-125b-482f-80ca-053d285704b2"
    },
    {
        "author": "呂大防",
        "paragraphs": [
            "巖暉萬古照，泉漏六時飛。"
        ],
        "title": "句  其二",
        "id": "b6d075b3-ef5b-4fc1-a8bf-2b01469b9425"
    },
    {
        "author": "呂大防",
        "paragraphs": [
            "樹向仙山老，枝經漢水燔。"
        ],
        "title": "句  其三",
        "id": "48261bd6-84fb-444b-8ae6-344de8cfea60"
    },
    {
        "author": "呂寅伯",
        "paragraphs": [
            "更深既盡燭，清氣滿山川。",
            "沙上風鷗聚，烟中霜草鮮。",
            "故人別何處，新月照孤眠。",
            "欲寄相思意，征鴻未可傳。"
        ],
        "title": "夜過吳江憶華終之",
        "id": "37149959-6800-4d2a-9f5b-1795b290b3ed"
    },
    {
        "author": "范純仁",
        "paragraphs": [
            "塵埃都門路，羸馬復北首。",
            "徘徊孤客心，厭此行役久。",
            "秋雲結層陰，風葉下高柳。",
            "解鞍止孤館，斜雨入戶牖。",
            "愁懷寫長川，時運付杯酒。",
            "回念宇宙間，無一真我有。",
            "功名聖賢事，世味俗自厚。",
            "行心弗愧天，安俟傳不朽。",
            "偶爲細故牽，還成浪奔走。",
            "矧庇吾族繁，折腰仰五斗。",
            "營營百年內，此累難遽否。",
            "田廬儻其完，尚可歸老醜。",
            "人事固莫定，此志誠不苟。",
            "誦言成短章，聊以告吾友。"
        ],
        "title": "北遊寄崔象之",
        "id": "96b3ae2f-47ed-4cdd-9173-8a2f887283e5"
    },
    {
        "author": "范純仁",
        "paragraphs": [
            "去夏謁君時，踏雨溵川路。",
            "癯然泣相弔，心苦別亦遽。",
            "窮愁但急急，崢嶸歲還暮。",
            "羈旅念友朋，天寒感霜露。",
            "孤懷雜離憂，紛亂疇可訴。",
            "計我之官期，迨君祥琴御。",
            "邑館臨通途，車馬當迎遻。",
            "言笑釋所願，此喜良可預。",
            "欲致情抱勤，音書豈能敘。"
        ],
        "title": "寄謝師直",
        "id": "c1741083-260d-4b4e-95de-6a95e8af0e98"
    },
    {
        "author": "范純仁",
        "paragraphs": [
            "世德鍾良士，爽氣橫清秋。",
            "公才輔經術，文價伏時流。",
            "近從計廷召，斬爲梁苑遊。",
            "京都利名地，趨謁先公侯。",
            "高情遠俗尚，壯麗資冥搜。",
            "清尊破旅顔，黄菊迎歸舟。",
            "佳藻盈大軸，遺我蠲窮愁。",
            "正聲和群心，明珠炫雙眸。",
            "詞高不可繼，惠重終可酬。",
            "愧君樂善懷，行義愚當脩。"
        ],
        "title": "陳東父示及新文",
        "id": "71b48df9-2758-459d-851d-b757afd2486c"
    },
    {
        "author": "范純仁",
        "paragraphs": [
            "吾友明知士，結廬汝水邊。",
            "名亭號休心，休心師昔賢。",
            "將期一寸誠，悠久如青天。",
            "我聞人最靈，至性初純全。",
            "吉凶以情變，善惡緣習遷。",
            "湍水决其防，放蕩無由還。",
            "所以古聖師，三絕窮韋編。",
            "曾子善守約，孟軻養浩然。",
            "皆能保誠明，千載光華傳。",
            "夫君真其徒，墳史尤精研。",
            "恬然安粹靈，外慮何由牽。",
            "進退固有道，用舍豈必專。",
            "丘疾不俟禱，顔樂無窮年。",
            "寧同避俗者，身迹空拘攣。"
        ],
        "title": "休心亭",
        "id": "474e685b-a71c-4347-9394-7e5543a89a07"
    },
    {
        "author": "范純仁",
        "paragraphs": [
            "落葉猶同飛，寒鳥猶竝枝。",
            "我汝獨何負，不得長相隨。",
            "偶爲細累拘，跬步成天涯。",
            "後日更遠適，會合信難期。",
            "尚願家國寧，且作千日離。",
            "悠悠百年間，幾別顔即衰。",
            "從宦非我志，功名徒自欺。",
            "誰言干寸祿，坐使手足違。",
            "逐末背本心，得一萬已遺。",
            "我汝粗有識，此事良同悲。",
            "安得長洲田，清水稻百畦。",
            "將汝入故廬，親戚坐成圍。",
            "幼弟就文史，長兄近砭醫。",
            "孝謹奉諸宗，祭祀潔四時。",
            "此外逐風月，對酌白酒巵。",
            "畢世爲善人，不負生育慈。",
            "斯志儻未遂，終爲路人嗤。"
        ],
        "title": "累約舍弟純禮以職事未至",
        "id": "cd8322ef-e2c8-41bd-a68a-7a93b9d269bd"
    },
    {
        "author": "范純仁",
        "paragraphs": [
            "憶昨相逢際，風喧洛城春。",
            "芳菲供愁眼，衣袂偕京塵。",
            "艱難各之適，會合寧逡巡。",
            "君歸來何時，我約赴無因。",
            "自此還相望，渴臆生埃塵。",
            "晚歲留故丘，山村寂無鄰。",
            "落日送樵牧，蒼烟起荆榛。",
            "季弟自城至，開顔慰天倫。",
            "遽言長者車，相過止來晨。",
            "茲遇出意表，俟迎屢冠巾。",
            "寒途馬歷歷，幽扉犬狺狺。",
            "野夫競走報，似能喜佳賓。",
            "空堂揖顔色，和氣相氤氳。",
            "開尊共燈燭，笑語何諄諄。",
            "朝遊禹門寺，暮歷清伊濱。",
            "危龕儼金像，遠波舒翠鱗。",
            "石樓最清絕，就宿同禂茵。",
            "灘聲夜逾急，天然謝韶鈞。",
            "閒淡盡物理，至樂還天真。",
            "人生足羈束，此會尤難頻。",
            "所期道義心，白首長相親。"
        ],
        "title": "會師宰",
        "id": "feb0deea-517c-45a7-b99f-52e2461587f1"
    },
    {
        "author": "范純仁",
        "paragraphs": [
            "季夏德陽盛，炎赫恢洪鑪。",
            "俄然積陰來，直掩造化樞。",
            "蒸雲滿乾坤，澍雨傾江湖。",
            "晝夜不停灑，動植寧得蘇。",
            "深虞墊地軸，遂恐沈日車。",
            "火官弛權綱，朱鳥憂沾濡。",
            "薰風阜民物，反逢怒飈驅。",
            "川盈浩無津，龍卧埋深淤。",
            "晦霧擁城門，驚瀾起康衢。",
            "雖經禹力勤，尚畏赤子魚。",
            "叢蘭委泥滓，祥木掩蒿蕪。",
            "罅漏生廣厦，浸淫矧吾廬。",
            "澀蘚上明鏡，蠹腐盈縑書。",
            "牆茨漸衣繡，網蟲競纓珠。",
            "螺蚓恣緣繞，蛙黽爭讙呼。",
            "幽人志自苦，陰處情難舒。",
            "憂頹詎安席，避溺思乘桴。",
            "安得赤帝悟，却使政令敷。",
            "盡屏沴祲昏，大明升震隅。",
            "六合仰清光，九州免淪胥。",
            "四序各有主，一物長歡娛。"
        ],
        "title": "久雨",
        "id": "9b7f77e9-498a-4639-94c7-aa78da39c7ea"
    },
    {
        "author": "范純仁",
        "paragraphs": [
            "鱗鱗田邊柵，意欲全嘉禾。",
            "不念大道隳，輪蹄苦難過。",
            "還來踐旁畝，害稼良愈多。",
            "願以樹柵心，治道夷險坡。",
            "行子得坦途，羈旅遠詆訶。",
            "芃芃滿隴翠，誰冒蹊田科。"
        ],
        "title": "道旁柵",
        "id": "d6d34f60-c45b-4973-88c4-1ac158b12e70"
    },
    {
        "author": "范純仁",
        "paragraphs": [
            "英山富泉石，翠巖映清漣。",
            "近可杖屨及，寂無市井喧。",
            "良辰惜虛過，幽尋忍空還。",
            "幸接鴻雁序，愧在驊騮前。",
            "一徑入嵐靄，遍野皆蘭荃。",
            "洗耳慕潁曲，散髮非伊川。",
            "芳意動宿楚，暖脈通幽泉。",
            "遥源發何所，積流浩成淵。",
            "斷岸矗蒼壁，澄瀛印晴天。",
            "人稀石有彴，村遠魚無筌。",
            "初開臘甕酒，乍減春衣綿。",
            "風光入雩詠，暄和臨禁煙。",
            "柔莎當茵席，輕漪泛觥船。",
            "天日正清潤，水雲共澄鮮。",
            "靈苗恣采擷，古跡皆窮研。",
            "高會屏紛雜，野具無葷羶。",
            "繁英落如糝，幽禽語如絃。",
            "嫩香小杏肥，深碧新荷圓。",
            "游鯈忽上下，戲蝶時翩翾。",
            "芳樹蔭坐釣，平石醒醉眠。",
            "共得真隠趣，勿爲豪華傳。",
            "滿目是圖畫，在處皆潺湲。",
            "春風拂歸袂，暮景生吟鞭。",
            "恨不見山月，月曉山南邊。"
        ],
        "title": "游渶川石橋",
        "id": "6fe030c6-cd2d-44f0-a434-3143b699da62"
    },
    {
        "author": "范純仁",
        "paragraphs": [
            "暑候積隆暵，驕陽變重陰。",
            "朱靈弛綱權，蒸鬰資霖淫。",
            "驚聲遞洶洶，密脚羅森森。",
            "階除垂玉霤，朝暮無停音。",
            "脩虹掛明带，奔雲仆危岑。",
            "雷電收震耀，曦光久潛沈。",
            "老火不復炎，飈迓柔金。",
            "大道瀉溪壑，窮巷多汙涔。",
            "朝泥涴羸屐，夜氣凌疏衾。",
            "腐耳帖朱檻，美實墮青林。",
            "蛙黽生意氣，螻蚓相謳吟。",
            "嘉穀失耘耨，坐忍萊莠侵。",
            "白屋生罅漏，工女停機紝。",
            "庭圃亦蕪蔓，誰能辨藁芩。",
            "長夏方長養，漸漬所不禁。",
            "伊予抱最靈，咨戚何由愔。",
            "安得排九閽，感激露至忱。",
            "訴帝求陽明，咄嗟破凝膁。",
            "薰風阜萬物，復將歌舜琴。",
            "天高不可達，耿耿徒此心。"
        ],
        "title": "暑雨",
        "id": "e8af7222-f700-4459-8e76-ea342ce7971a"
    },
    {
        "author": "范純仁",
        "paragraphs": [
            "時君養多士，本欲康生民。",
            "服章與奉祿，豈但榮其身。",
            "士昔志於學，寧曰利欲親。",
            "得位以行道，脩己將安人。",
            "夫君青雲姿，文行尤彬彬。",
            "明主親選士，往作諸侯賓。",
            "茲義雅所尚，有懷竝松筠。",
            "當令千載間，炯炯尊儒紳。"
        ],
        "title": "寄友人",
        "id": "9d298f41-5cac-4fe5-9e7b-ff28158682f6"
    },
    {
        "author": "范純仁",
        "paragraphs": [
            "濃陰結秋意，疏林嘯松聲。",
            "時節感壯懷，挈酒慰友生。",
            "友生冰玉士，節行映古清。",
            "十五簪儒冠，四十無華纓。",
            "家貧道彌富，身困譽益榮。",
            "殷勤數賓侶，足趨顔巷輕。",
            "高齋面幽圃，脩筠擁軒楹。",
            "班班寒露叢，竟吐籬下英。",
            "食具簡且潔，盤蔬亦晶明。",
            "飲適言笑和，至樂不亂情。",
            "郁然蘭芷芬，薰灼通心誠。",
            "因嗟朝市間，利欲空自兵。"
        ],
        "title": "謁辛化光",
        "id": "7467a88c-4769-4893-8814-ffcac668ec4b"
    },
    {
        "author": "范純仁",
        "paragraphs": [
            "少孤多旅遊，解驂幸吾里。",
            "親友皆賢豪，相逢有餘喜。",
            "世事如浮雲，離合寧暫止。",
            "酒罷予其東，幽蹤逐伊水。"
        ],
        "title": "留別洛中諸友",
        "id": "fed1f25f-4348-4149-af8f-3e94c159570f"
    },
    {
        "author": "范純仁",
        "paragraphs": [
            "宦遊鮮寧居，未定即奔走。",
            "踰年官岷峨，較昔已云久。",
            "所喜風物繁，聯職多舊友。",
            "平生道義心，相期各白首。",
            "公餘事招尋，談笑共尊酒。",
            "時方積雨歇，凉氣生戶牖。",
            "紅蘂照平池，蒼烟羃高柳。",
            "清歡正蕭散，離思已紛糾。",
            "後遇復何鄉，此樂能再不。",
            "念初撫遐氓，力薄顔亦厚。",
            "飽歷風波危，僅脫虎狼口。",
            "何當掛塵冠，杖屨醉林藪。",
            "俯仰適所願，榮利亦何有。",
            "世故浩難必，逍遥慕莊叟。"
        ],
        "title": "同成都尹吳仲庶運判韓持正會飲",
        "id": "e7ec1a2c-dbc4-46d8-b425-a71a145aedac"
    },
    {
        "author": "范純仁",
        "paragraphs": [
            "上天生賢傑，有意康斯民。",
            "六十不大用，徒勞何足云。",
            "堂堂趙夫子，德與往哲鄰。",
            "嘗冠獬豸冠，血面嬰龍鱗。",
            "身輕秋葉危，大典虞湮淪。",
            "予時忝同僚，附驥願亦伸。",
            "自爾均出處，荏苒十四春。",
            "不肖罷蜀使，迂謬衆所髕。",
            "君獨憐其心，撫勞意益親。",
            "特枉廉按車，再宿驂行塵。",
            "愧無管氏才，蒙此鮑叔仁。",
            "蒼皇摻袂去，分老江湖濱。",
            "前年易邊麾，揖君東都門。",
            "君方領部使，迎遇謂可頻。",
            "不作旬浹別，各走西征輪。",
            "後前數舍間，音旨徒相聞。",
            "到官但引領，莫覿綦與巾。",
            "道大果難合，稅冕寧逡巡。",
            "投劾勇自丐，就養歸丘樊。",
            "君志固爲得，我懷誰與論。",
            "命駕適千里，茲義古所敦。",
            "有守念繫匏，空望南山雲。"
        ],
        "title": "寄趙大觀度支",
        "id": "2f138ff2-9441-40ec-b090-309310a40f82"
    },
    {
        "author": "范純仁",
        "paragraphs": [
            "日躔回南陸，炎氣徹厚地。",
            "鬰蒸堆火雲，飄雨良快意。",
            "闇穴蟪蛄鳴，濕翼玄蟬墜。",
            "潛陰生早凉，熇暑不得熾。",
            "羈懷感時節，撫事增愁思。",
            "倦遊老將至，歸興勞夢寐。"
        ],
        "title": "秋意",
        "id": "8d143e79-c4fa-4375-8a5e-96d4afcc1e63"
    },
    {
        "author": "范純仁",
        "paragraphs": [
            "卜居俯澗瀍，開軒面嵩洛。",
            "迥占西都勝，高據北邙脚。",
            "千門凝紫烟，群峰參碧落。",
            "神臯勢回抱，天闕誰開鑿。",
            "朝陽麗金碧，半空橫殿閣。",
            "灘聲夜潺湲，雲氣暮慘錯。",
            "春花敷爛錦，夏木成翠幄。",
            "三川披畫圖，八極開綷幕。",
            "曾無登涉勤，坐享仁智樂。",
            "主人富才識，大隠當城郭。",
            "早解郡印還，勇脫官檢縛。",
            "清心對萬景，真趣絕外鑠。",
            "可笑學神僊，妄意向寥廓。"
        ],
        "title": "題楊希元朝議南軒",
        "id": "49b5c008-3141-4cd2-9422-173e9a1d7914"
    },
    {
        "author": "范純仁",
        "paragraphs": [
            "夏木擁高陰，微風蕩輕靄。",
            "開軒延衆賓，置榻臨爽塏。",
            "清談析妙理，塵臆滌煩痗。",
            "至樂從中來，外物亦何待。",
            "頻登君子堂，道義庶無餒。"
        ],
        "title": "和子駿",
        "id": "b8055538-1507-4910-b906-34f9cf6ca638"
    },
    {
        "author": "范純仁",
        "paragraphs": [
            "群響本無異，悲歡由感懷。",
            "蛙鳴得其所，人樂與之偕。",
            "既泯物我念，寧煩絲竹諧。",
            "誰能同此適，應亦少朋儕。"
        ],
        "title": "王安之朝議蛙樂軒",
        "id": "b36f5db2-b7ff-46ff-9b41-6e11d20f0dc4"
    },
    {
        "author": "范純仁",
        "paragraphs": [
            "君子固無患，雖有亦何病。",
            "公偶無妄疾，居養仁者靜。",
            "懷賢本心服，非由譽望盛。",
            "庶以德義風，化此愚蒙性。",
            "欣陪杖屨遊，晨夕不爲併。",
            "暫阻如三秋，斯言猶未稱。",
            "屢詗期勿藥，敢怠走門徑。"
        ],
        "title": "和君實病中子駿招不至",
        "id": "58b687c2-2a0d-4245-93a6-b7172c310a2a"
    },
    {
        "author": "范純仁",
        "paragraphs": [
            "間從長者車，名園宴初闋。",
            "佳賓薄暮散，歸鞍带明月。",
            "珠玉良有德，芝蘭香不絕。",
            "夜久卧北窗，魂夢亦清潔。"
        ],
        "title": "君實南園飲罷留宿二首  其一",
        "id": "f70a0ab6-49e7-4a07-a04f-3b9ce1366ef8"
    },
    {
        "author": "范純仁",
        "paragraphs": [
            "繁花錦鬭鮮，好鳥歌無闋。",
            "逍遥涉其間，豈獨娛歲月。",
            "脩竹色常佳，清渠流不絕。",
            "客散掩幽扉，圓蟾正明潔。"
        ],
        "title": "君實南園飲罷留宿二首  其二",
        "id": "aca5ea78-ea6a-40a5-b7fc-0e9b1df55578"
    },
    {
        "author": "范純仁",
        "paragraphs": [
            "餘生苦多難，所向招詆讕。",
            "前年失二子，悲腸劇刳剜。",
            "悸魂念職守，憂患何瀰漫。",
            "叫閽輒自陳，聞者爲辛酸。",
            "朝恩俯從欲，幸忝留司官。",
            "薄廩霑甑釜，尚愧遠祖丹。",
            "西都多巨公，賢哲羅衣冠。",
            "親炙挹高義，朝夕陪清歡。",
            "蒹葭倚白玉，蟻蛭對層巒。",
            "肴羞屢陳列，桃梨煩雕鑽。",
            "翰林壺冰潔，祕殿朱繩端。",
            "遠識固莫測，確論宜不刊。",
            "立行皆表的，析埋亡髀髖。",
            "從容及議樂，辯論生酒闌。",
            "相圃衆如堵，楚戰惴旁觀。",
            "辭鋒奮銛利，學海翻波瀾。",
            "解带拒班輸，登壇劫齊桓。",
            "焚舟却魏武，火牛快田單。",
            "守義若據險，持說侔執干。",
            "當仁不相讓，食馬幾及肝。",
            "聽者如餒人，得味皆珍餐。",
            "折衷無聖師，簡編闕且殘。",
            "誰能置輕重，愈見制作難。",
            "兩家難未解，宜僚徒弄丸。",
            "辨璞待炎火，知松須歲寒。",
            "善教已乃孚，大器久始完。",
            "人雖不我合，留俾後世看。",
            "行道匪彊聒，賢藴寧遽殫。",
            "用舍繫所逢，明哲固能安。",
            "樂天復知命，頤養資廣胖。"
        ],
        "title": "次韵景仁寄君實决樂議之作",
        "id": "bca2d6fa-7451-4c3e-8adb-681a0065fd51"
    },
    {
        "author": "范純仁",
        "paragraphs": [
            "養親不擇祿，昔有仕爲貧。",
            "唯有席先疇，足以供昏晨。",
            "超然舍祿位，一志親耕耘。",
            "既無王事盬，亦免賈用勤。",
            "雞豚畜以時，粱稻盈倉囷。",
            "處身但清約，甘旨極鮮珍。",
            "堂上垂素髮，含飴弄兒孫。",
            "綵服不離膝，終日常欣欣。",
            "園中復構室，花竹圍四鄰。",
            "窗戶儼羅列，開闔隨寒溫。",
            "慈顔縱遊適，日涉不爲頻。",
            "雅當壽燕名，安康保靈椿。",
            "門多長者車，間可延嘉賓。",
            "講道資朋友，德譽日以新。",
            "孝誠動金石，豈獨化鄉枌。",
            "顯揚久益大，聖世求忠臣。"
        ],
        "title": "歷陽彭衛字明微棄官養母築堂名曰壽燕取壽老燕安之義得古人養志之道作詩以紀實",
        "id": "8019ad6e-f5b6-4130-b554-dcc49a759965"
    },
    {
        "author": "范純仁",
        "paragraphs": [
            "憶昔爲小官，位卑職易營。",
            "朋知喜其勤，民口亦見稱。",
            "中間忝臺諫，已覺言難行。",
            "然頼識者恕，尚謂無欹傾。",
            "數年忽遭遇，用大過其能。",
            "名虛稱不實，任重力難勝。",
            "具瞻不可欺，舉動招譏評。",
            "士論固不與，自知亦甚明。",
            "祿厚難報答，徒滋驕侈萌。",
            "子孫忘艱難，服用饒夸矜。",
            "清白素風減，冗長浮費增。",
            "親舊多責望，厚薄貽怨憎。",
            "貧賤勝富貴，古語信可憑。",
            "請病蒙罷免，方幸憂責輕。",
            "俄復統一道，撫民帥邊兵。",
            "寇狂適偃蹇，民疲未蘇醒。",
            "勝負繫司命，休戚及群民。",
            "細務委將佐，大事稟朝廷。",
            "所稟有違從，委擇有不精。",
            "差失雖毫釐，致敗或丘陵。",
            "殞身何足道，誤國玷家聲。",
            "可不常惕懼，臨淵履春冰。",
            "庶幾免危溢，書此爲心銘。"
        ],
        "title": "自警",
        "id": "9376b7aa-15bb-47ba-9fee-cf074d7e3655"
    },
    {
        "author": "范純仁",
        "paragraphs": [
            "人有好勝心，當以善勝惡。",
            "豈宜執人我，與彼較彊弱。",
            "所得無毫釐，所失已山嶽。",
            "事過徒自悔，駟馬追不却。",
            "况臨衰暮年，事尤資審度。",
            "如人行遠道，日暮將憩泊。",
            "遵途益須慎，勿使趣向錯。",
            "逆境是吾師，苦口多良藥。",
            "豈止人難欺，將爲鬼所噱。",
            "有病在速治，姑以自砭灼。"
        ],
        "title": "自砭",
        "id": "91eda0e9-8f44-434c-8c49-0a82fac796bf"
    },
    {
        "author": "范純仁",
        "paragraphs": [
            "予生三十愚且惷，樂善自許人難雙。",
            "前年杞城拜夫子，似處幽蔀逢明釭。",
            "交情期與道義久，第愧蟻蛭臨崆㟅。",
            "兵厨得酒不自飲，携挈過我盈尊缸。",
            "追遊頗縱山水樂，凉風皓月臨溪矼。",
            "長歌高嘯助清景，徹曙未肯回艂艭。",
            "別來節物皆一換，秋風憀慄陵疏窗。",
            "韓庵幽蓮墮紅粉，崔榭密竹森雲幢。",
            "過從往往臻靜默，兀坐終日如枯憙。",
            "得君新詩成杼軸，目未窮紙心先降。",
            "指摘萬象無不到，發慮百中如甘逄。",
            "搜情引思勉欲和，畎溜豈合追湍瀧。",
            "念君懷道滯山邑，誰者肉食居高龐。",
            "方今明聖締堂搆，采拔材榦恢鴻厖。",
            "長松偃蹇卧澗谷，梓匠誰與來扶扛。",
            "入登明堂柱九室，氣象凜凜尊家邦。",
            "復使天下貴儒術，頌聲千載長錚淙。"
        ],
        "title": "次韵曼叔見寄",
        "id": "b383ce82-74a6-4a12-b098-c903cc9bc173"
    },
    {
        "author": "范純仁",
        "paragraphs": [
            "能知真樂唯吾曹，聲利外物誠無僥。",
            "深山窮谷苟遂性，膚體不厭常枯焦。",
            "况如佳景擅天巧，會與仁友相追邀。",
            "龍門伊洛古今勝，蒼巖翠壁雙岧嶢。",
            "疏鑿宛見神禹迹，懷襄既乂熙堯朝。",
            "千龕萬宇變佛室，鐘磬梵唄何喧囂。",
            "唐僧無畏號神雋，當時聲勢尤翹翹。",
            "開山撥壤盡奇秀，樓殿勢若風中飄。",
            "高甍垂空插雲翼，連閣跨路馳星橋。",
            "深沈神物潛擁護，顯敞燕雀如矜驕。",
            "搜奇選勝幸遲日，禪堂解榻眠清宵。",
            "灘聲蕭蕭雜群籟，天真不啻聞咸韶。",
            "陵晨携策度翠巘，竹溪深處從僧招。",
            "融融朝暉射巖谷，雜花爛熳紅欲燒。",
            "令人即欲置萬累，百年盡向遊中消。",
            "乃知神僊有窟室，我意已欲陵煙霄。"
        ],
        "title": "同王弱翁宿廣化寺",
        "id": "5f940be8-de3c-4c71-b834-2cc4a08f10ec"
    },
    {
        "author": "范純仁",
        "paragraphs": [
            "皇圖經野臨中天，北有大河南陸渾。",
            "陸渾之下伊之源，直走關塞侵山根。",
            "此山不斷亙坤軸，逆爲汝海波濤翻。",
            "忽焉天意有不測，疈開峽口流如吞。",
            "長波萬練卷空過，貫都會洛風霆奔。",
            "崖岸相嶔竦天闕，此號鑿龍爲禹門。",
            "石道盤紆入幽邃，杉松隠映皆祇園。",
            "下窺朝市但塵土，不與人世同囂喧。",
            "天章閣老真相嗣，詔委北陲嚴國藩。",
            "前騶驅弩聊盤桓，憑高置酒臨巖軒。",
            "是月嘉平臘將盡，春風料峭煙霾昏。",
            "圭陰表日景漸正，玉沙透水波先溫。",
            "杳杳端闈照宸極，壯以崤函周轘轅。",
            "超然宴覽動咨歎，坐預國論慚冥煩。",
            "乃知公旦卜洛意，根本繫時亡與存。",
            "法宮在今宜有制，上憲太微尊至尊。",
            "乘杓布政朝萬玉，莫如洛宅當乾坤。",
            "三陵氣象貫星野，慶雲祚百雲來孫。",
            "豈唯設險御諸夏，亦以捍患安元元。",
            "爲於可爲事乃濟，器大重遷咸有言。",
            "賤臣幽退冒及此，願對上前圖籍論。"
        ],
        "title": "龍門行",
        "id": "e55903af-ec3e-4500-826a-60d87cae60c9"
    },
    {
        "author": "范純仁",
        "paragraphs": [
            "黄衣健卒肩乘壺，口傳好語無緘書。",
            "爲言八使致新釀，赤泥翠籠來兵厨。",
            "軫予官冷乏斟酌，補助不足均贏餘。",
            "殷勤拜貺興不淺，對月開縢露華滿。",
            "金波瀉出紫玉瓶，珠光飛入琉璃醆。",
            "獨酌雖甘少遺味，懷友思賢動深意。",
            "走送城西詩酒家，珠玉琅琅發清思。",
            "李白一斗詩百篇，劉伶一石高七賢。",
            "吏部興來卧甕邊，賀公眼花井底眠。",
            "乃知醉鄉路安穩，華胥有國無圻畛。",
            "願君愷樂游其間，千秋萬歲歡難泯。"
        ],
        "title": "梁貺之惠酒分餉張伯常朝議",
        "id": "c7539a14-727e-4507-82a6-a9ff14221eb2"
    },
    {
        "author": "范純仁",
        "paragraphs": [
            "詩酒相娛誠得策，洛社當年有牛白。",
            "况公同榜三四君，從宦天涯久相隔。",
            "一朝把酒對春風，餘花紅白猶堪摘。",
            "不鄙賤生年輩晚，招延亦預尊前客。",
            "清歡盡日信忘形，醉舞狂歌不知拍。"
        ],
        "title": "和君實同年會作",
        "id": "99a9a4b6-2f6a-4648-a2a8-a0130db7fd96"
    },
    {
        "author": "范純仁",
        "paragraphs": [
            "潁川太守無羈束，爲政課卑纔第六。",
            "里中耆舊六七翁，漸閒勇退皆高躅。",
            "獨愧衰疲掌民社，謾擁熊軒駕丹轂。",
            "身病何由安百姓，才薄豈當尸厚祿。",
            "巧匠居旁只坐觀，老手真能袖間縮。",
            "唯有過從相愛心，青松不肯更寒燠。",
            "韓公開宴坐高堂，帳帟垂紅窗綺綠。",
            "簾深不散玉爐香，夜長屢剪銅盤燭。",
            "從容談笑雜笙歌，爛熳肴烝兼海陸。",
            "翩翩舞態學驚鴻，嘹喨龍吟出橫竹。",
            "與公進退晚相同，曾共憂勤參大麓。",
            "酒量從茲減壯年，豈復長鯨吞百谷。",
            "興來猶勉奉公歡，金尊未釂先頹玉。",
            "且同萬物樂時康，况慕諸君知止足。"
        ],
        "title": "和王微之赴韓持國燕集",
        "id": "44f99434-34d7-439c-9827-847a3102ee37"
    },
    {
        "author": "范純仁",
        "paragraphs": [
            "夙駕冒輕寒，身勞意自閒。",
            "鳴雞起遥墅，殘月滿空山。",
            "水落灘沙白，林稀落葉殷。",
            "東方上朝旭，始免畏途難。"
        ],
        "title": "早行",
        "id": "1786cd65-7902-46c0-8043-b126e15b02be"
    },
    {
        "author": "范純仁",
        "paragraphs": [
            "靈境中天秀，雄名古到今。",
            "位尊朝列嶽，勢重壓千岑。",
            "靜鎖神僊宅，高盤宇宙心。",
            "孤棱標日月，絕仞倚戈鐔。",
            "彩棟靈祠邃，層壇凈剎深。",
            "民祈傳覡語，國祀致君忱。",
            "碑古苔生字，堂虛畫蠹金。",
            "山呼曾薦壽，神降即爲霖。",
            "事怪塗山石，形端玉女砧。",
            "峰巒排翠玉，灘瀨潄鳴琴。",
            "蕙帳人誰繼，金泥迹可尋。",
            "唐經藏寶妙，魏殿想鑾音。",
            "雲作他方雨，松連別院陰。",
            "谷泉長浸斗，頂路欲捫參。",
            "探穴魂潛動，捫蘿力不禁。",
            "箕熊分蟻垤，伊洛認蹄涔。",
            "鳥道樵夫去，龍潭驛使臨。",
            "衆僊停羽駕，昔帝儼宸襟。",
            "選勝先看記，乘危可作箴。",
            "天門開四極，樹品冠雙林。",
            "靈藥看苗劚，香醪挈榼斟。",
            "道宮庭不掃，學館突無黔。",
            "壠麥風摇浪，溪淙石聳簪。",
            "雜花春爛熳，老木夜蕭森。",
            "夕照河光接，晴嵐塔影侵。",
            "深崖藏積雪，虛壑響幽禽。",
            "溪月寒澄霽，巖烟暮杳沈。",
            "寺橋橫螮蝀，禪磬擊璆琳。",
            "拂壁題新字，逢僧舉舊吟。",
            "疲驂何處解，高閣在崎嶔。"
        ],
        "title": "遊嵩山與王弱翁聯句",
        "id": "65f56c06-3c03-4318-9df2-4f59443f9c17"
    },
    {
        "author": "范純仁",
        "paragraphs": [
            "寶運興王國，真賢降帝庭。",
            "乾坤深毓粹，河嶽共儲靈。",
            "慶澤貽謀遠，光華變世丁。",
            "精心該古學，夷步涉僊扃。",
            "虎變騰彪蔚，鵬飛絕窈冥。",
            "畋占渭濱兆，夢肖傅巖形。",
            "姬旦興周典，桓榮授漢經。",
            "四聰延啟沃，百辟仰儀刑。",
            "金節臨全魏，天聲震北溟。",
            "仁恩宣雨露，威令肅風霆。",
            "玉壘兼前好，黄樞冠舊廳。",
            "出封仍衮職，開國直龍廷。",
            "樂育先儒學，憂勤察訟囹。",
            "談賓延白屋，衛劍匣青萍。",
            "體貌師臣貴，功名史筆青。",
            "朝廷方倚重，民物傒圖寧。",
            "大厦容棲翼，洪鍾謝寸莛。",
            "徒能繼輿頌，傾意祝遐齡。"
        ],
        "title": "賈文元生日",
        "id": "13bdd223-39e0-4522-b09b-569e237bdfb9"
    },
    {
        "author": "范純仁",
        "paragraphs": [
            "使寄東南重，提封舊國雄。",
            "江山歸漢節，棟宇壓吳宮。",
            "隠几群峰近，穿梧一徑通。",
            "竹陰摇檻翠，橋影落溪紅。",
            "響迸荷心雨，凉生水面風。",
            "澄清多暇日，尊酒喜時同。"
        ],
        "title": "清輝閣",
        "id": "30c88dc0-85a4-4236-87b1-a10775034196"
    },
    {
        "author": "范純仁",
        "paragraphs": [
            "合友逢佳節，携尊泛碧流。",
            "溪風銷酒力，煙樹入春愁。",
            "群鴨開波練，疏雲透月鈎。",
            "平生懷古意，最羨五湖游。"
        ],
        "title": "寒食日泛舟",
        "id": "6c2dc4b4-63e3-4715-8486-bb3fe9de2060"
    },
    {
        "author": "范純仁",
        "paragraphs": [
            "君來寧素約，我至自殊因。",
            "義重緣應合，心親見亦頻。",
            "十年無齟齬，一遇有逡巡。",
            "他日林丘去，須爲白首親。"
        ],
        "title": "贈師宰",
        "id": "a2a6c18b-1110-414c-91dd-d6e24581f381"
    },
    {
        "author": "范純仁",
        "paragraphs": [
            "小雨郊原淨，輕風生早凉。",
            "歌聲激離思，酒力壯悲腸。",
            "默計去程遠，預知宵夢長。",
            "鄉關足清賞，一一寄詩章。"
        ],
        "title": "送別",
        "id": "2145a66e-9d7b-4eb1-a5e1-e69157f74f86"
    },
    {
        "author": "范純仁",
        "paragraphs": [
            "波漲朱闌外，山明綺席前。",
            "畫橈飛彩鷁，紅旆照清漣。",
            "東閣隨開府，佳賓盡謫僊。",
            "夕陽歸騎外，芳草綠綿綿。"
        ],
        "title": "和韓侍中上巳日會興慶池二首  其一",
        "id": "ad475d1a-3e54-4209-a23a-870cc77fe5ac"
    },
    {
        "author": "范純仁",
        "paragraphs": [
            "故隄高柳綠毿毿，花萼遺基映柳南。",
            "啼鳥解招遊客醉，落花時有戲魚銜。",
            "舟移羅綺添春色，山破雲烟出曉嵐。",
            "後會陪公應更樂，行看廟勝掃祅欃。"
        ],
        "title": "和韓侍中上巳日會興慶池二首  其二",
        "id": "fda1ac0d-3328-4b24-b75b-7a3bcb0b32ee"
    },
    {
        "author": "范純仁",
        "paragraphs": [
            "凝結自太古，蒼崖潛閟深。",
            "炎蒸當六月，皎潔正千尋。",
            "金盌通珠液，青蠅避玉碪。",
            "焦勞方旰昃，聊可沃君心。"
        ],
        "title": "觀終南採冰",
        "id": "0260ed87-aca0-4780-958c-b8a5b69c8216"
    },
    {
        "author": "范純仁",
        "paragraphs": [
            "歲寒君子意，窮達見情均。",
            "多謝江南信，偏憐澤畔人。",
            "明珠驚照夜，寒谷頓生春。",
            "白首論交地，須看管鮑親。"
        ],
        "title": "和江東運使韓子文見寄",
        "id": "8dab982b-97ff-4ecd-9a10-4ac4f3f96c89"
    },
    {
        "author": "范純仁",
        "paragraphs": [
            "摩詰傳遺跡，家藏久自奇。",
            "高人不復見，絕藝更誰師。",
            "水石生寒早，煙雲結雨遲。",
            "筆端窮造化，聊可敵君詩。"
        ],
        "title": "和韓子文題王摩詰畫寒林",
        "id": "03ba22fe-e99e-44ee-b487-1afa109bac72"
    },
    {
        "author": "范純仁",
        "paragraphs": [
            "高賢煩出使，妙柬蓋從中。",
            "紅旆臨江浦，牙檣列岸楓。",
            "頒條蘇舊俗，弔古訪遺宮。",
            "令信遺文簡，刑平獄戶空。",
            "九重天眷異，千里物情通。",
            "識面烟波際，論心氣類同。",
            "斷金捐畛域，倚玉愧蒿蓬。",
            "別思知何似，秋雲日夜東。"
        ],
        "title": "和毛維瞻郎中見寄",
        "id": "6f7d422e-1801-4165-9bbd-321dafa8f76e"
    },
    {
        "author": "范純仁",
        "paragraphs": [
            "幽叢有佳色，不必趁時開。",
            "冷艷霜仍借，清香蝶自來。",
            "晚芳情愈重，醉賞目先回。",
            "且伴芝蘭秀，休嗟暮景頹。"
        ],
        "title": "晚菊",
        "id": "3cefbac8-c3fe-4b59-b860-913397921652"
    },
    {
        "author": "范純仁",
        "paragraphs": [
            "拙宦身何補，謀生術不高。",
            "履霜慚踐屐，察俗念同袍。",
            "獨鶴寒先警，哀猿夜更號。",
            "淒風獵蘭蕙，濃露濕蓬蒿。",
            "故國荒三徑，南冠歎二毛。",
            "使軺違右蜀，賢里隔西豪。",
            "吾友真時傑，斯文敵楚騷。",
            "一官曾共守，多難適聯遭。",
            "諷詠餐忘味，賡酬夜費膏。",
            "倦禽慵擇木，涸鮒羨游濠。",
            "交分窮彌篤，相思夢亦勞。",
            "未能拋假綬，何計理行篙。",
            "老去情難展，憂來首獨搔。",
            "書勤空繫雁，河廣詎容舠。",
            "郡僻稀民政，科繁屬吏曹。",
            "飯粳吹玉粒，嘗蟹擘金螯。",
            "治性親黄卷，蠲愁仰白醪。",
            "任真傾肺俯，共醉沃醨糟。",
            "夕惕持新禁，年凶減衆遨。",
            "光陰徒汩汩，懷抱慎忉忉。",
            "歸隠輸陶令，參禪學李翱。",
            "因君破蒙滯，遣興彊含毫。"
        ],
        "title": "和謝師厚見寄",
        "id": "70b31737-d0aa-4f8d-ad69-5c64175c407b"
    },
    {
        "author": "范純仁",
        "paragraphs": [
            "君恩消祲沴，喜雪驗時和。",
            "山峙崑兼閬，江迷汜與沱。",
            "圃妝花鬭巧，林亞玉相摩。",
            "丘壑平無異，蕭蘭惠不頗。",
            "野催農務急，客醉酒家多。",
            "裂素思團扇，吹毛想太阿。",
            "流風疑漢舞，黄竹詠周歌。",
            "煙冷漁村遠，裘厖獵騎過。",
            "穀登期歲稔，人樂免夭瘥。",
            "會待晴宵賞，寒光混月波。"
        ],
        "title": "和徐億郎中喜雪",
        "id": "fa570d70-623d-4eda-9b83-2a664b130985"
    },
    {
        "author": "范純仁",
        "paragraphs": [
            "忽得穰郊信，翛然病魄醒。",
            "懷賢心獨在，感舊涕偏零。",
            "南斗占神劍，西豪聚德星。",
            "卧龍看復起，失馬顧曾經。",
            "冰玉清相照，芝蘭遠更馨。",
            "麤官應念我，白首候戎亭。"
        ],
        "title": "謝師厚寄同黄婿魯直唱和",
        "id": "49c4bc4f-c8aa-4bc7-b925-f6fcfd6d22d4"
    },
    {
        "author": "范純仁",
        "paragraphs": [
            "中秋氣清肅，况復在邊庭。",
            "月吐孤輪迥，天開六幕青。",
            "輝盈疑白晝，明極掩常星。",
            "此夕鄉關思，胡笳莫細聽。"
        ],
        "title": "和閻灝中秋賞月四首  其一",
        "id": "d6c97577-163f-4383-8b51-6c65a1f968a4"
    },
    {
        "author": "范純仁",
        "paragraphs": [
            "張筵賞秋月，簫鼓沸公庭。",
            "光泛露逾白，輪高天更青。",
            "遮藏三讓客，牢落庶民星。",
            "節去人隨老，杯行我但聽。"
        ],
        "title": "和閻灝中秋賞月四首  其二",
        "id": "74c95bf1-bea4-4fee-a81e-1eddca68b772"
    },
    {
        "author": "范純仁",
        "paragraphs": [
            "萬里邊城月，清輝徹北庭。",
            "沙侔霜霰白，圃失蕙蘭青。",
            "影亂林篩玉，光長隙透星。",
            "南飛有歸雁，羨爾故先聽。"
        ],
        "title": "和閻灝中秋賞月四首  其三",
        "id": "29361cac-947a-4e0d-9caf-b8def48f792e"
    },
    {
        "author": "范純仁",
        "paragraphs": [
            "浮雲收絕塞，金鑒躍天庭。",
            "但願冰輪瑩，何煩桂影青。",
            "溪心如瀉練，杯面若涵星。",
            "曩昔開元曲，何人可復聽。"
        ],
        "title": "和閻灝中秋賞月四首  其四",
        "id": "7b16713e-b1b2-422d-a290-c8e7dd4ffb81"
    },
    {
        "author": "范純仁",
        "paragraphs": [
            "曉烟浮水白，晴日透霞紅。",
            "屈曲嶺頭路，蕭條旗脚風。",
            "主恩覃塞外，賢業滿胸中。",
            "始信人聲遠，歡迎到處同。"
        ],
        "title": "和聖美翟家原道中之作",
        "id": "9be19bc6-8330-4254-a66e-5d275989aba9"
    },
    {
        "author": "范純仁",
        "paragraphs": [
            "雄兒矜絕藝，勇氣厭天驕。",
            "振臂聯驅馬，翻身仰射雕。",
            "回旋驚電雹，奔突出塵囂。",
            "武備并文教，均脩是我朝。"
        ],
        "title": "騎射",
        "id": "e9d10043-e346-46aa-bec7-bc019d04c56c"
    },
    {
        "author": "范純仁",
        "paragraphs": [
            "平日倦仍衰，那堪更病羸。",
            "賓僚聞燕集，冠蓋阻追隨。",
            "歌筦宜嘉賞，觥觴莫苦辭。",
            "酒深緣意厚，但看樂天詩。"
        ],
        "title": "病起聞走馬宴同僚走筆戲呈席上",
        "id": "59830cfd-4cd9-41be-93ad-2c52b6e69806"
    },
    {
        "author": "范純仁",
        "paragraphs": [
            "春雁來時節，飛鳴各有行。",
            "弟兄俱遠宦，秦楚久相望。",
            "尊席唯他士，鶑花似故鄉。",
            "何時遂歸計，共醉潩湖旁。"
        ],
        "title": "仲春寄二弟",
        "id": "4c9ac3a4-d27d-4e9e-ac8c-8a9903bf9c17"
    },
    {
        "author": "范純仁",
        "paragraphs": [
            "明時頻得罪，出處愧朝行。",
            "音問通猶懶，賡酬况敢望。",
            "諸公憐舊物，遷客慣他鄉。",
            "懷抱隨新月，遥依紫塞旁。"
        ],
        "title": "酬羅道濟黄任道見寄",
        "id": "d6655703-5430-4399-941d-846791cdbb22"
    },
    {
        "author": "范純仁",
        "paragraphs": [
            "開軒納清景，爲吏似閒居。",
            "佳客迹頻到，主人心自虛。",
            "琴尊良有助，時命固無如。",
            "喧靜何能必，中恬樂有餘。"
        ],
        "title": "簽判李太博靜勝軒二首  其一",
        "id": "c40098dc-b3a2-406f-a7c3-7236716be091"
    },
    {
        "author": "范純仁",
        "paragraphs": [
            "題軒名靜勝，靜勝理何深。",
            "自得歸根趣，寧存較物心。",
            "雜花隨節候，疊嶂互晴陰。",
            "終日對圖畫，應無塵慮侵。"
        ],
        "title": "簽判李太博靜勝軒二首  其二",
        "id": "7529e805-fdf2-49e1-97e6-4cc01a713b5d"
    },
    {
        "author": "范純仁",
        "paragraphs": [
            "老畏風光速，閒知日晷添。",
            "惜春逢雨急，病酒與愁兼。",
            "採蘂蜂須涇，銜泥燕觜黏。",
            "水聲淙曲沼，花氣遞疏簾。",
            "墜絮柔鋪徑，高梧翠倚簷。",
            "清伊照窗碧，少室插雲尖。",
            "老蔓蛇難蟄，殘紅火不炎。",
            "邀朋擬白社，取友盡蒼髯。",
            "饌具雖真率，賓儀去謹嚴。",
            "主公紆繡衮，詞伯玩書籤。",
            "陶冶恩唯舊，葭莩契偶霑。",
            "尊崇儲峻嶽，高潔仰孤蟾。",
            "社稷勳無敵，軻雄學不厭。",
            "威聲傳異域，名姓到窮閻。",
            "賓主均歡愛，鄉閭化靜恬。",
            "應憐孤客志，粗守小官廉。",
            "饑頼監河粟，貧無遺盜縑。",
            "清朝慚祿薄，豐歲喜魚占。",
            "識暗妨時用，心愚以古潛。",
            "狂歌忘皓首，醉眼怯青帘。",
            "東閣容疏放，西都慰佇瞻。",
            "酬詩常愧拙，負弈固非謙。",
            "久玷題評末，深蒙道義漸。",
            "虛舟不復繫，所向可無嫌。"
        ],
        "title": "和君實微雨書懷韵",
        "id": "26271fc7-9112-4783-b0a1-585d0bb72bf9"
    },
    {
        "author": "范純仁",
        "paragraphs": [
            "平生親友分，偏向二難深。",
            "但念相從樂，應知別後心。",
            "西窗棋罷弈，南圃逕慵尋。",
            "不奈懷賢意，香醪獨滿斟。"
        ],
        "title": "寄伯康君實",
        "id": "3df6e6de-ca28-4ab9-98f6-030e09a56033"
    },
    {
        "author": "范純仁",
        "paragraphs": [
            "明月照分袂，離魂增黯然。",
            "禪公歸故里，詞伯約新年。",
            "松竹荒三徑，金蘭憶二賢。",
            "向風無限意，書札豈能宣。"
        ],
        "title": "寄伯康君實",
        "id": "5e849043-8872-4537-9396-45ad9267b0fe"
    },
    {
        "author": "范純仁",
        "paragraphs": [
            "席上多佳客，非君衆不怡。",
            "詩詞雖有激，誠意在相思。",
            "朋舊難疏間，年齡合養頤。",
            "何如兩俱便，忺出莫推辭。"
        ],
        "title": "酬安之罷赴真率會",
        "id": "37d4f51e-d24a-4336-bde5-e98b3c3bf3f8"
    },
    {
        "author": "范純仁",
        "paragraphs": [
            "眉壽當安逸，炎蒸倦往還。",
            "二難俱命駕，三逕始開關。",
            "清論應更僕，新詩特解顔。",
            "冥冥雙雁序，爲叟下雲間。"
        ],
        "title": "和安之謝伯康君實見訪",
        "id": "fee830d4-dfda-4284-b665-f5114bdd2363"
    },
    {
        "author": "范純仁",
        "paragraphs": [
            "夏木清陰合，公當雅燕開。",
            "前軒鳴脆管，密席列英才。",
            "坐久風逾快，歡多日易頹。",
            "膺門榮一顧，孫閤愧常陪。",
            "繞客燒銀燭，垂蓮釂玉杯。",
            "醉歸應倒載，遠勝習家回。"
        ],
        "title": "和文潞公席上",
        "id": "57a30823-06fe-47ea-95f3-4a69133586c3"
    },
    {
        "author": "范純仁",
        "paragraphs": [
            "驕陽逢密雨，歲事可遥占。",
            "灑砌凉堪喜，通宵滴未嫌。",
            "渠淙鳴玉佩，簷逗水精簾。",
            "草木神俱王，倉箱望已添。",
            "炎蒸俄盡滌，秋意忽相兼。",
            "稍霽循幽圃，重尋晚筍尖。"
        ],
        "title": "和安之喜雨",
        "id": "bb245f83-d0c0-4006-9570-67425df1c970"
    },
    {
        "author": "范純仁",
        "paragraphs": [
            "牡丹開蜀圃，盈尺莫如今。",
            "妍麗色殊衆，栽培功信深。",
            "矜夸傳萬里，圖寫費千金。",
            "難就朱欄賞，徒摇遠客心。"
        ],
        "title": "和范景仁蜀中寄牡丹圖",
        "id": "d637dac4-766b-48cf-9509-d78f6a66a04b"
    },
    {
        "author": "范純仁",
        "paragraphs": [
            "幽圃多清致，人賢樂有餘。",
            "游心同藝苑，歸興若田廬。",
            "畦廣容栽藥，門扃爲著書。",
            "築臺占嶽頂，鑿沼灑伊渠。",
            "庵倣盧仝屋，坊鄰白傅居。",
            "拂床留倦客，種竹蔭游魚。",
            "弄水衣襟濕，遵流酒醆徐。",
            "園翁名草木，山鳥戲階除。",
            "密席延商皓，高風邁漢疏。",
            "城西老詩伯，獨免醉登車。"
        ],
        "title": "同張伯常會君實南園",
        "id": "76192733-da81-4995-85d5-235b5f720f4c"
    },
    {
        "author": "范純仁",
        "paragraphs": [
            "不盡陪從樂，端居若絆羈。",
            "雨方添草色，寒更展花期。",
            "舉目紅芳阻，搔頭素髮垂。",
            "清尊難獨酌，終日起相思。"
        ],
        "title": "子駿君實約遊園遇雨而止",
        "id": "9e51ad5d-2ff5-4971-830b-30019c85c49f"
    },
    {
        "author": "范純仁",
        "paragraphs": [
            "相君行樂處，繁盛故王家。",
            "聲遠歌喧閣，香濃酒泛花。",
            "瑰材扶廣厦，美植列甘柤。",
            "彊飲頻中聖，回頭畏麯車。"
        ],
        "title": "子華相公同遊趙令公園",
        "id": "6e7f2dc7-85de-4980-9619-7be61fa76815"
    },
    {
        "author": "范純仁",
        "paragraphs": [
            "盈尺吐紅房，春叢占上陽。",
            "佳名過百品，絕艷冠群芳。",
            "嫩玉舒韶臉，鮮霞避曉光。",
            "楚妃殊衆色，洛浦謝濃粧。",
            "露重珠如綴，風回麝不香。",
            "倦游稀愛賞，得此浣愁腸。"
        ],
        "title": "和王端太中牡丹",
        "id": "eb15fd19-1a82-4286-93b8-caad56edfbba"
    },
    {
        "author": "范純仁",
        "paragraphs": [
            "乘春尋洛社，不憚路岐長。",
            "盈畹花如笑，傾都客若狂。",
            "山林多寂寞，朝市太奔忙。",
            "不似安車老，優游適四方。"
        ],
        "title": "和王太中游洛述懷",
        "id": "7dc86346-e9e1-4c11-bc5f-1320c49dcb2a"
    },
    {
        "author": "范純仁",
        "paragraphs": [
            "始終全盛美，今古莫如公。",
            "華衮加朱紱，安車撤畫熊。",
            "建儲宗社計，破賊廟堂功。",
            "身退謀猷壯，宜哉帝眷隆。"
        ],
        "title": "和君實陪潞公子華景仁宴集各一首  其一",
        "id": "38b1717f-a55d-49f9-baca-1467ca3c2a9f"
    },
    {
        "author": "范純仁",
        "paragraphs": [
            "再擁平陽節，麟符守洛宮。",
            "禮賢多孺子，交政得裴公。",
            "寬簡宜民化，歡游與俗同。",
            "行看歸宰席，致主詠南風。"
        ],
        "title": "和君實陪潞公子華景仁宴集各一首  其二",
        "id": "fe033b81-3eeb-414c-a872-5a583343ad15"
    },
    {
        "author": "范純仁",
        "paragraphs": [
            "莎輾安車穩，花簪醉帽紅。",
            "還鄉慰多士，入洛訪諸公。",
            "覽德如威鳳，歸鞍若去鴻。",
            "清規傳後學，信道不談空。"
        ],
        "title": "和君實陪潞公子華景仁宴集各一首  其三",
        "id": "906d689b-c38b-4493-b82e-289d611c5410"
    },
    {
        "author": "范純仁",
        "paragraphs": [
            "種竹盈軒翠，栽花滿圃紅。",
            "著書評百代，守節避三公。",
            "皎潔升壇玉，孤高漸陸鴻。",
            "清名若嵩少，萬仞亙長空。"
        ],
        "title": "和君實陪潞公子華景仁宴集各一首  其四",
        "id": "cfcfb33d-9158-450f-85ab-87beff7c42db"
    },
    {
        "author": "范純仁",
        "paragraphs": [
            "西臺無吏責，道義得親依。",
            "過宿暌談益，中懷已恨稀。",
            "何情堪久別，無翼不能飛。",
            "愚直相知少，非公誰與歸。"
        ],
        "title": "寄君實",
        "id": "7624ad97-dda4-4ce6-ace4-df3273f8911b"
    },
    {
        "author": "范純仁",
        "paragraphs": [
            "松筠宜歲晚，冰雪照人清。",
            "無限相從樂，空添別後情。",
            "官期何日滿，歸計未能成。",
            "不起思予念，輸君道眼明。"
        ],
        "title": "寄王不疑朝議",
        "id": "421886a5-28e9-4f7d-a484-ec4c80137e79"
    },
    {
        "author": "范純仁",
        "paragraphs": [
            "久暘逢臘雪，酌酒動歡誠。",
            "密勢迷城郭，餘霏冒棟楹。",
            "河光平曳練，嶽色遠堆瓊。",
            "已報豐年瑞，三登賀太平。"
        ],
        "title": "喜雪",
        "id": "a2c8d111-fa9e-4518-a317-ba9f71605a50"
    },
    {
        "author": "范純仁",
        "paragraphs": [
            "詞場同際遇，郡政接循良。",
            "珠玉篇章妙，芝蘭氣味長。",
            "褒言如衮繡，雅意戒鵜梁。",
            "老格松千尺，清文水一塘。",
            "賡酬停筆久，降歎舉幡忙。",
            "當宁神兼武，開邊洮與湟。",
            "再叨藩寄重，難報主恩滂。",
            "憂職思承教，何由到訟棠。"
        ],
        "title": "和張坊州",
        "id": "d2a434e8-5979-498e-8e6d-6e63b39ce7ee"
    },
    {
        "author": "范純仁",
        "paragraphs": [
            "曾陪湖上醉，一別十秋風。",
            "向老相知少，追歡舊德同。",
            "花香來席上，歌韵徹雲中。",
            "美酒盈尊綠，新粧映燭紅。",
            "清時宜共樂，白雪和難工。",
            "便合歸休去，荒田附郭東。"
        ],
        "title": "和微之湖亭席上見贈",
        "id": "a30a1c0a-736b-4bca-8057-d40ec9a97864"
    },
    {
        "author": "范純仁",
        "paragraphs": [
            "仲氏居青瑣，予而各大州。",
            "報君當盡節，省己合回頭。",
            "繼述將何有，榮華過即休。",
            "相期知止足，里社早同遊。"
        ],
        "title": "酬慶州五弟",
        "id": "7543ba97-5613-4546-a196-6c2b3b4d5d79"
    },
    {
        "author": "范純仁",
        "paragraphs": [
            "一日如三歲，離懷不可忘。",
            "宦遊難會合，衰老易悲傷。",
            "原上鴒飛急，天邊雁序長。",
            "如何名利役，白首遠相望。"
        ],
        "title": "寄二弟",
        "id": "ba1aa1f8-74ab-4856-915d-ec8bbef59d8c"
    },
    {
        "author": "范純仁",
        "paragraphs": [
            "肝膽輸將竭，因鍾兩目盲。",
            "小冠希子夏，令色恥丘明。",
            "青白何曾變，紛華舊不爭。",
            "幸回觀物志，都作反身誠。"
        ],
        "title": "目盲",
        "id": "40bde01c-490d-42f1-bdf8-3783f24e2ec8"
    },
    {
        "author": "范純仁",
        "paragraphs": [
            "過盡瀟湘景，冥行固不分。",
            "烏羊飧可飫，白酒飲能醺。",
            "自息登臨興，因無出入勤。",
            "靈妃曾鼓瑟，信有尚堪聞。"
        ],
        "title": "謫居零陵",
        "id": "0d0c955c-02e6-4c9d-b983-df083a12d2f5"
    },
    {
        "author": "范純仁",
        "paragraphs": [
            "患難人皆恤，誰能絕信音。",
            "寧忘問生死，可是盡浮沉。",
            "信子情無矯，知予咎自深。",
            "嚴冬見松柏，爲有歲寒心。"
        ],
        "title": "無書",
        "id": "347c8264-3895-4420-81ce-13e4f7a8dee0"
    },
    {
        "author": "范純仁",
        "paragraphs": [
            "始駭舟衝簸，顛風振厚坤。",
            "濤聲如壞屋，雨勢若翻盆。",
            "力援煩舟子，驚號閔稚孫。",
            "全家脫魚腹，應有未招魂。"
        ],
        "title": "覆舟",
        "id": "f908d053-a735-4345-9039-70ea5fa17e5d"
    },
    {
        "author": "范純仁",
        "paragraphs": [
            "衰年逢素節，盲卧桂江東。",
            "應有登高會，其如摘埴翁。",
            "捫杯難舉酒，嗅菊不知叢。",
            "白首跧僧室，無煩落帽風。"
        ],
        "title": "零陵重陽",
        "id": "f045637f-3a03-4b48-ac4b-cc8993166cb4"
    },
    {
        "author": "范純仁",
        "paragraphs": [
            "不起移居念，全因廢兩眸。",
            "門閭俱莫辨，隘陋亦何憂。",
            "瞑鳥離巢遠，盲龜待木浮。",
            "平生安穩少，蓋乏措身謀。"
        ],
        "title": "零陵移居",
        "id": "cf5085b1-a7cd-4dd1-86dc-364edafbe884"
    },
    {
        "author": "范純仁",
        "paragraphs": [
            "感秋懷弟妹，憔悴客瀟湘。",
            "他日常星聚，衰年隔雁行。",
            "既盲難引望，垂老易悲傷。",
            "安得騎鴻鵠，高飛向汝傍。"
        ],
        "title": "零陵憶弟妹",
        "id": "23064e97-a6db-4643-8a3e-d83ee43e21b1"
    },
    {
        "author": "范純仁",
        "paragraphs": [
            "勿起還鄉念，囊空不易居。",
            "田租收素薄，官俸奪無餘。",
            "顔困嘗求米，丘貧樂飯蔬。",
            "朱門啟新第，懸罄是吾廬。"
        ],
        "title": "零陵寄三弟五弟二首  其一",
        "id": "c5bdf803-81d9-4f09-bdb9-3a9626879a3a"
    },
    {
        "author": "范純仁",
        "paragraphs": [
            "勿起還鄉念，人多故與親。",
            "舊通鄉里意，皆仰俸餘緡。",
            "望縱諸家息，情須一飯伸。",
            "誰能悠久坐，白眼絕朋賓。"
        ],
        "title": "零陵寄三弟五弟二首  其二",
        "id": "3d4a1562-359e-4e37-bd31-88a6abd7bd58"
    },
    {
        "author": "范純仁",
        "paragraphs": [
            "御史得言天下事，吾兄清直副明揚。",
            "方當旒扆勤開納，肯使江湖勇退藏。",
            "賢者慮時心欲破，仁人致主策須長。",
            "朝廷寬大生靈急，只在忠臣振紀綱。"
        ],
        "title": "送貫之兄被召爲御史三首  其一",
        "id": "b90fca50-6b09-485a-be48-307dc5c0ffa5"
    },
    {
        "author": "范純仁",
        "paragraphs": [
            "憶昔先門陟諫垣，正人風采動朝端。",
            "家聲宜有琳琅器，兄職今峨獬豸冠。",
            "臺閣繼登時所貴，忠賢得用古來難。",
            "浮榮未必吾儒志，會把功名竹帛看。"
        ],
        "title": "送貫之兄被召爲御史三首  其二",
        "id": "04a18e4b-03df-4154-9306-eaff6e971143"
    },
    {
        "author": "范純仁",
        "paragraphs": [
            "艱禍龍鍾百指存，共全餘齒頼依仁。",
            "鴒原方顧飛鳴急，烏府俄聞拔擢新。",
            "此別宦遊須異地，從今教撫更何人。",
            "他年莫負鄉關約，明月扁舟白酒醇。"
        ],
        "title": "送貫之兄被召爲御史三首  其三",
        "id": "e0d393db-8fcb-4602-b046-a793ab70778b"
    },
    {
        "author": "范純仁",
        "paragraphs": [
            "聖朝旌德向丘園，紫詔頒恩到蓽門。",
            "鄉老始知爲善貴，競相廉讓教兒孫。"
        ],
        "title": "孔寧極先生拜官二首  其一",
        "id": "a58f79e0-b802-4302-b3a3-1117978b9488"
    },
    {
        "author": "范純仁",
        "paragraphs": [
            "先生操術本真儒，進退恬然與道俱。",
            "寵至不驚高節在，豈顓虛譽激凡愚。"
        ],
        "title": "孔寧極先生拜官二首  其二",
        "id": "0e1128ad-0d7f-47f8-90fa-f0cf20e4f0de"
    },
    {
        "author": "范純仁",
        "paragraphs": [
            "雲擁樓臺雪擁川，親朋行望舉吟鞭。",
            "煙龕萬疊凌花霰，坐見金人變玉僊。"
        ],
        "title": "龍門山二首  其一",
        "id": "eaa09916-7bf5-4119-8d08-28445d9bf296"
    },
    {
        "author": "范純仁",
        "paragraphs": [
            "松筠深處訪潛溪，唐相當年卜隠棲。",
            "必竟主人歸不得，只教游客駐輪蹄。"
        ],
        "title": "龍門山二首  其二",
        "id": "3c68da71-8606-4330-82fa-7fa798760522"
    },
    {
        "author": "范純仁",
        "paragraphs": [
            "亂石巉空聳翠稜，攀蘿尋勝逐溪聲。",
            "愛山懷友情無限，日暮巖邊獨記名。"
        ],
        "title": "獨游石巖寄諸友",
        "id": "d3bbecb8-bfe3-4530-a8ca-5ec3ec80c94e"
    },
    {
        "author": "范純仁",
        "paragraphs": [
            "穰鄧相逢已十年，想懷風格鎮依然。",
            "身同幻境融都寂，心得玄珠照自圓。",
            "倚錫靜眠松下石，煮茶閒試竹間泉。",
            "利名識盡情猶熟，終羨吾師絕世緣。"
        ],
        "title": "寄香嚴海僊上人",
        "id": "dc9e8076-129d-4cf0-ae8b-7fa809ca699b"
    },
    {
        "author": "范純仁",
        "paragraphs": [
            "玉峰環照碧伊寒，樓閣參差四望間。",
            "散騎從游皆故友，一川清景徹南山。",
            "笑言迥出塵埃外，心意都如物象閒。",
            "夫子官居慣追賞，故饒諸客獨先還。"
        ],
        "title": "陳和叔游龍門先歸",
        "id": "971a382a-3ee5-4523-8103-b6ef08d80f33"
    },
    {
        "author": "范純仁",
        "paragraphs": [
            "共驅羸馬躡寒蕪，景色鮮明近洛都。",
            "出谷流泉春更綠，隔林幽鳥暮相呼。",
            "伊川舊賞疑朝夢，少室重看勝畫圖。",
            "從此便窮山水樂，相從應不厭崎嶇。"
        ],
        "title": "和王弱翁白沙道中",
        "id": "3e7a629a-ee4e-4bdd-a74b-40286c66ab1e"
    },
    {
        "author": "范純仁",
        "paragraphs": [
            "山開曉色千峰玉，草映寒光萬點瓊。",
            "爲我春游添景物，不教桃李獨鮮明。"
        ],
        "title": "龍門馬上望雪",
        "id": "034a5528-6873-4122-95f6-76383a372413"
    },
    {
        "author": "范純仁",
        "paragraphs": [
            "山前陰火煮靈源，昔日曾臨萬乘尊。",
            "歷盡興亡只如此，不隨時俗變寒溫。"
        ],
        "title": "臨汝溫泉",
        "id": "a58c1749-a3fc-4b31-a3e5-181e0dc9c1a3"
    },
    {
        "author": "范純仁",
        "paragraphs": [
            "誰知造化擘巍峨，千古伊流向此過。",
            "四面寒松擁香剎，兩崖蒼石束寒波。",
            "身閒愈覺良朋貴，詩拙翻羞好景多。",
            "宜向諸方縱蕭散，明朝望洛下長坡。"
        ],
        "title": "與王弱翁游龍門",
        "id": "1eed1182-da7a-4688-85c2-5ddf8d2108be"
    },
    {
        "author": "范純仁",
        "paragraphs": [
            "至人脩練久能成，此誥嘗聞降帝庭。",
            "寶墨森森聳鸞鳳，訓詞一一在生靈。",
            "既將道行蒙幽顯，奚必僊蹤到杳冥。",
            "鶴駕雲軿非我覿，祇期操履學真經。"
        ],
        "title": "許真君天誥",
        "id": "c8cd5162-c0ef-4db5-9b25-5afd4b48bbe0"
    },
    {
        "author": "范純仁",
        "paragraphs": [
            "漢法忠賢有不容，遂持名節隠蒿蓬。",
            "生靈莫見真儒效，爵祿多酬戰士功。",
            "燕市終難沽美璞，魚羅安得挂飛鴻。",
            "聖朝高士優游甚，自有行藏繼祖風。"
        ],
        "title": "讀逸民傳寄孔寧極先生",
        "id": "91e09010-3835-48ce-a15b-eba7f61335a2"
    },
    {
        "author": "范純仁",
        "paragraphs": [
            "夫子天資過我曹，兩兼才德屬人豪。",
            "不求近譽聲逾遠，能處卑官道益高。",
            "豈止一同裁美錦，直須萬俗被重袍。",
            "由來康濟吾儒事，撫遍瘡痍莫厭勞。"
        ],
        "title": "和曼叔閒書",
        "id": "670605b9-15a4-49fc-bb3d-330e35c7b34d"
    },
    {
        "author": "范純仁",
        "paragraphs": [
            "拂曙征人各向方，乍明林野更青蒼。",
            "雲頭漏日開秋色，馬足翻沙破曉霜。",
            "時事罕聞心愈靜，故人不見恨空長。",
            "憐君素愛還鄉樂，行役雖勞肯暫忘。"
        ],
        "title": "又和早行",
        "id": "9a7141d3-6328-4d88-9157-72f99a39355e"
    },
    {
        "author": "范純仁",
        "paragraphs": [
            "王化由來起一同，盡由守宰致平隆。",
            "坐移風俗爲能政，勤撫生靈是至忠。",
            "四境肅清民害去，一方和樂主恩通。",
            "吾皇有德真堯舜，唯待諸君共理功。"
        ],
        "title": "循吏",
        "id": "03a504e1-da53-471e-84a3-500c7681c219"
    },
    {
        "author": "范純仁",
        "paragraphs": [
            "虐吏天資害物深，斯民無恥歎刑淫。",
            "只憑豺虎貪殘意，肯順乾坤長養心。",
            "骨肉盡將成怨府，君親何以致薰琴。",
            "終逢族滅令人快，智者爲謀豈待箴。"
        ],
        "title": "酷吏",
        "id": "4452be9a-9b96-4e17-9337-839581e268d2"
    },
    {
        "author": "范純仁",
        "paragraphs": [
            "萬籟蕭然送夕曛，鍛聲相應互成文。",
            "高隨晚吹驚愁耳，清入霜空透暮雲。",
            "始訝僧魚敲曉石，靜如山木響秋斤。",
            "五兵若可爲農器，此韵千家不厭聞。"
        ],
        "title": "聞鍛",
        "id": "ed3eb4d7-915e-4588-808f-67d847dba61e"
    },
    {
        "author": "范純仁",
        "paragraphs": [
            "誰向西山選翠琳，中含太古自然音。",
            "昔逢虞帝來祥鳳，今與陶家伴素琴。",
            "清越乍敲脩竹裏，堅方真合哲人心。",
            "一鎸名姓將難朽，千載知君道德深。"
        ],
        "title": "和象之石磬",
        "id": "fb013e1f-5fb9-4fa0-83a3-914c14db7bb8"
    },
    {
        "author": "范純仁",
        "paragraphs": [
            "相君勳業冠朝端，愛子猶居字俗官。",
            "道德相傳家有法，功名善繼古爲難。",
            "清平足使群情化，談笑能令萬室安。",
            "千里遠途今日見，願當仁政勿盤桓。"
        ],
        "title": "送賈春卿宰尉氏",
        "id": "6f7a20ca-79d0-4cb4-a1a0-0e31e1baa661"
    },
    {
        "author": "范純仁",
        "paragraphs": [
            "卧錦仙郎久卜居，滿床書史日康娛。",
            "邀朋欲走趨齋閣，不厭塵埃俗客無。"
        ],
        "title": "赴鄭郎中宴集",
        "id": "a6fde377-3e2d-45a0-b7c3-ebcd794819f0"
    },
    {
        "author": "范純仁",
        "paragraphs": [
            "疏閒心蹟久相親，一別江城兩見春。",
            "身若孤鴻長慕侶，道非尺蠖敢求伸。",
            "優游歲月空尸祿，明潤溪山不染塵。",
            "尊酒從容皆勝景，欠君來作席中賓。"
        ],
        "title": "寄辛化光",
        "id": "4e59565b-6b8c-41ec-a9cc-a180cf53a2d1"
    },
    {
        "author": "范純仁",
        "paragraphs": [
            "十年游宦阻朋從，尊酒俄欣二友同。",
            "單父能名推子賤，襄陽高節愛龐公。",
            "六朝山色空陳迹，十里松聲正晚風。",
            "聯騎追攀不知暮，却嫌歸路入塵中。"
        ],
        "title": "和吳君平游蔣山兼呈王安國二首  其一",
        "id": "badf15fe-986d-40d7-a7e7-b60984bf82b0"
    },
    {
        "author": "范純仁",
        "paragraphs": [
            "錢塘山色飽相從，復此登臨景物同。",
            "舊國池臺餘草碧，夕陽樓閣半山紅。",
            "當時言笑如朝夢，今日心顔盡老翁。",
            "終愛巖間坐禪客，能將萬事付虛空。"
        ],
        "title": "和吳君平游蔣山兼呈王安國二首  其二",
        "id": "3657dd2d-c1f4-43ef-8b98-11d7c6e57d24"
    },
    {
        "author": "范純仁",
        "paragraphs": [
            "世閥俱承父祖風，又叨宦契十年中。",
            "棠陰代領諸侯印，棣萼更聯御史驄。",
            "白首相期唯信道，清朝連貶爲輸忠。",
            "駑駘詎合參騏驥，應合心能報主同。"
        ],
        "title": "和呂獻可江口見贈",
        "id": "550d23be-c23c-4688-b150-a0431bab1cae"
    },
    {
        "author": "范純仁",
        "paragraphs": [
            "去年仁政與春來，真賞曾蒙醉目回。",
            "紅旆已隨芝檢去，滿欄芳意爲誰開。"
        ],
        "title": "和呂獻可牡丹",
        "id": "c7736950-844a-4d97-8a18-d83d931cfc45"
    },
    {
        "author": "范純仁",
        "paragraphs": [
            "驅車日日望行舟，目斷風帆不可留。",
            "獨有召公遺愛地，蒼山重疊滿晴樓。"
        ],
        "title": "和獻可龍峰寺見寄三首  其一",
        "id": "e5f992fd-47dd-4fcd-bccd-449ab2164af9"
    },
    {
        "author": "范純仁",
        "paragraphs": [
            "丹心自許酬明主，百謫那能避貴權。",
            "此道方今誰復問，望公須向古人前。"
        ],
        "title": "和獻可龍峰寺見寄三首  其二",
        "id": "4585604f-c25e-4f6c-98c0-24b9d12042e2"
    },
    {
        "author": "范純仁",
        "paragraphs": [
            "忠臣多快姦臣憤，天意人情可奈何。",
            "安得臯夔能致主，早聞堯舜復賡歌。"
        ],
        "title": "和獻可龍峰寺見寄三首  其三",
        "id": "c4a26d97-0734-4e5f-aadd-1599ce5539ea"
    },
    {
        "author": "范純仁",
        "paragraphs": [
            "感時情緒已難禁，况復懷賢恨愈深。",
            "鴉噪晚林催遠客，雲藏夕照弄輕陰。",
            "松筠自信凌霜操，葵藿長傾向日心。",
            "同志飄零山館寂，欲沽芳酒與誰斟。"
        ],
        "title": "和獻可丙午二月六日別臺中僚友",
        "id": "4c4df746-6f57-41b4-b9a6-d263731f3a50"
    },
    {
        "author": "范純仁",
        "paragraphs": [
            "品珍方重寄來難，長憶東吳把酒看。",
            "笠澤煙閑排錦樹，洞庭霜老摘金丸。",
            "清香先透筠籠細，甘液俄通玉齒寒。",
            "不學荔枝遺國恨，曾煩驛使到長安。"
        ],
        "tags": [
            "洞庭湖"
        ],
        "title": "荆甘",
        "id": "aec931df-663d-40dd-af1e-c69cf9bc38dc"
    },
    {
        "author": "范純仁",
        "paragraphs": [
            "誰爇長松製作勤，輕煤勻膩雜蘭薰。",
            "中疑玄石無纖翳，外若靈犀有密紋。",
            "溪石乍研浮紫翠，蜀牋試寫落烟雲。",
            "會將點畫傳青簡，千古忠邪爲爾分。"
        ],
        "title": "兖墨",
        "id": "1f3f3202-a14d-4001-bea7-7c6843a113e2"
    },
    {
        "author": "范純仁",
        "paragraphs": [
            "他年嘗苦見君難，每一相逢百倍歡。",
            "正值風煙遥化邑，敢期塵土共麤官。",
            "夜談往往驚晨鼓，樂飲時時解醉鞍。",
            "遊遍洛陽佳勝地，須將歸興暫盤桓。"
        ],
        "title": "寄曼叔",
        "id": "0efbab4c-51fa-4d24-a751-cd584d405435"
    },
    {
        "author": "范純仁",
        "paragraphs": [
            "同榜同僚是別緣，所存相近復相便。",
            "性情疏懶忘官檢，襟抱平夷學古賢。",
            "仁者才謀當濟物，吾曹名利久推天。",
            "須知白首相逢日，不失初心始自全。"
        ],
        "title": "和張統貫之同年",
        "id": "ca0fccaf-9a6a-4712-b0ab-ee17404941ad"
    },
    {
        "author": "范純仁",
        "paragraphs": [
            "出郊尤喜雨初晴，洗出川原物象明。",
            "樓影半藏高柳外，池光遥與綠萍平。",
            "鷗馴長近朱闌戲，民樂爭隨畫隼行。",
            "主禮自忘台鼎貴，芳尊盡日許同傾。"
        ],
        "title": "和韓侍中遊興慶池席上",
        "id": "a4d5d283-6a88-4756-89d5-50485c970a49"
    },
    {
        "author": "范純仁",
        "paragraphs": [
            "勝遊今屬相君家，臺榭高開碧水涯。",
            "森聳綠梧常映日，縈紆寒溜曲穿花。",
            "藤牽柔蔓垂長带，竹引新萌走蟄蛇。",
            "下吏不辭峨醉弁，却愁歸污繡茵車。"
        ],
        "title": "和韓侍中垂蘿洞",
        "id": "690bd2d5-0da1-4f37-965a-1a5dc23d6c85"
    },
    {
        "author": "范純仁",
        "paragraphs": [
            "前朝池閣盡塵埃，登覽慚無弔古才。",
            "舊物祇餘蒼石在，斷牆曾識翠輿來。",
            "回環竹徑穿幽鳥，寂寞茅簷覆故臺。",
            "游客靜觀興廢迹，利名心息若寒灰。"
        ],
        "title": "和韓侍中上巳晚遊九曲池",
        "id": "bb59a795-46ee-4aba-90ad-b73f9f1e74e2"
    },
    {
        "author": "范純仁",
        "paragraphs": [
            "三月芳菲欲暮天，可堪零雨晝連綿。",
            "潤催隴麥將籠節，寒阻春蠶趁早眠。",
            "疏柳拂牆難結絮，嫩苔鋪砌已成錢。",
            "牡丹只待晴陽照，看吐新花一尺圓。"
        ],
        "title": "和韓侍中春陰馬上",
        "id": "d87929f1-6127-4d7f-822b-b7993b00d035"
    },
    {
        "author": "范純仁",
        "paragraphs": [
            "兩奉清歡到碧塘，再遊無奈惜春光。",
            "莎勻古岸添新綠，蝶遶殘花採舊香。",
            "佳木引陰交翡翠，疏林迸筍補篔簹。",
            "從容賞遍西園景，化國偏知日月長。"
        ],
        "title": "次韵韓侍中遊興慶池",
        "id": "27ac87ee-8ae5-4d64-8c9b-0dcf1f76f290"
    },
    {
        "author": "范純仁",
        "paragraphs": [
            "兩陪千騎叩禪關，每聽高吟解客顔。",
            "吉甫壯猷方北伐，謝公高興在東山。",
            "僧軒深閉芳菲靜，春晝初長鳥雀閒。",
            "游覽不知歸逕晚，火城看逐隼旟還。"
        ],
        "title": "和韓侍中登廣教院閣",
        "id": "32b726bc-eda0-4cc1-a675-401222517269"
    },
    {
        "author": "范純仁",
        "paragraphs": [
            "秦地春光似洛陽，牡丹名擅百花場。",
            "巧鍾絕艷群芳後，高翦紅雲萬葉彊。",
            "露滿金盤看國色，風回綺席識天香。",
            "酒酣只欲盈簪戴，聊伴衰顔照玉觴。"
        ],
        "title": "和韓侍中同賞牡丹",
        "id": "a5ab3c3c-ffc5-40ee-b42c-a8469e38ab13"
    },
    {
        "author": "范純仁",
        "paragraphs": [
            "三花駢蒂吐芳叢，曲盡東皇造化功。",
            "疑是神山仙子會，霞衣鼎立馭輕風。"
        ],
        "title": "和孫曼叔北禪牡丹一蒂三花",
        "id": "31ca7fed-6117-4220-8956-dca8908890ab"
    },
    {
        "author": "范純仁",
        "paragraphs": [
            "秦川花品似伊川，真賞應同上苑看。",
            "衆卉先收推國艷，五雲高吐學僊冠。",
            "烟苞添色資吟筆，露蘂霑香滿酒盤。",
            "勻壓春叢千萬朵，欲歸猶復遶朱欄。"
        ],
        "title": "和韓侍中西禪牡丹",
        "id": "f38b0d3b-6951-4c5b-9430-59e0786007ae"
    },
    {
        "author": "范純仁",
        "paragraphs": [
            "池邊喜逐綵旗行，初夏亭臺照水明。",
            "筠籜乍開春後綠，林稍長带雨來聲。",
            "新荷獵獵香風遠，深洞沈沈晝景清。",
            "珍重相君憂國意，宴游終亦念農耕。"
        ],
        "title": "和韓侍中初夏游興慶池",
        "id": "05403be5-0615-44d7-a859-14f2154323c2"
    },
    {
        "author": "范純仁",
        "paragraphs": [
            "金節煌煌柅使輈，華清勝絕許陪遊。",
            "東來渭水晴光動，西望長安翠靄浮。",
            "休羨青山供秀句，好歸黄閤告嘉猷。",
            "憶公何處偏回首，身在朝元最上頭。"
        ],
        "title": "與張靖學士游華清宮雍帥錢子飛端明以詩見寄次韵和",
        "id": "4e120b17-302e-4810-9e07-0a2573abba9c"
    },
    {
        "author": "范純仁",
        "paragraphs": [
            "丹葩翠葉競夭濃，蜂蝶翩翻弄暖風。",
            "濯雨正疑宮錦爛，媚晴先奪曉霞紅。",
            "芳菲劍外從來勝，歡賞天涯爲爾同。",
            "却想鄉關足塵土，只應能見畫圖中。"
        ],
        "title": "和吳仲庶龍圖西園海棠",
        "id": "54e1f55e-e0c2-4950-95c2-9742ef839dfb"
    },
    {
        "author": "范純仁",
        "paragraphs": [
            "清節高風世所推，秋毫名宦肯徘徊。",
            "勇拋朝市無窮事，笑指林泉獨自來。",
            "吟榻未移溪月上，醉巾長拂野雲回。",
            "塵衣欲作登門客，几杖何妨許暫陪。"
        ],
        "title": "贈眉陽致政程濬少卿",
        "id": "7cfecc25-0d52-4127-9ba4-bcecb0f3b655"
    },
    {
        "author": "范純仁",
        "paragraphs": [
            "錦城寒食最繁華，游騎翩翩雜鈿車。",
            "烟染翠行環郭柳，波摇紅影隔江花。",
            "長年已覺春如夢，遠客唯應醉是家。",
            "回首鄉關行樂地，風光正好路岐賒。"
        ],
        "title": "和吳仲庶遊碑樓大慈二寺",
        "id": "1f626ad1-5f21-48d3-b281-170a1ae5b194"
    },
    {
        "author": "范純仁",
        "paragraphs": [
            "天涯春色蜀川多，勝賞相從到薜蘿。",
            "遶郭烟蕪深似染，隔林山鳥靜能歌。",
            "花邊密擁青絲蓋，陌上輕馳白玉珂。",
            "察俗自知無遠術，祇於民樂驗時和。"
        ],
        "title": "和吳仲庶上巳遊學射山",
        "id": "ec82fa62-9afd-4258-a1b0-4e2542bdf474"
    },
    {
        "author": "范純仁",
        "paragraphs": [
            "東郊行樂冠西州，古寺岧嶢翠嶺頭。",
            "化俗文翁傳豈弟，尋山謝傅繼風流。",
            "天涯尊酒欣相遇，劍外三春得共遊。",
            "雅興直須窮勝賞，年光難使隙駒留。"
        ],
        "title": "和吳仲庶晚春遊海雲",
        "id": "c6f29a39-821e-47d4-91bd-a619d82f6715"
    },
    {
        "author": "范純仁",
        "paragraphs": [
            "古祠幽邃錦城隈，千騎懽游宴席開。",
            "盡日風光隨綵旆，一方民樂在春臺。",
            "江頭佛寺藏深竹，郊外人家蔭綠槐。",
            "已奉更書催別緒，肯辭清賞屢追陪。"
        ],
        "title": "又和暮春蠶市",
        "id": "d3666f62-5346-4b0e-9334-52da8ebb11da"
    },
    {
        "author": "范純仁",
        "paragraphs": [
            "東海拋官勇退時，邦人留止任牽衣。",
            "三朝報國丹心盡，萬里還鄉一棹歸。",
            "身向清閒添壽考，德因潛隠更光輝。",
            "常思把酒親高議，何日單車遂扣扉。"
        ],
        "title": "寄臨邛致政常郎中",
        "id": "0a717807-e902-4e14-95dc-f899dbe2f72a"
    },
    {
        "author": "范純仁",
        "paragraphs": [
            "使者觀風過晚春，逢山應暫柅征輪。",
            "雲埋雪嶺鋪銀界，日射金仙照碧津。",
            "千里謳謠民足食，萬家水竹地無塵。",
            "未能結駟相從去，簿領空嗟絆此身。"
        ],
        "title": "寄持正都官按部嘉眉",
        "id": "468bb397-5c00-46a2-9ea0-5c5a2e3e0526"
    },
    {
        "author": "范純仁",
        "paragraphs": [
            "嘉川荔子著芳名，携從歸鞍到錦城。",
            "馳驛幸無唐日貢，甘芹聊致野人情。",
            "丹砂結顆藏膏露，赭縠爲囊貯嫩瓊。",
            "京洛不須圖畫去，得公佳句自分明。"
        ],
        "title": "以眉州綠荔枝寄吳仲庶有詩次韵",
        "id": "f0108494-97b9-4ac6-87c9-378106f6be33"
    },
    {
        "author": "范純仁",
        "paragraphs": [
            "古祠清燕敞虛堂，喬木森森晝景長。",
            "池面雨來荷助響，席間風細篆生香。",
            "烏紗傾側朋簪樂，翠縠翩翻舞袖長。",
            "牽俗自嗟行役去，阻陪千騎醉瑶觴。"
        ],
        "title": "和仲庶江瀆避暑",
        "id": "81b10a5c-b3ca-4914-9083-781a7bf0ab3b"
    },
    {
        "author": "范純仁",
        "paragraphs": [
            "遠客親仁豈素期，况陪文酒復經時。",
            "自慚拙宦多遷逐，每歎良朋易別離。",
            "白首馮唐空已老，清秋宋玉不勝悲。",
            "仰公早展經綸志，百辟方今待允釐。"
        ],
        "title": "將出蜀次仲庶送行詩韵敘別",
        "id": "a7edfead-67c3-4dfe-9ace-1e8e557ef6cc"
    },
    {
        "author": "范純仁",
        "paragraphs": [
            "英風一別幾經年，尊酒相逢意灑然。",
            "欲報重知慚國士，喜同清議屬真賢。",
            "武侯方屈南陽卧，蕭相曾封漢水邊。",
            "好及新春頒惠化，行藏吾道合推天。"
        ],
        "title": "寄李審言龍圖",
        "id": "48d5e20a-9ab7-40c2-aec2-6d815c1d725b"
    },
    {
        "author": "范純仁",
        "paragraphs": [
            "先君同榜更何人，教育偏蒙契義親。",
            "孔氏繫匏暫滯迹，遼陽歸鶴羨閒身。",
            "四朝盛事渾經眼，千日濃醪好入脣。",
            "箕潁更無高放客，只應梅柳爲公春。"
        ],
        "title": "酬張杲卿相公見招",
        "id": "db7b9de1-0b6e-4ca3-8fb7-7f77bbf09bb3"
    },
    {
        "author": "范純仁",
        "paragraphs": [
            "蜀國海棠春最妍，萬枝紅錦憶曾觀。",
            "鄉人折贈情尤重，肯與群花一等看。"
        ],
        "title": "和閻五秀才折海棠見贈",
        "id": "88a759cb-e8eb-427d-961c-28c5fa4d8126"
    },
    {
        "author": "范純仁",
        "paragraphs": [
            "七月高樓暑氣回，荷香細逐水風來。",
            "翠蛾細袖歌聲遠，綠野蒼山醉眼開。",
            "羈客秋懷追屈宋，主人交義繼陳雷。",
            "他年林下相逢去，詩酒何妨許重陪。"
        ],
        "title": "宿州元太守北樓席上",
        "id": "c9055a19-b203-450b-93f6-ca7fba5e3047"
    },
    {
        "author": "范純仁",
        "paragraphs": [
            "三朝勤瘁不謀身，今日官閒與道親。",
            "紆組還鄉宜最樂，居山得祿未全貧。",
            "性情有暇窮真理，門館無權少俗賓。",
            "會待收蹤歸畎畝，就君同醉洞天春。"
        ],
        "title": "和吳伯脩洞霄宮",
        "id": "13ef7ac1-32ce-4304-a11b-23dcd059213f"
    },
    {
        "author": "范純仁",
        "paragraphs": [
            "蘄水分携自昔時，六年奔走困長岐。",
            "人憐家世三朝舊，身在風波一葉危。",
            "白髮星星驚歲月，丹心皎皎仗朋知。",
            "林泉早晚歸休去，廩祿無厭愧漏巵。"
        ],
        "title": "和滕中舍見寄",
        "id": "095d26f4-1a9f-4dc3-8211-85c865f76714"
    },
    {
        "author": "范純仁",
        "paragraphs": [
            "相逢同榜盛當年，喜復君來對此筵。",
            "花下莫辭頻把酒，月中曾是共登仙。",
            "左遷還有麤官樂，晚達何妨秀句傳。",
            "得失已看如塞馬，苦心勞力亦徒然。"
        ],
        "title": "和李敷察推即席感舊二首  其一",
        "id": "781f379a-dde0-452b-8c0e-b0a455e4e2c7"
    },
    {
        "author": "范純仁",
        "paragraphs": [
            "一榜登科二十年，江城偶得共盤筵。",
            "鄭公雅喜中都職，梅福曾由邑吏僊。",
            "白首相期情契厚，素風猶待子孫傳。",
            "狂歌醉舞形骸外，吾道從來况坦然。"
        ],
        "title": "和李敷察推即席感舊二首  其二",
        "id": "13a64936-e05b-4da5-ae3b-5f3e4e7a09e1"
    },
    {
        "author": "范純仁",
        "paragraphs": [
            "眉壽康寧位九卿，人間五福最難并。",
            "丹心報國冰霜潔，白首還家里社榮。",
            "化日盡輸高世樂，野雲應似出門情。",
            "淮淝美事傳千載，何止孤風激後生。"
        ],
        "title": "送宋大卿歸淝上",
        "id": "9847ccbc-151e-4fff-aa3b-61443a16d4bd"
    },
    {
        "author": "范純仁",
        "paragraphs": [
            "聖人流澤到真賢，直節清名奕世傳。",
            "惠政謳謠騰楚甸，醉吟風月滿江天。",
            "嗟予濫典劭農印，歸老幾無坐客氈。",
            "一得新詩清百慮，黄粱未熟且安眠。"
        ],
        "title": "和孔宗翰郎中見寄",
        "id": "92361ce7-ac62-472b-87d1-e8965e992972"
    },
    {
        "author": "范純仁",
        "paragraphs": [
            "至道潛心信有功，目前超悟忽圓通。",
            "三身不在諸塵外，萬象全歸一照中。",
            "念絕去來隨處樂，法無取舍自然空。",
            "護持雅屬當仁力，枉問麻陽懶鈍翁。"
        ],
        "title": "和傅欽之見寄",
        "id": "f5c117eb-1603-4ea2-adca-e74d237f7573"
    },
    {
        "author": "范純仁",
        "paragraphs": [
            "宦遊從昔各艱難，方寸寧禁百慮干。",
            "憂患早催顔鬢老，風波回念骨毛寒。",
            "詞場久託平生契，酒席方陪此日歡。",
            "致主庇民嗟晚矣，只堪相約挂塵冠。"
        ],
        "title": "和余周郎中見寄",
        "id": "bb1c406e-6633-446b-b8bd-86cb837bc91b"
    },
    {
        "author": "范純仁",
        "paragraphs": [
            "獨愛高居遠市廛，簷楹軒豁對江天。",
            "門前一曲平橋水，舍側千畦附郭田。",
            "鷗鳥漸能親几杖，兒童應解愛林泉。",
            "朝廷方待忠賢急，莫厭京塵撲馬韉。"
        ],
        "title": "章伯望郊居",
        "id": "c94f86c0-7540-448d-9018-7a68f3b66e7c"
    },
    {
        "author": "范純仁",
        "paragraphs": [
            "戀德懷賢出禁城，片心長挂若摇旌。",
            "留侯老棄人間事，白傅詩傳海外名。",
            "瀟灑琴尊資上壽，太平風月屬高情。",
            "已知世故無關慮，佳句猶煩訓後生。"
        ],
        "title": "和張掞侍郎見寄",
        "id": "7f48db91-aabd-41cb-a48d-77602dc870ae"
    },
    {
        "author": "范純仁",
        "paragraphs": [
            "天兵從昔度長橋，四海干戈一戰銷。",
            "江叟豈能知帝力，醉憑漁艇亢秋潮。"
        ],
        "title": "金陵懷古二首  其一",
        "id": "ccaf0af7-953a-41c1-8306-139c74c1bcd0"
    },
    {
        "author": "范純仁",
        "paragraphs": [
            "六朝文物今何在，千里江山自宛然。",
            "英武南征無殺伐，至今樵牧尚能傳。"
        ],
        "title": "金陵懷古二首  其二",
        "id": "2d1aa205-92b4-4814-a4ef-56787714e1fa"
    },
    {
        "author": "范純仁",
        "paragraphs": [
            "二紀區區困宦遊，相逢莫訝鬢先秋。",
            "清時無補身空老，往事難追涕旋流。",
            "舉世交情憐我少，經旬行色爲君留。",
            "何時歸去江湖上，風月同尋范蠡舟。"
        ],
        "title": "和元子發學士見寄",
        "id": "de503d93-0be0-485f-bcc5-11f45ed0722c"
    },
    {
        "author": "范純仁",
        "paragraphs": [
            "疏慵齋閣晝常扃，忽喜君來病魄醒。",
            "走訪禪山諸洞穴，醉吟詞客舊林亭。",
            "十年多難頭俱白，四友相看眼共青。",
            "別後新詩收滿軸，芝蘭雖遠有餘馨。"
        ],
        "title": "和王著作見寄",
        "id": "2c866f6b-3774-4dc9-847c-067c1d9ccfc5"
    },
    {
        "author": "范純仁",
        "paragraphs": [
            "謫居閒僻少朋游，珍重征帆肯暫收。",
            "多難共驚霜遶鬢，重陽還喜菊盈甌。",
            "樓前雨洗千山翠，天際江橫萬里秋。",
            "節物相催人漸老，此身何日得歸休。"
        ],
        "title": "和李敷重九席上遣興",
        "id": "88420926-7ca1-496c-9c70-b8ba383dace9"
    },
    {
        "author": "范純仁",
        "paragraphs": [
            "地僻官麤儔侶稀，鄉關回首隔殘暉。",
            "鬢霑楚霧人空老，水落紅沙雁自歸。",
            "往事尋思都似夢，素期乖失謾知非。",
            "東風送雨長西去，心逐輕雲日夜飛。"
        ],
        "title": "和謝師厚見寄",
        "id": "c6fa1aaa-03a4-41a4-9f9e-e8cee9902e0b"
    },
    {
        "author": "范純仁",
        "paragraphs": [
            "碧落無雲玉鑒飛，淨中毫髮了能窺。",
            "光隨酒蟻斟銀榼，彩瑩歌人發瓠犀。",
            "露重已從巾角墊，輪傾欲把斗杓携。",
            "醉狂直好探蟾窟，安得陵空萬仞梯。"
        ],
        "title": "中秋賞月",
        "id": "f8c9baa9-5dbd-486c-a9aa-dfa2c5b6888f"
    },
    {
        "author": "范純仁",
        "paragraphs": [
            "仕途名迹本幽遐，諫省俄登忝世家。",
            "恩戴丘山宜盡瘁，言關社稷敢欹邪。",
            "獻芹寧識羔羊美，抱甕徒爲智士嗟。",
            "君子一言華衮重，此身被服愧無涯。"
        ],
        "title": "和耿憲見贈",
        "id": "ade60d7c-9401-455b-8c0f-d2a98039b7f7"
    },
    {
        "author": "范純仁",
        "paragraphs": [
            "素液濃甘勝醴飴，偏零翠柏瑞明時。",
            "何如溥作豐年澤，萬物涵濡被福釐。"
        ],
        "title": "和徐郎中柏枝甘露",
        "id": "f836f7f7-90d8-4d85-8463-ba102c7c9557"
    },
    {
        "author": "范純仁",
        "paragraphs": [
            "宦遊將老愧蓬飄，逢節他鄉倍寂寥。",
            "世網縈身難自解，鬢霜凝鑒不重消。",
            "隨陽鳴雁聞初急，向日丹楓惜半凋。",
            "飽暖全家盡君賜，忍看編戶獨無聊。"
        ],
        "title": "和曹職方至日",
        "id": "482a8245-73c4-49dc-98ee-e40407997563"
    },
    {
        "author": "范純仁",
        "paragraphs": [
            "愆陽六月氣仍驕，多士身勞思亦焦。",
            "膏澤俄隨恩詔溥，螟蝗半逐野雲飄。",
            "歲時敢望家聊給，賦歛能供政有條。",
            "鑿井耕田忘帝力，何當鼓腹播民謠。"
        ],
        "title": "和耿憲秘校喜雨",
        "id": "1b0c2d5c-5b4a-461b-8b51-d12a406b0fbe"
    },
    {
        "author": "范純仁",
        "paragraphs": [
            "今時難得是高人，里社因君俗愈醇。",
            "松竹漸成風月好，只應終日聽韶鈞。"
        ],
        "title": "題李子高虞部園四首  其一",
        "id": "350e0a1f-b2d3-4e72-9cf1-88fc63867bab"
    },
    {
        "author": "范純仁",
        "paragraphs": [
            "脩鍊工夫合自然，河車潛引玉池泉。",
            "老君道德人難識，復見雲孫達二篇。"
        ],
        "title": "題李子高虞部園四首  其二",
        "id": "9be421b0-6079-4ae8-9a9e-6e4344de0727"
    },
    {
        "author": "范純仁",
        "paragraphs": [
            "全家歸隠似前賢，碧酒醇醲白蟹鮮。",
            "心欲生民常富壽，高歌會樂太平年。"
        ],
        "title": "題李子高虞部園四首  其三",
        "id": "ce83ac97-3625-40bc-b153-848b90e74013"
    },
    {
        "author": "范純仁",
        "paragraphs": [
            "不教外物翳襟懷，明合蓍龜亦信哉。",
            "駑蹇自慚無駿骨，謾勞伯樂品題來。"
        ],
        "title": "題李子高虞部園四首  其四",
        "id": "ae11da35-2239-42f5-97b5-534a7b4d6a36"
    },
    {
        "author": "范純仁",
        "paragraphs": [
            "去年對月憶良朋，今夕誰同塞上情。",
            "華髮蒼顔人易老，賞心樂事古難并。",
            "戍樓笛響千山迥，沙漠霜寒萬里明。",
            "半夜歸鴻飛不斷，好將幽夢到淮城。"
        ],
        "title": "和曹演甫中秋見懷",
        "id": "614478d1-fc50-4742-8611-065bfd0cf392"
    },
    {
        "author": "范純仁",
        "paragraphs": [
            "君緣直道阻橫飛，我愧無才振國威。",
            "同榜同僚忝契分，使秦使蜀重親依。",
            "裹糧衣帛身空老，學易知天志尚違。",
            "白首相期惟信義，世情徒是亦徒非。"
        ],
        "title": "和閻灝屯田五十歲元日感懷",
        "id": "ece6450c-76fd-40d0-9c22-6bab34af8d6c"
    },
    {
        "author": "范純仁",
        "paragraphs": [
            "侍行曾見羽書飛，獨鶴歸遼想令威。",
            "三紀家聲幾泯泯，重來民俗尚依依。",
            "脫身負擔誠多幸，屏迹山林願正違。",
            "主諾已繄賢者助，第承先業愧才非。"
        ],
        "title": "和吳仲舉通判見贈",
        "id": "771be324-2692-480f-84cb-bf7daef8f1da"
    },
    {
        "author": "范純仁",
        "paragraphs": [
            "主人忘倦客忘歸，長憶江邊惜別時。",
            "日下青山猶促席，風衝畫鷁正酬詩。",
            "盤堆白玉鱸腴美，手擘黄金蟹殻肥。",
            "今日相思孤戍裏，塵沙滿眼鬢垂絲。"
        ],
        "title": "塞下追憶烏江之會寄李誠之待制",
        "id": "cb6af8a7-681b-4c64-9d76-2e837b7cd393"
    },
    {
        "author": "范純仁",
        "paragraphs": [
            "秋懷多感怯清笳，判向西風醉帽斜。",
            "塞上星霜人易老，幕中談笑客偏嘉。",
            "金英浮酒稠於蟻，丹葉妝林遠似花。",
            "身健幾逢佳節在，登臨尤更惜年華。"
        ],
        "title": "和閻灝重陽見贈二首  其一",
        "id": "dca8730c-9615-47ae-b7cf-06ea3c4a9771"
    },
    {
        "author": "范純仁",
        "paragraphs": [
            "登高宜不負良期，須信時光似隙暉。",
            "碧穗引鑪香滿坐，黄金遶席菊成圍。",
            "物華旋逐鳴飆減，客思空隨去雁飛。",
            "莫訝尊前偏醉倒，醉鄉纔到便忘歸。"
        ],
        "title": "和閻灝重陽見贈二首  其二",
        "id": "b9e1d3b6-0ae1-47c6-b0f9-691d26a868dc"
    },
    {
        "author": "范純仁",
        "paragraphs": [
            "九日天邊倚戍樓，他年江國想陪遊。",
            "鱸腴滑與蓴絲薦，菊蘂香隨酒蟻浮。",
            "別後星霜催老態，秋來顔鬢染鄉愁。",
            "懷賢感舊情難盡，待向東西丐一州。"
        ],
        "title": "和曹演甫秋日見寄",
        "id": "0704d96b-c549-4891-833b-a0855432395e"
    },
    {
        "author": "范純仁",
        "paragraphs": [
            "賢愚雖間契稠重，科籍同兼甲子同。",
            "省斂劭農明主意，霽威問俗古人風。",
            "陽和煦物先春到，膏澤隨車大旱中。",
            "感舊知恩誰最篤，塞垣憔悴一衰翁。"
        ],
        "title": "王聖美太丞奉使西來喜而有贈",
        "id": "8c583779-c616-4df9-a1bd-a0c2dab312da"
    },
    {
        "author": "范純仁",
        "paragraphs": [
            "翩翩飛鞚發雲間，壯士旁觀亦汗顔。",
            "勢若投丸當峻坂，影如掣電下空山。",
            "漢兵神速從天落，楚騎飆馳取將還。",
            "聖主恩深懷獷俗，謾教角逐向安閒。"
        ],
        "title": "和聖美觀騎士翥坡",
        "id": "fc52c5ed-f56a-4675-93b5-df504fabde18"
    },
    {
        "author": "范純仁",
        "paragraphs": [
            "胡懾天威自走藏，腐儒焉用合還鄉。",
            "駑駘戀主心終在，鼯鼠營身技不長。",
            "晚歲胸襟成濩落，故山林壑謾青蒼。",
            "進趨無術歸無計，聊得君詩浣肺腸。"
        ],
        "title": "和聖美壁間題",
        "id": "cba1825a-f72b-40d8-b019-653d186d9688"
    },
    {
        "author": "范純仁",
        "paragraphs": [
            "今日天涯同一笑，當年澤畔共長吟。",
            "還朝未復中臺職，報主長存國士心。"
        ],
        "title": "和聖美三岔鋪留題",
        "id": "b7327376-1a49-4fbe-86ee-0940040edb50"
    },
    {
        "author": "范純仁",
        "paragraphs": [
            "低昂坐作疾如風，羌管夷歌唱和同。",
            "應爲降胡能蹈抃，不妨全活向軍中。"
        ],
        "title": "蕃舞",
        "id": "beed692f-ee40-4902-9690-e843c310c74e"
    },
    {
        "author": "范純仁",
        "paragraphs": [
            "蟻分突騎向高岑，馳下危塗萬丈深。",
            "獷俗輕生唯鬭險，垂堂寧復戒千金。"
        ],
        "title": "觀疆人翥坡",
        "id": "e0daca6e-e30c-49d0-a874-2b8fbe81f413"
    },
    {
        "author": "范純仁",
        "paragraphs": [
            "聖主憂勤百職脩，忠臣那復作身謀。",
            "遐方民力資周度，晚歲人情樂小休。",
            "郭震能僵烏質脛，陳湯解斬郅支頭。",
            "知賢獨恨官疏遠，珠璧何時免暗投。"
        ],
        "title": "和聖美華池感事",
        "id": "b3c4d447-5ba7-4342-a5cb-46d08a118faa"
    },
    {
        "author": "范純仁",
        "paragraphs": [
            "智淺才疏合竄流，生逢堯舜忍空休。",
            "猶慙世舊垂青眼，未報君恩已白頭。",
            "貴老何由操几杖，愛賢曾是繼箕裘。",
            "新春遥祝增眉壽，阻向賓筵跪一甌。"
        ],
        "title": "寄陳述古賓客萬璉郎中二首  其一",
        "id": "0a8d8561-058c-4fe4-97fd-221430341ea4"
    },
    {
        "author": "范純仁",
        "paragraphs": [
            "欣欣萬物占芳春，對景那知放逐身。",
            "粗守素風諳左宦，擬投白社愧高人。",
            "漢疏蚤命東門駕，商老方爲少海賓。",
            "空辱忘年微報稱，浪酬佳唱恃心親。"
        ],
        "title": "寄陳述古賓客萬璉郎中二首  其二",
        "id": "f4e32578-0cbb-473f-a418-a867bf390577"
    },
    {
        "author": "范純仁",
        "paragraphs": [
            "危蹤俄復罣刑書，得喪情懷久已無。",
            "憂道不知身竄逐，登山未敵世崎嶇。",
            "戀軒無計慚疲馬，向日低飛作晚烏。",
            "薄祿未拋生事拙，涸鱗徒憶縱江湖。"
        ],
        "title": "和王定國見寄",
        "id": "229413c4-f749-43e7-b468-4d7631cee984"
    },
    {
        "author": "范純仁",
        "paragraphs": [
            "芳信初傳喜滿胸，開緘氣燄若長虹。",
            "文牆目視曹劉短，詩將壇登李杜雄。",
            "一別寒暄迷甲子，十年塵土謾西東。",
            "知君善誘存先契，不欲疏頑墜素風。"
        ],
        "title": "和張伯常見寄",
        "id": "30966cff-dfb9-4480-8ae7-b748828c5058"
    },
    {
        "author": "范純仁",
        "paragraphs": [
            "湖上春游阻重陪，朱轓紅旆想徘徊。",
            "鶑花對席應相覓，不見頻携醉客來。"
        ],
        "title": "春日寄許州韓持國",
        "id": "576d9bed-df3c-4b14-8743-6904c8d219d7"
    },
    {
        "author": "范純仁",
        "paragraphs": [
            "心爲積仁唯豈弟，官因任直少升遷。",
            "處常自享榮期樂，早退皆輸白傅賢。",
            "官路風波今免矣，善人福壽固宜然。",
            "謫居未遂歸田計，猶欲希風向暮年。"
        ],
        "title": "和李康侯屯田見寄韵二首  其一",
        "id": "f1dea06f-50bd-4415-adb5-cf3a103c6164"
    },
    {
        "author": "范純仁",
        "paragraphs": [
            "仕途三黜信多難，名迹常憂不自完。",
            "幸頼聖恩寬罪戾，敢辭閒地儘盤桓。",
            "孟生墜甑何能顧，貢禹塵冠豈復彈。",
            "俸入雖貧家世事，釜魚前世已稱丹。"
        ],
        "title": "和李康侯屯田見寄韵二首  其二",
        "id": "d0b30b64-e78b-4ee3-aaea-8aede2461dd6"
    },
    {
        "author": "范純仁",
        "paragraphs": [
            "碧玉爲池白玉堤，千林萬木盡花開。",
            "携賓欲覓開尊處，祇得清香辨野梅。"
        ],
        "title": "雪中池上",
        "id": "0eee6ce4-15cf-4fdf-9f89-b24076fad8ec"
    },
    {
        "author": "范純仁",
        "paragraphs": [
            "生平迂拙畏非彝，苦愛曾顔道甚夷。",
            "麋鹿豈堪嬰組紱，漁樵只合在山陂。",
            "遭時不歎馮唐老，忍恥空慚鮑叔知。",
            "盈紙更煩佳句贈，雅情深厚俗難窺。"
        ],
        "title": "和管滂著作見寄韵",
        "id": "018dbf05-b454-47ac-bc65-796a6ffee967"
    },
    {
        "author": "范純仁",
        "paragraphs": [
            "官舍荒凉近古城，園林七月起秋聲。",
            "偶來嘉客從芸省，似對清冰滿玉罌。",
            "談笑從容誠吏隠，逢迎疏野愧朝英。",
            "田廬未得長歸去，山鳥知人半夜鳴。"
        ],
        "title": "又和席上見贈",
        "id": "16130d2d-2eef-40fd-b80c-0fe21f8b4d3a"
    },
    {
        "author": "范純仁",
        "paragraphs": [
            "暗拙行身足險艱，青雲有路敢思攀。",
            "學承詩禮難窺奧，仕偶唐虞樂抱關。",
            "掌諫何能裨衮職，護邊無術勒燕山。",
            "風波忽起人情外，瓜李終由自處間。",
            "白髮報君嗟已晚，清朝謫宦愧多閒。",
            "夫君年壯才方劭，豈合迂遲與我班。"
        ],
        "title": "和任夔節推見寄",
        "id": "3d346b51-3370-476d-a0b2-53fd9a0d1683"
    },
    {
        "author": "范純仁",
        "paragraphs": [
            "春湖景物畫圖中，朱閣偏宜翠柳籠。",
            "上客縱談髯奮白，佳人醉舞臉舒紅。",
            "鋪張錦繡花邊日，堆疊琉璃水面風。",
            "民俗歡游魚鳥樂，主人才合代天工。"
        ],
        "tags": [
            "西湖"
        ],
        "title": "和王樂道西湖席上",
        "id": "237d5b47-e387-4f67-bd0a-2c47a50b9138"
    },
    {
        "author": "范純仁",
        "paragraphs": [
            "謫居終日省愆尤，貝錦雖成職我由。",
            "萍梗屢嗟罹放逐，風波更險信沈浮。",
            "生還故里誠多幸，坐廢明時敢不憂。",
            "自是無才速官謗，非關有命壓人頭。"
        ],
        "title": "和王定國見寄",
        "id": "f58542bc-959a-4512-bea5-f6718a9f63d7"
    },
    {
        "author": "范純仁",
        "paragraphs": [
            "養生不達嵇康論，知止聊遵老氏書。",
            "左宦行將三歲許，羸痾復卧四旬餘。",
            "手扶瘦竹形相稱，鬢擬新霜色一如。",
            "獨枉故人詩意重，涅磨無改是璠璵。"
        ],
        "title": "病起和李康侯屯田見寄",
        "id": "861b60cc-fba3-4e8c-bede-04805f42848a"
    },
    {
        "author": "范純仁",
        "paragraphs": [
            "岷峨秀氣入京華，鵬翼摶風勢莫涯。",
            "崑玉照人呈美璞，楚蘭芬畹擢新芽。",
            "朝廷遷陟先諸彥，閭里光榮在一家。",
            "不鄙義陽疲病守，肯來同醉岸烏紗。"
        ],
        "title": "和郭昌朝寺丞見寄二首  其一",
        "id": "9adcf615-a4ec-4093-9a86-730e1ce85ed2"
    },
    {
        "author": "范純仁",
        "paragraphs": [
            "言路再居無少補，護邊三歲乏微勛。",
            "非才自合投閑地，竭節終期報聖君。",
            "老去年光流似水，病來世味薄如雲。",
            "讀書記一將忘十，少壯誰教不自勤。"
        ],
        "title": "和郭昌朝寺丞見寄二首  其二",
        "id": "084d8da4-a6ff-4b5f-a1cd-74671e41dfca"
    },
    {
        "author": "范純仁",
        "paragraphs": [
            "故人還喜笑言同，把酒相看似夢中。",
            "老去卜鄰逢晏子，從來解榻頼陳公。",
            "畫船穩泛平溪淥，層觀高橫落日紅。",
            "莫訝狂歌先盡醉，預愁羈旅向山東。"
        ],
        "title": "和王微之同持國泛舟登樓",
        "id": "05b7d950-c4ef-4ded-9938-ed0ce8d74914"
    },
    {
        "author": "范純仁",
        "paragraphs": [
            "勝概因人得久存，此泉疏鑿自先君。",
            "發源不負當時意，清影猶涵昔日雲。",
            "養正迥當深澗下，朝宗應與衆流分。",
            "今逢賢帥光陳迹，名逐新詩海內聞。"
        ],
        "title": "和鄭通議青州范公泉",
        "id": "33fa5c9a-4b47-4e1a-a3fb-f3f687162454"
    },
    {
        "author": "范純仁",
        "paragraphs": [
            "三紀仁皇侍從臣，當時文學動簪紳。",
            "高明已入儒林傳，舊室長存歷水濱。",
            "峴首空留王粲宅，香山猶識白公真。",
            "他年遺跡應無廢，不墜詩書世有人。"
        ],
        "title": "張掞侍郎讀書堂",
        "id": "0fd6f6b1-d10d-492e-8477-25e1932948eb"
    },
    {
        "author": "范純仁",
        "paragraphs": [
            "一自淮陽阻見賢，俄驚壯齒變衰年。",
            "宦游嗟我身名玷，早退輸君福壽延。",
            "別後童顔應不改，何時醉袂復相連。",
            "白頭猶忝山城守，常愧君恩未盡宣。"
        ],
        "title": "和劉孝叔吏部見寄",
        "id": "72223a63-7669-4e5d-ad06-9b0c6149a664"
    },
    {
        "author": "范純仁",
        "paragraphs": [
            "心鏡如如絕斷常，人天魔怨詎能傷。",
            "本來面目超諸相，自在威儀遍十方。",
            "石火電光隨事過，龜毛兔角竟誰長。",
            "真風到處堪行化，何必江西選佛場。"
        ],
        "title": "和北都王宣徽贈覺海大師",
        "id": "01d81c36-3837-45b0-bf92-ff8630392094"
    },
    {
        "author": "范純仁",
        "paragraphs": [
            "得請西臺鬢已班，便乘驄馬出齊山。",
            "舉頭桑梓休懷土，信脚伊嵩勝抱關。",
            "憔悴精神宜早退，太平官職自多閒。",
            "三公天下稱人傑，名迹何堪比數間。"
        ],
        "title": "和黄康侯推官二首  其一",
        "id": "0e8d0a0c-7e11-4bdd-826d-eb47b8b7b6e2"
    },
    {
        "author": "范純仁",
        "paragraphs": [
            "少多狂拙老慚非，富貴功名得已遲。",
            "六秩筋骸難任事，十年臺閣謾逢時。",
            "聖朝貧賤雖堪恥，吏隠優閒合作知。",
            "回首螭頭嚴近日，恍如曾夢到龍墀。"
        ],
        "title": "和黄康侯推官二首  其二",
        "id": "176e9659-3dbb-478e-8ba7-363a5e648fca"
    },
    {
        "author": "范純仁",
        "paragraphs": [
            "西都風物最繁華，真率相延有幾家。",
            "遊賞直判連日醉，殘春可忍負鶑花。"
        ],
        "title": "以府會阻赴王安之招集次安之韵二首  其一",
        "id": "887f8b73-d5e4-4ec4-b878-e48a8db261c6"
    },
    {
        "author": "范純仁",
        "paragraphs": [
            "洛陽春色古稱奇，况復名花世所希。",
            "偶阻嬉遊同一醉，任從旭日麗朝暉。"
        ],
        "title": "以府會阻赴王安之招集次安之韵二首  其二",
        "id": "16b06744-1653-4aee-992a-98374f4f12cf"
    },
    {
        "author": "范純仁",
        "paragraphs": [
            "賢者規模衆所遵，屏除外飾貴全真。",
            "盍簪既屢宜從簡，爲具雖疏不愧貧。",
            "免事獻酬脩末節，都將誠實奉嘉賓。",
            "豈唯同志欣相照，清約猶能化後人。"
        ],
        "title": "和文太師真率會",
        "id": "38f46c16-24ff-404c-8ad6-16e5505306a5"
    },
    {
        "author": "范純仁",
        "paragraphs": [
            "四公眉壽復均年，此會前脩未省傳。",
            "筋力輕安同少壯，風標蕭灑似神僊。",
            "分司東洛榮難並，聚德西豪事莫肩。",
            "今夕天官應有奏，老人星彩近台躔。"
        ],
        "title": "上文潞公同甲會",
        "id": "bcc94ad5-cab4-42b4-8154-0894372a7a10"
    },
    {
        "author": "范純仁",
        "paragraphs": [
            "金昆玉季老相親，孝弟傳家四海聞。",
            "白首還鄉疑廣受，清朝得志異機雲。",
            "塤箎迭奏聲相應，鴻雁連飛翼不分。",
            "一夜西風響黄葉，蕭騷助我歎離群。"
        ],
        "title": "送司馬伯康君實歸夏縣",
        "id": "1287a6ba-3a53-4601-a786-c65baa94d43b"
    },
    {
        "author": "范純仁",
        "paragraphs": [
            "一陽將復昴當躔，毓粹儲精降巨賢。",
            "啟迪先朝承大統，贊襄仁祖格皇天。",
            "備膺百順人誰擬，達有三尊我獨全。",
            "嵩嶽穹崇河水遠，高名遐壽與之肩。"
        ],
        "title": "潞國公生日",
        "id": "3a577097-66ae-4e7c-bec5-db447e1a3f1a"
    },
    {
        "author": "范純仁",
        "paragraphs": [
            "溫甘移種自君家，香雪年年只吐花。",
            "結實定非江北枳，新詩先費主人誇。"
        ],
        "title": "安之家庭甘結實三首  其一",
        "id": "577677ef-d0f7-4e47-a0a5-6b8891cd7bfa"
    },
    {
        "author": "范純仁",
        "paragraphs": [
            "遮藏霜雪免摧殘，綠實初垂未滿欄。",
            "想見主人珍惜意，一回出戶一回看。"
        ],
        "title": "安之家庭甘結實三首  其二",
        "id": "0d79d404-4170-4f1e-ba49-243d9961768d"
    },
    {
        "author": "范純仁",
        "paragraphs": [
            "花果從來盛洛都，黄甘結實古來無。",
            "分金未足均閭里，就賞應須倒百壺。"
        ],
        "title": "安之家庭甘結實三首  其三",
        "id": "1c2238d3-3cc4-4ff6-9b89-0a97ed4ffacc"
    },
    {
        "author": "范純仁",
        "paragraphs": [
            "鄉閭貴老寧牽彊，德齒俱尊合便安。",
            "况是耆英會中客，須同八十主人看。"
        ],
        "title": "子駿作真率會招安之不至二首  其一",
        "id": "f942fab9-9524-4ba2-bc27-bafd5e0fd869"
    },
    {
        "author": "范純仁",
        "paragraphs": [
            "齊眉舉案人誰似，異膳常珍必自調。",
            "真率攀邀宜莫應，蚍蜉大木固難摇。"
        ],
        "title": "子駿作真率會招安之不至二首  其二",
        "id": "c683becc-89e0-44fe-b6f3-a5e3bb600f7c"
    },
    {
        "author": "范純仁",
        "paragraphs": [
            "空庭待月喜佳賓，杯杓頻傳酒易醺。",
            "長笛悠揚侵萬籟，圓蟾瀲灧出重雲。",
            "辭榮風節輕三事，破的功能伏一軍。",
            "高興未闌天宇靜，笑談不覺夜將分。"
        ],
        "title": "八月十六日張伯常見訪賞月四首  其一",
        "id": "0fb05811-de48-4c2e-90be-64db8a5380bd"
    },
    {
        "author": "范純仁",
        "paragraphs": [
            "老來尤喜見朋游，况是才名第一流。",
            "今日偶逢甘共醉，他年相憶苦三秋。",
            "高吟灑落過千首，遺愛深濃在幾州。",
            "我亦官閒少拘檢，留連寧復問更籌。"
        ],
        "title": "八月十六日張伯常見訪賞月四首  其二",
        "id": "b41faf73-7103-40b4-8e39-842b339ac138"
    },
    {
        "author": "范純仁",
        "paragraphs": [
            "白首相知有幾人，良宵難惜醉醺醺。",
            "此心直欲清如月，外物何妨薄似雲。",
            "飲若長鯨吞巨浪，詩如老將納降軍。",
            "過從幸得閒中樂，好惡榮枯莫彊分。"
        ],
        "title": "八月十六日張伯常見訪賞月四首  其三",
        "id": "5612871f-3f22-4174-ba43-4bb10c710a2c"
    },
    {
        "author": "范純仁",
        "paragraphs": [
            "今夕無煩秉燭遊，露華垂葉若珠流。",
            "翰林偏愛尊中月，詞客休悲洛下秋。",
            "金谷池臺多勝概，伊川山水近神州。",
            "從茲只合追清景，世故何煩妄計籌。"
        ],
        "title": "八月十六日張伯常見訪賞月四首  其四",
        "id": "be9b7e14-5343-454b-a41f-41a0088427cf"
    },
    {
        "author": "范純仁",
        "paragraphs": [
            "周公作邑遺成康，玉帛從茲走萬方。",
            "四向山河圍殿閣，千家花竹間田桑。",
            "遊人選勝停車馬，詞客尋春雜詠觴。",
            "幸得閒官陪几杖，欲酬佳句愧荒唐。"
        ],
        "title": "和子駿洛中書事",
        "id": "beee12dc-53a2-4df0-9ea6-610c0b136dac"
    },
    {
        "author": "范純仁",
        "paragraphs": [
            "洛城花美四方歸，獨有姚黄得見稀。",
            "曾入黼闈參近侍，分明新染赭黄衣。"
        ],
        "title": "和君實姚黄玉玲瓏二品牡丹二首  其一",
        "id": "23078392-9f8e-46b7-af97-04b229813746"
    },
    {
        "author": "范純仁",
        "paragraphs": [
            "花得新朋自我公，潔如明玉狀玲瓏。",
            "芳心有待人難見，小圃深藏洛水東。"
        ],
        "title": "和君實姚黄玉玲瓏二品牡丹二首  其二",
        "id": "107a671b-a5ee-428d-aa71-474954aae99e"
    },
    {
        "author": "范純仁",
        "paragraphs": [
            "一別年光已浹辰，相逢重憶蜀江春。",
            "欲知盈榼分甘意，旨酒思柔屬故人。"
        ],
        "title": "元日分壺酒贈楊舜俞大卿",
        "id": "2a94a2e0-9c87-458f-8562-ef24fabda99b"
    },
    {
        "author": "范純仁",
        "paragraphs": [
            "賢守班條俗易從，戴其仁厚服其功。",
            "虛心足以求民瘼，實效應須柬帝衷。",
            "繾綣交情由道合，連綿榜契復官同。",
            "當時賜第今無幾，共喜優游作老翁。"
        ],
        "title": "寄和浮光曹九章大夫",
        "id": "03f60e5d-89e6-4eb4-89ba-1a67aefcff09"
    },
    {
        "author": "范純仁",
        "paragraphs": [
            "半生奔走困塵埃，晚得優游掌舊臺。",
            "庭柏歲寒青獨在，林烏朝夕倦重來。",
            "閒霑薄祿誠多愧，老向清朝信不才。",
            "唯喜洛城儔侶盛，從容相遇即銜杯。"
        ],
        "title": "妙覺晚吟呈席上諸公",
        "id": "c41af44e-937d-404c-9c40-576d15751fa5"
    },
    {
        "author": "范純仁",
        "paragraphs": [
            "穰鄧相看少壯時，中間薄宦阻親依。",
            "幸君西洛休官早，值我東齊謝病歸。",
            "春色滿城游騎縱，月光照席酒觥飛。",
            "遥知漢上幽棲樂，飽暖全家卧翠微。"
        ],
        "title": "送伯常歸郢中",
        "id": "1408c5ef-d2de-4fd2-83a9-381c5333fea2"
    },
    {
        "author": "范純仁",
        "paragraphs": [
            "隅陪旌旆縱春游，好景偏銷倦客愁。",
            "紅杏都開如趁賞，夭桃欲坼尚含羞。"
        ],
        "title": "和韓子華相公同游王君貺園二首  其一",
        "id": "5542b283-3383-4b44-ab66-0f8c6b34aa40"
    },
    {
        "author": "范純仁",
        "paragraphs": [
            "善政多閒若解牛，尋春選勝遍深幽。",
            "紅芳翠竹圍松島，彊醉清尊蓋自由。"
        ],
        "title": "和韓子華相公同游王君貺園二首  其二",
        "id": "1f4361e0-ad0a-40d1-ab8c-d6e6b6acd6dc"
    },
    {
        "author": "范純仁",
        "paragraphs": [
            "放盡群花春欲歸，惜春遊樂幸相依。",
            "不堪風雨成暌阻，卧聽蕭騷灑竹扉。"
        ],
        "title": "和君實雨中即事二首  其一",
        "id": "ca2133c8-eb33-44b9-980c-0b46cc4b3ac3"
    },
    {
        "author": "范純仁",
        "paragraphs": [
            "熟寢翻知計慮長，閒齋一枕事都忘。",
            "自然便是無何境，夢到華胥亦異鄉。"
        ],
        "title": "和君實雨中即事二首  其二",
        "id": "202c393b-ed00-47d5-b355-aa90e985649c"
    },
    {
        "author": "范純仁",
        "paragraphs": [
            "名園選勝許參陪，游騎俄衝急雨回。",
            "花裏不聞鶑弄舌，甕頭空愛蟻浮醅。",
            "寒雲重結三冬雪，暖律虛飛二紀灰。",
            "深恐群芳便彫落，主人還引上春臺。"
        ],
        "title": "君實邀遊南園雨止",
        "id": "80f8dfe3-fb28-4704-8983-926ac79fedce"
    },
    {
        "author": "范純仁",
        "paragraphs": [
            "春色鮮明滿洛川，青蕪白鳥望中閒。",
            "千門金碧明初日，四面煙嵐簇遠山。",
            "橋偃長虹當上苑，水淙鳴玉過通闤。",
            "乘驄幸託車塵後，時頼清尊破客顔。"
        ],
        "title": "子華相公應天院行香歸洛川",
        "id": "44e95d80-3ace-4da4-9fd9-78e688a759e9"
    },
    {
        "author": "范純仁",
        "paragraphs": [
            "晚年光景更關心，尤向芳時惜寸陰。",
            "每到園林花好處，常思貰醉解貂金。"
        ],
        "title": "和君實南園獨酌三首  其一",
        "id": "41690227-2a45-4f09-bad7-c6e59adea298"
    },
    {
        "author": "范純仁",
        "paragraphs": [
            "寒食三春氣候深，落英榆莢滿牆陰。",
            "未甘密葉成翠幄，不愛黄花如散金。"
        ],
        "title": "和君實南園獨酌三首  其二",
        "id": "0b495b7a-7a65-4c35-8a55-c1bfd1d0244d"
    },
    {
        "author": "范純仁",
        "paragraphs": [
            "累日懷賢痗寸心，誰知獨酌醉花陰。",
            "公詩字字如珠玉，併得三篇勝萬金。"
        ],
        "title": "和君實南園獨酌三首  其三",
        "id": "70c17474-5a2a-4d6a-b21a-b17d1daa3040"
    },
    {
        "author": "范純仁",
        "paragraphs": [
            "獨想當年春宴遊，湖邊日日醉金甌。",
            "三年阻作登龍客，不謂相思已白頭。"
        ],
        "title": "酬韓持國",
        "id": "2528ab3e-139b-4373-b163-084dba4ff8ff"
    },
    {
        "author": "范純仁",
        "paragraphs": [
            "牡丹奇擅洛都春，百卉千花浪糾紛。",
            "國色鮮明舒嫩臉，僊冠重疊剪紅雲。",
            "競馳經品供天賞，旋立佳名竦衆聞。",
            "園吏遮藏恐凋落，直欹青蓋過殘曛。"
        ],
        "title": "牡丹二首  其一",
        "id": "8f73a745-4e25-4c0a-a476-6b1ffa3f290d"
    },
    {
        "author": "范純仁",
        "paragraphs": [
            "奪盡春光勝盡花，都人巧植鬭鮮華。",
            "搜奇不憚過民舍，醉賞唯愁污相車。",
            "密蘂攢心承曉露，繁紅添色映朝霞。",
            "何妨縱步家家到，園圃相望幸不賒。"
        ],
        "title": "牡丹二首  其二",
        "id": "db3e1dbb-1ff3-45ad-9791-249725bb0e40"
    },
    {
        "author": "范純仁",
        "paragraphs": [
            "佳節仍逢善政初，熙然民物在華胥。",
            "龍樓影裏回仙棹，隼旆光中從相車。",
            "明媚山川鋪晚照，啁啾絲管響清虛。",
            "太平應似羲皇世，早晚重看洛出書。"
        ],
        "title": "上巳泛舟酬子華相公",
        "id": "c42d1f01-3397-4e44-8043-c4c6727abc40"
    },
    {
        "author": "范純仁",
        "paragraphs": [
            "公從帝所享鈞天，歸及三春景物妍。",
            "洛鯉烹鮮隨玉饌，姚黄開晚待瓊筵。",
            "身同五福居周分，心似南風助舜絃。",
            "花木只堪供暫賞，直須嵩少伴長年。"
        ],
        "title": "和文潞公歸洛賞花",
        "id": "f5031056-71c7-47e2-963d-eea9104711b6"
    },
    {
        "author": "范純仁",
        "paragraphs": [
            "雲漢成章湛露晞，都門宴餞羽觴飛。",
            "謝安不復東山起，爭似阿衡得謝歸。"
        ],
        "title": "文潞公謝事歸洛二首  其一",
        "id": "aa339833-a1b4-4703-bbc8-48e456157cf2"
    },
    {
        "author": "范純仁",
        "paragraphs": [
            "相國東郊迓帝師，紅幢交映碧參差。",
            "都人共喜安輿到，正是餘花可惜時。"
        ],
        "title": "文潞公謝事歸洛二首  其二",
        "id": "d9e1e327-32a0-4f4e-9fb7-18e12f6cd297"
    },
    {
        "author": "范純仁",
        "paragraphs": [
            "湍流湱湱走平田，清曠園林未暑天。",
            "遶圃曲堤都種竹，泛舟雙沼不栽蓮。",
            "沙邊白鷺翹來靜，叢上幽花晚更妍。",
            "乘月陪歡忘夜久，莎間潛有露珠圓。"
        ],
        "title": "和子華陪文潞公宴東田",
        "id": "f6da53db-d985-4cc8-bd68-546e841d0311"
    },
    {
        "author": "范純仁",
        "paragraphs": [
            "三紀中書更有誰，致君堯舜似臯夔。",
            "頻年力請方歸第，天子臨軒冊太師。"
        ],
        "title": "效宮詞體上文太師十絕  其一",
        "id": "98119a48-7ddf-4064-8dbc-0f2d30e448a3"
    },
    {
        "author": "范純仁",
        "paragraphs": [
            "太師還政異尋常，前殿鋪張冊禮忙。",
            "入對誰知年八十，身輕拜舞謝吾皇。"
        ],
        "title": "效宮詞體上文太師十絕  其二",
        "id": "09ebdb32-af74-439c-888d-8abedb51c7e2"
    },
    {
        "author": "范純仁",
        "paragraphs": [
            "吾皇重喜見儀形，對御排場結綵棚。",
            "纔見罷時先賜宴，御前親勸一金觥。"
        ],
        "title": "效宮詞體上文太師十絕  其三",
        "id": "b7b2ba1d-1880-43e1-8155-0c61fda60fa2"
    },
    {
        "author": "范純仁",
        "paragraphs": [
            "上前一飲釂金觥，侍宴群公喜且驚。",
            "呂尚鬻熊今復見，神仙不必在蓬瀛。"
        ],
        "title": "效宮詞體上文太師十絕  其四",
        "id": "e4826136-a3d8-4323-8c8f-72c86673070a"
    },
    {
        "author": "范純仁",
        "paragraphs": [
            "蓬瀛聞說有仙居，甲第園林想亦如。",
            "遶圃琅玕抽翠竹，平流瑟瑟走清渠。"
        ],
        "title": "效宮詞體上文太師十絕  其五",
        "id": "c58328c5-4490-4cdd-8de0-2fed74fe3b67"
    },
    {
        "author": "范純仁",
        "paragraphs": [
            "清渠瀉水灌東田，十頃方塘不種蓮。",
            "白鳥往來明鏡裏，畫船安穩坐青天。"
        ],
        "title": "效宮詞體上文太師十絕  其六",
        "id": "a76bb714-6fef-49f2-ab27-61c618f17d09"
    },
    {
        "author": "范純仁",
        "paragraphs": [
            "天上雖傳周伯星，應期爲瑞有常經。",
            "未如全享康寧福，訪水尋山到處行。"
        ],
        "title": "效宮詞體上文太師十絕  其七",
        "id": "08e4e9c3-4c85-4127-8802-ba92ca7797aa"
    },
    {
        "author": "范純仁",
        "paragraphs": [
            "行樂心清日日添，詩豪酒健獨能兼。",
            "從容對客忘威重，自是天真不是謙。"
        ],
        "title": "效宮詞體上文太師十絕  其八",
        "id": "867a1aa0-8896-4280-9f2c-7e34040109d9"
    },
    {
        "author": "范純仁",
        "paragraphs": [
            "謙虛久已得民心，三尹西都惠愛深。",
            "一自安車朝闕去，萬人側耳聽歸音。"
        ],
        "title": "效宮詞體上文太師十絕  其九",
        "id": "d48168c6-89aa-4172-a442-b8fcf90a5c1e"
    },
    {
        "author": "范純仁",
        "paragraphs": [
            "歸日天恩賜畫船，傾城士女盡迎觀。",
            "園家連夜驚筠籠，爲趁明朝獻牡丹。"
        ],
        "title": "效宮詞體上文太師十絕  其一○",
        "id": "47d18391-ec05-48b2-a0f0-1dcfd82d9059"
    },
    {
        "author": "范純仁",
        "paragraphs": [
            "丞相園池冠壁田，娉婷次第坼紅蓮。",
            "主人居守麟符重，誰見新妝照水妍。"
        ],
        "title": "和子華游韓王園懷故園池蓮紅薇二首  其一",
        "id": "376bdeca-47de-4443-9538-79a94790e008"
    },
    {
        "author": "范純仁",
        "paragraphs": [
            "鮮葩嫩蘂吐香濃，千朵妖饒顫晚風。",
            "却想許園僊品盛，姝衣輕透玉肌紅。"
        ],
        "title": "和子華游韓王園懷故園池蓮紅薇二首  其二",
        "id": "aac288ae-42fa-4bed-95fa-98df08f2bca8"
    },
    {
        "author": "范純仁",
        "paragraphs": [
            "千騎翩翩逐郡侯，條山重繼昔年遊。",
            "翠深疊嶂煙嵐晚，綠滿長郊稼穡秋。",
            "勝概不知行客老，征驂聊爲主人留。",
            "預思別後登臨處，應見黄河入海流。"
        ],
        "title": "再赴蒲津陪解梁張守安邑王宰游靜林",
        "id": "671a0262-89c6-4640-a510-dbd8270b85df"
    },
    {
        "author": "范純仁",
        "paragraphs": [
            "白首衰顔愧復來，當時懷抱向誰開。",
            "登臨彷彿驚前夢，遊賞從容憶舊臺。",
            "旨酒欲斟懷老伴，高吟難敵想天才。",
            "會須早逐君歸去，茅屋荒田半草萊。"
        ],
        "title": "贈張大夫",
        "id": "c1861964-2f6f-49fb-be9f-e424d54dcc81"
    },
    {
        "author": "范純仁",
        "paragraphs": [
            "孫閣重登愧玳簪，情同倦翼託高林。",
            "嵩邙未敵仁基厚，河洛寧如福海深。",
            "善教每聞當鏤骨，重知難報欲霑襟。",
            "至誠懷德逾饑渴，不比尋常勢利心。"
        ],
        "title": "寄上文潞公",
        "id": "473e7110-8118-47a9-b163-75f51d2cdace"
    },
    {
        "author": "范純仁",
        "paragraphs": [
            "疏頑曾是費鑪錘，從昔叨蒙國士知。",
            "一阻門牆驚歲月，幾回魂夢到嵩伊。",
            "神僊客佩黄金印，燕趙人斟白玉巵。",
            "薄宦浪拋東閣去，君恩未報歎衰遲。"
        ],
        "title": "寄上西京留守子華相公",
        "id": "17d2678d-eb65-471f-bdc3-b455aff04650"
    },
    {
        "author": "范純仁",
        "paragraphs": [
            "僚友難逢不世賢，洛臺經歲共清閒。",
            "蒹葭豈合依良玉，培塿何能望泰山。",
            "直道難堪從俗尚，清新原足重人間。",
            "期君致主登廊廟，茅屋荒田我自還。"
        ],
        "tags": [
            "泰山"
        ],
        "title": "寄鮮于子駿西臺",
        "id": "a8739559-da36-4020-96f3-8dcf4b598fb0"
    },
    {
        "author": "范純仁",
        "paragraphs": [
            "遶郭依依柳漸青，綺羅深處畫船橫。",
            "坐中唯欠賢鄉老，把酒向風無限情。"
        ],
        "title": "和薛中散踏青詞",
        "id": "c49a5305-a842-4399-b903-3daafe381860"
    },
    {
        "author": "范純仁",
        "paragraphs": [
            "玉艷霜葩萬朵攢，曾陪宴席醉中看。",
            "西州縱有尋花處，亦待頑童格舞干。"
        ],
        "title": "寄和子華相公王園賞梅",
        "id": "015abd4e-93b3-4174-8480-4a5b55a14921"
    },
    {
        "author": "范純仁",
        "paragraphs": [
            "誰擘中條太華開，萬家填郭聳樓臺。",
            "嶽呈仙掌日邊見，河瀉龍門天上來。",
            "煙靄遠分秦甸闊，山川都抱舜城回。",
            "堅碑應是當年石，重見吾皇詠起哉。"
        ],
        "title": "題河中府名閫堂",
        "id": "027ff0da-d5ea-4d14-b70f-20b031b619e2"
    },
    {
        "author": "范純仁",
        "paragraphs": [
            "武夷山色倚天青，中有賢儒謝世榮。",
            "自以高名傳積慶，不教黄壤掩清名。",
            "構亭傍壠同虛寢，陟岵無時見孝誠。",
            "寧獨顯親由富貴，還能厚德庇群生。"
        ],
        "title": "寄題張運使先壠永慕亭",
        "id": "a7d7a728-3164-41b4-83c7-d857ff0b0817"
    },
    {
        "author": "范純仁",
        "paragraphs": [
            "道傍禾忝穗交垂，旌旆紛紛曳綵霓。",
            "山夾兩河嗟地險，雲埋萬堞覺城低。",
            "十年不到身如夢，五馬重來路欲迷。",
            "却據歸鞍下長坂，轅門迎謁引行齊。"
        ],
        "title": "入河中府",
        "id": "19f07122-801b-46ed-b45c-ce4002a59d5f"
    },
    {
        "author": "范純仁",
        "paragraphs": [
            "氣如巨浪瀉長江，清似寒冰滿玉缸。",
            "幾與賈生摩壁壘，未令張子見麾幢。",
            "色絲幼婦宜傳久，肉袒牽羊合亟降。",
            "欲近雲章刊翠石，却憂染翰孰能雙。"
        ],
        "tags": [
            "长江"
        ],
        "title": "謝張解州作名閫堂記",
        "id": "45aa8c7a-3a7a-42ca-b247-6e4d0135164b"
    },
    {
        "author": "范純仁",
        "paragraphs": [
            "邊霜肅肅滿川梁，無限秋懷付一觴。",
            "白酒聊同佳客醉，黄花不減故園香。",
            "民兵已許歸南畝，聖澤行聞赦叛羌。",
            "得脫征衣歸里社，大能酩酊樂時康。"
        ],
        "title": "秋日席上",
        "id": "5c02390a-702c-4563-b796-e906ef751a84"
    },
    {
        "author": "范純仁",
        "paragraphs": [
            "古祠東北據孤峰，臺殿岧嶢出半空。",
            "廛市縱橫棋局布，雲煙重疊畫圖中。",
            "登高覽勝慚吾祖，放意尋山憶謝公。",
            "却愛夕陽照歸騎，翩翩旗旆滿川紅。"
        ],
        "title": "遊寡阜廟二首  其一",
        "id": "883cabf5-ec91-4ead-bf34-4e97df82909a"
    },
    {
        "author": "范純仁",
        "paragraphs": [
            "逾旬積雨喜新晴，民物熙然百穀成。",
            "風葉蕭騷林野薄，霜天寥廓日華清。",
            "千山甫隔烏延塞，兩水傍臨不窟城。",
            "但得年豐人足食，犬羊餘種豈須平。"
        ],
        "title": "遊寡阜廟二首  其二",
        "id": "fbaa1eca-b94c-4e39-9d14-94f08419eb7b"
    },
    {
        "author": "范純仁",
        "paragraphs": [
            "身由疲病難從政，性本顓愚不學禪。",
            "到老豈能成一事，饑餐渴飲謾隨緣。"
        ],
        "title": "和韓持國見贈兼簡王微之",
        "id": "7e48b408-f74e-4dbd-87a8-d8217c9734cd"
    },
    {
        "author": "范純仁",
        "paragraphs": [
            "時奉清歡消鄙吝，真同寒水滌塵沙。",
            "尊傾玉粒醅浮蟻，叢合金英菊有花。",
            "湖面烟霞如澤國，波心亭館似仙家。",
            "四時風月皆堪賞，不獨霜前愛物華。"
        ],
        "title": "和持國",
        "id": "f10818c7-1150-402a-b0da-c02f1540c23d"
    },
    {
        "author": "范純仁",
        "paragraphs": [
            "橫笛佳人用意深，數聲高起潩湖陰。",
            "梅花落盡還堪惜，留取殘英伴醉吟。"
        ],
        "title": "偶成",
        "id": "def903aa-d311-4113-8ba2-745c7bebe269"
    },
    {
        "author": "范純仁",
        "paragraphs": [
            "白鷺文鴛鑒裏飛，紅橋朱閣影參差。",
            "疏林密雪皆堪賞，不特尋芳避暑時。"
        ],
        "tags": [
            "西湖"
        ],
        "title": "西湖四時四首  其一",
        "id": "ed020afe-3b5e-48ec-bcc4-d76dd2d2d561"
    },
    {
        "author": "范純仁",
        "paragraphs": [
            "萬頃琉璃蹙翠鱗，日遲風暖物華新。",
            "千花百草遊人路，應謂壺中別有春。"
        ],
        "tags": [
            "西湖"
        ],
        "title": "西湖四時四首  其二",
        "id": "e1548e4e-4574-424c-9ff1-b0567663cf1c"
    },
    {
        "author": "范純仁",
        "paragraphs": [
            "深堂高閣啟清風，舟泛荷香柳影中。",
            "日月待公逃暑飲，官無拘檢是琳宮。"
        ],
        "tags": [
            "西湖"
        ],
        "title": "西湖四時四首  其三",
        "id": "70614fe6-29f2-4b27-aa63-164f125e4c1b"
    },
    {
        "author": "范純仁",
        "paragraphs": [
            "夕陽照水晚登樓，皎月涵波夜泛舟。",
            "珍重前賢開展意，中年長願守閒州。"
        ],
        "tags": [
            "西湖"
        ],
        "title": "西湖四時四首  其四",
        "id": "b9905526-c9bb-464e-8e7e-c5c2736203b3"
    },
    {
        "author": "范純仁",
        "paragraphs": [
            "年來遇景彊追攀，長恐身衰興易闌。",
            "八十康寧天下少，四并聚會古爲難。",
            "客塵隨念須頻拂，世網縈人且自寬。",
            "布政未能躋樂俗，愛賢猶喜共清歡。",
            "湖光映雪凝深碧，野色當軒展素紈。",
            "心似白公何慮脚，燕堂深暖小安禪。"
        ],
        "tags": [
            "西湖"
        ],
        "title": "和微之以足疾不赴西湖賞雪",
        "id": "ea262697-3068-40e6-a15f-b41927b40c0e"
    },
    {
        "author": "范純仁",
        "paragraphs": [
            "元老邀賓樂事并，每居右席愧群英。",
            "里中耆舊唯公長，醉裏篇章映古清。",
            "柔袂緩舒鸞鶴舞，短簫輕引鳳凰鳴。",
            "莫嫌尊酒過從數，向老交遊更有情。"
        ],
        "title": "和持國贈微之",
        "id": "7103154e-00a5-4d34-a965-a5a230d0a1e8"
    },
    {
        "author": "范純仁",
        "paragraphs": [
            "三十年來解榻賓，今朝重喜奉陳蕃。",
            "松筠雅操寒逾勁，膠漆深情老益敦。",
            "槐位已慚同致主，棠陰還許繼爲藩。",
            "古今此會應難得，醉飲休辭罄綠尊。"
        ],
        "title": "贈持國持國以瑞鷓鴣歌之",
        "id": "46e1ad1a-2823-4f61-acbd-ac09ad9a04b4"
    },
    {
        "author": "范純仁",
        "paragraphs": [
            "屬邑逢公喜望塵，便陪將漕向江濱。",
            "當時早重朋僚契，晚歲重敦道義親。",
            "華衮已慚無德稱，琳宮彌羨最閒身。",
            "相過無惜頻歡醉，八十康寧有幾人。"
        ],
        "title": "謝微之見贈",
        "id": "7d6004ae-b53a-4b7a-a79c-7d13f0eaae8d"
    },
    {
        "author": "范純仁",
        "paragraphs": [
            "叨榮報國老無成，辭疾還鄉負物情。",
            "身近良朋如倚玉，心懷諸弟若摇旌。",
            "成行每羨隨陽雁，得友何慚出谷鶑。",
            "光祿官閒容謁告，掃除門巷待同行。"
        ],
        "title": "和持國光祿堂賞梅兼寄彝叟德孺",
        "id": "57d2c39e-9e2c-4dfe-9c5d-12cc2763ac35"
    },
    {
        "author": "范純仁",
        "paragraphs": [
            "三紀榮途愧彙征，數逢憂患見交情。",
            "江吳切喜陪經席，關陝還容竝使旌。",
            "大尹綵旟方畫隼，上陽喬木欲遷鶑。",
            "銅駝金谷春遊盛，誰伴朱輪五馬行。"
        ],
        "title": "奉寄西京玉汝相公",
        "id": "097e16bf-1f65-4e8f-86a6-380adb81b9c8"
    },
    {
        "author": "范純仁",
        "paragraphs": [
            "美人成列抹朱絃，勸得嘉賓醉滿筵。",
            "却笑西湖遊賞處，村歌社舞謾盈船。"
        ],
        "tags": [
            "西湖"
        ],
        "title": "和持國聽琵琶二首  其一",
        "id": "5dd8c529-cf71-49d3-be77-0f92afad6ea0"
    },
    {
        "author": "范純仁",
        "paragraphs": [
            "須知絕藝好娛賓，能使知音作伯倫。",
            "累月應將笞樂籍，恐公重作獨醒人。"
        ],
        "title": "和持國聽琵琶二首  其二",
        "id": "66b1670c-5fb1-46a1-949d-35267e11f515"
    },
    {
        "author": "范純仁",
        "paragraphs": [
            "樂天向老占青蛾，裴令高年欲聽歌。",
            "擬假紅妝助歡醉，莫嫌賓主白髯多。"
        ],
        "title": "和持國謝見招游湖二首  其一",
        "id": "24446c2f-5ae9-4a2c-b429-0d234e603f15"
    },
    {
        "author": "范純仁",
        "paragraphs": [
            "白傅歸來西洛宅，裴公居在永豐坊。",
            "好歌愧乏牛家妓，不見淳于醉後狂。"
        ],
        "title": "和持國謝見招游湖二首  其二",
        "id": "8f130717-9184-4edb-8967-51d7e57b1b03"
    },
    {
        "author": "范純仁",
        "paragraphs": [
            "致主唯將盛德臨，世推文定總朝簪。",
            "先門自昔蒙知早，開閣當時用意深。",
            "功業所存皆國計，忠賢有後見天心。",
            "冢卿耆德承家慶，福壽康寧映古今。"
        ],
        "title": "和李徽之正議",
        "id": "83fe454d-3277-4e12-90b5-cf6a0574ab46"
    },
    {
        "author": "范純仁",
        "paragraphs": [
            "東田不到幾經年，孫閣重登荷眷憐。",
            "清世莫尊唯尚父，朱顔難老是真仙。",
            "四朝弼亮繄賢業，八表昇平頼化權。",
            "門館舊生彌幸會，再陪几杖向林泉。"
        ],
        "title": "過洛謁文潞公遊東田",
        "id": "1611281d-44be-4553-a551-eaf227376e0f"
    },
    {
        "author": "范純仁",
        "paragraphs": [
            "三紀分携念友生，天涯相見眼重明。",
            "詔恩幸忝交承契，尊酒聊伸故舊情。",
            "我守塞垣華髮短，君歸鄉國錦衣榮。",
            "何時共老江湖去，雞黍相過樂太平。"
        ],
        "title": "送滕達道龍圖交代歸闕",
        "id": "763a58e8-69be-453b-9afc-a0e2fb392d17"
    },
    {
        "author": "范純仁",
        "paragraphs": [
            "樓閣參差霜葉紅，湖光秋色畫圖中。",
            "移船影動波心月，橫笛聲隨水面風。",
            "當日席間先醉客，如今塞上獨衰翁。",
            "思君情緒兼歸興，暗逐汾川日夜東。"
        ],
        "tags": [
            "西湖"
        ],
        "title": "秋晴思西湖寄韓少師",
        "id": "d9fa5d0c-e0a7-434c-83f4-e55452f660d7"
    },
    {
        "author": "范純仁",
        "paragraphs": [
            "四朝出處久親依，共上青雲更復誰。",
            "里室相鄰同晏卜，廟堂曾忝奉蕭規。",
            "恩榮過分知難報，憂患頻經覺早衰。",
            "一意待公還宰席，放歸箕潁養癃疲。"
        ],
        "title": "寄西京留守韓玉汝",
        "id": "54f17b4f-5bc7-462d-9adf-c8a7190f75de"
    },
    {
        "author": "范純仁",
        "paragraphs": [
            "登高觀稼適同時，賓從喧闐逐隼旗。",
            "殿閣崔巍初日照，林巒蕭索曉風吹。",
            "山空笳鼓穿雲響，徑險車徒出谷遲。",
            "坐阻車公歸興速，却尋黄菊醉西池。"
        ],
        "title": "九日遊西山開化歸會柳溪示程憲",
        "id": "0ff5a0c8-4a6d-420e-bd5a-47c389a2f22a"
    },
    {
        "author": "范純仁",
        "paragraphs": [
            "守麾猶得長諸侯，全晉提封二十州。",
            "畫角悠揚高戍晚，黄榆摇落故關秋。",
            "防邊戰士多鄉思，竝塞胡兒學漢謳。",
            "早晚罷兵容請老，邀君同醉潩湖頭。"
        ],
        "title": "酬王定國",
        "id": "043efa55-66c8-4400-9d28-e54d80bd0d72"
    },
    {
        "author": "范純仁",
        "paragraphs": [
            "衰疲敢憚守邊州，老去光陰似水流。",
            "塞馬春深無苜蓿，田家雪足望麳麰。",
            "清笳只解添鄉思，白酒聊堪解客愁。",
            "獨喜平刑賢使者，能將德慶紹箕裘。"
        ],
        "title": "酬程定塞提刑",
        "id": "644c86fb-a1ec-48e2-b059-f464c958b525"
    },
    {
        "author": "范純仁",
        "paragraphs": [
            "昔賢遇亂多分散，我汝逢時各宦遊。",
            "乃信人生歡聚少，安危俱不免離憂。"
        ],
        "title": "讀老杜憶弟詩寄二弟",
        "id": "3c839692-2217-4ccc-97db-cbf1414254f0"
    },
    {
        "author": "范純仁",
        "paragraphs": [
            "宦名驅役費光陰，寒暑憂勞晝夜侵。",
            "多病形骸衰易感，無涯思慮老難禁。",
            "離群終日嗟予季，聚首何時獲我心。",
            "精力已疲恩未報，懷歸體國念俱深。"
        ],
        "title": "寄二弟",
        "id": "12fcf5fb-3ee9-40e4-920f-a50bbc31773b"
    },
    {
        "author": "范純仁",
        "paragraphs": [
            "河陽洛下春遊盛，兩處風光屬一家。",
            "不獨都人瞻几杖，笑迎唯有滿城花。"
        ],
        "title": "迎文潞公再謝重事歸洛",
        "id": "109da238-6f17-4b4b-bf00-33f7574da6ab"
    },
    {
        "author": "范純仁",
        "paragraphs": [
            "安車乘興賞春妍，榮盛歡康世莫肩。",
            "舊舍訟棠重蔽芾，昔遊晝錦復蟬聯。",
            "子孫擁節迎家府，稚艾爭途看壽仙。",
            "堪歎三川疲病守，陪公不及望公還。"
        ],
        "title": "送潞公遊河陽河清",
        "id": "d90159a4-2f75-4b1a-b3b6-96fa44fb38c9"
    },
    {
        "author": "范純仁",
        "paragraphs": [
            "花開朝夕望車塵，花意慇懃恰似人。",
            "晴日暖風催更急，看看開遍洛陽春。"
        ],
        "title": "洛花已開報潞公",
        "id": "686f87e7-1a26-418a-9c50-0f2a18ac3862"
    },
    {
        "author": "范純仁",
        "paragraphs": [
            "雙文封卷如筒小，六月鋪張滿榻寒。",
            "曾是吐茵狂醉客，敢塵齋閤助清歡。"
        ],
        "title": "贈蘄簟與潞公二首  其一",
        "id": "49501f1f-5d26-40f7-ab04-b5e23b6bbd27"
    },
    {
        "author": "范純仁",
        "paragraphs": [
            "凉簟資公逃暑用，東池應伴淥波寒。",
            "高眠宜享華胥樂，曾致皇家奠枕安。"
        ],
        "title": "贈蘄簟與潞公二首  其二",
        "id": "b1b7a87e-e859-4c12-8ffe-b5ccd0c5aed4"
    },
    {
        "author": "范純仁",
        "paragraphs": [
            "弱柳何由羨老松，衰姿勁節本難同。",
            "河南羸卧漳濱叟，塞北鷹揚渭上翁。",
            "多病未能謀早退，壯猷方看策元功。",
            "幸公再致唐虞化，庶託餘生壽域中。"
        ],
        "title": "病中寄太原韓玉汝",
        "id": "68c3c155-f805-48d4-bcf1-bc6535888e90"
    },
    {
        "author": "范純仁",
        "paragraphs": [
            "重九思公向洛陽，三秋此日念何長。",
            "心隨白酒聊相寄，頭插黄花想共嘗。",
            "盈幅忽慚瓊玖報，開尊應伴綺羅香。",
            "明年花好能來否，元老同期醉壽觴。"
        ],
        "title": "次韵持國謝送酒",
        "id": "2ed139c4-4b9d-469c-9f82-1bbfe95cc89d"
    },
    {
        "author": "范純仁",
        "paragraphs": [
            "龍門秋色勝春時，新霽登臨景更奇。",
            "二室峰巒侵碧漢，兩涯樓殿照清伊。",
            "鳴泉亂瀉香山道，翠柏深藏白傅祠。",
            "獨恨不能陪杖屨，思公空作寄公詩。"
        ],
        "title": "龍門秋日上潞公二首  其一",
        "id": "4ca89373-8a7c-4a11-945e-2032a904377e"
    },
    {
        "author": "范純仁",
        "paragraphs": [
            "郊原經雨絕纖塵，短麥蒙茸蓋壠新。",
            "霜葉妝林成錦段，溪風吹水作龍鱗。",
            "秋山蒼翠濃如畫，晴日鮮明暖似春。",
            "遍叩禪關止三宿，猶慚高退自由身。"
        ],
        "title": "龍門秋日上潞公二首  其二",
        "id": "20e37398-65b4-41ae-985f-fc5e92fbb212"
    },
    {
        "author": "范純仁",
        "paragraphs": [
            "一門遭遇世應稀，詔許尋兄荷主慈。",
            "屈指共驚游宦久，差肩却想事親時。",
            "慚卿才識加昏耗，嗟季情懷畏別離。",
            "報國爾曹心尚壯，無能唯我復先衰。"
        ],
        "title": "三弟得告來見省",
        "id": "3b979929-e61b-414d-aa5d-1c6d97dfd2cf"
    },
    {
        "author": "范純仁",
        "paragraphs": [
            "宦遊離索每相望，弟妹俱來喜莫量。",
            "言笑從容忘世味，盤筵簡率任家常。",
            "清朝幸免鴒原急，白首欣逢雁序長。",
            "安得身閒歸里社，一尊共醉樂時康。"
        ],
        "title": "喜弟妹相聚",
        "id": "3a1398b3-8fd4-4f40-90e5-501dd1fe38b7"
    },
    {
        "author": "范純仁",
        "paragraphs": [
            "四朝勳業載旂常，九十精神正壽康。",
            "燕翼自當傳百世，豈徒書法付諸郎。"
        ],
        "title": "題潞公翰墨卷後",
        "id": "a3ecec73-e409-41c6-8685-743d6e91a2ee"
    },
    {
        "author": "范純仁",
        "paragraphs": [
            "忠臣守正不謀身，處己雖危道益尊。",
            "直爲冕旒宣聖訓，豈唯囹圄被寬恩。",
            "陰功自可資耆壽，餘慶猶當見子孫。",
            "徒有愛賢無所達，行將歸老愧難論。"
        ],
        "title": "昔帥環慶爲部將所訟馮君學士被制鞠獄而獲平反今相遇於洛",
        "id": "ba613115-c255-4745-bb80-780ae3ca938f"
    },
    {
        "author": "范純仁",
        "paragraphs": [
            "兩家契義世難倫，老去相逢意愈親。",
            "衰暗豈能宣上化，高閑空惜致堯人。",
            "論交白社逾三紀，接武黄扉近十春。",
            "終日追陪何所樂，從容言笑盡天真。"
        ],
        "title": "酬持國携具見訪之作",
        "id": "8bd18720-1982-4201-989c-7e9f66a9d83d"
    },
    {
        "author": "范純仁",
        "paragraphs": [
            "嘉賓嘉景喜相陪，况有良朋冒雪來。",
            "湖漲碧波三十頃，枝妝玉蓓萬千枚。",
            "白頭道舊情難盡，淥酒相期醉幾回。",
            "衰暮若非君顧我，平生懷抱向誰開。"
        ],
        "title": "和劉公舒相訪二首  其一",
        "id": "6ae9af16-42f0-42b0-b01d-e11298fdb7ba"
    },
    {
        "author": "范純仁",
        "paragraphs": [
            "上庠英妙已相陪，隨計觀光亦竝來。",
            "給札偶容親硯席，掄才同是中條枚。",
            "他年闊別常千里，此地過從只兩回。",
            "衰病從來游宴少，爲君尊酒喜頻開。"
        ],
        "title": "和劉公舒相訪二首  其二",
        "id": "efb3d906-6844-4c76-b9a5-09709237c764"
    },
    {
        "author": "范純仁",
        "paragraphs": [
            "道義相期久益芳，忘年敦契自南陽。",
            "榮公三樂今誰似，李白千篇敏異常。",
            "願見却須煩枉駕，奉歡先已闢東堂。",
            "故情新約知無改，松柏從來耐雪霜。"
        ],
        "title": "到漢東和張伯常六首  其一",
        "id": "79be4344-0310-4c46-b135-df21e7529ec3"
    },
    {
        "author": "范純仁",
        "paragraphs": [
            "寵榮踰分自顛躋，珍重高人早拂衣。",
            "山郡經時無好客，鈴齋終日敞閒扉。",
            "瓊瑶獲報欣情重，酒醴將誠愧物微。",
            "道義充盈文筆健，應容殘朽再親依。"
        ],
        "title": "到漢東和張伯常六首  其二",
        "id": "82ba407d-e57c-4f9c-b430-1320a84a99c0"
    },
    {
        "author": "范純仁",
        "paragraphs": [
            "思君日日上高樓，心逐西南漢水流。",
            "側聽車音常有待，互酬詩興未能休。",
            "高陽簪履成陳迹，西洛衣冠散舊遊。",
            "獨有地僊年八十，逍遥林下笑公侯。"
        ],
        "title": "到漢東和張伯常六首  其三",
        "id": "d8c49703-bcad-4957-ba32-95eeee03843d"
    },
    {
        "author": "范純仁",
        "paragraphs": [
            "浮名驅逐阻音塵，一別伊川十二春。",
            "顧我衰殘如槁木，羨公眉壽若靈椿。",
            "寒梅乍吐香尤馥，白酒新篘味頗醇。",
            "對景便思同一醉，都忘衰病在漳濱。"
        ],
        "title": "到漢東和張伯常六首  其四",
        "id": "3c3e07aa-aa41-4880-ac09-30d7a307e68c"
    },
    {
        "author": "范純仁",
        "paragraphs": [
            "高標早與利名疏，獨向先門肯曳裾。",
            "舉眼正無羈客伴，解顔頻喜故人書。",
            "相期消息應端的，久別情懷待展舒。",
            "聞說山城春色早，安車乘興莫徐徐。"
        ],
        "title": "到漢東和張伯常六首  其五",
        "id": "8d764723-d316-4800-979f-357deef2b8cd"
    },
    {
        "author": "范純仁",
        "paragraphs": [
            "詩筒相續到隨城，練句揮毫老益精。",
            "尺素屢兼雙鯉贈，一言相諾百金輕。",
            "酒思佳客忘懷飲，梅吐新香撲鼻清。",
            "但得安車尋舊約，敢施行馬待先生。"
        ],
        "title": "到漢東和張伯常六首  其六",
        "id": "92170a5a-90e7-4367-a98d-7e3327f54098"
    },
    {
        "author": "范純仁",
        "paragraphs": [
            "舜孝高千古，堯仁化萬方。",
            "睿文超聖域，神武振皇綱。",
            "典冊辭徽號，山河復舊疆。",
            "玉輿悲晚駕，陵路柏蒼蒼。"
        ],
        "title": "神宗皇帝挽詩四首  其一",
        "id": "f942616d-afd2-44bc-89fa-8160309c95bc"
    },
    {
        "author": "范純仁",
        "paragraphs": [
            "應運千齡契，持盈七閏間。",
            "當年叨法從，終日奉威顔。",
            "鳳輦知何往，龍髯杳莫攀。",
            "深恩無路報，慟哭向橋山。"
        ],
        "title": "神宗皇帝挽詩四首  其二",
        "id": "ff442c05-f7ff-4406-bd3b-e28e2e57e42a"
    },
    {
        "author": "范純仁",
        "paragraphs": [
            "紫塞持戎節，青蒲職諫垣。",
            "囊封矜朴直，牘背辨深冤。",
            "終頼重瞳顧，難忘再造恩。",
            "微軀如獲殉，黄鳥不須論。"
        ],
        "title": "神宗皇帝挽詩四首  其三",
        "id": "acb53f0d-649b-4e66-bd61-a5ecb3360975"
    },
    {
        "author": "范純仁",
        "paragraphs": [
            "祖祭連馳道，宸儀出殯宮。",
            "旌旛縈曉露，笳鼓咽悲風。",
            "雨泣千官送，雲奔萬國同。",
            "丹心隨籠水，先到裕陵東。"
        ],
        "title": "神宗皇帝挽詩四首  其四",
        "id": "d16db8f8-599a-4b3b-9aa6-253a90051210"
    },
    {
        "author": "范純仁",
        "paragraphs": [
            "帝圖綿永合無涯，天降真人動魯沙。",
            "兩奉離明來繼業，久膺舜養似重華。",
            "徽音遠過周文母，儉德深懲漢外家。",
            "仙仗忽遥靈寢閉，悲風空引戟幡斜。"
        ],
        "title": "慈聖光獻皇后挽詞二首  其一",
        "id": "e46db758-b119-45ee-8075-e5999c0f9885"
    },
    {
        "author": "范純仁",
        "paragraphs": [
            "畫梁歸燕拂輕埃，慶壽宮花亦盛開。",
            "平日仙蹤何處覓，今年春色爲誰來。",
            "寢門永隔慈孫問，陵路俄瞻吉仗回。",
            "聖主孝思刑四海，千秋萬載詠烝哉。"
        ],
        "title": "慈聖光獻皇后挽詞二首  其二",
        "id": "1dc2d6cf-ed92-4dd9-aac7-a69966410bcf"
    },
    {
        "author": "范純仁",
        "paragraphs": [
            "河嶽神靈降，唐虞景運開。",
            "致君優聖域，躋俗在春臺。",
            "天上台星坼，人間梁木摧。",
            "霜風咽笳鼓，斷續送餘哀。"
        ],
        "title": "富相公挽詞五首  其一",
        "id": "4069035f-6928-4a34-abb3-a5ae5f316f90"
    },
    {
        "author": "范純仁",
        "paragraphs": [
            "二紀經綸業，三朝翊戴勳。",
            "忘身裨庶政，憂國見遺文。",
            "東閤散群彥，北邙歸大墳。",
            "邦人仰旟旐，灑淚向寒雲。"
        ],
        "title": "富相公挽詞五首  其二",
        "id": "400e1464-3ef6-47aa-a5b7-56f37a2f1c3e"
    },
    {
        "author": "范純仁",
        "paragraphs": [
            "千齡遭際盛，五福始終全。",
            "還政周星紀，懷忠入夜泉。",
            "華夷思舊德，河洛遶新阡。",
            "空有云亡歎，何由止逝川。"
        ],
        "title": "富相公挽詞五首  其三",
        "id": "84a6e741-591f-4082-8b8f-f3560b584f68"
    },
    {
        "author": "范純仁",
        "paragraphs": [
            "皇天不憗遺，聖製極哀榮。",
            "遼海千年去，明堂一柱傾。",
            "赤松違素志，白日閉佳城。",
            "康濟無窮事，皆爲後世程。"
        ],
        "title": "富相公挽詞五首  其四",
        "id": "93ea6a4d-e4d7-49c7-b072-d3b7986a1213"
    },
    {
        "author": "范純仁",
        "paragraphs": [
            "北走單車馴猰貐，東徂萬室活饑羸。",
            "謀深先帝承祧日，功在仁皇與子時。",
            "英氣不隨鐘漏盡，高名長與日星垂。",
            "登龍孤客懷知遇，慟哭秋原欲訴誰。"
        ],
        "title": "富相公挽詞五首  其五",
        "id": "4246b9a1-306f-455d-b4b3-61ca53168cc2"
    },
    {
        "author": "范純仁",
        "paragraphs": [
            "廉良漢循吏，清簡晉名臣。",
            "五福歸休日，三朝盡瘁身。",
            "潛心窮聖典，遺德化鄉人。",
            "燕翼看賢嗣，才名服搢紳。"
        ],
        "title": "安州張大卿挽詞三首  其一",
        "id": "d9562ef8-7568-4110-925f-cd5083a947e2"
    },
    {
        "author": "范純仁",
        "paragraphs": [
            "瞻風從漢上，託庇在襄城。",
            "開豁心相照，推揚義不輕。",
            "俄嗟黄壤隔，莫展素車情。",
            "空望涓溪月，淋浪涕泗橫。"
        ],
        "title": "安州張大卿挽詞三首  其二",
        "id": "aa5bb5eb-55e7-4080-95e7-80259f2cf3f6"
    },
    {
        "author": "范純仁",
        "paragraphs": [
            "寒風咽笳鼓，曉月带旌旛。",
            "觸目傷陳迹，書紳記緒言。",
            "應山藏石槨，夢澤對松門。",
            "逝水何由止，清名後世存。"
        ],
        "title": "安州張大卿挽詞三首  其三",
        "id": "3441e245-2bb8-4935-9b77-f628cc6a84ef"
    },
    {
        "author": "范純仁",
        "paragraphs": [
            "儒業高群彥，詞場第一流。",
            "能聲喧幕府，穩步到瀛洲。",
            "晝繡臨鄉郡，紆朱葬舊丘。",
            "他年文苑傳，應有盛名留。"
        ],
        "title": "張益孺學士挽詞二首  其一",
        "id": "05c64b7b-028d-4834-8d4b-9a4a6c9b82af"
    },
    {
        "author": "范純仁",
        "paragraphs": [
            "官曹曾共職，友益頼多聞。",
            "信道甘違俗，同心獨有君。",
            "漳濱俄感疾，泉下忽脩文。",
            "致主平生志，蕭條掩一墳。"
        ],
        "title": "張益孺學士挽詞二首  其二",
        "id": "5abc69ed-3cec-4427-abb6-77810b69d9dd"
    },
    {
        "author": "范純仁",
        "paragraphs": [
            "妙年辭筆已驚人，不謂明時阻致君。",
            "白首郎中歸白水，青衿弟子到青雲。",
            "淵明雅有歸田興，賈傅空留弔屈文。",
            "千載定應無孔孟，一言誰爲誄孤墳。"
        ],
        "title": "謝師厚挽詞三首  其一",
        "id": "752b71f3-3f2e-4c22-987c-590307cdb4a6"
    },
    {
        "author": "范純仁",
        "paragraphs": [
            "天地鍾奇秀，公應爲世生。",
            "何慳一老遺，遽奪萬人英。",
            "千古長齎恨，重泉不掩名。",
            "繆當幽穸誌，深愧色絲銘。"
        ],
        "title": "謝師厚挽詞三首  其二",
        "id": "25e6ca7f-0448-40f1-92a1-19fa556dd0bb"
    },
    {
        "author": "范純仁",
        "paragraphs": [
            "侍行游鄧學，纔喜識荆州。",
            "一顧蒙青眼，相知到白頭。",
            "坤維同謫後，星紀等閒周。",
            "不意終天別，交頤涕不收。"
        ],
        "title": "謝師厚挽詞三首  其三",
        "id": "d0005c1a-7205-43ad-8e95-6ceb8bd55d65"
    },
    {
        "author": "范純仁",
        "paragraphs": [
            "行己無瑕玷，終身樂太平。",
            "人間五福備，宦亞九卿榮。",
            "冠蓋傳風範，鄉關憶老成。",
            "幽窀窮厚地，不掩是清名。"
        ],
        "title": "王安之朝議挽詞三首  其一",
        "id": "681e88dd-dbd6-4ad8-9421-acca883f85c4"
    },
    {
        "author": "范純仁",
        "paragraphs": [
            "族望高全蜀，交游華衆賢。",
            "退身將一紀，遺德滿二川。",
            "雅道何人繼，家聲有子傳。",
            "爲文慚幼婦，謬諾誌新阡。"
        ],
        "title": "王安之朝議挽詞三首  其二",
        "id": "043fe121-f50d-4a1e-a3a4-af38bf831179"
    },
    {
        "author": "范純仁",
        "paragraphs": [
            "多難求分務，相依得古人。",
            "道心閒裏契，友分老來親。",
            "不謂終天別，纔離一月新。",
            "無由瞻几杖，灑淚向秋旻。"
        ],
        "title": "王安之朝議挽詞三首  其三",
        "id": "46fcec51-bbca-4c86-8baf-3e2744799a2d"
    },
    {
        "author": "范純仁",
        "paragraphs": [
            "綵衣方養志，諫省遽翹英。",
            "短命嗟顔子，長星喪孔明。",
            "臨津失舟楫，支厦闕梁楹。",
            "名節同伊水，滔滔萬古清。"
        ],
        "title": "程明道挽詞三首  其一",
        "id": "0e54286b-a9db-4c6a-a631-330a289a455d"
    },
    {
        "author": "范純仁",
        "paragraphs": [
            "天乎喪吾道，命矣歎斯人。",
            "後學隳梁木，明時奪國珍。",
            "孔懷存愛弟，皓首奈慈親。",
            "唯有延陵誌，斯文久愈新。"
        ],
        "title": "程明道挽詞三首  其二",
        "id": "c7ebe84b-4dd1-4cf0-ac21-c25fa97e3196"
    },
    {
        "author": "范純仁",
        "paragraphs": [
            "素忝金蘭契，情由道義親。",
            "聖時方際遇，英氣忽沈淪。",
            "琴在無鍾子，斤存失郢人。",
            "遥聞歸葬日，清淚滿衣巾。"
        ],
        "title": "程明道挽詞三首  其三",
        "id": "c26ae735-201b-47f5-b3af-78dc36d7f076"
    },
    {
        "author": "范純仁",
        "paragraphs": [
            "精誠皎白日，利澤漲滄溟。",
            "志苦生靈樂，身勞社稷寧。",
            "人間失軒鑒，天上坼台星。",
            "唯有真儒效，長留簡冊青。"
        ],
        "title": "司馬溫公挽詞三首  其一",
        "id": "d433b263-ffa4-4513-82b0-bb3c77214643"
    },
    {
        "author": "范純仁",
        "paragraphs": [
            "竟因勞瘁沒，誰翊太平基。",
            "哀訃驚朝聽，嚴禋罷慶儀。",
            "梁摧大厦日，舟失濟川時。",
            "千古商巖畔，應陪傅說祠。"
        ],
        "title": "司馬溫公挽詞三首  其二",
        "id": "3a427a66-16ce-41eb-ad98-9887faa03b07"
    },
    {
        "author": "范純仁",
        "paragraphs": [
            "兩宮思舊德，異禮賁忠魂。",
            "翠輦親臨後，蟬冠錫命尊。",
            "霜風咽笳鼓，寒日慘旌旛。",
            "不獨知心客，徘徊哭寢門。"
        ],
        "title": "司馬溫公挽詞三首  其三",
        "id": "929304c8-a10b-4289-b6ec-a8f6adc43217"
    },
    {
        "author": "范純仁",
        "paragraphs": [
            "先府西征日，高賢進謁時。",
            "驊騮神異骨，丹鳳羽毛奇。",
            "外計留關决，中朝失表儀。",
            "濟時才不展，已有令名垂。"
        ],
        "title": "毌清臣中散挽詞三首  其一",
        "id": "909569a1-db7a-4196-b0e5-5cb442363c34"
    },
    {
        "author": "范純仁",
        "paragraphs": [
            "奉使頻聯職，寬條喜共頒。",
            "蒹葭倚白玉，培塿對高山。",
            "勇退輸先識，榮歸得早閒。",
            "塞垣聞訃日，感舊涕潺湲。"
        ],
        "title": "毌清臣中散挽詞三首  其二",
        "id": "94121d6f-265f-4290-bb34-b02d5cc214c6"
    },
    {
        "author": "范純仁",
        "paragraphs": [
            "鄉里尊耆德，朝廷重老成。",
            "銅符辭寵命，琳館遂高情。",
            "天下三尊盛，人間五福榮。",
            "豈唯身獨享，有子紹家聲。"
        ],
        "title": "毌清臣中散挽詞三首  其三",
        "id": "3beea7c3-1db6-48dd-8cc4-65873affab0f"
    },
    {
        "author": "范純仁",
        "paragraphs": [
            "耆舊今多少，唯公景德人。",
            "家鄰吳市卒，名重漢廷臣。",
            "路在猶耕月，門閒似送春。",
            "空堂餘畫像，彷彿舊精神。"
        ],
        "title": "盧通議挽詞三首  其一",
        "id": "0b94e8dd-c429-4b9e-a86e-465afc7d9579"
    },
    {
        "author": "范純仁",
        "paragraphs": [
            "教子生前貴，休官物外榮。",
            "去家金節重，開戶玉棺輕。",
            "江水元如舊，松林長未成。",
            "祗應山鳥恨，長向壠頭鳴。"
        ],
        "title": "盧通議挽詞三首  其二",
        "id": "e1cb7761-965a-46f3-8ba6-530513223f16"
    },
    {
        "author": "范純仁",
        "paragraphs": [
            "誰記先生事，聲名五十年。",
            "素風人不及，陰德世相傳。",
            "氣與詩流合，官隨子舍遷。",
            "門閭迷故客，悵望白雲天。"
        ],
        "title": "盧通議挽詞三首  其三",
        "id": "6877fbf3-7d6b-482d-ae4f-b17ea8053d9a"
    },
    {
        "author": "范純仁",
        "paragraphs": [
            "少海風雲會，先朝眷遇隆。",
            "直辭裨衮闕，妙翰照琳宮。",
            "未展陶鈞手，徒高羽翼功。",
            "卹終皆盛典，傷衋出宸衷。"
        ],
        "title": "孫曼叔尚書挽詞三首  其一",
        "id": "eae4fddf-bfd3-4f8b-848e-776a952b18e2"
    },
    {
        "author": "范純仁",
        "paragraphs": [
            "彼俗爭同好，唯公恥妄隨。",
            "青松寒不改，白玉涅難淄。",
            "梁壞營居日，舟沈欲濟時。",
            "空留良史筆，長俾善人思。"
        ],
        "title": "孫曼叔尚書挽詞三首  其二",
        "id": "446eace6-bc0d-473a-8f8b-c46a60e77a60"
    },
    {
        "author": "范純仁",
        "paragraphs": [
            "交分逾三絕，官聯歷四朝。",
            "心知俱白首，接武近青霄。",
            "逝水嗟何及，英魂恨莫招。",
            "空悲柏城路，風雨暮蕭蕭。"
        ],
        "title": "孫曼叔尚書挽詞三首  其三",
        "id": "a67acb0b-7d37-4d70-bb24-a4c880c5c61c"
    },
    {
        "author": "范純仁",
        "paragraphs": [
            "儀鳳來丹穴，麒麟瑞聖時。",
            "壺冰凝雅操，冠玉聳英姿。",
            "敦閱今儒將，循良古吏師。",
            "未登台鼎貴，胡不到期頤。"
        ],
        "title": "龍圖張公挽詞三首  其一",
        "id": "75578452-360a-4af1-98ea-5135a2328992"
    },
    {
        "author": "范純仁",
        "paragraphs": [
            "四紀澄清志，三朝盡瘁身。",
            "褰帷躋雅俗，緩带息邊塵。",
            "聖世殲民望，中原喪國珍。",
            "千秋仗良史，直筆紀賢臣。"
        ],
        "title": "龍圖張公挽詞三首  其二",
        "id": "c20c85fc-f709-4c72-ad4c-f11d8b3a0285"
    },
    {
        "author": "范純仁",
        "paragraphs": [
            "兄事兒童日，情親五十年。",
            "西州官共久，畿邑政相連。",
            "謫籍孤蹤遠，亨衢衆望先。",
            "那知不復見，一別遂終天。"
        ],
        "title": "龍圖張公挽詞三首  其三",
        "id": "60e0d7ee-e3bc-4ce4-96ad-7f754bcf25a3"
    },
    {
        "author": "范純仁",
        "paragraphs": [
            "左蜀稱多彥，唯公第一流。",
            "青蒲曾悟主，白首未封侯。",
            "名節傳千古，英靈掩一丘。",
            "平生僚友分，懷想涕難收。"
        ],
        "title": "鮮于諫議挽詞三首  其一",
        "id": "20348cdd-5030-40ae-8f5c-f6f09213e704"
    },
    {
        "author": "范純仁",
        "paragraphs": [
            "命矣纔中壽，天乎喪哲人。",
            "逢時身已病，達晚志難伸。",
            "清儉貧彌樂，文章老更醇。",
            "貽謀有餘慶，孫子自振振。"
        ],
        "title": "鮮于諫議挽詞三首  其二",
        "id": "7e6d5f45-5e3a-4911-9cfd-23b8019eb0eb"
    },
    {
        "author": "范純仁",
        "paragraphs": [
            "曾向西都陪白社，同爲御史带烏紗。",
            "盤筵真率無多品，歌舞相參作一家。",
            "連日賞窮伊闕寺，乘春看盡洛陽花。",
            "那知遥作終天別，不預鄉人挽葬車。"
        ],
        "title": "鮮于諫議挽詞三首  其三",
        "id": "fd7b8c88-edec-481d-929c-cba850ecf85c"
    },
    {
        "author": "范純仁",
        "paragraphs": [
            "冢宰傳三世，元勳輔六朝。",
            "承家同鄭武，致主必唐堯。",
            "梁壞將何仰，川流不可邀。",
            "新阡人散後，林柏暮蕭蕭。"
        ],
        "title": "申國太師呂公晦叔挽詞三首  其一",
        "id": "82b32b23-2622-4352-9e0f-91573dfb5a6c"
    },
    {
        "author": "范純仁",
        "paragraphs": [
            "儀物羅西甸，恩榮葬上公。",
            "悠揚蒿里日，慘淡柏城風。",
            "河嶽收英氣，旂常紀茂功。",
            "傳家多令子，將復繼遺忠。"
        ],
        "title": "申國太師呂公晦叔挽詞三首  其二",
        "id": "492f87a2-7ee4-4f80-a15b-ea46c4215818"
    },
    {
        "author": "范純仁",
        "paragraphs": [
            "達尊推國老，雅量寔予師。",
            "世翊千齡運，哀聞二聖悲。",
            "傷心瞻傅象，竭力奉蕭規。",
            "多少忠賢淚，非唯哭己知。"
        ],
        "title": "申國太師呂公晦叔挽詞三首  其三",
        "id": "9bc85594-a1c8-430f-bf7a-d62a8f6c4382"
    },
    {
        "author": "范純仁",
        "paragraphs": [
            "翰苑文章伯，金華侍從臣。",
            "四朝行直道，一意在生民。",
            "白首唯憂國，青雲早退身。",
            "囊中有遺藁，不學茂陵人。"
        ],
        "title": "蜀郡范公景仁挽詞三首  其一",
        "id": "b3339a44-417c-4f5d-9ba0-a8e0a6966eab"
    },
    {
        "author": "范純仁",
        "paragraphs": [
            "伊洛相逢日，忠賢盛集時。",
            "游從敦氣義，唱和若塤箎。",
            "漢嗣資商老，堯章憶后夔。",
            "云亡時共惜，不獨故人悲。"
        ],
        "title": "蜀郡范公景仁挽詞三首  其二",
        "id": "e450a838-e034-47e6-bd3c-ef1764b97f0a"
    },
    {
        "author": "范純仁",
        "paragraphs": [
            "新阡近箕潁，故國遠岷峨。",
            "禁從同儕少，門風吉士多。",
            "笑言如昨夢，身世逐頹波。",
            "唯有高名在，千年不可磨。"
        ],
        "title": "蜀郡范公景仁挽詞三首  其三",
        "id": "f8a019c4-8671-484a-9261-135f1283a14f"
    },
    {
        "author": "范純仁",
        "paragraphs": [
            "才識無前輩，文章有古風。",
            "愛時甘屢黜，報國仗孤忠。",
            "夙有請纓志，竟成標柱功。",
            "子孫傳善慶，不獨在其躬。"
        ],
        "title": "李師中待制挽詞二首  其一",
        "id": "4663f80a-7202-4c30-9a2f-532188be2ad5"
    },
    {
        "author": "范純仁",
        "paragraphs": [
            "歷陽相遇日，流落喜俱存。",
            "不起騷人歎，唯知聖主恩。",
            "蟹膏紅滿筯，蟻酒白盈尊。",
            "豈謂江邊別，深情不再論。"
        ],
        "title": "李師中待制挽詞二首  其二",
        "id": "b5700329-a3d1-4519-b6fb-fbe7e16aea12"
    },
    {
        "author": "范純仁",
        "paragraphs": [
            "棣萼聯三事，台星聚一門。",
            "誠心多士服，德望四朝尊。",
            "傅相騎箕遠，蕭規與漢存。",
            "兩宮臨奠日，哀慟見殊恩。"
        ],
        "title": "康國韓公子華挽詞二首  其一",
        "id": "82da95b7-76ef-453f-80b3-06b25fbc40dd"
    },
    {
        "author": "范純仁",
        "paragraphs": [
            "弟兄俱是龍門客，數載難忘國士知。",
            "疲馬每憐諳遠道，焦桐竟待掛朱絲。",
            "青雲空費提携力，白首應無報稱期。",
            "未到柏城持葬紼，祖庭長慟涕淋漓。"
        ],
        "title": "康國韓公子華挽詞二首  其二",
        "id": "22397bf9-5370-477c-9a5d-c4ba278f16b2"
    },
    {
        "author": "范純仁",
        "paragraphs": [
            "妙年親研席，壯歲各西東。",
            "場屋騰文價，鄉關振義風。",
            "不違顔巷陋，竟哭阮途窮。",
            "頼得賢夫子，遺驂爲送終。"
        ],
        "title": "李彥深哀詞二首  其一",
        "id": "98762a0b-ec8f-4022-80a8-caedec9a0029"
    },
    {
        "author": "范純仁",
        "paragraphs": [
            "汲汲親師友，翹翹絕輩流。",
            "讀書求體要，知命釋窮愁。",
            "清白傳三世，才華掩一丘。",
            "平生懷舊淚，爲子獨難收。"
        ],
        "title": "李彥深哀詞二首  其二",
        "id": "0269e7be-af9d-4af5-87d9-dd14021843f3"
    },
    {
        "author": "范純仁",
        "paragraphs": [
            "人間失詞伯，天上落文星。",
            "商皓終辭漢，桓榮厭授經。",
            "重泉齎志業，喬嶽返英靈。",
            "身後千年事，空留竹簡青。"
        ],
        "title": "王樂道觀文挽詞三首  其一",
        "id": "ad9d76a1-b92e-4e7b-9076-b24f978d79da"
    },
    {
        "author": "范純仁",
        "paragraphs": [
            "秘殿承新寵，儲宮冠舊僚。",
            "從龍登紫極，扶日上青霄。",
            "暝壑移舟遠，長川閱水遥。",
            "瞻懷柏城路，丹旐去飄飄。"
        ],
        "title": "王樂道觀文挽詞三首  其二",
        "id": "00706338-65c8-41aa-80d7-9db4e9969a23"
    },
    {
        "author": "范純仁",
        "paragraphs": [
            "纔罷荆州市，俄歸蒿里墳。",
            "鹽梅失群望，羽翼有前勳。",
            "浪作登龍客，慚無幼婦文。",
            "辱知無以報，灑淚向嵩雲。"
        ],
        "title": "王樂道觀文挽詞三首  其三",
        "id": "e0e161f8-e890-4521-8046-ee03f0fb9748"
    },
    {
        "author": "范純仁",
        "paragraphs": [
            "宣力三朝舊，於身五福全。",
            "家風良將後，經術古人前。",
            "丁令終辭世，留侯定得僊。",
            "貽謀有賢嗣，素業盡能傳。"
        ],
        "title": "張掞龍圖挽詞三首  其一",
        "id": "8ca40648-91bb-49c0-847a-1b94cd054b24"
    },
    {
        "author": "范純仁",
        "paragraphs": [
            "江邊承訃日，羈宦正摧頹。",
            "早獲登龍便，慙無附驥才。",
            "寄詩招悸魄，引水活枯腮。",
            "白首知難報，長言致一哀。"
        ],
        "title": "張掞龍圖挽詞三首  其二",
        "id": "55822c49-be72-475d-a596-56f4b3cc971b"
    },
    {
        "author": "范純仁",
        "paragraphs": [
            "二紀金華侍從臣，昇平看足作閒人。",
            "身躋顯仕由稽古，世有陰功爲庇民。",
            "但見朝廷方貴老，那知河嶽遽收神。",
            "哀榮終始公無憾，况有清名服搢紳。"
        ],
        "title": "張掞龍圖挽詞三首  其三",
        "id": "ef4263da-0f06-4cb2-bf37-6d87191d6bb6"
    },
    {
        "author": "范純仁",
        "paragraphs": [
            "清晨三綠袍，羅拜北堂高。",
            "積善因先烈，遺光及爾曹。",
            "勿矜從事早，當念起家勞。",
            "脩立皆由己，何人可佩刀。"
        ],
        "title": "望日示康廣宏",
        "id": "7ce52609-e48f-4706-9634-8941f65a20b2"
    },
    {
        "author": "范純仁",
        "paragraphs": [
            "亭爲籌思設，公將稱此名。",
            "致誠通造化，審慮敵權衡。",
            "境寂居忘倦，心虛照自明。",
            "詎同遊宴事，休戚繫群生。"
        ],
        "title": "籌思堂",
        "id": "07809c3a-4255-499f-9b53-c8e1a4c63489"
    },
    {
        "author": "范純仁",
        "paragraphs": [
            "幕府三年客，群居幾日親。",
            "初分闕口路，猶見洛陽人。",
            "壠麥晴將秀，田花晚自春。",
            "向家行漸近，豈復倦征輪。"
        ],
        "title": "寄西京張法曹",
        "id": "c81f7a8f-e7f0-4b2d-97e6-870c0efd9a93"
    },
    {
        "author": "范純仁",
        "paragraphs": [
            "榮名雅望退休閑，聲譽清高已納冠。",
            "匡國多方開五老，齊名有道列雙桓。",
            "耆英後會成威烈，相貌前圖壯世寒。",
            "吾道欲如公道立，百年藻鑑動人看。"
        ],
        "title": "睢陽五老圖",
        "id": "73e26215-aabd-4803-b330-65da075403c1"
    },
    {
        "author": "范純仁",
        "paragraphs": [
            "因隨芳草行來遠，爲愛清波歸去遲。"
        ],
        "title": "句  其一",
        "id": "9adc4c8b-bf0a-4bb1-a19c-9bb42f7730be"
    },
    {
        "author": "范純仁",
        "paragraphs": [
            "君行方在急流間。"
        ],
        "title": "句  其二",
        "id": "834219ff-09d7-4076-b46e-d89f9ceb078b"
    },
    {
        "author": "范純仁",
        "paragraphs": [
            "平生懷古意。"
        ],
        "title": "句  其三",
        "id": "7a5e806f-42bd-4ff5-a1a1-f67a11924b2a"
    },
    {
        "author": "章楶",
        "paragraphs": [
            "古木鬰參天，蒼苔下封路。",
            "幽花無時歇，醜石終朝踞。",
            "水竹散清潤，烟雲變晨暮。",
            "何必憶山林，直有山林趣。"
        ],
        "title": "運司園亭十詠 山堂",
        "id": "01a36dfb-8144-4544-bc93-1a7b4b02b2d4"
    },
    {
        "author": "章楶",
        "paragraphs": [
            "堂因水得名，方沼當其後。",
            "漪瀾蕩榱桷，窗戶挹花柳。",
            "蟲魚不避人，鷗鷺若相友。",
            "午枕夏簟凉，此樂亦奚有。"
        ],
        "title": "運司園亭十詠 玉溪堂",
        "id": "0cd02602-0290-4028-95a7-970bd449ae92"
    },
    {
        "author": "章楶",
        "paragraphs": [
            "層構壓池塘，不僭亦不偪。",
            "影浮綠水靜，寒凝雪山色。",
            "撫檻接修竹，連檐引蒼栢。",
            "注目望長安，無奈濃雲隔。"
        ],
        "title": "運司園亭十詠 雪峰樓",
        "id": "b7ce8577-128e-4fcf-9efc-18578b90919d"
    },
    {
        "author": "章楶",
        "paragraphs": [
            "珍葩寄幽島，正對孤軒植。",
            "優柔自俯仰，紅綠若組織。",
            "春酣晴日曛，坐久濃香逼。",
            "池面凈可鑒，朝霞罩澄碧。"
        ],
        "title": "運司園亭十詠 海棠軒",
        "id": "e6198237-50c9-4dad-8479-d823715f19a0"
    },
    {
        "author": "章楶",
        "paragraphs": [
            "蜀地饒夜雨，輕陰多蔽天。",
            "見月月無幾，築臺邀嬋娟。",
            "高疑桂影近，俯視雲幄連。",
            "顧盼已塵外，欲挹瑶宮仙。"
        ],
        "title": "運司園亭十詠 月臺",
        "id": "1463c470-5bc6-45e9-ace4-7b94638a9f99"
    },
    {
        "author": "章楶",
        "paragraphs": [
            "楩楠百尺餘，排列拱檐際。",
            "畏日自成陰，隆冬寧滅翠。",
            "虛曠得寂理，懶僻恣濃睡。",
            "誰知官府中，獲此沖漠味。"
        ],
        "title": "運司園亭十詠 翠錦亭",
        "id": "f9119443-bf6a-4dd7-9206-0b457a28c7f9"
    },
    {
        "author": "章楶",
        "paragraphs": [
            "傍砌釃小渠，回環是流水。",
            "石蜃吐珠涎，清響醒人耳。",
            "風徹竹影碎，月皎波光起。",
            "颯爽無塵囂，靜適心所喜。"
        ],
        "title": "運司園亭十詠 潺玉亭",
        "id": "0166a690-4d8d-48fc-b4b9-05c074ca7d8a"
    },
    {
        "author": "章楶",
        "paragraphs": [
            "竹間構圓庵，所向自瀟灑。",
            "珍禽弄巧舌，宛是居山野。",
            "默坐見真心，萬緣盡虛假。",
            "勿陋尋尺地，茲焉息意馬。"
        ],
        "title": "運司園亭十詠 茅庵",
        "id": "090f996d-c423-4089-9223-72e9e5cdc6f1"
    },
    {
        "author": "章楶",
        "paragraphs": [
            "架木浮水中，略彴通孤島。",
            "扶疏花影反，潑刺跳魚小。",
            "風月所得多，經營信云巧。",
            "隠几寂無人，朱蘭萃幽鳥。"
        ],
        "title": "運司園亭十詠 水閣",
        "id": "35b99071-d3ce-4cd7-b242-daa620e46b8a"
    },
    {
        "author": "章楶",
        "paragraphs": [
            "花邊二小亭，雙跨清渠上。",
            "規模雖甚隘，幽僻良可賞。",
            "幸依佳木陰，未羨大厦廣。",
            "不足延賞朋，携筇常獨往。"
        ],
        "title": "運司園亭十詠 小亭",
        "id": "495f81eb-443b-45a6-842e-d693730f9ed9"
    },
    {
        "author": "章楶",
        "paragraphs": [
            "湖當荆楚百川會，江自岷峨萬里山。"
        ],
        "title": "句",
        "id": "dfef9fa3-c59e-4935-9d02-2a110e84f7a8"
    },
    {
        "author": "裴士禹",
        "paragraphs": [
            "武侯翊漢嗣，始欲大神器。",
            "天命固有常，雲雷極屯否。",
            "流星墜武帳，萬卒摧銳氣。",
            "孤負卧龍心，三顧君臣意。",
            "廟貌今寂寥，握節空垂淚。",
            "興廢事徒然，無以窮往志。",
            "陵前古柏樹，千丈起平地。",
            "根大壓巨鼇，心虛藏野燧。",
            "風動虬龍枝，雷雨隨聲至。",
            "疑是虛空間，神明專擁庇。",
            "不爾千萬年，突兀無枯瘁。",
            "觀栢又慘然，念侯功業熾。",
            "功業亙無窮，與柏共蒼翠。"
        ],
        "title": "蜀先主廟古柏",
        "id": "aa3383b7-04d2-4474-bf72-485edf127729"
    },
    {
        "author": "鞏彥輔",
        "paragraphs": [
            "千條玉筯掛巖前，一派銀潢瀉碧天。",
            "疑是鮫人在山泣，亂流珠顆落危顛。"
        ],
        "title": "題滴水巖  其一",
        "id": "21da5b02-2ef2-4efd-8c31-4e5a9a0a5f10"
    },
    {
        "author": "鞏彥輔",
        "paragraphs": [
            "巖上流泉滴滴來，史君巖下宴頻開。",
            "衰翁閒局官清淡，不許聽歌醉玉杯。"
        ],
        "title": "題滴水巖  其二",
        "id": "37963f73-8ac6-4cc8-8e79-279557aa5c28"
    },
    {
        "author": "鞏彥輔",
        "paragraphs": [
            "天然瀟洒絕塵埃，四面如山畫帳開。",
            "世上何須問仙境，只應此地是蓬萊。"
        ],
        "title": "題滴水巖  其三",
        "id": "bb120963-03ff-475b-8eb9-740b5bc37a60"
    },
    {
        "author": "胡揆",
        "paragraphs": [
            "弄珠解佩風流古，緩带輕裘道味閑。"
        ],
        "title": "句",
        "id": "a4461b82-1c78-4fd1-bfb3-d9521f47f8e3"
    },
    {
        "author": "劉公弼",
        "paragraphs": [
            "灘聲來席上，亭影落溪中。"
        ],
        "title": "句",
        "id": "bb877113-b14c-4a1b-9124-75ad1f641605"
    },
    {
        "author": "方仲謀",
        "paragraphs": [
            "水色山光照曲闌，芳春時節稱遊觀。",
            "鶑花不爲少年惜，尊俎莫辭終日歡。",
            "香逐好風來席上，景隨佳句落毫端。",
            "人間勝事今猶古，誰識相并四者難。"
        ],
        "title": "南峰亭",
        "id": "57d9523f-0a73-4bdc-bb54-5fd8892b5451"
    },
    {
        "author": "謝履",
        "paragraphs": [
            "閩嶺天南表，清源第一州。",
            "朝廷推重鎮，師帥得賢侯。"
        ],
        "title": "上丁守",
        "id": "4320339e-9a3e-473f-af28-653622105371"
    },
    {
        "author": "謝履",
        "paragraphs": [
            "蛇岡躡龜背，蝦嶼據龍頭。",
            "岸隔諸蕃國，江通百粵舟。"
        ],
        "title": "詩一首",
        "id": "dc219631-efcd-4bdc-9eac-aff0b7e968e0"
    },
    {
        "author": "謝履",
        "paragraphs": [
            "近日蓮峰淨，春風石筍抽。"
        ],
        "title": "句  其一",
        "id": "5343f5af-6b1e-4b1b-8251-78e79670f225"
    },
    {
        "author": "謝履",
        "paragraphs": [
            "憑高直接青雲勢，覽勝雙瞻碧玉顔。"
        ],
        "title": "句  其二",
        "id": "0ceaede9-65a7-42ba-ae5a-9d8f43a5ae6c"
    },
    {
        "author": "許廣淵",
        "paragraphs": [
            "路入青山幾萬重，前山行盡路還通。",
            "小舟棹急巖溪水，高柳絮飛隄岸風。",
            "春物老時林遍綠，晚煙收處日垂紅。",
            "民居稀闊兼窮僻，多使頑夫氣自雄。"
        ],
        "title": "南山",
        "id": "7326bbb7-1e4b-4090-bd47-4a90172e1f51"
    },
    {
        "author": "許廣淵",
        "paragraphs": [
            "山遠洞難窮，相傳舊隠龍。",
            "蟠泥知幾載，穿石見遺蹤。",
            "靈骨巖中換，陰雲日下從。",
            "鄉人祈旱歲，歌舞尚虔恭。"
        ],
        "title": "蛻龍洞  其一",
        "id": "c5c7b924-2e3f-4cea-a887-e0d128b917fd"
    },
    {
        "author": "許廣淵",
        "paragraphs": [
            "往昔開鋤古洞存，神龍曾隠穴山巒。",
            "靈蹤何日青天去，雲氣無時白晝寒。",
            "穿石分明印鱗爪，履泉驚懼作波瀾。",
            "於今霖雨均方國，來客休疑尚此蟠。"
        ],
        "title": "蛻龍洞  其二",
        "id": "f84d3023-27f2-4ed7-95c2-0e2396c3889f"
    },
    {
        "author": "許廣淵",
        "paragraphs": [
            "樨川仙化後，溪以葛爲名。",
            "水激翻空白，潭澄到底清。",
            "山多晴倒影，雨過夜添聲。",
            "月滿寒光入，魚龍患太明。"
        ],
        "title": "葛溪",
        "id": "5d27ff3f-1f5e-4338-90a6-e5809c458b1c"
    },
    {
        "author": "許廣淵",
        "paragraphs": [
            "幾處城中井，標名孰與倫。",
            "異非深百尺，功在活千人。",
            "大旱流皆涸，甘泉惠受均。",
            "無情知水石，誠發應如神。"
        ],
        "title": "杜公井",
        "id": "aa2d4586-f6c0-48c4-968f-19787369927c"
    },
    {
        "author": "許廣淵",
        "paragraphs": [
            "葛公高隠處，鑿井碧山前。",
            "鍊就長生藥，空餘白乳泉。",
            "鼎藏今去水，氣吐舊成煙。",
            "午夜風雷作，人疑羽珮還。"
        ],
        "title": "鍊丹井",
        "id": "a1579d13-d5e4-43c1-af96-136c3a79a5c2"
    },
    {
        "author": "許廣淵",
        "paragraphs": [
            "天寶當年寺，魚池此日存。",
            "溪移古岸脚，殿壓舊山根。",
            "月照霜鐘遠，風開霧閣昏。",
            "網綸雖廢禁，和氣滿乾坤。"
        ],
        "title": "放生池",
        "id": "096c0018-fb46-4e30-9560-f62799604616"
    },
    {
        "author": "許廣淵",
        "paragraphs": [
            "軒開環列萬峰青，門對烏伊遂榜名。",
            "千室樓臺憑欄盡，一溪煙水捲簾明。",
            "爐煙晨起迷雲色，松韵時來雜梵聲。",
            "峻極祇宜長閉戶，柰何持鉢入東城。"
        ],
        "title": "題昌國院",
        "id": "ea34c1a9-29b0-4a6f-8e68-4c389d163e2b"
    },
    {
        "author": "許廣淵",
        "paragraphs": [
            "溪光山色照天晴，開豁襟懷遠眼明。",
            "每日風清生竹韵，有時雨過沸灘聲。",
            "夷猶水上漁舟逸，奮迅簷前燕翼輕。",
            "珍重老僧無箇事，坐觀群動競經營。"
        ],
        "title": "題廣福院",
        "id": "ca1e02d9-f11d-4acc-9bf9-a1cfc55f539d"
    },
    {
        "author": "許廣淵",
        "paragraphs": [
            "寺結千峰上，門通一徑幽。",
            "靜心無物亂，清耳有泉流。",
            "樓閣先知曉，園林預覺秋。",
            "因君題秀句，却省昔年游。"
        ],
        "title": "寧國院",
        "id": "9a091664-51f1-4c8f-8d5b-fe37980f8d4a"
    },
    {
        "author": "許廣淵",
        "paragraphs": [
            "杖錫窮危頂，茅菴構白雲。",
            "軒窗半峰出，鐘磬別山聞。",
            "海月曉同色，爐烟晝雜薰。",
            "莫教深靜處，思慮落塵氛。"
        ],
        "title": "淨名院",
        "id": "cdf3a879-b69b-411d-9c62-df874e78d39d"
    },
    {
        "author": "許廣淵",
        "paragraphs": [
            "亂峰環合處，中見古精廬。",
            "萬事盡不到，數僧閒有餘。",
            "嶺雲時聚散，松竹晝清虛。",
            "自辨一泉後，多來長者車。"
        ],
        "title": "普照院",
        "id": "afd70190-61f4-4c73-8d11-3b3f687b92af"
    },
    {
        "author": "許廣淵",
        "paragraphs": [
            "今日青蕪滿，當年碧瓦稠。",
            "軒楹無寸木，池沼有殘丘。",
            "過客嗟啼鳥，居人竟牧牛。",
            "子孫誰秀穎，念祖力重修。"
        ],
        "title": "陳氏園",
        "id": "88987e7d-a684-4d1e-b729-95a88bea1646"
    },
    {
        "author": "許廣淵",
        "paragraphs": [
            "嶮喦通小徑，湍水度危橋。",
            "茶女巾蒙髻，樵人斧插腰。",
            "鳩鳴春晝靜，鶑囀曉林嬌。",
            "令尹求民瘼，行行聽路謠。"
        ],
        "title": "和徐令南新道中",
        "id": "56c58161-06ba-4620-a070-07b0519c85e8"
    },
    {
        "author": "許廣淵",
        "paragraphs": [
            "山盤村曲曉烟迷，晝靜新禽信意啼。",
            "風斂雨痕千嶂碧，日烘蠶箔萬家齊。",
            "葉憐綠密真成幄，花惜紅深又落泥。",
            "氣候宜人尤解倦，夕陽歸路遶長溪。"
        ],
        "title": "和晁令首夏道中",
        "id": "5dde3878-d05e-427b-bbc5-a0a00bfbac4a"
    },
    {
        "author": "許廣淵",
        "paragraphs": [
            "杉松鬰鬰際青天，堂殿重重蘸碧泉。",
            "山合不能遮日月，徑深無礙入雲煙。",
            "彌陀佛建千人會，照律師來五戒傳。",
            "乘興登臨與僧話，分明水戲在簾前。"
        ],
        "title": "甯國院",
        "id": "5a19e90d-d68d-4d5e-8a00-6dabd5507782"
    },
    {
        "author": "許廣淵",
        "paragraphs": [
            "建剎基千古，淩雲閣數層。",
            "成群皆舊衲，那箇是真僧。",
            "未滅惟心火，長明總佛燈。",
            "泉靈名惠濟，濟物有時增。"
        ],
        "title": "惠濟院",
        "id": "209caa77-6813-4f46-bb88-fdf2ade06c03"
    },
    {
        "author": "許廣淵",
        "paragraphs": [
            "荒村十里居人少，中有僧廬掛隠名。",
            "高閣截空霜月古，群山臨檻竹風清。",
            "潺潺鳴溜將心滌，艷艷新花共眼明。",
            "珍重肩吾能自適，嘗招詩友避暄行。"
        ],
        "title": "春日遊隠居寺",
        "id": "32abb40c-32ee-4045-8b2e-2870d0087f3c"
    },
    {
        "author": "許廣淵",
        "paragraphs": [
            "廢宅百年後，荒基一畝平。",
            "獨憐新檜柏，誰識舊軒楹。",
            "閭里清風在，溪山秀氣明。",
            "當時苦吟夜，應使鬼神驚。"
        ],
        "title": "羅隠宅",
        "id": "773b4430-291e-4216-a9f3-70bca0de0b8d"
    },
    {
        "author": "許廣淵",
        "paragraphs": [
            "片雲晴點墨，滴露夜揮毫。"
        ],
        "title": "句",
        "id": "3392d14d-a44e-4850-93d3-35a219688b59"
    },
    {
        "author": "丁騭",
        "paragraphs": [
            "秀出眉山有慶門，風流長與蜀山存。",
            "翰林未老生曾嫡，想見纍纍百世孫。"
        ],
        "title": "詩一首",
        "id": "d9360d4b-810e-4ff4-ad70-92ed8ed36ab0"
    },
    {
        "author": "張思",
        "paragraphs": [
            "蟬蛻真爲一世豪，雙蝸逐逐笑吾曹。",
            "秦君已去亭長在，著向山高更覺高。"
        ],
        "title": "秦君亭",
        "id": "770f1e16-d8e0-4daa-b4ce-f4c34d28e5e6"
    },
    {
        "author": "張思",
        "paragraphs": [
            "野迥方知天廣大，身高更覺石岧嶢。",
            "泉人試爲平章看，勝絕何如透碧霄。"
        ],
        "title": "碧玉峽",
        "id": "36859731-8b1a-44dd-bac7-39a290c5519f"
    },
    {
        "author": "張思",
        "paragraphs": [
            "席地爲茵寄此生，漥樽獨酌有餘清。",
            "簑衣和月卧不醒，江上數峰雲自橫。"
        ],
        "title": "醉石",
        "id": "ed012222-0835-4b68-876a-1d6e86791c5c"
    },
    {
        "author": "李渤",
        "paragraphs": [
            "嶙峋峭壁武溪東，聳起昌文疊秀峰。",
            "空谷流聲渾管籥，斷雲出岫倚崆峒。",
            "依稀玉韞含輝曉，爛熳花飛點翠融。",
            "自是山靈開淑氣，遥看拱璧鬰青葱。"
        ],
        "title": "昌山",
        "id": "fb6b10e1-3ba6-4bca-a6cc-09b6dea62881"
    },
    {
        "author": "李渤",
        "paragraphs": [
            "扁舟初泛入瀧船，隠約乘槎上漢年。",
            "岸狹束成三級浪，山高分得一毫天。",
            "掃開盤石那無酒，流出桃花恐有仙。",
            "青史若能留姓字，直須來此釣溪烟。"
        ],
        "title": "武溪",
        "id": "f3705930-4bd8-4e6b-bdef-2b2abe70584b"
    },
    {
        "author": "李巖",
        "paragraphs": [
            "移榻三冬暮，聯床半夜寒。",
            "不眠霜瓦曉，細語壁燈殘。",
            "雁澤棲何定，鴒原且自寬。",
            "鴻飛非所羨，聊託一枝安。"
        ],
        "title": "冬宿別業",
        "id": "2f3c5b52-c137-457b-be45-2e64a759c5f8"
    },
    {
        "author": "李巖",
        "paragraphs": [
            "雲根一竇發清瀾，紺宇何須結綺欄。",
            "夜霄定知奎斗澈，浪翻應有蟄龍蟠。",
            "支機水沸銀河湧，海眼秋清寶鑒寒。",
            "自是源泉開淑氣，還看雪液更漫漫。"
        ],
        "title": "玉井雲根",
        "id": "6e5e435a-15ac-409a-97ca-f9d8f52bd5e1"
    },
    {
        "author": "李中",
        "paragraphs": [
            "候館寥寥輟棹過，酒醒無奈旅愁何。",
            "雨昏郊郭行人少，葦暗汀洲宿雁多。",
            "干祿已悲凋髮鬢，結茅終愧負煙蘿。",
            "篇章早晚遲知己，苦志忘形自有魔。"
        ],
        "title": "宿臨江驛",
        "id": "fbde5650-e946-4f7a-8d4c-a3a47b181203"
    },
    {
        "author": "蘇隨",
        "paragraphs": [
            "夢乘鸞鶴到仙家，侍女風流魏月華。",
            "琥珀盞斟千歲酒，琉璃瓶種四時花。",
            "金函藏籙文刊玉，石壁題名篆點沙。",
            "一枕北窗初睡覺，日移門外柳陰斜。"
        ],
        "title": "紀夢",
        "id": "6d80047f-f95f-42ce-b4ae-6149329b8706"
    },
    {
        "author": "葛敏求",
        "paragraphs": [
            "幾年埋塞稱筠根，虎識靈源爲剖分。",
            "僻處舊應無客到，遺蹤久不使人聞。",
            "細穿幽竇聲投石，猛出層巖冷噴雲。",
            "頼有賢侯精鑒在，圖經補緝得完文。"
        ],
        "title": "定山虎跑泉和韵",
        "id": "3006c10b-78c5-433e-b7ef-26d211e060da"
    },
    {
        "author": "黄通",
        "paragraphs": [
            "麻姑山直斗牛角，形勝擁斷東南隅。",
            "五百年來畜英氣，特爲吾宋生真儒。",
            "李姓覯名泰伯字，風骨古秀飄髯鬚。",
            "其人於世少似者，無乃稷契荀孟徒。",
            "自傷出處苦奇剝，不得寸祿遮妻孥。",
            "歸來築室郡北郭，反關唯作文字娛。",
            "先生之門足高第，中間仲父有輩無。",
            "曾繼先生列科舉，簡編滿載三十車。",
            "先生不遇子亦退，高文懿行夸江湖。",
            "麻源谷口田數頃，歲計取足無贏餘。",
            "生涯俯就隠意决，便棄城邑廬郊墟。",
            "上有慈親享甘旨，下有子弟森庭除。",
            "平生胸臆渺溟渤，惟學虞卿窮著書。",
            "平生志氣薄雲漢，惟學子陵閒釣魚。",
            "每當春秋社時候，萬象瀟洒神仙居。",
            "巖花野卉照几席，溪風谷靄清襟裾。",
            "先生乘興或還往，殺雞炊黍開尊壺。",
            "共評古今正經史，不知口角清涎濡。",
            "名教果有如是樂，彥輔之言誠豈誣。",
            "蓮社竹谿詫高逸，究竟未免歸狂愚。",
            "爭如仲父與泰伯，相樂以道情愉愉。",
            "文酒逢迎二十載，一日不見已爲疏。",
            "松門大開俗不到，水雲軒檻空清虛。",
            "仰愛二友嗟不與，欲別仙墅猶踟躕。"
        ],
        "title": "麻姑山一首贈陳仲父賢良兼泰伯先生",
        "id": "6f0aa527-3047-4640-87e2-07d8e6a5f56a"
    },
    {
        "author": "黄通",
        "paragraphs": [
            "吾閩山水州，佳麗發于邵。",
            "中有登高山，迥與蓬萊肖。",
            "萬家雞犬環，四面城池繞。",
            "木老煙蒼蒼，天低雲杳杳。"
        ],
        "title": "遊熙春臺",
        "id": "5128b2fd-d853-40d6-8fb1-d8a6f2f17c96"
    },
    {
        "author": "黄通",
        "paragraphs": [
            "訟庭無事意徘徊，長嘯西風酒滿杯。",
            "溪上小樓秋色裏，一番新雁趁雲來。"
        ],
        "title": "秋興",
        "id": "17e07557-ba2f-4e05-87a4-923e487de632"
    },
    {
        "author": "黄通",
        "paragraphs": [
            "秦樓十二玉梯橫，紫府千門夜不扃。",
            "疑是嫦娥弄春色，彩雲移下一天星。"
        ],
        "title": "元夕燈火",
        "id": "c7421296-6bd8-4912-a0e7-780bf2289106"
    },
    {
        "author": "黄通",
        "paragraphs": [
            "古邑已清曠，凉軒尤灑然。",
            "簷楹低竹樹，城郭带雲泉。",
            "鑄水孤吟地，流觴避暑天。",
            "應嗟吾土隘，無處畜風烟。"
        ],
        "title": "凉軒",
        "id": "f52789fb-deed-4ec9-8954-c6879c33413a"
    },
    {
        "author": "黄通",
        "paragraphs": [
            "仙翁移守明年春，□書小子中自論。",
            "□嗟羊公不血食，乃表乞廟於山樊。",
            "因復爲山發風詠，辭氣浩浩涵胚渾。",
            "又不柬棄賤且鄙，似欲瓴甋聯璵璠。",
            "捧詩那能測崖岸，但覺俗骨銷沈昏。",
            "師丈之命重違辟，手摩空腹强忍言。",
            "召伯聽訟棠樹下，後人思伯樹不殘。",
            "羊公遊處峴山首，後人見山即汍瀾。",
            "或者怪之輒致詰，厥□何惠施元元。",
            "答云賢者豈徒爾，其事雖遠迹可根。",
            "昔者郟鄏鼎既□，三姓竊出窺中原。",
            "野鬼狂神盜社稷，渴龍饑虎摇乾坤。",
            "于時生靈乃何物，蛇豕口吻恣吐吞。",
            "丁黄那復顧邦土，荒城白晝啼幽冤。",
            "□石未安晉已奪，晉□將至漢之濆。",
            "公來有意補膏血，寧重黔首輕兒孫。",
            "朝問疾苦歷萬室，莫復逋逃開四門。",
            "衆化以術公以道，人伏以威公以恩。",
            "□□□時用□□，使民□戴如□□。",
            "不然楚山盡奇秀，豈將懷□□□村。",
            "山舊有亭亭有碑，碑前□見墮淚痕。",
            "獨使庭堅忽不祀，可□今古多朱轓。",
            "仙翁下車郡即治，旋日鞭馬城南奔。",
            "踟躕山頭念往事，言不輕發心暗捫。",
            "吾州祠宇數十百，何功何惠牲牢飧。",
            "而令公作若敖鬼，嗟我庸敢誇雄藩。",
            "玉書尋許□祀典，庶令賢者終天存。",
            "士民歡笑□□詔，□□日□新宮垣。",
            "梁國入吳毀淫祠，泰伯子胥方獨尊。",
            "南陽守睦祠子陵，浙東薄俗漸已敦。",
            "仙翁還作叔子廟，漢南又開風教源。",
            "誠令身在名滅者，放目仰視慙英魂。",
            "鳳林古景絕無盡，未算水木兼蘭蓀。",
            "山前遊騎試思否，此山不直供翠樽。"
        ],
        "title": "峴山",
        "id": "a9ef7d87-732a-40d1-a6e9-3fcce2758cfa"
    },
    {
        "author": "黄通",
        "paragraphs": [
            "天惠樵陽豈厚哉，文翁旌旆兩回來。"
        ],
        "title": "句",
        "id": "1caede1a-af14-40dd-9201-1bd144b7e1e1"
    },
    {
        "author": "黄好謙",
        "paragraphs": [
            "築壇拜日恩雖重，躡足封時慮已深。",
            "隆準早知同鳥喙，將軍應起五湖心。"
        ],
        "title": "題淮陰侯廟",
        "id": "eae00d24-83a1-4517-9769-bba27feafcc2"
    },
    {
        "author": "黄履",
        "paragraphs": [
            "禮攽三事宴，史發兩朝餘。",
            "偶綴金閨彥，來紬石室書。",
            "法良司馬不，辭措子游歟。",
            "盛事逢衰嬾，重須讀五車。"
        ],
        "title": "史院席上次首相吳公元韵",
        "id": "328aa35e-df86-4691-8574-c608b1e605d1"
    },
    {
        "author": "黄履",
        "paragraphs": [
            "浩然行思脫塵埃，畫鷁橫堤雁陣催。",
            "申伯此時南國去，次公何日潁川來。",
            "鑒湖清句秋多興，魏闕丹心老不灰。",
            "勳業古來餘事耳，離亭含笑倒樽罍。"
        ],
        "title": "送程給事知越州",
        "id": "66239825-8fb3-4d73-87ea-2ef0d177ec08"
    },
    {
        "author": "黄履",
        "paragraphs": [
            "閏月稍豐暇，清晨適逢休。",
            "驅車偕群公，始爲斯亭遊。",
            "鍾山來艮維，大江西北流。",
            "臺成古到今，舉目意已周。",
            "晉有尸黎密，嘗棲崗之幽。",
            "君王懷高風，立剎旌往由。",
            "法雲生梁朝，雲氣如蟠虯。",
            "七齡依寶亮，俊發欽徐劉。",
            "講經此寺中，天花盈空浮。",
            "紛紛白雪飛，柳絮未可侔。",
            "近來有賢宰，亭于岡上頭。",
            "吳侯因名之，潛德光千秋。",
            "昔人登泰山，芥視十二州。",
            "余亦歎群雄，一毛爭九牛。",
            "豈知振大林，至有八龍留。",
            "因末爲推本，祕思聊一抽。",
            "燈明天人師，說法歷劫悠。",
            "欲放眉間光，洗足先雙收。",
            "入無量義處，身心安如丘。",
            "陀羅與殊沙，普散千億洲。",
            "雲公於此時，講已不可儔。",
            "况當幽巖中，松拂久唱酬。",
            "所以善哮吼，保誌稱爲優。",
            "誰言此華來，天地相應求。",
            "帝釋舉手間，已入如來眸。",
            "醉書貽群公，爲我商聲謳。"
        ],
        "tags": [
            "泰山"
        ],
        "title": "閏八月十日同運使正仲大夫提刑若愚司封運判全玉朝奉遊雨花亭",
        "id": "c52fc6fa-1789-4d27-bb12-412bd451540f"
    },
    {
        "author": "黄履",
        "paragraphs": [
            "霜晨飲保寧，亭午遊崇勝。",
            "兩寺連一崗，相遠亦相映。",
            "登臨目所擊，今古坐可證。",
            "重輕歎吳鼎，白黑昭晉乘。",
            "山空霸氣滅，花草埋幽徑。",
            "松孤不易立，修竹無衰盛。",
            "徘徊鳳凰臺，默默揆所稱。",
            "虞恩動植被，周道乾坤正。",
            "儀韶與鳴岐，如影隨形憑。",
            "宋文三十年，陳迹俛仰竟。",
            "因公肆筆題，發我悲秋興。",
            "鄙哉草間活，起自青衣偵。",
            "弱嗣弛嚴訓，元嘉僅澄靜。",
            "鳳兮何德衰，來貽後人訂。",
            "微幹生巨枝，雖有理亦橫。",
            "非類心必殊，同聲始相應。",
            "邇來王蜀朝，攻殺日靡定。",
            "而彼四靈物，迭出如爲佞。",
            "因知德未臻，不足稱符命。",
            "已矣勿復陳，杯中醉賢聖。"
        ],
        "title": "次韵和正仲燕保寧覽輝遊崇勝鳳臺",
        "id": "ca714152-6b81-425a-b493-f3855098b83e"
    },
    {
        "author": "黄履",
        "paragraphs": [
            "一篇遺我價十州，累幅溢目如星稠。",
            "清時名遂事高尚，啟期三樂消百憂。",
            "嗟余與公晚相值，讀此始歎真詩流。",
            "辭嚴義篤起余興，白雲遶筆窗前遊。",
            "乍如無鹽燭青鏡，顧視西子知狂羞。",
            "又如午夜按長劍，恍惚不辨明珠投。",
            "爲公聊敘我來幸，皇華相厚如相酬。",
            "民淳事簡稱迂拙，閱月偶諧庭今修。",
            "因尋遺跡共登覽，乘醉賡詠馳如郵。",
            "王襄宣布豈足頌，愧公直欲昭旂旒。"
        ],
        "title": "次韵酬提舉林彥伯見贈",
        "id": "c7771b61-7f8c-457e-a59f-abcd13b7e4ff"
    },
    {
        "author": "黄履",
        "paragraphs": [
            "寶塔登題稱逸材，雲關岫幌半天開。",
            "獨龍下峙鍾形峻，靈鷲旁連翼勢迴。",
            "翠琰名傳千載遠，紫金身應四朝來。",
            "十虛含吐真空裏，假步移文亦小哉。"
        ],
        "title": "次韵和若愚登寶公塔",
        "id": "c603abfe-d288-4ed3-bbdc-3642cdcc37d8"
    },
    {
        "author": "黄履",
        "paragraphs": [
            "秋雁三山度，晨雞五點號。",
            "節逢黄菊秀，庵陟白雲高。",
            "共泛忘憂物，聊停好善旌。",
            "論心如淡水，得句勝連鼇。",
            "事簡曹參市，民熙李耳牢。",
            "感辰資友露，乘暇集賓蒿。",
            "嶺鬰青牛氣，潮翻白鷺濤。",
            "清時豐遠覽，故國喜相遭。",
            "笑整龍山帽，閑追老鵲艘。",
            "少陵懷北闕，靖節傲東臯。",
            "傅亮吟登館，劉伶醉捧糟。",
            "行藏雲出岫，物我海容舠。",
            "支鶴鳴沖漢，莊魚靜樂濠。",
            "日斜車轉鹿，風勁服添羔。",
            "愛景重鋪席，窮歡更賦毛。",
            "臂珍牛渚蟹，池溢馬臺醪。",
            "霸氣卑蝸角，塵機息兔毫。",
            "斷金心內固，挫物筆端豪。",
            "烏府風雲器，皇華柱石曹。",
            "吾衰亦何幸，拭目歎風騷。"
        ],
        "title": "次韵和全玉九日同遊清凉寺過高齋",
        "id": "7f38dbcf-2dca-4304-94fa-e41335f82bfa"
    },
    {
        "author": "黄履",
        "paragraphs": [
            "龍盤虎踞爭岧嶢，長干窣堵當中標。",
            "幾年遐想入清夢，秋杪登攀英氣飄。",
            "因思此塔屢成壞，相傳起自阿育朝。",
            "宿緣土麵獲今報，八萬四千成一朝。",
            "列在中華十有九，惟茲末後名方昭。",
            "自從五鳳例遭毀，下逮咸和纔可條。",
            "牛停金像既希有，水泛銅趺如默要。",
            "太元末年劉慧達，四顧異氣山之椒。",
            "三函中出三舍利，圓正光潔如瓊瑶。",
            "數層寶勢僅增立，梁詔方且鋪根苗。",
            "陳亡火烈復堙墜，興廢豈亦隨所招。",
            "偉哉天命集真主，湯霓武旆澄氛妖。",
            "六幽葵藿向堯日，千仞鳳凰儀舜韶。",
            "太宗繼志符節合，章聖游文金石調。",
            "詩書仁義溢庠序，佛老餘教通逍遥。",
            "祥符庚戌感光瑞，累歲九成淩紫霄。",
            "迄今八十有二載，香火瞻奉傾齯髫。",
            "群公偕我躡危級，放身物外情何超。",
            "心閑不逐去帆動，量廓那知空界遼。",
            "奇峰萬點逼冬瘦，江水九道來迢迢。",
            "共欣華旦此緣勝，大千永峙爲津橋。",
            "興餘更就竹閒飲，妙音盈耳成長謠。"
        ],
        "title": "二十七日登長干塔",
        "id": "4cb3dfb3-c389-434c-9db7-eb2526a9f936"
    },
    {
        "author": "黄履",
        "paragraphs": [
            "邂逅相遇三詩翁，適我願兮江之東。",
            "每乘高興即同賦，矧值修竹華嚴宮。",
            "迫窮收棄勢相遠，交我以淡情何重。",
            "古來金石論賢達，應求本自聲氣同。",
            "清晨登此亭，亭前羅層峰。",
            "浮雲開白日，金影升珠櫳。",
            "高標不逐四時變，翠色可奪千葩紅。",
            "一日無此君，子猷嘯詠已不濃。",
            "清風颯然至，淵明喜動羲人容。",
            "化龍况是葛陂杖，待鳳幸列朝陽桐。",
            "伶倫裁嶰谷，律呂因雌雄。",
            "太和尚可致天地，煩想豈特疏心胸。",
            "下逮漢蔡邕，取椽製笛柯亭中。",
            "與夫皮爲冠兮葉爲酒，皆自荆陽之貢東南之美兮，冒霜停雪拂景雲而縈惠風。",
            "吾曹對此但欲適清樂，不學渭川之人兮資千畝以敵萬鍾。"
        ],
        "title": "次韵和正仲遊華嚴此君亭",
        "id": "6ceeec35-c5db-48af-abc7-d4e08f412270"
    },
    {
        "author": "黄履",
        "paragraphs": [
            "西北有招提，洒然塵垢外。",
            "茲遊久未遑，欣與高軒會。",
            "邃室儼圖畫，危亭隠松檜。",
            "逍遥步荒徑，蓊密拂輕蓋。",
            "開冬含餘清，幽律驚爽籟。",
            "行行轉城隅，亭午雲容晦。",
            "六朝三百秋，覽迹增悲慨。",
            "金輿成寒灰，簪笏散煙靄。",
            "龍沈景陽井，欄刻惟存戒。",
            "更餘三品石，默默冷相對。",
            "我視此邦傾，如魚自中潰。",
            "民財盡錙銖，民命輕草芥。",
            "三閣與十賓，積累成大憝。",
            "昔人賦黍離，摇摇發行邁。",
            "偶來牽我思，已涉南榮誡。"
        ],
        "title": "次韵全玉遊永慶寺觀陳井",
        "id": "92a01eea-1c86-4379-8760-cc72b0739e59"
    },
    {
        "author": "黄履",
        "paragraphs": [
            "山北迢迢十里餘，使華聯轡謁神居。",
            "吳朝崇構飛蟲後，梁帝停焚驟雨初。",
            "松蓋交陰垂道路，棠枝孤秀聳庭除。",
            "太平應禱邦人頼，惠烈新加益顯歟。"
        ],
        "title": "十一月十日同謁惠烈廟",
        "id": "0907c1d8-8bab-49a9-8311-72ed2418d846"
    },
    {
        "author": "黄履",
        "paragraphs": [
            "十里龍盤走勢來，此軒清對此山開。",
            "日華先覿東方出，春令長瞻北斗回。",
            "地壓靈鼇爲勝境，城遷巧冶作瑶臺。",
            "何年隠几成余志，世味於今已似灰。"
        ],
        "title": "十六日題紫極宮鍾阜軒",
        "id": "d1b57586-7a6e-417d-9ea7-aba2b9496e00"
    },
    {
        "author": "黄履",
        "paragraphs": [
            "二疏辭漢廷，故里揮黄金。",
            "謝公扶晉業，不改東山心。",
            "余亦何爲者，時動莊{罒/与}吟。",
            "七閩三徑荒，白髮西汜侵。",
            "徒欣倦飛翼，獲蔭遊鳳林。",
            "方同塤篪吹，又遠金玉音。",
            "日月正光華，海嶽增高深。",
            "晝錦雖適願，霖雨斯層岑。",
            "送公悲且歡，聊拂綠綺琴。"
        ],
        "title": "正仲移漕二浙用李白留別王嵩韵以送之",
        "id": "75cfdda0-f429-47d8-b717-80c8d471a71a"
    },
    {
        "author": "黄履",
        "paragraphs": [
            "感君故意長，赴我同襟期。",
            "愧無芳蘭美，叨沐清風吹。",
            "舒文振頹波，歲莫起我思。",
            "大鵬息六月，飲啄宜天池。",
            "如何偕鷦鷯，深林安一枝。",
            "固窮顔如丹，欲老頭未絲。",
            "元凱承華勳，正值休明時。",
            "脫身事幽討，徒使余心悲。",
            "况當雪紛紛，更得新林詩。"
        ],
        "title": "次韵酬郭子功行次新林見寄",
        "id": "503fb61c-fa50-441f-a3a2-1b9cdb12f747"
    },
    {
        "author": "黄履",
        "paragraphs": [
            "已隠南山霧，聊經白鷺洲。",
            "初聞未得見，悵望登高樓。",
            "空城凝寒雲，目極徒離憂。",
            "咫尺邈千里，此夕如三秋。",
            "何當侵星來，樽前得詩流。",
            "一飲詩百篇，同銷萬古愁。"
        ],
        "title": "次韵酬子功行次白鷺洲見寄",
        "id": "f79c2fb5-f4e1-4189-af3f-406b28e0fea7"
    },
    {
        "author": "黄履",
        "paragraphs": [
            "一緒連文璧幾重，早年宏麗壓機龍。",
            "心閑自結千巖月，音妙誰聽萬壑松。",
            "清入奇懷詩信筆，暗通大道酒盈鍾。",
            "賓筵忽得陽春句，屬和翻愁雪意濃。"
        ],
        "title": "次韵酬子功見贈",
        "id": "0f56dcd6-15ac-471b-817d-36a4a853d530"
    },
    {
        "author": "黄履",
        "paragraphs": [
            "南國星橋鐵鎖開，朋簪聊醉鳳凰臺。",
            "同民所樂嘗聞孟，與物爲春略似駘。",
            "龍曜乍增崑岫出，佛華重散朅陀來。",
            "發篇示我雖溫麗，欺魄連牆肯至哉。"
        ],
        "title": "次韵酬運判張德父燈夕不赴",
        "id": "c84bb000-ffd8-4944-b07f-ece18751fa85"
    },
    {
        "author": "黄履",
        "paragraphs": [
            "一寸逍遥氣自春，等閑語默見天真。",
            "艱難世事嘗來徧，平淡交情久更親。",
            "會面只驚蓬鬢改，離亭還折柳條新。",
            "世間冷暖隨通塞，三紀如常有幾人。"
        ],
        "title": "白鷺亭送運判張全翁",
        "id": "8c5f1c0d-515b-4a6b-aff1-1011a2419593"
    },
    {
        "author": "黄履",
        "paragraphs": [
            "處世能無欲，看山豈有難。",
            "吾心度禪定，山亦不須看。"
        ],
        "title": "戲答提舉劉宜翁看山",
        "id": "1c6e6b60-7fc6-4b15-b245-ba0c553139de"
    },
    {
        "author": "黄履",
        "paragraphs": [
            "餐霞積金峰，行年五十六。",
            "身輕曠世龜，眸瑩新生犢。",
            "偶乘飛鳬來，就我簷下宿。",
            "傾蓋如久要，片言會心曲。",
            "嗟余亦何有，所慎止能燭。",
            "乍聆屑霏霏，虛室增蘭馥。",
            "僊經累萬卷，學者紛麻粟。",
            "大車循垣途，幾人契華轂。",
            "赤水遺玄珠，離智不能燭。",
            "延章洞秋石，應手黄芽熟。",
            "先生得何深，清名達堯屋。",
            "優詔辭窐衡，太平高逸躅。",
            "陰功期三千，餘事付神籙。",
            "臘窮一雨清，歸興藹幽谷。",
            "安期棗如瓜，茅君朮比玉。",
            "臨行笑遺余，可返鬢毛綠。",
            "屈眴文兜綿，團虬色浮粥。",
            "聊將報齊桃，不俟從季卜。",
            "白雲暫去來，碧嶺本無辱。",
            "預爲明月思，可望不可掬。"
        ],
        "title": "送華陽劉法師",
        "id": "4d643dd7-7ff0-483c-bbbb-358db948e3c1"
    },
    {
        "author": "黄履",
        "paragraphs": [
            "行盡高山到紫溪，昔年曾此侍親歸。",
            "而今只見經遊地，不見慈顔淚滿衣。"
        ],
        "title": "題紫溪驛",
        "id": "7846ea73-063f-45aa-9c8a-b31e63d861ad"
    },
    {
        "author": "范亦顔",
        "paragraphs": [
            "神仙遠來宅奧境，五嶽跼蹐兒孫從。"
        ],
        "title": "句",
        "id": "c7458ae9-0ced-43e6-8180-4a9605cd18a5"
    },
    {
        "author": "楊壽祺",
        "paragraphs": [
            "衮衮京華志氣低，歸心長伴日輪西。",
            "蒼顔白髮因新選，明月清風思舊溪。",
            "屈指光陰時節晚，舉頭霄漢路歧迷。",
            "巴陵太守應憐我，準擬經過醉似泥。"
        ],
        "title": "將過益昌先寄馮允南使君",
        "id": "0e0384f7-3587-44df-bbb3-f284c2302ca9"
    },
    {
        "author": "張修",
        "paragraphs": [
            "紫泥封詔下天關，青鎖俄虛侍從班。",
            "朝袖暫懷新印綬，繡衣榮過舊家山。",
            "鑒湖風月供吟筆，稽嶺煙霞入醉顔。",
            "宸眷未應容滿歲，使車行被命書還。"
        ],
        "title": "送程給事知越州",
        "id": "e421f9a8-9b18-49dd-9836-1e09dd608aad"
    },
    {
        "author": "單錫",
        "paragraphs": [
            "巖頭鬰鬰凌寒柏，柏間時復雲封白。",
            "苔蒼草碧自年年，絕奇中有參同客。",
            "道通下躡天根深，山靈啼泣穹崖陰。",
            "春深不問花開落，寂寂空山千萬尋。"
        ],
        "title": "寄隠士",
        "id": "45958ce0-f789-4eb7-a3fa-510692ead396"
    },
    {
        "author": "單錫",
        "paragraphs": [
            "井邑銀山匝畫屏，層簷飛翼入蒼冥。",
            "曉穿簾幙扶桑日，夜浸欄桿紫漢星。",
            "春水漲來斜澗白，爐煙抹去半峰青。",
            "無邊光景歸吟日，莫向樽前辨醉醒。"
        ],
        "title": "聚遠樓",
        "id": "a56e7e0a-b466-476d-93b6-fdc71179da9f"
    },
    {
        "author": "陸長倩",
        "paragraphs": [
            "凌虛雲磴陟崔嵬，軒檻仍從絕頂開。",
            "邑屋萬家迷向背，江流三面自縈迴。",
            "金山每恨波濤阻，星石曾登培塿來。",
            "爲是會稽東部郡，不教更號小蓬萊。"
        ],
        "title": "巾山廣軒",
        "id": "bf494dfe-88b3-4909-8318-77b716f67f58"
    },
    {
        "author": "陸長倩",
        "paragraphs": [
            "松蓋松幢引步高，躋攀終日自忘勞。",
            "寒泉澄澈新鎔鏡，華棟崢嶸下冠鼇。",
            "軒到嫩嵐濃欲滴，庵依疊嶂勢偏豪。",
            "雙旌暮迫城闉去，止觀回應羨毳袍。"
        ],
        "title": "遊碧照庵  其一",
        "id": "9ad88c4d-4e0e-4a85-98a1-b4492a055789"
    },
    {
        "author": "陸長倩",
        "paragraphs": [
            "平旦前騶出郡闉，松堤石磴自無塵。",
            "寒雲明滅天開幙，霜草青紅地展茵。",
            "靈剎迥非勞世境，凈庵常屬悟空人。",
            "更憐萬竹千杉色，不問嚴冬與早春。"
        ],
        "title": "遊碧照庵  其二",
        "id": "e9970107-8a20-4ce4-94e6-aadecb47bcae"
    },
    {
        "author": "余京",
        "paragraphs": [
            "越守新除漢夕郎，剸繁從古籍才良。",
            "一麾偃息專方面，千騎雍容過故鄉。",
            "近侍暫虛青瑣闥，還朝行捧紫泥章。",
            "邦人喜慶今何幸，復見前龔與後黄。"
        ],
        "title": "送程給事知越州",
        "id": "b2722f5c-e8ba-41d1-93ee-94865b588ae8"
    },
    {
        "author": "王觀",
        "paragraphs": [
            "雪擁燕南道，酒闌中夜行。",
            "千里不見讎，怒鬚如立釘。",
            "出門氣吹霧，南山雞未啼。",
            "腰間解下聶政刀，袖中擲去朱亥椎，冷笑邯鄲乳口兒。"
        ],
        "title": "游俠曲",
        "id": "23b977eb-89ab-44d9-986c-18a40a382d20"
    },
    {
        "author": "王觀",
        "paragraphs": [
            "穀垂乾穗豆垂角，雨足年登不勝樂。",
            "烏巾紫領銀鬚長，白酒滿杯翁自酌。",
            "翁醉不知秋色凉，兒捋翁鬚孫撼床。",
            "莫惱翁，翁年已高萬事慵。"
        ],
        "title": "莫惱翁",
        "id": "2d4de831-0ef7-4814-82ee-056d5db2626c"
    },
    {
        "author": "王觀",
        "paragraphs": [
            "松陵江畔客，築室從何年。",
            "世俗徒紛紛，不知李子賢。",
            "在彼既不知，不如醉且眠。",
            "聲名衮衮誰知命，醉非愛酒眠非病。",
            "長江渾渾無古今，群山迴合來相映。",
            "呼奴沽酒不可遲，買魚斫鱠煩老妻。",
            "何必紉繩繫飛兔，百年長短空自知。",
            "直將竛虱視天地，冥冥支枕窮四時。",
            "九衢足塵土，朱門多是非。",
            "秋風老蓴鱸，扁舟何日歸。"
        ],
        "tags": [
            "长江"
        ],
        "title": "醉眠亭",
        "id": "4a66c749-c6d8-4615-9ced-2334e8e747bf"
    },
    {
        "author": "王觀",
        "paragraphs": [
            "佳節不易至，故園胡未歸。",
            "對雨坐長歎，中心如有違。",
            "登高望川陸，重陰蔽雲霏。",
            "晚禾易生耳，豆落將爲萁。",
            "農功既莫惜，孰云佳菊開。",
            "掇英泛美酒，已負鄰翁期。"
        ],
        "title": "九日石莊阻雨",
        "id": "ec931648-8451-4225-a58a-0546253951df"
    },
    {
        "author": "王觀",
        "paragraphs": [
            "山盤水轉小橋通，殿角崢嶸倚亂峰。",
            "世上自聞真法力，巖前無復白狼蹤。",
            "蜃噴海氣昏危塔，龍戲江聲雜暮鐘。",
            "爲愛贊公房外月，解鞍求宿願從容。"
        ],
        "title": "九日狼山",
        "id": "267c4d01-cfaf-4cc8-9c2e-7e41d141c989"
    },
    {
        "author": "王觀",
        "paragraphs": [
            "山寒蟄龍眠忽醒，黄衣九老巖下行。",
            "手持屈曲千歲藤，慮驚世人藏姓名。",
            "山前樵子折腰迎，九老相顧笑不停。",
            "摧天霹靂飛一聲，舉目惟見煙冥冥。",
            "開山老僧爲余說，異事傳聞忘歲月。",
            "至今山椒泉滿地，赤白繞空中不竭。",
            "好分餘澤入千家，免使辛勤夜蹋車。"
        ],
        "title": "九龍巖",
        "id": "f6e74084-34a4-437d-8169-bfe982318f34"
    },
    {
        "author": "王觀",
        "paragraphs": [
            "思霑道濕黄梅雨，敢放宮恩石井冰。"
        ],
        "title": "句  其一",
        "id": "6e1a499c-0224-4b9f-ae17-3f1e302beed7"
    },
    {
        "author": "王觀",
        "paragraphs": [
            "炎威不到軒窗外，冷氣常存枕簟中。"
        ],
        "title": "句  其二",
        "id": "95ad5b62-d164-4670-b712-e36907c5aceb"
    },
    {
        "author": "蓋抃",
        "paragraphs": [
            "十年三上未登科，此去行期晝錦過。",
            "上黨有人傳預兆，夢生頭角見天和。"
        ],
        "title": "題泗州庵庵壁",
        "id": "1b8c964a-8a40-4446-b030-f075364d1e00"
    },
    {
        "author": "范純僖",
        "paragraphs": [
            "洞庭春暖浮仙鷁，桂嶺花飛擁侯旌。"
        ],
        "tags": [
            "洞庭湖"
        ],
        "title": "句",
        "id": "f26255bd-4b70-4fc3-8910-f24d9d165ca4"
    },
    {
        "author": "蔣擴",
        "paragraphs": [
            "高談耳冷幾經秋，解逅長沙得少留。",
            "莫畏洞庭風浪險，主翁元是濟川舟。"
        ],
        "tags": [
            "洞庭湖"
        ],
        "title": "送鄧德甫",
        "id": "d44168e7-3c73-4c91-9c82-3e4c4cea64dc"
    },
    {
        "author": "陝府知縣",
        "paragraphs": [
            "爾非慧遠我非陶，何事窗間酒一瓢。",
            "僧野避人聊自醉，卧看風竹影蕭蕭。"
        ],
        "title": "戲書僧房窗紙",
        "id": "c2cb369c-bc4e-43d8-a271-567f9ebc0878"
    },
    {
        "author": "楊則之",
        "paragraphs": [
            "數萼初含雪，孤清畫本難。",
            "有香終是別，雖瘦亦勝寒。",
            "橫笛和愁聽，斜枝倚病看。",
            "朔風如解意，容易莫吹殘。"
        ],
        "tags": [
            "咏物",
            "梅花",
            "抒怀",
            "咏物诗"
        ],
        "title": "早梅",
        "id": "fc5de3f6-c474-49bd-a8dc-c4af500000c8"
    },
    {
        "author": "楊則之",
        "paragraphs": [
            "荒園晚景斂寒煙，數朵清新破雪邊。",
            "幽艷有誰能畫得，冷香無主頼詩傳。",
            "看來最畏前村笛，折去難逢野渡船。",
            "向晚十分終更好，靜兼江月淡娟娟。"
        ],
        "title": "雪霽觀梅",
        "id": "b61e4c7d-8c11-4038-ade7-018d51a8965c"
    },
    {
        "author": "楊則之",
        "paragraphs": [
            "闌干橫礙鳥飛遲，砌下危根老更奇。",
            "僧在上頭忘歲月，不知山脚雨多時。"
        ],
        "title": "壓雲軒",
        "id": "f8edfc0e-86a0-4ea8-b4a5-bbb905846460"
    },
    {
        "author": "楊則之",
        "paragraphs": [
            "雪晴山色一重重，因暇尋幽訪古蹤。",
            "神疊石基成寶殿，柱圖靈品感真龍。",
            "僧居漸遠林間地，客枕曾聞月下鐘。",
            "會得登臨便無事，門前流水照青松。"
        ],
        "title": "題慧聚寺",
        "id": "840bdede-6bf9-4d4b-9f20-a900c91e88f2"
    },
    {
        "author": "楊則之",
        "paragraphs": [
            "壓雲開半殿，寶炬耀金幢。",
            "峭峻山無對，玲瓏寺不雙。",
            "鐘聲清戀塢，林影冷摇窗。",
            "老媿詩魔在，登臨詎易降。"
        ],
        "title": "遊慧聚寺",
        "id": "38aeff18-a9ab-4b57-bd7c-bbb0c7c02212"
    },
    {
        "author": "沈遘",
        "paragraphs": [
            "春入花房次第開，上林先望屬車來。",
            "時忘萬物均民樂，恩許羣臣奉燕杯。",
            "鳳下朝陽時鼓舞，魚游太液自徘徊。",
            "愚心願獻千年壽，豈特歡娛一日陪。"
        ],
        "title": "應制依韵和御製後苑賞花釣魚",
        "id": "b8a4b7af-5d79-4b15-a176-5f43e392bbfc"
    },
    {
        "author": "沈遘",
        "paragraphs": [
            "古寺半空人跡稀，老松自偃何年有。",
            "擢幹欲聳不及尋，蟠枝却覆遂盈畝。",
            "群鳳曬日相婆娑，病蛟眠沙獨蚴蟉。",
            "五月南風翠幄凉，三冬朔雪穹廬厚。",
            "本知託植須岡陵，豈應詘身此培塿。",
            "往來不用爲嘆嗟，題詩調笑兒女口。"
        ],
        "title": "杭州燕思閣分題四首 七言得偃松院",
        "id": "692df5d4-88f9-4506-8c23-063ca9af066e"
    },
    {
        "author": "沈遘",
        "paragraphs": [
            "守居鳳凰背，茲亭壓其顛。",
            "蒼崖當前斷，崩騰勢將騫。",
            "洪濤從天來，萬鼓瀉百川。",
            "高士耳目曠，壯夫胸膽搴。",
            "維昔孰經始，蔣侯世稱賢。",
            "斯人去已久，陳迹亦屢遷。",
            "我來感且慕，拂拭頗增妍。",
            "尚存甘棠意，善政或有傳。"
        ],
        "title": "杭州燕思閣分題四首 五言得巽亭",
        "id": "4fe1f802-ac20-400c-870d-e349ab3e8475"
    },
    {
        "author": "沈遘",
        "paragraphs": [
            "相識已恨晚，相從每嫌稀。",
            "如何復相失，頓與中懷違。",
            "淮江風波接，來云遠我圻。",
            "一朝晤語隔，詎能忘嘆欷。",
            "置酒衆賓賦，觴筆交橫飛。",
            "高亭山氣佳，落日暑力微。",
            "金池莫辭滿，後會豈易希。",
            "病夫意不淺，亦且倒載歸。"
        ],
        "title": "杭州燕思閣分題四首 五言得歸字",
        "id": "ee3db209-ba7e-42ba-992b-d8d51b3559e9"
    },
    {
        "author": "沈遘",
        "paragraphs": [
            "古來畫馬爲世貴，前有韓幹後胡龏。",
            "幹之所圖獨御蚤，鑄金有式易爲好。",
            "龏閱衆馬兼漢胡，遂窮能事絕代無。",
            "陰山七騎實龏造，傳之至今爲畫寶。",
            "筆端神妙難盡譽，會見真馬騰在圖。",
            "真馬今人亦何識，但愛幹馬肥且澤。",
            "後世復有伯樂生，丹青雖渝尚典刑。"
        ],
        "title": "杭州燕思閣分題四首 七言得胡龏馬",
        "id": "b72cfa76-2186-483f-ae6f-d01da022a6aa"
    },
    {
        "author": "沈遘",
        "paragraphs": [
            "東都宦遊客，風塵厭已久。",
            "欣然理扁舟，歸雁不回首。",
            "身與汴流下，心先淮波走。",
            "何時過江望，家山見孤嶁。",
            "武夷天下名，衆溪環左右。",
            "幽尋莫辭倦，勝事不可負。",
            "逍遥其無幾，官期諒難後。"
        ],
        "title": "五言送劉泌歸建州",
        "id": "f182f30c-6ae5-44bb-8de5-d9dbfd9e4e12"
    },
    {
        "author": "沈遘",
        "paragraphs": [
            "公從書閣登詞掖，西帥重歸始五年。",
            "當日諸寮半榮落，後來幾輩雜愚賢。",
            "齋前花樹多新植，架上塵籤亂舊編。",
            "嘉遇榮名時所貴，從容感詠屬觴篇。"
        ],
        "title": "七言何公南祕閣公會",
        "id": "60b17e19-8d3a-4ece-a2c5-9ece480f2470"
    },
    {
        "author": "沈遘",
        "paragraphs": [
            "疊鼓翻波汴流響，雙旌照地秋日晴。",
            "蘭陵使君下齋舸，都門送客冠蓋傾。",
            "使君去從金馬署，顔朱髮漆意氣橫。",
            "十年待詔困囊粟，千騎乞得專名城。",
            "城居雖小地迺大，物衆力薄俗喜爭。",
            "惠窮遷暴各有術，從來治者難其平。",
            "使君才勇固自許，一州詎足煩神明。",
            "從容談笑期月爾，坐聽道路傳能聲。",
            "教行民服已無事，乘時豫樂與衆并。",
            "惠山荆溪兩秀絕，丹轂畫隼當春行。",
            "還有歌詩寫高興，賓客誰許從唱賡。"
        ],
        "title": "七言送沈景休知常州",
        "id": "d780b450-83bd-4065-b10d-8c25fabeda05"
    },
    {
        "author": "沈遘",
        "paragraphs": [
            "西風送霜河水落，東都歸客不可留。",
            "囊衣卷詩載輕舸，飄然獨下東南州。",
            "吳山木落衆峰出，越湖潦散孤嶼浮。",
            "橘丹蓴紫新薦俎，若下醪美不計售。",
            "十年塵埃一日去，猿初脫檻鷹下韝。",
            "幽潜遠颺肯回首，送之却顧令人愁。",
            "鱸魚正肥張翰老，田園將蕪陶潜憂。",
            "子歸應有問予者，爲解區區茲有由。"
        ],
        "title": "七言送詩僧思齊歸吳",
        "id": "21465ca2-d66c-4e67-9882-df2123f27e7e"
    },
    {
        "author": "沈遘",
        "paragraphs": [
            "昔初送君向秦關，君時失意多悲嘆。",
            "今來送君復西去，君懷新命多歡語。",
            "別君重見凡四年，顔色如故氣軒軒。",
            "文章學問益老富，卓然遠致信可賢。",
            "長安古都今大府，并護關西諸節度。",
            "邇臣元老來後先，賢士大夫還而聚。",
            "君持利器往從之，當能一發胸中奇。",
            "莫嗟須臾廷下屈，我有鎡基又乘時。",
            "君家湘衡萬餘里，十年遠遊何所事。",
            "高車駟馬終當歸，努力無爲故人恥。"
        ],
        "title": "七言送何中復赴高陵簿",
        "id": "15ab949e-66b2-4136-8f5c-56fcde2257b1"
    },
    {
        "author": "沈遘",
        "paragraphs": [
            "秋日響船鼓，西風轉檣烏。",
            "使節東南行，光華滿江吳。",
            "里門過舊遊，弩矢方前驅。",
            "威嚴勉自勵，寧顧舊酒徒。"
        ],
        "title": "五言送張吉老兩浙提刑",
        "id": "9cf82145-81cd-4637-be59-4515ee63a7f7"
    },
    {
        "author": "沈遘",
        "paragraphs": [
            "柑實來海濱，萬里亦以勤。",
            "中州富佳果，乃無一與倫。",
            "薦之君子堂，豈以多爲珍。",
            "甘滋露欲晞，華色丹猶新。",
            "愛之勿久留，有酒應速賓。"
        ],
        "title": "五言贈梅聖俞柑實",
        "id": "6050f92d-ca05-4808-bc9d-8a64fa3447ec"
    },
    {
        "author": "沈遘",
        "paragraphs": [
            "吾聞天台久，嘗讀興公賦。",
            "茲爲東南鎮，神靈之所據。",
            "奇挺究萬狀，嵩岱不足語。",
            "頗疑說過夸，特爲辭之嫭。",
            "象微迺州民，能識山之故。",
            "從容試爲問，聊得一二疏。",
            "赤城建霞標，上與牛斗附。",
            "萬有八千丈，矗若天一柱。",
            "瀑布發高源，飛流翻四注。",
            "雪霜浮虛空，晦明亂朝莫。",
            "巖足多丹石，光華燦寶璐。",
            "楢溪百餘仞，欲濟毛骨怖。",
            "九折凌峻梁，五界窮幽路。",
            "芝蘭散奇草，松桂羅嘉樹。",
            "祥風吹白雲，飄然若可御。",
            "幽閟足龏怪，纖悉難畢具。",
            "凡跡古不到，神物陰自護。",
            "傳聞昔人說，中有洞天處。",
            "是名不死墟，衆真所游聚。",
            "玉堂敞金庭，碧林列瑶圃。",
            "有能從而求，得之迺仙去。",
            "斯言寧可信，良非吾所慕。",
            "吾志本丘壑，久已失厥趣。",
            "誰言石渠客，乃甚轍中鮒。",
            "秋風日已高，歸心浩欲騖。",
            "茲山宿所愛，送爾緬東顧。",
            "吾廬因爾卜，伻來審繪素。"
        ],
        "title": "五言天台山送僧象微歸山",
        "id": "3b8dd887-db15-4793-8b41-6c7bee554d51"
    },
    {
        "author": "沈遘",
        "paragraphs": [
            "漢家東郡古延津，詔屬王畿命邇臣。",
            "儀物增榮都府舊，恩光流浹吏民新。",
            "已明條教康罷俗，更飾林園樂盛辰。",
            "蚤賦中和來奏御，知公不久整歸輪。"
        ],
        "title": "七言滑州新修東園  其一",
        "id": "0ad707be-06f6-4a6d-98e4-c864e3591606"
    },
    {
        "author": "沈遘",
        "paragraphs": [
            "北輔爲藩自昔優，使君深壯稱公侯。",
            "樓臺重拂前人記，池圃更新此日遊。",
            "比歲豐和多愷樂，乘春臨賞幾遲留。",
            "使君詩藻無窮思，賓席誰堪奉唱酬。"
        ],
        "title": "七言滑州新修東園  其二",
        "id": "ec5176bc-accb-48ec-9813-d42fe75c97ee"
    },
    {
        "author": "沈遘",
        "paragraphs": [
            "建溪石上摘先春，萬里封包數數珍。",
            "羸病從來苦多飲，高情應只屬詩人。"
        ],
        "title": "七言贈楊樂道建茶",
        "id": "d0852d7a-36b2-4193-936d-4d40df058902"
    },
    {
        "author": "沈遘",
        "paragraphs": [
            "少小學書史，頗知道所存。",
            "功名謂陳迹，古人不復論。",
            "既困乃干澤，羽翼何翩翻。",
            "初登羣玉府，猶接文字言。",
            "晚落司會廷，始從俗吏煩。",
            "朱墨事勾校，笞榜窮奸諼。",
            "終日坐當案，曾不聞休番。",
            "舊學泯不講，舊志茲益昏。",
            "中悼素尚違，仰愧前修尊。",
            "去之未云果，蕩爾何當返。",
            "覽君自警作，使我忘囂袢。",
            "友道久寥闊，期君於此敦。"
        ],
        "title": "五言和楊樂道省中述懷",
        "id": "80db92a0-2f54-4b18-8891-6fdac56f1f0d"
    },
    {
        "author": "沈遘",
        "paragraphs": [
            "濯濯青玉竿，矯矯孤雲姿。",
            "潜根失其托，憔悴非故時。",
            "主人幸加憐，曷不徙所宜。",
            "歲寒風霜節，無愧君子知。"
        ],
        "title": "五言王景彝省舍孤竹",
        "id": "1dca5946-cf46-4645-9aca-660b580212ff"
    },
    {
        "author": "沈遘",
        "paragraphs": [
            "三年重到集仙庭，却理陳編不自停。",
            "閣下舊題幾已暗，壁中遺簡尚餘青。",
            "故人擾擾誰相好，世事悠悠我特醒。",
            "坐看重雲開白日，獨摇修翮入高冥。"
        ],
        "title": "七言和邵興宗還館",
        "id": "f498477d-38cf-47af-ab59-7049a0a541c7"
    },
    {
        "author": "沈遘",
        "paragraphs": [
            "羣玉嵯峨壓石渠，我初通籍預讎書。",
            "三年未壓承明直，一日更從俗吏居。",
            "對案不堪文墨弊，離群長恨笑言疏。",
            "紫宸蚤退春朝永，時得期君過舊廬。"
        ],
        "title": "七言和陳和叔祕閣會話",
        "id": "4a73b359-c63f-4847-871d-dcf5d879b427"
    },
    {
        "author": "沈遘",
        "paragraphs": [
            "吳越千里廣，故鄣臨上游。",
            "江山號天險，人物自風流。",
            "在昔爲成國，於今亦大州。",
            "時平除圄守，地勝足遨遊。",
            "青嶂南朝寺，蒼烟北固樓。",
            "蓴鱸秋末老，行棹莫遲留。"
        ],
        "title": "五言送李瑜通判潤州",
        "id": "d4f06009-4d72-4abd-b67d-98d829350c64"
    },
    {
        "author": "沈遘",
        "paragraphs": [
            "禁閣深嚴帝策書，侍臣才調蜀相如。",
            "屢從金馬辭番直，又下承明佩左魚。",
            "弩矢前驅登北固，壺漿迎路過姑蘇。",
            "使君詩老江山勝，早晚新篇到石渠。"
        ],
        "title": "七言送梅公儀知杭州",
        "id": "67cf2703-10f1-4833-990a-4c2e5900268a"
    },
    {
        "author": "沈遘",
        "paragraphs": [
            "我昔溫陵行，始初得許侯。",
            "溫陵故佳勝，况從吉士游。",
            "日月雖無幾，所樂良綢繆。",
            "歸來十載間，再見朝王州。",
            "故人重相遇，尊酒更勸酬。",
            "歡意我已衰，壯心君益遒。",
            "君顔反更少，我但未白頭。",
            "乃知中都勞，豈若江湖優。",
            "嗟哉石渠客，有似魚被鈎。",
            "何不斷去之，未知所從流。",
            "羨君翩然歸，春風帆畫舟。",
            "錦衣鄉治中，弩矢驅道周。",
            "舊廬何光輝，高堂薦甘羞。",
            "仕者固應爾，自餘信悠悠。",
            "送君喜寧已，顧我愧莫收。",
            "幸君謝友朋，我志無所求。"
        ],
        "title": "五言送許當通判泉州",
        "id": "28363d03-811a-41f0-927c-d567a70acf76"
    },
    {
        "author": "沈遘",
        "paragraphs": [
            "天下賢良選，公車凡幾人。",
            "君侯獨高第，聲實兩無倫。",
            "鸑鷟來丹穴，麒麟出九真。",
            "推先東國士，傾動漢廷臣。",
            "未引金閨籍，聊爲幕府賓。",
            "還家莫留滯，行看壽陽春。"
        ],
        "title": "五言送陳舜俞壽州從事",
        "id": "8ed8aec7-94c6-44c4-8d8b-71d65cf8b985"
    },
    {
        "author": "沈遘",
        "paragraphs": [
            "空堂老壁隃塵昏，蘇子之蹟世所珍。",
            "龍虎變化生風雲，拏石攫木力萬鈞。",
            "斯人豪奇邁倫羣，平生慷慨半道淪。",
            "高辭壯論胡不存，惜哉獨以技藝聞。"
        ],
        "title": "七言和吳沖卿省舍觀蘇才翁題壁",
        "id": "d18de91e-6bbc-46a9-97c0-080469b335e2"
    },
    {
        "author": "沈遘",
        "paragraphs": [
            "吳會富山水，吳興盛人物。",
            "風流自南朝，德譽世不沒。",
            "吾宗州之望，譜序遠且蕃。",
            "煌煌全盛時，冠蓋充里門。",
            "吾廬兩溪旁，足跡遠城市。",
            "宛自仙者居，胡然人間世。",
            "自我登羣玉，十年未得歸。",
            "秋風東南望，悵息欲下飛。",
            "軒軒吾宗子，自少慕奇偉。",
            "仕意一不如，去之若泥滓。",
            "起樓臨孤墅，自以天隠名。",
            "超焉謝朋友，於茲寄生平。",
            "我初聞以疑，今迺送而喜。",
            "出處亦何常，要之不苟爾。",
            "俗化日以薄，士路令人哀。",
            "吾黨多狂簡，不知所以裁。",
            "子歸慎厥修，先之以廉讓。",
            "風行自田閭，來者知所尚。",
            "庶幾吾州士，禮義世弗虧。",
            "庶幾吾宗門，長爲衆表儀。",
            "毋獨矜汝名，母獨行乎怪。",
            "鳥獸非所群，山林固何頼。",
            "吾雖縻於此，亦若與子遊。",
            "勔哉其無悶，勿爲至人羞。"
        ],
        "title": "五言沈沔天隠樓",
        "id": "989c6ec0-3e0f-4190-9ce4-547b0f90e5e4"
    },
    {
        "author": "沈遘",
        "paragraphs": [
            "圂圂學佛者，營營良足悲。",
            "不知佛之樂，誰使汝學爲。",
            "廣師吾州秀，智解迺天資。",
            "既以法爲喜，萬緣脫若遺。",
            "高堂客滿坐，妙談破羣疑。",
            "來者豈不辨，辨此堂之題。"
        ],
        "title": "五言杭州僧修廣法喜堂",
        "id": "6690499a-d471-4490-80d5-1c6dfb35122a"
    },
    {
        "author": "沈遘",
        "paragraphs": [
            "勁風疏雨深秋節，古寺重扃獨坐人。",
            "菊色未開期有待，萸香欲佩使誰紉。",
            "登高莫作西城望，把鏡須憐白髮新。",
            "持酒勸君休惜醉，定知歸日不盈旬。"
        ],
        "title": "七言景德寺考試院和李子儀重陽日",
        "id": "2ac973f7-f38d-47c0-b277-58d404106ddd"
    },
    {
        "author": "沈遘",
        "paragraphs": [
            "石藍開盡紅著地，瓜蔓半枯黄倒垂。",
            "坐看一夜芳意歇，風霜即是蚤寒時。"
        ],
        "title": "七言景德寺考試院壁和王介甫所題詩二首  其一",
        "id": "f3f070ff-c0f1-4281-b38d-8ab369837f20"
    },
    {
        "author": "沈遘",
        "paragraphs": [
            "夜風吹雨冷通帷，鳴雁初聞一一悲。",
            "幸好歸時歸未得，愁來莫讀壁間詩。"
        ],
        "title": "七言景德寺考試院壁和王介甫所題詩二首  其二",
        "id": "71de86cc-7d38-4c04-b042-2fa22db1be2e"
    },
    {
        "author": "沈遘",
        "paragraphs": [
            "日上扶桑闢九關，天威咫尺不違顔。",
            "簪紳就次初傳警，內外分朝迭進班。",
            "霜壓陛隅螭闖首，風摇殿戶獸鳴環。",
            "聖君從諫寬狂直，丹檻無容復敢攀。"
        ],
        "title": "七言次韵和王景彝十一月朔早朝",
        "id": "14d13496-962b-441e-82c3-0b586adf7133"
    },
    {
        "author": "沈遘",
        "paragraphs": [
            "少小學文史，焉知事簿書。",
            "時爲吏舍直，端與玉山疏。",
            "叢竹聊相對，孤斟强自攄。",
            "猶欣二三子，佳句數開予。"
        ],
        "title": "五言次韵和宋次道省直",
        "id": "252014f7-fa76-4a7e-bca1-5f568a9aaf53"
    },
    {
        "author": "沈遘",
        "paragraphs": [
            "紫宸陛戟百重深，拜朔官儀列弁簪。",
            "旭日未全開宿靄，清風先已斂羣陰。",
            "邇臣自識宵衣志，下士徒懷夙退心。",
            "虞氏致平猶有戒，願聞歌載誦餘音。"
        ],
        "title": "七言次韵和次道十一月朔早朝",
        "id": "d768ae38-5523-4623-ba2b-d1cd2c6ab90c"
    },
    {
        "author": "沈遘",
        "paragraphs": [
            "士有逢辰泰，榮名四十期。",
            "更持使者節，數建守臣麾。",
            "清懿推朝品，慈良號吏師。",
            "修塗方自致，壯志未容衰。",
            "雅尚先知止，歸心浩若馳。",
            "君恩寵年至，監尹峻官儀。",
            "緩带金鱗重，安輿紫綬垂。",
            "達尊傾我里，盛觀聳當時。",
            "擺落公門事，逍遥野老嬉。",
            "維應愛玉體，五福保期頤。"
        ],
        "title": "五言送余良孺大監致仕歸鄉",
        "id": "00f271fd-9b0f-4b6d-98b9-99208d03e7b7"
    },
    {
        "author": "沈遘",
        "paragraphs": [
            "君從司會陛延閣，更職華光奉講論。",
            "却顧簿書勞已甚，獨懷僚友意仍存。",
            "新居近指西城路，舊約還尋北海樽。",
            "便欲相期五人者，軒車蚤晚下宮門。"
        ],
        "title": "七言次韵和樂道出省後見寄",
        "id": "582ce386-047d-4072-a15a-55f2134208cc"
    },
    {
        "author": "沈遘",
        "paragraphs": [
            "陽春宜白雪，良時宜少年。",
            "試攀瓊樹枝，芳意已覺妍。",
            "梅花初厭多，楊花乍疑早。",
            "園林光氣生，衆物競鮮好。",
            "一春都幾日，行樂遽勿遲。",
            "何辭踏泥出，猶當秉燭歸。",
            "少年自應然，老大寧復爾。",
            "豈不感物華，尚能强醇醴。"
        ],
        "title": "五言和劉原甫陽春宜白雪",
        "id": "2a85e119-f3c4-4593-aa69-b3fd0b3c763c"
    },
    {
        "author": "沈遘",
        "paragraphs": [
            "帝制一海內，畫州以域民。",
            "小大雖有殊，執任兩各均。",
            "祖宗初垂統，所重尤守臣。",
            "授受何其艱，便坐躬簡輪。",
            "承平彌百年，法敝幾不泯。",
            "其文豈弗具，其實蓋已淪。",
            "遂令師帥官，十九非其人。",
            "韓侯出名家，英聲邁儔倫。",
            "昔爲兩劇縣，遺美今猶新。",
            "匪直郡邑良，固是臺閣珍。",
            "胡然不留用，出駕雙朱輪。",
            "洋州實大府，左右控蜀秦。",
            "厥土從古樂，厥俗於茲淳。",
            "侯才何足施，談笑坐養神。",
            "君子學無苟，不讓誠當仁。",
            "既富而後教，禮義庶可循。",
            "坐聽千里謠，上徹九重宸。",
            "表以視四方，寵以厲縉紳。",
            "因之明黜陟，審辨玉與珉。",
            "尚使天下治，復如前代純。",
            "鄙言真區區，感激爲侯陳。"
        ],
        "title": "五言送韓玉汝知洋州",
        "id": "b60aaae2-96e5-4f87-be56-249dd6623def"
    },
    {
        "author": "沈遘",
        "paragraphs": [
            "江漢交流古要津，高牙大旆壓城闉。",
            "昔尊丞相初開府，今屬郎官試治民。",
            "迎路壺漿因問俗，前車弩矢便行春。",
            "由來美化先南國，遺樂猶應詠錯薪。"
        ],
        "title": "七言送辛有終知鄂州",
        "id": "aae3d820-d823-4ebb-8c86-01ffbf68c86f"
    },
    {
        "author": "沈遘",
        "paragraphs": [
            "渤海三神山，蓬萊隠嵯峨。",
            "仙人桂葉舟，浮矣明月波。",
            "驚塵不可到，飛鳥不能過。",
            "世人但傳聞，欲往爲奈何。",
            "胡然古荒王，甘心事欺詑。",
            "於今禱祠跡，往往存山阿。",
            "當時燕齊間，方士肩相摩。",
            "遺俗頗淪胥，官不嚴禁訶。",
            "子去爲邑尹，施舍各有科。",
            "茲實繫教化，無宜反媕婀。",
            "平生學詩書，仁術嘗切磋。",
            "毋曰百里小，民人豈不多。",
            "誰當之武城，敢復聞弦歌。"
        ],
        "title": "五言蓬萊山送徐仲微赴蓬萊令",
        "id": "2a621101-0aa2-4881-9cd9-10a01a4c38bf"
    },
    {
        "author": "沈遘",
        "paragraphs": [
            "朝驅款段北省客，莫駕屏星州治中。",
            "朱顔綠髮出塵土，長纓高蓋生清風。",
            "彼都之勝實樂國，潁汝交貫淮波通。",
            "使子乞得一麾去，寧復汲汲須江東。"
        ],
        "title": "七言送句諶通判潁川",
        "id": "509c07d2-5fee-4547-97f0-c94f79d80c05"
    },
    {
        "author": "沈遘",
        "paragraphs": [
            "朱實出東土，名獨與衆殊。",
            "友人重家果，分贈比明珠。",
            "堆盤薄霞色，熨齒清露腴。",
            "恨君賞意淺，有酒空盈壺。"
        ],
        "title": "五言和鄰幾答李公達遺嘉慶李",
        "id": "29b53ceb-079f-4f71-9f79-9562d6fd64fe"
    },
    {
        "author": "沈遘",
        "paragraphs": [
            "省舍實褊迫，强分庭與軒。",
            "君看午熱時，何異炊甑然。",
            "內景雖屢清，外物苦益喧。",
            "濁河不足滌，當尋崑崙源。",
            "顧身無羽翼，大叫不得前。",
            "却圖須臾濟，雪散和冰丸。",
            "嗟我江湖人，胡爲投此間。",
            "羨君富高興，尚堪吟詠煩。"
        ],
        "title": "五言次韵和沖卿省直",
        "id": "fc99fddf-edf7-4405-a033-0f63f2e58e5a"
    },
    {
        "author": "沈遘",
        "paragraphs": [
            "我本魯連徒，放跡江湖濱。",
            "强茲就朝列，俯仰羞衆人。",
            "初從東觀游，尚得文字親。",
            "晚爲大農屬，始與俗吏倫。",
            "簿書異我學，勾校違我貞。",
            "有如鍛戈劍，而乃驅匠輪。",
            "顛倒失所措，左右迷厥津。",
            "怳不知適從，但欲逃深榛。",
            "獨幸良友朋，志尚略一均。",
            "繼今三君來，益欣得有鄰。",
            "誰云典司殊，舍次密若鱗。",
            "誰云晤語希，牖戶日屢巡。",
            "論文必高妙，談道皆淵淳。",
            "揮弄麈白玉，傾倒巾紫綸。",
            "謂應饜饑渴，寧復辭昏晨。",
            "願言勿有倦，行即徂秋春。",
            "宦游固難常，出處各有循。",
            "公等其謂何，我意益欲踆。",
            "一朝成契闊，相望楚與秦。",
            "高會不得再，空將寄音塵。"
        ],
        "title": "五言次韵和鄰幾喜司馬君實錢君倚章伯鎮入省之作",
        "id": "d3d1e200-570b-4cdf-b59d-da7e9ee042ea"
    },
    {
        "author": "沈遘",
        "paragraphs": [
            "蘭蕙含清露，芙蕖墮綠波。",
            "暑隨朝雨盡，凉入暮天多。",
            "已覺金行早，誰調玉燭和。",
            "西風但高詠，將奈綠醽何。"
        ],
        "title": "五言次韵和景彝秋興",
        "id": "d7477c84-e671-4186-868c-cecf4a8e8b10"
    },
    {
        "author": "沈遘",
        "paragraphs": [
            "藹藹大農府，陰陰道南廬。",
            "夜直何其頻，我性實已疏。",
            "每來兀兀坐，中懷鬰不舒。",
            "幸茲新凉至，燈火理舊書。",
            "秋風吹我衣，浩然發歸思。",
            "念我去江湖，人事不復記。",
            "擾擾彌十年，忽忽都一寐。",
            "中夜慎勿思，無枕不得睡。"
        ],
        "title": "五言次韵和邵不疑省直",
        "id": "5dfac23b-1a43-489e-943d-1cc767d98af8"
    },
    {
        "author": "沈遘",
        "paragraphs": [
            "東城大道何逶迤，中直清廟表六扉。",
            "右臨景靈秘館之翼翼，左带相國浮圖之巍巍。",
            "道旁第舍多赩赫，車無停輪馬交策。",
            "風塵勃鬰千丈高，素衣化緇雙眥塞。",
            "南阡窮巷我所居，上下省戶兩歲餘。",
            "病軀羸乘實厭畏，每趨徑路宮城隅。",
            "宮牆倚空背環極，隠嶙樓臺露金碧。",
            "朝霞夕照天半明，牆下行人徒眩惑。",
            "我嘗入謁得縱觀，威容物采嚴且完。",
            "鸞車歲歲躬獻享，孝思肸蠁通神歡。",
            "重門設衛日常闔，靈境那令世人雜。",
            "但見長松怪石列若屏，突兀陰森兩遮匝。",
            "我家東南滄海涯，乘時偶來觀德輝。",
            "歸飛故隠自有期，何必於此空歎欷。"
        ],
        "title": "七言和君倚景靈行",
        "id": "3abbe3f4-9eb8-4e2a-904a-30f98846319b"
    },
    {
        "author": "沈遘",
        "paragraphs": [
            "浩浩雨不止，寥寥風且寒。",
            "敢言裘褐具，尚幸室廬完。",
            "彌月天形晦，無時轍跡乾。",
            "田臯何處在，誰復顧蕭蘭。"
        ],
        "title": "五言次韵和君實苦雨三首  其一",
        "id": "df00304d-5019-4cac-a87e-c7a5ce71b644"
    },
    {
        "author": "沈遘",
        "paragraphs": [
            "不見清秋月，悠悠雨過弦。",
            "重陽初未解，委照固無偏。",
            "安得長風御，都驅宿藹旋。",
            "還當三五夕，圓魄獨當天。"
        ],
        "title": "五言次韵和君實苦雨三首  其二",
        "id": "43c82df2-d2b1-4bf9-8786-c9bb8e7c6e39"
    },
    {
        "author": "沈遘",
        "paragraphs": [
            "積潦高秋後，幽居病客心。",
            "每憐荷折蓋，猶愛菊包金。",
            "獨坐有餘恨，臨觴莫厭深。",
            "多情省郎直，永夜祗清吟。"
        ],
        "title": "五言次韵和君實苦雨三首  其三",
        "id": "287bd90b-e3dc-4243-89c7-e988854e3c0a"
    },
    {
        "author": "沈遘",
        "paragraphs": [
            "激立幾年志，淹遲一日亨。",
            "還家晝錦樂，拜壽綵衣榮。",
            "未辟諸侯府，無矜晚宦情。",
            "重來奏千牘，應笑舊題名。"
        ],
        "title": "五言送徐同年諤出京",
        "id": "8b7ab9c5-4c6e-46c2-8d3b-e1483ae7a892"
    },
    {
        "author": "沈遘",
        "paragraphs": [
            "宋德承天序，郊丘必以時。",
            "先期發明詔，戒日具多儀。",
            "閟館嚴真祖，清宮謹大祠。",
            "孝思追祖考，禋祀致神祇。",
            "三聖同升侑，群靈罔弗祗。",
            "聲文更舊律，鼎鬲列親規。",
            "禮樂榮觀洽，雲雷慶澤施。",
            "歡聲充有截，盛事極無遺。",
            "皇祚千齡永，成能萬世宜。",
            "臣心奚以答，歌頌一毫釐。"
        ],
        "title": "代人進南郊禮成",
        "id": "575c29b4-86c8-4a6e-9b69-944b46d04d67"
    },
    {
        "author": "沈遘",
        "paragraphs": [
            "東城雨始歇，紫陌無纖埃。",
            "佳氣四面起，游光泛樓臺。",
            "日莫市井合，叫舞何喧豗。",
            "我時騎過之，顧瞻顔屢開。",
            "欣其幸如此，平歲無愁猜。",
            "吾人雖安坐，猶能詠康哉。"
        ],
        "title": "晚雨後過城東",
        "id": "6a74d0b0-00e3-4a80-b7f8-8b5c2c493930"
    },
    {
        "author": "沈遘",
        "paragraphs": [
            "擾擾市朝士，一身衆役該。",
            "官曹畏職業，人事煩往來。",
            "朝出被風雨，莫還衝塵埃。",
            "竟歲長若此，何時能休哉。",
            "適聞丞相行，巾車城西隈。",
            "冠蓋盛出送，車馬相喧豗。",
            "吾有四君子，約言共追陪。",
            "烏躔轉背午，歸來倦支骸。",
            "道旁有精舍，聊茲釋鞍彍。",
            "殿閣鬰四合，高明絕纖灰。",
            "曲池含清波，魚鳥中沿洄。",
            "禁園直南望，參差隠樓臺。",
            "秋風肅衆物，野氣日夕佳。",
            "幽趣坌來會，俗紛頓可推。",
            "高情緬山水，劇語雜譏詼。",
            "清賞何以娛，一枰聊爲開。",
            "豈徒事爭决，要且資歡咍。",
            "謂言坐上客，茲樂那易諧。",
            "城中苦多事，况復日月催。",
            "功名未有立，壯志先欲摧。",
            "幸時得閒暇，一出紓吾懷。",
            "此言固可結，此願惟恐乖。",
            "須臾夕照下，欲起姑徘徊。",
            "攬轡更留顧，餘興無窮涯。"
        ],
        "title": "和江鄰幾送文丞相還游普安院",
        "id": "a9b7cb8b-3444-42d1-af6c-d60f3066868c"
    },
    {
        "author": "沈遘",
        "paragraphs": [
            "燕山自是漢家地，北望分明掌股間。",
            "休作畫圖張屋壁，空令壯士老朱顔。"
        ],
        "title": "七言和王微之漁陽圖",
        "id": "07cbbfea-1284-4e88-8733-cc4a05b01538"
    },
    {
        "author": "沈遘",
        "paragraphs": [
            "上林珊瑚枝，太液琉璃波。",
            "孔鸞相徘徊，鳬鷃不敢過。",
            "嘉樹日零落，清流成惡腐。",
            "凡鳥鬬嬉鳴，珍群摇翮去。",
            "去兮將安之，江山斂羽儀。",
            "何時復來還，聊以三歲期。"
        ],
        "title": "五言送袁陟通判撫州",
        "id": "be3839bc-d116-468a-b3a7-072819749170"
    },
    {
        "author": "沈遘",
        "paragraphs": [
            "君舍城之背，蕭然十畝餘。",
            "四垣通野墅，一舸泛官渠。",
            "夏木陰成後，凉天雨歇初。",
            "公門日無事，觴詠莫容疏。"
        ],
        "title": "五言過江鄰幾官舍  其一",
        "id": "e715dd31-54a0-49ef-8a15-2f93ca1a6ced"
    },
    {
        "author": "沈遘",
        "paragraphs": [
            "碕岸淺可弄，平流清且漪。",
            "葭蒲亂垂影，魚鳥悉浮嬉。",
            "浩蕩江湖思，差池林壑期。",
            "誰能共茲語，終約不吾欺。"
        ],
        "title": "五言過江鄰幾官舍  其二",
        "id": "092f909d-b62f-4866-8430-ef3d6889fec8"
    },
    {
        "author": "沈遘",
        "paragraphs": [
            "願見豈辭遠，况從吾友行。",
            "清談開憤懣，高詠聽鏗鍧。",
            "赤日煩暑却，晚風凉氣生。",
            "歸鞍任傾倒，莫惜釂餘觥。"
        ],
        "title": "五言過江鄰幾官舍  其三",
        "id": "bde90c83-c166-4499-a933-9e46345df65f"
    },
    {
        "author": "沈遘",
        "paragraphs": [
            "詞省非吾據，維應頼兩公。",
            "自憐雖壯齒，多病祗衰翁。",
            "飲興端難强，詩情久已窮。",
            "還家即高卧，客轍任西東。"
        ],
        "title": "五言奉酬楊祖二閣老中書省齋宿見寄",
        "id": "2f86c000-f955-4301-94e0-3aba462fd7e7"
    },
    {
        "author": "沈遘",
        "paragraphs": [
            "嘉陵劍閣萬里道，自古當爲行役憂。",
            "於今帝制自無外，仕者何必盡中州。",
            "我昔成都兩歲留，春風秋月多遨遊。",
            "須知錦城雖云樂，不如早還滄海頭。"
        ],
        "title": "七言送蘇結赴蜀州推官",
        "id": "3cca8839-3b04-42f8-95b2-5129c082c934"
    },
    {
        "author": "沈遘",
        "paragraphs": [
            "絳闕連碧城，白日橫采霓。",
            "鈞天萬舞徹，鸞鳳鳴且飛。",
            "我爲帝所遊，十日不知返。",
            "我樂殊未央，尚恨春晝短。",
            "東風吹蟠桃，花落滿我衣。",
            "拂去還復來，悠然生我思。",
            "顧謝衆仙人，我自人間世。",
            "世累雖可憎，天上亦多事。"
        ],
        "title": "五言後殿考進士解嘲",
        "id": "3073257e-732e-43d2-8e80-0ab4899d7707"
    },
    {
        "author": "沈遘",
        "paragraphs": [
            "零落欄桿暗蘚侵，花苞憔悴怨春深。",
            "吾君意在延經藝，不學前王宴豫心。"
        ],
        "title": "七言和吳仲庶延藝閣後牡丹花  其一",
        "id": "a9e101ae-b971-4f21-97ca-f52bea34c301"
    },
    {
        "author": "沈遘",
        "paragraphs": [
            "承明待詔盡名儒，一願當君奏六符。",
            "獨笑開元供奉客，惟將歌句奉歡娛。"
        ],
        "title": "七言和吳仲庶延藝閣後牡丹花  其二",
        "id": "2a1c6d6c-0be3-4e4c-927a-e0539d9d1a96"
    },
    {
        "author": "沈遘",
        "paragraphs": [
            "塞外風烟河上塵，歸來始覺二毛新。",
            "承明自厭頻趨直，滄海還思一濯巾。",
            "幕府旌旗初壓境，畫船歌吹便行春。",
            "湖山滿目舊游在，何日從公醉紫蓴。"
        ],
        "title": "七言送密學施侍郎知杭州",
        "id": "08ad3f17-4735-44b6-887d-2c4d5ad6a419"
    },
    {
        "author": "沈遘",
        "paragraphs": [
            "碧城絳闕半夜開，翠旗玉節相徘徊。",
            "景光散墮燈火蔽，步虛一聲天上來。"
        ],
        "title": "奉祠東太乙宮七首 七言步虛辭二首 其一",
        "id": "b63ac925-9734-438a-aa9e-30a21dda8195"
    },
    {
        "author": "沈遘",
        "paragraphs": [
            "赤烏鼓舞揚朝暉，白榆零落收夕霏。",
            "侍臣再拜謝神貺，步虛一聲天上歸。"
        ],
        "title": "奉祠東太乙宮七首 七言步虛辭二首 其二",
        "id": "89a8e90a-7fe2-4382-a984-2117c8151a36"
    },
    {
        "author": "沈遘",
        "paragraphs": [
            "甘泉三日齋，讀盡群王書。",
            "天風起寒門，便欲凌太虛。",
            "顧身無羽翼，歎息知何如。"
        ],
        "title": "奉祠東太乙宮七首 五言讀道書一首",
        "id": "a1f208ed-6386-4879-99d4-3c8df3984a3c"
    },
    {
        "author": "沈遘",
        "paragraphs": [
            "城中塵埃多，白日迷東西。",
            "城中市井喧，半夜猶鼓鼙。",
            "我本江海人，偶來東都客。",
            "寸心雖自丹，兩鬢頗欲白。",
            "一爲城南宿，晚若與世違。",
            "不聞車馬音，但見烟霞飛。",
            "自喜復自羞，胡然久羈旅。",
            "秋風弄濤時，聊可整歸艣。"
        ],
        "title": "奉祠東太乙宮七首 五言齊居有感一首",
        "id": "d09e3891-43ce-4a93-9ce2-d93729c66613"
    },
    {
        "author": "沈遘",
        "paragraphs": [
            "君王無意學神仙，獨爲蒼生致吉蠲。",
            "四月麥苗殊未好，一番靈雨即豐年。"
        ],
        "title": "奉祠東太乙宮七首 七言致齋一首",
        "id": "899d9252-4111-4c78-95b0-a25a3538b432"
    },
    {
        "author": "沈遘",
        "paragraphs": [
            "由來聖作與天通，甘澤祥飈撤俎中。",
            "更賜太元千歲策，平明馳賀未央宮。"
        ],
        "title": "奉祠東太乙宮七首 七言祀畢大雨一首",
        "id": "683fea49-497c-4737-acef-812071dbd391"
    },
    {
        "author": "沈遘",
        "paragraphs": [
            "蕭洒城南尺五天，晝凉高枕夢遊仙。",
            "勞君揮翰紫宸裏，汗浥朝衣不得眠。"
        ],
        "title": "奉祠東太乙宮七首 七言齋居寄楊祖二閣老一首",
        "id": "3d6c341b-a342-4eb8-bd0e-1aaa85a0b41a"
    },
    {
        "author": "沈遘",
        "paragraphs": [
            "城中暑雨方鬰陶，城外秋風已蕭瑟。",
            "下馬解衣高枕眠，惟恐祠官報歸日。"
        ],
        "title": "七言西太乙宮致齋遣興二首  其一",
        "id": "841697de-c7ee-444f-a1e3-24fe16aee398"
    },
    {
        "author": "沈遘",
        "paragraphs": [
            "我來西郊始三日，超然便若與世違。",
            "市朝迺在咫尺爾，况復萬里滄浪歸。"
        ],
        "title": "七言西太乙宮致齋遣興二首  其二",
        "id": "33c01e82-5f9b-4def-be4b-7156f2f528ee"
    },
    {
        "author": "沈遘",
        "paragraphs": [
            "春風才得馬蹄乾，便向城西學問禪。",
            "不是重陰開白日，自披雲霧睹青天。"
        ],
        "title": "七言訪凈因璉上人一首",
        "id": "8e87db18-8f68-42e3-b4bb-752ecb7823e7"
    },
    {
        "author": "沈遘",
        "paragraphs": [
            "月色初無別，人心自有分。",
            "長令照清夜，猶勝掩重雲。",
            "老去歡難强，衰來飲易醺。",
            "君家富歌管，獨不使人聞。"
        ],
        "title": "次韵和張元常中秋夜不見月",
        "id": "3b390a00-217f-4024-aa00-8231811868b7"
    },
    {
        "author": "沈遘",
        "paragraphs": [
            "六科收賢才，所得豈非真。",
            "奈何如劉子，反爾棄若淪。",
            "衆頗爲我嗟，我斯自能信。",
            "言也尚莫知，行之得無訒。",
            "謝去不復顧，所重非吾身。",
            "孝友且爲政，况茲有民人。",
            "廣陵昔富都，今已空殘甚。",
            "行矣思自强，公卿皆子任。"
        ],
        "title": "送劉定下第",
        "id": "5ccb3186-f402-48b9-916f-8da0f92c2601"
    },
    {
        "author": "沈遘",
        "paragraphs": [
            "鄉里多長者，平生愛斯人。",
            "誰言相識晚，俯仰跡已陳。",
            "短章昔固許，掛劍義所申。",
            "空堂對孤詠，寂寞猶相親。"
        ],
        "title": "弔普濟大師",
        "id": "a7c01363-9851-47cb-b9fd-be849dd2ee34"
    },
    {
        "author": "沈遘",
        "paragraphs": [
            "山繞湖堂寺繞山，平生願向此中閑。",
            "青雲白水相浮蕩，野客高僧獨往還。",
            "少年自嫌軒冕累，因循將恐鬢鬚斑。",
            "南漪最是逍遥地，且挹清波濯愧顔。"
        ],
        "title": "南漪堂",
        "id": "6f70c6b8-79df-469b-81db-3c559e3fd3f2"
    },
    {
        "author": "沈遘",
        "paragraphs": [
            "浩蕩西風動客裾，飄然歸思滿田廬。",
            "少時豈省爲名誤，老去真知與世疏。",
            "勝事祗隨詩句盡，壯懷猶向酒杯舒。",
            "南山已有終年約，三徑何年得自除。"
        ],
        "title": "次韵和少述秋興",
        "id": "308bce65-506a-41ab-86ed-7aceaa8fdb6a"
    },
    {
        "author": "沈遘",
        "paragraphs": [
            "吾州號多士，今茲見諸生。",
            "自非中正舊，焉識鄉里評。",
            "但喜後來秀，紛若春華榮。",
            "高會存故事，工歌追鹿鳴。",
            "勸酬皆嘉賓，雜奏瑟與笙。",
            "何以爲子贈，贈子毋驕盈。",
            "一獻未足信，要之觀厥成。",
            "行矣其自厲，傾耳聞吉聲。"
        ],
        "title": "送諸進士赴試禮部",
        "id": "df16e006-2d92-4a4f-899d-3f9633028c8b"
    },
    {
        "author": "沈遘",
        "paragraphs": [
            "此都豪麗歲仍豐，此夕都人凱樂中。",
            "車馬笙簫千里至，樓臺燈火九衢通。",
            "香輿軋軋凌風駛，粉袂翩翩照地紅。",
            "病守行春真莫强，更堪攀倚少年叢。"
        ],
        "title": "次韵和李審言上元寄王巖夫",
        "id": "545d0d79-0fe7-491c-8e55-b4279fdfadd1"
    },
    {
        "author": "沈遘",
        "paragraphs": [
            "西寺題名墨尚新，今爲賓主此堂人。",
            "縱談更起揮青麈，極醉何妨倒紫綸。",
            "梁苑舊遊皆已往，吳山高會正臨春。",
            "欲知勝事常難得，嘉句先應動薦紳。"
        ],
        "title": "次韵和王巖夫有美堂會諸年契",
        "id": "bd1a5045-e4af-4887-9fe0-ba7355c6a477"
    },
    {
        "author": "沈遘",
        "paragraphs": [
            "華屋陳高會，春風衆物新。",
            "嘉賓共科籍，勝事動邦人。",
            "大白期無算，清談信絕塵。",
            "詩豪兩難敵，弱力厭千鈞。"
        ],
        "title": "次韵和盧中甫有美堂會諸年契",
        "id": "b28780e9-e6e1-4575-b1e5-82d86795d339"
    },
    {
        "author": "沈遘",
        "paragraphs": [
            "相如未用尚文園，暴勝威名世已傳。",
            "攬轡一時高莫挹，著書千首浩無邊。",
            "顧慙局趣何能駕，望絕騏騮不得前。",
            "聖世料材方責實，便應歸泛五湖船。"
        ],
        "title": "次韵和王仲至李審言見寄",
        "id": "d091dddb-a280-4415-8a75-b018775cc3d5"
    },
    {
        "author": "沈遘",
        "paragraphs": [
            "前日移舟就近村，送君西望大梁門。",
            "九重宮闕天光遠，千里江湖水氣昏。",
            "壯士遨遊應自適，少年離別枉傷魂。",
            "北州爲政須當厲，即上青雲款帝閽。"
        ],
        "title": "次韵和王巖夫見寄",
        "id": "26879fb0-fde0-4158-a440-fa266f05860f"
    },
    {
        "author": "沈遘",
        "paragraphs": [
            "三吳高士厭英躔，乘興南來得暫延。",
            "俗役更思拋吏几，勝遊還約泛湖船。",
            "平生慕義如饑渴，自昔論交孰後先。",
            "獨恨良朋不相對，一吟嘉句重悁悁。"
        ],
        "title": "次韵和審言與孫少述會遊審言以病不至",
        "id": "4de8ac03-2d00-4ecf-8a1e-a2bbc6d73fb0"
    },
    {
        "author": "沈遘",
        "paragraphs": [
            "十年高卧占東南，禹穴幽縱久已探。",
            "峻節千尋山壁立，虛懷萬頃海波涵。",
            "愧非仲舉能延士，頼有君公爲對談。",
            "大句聯來兩豪絕，應知弱力已難堪。"
        ],
        "title": "次韵和少述見贈兼簡審言",
        "id": "f9d7c726-d82c-43d3-a774-bf5407fa0693"
    },
    {
        "author": "沈遘",
        "paragraphs": [
            "少小溫陵客，於今記昔遊。",
            "故人情最厚，嘉句遠相求。",
            "勝事成陳迹，流年換白頭。",
            "僧坊屢題壁，知有舊痕不。"
        ],
        "title": "許當郎中自溫陵寄詩敘舊遊之感奉酬",
        "id": "5025dd07-cf35-4ed6-aca0-6648ba1d7678"
    },
    {
        "author": "沈遘",
        "paragraphs": [
            "使君嶷嶷下中臺，幕府飄飄得上才。",
            "仲寶初招庾郎至，微之還遇竇生來。",
            "江山滿目歸吟筆，賓主相忘屬酒杯。",
            "自愧鄰城非勝賞，聯章大軸爲誰開。"
        ],
        "title": "江陰楊使君寄示與楊從事唱和詩一軸奉酬",
        "id": "c8baeeea-c4ae-4b85-b5b7-b0da1a5ea4cc"
    },
    {
        "author": "沈遘",
        "paragraphs": [
            "北固峨峨鐵甕完，京口浩浩海門連。",
            "鵬摶羊角來天外，鰲戴方壺獻几前。",
            "西府旌旗猶壯睹，南朝宮殿盡蒼烟。",
            "登臨不用成悲感，自得開懷一曠然。"
        ],
        "title": "次韵和孫少述潤州望海樓",
        "id": "801e8184-db59-4fe2-b10a-5e0d763a7f27"
    },
    {
        "author": "沈遘",
        "paragraphs": [
            "坐看和氣變農愁，三白前占歲大收。",
            "未及勸耕巡屬縣，不妨釃酒望高樓。",
            "剡中人遠空相憶，韓子詩成枉見投。",
            "正欲與君論出處，扁舟何日肯東浮。"
        ],
        "title": "次韵和少述雪中見寄",
        "id": "412a4faa-c55c-4642-9e49-25456c977588"
    },
    {
        "author": "沈遘",
        "paragraphs": [
            "春日融融二月晴，春風藹藹百花明。",
            "少年嬉逐正應急，何處歌簫走馬聲。"
        ],
        "title": "和少述春日四首  其一",
        "id": "bc0bf629-9d0c-4bf3-8454-ca041839dabe"
    },
    {
        "author": "沈遘",
        "paragraphs": [
            "風流自古吳王國，一一湖山盡勝遊。",
            "上巳清明最佳節，萬家臨禊錦維舟。"
        ],
        "title": "和少述春日四首  其二",
        "id": "bce4f4ab-c9a4-438d-b354-a06c7cfe4160"
    },
    {
        "author": "沈遘",
        "paragraphs": [
            "初晴池閣暖無塵，花落絲飛不避人。",
            "秖愛年年好光景，須知華髪一番新。"
        ],
        "title": "和少述春日四首  其三",
        "id": "80d62f81-d8e6-4702-b27d-8537f7b44beb"
    },
    {
        "author": "沈遘",
        "paragraphs": [
            "卧病江東又見春，高齋長日坐生塵。",
            "看花飲酒應難强，猶有詩情謝故人。"
        ],
        "title": "和少述春日四首  其四",
        "id": "b4e916ad-0d60-4970-ba51-e31556eb3dba"
    },
    {
        "author": "沈遘",
        "paragraphs": [
            "雒陽貴公子，才氣蓋九州。",
            "言從承明觀，出治東諸侯。",
            "繡衣自天下，龍節橫江浮。",
            "威聲雷霆發，惠澤河漢流。",
            "簿領謝俗吏，清談揖前修。",
            "三月初行部，飛帆絕潮頭。",
            "諸山嶙嶙出，委蛇轉前騶。",
            "衆川淙淙來，方洋放扁舟。",
            "仁智得所好，逍然忘百憂。",
            "歷訪寧憚遠，窮探詎辭幽。",
            "高懷期康樂，遯跡嘉遠游。",
            "從容顧賓從，此樂復有不。",
            "長歌裁大句，從者誰敢酬。",
            "歸來特示我，明珠知闇投。",
            "我本丘樊士，久巳失厥謀。",
            "終無考槃刺，但有伐檀羞。",
            "庶幾不遠復，未愧公閱休。"
        ],
        "title": "謝王勝之行部浙東還示詩",
        "id": "32d06180-1db1-40b8-8b12-33115a9138c1"
    },
    {
        "author": "沈遘",
        "paragraphs": [
            "夫子剛且勇，一摧遂終身。",
            "於今斗牛間，鬰然氣不申。",
            "平生慕用意，碣刻留千春。",
            "更爲祠堂詠，尚代雞酒陳。"
        ],
        "title": "江氏明薦堂",
        "id": "0fad131b-5b1b-47f6-88f1-612086c70184"
    },
    {
        "author": "沈遘",
        "paragraphs": [
            "吏案方無事，朋游出近山。",
            "相從得所好，終日有餘閑。",
            "棄置形骸外，逍遥宇宙間。",
            "谷風吹淅淅，澗水濯潺潺。",
            "灌木開雲蔭，餘花散錦班。",
            "輕輿留石步，短棹下湖灣。",
            "古寺群峰合，孤洲萬竹環。",
            "紫鱗驚躍起，白羽倦飛還。",
            "對酒忘塵事，臨流見病顔。",
            "支離真可笑，光景信難攀。",
            "且共隤然醉，誰知是閉關。"
        ],
        "title": "次韵和鞠顔叔游山",
        "id": "2c8e26f3-11ca-4aaf-9340-1c9fda50530e"
    },
    {
        "author": "沈遘",
        "paragraphs": [
            "積水不知際，孤舟緣斷隄。",
            "新晴寒氣薄，短日暮天低。",
            "爲客情猶昨，重來路已迷。",
            "區區何計了，長負舊林栖。"
        ],
        "title": "平望道中",
        "id": "d1e8e401-bf9a-48a9-8708-8eb75b277cc2"
    },
    {
        "author": "沈遘",
        "paragraphs": [
            "爲郡無聞困米鹽，先生有道獨幽潜。",
            "豫章因甚尊徐孺，益部何能詘蜀嚴。",
            "已脫簿書身自放，肆尋山水意寧厭。",
            "京江最欲方洋處，願從屏星卷畫幨。"
        ],
        "title": "將至京口先寄孫少述并呈晏子俞",
        "id": "e6ead2e2-b839-4683-98fb-6eb27bcc402f"
    },
    {
        "author": "沈遘",
        "paragraphs": [
            "兩鎮旌旗對撫邦，老成循政獨難雙。",
            "賜環已許歸西省，擁檝方來絕大江。",
            "後乘願陪幽賞盡，詩新頓使勇心降。",
            "主人意厚春潮小，且卷孤帆偃畫杠。"
        ],
        "title": "奉酬潤州余少卿見寄",
        "id": "752120bf-6c2d-468e-8e63-90b6337178cc"
    },
    {
        "author": "沈遘",
        "paragraphs": [
            "吳山已遠見淮山，未覺風塵上客顔。",
            "家在滄浪重回首，彷徉且作半年閑。"
        ],
        "title": "到淮南",
        "id": "6b237639-bcdd-486b-8538-adf9190e474f"
    },
    {
        "author": "沈遘",
        "paragraphs": [
            "晴日春風花氣浮，少年嬉逐滿揚州。",
            "誰憐居士身常病，獨坐空船理白頭。"
        ],
        "title": "戲盧中甫錢才翁",
        "id": "d1d6f4bf-8474-47d1-94c7-21d7b61de435"
    },
    {
        "author": "沈遘",
        "paragraphs": [
            "高臺已傾曲池平，江都宮殿野草生。",
            "隋家事遠不須問，淮南非復百年城。"
        ],
        "title": "山光寺一首",
        "id": "c9c8fe64-7172-47bb-900f-33a79a7b8358"
    },
    {
        "author": "沈遘",
        "paragraphs": [
            "功業由來出偶然，晉師豈必勝苻堅。",
            "謝公更欲收民望，故築新城坐自全。"
        ],
        "title": "謝太傅廟",
        "id": "6a7591fd-e4c1-432b-914f-b0506b360975"
    },
    {
        "author": "沈遘",
        "paragraphs": [
            "相遇得所好，相從如所期。",
            "平生慕朋友，形跡無牽羈。",
            "道路遠千里，冬春踰再時。",
            "要將窮吾樂，勿厭行遲遲。"
        ],
        "title": "自揚州與中甫才翁偕行",
        "id": "28db17cb-ae19-4a46-a168-5ef61d863d08"
    },
    {
        "author": "沈遘",
        "paragraphs": [
            "灧灧春波繞廓回，飛花無數逐風埃。",
            "山陽舊客誰相識，尪病區區又到來。"
        ],
        "title": "和才翁行次山陽",
        "id": "ce2ee22d-f020-482b-bb28-00f364609af6"
    },
    {
        "author": "沈遘",
        "paragraphs": [
            "青天澹無雲，白水平無波。",
            "拖舟鏡中行，奈此清絕何。",
            "我行不自亟，三日才百里。",
            "卷卷何所感，似泛吳江水。",
            "湖水清無際，清極不可觸。",
            "吾纓初自潔，將安濯吾足。"
        ],
        "title": "甓社湖",
        "id": "2172990d-df70-4e34-957f-6a5b7e13a03c"
    },
    {
        "author": "沈遘",
        "paragraphs": [
            "渺渺清波百里浮，昔遊曾是一扁舟。",
            "十年人事都如夢，猶識湖邊舊客郵。"
        ],
        "title": "和中甫新開湖",
        "id": "134a9f2b-8b72-402a-9735-1747a167a898"
    },
    {
        "author": "沈遘",
        "paragraphs": [
            "長日陰陰雨與風，病夫高卧一舟中。",
            "少年歡氣誰能遏，縱走名園看落紅。"
        ],
        "title": "和中甫呂氏園亭",
        "id": "6f16fda3-64f7-4f72-8b0a-a621ccae9bf1"
    },
    {
        "author": "沈遘",
        "paragraphs": [
            "高臺已傾池已平，隋家宮殿春草生。",
            "千年前事何足歎，淮南非復舊時城。"
        ],
        "title": "題揚州山光寺",
        "id": "60e98a84-6088-4d35-aed2-33a800391ce3"
    },
    {
        "author": "沈遘",
        "paragraphs": [
            "朝辭承明殿，莫下金馬門。",
            "伏讀明詔意，仰思聖主恩。",
            "蠢彼獯鬻氏，禮數迺弟昆。",
            "帝初務息民，金繒代更屯。",
            "嗣皇謹遵業，使傳交塞垣。",
            "下臣非知古，有舌詎得論。",
            "恭承丁寧命，敢不夙夜奔。"
        ],
        "title": "十一月二十二日朝辭",
        "id": "7271df97-1db5-4dc7-8f47-7de126c38cd7"
    },
    {
        "author": "沈遘",
        "paragraphs": [
            "十年中都官，未審去宮闕。",
            "一朝使萬里，驛騎催早發。",
            "徘徊景陽道，瞻望未央闥。",
            "高城接浮雲，佳氣正蟠鬰。",
            "我馬何遲遲，中情屢如失。",
            "王事戒靡盬，臣心敢它卹。",
            "曷月還歸哉，歸期幸可必。"
        ],
        "title": "五言出都",
        "id": "6a6c2e3b-d383-4f1f-825a-32522a94ec17"
    },
    {
        "author": "沈遘",
        "paragraphs": [
            "朔風萬里來，一夜卷飛雪。",
            "漫漫國門路，轉轂失故轍。",
            "鳥翼壓不開，馬蹄僵欲折。",
            "問我行安之，銜命使胡羯。",
            "君恩念勤遠，敦遣禮無缺。",
            "賜金戒私裝，卜日出漢節。",
            "太官載供張，廐馬先簡閱。",
            "光華自難勝，敢復訴勞苶。",
            "獨哀徒御衆，驅馳犯寒切。",
            "每懷實靡及，勗爾保嘉烈。"
        ],
        "title": "五言出都日大雪",
        "id": "85410007-1160-43d8-acdd-9772b3038a55"
    },
    {
        "author": "沈遘",
        "paragraphs": [
            "天命豈人力，神功非智闚。",
            "藝祖昔臣周，周德久已衰。",
            "上將分六師，北征在郊圻。",
            "士卒中夜起，神器倉猝移。",
            "誰言一朝變，迺定萬世基。",
            "國門一舍地，傳舍猶當時。",
            "故老無復存，遺話嗟何知。",
            "維留威神在，凜然萬方歸。"
        ],
        "title": "五言陳橋驛",
        "id": "b9dd04ef-e20a-44a5-805a-8bf25ad31ad9"
    },
    {
        "author": "沈遘",
        "paragraphs": [
            "朝出北門道，後車何轟轟。",
            "顧皆我親友，送我胡中行。",
            "置酒古寺堂，勸酌紛縱橫。",
            "飲闌眎四坐，悄若意弗平。",
            "試問坐上客，客言安敢承。",
            "謂我自慷慨，固無兒女情。",
            "幸當無事時，奚忽爲北征。",
            "憐我不受辱，往拜單于營。",
            "憂我衰病餘，跋涉萬里程。",
            "二者所不堪，奈何誰使令。",
            "我笑謂坐客，我豈徇利名。",
            "仕既不得已，王命方丁寧。",
            "上羞傅介子，下愧蘇子卿。",
            "第結匈奴心，以保先帝盟。",
            "惓惓謝親友，敢辭釂餘觥。"
        ],
        "title": "五言城北別親友",
        "id": "7678c364-d56e-422d-9def-949e99a91dcc"
    },
    {
        "author": "沈遘",
        "paragraphs": [
            "匈奴昔南牧，先帝躬濯征。",
            "旌旗從天下，龍虎百萬兵。",
            "元臣坐帷幄，大將當鼓鉦。",
            "黄蓋臨城樓，城下萬歲聲。",
            "卷起黄河波，飄入單于營。",
            "單于膽先破，犬羊亂縱橫。",
            "大黄殪賢王，京觀封鯢鯨。",
            "甘雨洗原野，清風掃羶腥。",
            "王師奏凱歸，殘胡稽顙盟。",
            "於今五十載，北塞維蠶耕。",
            "黎民亦何知，但見原廟成。",
            "下臣方奉使，過謁慓若驚。",
            "威神敢云測，尚冀通精誠。"
        ],
        "title": "五言信武殿",
        "id": "27c1e2f9-b72d-4219-92e1-13f66eeabb4d"
    },
    {
        "author": "沈遘",
        "paragraphs": [
            "離別始十日，已若十歲長。",
            "行行見新月，淚下不成行。",
            "念我一身出，萬里使臨湟。",
            "王命不得辭，上馬猶慨慷。",
            "一日不見君，中懷始徊徨。",
            "我行朔方道，風沙雜冰霜。",
            "朱顔最先黧，綠髪次第蒼。",
            "腰带減舊圍，衣巾散餘香。",
            "郵亭苦夜永，燈火寒無光。",
            "獨歌使誰和，孤吟詎成章。",
            "輾轉不得寐，感極還自傷。",
            "思君知何如，百語不一詳。",
            "胡雁方南飛，玉音未可望。",
            "願君愛玉體，日看庭樹芳。",
            "欲知歸期蚤，東風弄浮陽。"
        ],
        "title": "五言道中見新月寄內",
        "id": "812f6fcd-d25d-4b0f-a9e1-8c7bfe096fa7"
    },
    {
        "author": "沈遘",
        "paragraphs": [
            "歷歷相望隠舊堆，狐穿兔穴半空摧。",
            "行人不識問野老，云是昔時烽火臺。"
        ],
        "title": "七言烽火臺二首  其一",
        "id": "9c75bb5d-038e-478c-9a59-4ba232535612"
    },
    {
        "author": "沈遘",
        "paragraphs": [
            "烽火銷來五十年，居民初不識戈鋋。",
            "耕桑滿野帝何力，千里邊城自晏然。"
        ],
        "title": "七言烽火臺二首  其二",
        "id": "31d69dd5-a4ca-42c4-8c06-93488193b986"
    },
    {
        "author": "沈遘",
        "paragraphs": [
            "使者輶車歲不停，金繒兼載價連城。",
            "洛陽年少今何怯，未省傳聞敢請纓。"
        ],
        "title": "七言老農問",
        "id": "c40f2f02-775d-4889-8d1f-515b7c727c8d"
    },
    {
        "author": "沈遘",
        "paragraphs": [
            "聖主仁恩務息民，收兵方外卷威神。",
            "老農自保太平樂，焉用空言羞使臣。"
        ],
        "title": "七言答老農",
        "id": "566bbaa2-ddb1-44d6-a4ed-f610191847c9"
    },
    {
        "author": "沈遘",
        "paragraphs": [
            "驛騎驅馳萬里身，錦貂渾欲變緇塵。",
            "平生未識行邊地，今日初欣遇故人。",
            "洗眼已驚雙鯉至，相看應訝二毛新。",
            "羨君獨得從軍樂，三歲高陽幕裏賓。"
        ],
        "title": "七言將至瀛州從事張祥寄詩和答",
        "id": "af65e2ed-3984-4689-83dc-2c64ccccaa5f"
    },
    {
        "author": "沈遘",
        "paragraphs": [
            "初持詔節下宮衙，四牡臨門敢顧家。",
            "稍遠郊畿還感慨，却瞻原隰自光華。",
            "使行萬里誰非病，義重千鈞始拜嘉。",
            "遥指燕山數歸日，都城猶未有多花。"
        ],
        "title": "七言道中示三使二首  其一",
        "id": "e8205c5b-d367-43b2-8220-3a9b35f8ce1e"
    },
    {
        "author": "沈遘",
        "paragraphs": [
            "漢家恩信撫群戎，坐息邊民樂歲豐。",
            "自古所求中國治，於今無復四夷功。",
            "金繒但取一州賦，使介何辭萬里通。",
            "顧我衰羸豈堪此，共揚威命頼諸公。"
        ],
        "title": "七言道中示三使二首  其二",
        "id": "0ece3e62-2587-41fb-9739-dad192ad1191"
    },
    {
        "author": "沈遘",
        "paragraphs": [
            "擁節纔臨塞北垣，正逢歸騎下幽燕。",
            "昔初並命銀臺下，今獨先還赭案前。",
            "胡地風沙辭異域，漢家日月望中天。",
            "邊城尊酒雖云樂，聞說腥膻更慘然。"
        ],
        "title": "七言雄州遇唐子方奉使先還奉贈",
        "id": "1a55fcf9-1249-444a-80f6-049020409f8e"
    },
    {
        "author": "沈遘",
        "paragraphs": [
            "風霜滿面使胡歸，洗眼看君喜可知。",
            "更出佳人對紅燭，今宵醉倒欲何辭。"
        ],
        "title": "使還雄州曹使君夜會戲贈三首  其一",
        "id": "0143b10a-10ca-4af3-bc27-625606e6d8f6"
    },
    {
        "author": "沈遘",
        "paragraphs": [
            "法曲新聲出禁坊，邊城一聽醉千觴。",
            "明朝便是南歸客，已覺身飛日月傍。"
        ],
        "title": "使還雄州曹使君夜會戲贈三首  其二",
        "id": "4968e3df-0e96-4434-9138-a066e49f9bf1"
    },
    {
        "author": "沈遘",
        "paragraphs": [
            "粉面嬌環紅綉裙，主翁獨遣勸佳賓。",
            "它時金谷重相遇，還許尊前問故人。"
        ],
        "title": "使還雄州曹使君夜會戲贈三首  其三",
        "id": "ed70a89c-8054-4ae7-b41a-f4be40e82105"
    },
    {
        "author": "沈遘",
        "paragraphs": [
            "客亭門外纖纖柳，解使行人去復還。",
            "爲謝春風摇蕩意，上林桃杏正堪攀。"
        ],
        "title": "發瓦橋十里而河梁敗還坐客亭復上馬戲詠道旁垂柳二首  其一",
        "id": "33b95ff4-7c26-4139-a247-8312fde9db6f"
    },
    {
        "author": "沈遘",
        "paragraphs": [
            "行盡塘陂日已西，回頭綠樹却遲遲。",
            "柔條秀絕向人甚，忍不從容折一枝。"
        ],
        "title": "發瓦橋十里而河梁敗還坐客亭復上馬戲詠道旁垂柳二首  其二",
        "id": "d74b615a-4d29-4a21-836b-f8662c149ebe"
    },
    {
        "author": "沈遘",
        "paragraphs": [
            "風沙敝盡舊狐裘，走馬歸來過冀州。",
            "聞報故人當邂逅，便臨近館爲遲留。",
            "不容傾蓋論時事，空寄新詩寫客愁。",
            "却望後車塵已合，簫聲清斷去如流。"
        ],
        "title": "過",
        "id": "903bf7f5-2548-454a-8976-7fc6a8b8a50f"
    },
    {
        "author": "沈遘",
        "paragraphs": [
            "萬里風霜一病身，歸來初喜渡河津。",
            "舉頭已近長安日，洗眼先逢玉署人。",
            "平昔每嫌疏館舍，今茲暫許接車塵。",
            "延英對後應多暇，東閣期誰共賞春。"
        ],
        "title": "至澶州遇吳長文謁告歸奉贈",
        "id": "4b96a23a-b36e-43de-85d0-857107f1c90d"
    },
    {
        "author": "沈遘",
        "paragraphs": [
            "憶昨邊城初見春，纖纖垂柳正矜新。",
            "不知遠客貪歸意，欲把狂絲繫畫輪。"
        ],
        "title": "還家自戲二首  其一",
        "id": "2e0d2fef-a78c-4d5c-9b3b-7bdcd78b3b23"
    },
    {
        "author": "沈遘",
        "paragraphs": [
            "遠客歸來眼自明，小桃滿院笑相迎。",
            "當時若折邊城柳，定負春風薄行名。"
        ],
        "title": "還家自戲二首  其二",
        "id": "fc69084e-d129-45ba-8dc9-0490c60f95c2"
    },
    {
        "author": "沈遘",
        "paragraphs": [
            "秋風歸夢入東吳，乞得城居占越湖。",
            "聖主恩深未知報，豈如張翰爲蓴鱸。"
        ],
        "title": "出都",
        "id": "4239aa5d-9bbf-41b3-a991-aa67fbf86f18"
    },
    {
        "author": "沈遘",
        "paragraphs": [
            "使節葳蕤出漢宮，我方受瑞守江東。",
            "解還印綬甘元禮，霽去威嚴幸弱翁。",
            "金珮並辭丹屏下，畫舲相接汴波中。",
            "過江弩矢應交路，斂避須如御史驄。"
        ],
        "title": "贈李審言",
        "id": "7a5bd2fa-2f50-487f-9ccf-9c1edc1b9039"
    },
    {
        "author": "沈遘",
        "paragraphs": [
            "輕舟喜出大梁城，更得高才共載行。",
            "海內相知君與操，從容尊酒論平生。"
        ],
        "title": "贈王平甫",
        "id": "03b5e8cb-2653-4cc3-a737-5bd33b7ec48a"
    },
    {
        "author": "沈遘",
        "paragraphs": [
            "漕舟上太倉，一鍾且千金。",
            "太倉無陳積，漕舟來無極。",
            "畿兵已十萬，三垂戍更多。",
            "廟堂方濟師，將奈東南何。"
        ],
        "title": "漕舟",
        "id": "1944966f-8e19-465e-9d4e-922081298c0a"
    },
    {
        "author": "沈遘",
        "paragraphs": [
            "黄流千里從天來，中貫帝居縈斗魁。",
            "與君共宣聖主德，餘波漸暨東南垓。"
        ],
        "title": "汴河贈審言",
        "id": "78092905-c7cf-483e-9642-ee8bf867362e"
    },
    {
        "author": "沈遘",
        "paragraphs": [
            "平生每愧不能詩，今與詩豪晝夜隨。",
            "已許大篇須强和，少收鋒鍔始相知。"
        ],
        "title": "平甫許詩未至還贈",
        "id": "dad5a223-07c5-4f06-ae97-8d1c13dc4f76"
    },
    {
        "author": "沈遘",
        "paragraphs": [
            "淮陰本自市人子，始定三齊便請王。",
            "明哲保身非所責，如何終欲比張良。"
        ],
        "title": "淮陰侯廟",
        "id": "381557ba-fb74-4138-b0b5-96ca0ef36498"
    },
    {
        "author": "沈遘",
        "paragraphs": [
            "君家兄弟古人期，入直西垣已恨遲。",
            "莫羨迂疏乞州去，朝廷多事待論思。"
        ],
        "title": "和平甫寄介甫羨會稽之行",
        "id": "68eb8953-81d8-48e4-b51e-93ccf77c5a21"
    },
    {
        "author": "沈遘",
        "paragraphs": [
            "六朝開國盡東州，此地常居第一流。",
            "四海今皆歸聖主，萬兵猶得眎元侯。",
            "江山執勝登臨好，市邑空殘賦役稠。",
            "我去正應千百慮，不知能復縱吟不。"
        ],
        "title": "和平甫越州",
        "id": "7ef60785-c4ee-4a74-9201-fd2efa85c502"
    },
    {
        "author": "沈遘",
        "paragraphs": [
            "淮山萬重紫，淮波千里清。",
            "聊茲快吾目，又以潔吾纓。",
            "夷門多塵埃，黄河自泥濁。",
            "我行何遲遲，回望未央閣。"
        ],
        "title": "淮山",
        "id": "9f4553f5-6641-43f9-9067-aa120da8420c"
    },
    {
        "author": "沈遘",
        "paragraphs": [
            "憶時送公公索詩，欲從公醉亦狂辭。",
            "今叨東鎮恩方厚，更過鄰城喜可知。",
            "已分尊前非敵量，獨憐湖上失春期。",
            "江南地煖霜無力，橘綠蓴丹蟹自肥。"
        ],
        "title": "將至錢塘先寄施侍郎",
        "id": "e351ffd9-ba99-4673-91a0-5d1bfdf40dad"
    },
    {
        "author": "沈遘",
        "paragraphs": [
            "讀書不遇古所有，閒居得地今日稀。",
            "世故紛紛定難了，况獨身已與衆違。",
            "洞庭水清君山碧，白酒滿市魚滿磯。",
            "都門一到十日耳，猶恨風塵汙我衣。"
        ],
        "tags": [
            "洞庭湖"
        ],
        "title": "送十二叔歸巴陵",
        "id": "48a05ec9-7f76-4827-ad52-9fef8c250c31"
    },
    {
        "author": "沈遘",
        "paragraphs": [
            "至人得至美，迺能遊至樂。",
            "茲理難與言，紛紛徒爾學。",
            "五經陳縱橫，夫豈非糟粕。",
            "吾方任常然，來者尚吾覺。"
        ],
        "title": "至樂齋",
        "id": "62adba1e-e0ec-40bc-9c9c-8a537c2ab58a"
    },
    {
        "author": "沈遘",
        "paragraphs": [
            "衙退冠佩捐，吏休簿書却。",
            "山城賓客稀，永日卧高閣。"
        ],
        "title": "晝寐",
        "id": "e308f097-9166-4cce-b62e-04f0c3856e29"
    },
    {
        "author": "沈遘",
        "paragraphs": [
            "誰言府中居，自得山中樂。",
            "獨醉還自醒，無人事酬酢。"
        ],
        "title": "山中樂",
        "id": "db7c5dc2-92e4-4b04-ba06-037a1fd0e98b"
    },
    {
        "author": "沈遘",
        "paragraphs": [
            "鑑湖千頃山四連，昔爲大澤今平田。",
            "庸夫况可與慮始，萬年之利一朝毀。"
        ],
        "title": "鑑湖",
        "id": "d76513d4-35ce-40bc-8430-46aa2577fef8"
    },
    {
        "author": "沈遘",
        "paragraphs": [
            "朝凭秦望紫玉几，莫倚卧龍青錦屏。",
            "平生愛山今日足，尚恨軒冕縈吾形。"
        ],
        "title": "愛山",
        "id": "7c566a4e-6ec7-47f3-92c9-4437c4f1a912"
    },
    {
        "author": "沈遘",
        "paragraphs": [
            "春色先從禁苑來，侯家次第競池臺。",
            "清明已近鞦韆動，上巳相尋曲水開。",
            "繡幕風微花自舞，金爐日永麝銷灰。",
            "病夫歡意那能强，漫作山公倒載回。"
        ],
        "title": "依韵和韓子華游趙氏園亭",
        "id": "41f250e7-8b4d-4d97-baca-855ae053e501"
    },
    {
        "author": "沈遘",
        "paragraphs": [
            "昔下承明得善藩，初無佳政可勝殘。",
            "與民共樂湖山好，遭世承平法制寬。",
            "當日清談羞俗士，歸來白髪困塵鞍。",
            "羨君正逐春遨盛，豈減東州舊賞歡。"
        ],
        "title": "彭州使郎中寄示懷舊之篇輒次韵奉酬",
        "id": "eb36cbdb-6d1b-45aa-a098-3aac27076b66"
    },
    {
        "author": "沈遘",
        "paragraphs": [
            "悠悠十年別，惚惚一夢中。",
            "故人已白髪，相對一病翁。",
            "日短語不盡，潮生舟復東。",
            "自笑更自愧，此身猶飛蓬。"
        ],
        "title": "將赴會稽過杭州寶月大師法喜堂",
        "id": "f27ec9a7-89ae-4988-8267-3d10b249eab7"
    },
    {
        "author": "沈遘",
        "paragraphs": [
            "始作山陰行，還尋廣陵路。",
            "此身未許閑，長負滄洲趣。",
            "往來古寺居，再與高僧遇。",
            "俗慮雖暫空，勞生竟難訴。"
        ],
        "title": "將赴淮南再過蕭山昭慶寺闍梨叔師所居",
        "id": "dbba146a-3309-4414-85bc-27779ef70bc7"
    },
    {
        "author": "沈遘",
        "paragraphs": [
            "昔爲鄰政愧難參，今讀新詩歎召南。",
            "美化由來稱樂國，勝遊還足發清談。",
            "江山臨眺乘秋霽，旌節聯歸卷夕嵐。",
            "病客區區方北去，尚思堂下暫停驂。"
        ],
        "title": "依韵和杭州施正臣與李審言王道粹宴有美堂唱酬",
        "id": "e0aac5f5-c07e-41d0-97fd-f093a4ebbc8d"
    },
    {
        "author": "沈遘",
        "paragraphs": [
            "自與公家三世舊，坐看高閈壓亨衢。",
            "楩柟屢構明堂厦，麟鳳更參聖代符。",
            "結友固應皆以義，論詩何獨取於愚。",
            "歸舟早晚乘潮度，猶得西湖一笑無。"
        ],
        "tags": [
            "西湖"
        ],
        "title": "依韵和李審言見贈敘舊",
        "id": "a148c873-98e1-419b-a385-ef38a6a5a525"
    },
    {
        "author": "沈遘",
        "paragraphs": [
            "盤崖絕巘與天通，汗漫烟霞謝世籠。",
            "聳起浮圖山突兀，自然衙石玉青葱。",
            "古人興廢千年上，游客登臨一嘯中。",
            "誰爲燕然愧班竇，弧城羈據亦銘功。"
        ],
        "title": "依韵和施正臣遊聖果寺二首  其一",
        "id": "02379783-3d79-40fd-92f7-24ecc4375920"
    },
    {
        "author": "沈遘",
        "paragraphs": [
            "長愛高僧住絕岑，定知無復俗緣侵。",
            "人生擾擾應從昔，世事悠悠豈獨今。",
            "軒冕儻來真可愧，山林歸去莫嫌深。",
            "孟軻事業誰能及，告子唯先不動心。"
        ],
        "title": "依韵和施正臣遊聖果寺二首  其二",
        "id": "0e5525c1-9ac3-4c51-922d-fff15739f5e7"
    },
    {
        "author": "沈遘",
        "paragraphs": [
            "我昔剡谿遊，道人亦相遇。",
            "重來十歲餘，顔色宛如故。",
            "顧我病衰早，鬢毛已蒼然。",
            "乃知世上榮，詎若山中閑。",
            "道人家東都，問胡不歸北。",
            "北方多風塵，素衣化爲黑。",
            "斯言吾所信，吾志亦江湖。",
            "瀟洒會稽守，平生欣莫如。",
            "君恩容苟安，顧奉三年計。",
            "幸爾數到城，閒談北方事。"
        ],
        "title": "贈剡縣桃源宮王道士",
        "id": "d4209c1a-4f10-4aee-b295-615ad4ad342a"
    },
    {
        "author": "沈遘",
        "paragraphs": [
            "嗟我江湖人，野性實疏簡。",
            "况從衰病侵，事事益以懶。",
            "豈不思自强，所資乃有限。",
            "但愛江夫子，平生事高散。",
            "維於讀書動，晝夜不去眼。",
            "每勞從事賢，獨使簿書綰。",
            "揮署曾不勞，兼人信無赧。",
            "有時倦欲休，就席初不煖。",
            "鄰友更借書，丁丁叩門版。",
            "尤厭吏舍喧，牛羊閧棚棧。",
            "不如歸吾廬，靜對日晼晚。",
            "詩成還示我，足以驚幽孱。"
        ],
        "title": "次韵和不疑借書鄰幾遇其寢",
        "id": "5eb17679-d554-48fb-bb48-b43dfc5e82e1"
    },
    {
        "author": "沈遘",
        "paragraphs": [
            "木葉飄飄客正悲，浮雲更起蔽朱曦。",
            "分無好月臨清夜，且共芳樽樂盛時。",
            "密戶那憂風蕩燭，重簾寧怯露侵肌。",
            "金壺漏盡玉山倒，天外晴陰誰復知。"
        ],
        "title": "次韵和沖卿中秋不見月",
        "id": "55f28570-b6fb-4001-821f-ecb336e7fc48"
    },
    {
        "author": "沈遘",
        "paragraphs": [
            "正統千齡接，端朝四紀長。",
            "無爲獨高拱，博施極多方。",
            "昔也稱何力，今焉怨彼蒼。",
            "維應傳聖嗣，有以慰民望。"
        ],
        "title": "大行皇帝挽歌辭五首  其一",
        "id": "569b27b4-e864-4c40-9df1-08caa5212da2"
    },
    {
        "author": "沈遘",
        "paragraphs": [
            "歷數當興運，謳歌屬太平。",
            "成康能述業，文景善持盈。",
            "海外咸來獻，區中不識兵。",
            "至仁終莫報，何以盡群情。"
        ],
        "title": "大行皇帝挽歌辭五首  其二",
        "id": "e0d95f32-bcf7-4586-a84c-f53f404df3cc"
    },
    {
        "author": "沈遘",
        "paragraphs": [
            "欲識承平事，君王五十年。",
            "耕桑連萬里，歌吹被三邊。",
            "德至消群慝，恩深極漏泉。",
            "如何一朝變，群慟訴蒼天。"
        ],
        "title": "大行皇帝挽歌辭五首  其三",
        "id": "bdf3cbad-cb62-4dd0-9b5e-b769f8d37733"
    },
    {
        "author": "沈遘",
        "paragraphs": [
            "四海蒼生衆，真知不世逢。",
            "方將請巡幸，然後議登封。",
            "鑄鼎未云就，乘雲安所從。",
            "尤哀此下國，無路望髯龍。"
        ],
        "title": "大行皇帝挽歌辭五首  其四",
        "id": "f66fe010-713c-4bf5-9a23-5311b3fc6a27"
    },
    {
        "author": "沈遘",
        "paragraphs": [
            "西望陵臺遠，陰陰白日錯。",
            "孤臣欲從死，累世未酬恩。",
            "身隔千官列，心隨萬國奔。",
            "維臨滄海上，泣血就湔痕。"
        ],
        "title": "大行皇帝挽歌辭五首  其五",
        "id": "d37da604-ef5e-4e8b-8332-89e72f13c063"
    },
    {
        "author": "沈遘",
        "paragraphs": [
            "吳會多長者，斯人昔所欽。",
            "高材誰復見，令聞獨留今。",
            "松柏開原勢，笳簫送水陰。",
            "安知此吉卜，有子服朝簪。"
        ],
        "title": "陳府君挽歌辭",
        "id": "7d7c0f13-0740-4129-941c-5d818fb0e139"
    },
    {
        "author": "沈遘",
        "paragraphs": [
            "天下賢良選，當時第一才。",
            "文章祕群玉，事業照三台。",
            "暫作東山去，還期宣室來。",
            "蒼生方願治，梁木何先摧。"
        ],
        "title": "吳正肅公挽歌辭三首  其一",
        "id": "57ebc49b-1a28-405c-85c0-856161f3f4ba"
    },
    {
        "author": "沈遘",
        "paragraphs": [
            "四海瞻師宰，中朝倚典刑。",
            "胡然賦全器，獨弗與多齡。",
            "柱石虧宮廟，鹽梅輟鼎鉶。",
            "風流不可挹，無愧史臣名。"
        ],
        "title": "吳正肅公挽歌辭三首  其二",
        "id": "ff7cfe5d-85f1-4abd-a230-94248c5d692e"
    },
    {
        "author": "沈遘",
        "paragraphs": [
            "笳鼓周南地，公嘗此保釐。",
            "都人懷舊德，行路起新悲。",
            "昔我祈難老，今天莫憗遺。",
            "呼嗟如可贖，猶願百身爲。"
        ],
        "title": "吳正肅公挽歌辭三首  其三",
        "id": "13001c8f-7931-46a7-a34e-37ba5ee96f86"
    },
    {
        "author": "沈遘",
        "paragraphs": [
            "英才動先聖，盛業啟今王。",
            "朝庭尊元老，官師仰典常。",
            "才還宣室對，遽歎哲人亡。",
            "獨有勳名在，書爲後世光。"
        ],
        "title": "晏元獻公挽歌辭二首  其一",
        "id": "422b05c1-f61d-4a3a-9b17-c653699ea240"
    },
    {
        "author": "沈遘",
        "paragraphs": [
            "四海尚多事，君心屬太平。",
            "天胡不遺憗，邦早奪耆英。",
            "柱石傾宮構，鹽梅廢鼎烹。",
            "斯人無復見，誰意在蒼生。"
        ],
        "title": "晏元獻公挽歌辭二首  其二",
        "id": "2cbe5a1d-77b2-46de-a2de-9f2966a9a7c4"
    },
    {
        "author": "沈遘",
        "paragraphs": [
            "張君贈我古研滴，四脚爬沙角如戟。",
            "肉翼絡髀老獸姿，世不能名眼未識。",
            "我知此爲天祿兒，口銜一寸黄金匜。",
            "蟾蜍嚼月兩吻坼，天鯨胸穴雙泉飛。",
            "玉聲琮琤珠迸落，影射巖石光瀺灂。",
            "未央書殿立髬髵，曾見揚雄老投閣。",
            "子孫晚出中平間，渴烏翻車灑平洛。",
            "宗資墓口卧露霜，頭角頓挫仍騰攫。",
            "爾來拂拭傍几案，眉目睢盱苔蘚剝。",
            "形模不入世俗用，疑付大手傳糟粕。",
            "未能點綴清廟頌，開闢大易摛春秋。",
            "就令□□□□□，末勢猶足爲遷彪。",
            "物無貴賤繫所用，千金乞我直暗投。",
            "圖書散落愈□下，晚歲惟有齏鹽謀。",
            "學注蟲魚問老圃，無乃塌颯爲匜羞。"
        ],
        "title": "天錄研匜歌",
        "id": "49210554-fe75-41a2-9b8e-bf2cf7401b1f"
    },
    {
        "author": "王安國",
        "paragraphs": [
            "竹苗敷夏陰，蘿蔓蔽朝亮。",
            "感此節物佳，百骸適無恙。",
            "委蛇投廣厦，蕭瑟絕遺響。",
            "稍酬簡編餘，俄得冠裾放。",
            "身雖勢利中，心隨弦歌尚。",
            "默然想聖賢，游世無得喪。",
            "抱關秉翟間，未分棄冗長。",
            "人生適意難，聊各安所鄉。"
        ],
        "title": "夏日獨居",
        "id": "d40d41ca-cfe5-4b47-a453-7e55752a1842"
    },
    {
        "author": "王安國",
        "paragraphs": [
            "絺綌散薰風，平居觸事慵。",
            "古今饒得失，義命孰違從。",
            "水鳥迎秋舫，山花映夕舂。",
            "故鄉圖畫見，生死愧塵容。"
        ],
        "title": "平居",
        "id": "bd77853b-938a-40b7-8ad3-e6fcf336666d"
    },
    {
        "author": "王安國",
        "paragraphs": [
            "一池春水綠於苔，水上花枝間竹開。",
            "芳草有時依舊長，文禽無事等閒來。",
            "年顔近老空多感，風雅含情愧不才。",
            "獨有前人脩禊在，荒亭終日此徘徊。"
        ],
        "title": "池上春日",
        "id": "3711f8b5-6d14-497e-a71a-a03d2fc11b5b"
    },
    {
        "author": "王安國",
        "paragraphs": [
            "似雨非晴意思深，宿酲牽率卧春陰。",
            "若憐燕子寒相並，生怕梨花晚不禁。",
            "薄薄簾帷欺欲透，遥遥歌管壓來沉。",
            "北園南陌狂無數，祇有芳菲會此心。"
        ],
        "title": "春陰",
        "id": "8702d305-ca30-4de1-a940-931e9cdcf6b5"
    },
    {
        "author": "王安國",
        "paragraphs": [
            "計較平生分閉關，偶然容得近人寰。",
            "春風池沼魚兒戲，暮雨樓臺燕子閒。",
            "假寐塵侵黄卷上，行吟花墜綠苔間。",
            "了無一事撩方寸，自是頹齡令鬢斑。"
        ],
        "title": "假寐",
        "id": "40b15b0e-2c79-4712-9ca3-32ba4ef79e6e"
    },
    {
        "author": "王安國",
        "paragraphs": [
            "出門無路避飛沙，長夏那堪暑氣加。",
            "永晝火雲空爍石，華堂冰水未沉瓜。",
            "月明葱嶺千秋雪，風靜天河八月槎。",
            "終借羽翰乘興往，煩冤誰此戀生涯。"
        ],
        "title": "苦熱",
        "id": "c9525291-3a66-46ff-9f00-6143dc229b60"
    },
    {
        "author": "王安國",
        "paragraphs": [
            "繚垣烏鵲近人飛，簾外曈曈日上遲。",
            "檜作寒聲風過夜，梅含春意雪殘時。",
            "古今無物爲真樂，出處何心更詭隨。",
            "寄語年華聊一笑，未應長負醉鄉期。"
        ],
        "title": "繚垣",
        "id": "5c650f66-a7f3-47ef-9f21-20dfccc1fea4"
    },
    {
        "author": "王安國",
        "paragraphs": [
            "古屋蕭蕭卧不周，披裘起坐興綢繆。",
            "千山月午乾坤晝，一壑泉鳴風雨秋。",
            "跡入塵中慚有累，心期物外欲何求。",
            "明朝松路須惆悵，忍更無詩向此遊。"
        ],
        "tags": [
            "庐山"
        ],
        "title": "遊廬山宿棲賢寺",
        "id": "ea37f38e-d1ff-4e84-a3cd-8956fba8712e"
    },
    {
        "author": "王安國",
        "paragraphs": [
            "遊觀須知此地佳，紛紛人物敵京華。",
            "林巒臘雪千巖水，城郭春風二月花。",
            "彩舫笙歌吹落日，畫樓燈燭映殘霞。",
            "如君援筆宜摹寫，付與塵埃北客誇。"
        ],
        "title": "杭州呈勝之",
        "id": "34cf5ab1-d1d8-4f59-8fd2-e442b6d0b376"
    },
    {
        "author": "王安國",
        "paragraphs": [
            "霓旌遠遠拂樓船，滿地春風錦繡筵。",
            "三島路深遊閬苑，九霞觴滿奏鈞天。",
            "仗歸金闕浮雲外，人望池臺落日邊。",
            "最引平生江海趣，波瀾一段草如烟。"
        ],
        "title": "金明池",
        "id": "7a1fd295-7a58-4985-8e55-b6f517072e2c"
    }
]