[
    {
        "author": "王十朋",
        "paragraphs": [
            "闽中荔子说莆中，阙下奇包又不同。",
            "正向铃斋想风味，夺先人送夺先红。"
        ],
        "title": "荔支七绝 夺先红",
        "id": "56ce682f-f3e9-460c-b3d9-0f5062369dc5"
    },
    {
        "author": "王十朋",
        "paragraphs": [
            "宅堂荔子无名字，自我呼为七夕红。",
            "记得去冬初到日，家人指树语衰翁。"
        ],
        "title": "荔支七绝 七夕红",
        "id": "f58dc754-f8ee-4a24-b40c-e839d10f5323"
    },
    {
        "author": "王十朋",
        "paragraphs": [
            "大厦垂垂就，嘉莲得得开。",
            "双双戴千物，两两应三台。",
            "欢意重重合，香风比比来。",
            "人人宜自勉，举举有廷魁。"
        ],
        "title": "贡院垂成双莲呈瑞因成鄙语勉士子",
        "id": "9d070915-ae07-43b0-bad3-b973b8d3adc8"
    },
    {
        "author": "王十朋",
        "paragraphs": [
            "红蕖明镜两鲜鲜，中有双头更颖然。",
            "天产人才兼产物，公祥和气不祥莲。",
            "耻谈子厚表中瑞，肯咏章安桥畔篇。",
            "何日相呼登泰华，采华食实藕如船。"
        ],
        "title": "陈贺州赋双莲诗不言祥瑞次韵以酬",
        "id": "7d340afc-98bb-4f51-a3c6-bef1149c7d35"
    },
    {
        "author": "王十朋",
        "paragraphs": [
            "纷纷蜂采百花归，蜜在枝头竟不知。",
            "造物要令甜在後，时人莫讶熟何迟。"
        ],
        "title": "郡圃有荔支名白蜜者熟最晚戏成一绝",
        "id": "b8f8f1c2-0c6e-4d69-8ffa-aab15d88dd00"
    },
    {
        "author": "王十朋",
        "paragraphs": [
            "昔年王俭客，今共阿戎游。",
            "尝药子当去，请祠予欲休。",
            "过从都几日，离别况逢秋。",
            "归上双亲寿，涂中莫逗留。"
        ],
        "title": "送王提干",
        "id": "0ade3f80-d7d8-430c-aec5-062ceee7466f"
    },
    {
        "author": "王十朋",
        "paragraphs": [
            "梁栋翚飞气象新，画工妙思亦通神。",
            "要令寒士皆春色，四景之中独画春。"
        ],
        "title": "观贡院画春景图",
        "id": "464b81d1-1bf7-4fdf-a1af-da60fe2ccea8"
    },
    {
        "author": "王十朋",
        "paragraphs": [
            "天开我宋太平基，紫府真人下应期。",
            "河朔魁梧出真相，泉南葱鬰产奇儿。",
            "梦符蚌腹生珠夜，事应台躔捧日时。",
            "紫帽清源发光采，郡园深处立新祠。"
        ],
        "title": "韩魏公生于泉南州宅故未有祠于典为阙郡圃有庵名大隠即之以祠八月戊子率同僚祀之",
        "id": "c0f2e48d-060d-4723-9b6d-7a9ab5926013"
    },
    {
        "author": "王十朋",
        "paragraphs": [
            "庞公尝有言，我独遗以清。",
            "贤者于子孙，所遗良不轻。",
            "颍川老龙公，落落前朝英。",
            "帝命作南伯，清德如广平。",
            "宸翰一字褒，不啻华衮荣。",
            "是以自贤孙，持节蜚英声。",
            "结庐桐城隅，室以清为名。",
            "仰不忝厥祖，俯能规後生。",
            "我来聚星地，喜见此老成。",
            "公清不自言，蔼然着乡评。",
            "时焉访其室，鄙吝不敢萌。",
            "如觌任棠水，似濯沧浪缨。",
            "愿移清室风，于以清寰瀛。"
        ],
        "title": "陈提刑永仲以清名室志先德也诗以美之",
        "id": "ba181c22-7622-406e-82e7-03be379d86bc"
    },
    {
        "author": "王十朋",
        "paragraphs": [
            "君不见少陵先生诗有说，淳朴之处山川别。",
            "广文示我朴乡图，山水高长景奇绝。",
            "严坂疑为子陵隠，昆溪想自昆仑决。",
            "渔人欵乃山水间，抱璞含淳钓清洁。",
            "九仙高举留遗躅，三径名家出人杰。",
            "早将朴直取巍科，行展朴忠立奇节。",
            "鸣琴百里邑，既以朴化民。",
            "横经泮水宫，又以朴诲人。",
            "他年致君尧舜上，坐使风俗俱还淳。",
            "功成名遂却归去，渔钓重寻旧隠沦。",
            "广文笑我言，公朴甚我朴。",
            "闻公家左原，四面拥山岳。",
            "回隠如愚溪，窈深若盘谷。",
            "人皆朴其貌，公又朴其学。",
            "君子以为古，先进于礼乐。",
            "公乡真朴乡，胡为不自觉。",
            "愿公着隠服，归寻旧盘旋。",
            "酌酒梅溪上，把钓莼湖边。",
            "更画左原山水图，与此朴乡图并传。",
            "天下大朴散已久，二乡犹在羲皇前。"
        ],
        "title": "朴乡钓隠图",
        "id": "b448038b-c219-4971-a8bc-0f9c47387189"
    },
    {
        "author": "王十朋",
        "paragraphs": [
            "扬辉秋月悬青天，今夕何夕光更圆。",
            "琼为楼台玉为宇，广寒境界移清泉。",
            "月斧云斤天上手，万间突兀摩星斗。",
            "白头郡守呼众宾，共饮落成文字酒。",
            "龙虎群仙上界还，手移桂种栽泉山。",
            "千枝万枝香不断，人人有分行当攀。",
            "姮娥殷勤寄消息，科第要从勤苦得。",
            "丹桂在君书卷中，不须遥向蟾宫觅。"
        ],
        "title": "八月十五日贡院落成宾僚咸集斥世俗之乐不用饮文字也把杯邀月诵香满一轮中句即席赋诗以勉多士",
        "id": "832decee-f4ef-43a2-967a-f74d4356ba92"
    },
    {
        "author": "王十朋",
        "paragraphs": [
            "相逢一笑慰衰迟，问政论交两不疑。",
            "直谅多闻三益友，清新俊逸百篇诗。",
            "瓜犹未及去何速，橘已成怀喜可知。",
            "一薛居州非易得，危言行见造朝时。"
        ],
        "title": "送薛士昭  其一",
        "id": "ce6f8528-4301-492f-b298-7dc333231f52"
    },
    {
        "author": "王十朋",
        "paragraphs": [
            "记得祥符识面时，回头二十二年非。",
            "羡君学似川方至，顾我身如鸟倦飞。",
            "老境天教重会合，异乡心最惜分违。",
            "雁山亲旧如相问，征雁归时我亦归。"
        ],
        "title": "送薛士昭  其二",
        "id": "b4e586c9-f2d2-4b13-b9fc-22141b422be8"
    },
    {
        "author": "王十朋",
        "paragraphs": [
            "窗前栽植不宜繁，松竹相依妙意存。",
            "不许闲花放鹰爪，要看高节迸龙孙。"
        ],
        "title": "爱松堂前有绿竹一丛可爱旁有鹰爪花颇碍眼移去之",
        "id": "92b440e3-3536-4cbb-8b33-e22586e240c0"
    },
    {
        "author": "王十朋",
        "paragraphs": [
            "铃斋午睡梦魂惊，僮仆欢呼洗破觥。",
            "酒是烂柯山下法，诗如蓝水坐间成。",
            "谩同陶令浮黄菊，也胜苏仙嗅落英。",
            "蓬鬓萧踈对佳节，因公撩起故乡情。"
        ],
        "title": "提舶送菊酒有诗次韵",
        "id": "fa71bd57-8134-449d-91cb-0b33234bb4c4"
    },
    {
        "author": "王十朋",
        "paragraphs": [
            "九日无悰懒出关，强登云榭望泉山。",
            "伤心不忍看茱菊，蓬鬓萧踈泪点班。"
        ],
        "title": "九日登云榭",
        "id": "29bdafc3-fe8a-4009-8783-ccf0451ffb4e"
    },
    {
        "author": "王十朋",
        "paragraphs": [
            "十日同游九日山，山中好处畧跻攀。",
            "桑田改变松犹在，车马徃来心自闲。",
            "昨日风应吹紫帽，今朝菊已带衰颜。",
            "登临称惬南来意，好逐飞飞倦鸟还。"
        ],
        "title": "十日同知宗提舶游九日山延福寺",
        "id": "35060093-8c6f-421a-8442-2bc8203818b1"
    },
    {
        "author": "王十朋",
        "paragraphs": [
            "黄龙溪上祥云覆，紫帽山头瑞气蒙。",
            "俗眼惊传佛光现，不知宸翰在山中。"
        ],
        "title": "御书阁",
        "id": "2e0ebdea-3fe0-457b-914c-d8217cd99f63"
    },
    {
        "author": "王十朋",
        "paragraphs": [
            "孤屿游人思谢公，天台禅客亦思丰。",
            "黄花境界谁思古，堂在烟霞缥缈中。"
        ],
        "title": "思古堂",
        "id": "b4dc14f5-7a82-44ca-8111-140525c252ea"
    },
    {
        "author": "王十朋",
        "paragraphs": [
            "有德于民庙貌崇，我来端为谢年丰。",
            "曰旸曰雨皆神力，不止南风与北风。"
        ],
        "title": "善利王庙",
        "id": "689a6be9-4f46-4598-9cd8-676f664f62af"
    },
    {
        "author": "王十朋",
        "paragraphs": [
            "孤山陈柏已物化，九日晋松犹後生。",
            "欲问东南两朝事，风枝潇洒似谈清。"
        ],
        "title": "晋时松",
        "id": "4bf01437-0f68-427d-802b-ae3d6f3a064e"
    },
    {
        "author": "王十朋",
        "paragraphs": [
            "山中高隠欲逃名，不谓名随隠处成。",
            "凿石一泓诗数首，也曾攻破五言城。"
        ],
        "title": "秦君亭",
        "id": "3e62327b-533a-48d1-96d3-92612206752f"
    },
    {
        "author": "王十朋",
        "paragraphs": [
            "相国忠如宋广平，危言流落晋江城。",
            "天资自直无心卖，何事青山亦得名。"
        ],
        "title": "姜相峯",
        "id": "9f489a76-b9b9-4c52-b99f-0585fa531c91"
    },
    {
        "author": "王十朋",
        "paragraphs": [
            "一木苍然老更奇，肯将名与世人知。",
            "我来不具知名眼，深愧平生不学诗。"
        ],
        "title": "无名木",
        "id": "8c5b343e-c3a3-45d3-a7fa-6e40c8e71a32"
    },
    {
        "author": "王十朋",
        "paragraphs": [
            "郡侯不识国元勋，释子那知姜与秦。",
            "隠士有灵应抚掌，相公死亦不容身。"
        ],
        "title": "姜秦峯",
        "id": "f06df5e2-df90-4cdc-b012-d72b10cff271"
    },
    {
        "author": "王十朋",
        "paragraphs": [
            "九年地主百年祠，民自元丰结去思。",
            "善政在人宜有後，堂堂忠肃见公儿。"
        ],
        "title": "陈公祠",
        "id": "f41b6d07-eb9d-4dff-83fb-a3d5ce9f71f8"
    },
    {
        "author": "王十朋",
        "paragraphs": [
            "贤侯去久迹犹遗，乞雨诗奇字更奇。",
            "世俗妄论公政猛，爱民心有彼苍知。"
        ],
        "title": "蔡端明诗",
        "id": "2445786b-fc0b-443f-a7b4-29b843306886"
    },
    {
        "author": "王十朋",
        "paragraphs": [
            "卧草埋云不记秋，忽然成佛坐岩幽。",
            "纷纷香火来求福，不悟前时是石头。"
        ],
        "title": "石佛",
        "id": "61cc906f-fae4-4351-beea-146d176446f2"
    },
    {
        "author": "王十朋",
        "paragraphs": [
            "清源山远水流长，九日溪山更异常。",
            "高阁摩云聚秀气，禅僧秀气聚中藏。"
        ],
        "title": "聚秀阁",
        "id": "8f867787-996e-4cba-8ff4-ef8da47aa9dd"
    },
    {
        "author": "王十朋",
        "paragraphs": [
            "晋堂岩桂脱秋芳，浓绿枝头万粟黄。",
            "堂上主人分赠我，要令燕寝有天香。"
        ],
        "title": "提舶送岩桂",
        "id": "d63ee7d7-c045-4054-8ca7-23b70eb1164f"
    },
    {
        "author": "王十朋",
        "paragraphs": [
            "春秋重复古，二贤还旧祠。",
            "直道不终废，高风宜见思。",
            "古墓出荆榛，孤亭起颓隳。",
            "更将碧纱笼，覆护端明诗。"
        ],
        "title": "寄南安鹿宰",
        "id": "f6ef08f7-a22d-4d79-84f9-bad85508adf0"
    },
    {
        "author": "王十朋",
        "paragraphs": [
            "陈君少年登甲科，红莲首泛清源波。",
            "清源贡宇高嵳峩，同僚宣力陈君多。",
            "鞭朴不施成不日，首夏上梁秋半毕。",
            "一点灵台轮奂飞，十幅生绡画图出。",
            "苍苍嘉木森千株，新堤步步穿芙蕖。",
            "移下蟾宫古丹桂，飞来海上真蓬壶。",
            "他年君来作地主，记得亲曾视斤斧。",
            "雁过山中寄我书，要知多少新龙虎。"
        ],
        "title": "贡院图",
        "id": "61c7ec0d-55d3-4d48-9d82-2ac590b62ba4"
    },
    {
        "author": "王十朋",
        "paragraphs": [
            "去年今日别吾家，我鬓苍然尔未华。",
            "日似去年人不见，鬓毛白尽眼添花。"
        ],
        "title": "去年",
        "id": "23af5033-6b46-4404-8811-e8aa1191323a"
    },
    {
        "author": "王十朋",
        "paragraphs": [
            "牙为指爪木为身，挠痒工夫似有神。",
            "老病不能亲把握，不求人又却求人。"
        ],
        "title": "不求人",
        "id": "94813e22-3496-4af8-a37b-f3866bfcbaec"
    },
    {
        "author": "王十朋",
        "paragraphs": [
            "暮年初仕涂，暇日但书策。",
            "儒生余气习，笔端事挥斥。",
            "政学两踈缪，篇章稍沉溺。",
            "楚东会诗豪，酬唱奏金石。",
            "逢场争出奇，遇险或遭厄。",
            "忽泝三峡流，遥经数州驿。",
            "庐山看未足，巫峯过尤惜。",
            "西郊祠卧龙，东屯吊诗伯。",
            "飞飞犹倦鸟，秋风送归翮。",
            "同行得嘉友，鏖战交锋镝。",
            "弛檐白苹洲，天日去咫尺。",
            "忠谊怀鲁公，覇业悲项籍。",
            "奉诏还故乡，齿落肌瘦瘠。",
            "涕泗拜松楸，荒芜翦荆棘。",
            "心期乐田里，誓不绾铜墨。",
            "橐虽无陆金，归幸全赵璧。",
            "陛下忽误恩，泉南又分职。",
            "入闽如入蜀，枯肠复冥索。",
            "腰缘病减围，发为悲添白。",
            "风仰秦君高，节慕姜相直。",
            "恶语谁流传，同僚误刊刻。",
            "吾乡老先生，吏事以儒饰。",
            "新篇似庭燎，远寄箴我癖。",
            "把酒欲细论，何时再沿檄。",
            "阳春七十首，老艳万丈射。",
            "招邀屈原魂，收召子厚魄。",
            "惊开老病眼，喜见墨妙迹。",
            "愿公倡斯文，用夏变蛮貊。"
        ],
        "tags": [
            "庐山"
        ],
        "title": "兴化簿叶思文吾乡老先生也比沿檄见访既别寄诗二十八韵次韵以酬",
        "id": "e1ef4d6a-56a3-4d3c-a6c0-d4fc1fe9b3c7"
    },
    {
        "author": "王十朋",
        "paragraphs": [
            "剧郡元非老手便，庶民安我贰车贤。",
            "二年不肯足到邑，千里宁容吏索钱。",
            "坐变池塘成贡宇，平分风月上吟篇。",
            "弟兄不减云间陆，拭目看君日九迁。"
        ],
        "title": "送陆通判  其一",
        "id": "c8be7f40-4aa7-47c7-a560-4516afccf0bd"
    },
    {
        "author": "王十朋",
        "paragraphs": [
            "我十年前游会稽，堂名民事寓招提。",
            "去寻神禹藏书穴，归泝子猷乘兴溪。",
            "万壑千岩形梦寐，十峯双涧记留题。",
            "鉴湖倘许知章乞，首访故人尊共携。"
        ],
        "title": "送陆通判  其二",
        "id": "cf82d047-b2af-4b8d-9a63-ec7a5c9300c4"
    },
    {
        "author": "王十朋",
        "paragraphs": [
            "春秋美恶不嫌同，老子韩非一传中。",
            "壁上题名二百辈，卓然名世两三公。"
        ],
        "title": "观郡守题名",
        "id": "e91bf9c8-48bc-4c92-b3ac-f00a34920828"
    },
    {
        "author": "王十朋",
        "paragraphs": [
            "绝品轻红扫地无，纷纷万木以龙呼。",
            "实如益智本非药，味比荔支真是奴。"
        ],
        "title": "龙眼",
        "id": "9e6170ec-7f5b-4655-8b1b-0033e0202e17"
    },
    {
        "author": "王十朋",
        "paragraphs": [
            "黄柑绿橘未分珍，琐碎登盘辄献新。",
            "正可呼为木奴子，不知谁是铸金人。"
        ],
        "title": "金橘",
        "id": "2e9d799d-27fc-43f9-a273-d511320da1fb"
    },
    {
        "author": "王十朋",
        "paragraphs": [
            "全节忠臣配，崇宁宰相家。",
            "哀能变国俗，贵不御铅华。",
            "学佛穷三昧，然松教五车。",
            "遗芳载彤管，名寿两俱遐。"
        ],
        "title": "清源夫人赵氏挽词  其一",
        "id": "f37b4ee3-8cfe-44c3-87a0-94fe1627e176"
    },
    {
        "author": "王十朋",
        "paragraphs": [
            "我窃清源禄，钦闻孟母慈。",
            "符分三子舍，桂棹两孙枝。",
            "方戏黄堂彩，俄丰紫帽碑。",
            "神州嗟未复，长抱望夫悲。"
        ],
        "title": "清源夫人赵氏挽词  其二",
        "id": "140dd184-32ba-412a-9299-9023fadaf22f"
    },
    {
        "author": "王十朋",
        "paragraphs": [
            "辣皱人眉性最良，药中功效不寻常。",
            "吾侪自是生无智，夫子何曾食彻姜。"
        ],
        "title": "食姜",
        "id": "93601f22-ce92-437f-b106-be48082d8b66"
    },
    {
        "author": "王十朋",
        "paragraphs": [
            "我与瓜蔬味最宜，南来喜见大蹲鸱。",
            "归与传取东坡法，糁玉为羹且疗饥。"
        ],
        "title": "食芋",
        "id": "7c14997c-d620-468f-8c3e-eeda31c6e49d"
    },
    {
        "author": "王十朋",
        "paragraphs": [
            "二叔年皆八十余，经年不见久无书。",
            "江山不隔还乡梦，昨夜迢迢到佛庐。"
        ],
        "title": "梦二叔",
        "id": "87849cc3-455c-47a8-89be-665718913255"
    },
    {
        "author": "王十朋",
        "paragraphs": [
            "今世汲长孺，庐陵胡侍郎。",
            "孤忠一封事，千载两刚肠。",
            "晚节逢明主，丹心契上苍。",
            "群儿巧相中，直道亦何伤。"
        ],
        "title": "怀胡侍郎邦衡",
        "id": "4e71f159-3e07-4d26-8893-ae3fa8bf4a8c"
    },
    {
        "author": "王十朋",
        "paragraphs": [
            "幞被周庐日，寅缘识伟人。",
            "节因辞辟着，志向得言伸。",
            "伯仲同持橐，声名压缙绅。",
            "人亡邦国瘁，可赎百其身。"
        ],
        "title": "悼汪舍人养源",
        "id": "33b1c241-2240-4724-b0c1-51350c8eaa94"
    },
    {
        "author": "王十朋",
        "paragraphs": [
            "天上张才子，少年观国光。",
            "高名一枝桂，遗爱六州棠。",
            "出世纔成佛，修文遽作郎。",
            "长纱屈贾谊，宣室竟凄凉。"
        ],
        "title": "悼张舍人安国",
        "id": "a24e22f5-9b87-4955-bae0-7bd28f01eb6c"
    },
    {
        "author": "王十朋",
        "paragraphs": [
            "温陵地虽温，十月初黄花。",
            "天然傲霜性，炎威莫能加。",
            "不趁重阳摘，自爱晚节嘉。",
            "宦游胡不归，三径荒吾家。"
        ],
        "title": "黄花",
        "id": "403eb5c3-4efe-4d39-a578-45c8f55d0b03"
    },
    {
        "author": "王十朋",
        "paragraphs": [
            "九月不肃霜，十月犹飞蚊。",
            "不知从何来，乘昏动成群。",
            "觜利巧能嘬，类多非可熏。",
            "青蝇与白鸟，自古常纷纷。"
        ],
        "title": "飞蚊",
        "id": "fab1f3d0-77cf-40aa-847c-ce9bd2d9df00"
    },
    {
        "author": "王十朋",
        "paragraphs": [
            "君不见水经品第天下水，康王谷中泉第一。",
            "但知取水不取人，品第未容无得失。",
            "又不见武昌山中清泠渊，名因人重逢苏仙。",
            "至今人呼作菩萨，沦入异教非吾泉。",
            "刺桐城中泮宫里，大成殿下新泉水。",
            "不须更以品第论，混混源流自夫子。",
            "诸生游泳芹藻间，日饮一瓢心慕颜。",
            "聪明不数远公社，清白大胜卧龙山。",
            "圣毓尼丘家阙里，泉脉胡为今在是。",
            "周流天下皆美泉，浚井得之泉更美。",
            "我来酌泉仍叩头，遐想洙泗三千游。",
            "世间何处有此水，此州无愧名泉州。"
        ],
        "title": "夫子泉",
        "id": "e23dae62-2197-4685-9de5-d86277c1ff0b"
    },
    {
        "author": "王十朋",
        "paragraphs": [
            "书生未折桂，短檠事然膏。",
            "一朝桂入手，不记灯窗劳。",
            "回视纸上语，弃置等弁髦。",
            "曲学如公孙，高第何足褒。",
            "温陵号多士，呦呦食苹蒿。",
            "胪唱十年间，魁亚出二豪。",
            "向来此坊中，一门五梦刀。",
            "月中仙子归，天香满蓝袍。",
            "大对压晁董，同登尽刘曹。",
            "嘉名换扁榜，铁画新挥毫。",
            "我欲成其美，远大期伊皋。",
            "桂高固可喜，更看名节高。"
        ],
        "title": "立高桂坊",
        "id": "182e76f6-f014-4d7d-99e6-442b728c5c97"
    },
    {
        "author": "王十朋",
        "paragraphs": [
            "北望中原万里遥，南来喜见洛阳桥。",
            "人行跨海金鳌背，亭压横空玉虹腰。",
            "功不自成因砥柱，患宜预备有风潮。",
            "蔡公力量真刚者，遗爱胜于郑国侨。"
        ],
        "title": "洛阳桥",
        "id": "b767e243-1099-417e-a611-15e8f459679a"
    },
    {
        "author": "王十朋",
        "paragraphs": [
            "预读嘉宾小雅章，银袍行见鹭成行。",
            "彬彬周室士升俊，济济禹庭言拜昌。",
            "落笔词源俱倒水，何人觜距独专场。",
            "清源欲志新人物，定有英才副所望。"
        ],
        "title": "移庖贡院知宗即席赋诗次韵",
        "id": "c0993a83-29ae-47c3-b107-42b8cd762791"
    },
    {
        "author": "王十朋",
        "paragraphs": [
            "橘以金为重，橙因香见奇。",
            "拜嘉欣熟早，报贶愧来迟。",
            "好处君须记，良天我正思。",
            "聊修往来好，更诵木瓜诗。"
        ],
        "title": "知宗赠金橘报以香橙",
        "id": "8eb73d3c-cd9d-4b98-902a-b7b2db028f77"
    },
    {
        "author": "王十朋",
        "paragraphs": [
            "微臣守清源，一岁三乞祠。",
            "俞音竟未拜，感荷圣主慈。",
            "臣家素贱贫，仰禄救啼饥。",
            "区区六年间，手把四郡麾。",
            "道途压奔走，囊橐无余赀。",
            "清源乃佳郡，风俗不待移。",
            "民淳简狱讼，士盛敦书诗。",
            "地远可藏拙，禄厚足自资。",
            "今岁又丰登，千里人熙熙。",
            "臣岂不愿仕，求闲欲奚为。",
            "自怜蝼蚁生，福薄命最奇。",
            "入境身即病，到官日呼医。",
            "痰涎每上攻，旋晕势甚危。",
            "药试何止百，灼艾无全肌。",
            "臂疼如子美，齿落如退之。",
            "脚患柳州肿，发垂孟郊丝。",
            "饮食日减少，跬步须扶持。",
            "残喘虽尚延，定非久远期。",
            "况臣糟糠妻，盖棺将及朞。",
            "旅榇犹未还，儿女昼夜悲。",
            "臣今官满考，臣去有二宜。",
            "孰谓九重远，天高而听卑。",
            "吾君不之告，肝胆将谁披。",
            "庙堂二三公，误辱平日知。",
            "今不怜向隅，恩复何时施。",
            "愿于黼扆前，敷奏迫切词。",
            "天日临在上，臣言非敢欺。",
            "解官食祠禄，曲遂臣之私。",
            "幽明俱受赐，感极涕泗垂。",
            "沟壑倘未填，报国犹有时。"
        ],
        "title": "乞祠不允",
        "id": "d03834b5-191d-4c88-8357-87dfdbcb8166"
    },
    {
        "author": "王十朋",
        "paragraphs": [
            "姓名端合上麒麟，当世那知相是真。",
            "遗冢尚余封马鬣，孤忠曾记犯龙鳞。",
            "三巴流落知音士，九日追陪避世人。",
            "精爽不迷祠宇复，俨然唐室旧冠巾。"
        ],
        "title": "次韵陈贺州题姜秦二公祠 姜丞相",
        "id": "a5b9300f-f61a-484c-a12e-c80bb2d62264"
    },
    {
        "author": "王十朋",
        "paragraphs": [
            "去剡游闽避世喧，清风寥邈典刑存。",
            "峯前鸟宿无名树，祠下僧敲有月门。",
            "高尚端如上九蛊，含章更类六三坤。",
            "偏师胜後诗无敌，正要公来与共论。"
        ],
        "title": "次韵陈贺州题姜秦二公祠 秦隠君",
        "id": "ea035a60-13e8-4b39-95d3-f31c4b23e2e1"
    },
    {
        "author": "王十朋",
        "paragraphs": [
            "书後谁题字，乡人远寄柑。",
            "荐新思起孝，知味戒生贪。",
            "罗帕分犹未，金门献正堪。",
            "命名聊别伪，在果独称甘。",
            "白雪初盈树，黄金忽满篮。",
            "霜天欣始熟，茅舍饱相谙。",
            "客重开须请，儿痴食更婪。",
            "柳诗吟不厌，谢赋读常躭。",
            "若蜜萍难比，如拳栗有惭。",
            "公家安定法，想见日酣酣。"
        ],
        "title": "薛士昭寄新柑分赠知宗提舶知宗有诗次韵",
        "id": "1e0d3c6e-c470-46c4-af09-3278fb9c5397"
    },
    {
        "author": "王十朋",
        "paragraphs": [
            "书阅扬州贡，功观禹化覃。",
            "香苞分橘柚，秋色动江潭。",
            "破暑花凝雪，凌寒叶染蓝。",
            "金衣爱子照，珠实碧波涵。",
            "未上诸侯计，曾闻四浩谈。",
            "颜欢陆绩母，业世李衡男。",
            "送客愈吟桂，记时坡咏儋。",
            "洞庭夸浙右，温郡冠江南。",
            "节物清霜重，家山绿蒂含。",
            "青黄出篱落，朱绿耀林岚。",
            "昔贡千金颗，遥驰万里函。",
            "新宜荐寝庙，香可供瞿昙。",
            "夔子那能比，罗浮未许叅。",
            "何人传黄陆，端类列非聃。",
            "在品宁为四，蒙恩或赐三。",
            "乡情寄初熟，旅况忆幽探。",
            "嘉拜亲开合，珍藏凈洗甔。",
            "行将解印绶，归种当田蚕。",
            "根向横阳觅，泥寻斥卤檐。",
            "荒芜耘径草，封植伴溪楠。",
            "不用千头富，聊资一饷湛。",
            "茅斋辟杜甫，仙井汲苏躭。",
            "佳境妙餐蔗，闲庭胜莳苷。",
            "雁行三峡荔，奴视四明蚶。",
            "欲继花为谱，应同柳驻骖。",
            "御偷篱着棘，愁冻灌添泔。",
            "掩映青云叶，光华碧玉篸。",
            "酿成浮瓮蚁，蒸辟蠹书蟫。",
            "护蒂期存乳，留皮欲去痰。",
            "恨无亲可遗，松惨白岩庵。"
        ],
        "tags": [
            "洞庭湖"
        ],
        "title": "知宗柑诗用韵颇险予既和之复取所未用之韵续赋一首三十韵",
        "id": "7f419d4d-376c-4716-a0ab-ddf406ae5454"
    },
    {
        "author": "王十朋",
        "paragraphs": [
            "齿德尊乡党，匈中有古今。",
            "箕裘传藴藻，臧否判崔林。",
            "呼佛知仁政，名轩见道心。",
            "扁舟欲访戴，仙去不容寻。"
        ],
        "title": "林主簿明仲挽词  其一",
        "id": "e917cec5-ab87-40e7-b7da-1ef94e525737"
    },
    {
        "author": "王十朋",
        "paragraphs": [
            "一箭双鵰手，青衫已白头。",
            "砚几磨铁尽，官止及瓜休。",
            "漏断鄞江梦，风含曲水愁。",
            "钧天记白玉，麈世冷西楼。"
        ],
        "title": "林主簿明仲挽词  其二",
        "id": "237c187d-b53a-4e26-b60e-6c552626a549"
    },
    {
        "author": "王十朋",
        "paragraphs": [
            "假馆城西日，清谈屡获陪。",
            "江湖倦游宦，文字阻衔杯。",
            "方叹鸾栖棘，俄惊凤去台。",
            "雪梅开旧屿，无复寄诗来。"
        ],
        "title": "林主簿明仲挽词  其三",
        "id": "aa06c584-7273-4d75-9a62-cf1fb5ad7394"
    },
    {
        "author": "王十朋",
        "paragraphs": [
            "蔚宗居垄首，陆凯在江南。",
            "手折梅花寄，人逢驿使堪。",
            "吴都寻半吐，楚岸摘新含。",
            "雪里开纔一，楼头弄未三。",
            "情深殊折柳，意重胜题柑。",
            "溪上千株玉，归欤待自探。"
        ],
        "title": "拟赋江南寄梅花诗",
        "id": "38df726b-2c6b-45ce-81d1-4c76e9d22480"
    },
    {
        "author": "王十朋",
        "paragraphs": [
            "三百青钱一株菊，移置窗前伴松竹。",
            "鲜鲜正色傲霜性，不逐重阳上醽醁。",
            "谁云既晚何用好，端似高人事幽独。",
            "南来何以慰凄凉，有此岁寒三友足。"
        ],
        "title": "十月二十日买菊一株颇佳置于郡斋松竹之间目为岁寒三友",
        "id": "0162f28a-77e3-409f-9d4c-3f8dc140dec0"
    },
    {
        "author": "王十朋",
        "paragraphs": [
            "我昔未作南诸侯，雄文尝阅龙虎欧。",
            "泉山风物得大畧，梦寐先已登兹楼。",
            "到官正要访遗迹，忽见破屋城墙陬。",
            "欲修不敢遽土木，经岁此志方能酬。",
            "贡闱之余材可办，农事之隙工乃鸠。",
            "月逢建子飞破镜，酒呼从事来青州。",
            "怱怱未暇众宾集，草草且与同僚游。",
            "山川城郭壮哉郡，清源紫帽明双眸。",
            "却惊云榭在地底，坐见日毂经檐头。",
            "西山端可拄颊视，南海未用乘桴浮。",
            "东瞻归路兴元亮，北望魏阙心子牟。",
            "挥毫欲续仲宣赋，假日聊以销吾忧。"
        ],
        "title": "重修北楼十一月望日与郡僚同登因书十二韵",
        "id": "5ddb54b2-5d44-440b-8b89-642d3fe25f43"
    },
    {
        "author": "王十朋",
        "paragraphs": [
            "欹眠听诗韩喜侯，锋难与争剑铸欧。",
            "铃斋浅陋无处着，挂在缥缈之飞楼。",
            "兹楼久欠诗酒味，天遣我辈来遐陬。",
            "尘埃聊用文字洗，瓦砾遂获琼瑶酬。",
            "宾朋未赏合开燕，老病欲登宜杖鸠。",
            "清风酌别记霅水，制胜领客思夔州。",
            "一江明月楚东醉，全家终日蓬莱游。",
            "南来不谓有此境，四顾亦足穷吾眸。",
            "朝看日出闽海峤，夜望斗插泉山头。",
            "端如虢郡风月送，不比巴岳干坤浮。",
            "登临怀古甫白适，赋咏联珠产巩年。",
            "私心窃慕范文正，後天下乐先其忧。"
        ],
        "title": "诸公和诗复用前韵",
        "id": "474784ca-a460-42cb-8024-bc3c842a0838"
    },
    {
        "author": "王十朋",
        "paragraphs": [
            "太学时名重，吾乡德誉崇。",
            "才华盍天禄，官职止儒宫。",
            "相国方知愈，诸公竞荐雄。",
            "天涯忽闻讣，老泪洒西风。"
        ],
        "title": "哭万先之",
        "id": "a5a81574-09cd-4d2b-bd1b-5f3d477bf6e0"
    },
    {
        "author": "王十朋",
        "paragraphs": [
            "左右同时两舍人，莫年得郡偶为邻。",
            "泉山久着痴顽老，漳浦新除正直人。",
            "热撰可能酬壮节，炎州聊复屈朱轮。",
            "拾遗补过须公辈，汲黯行归侍紫宸。"
        ],
        "title": "胡邦衡以集英殿修撰知漳州正人起废有识相贺诗以志喜",
        "id": "4c92e03d-4014-4043-bd7e-3d80aadeae9e"
    },
    {
        "author": "王十朋",
        "paragraphs": [
            "谤焰久自熄，果然天听回。",
            "孤忠昭圣代，遗恨释泉台。",
            "伏节同元帅，知音有上台。",
            "三军气应壮，一洗向时哀。"
        ],
        "title": "冯员仲复元官与致仕恩泽",
        "id": "dcf8c7da-9e52-4c1d-bfc6-f65920800363"
    },
    {
        "author": "王十朋",
        "paragraphs": [
            "江梅初破一阳天，诗句清新欲斗妍。",
            "呼我同来饮文字，定扶衰病到尊前。"
        ],
        "title": "次韵提舶见招",
        "id": "db29076f-6deb-42a6-bc7c-08897263d672"
    },
    {
        "author": "王十朋",
        "paragraphs": [
            "生日今重见，细君嗟不回。",
            "竟孤偕老愿，忍看旧时梅。"
        ],
        "title": "令人生日哭以小诗  其一",
        "id": "865efe45-c3f1-4bb0-9fc7-1c90c7ff74c4"
    },
    {
        "author": "王十朋",
        "paragraphs": [
            "去岁一杯酒，遽然生死分。",
            "儿孙为寿地，恸哭不堪闻。"
        ],
        "title": "令人生日哭以小诗  其二",
        "id": "7378710e-69be-403e-b505-d1081477d47f"
    },
    {
        "author": "王十朋",
        "paragraphs": [
            "昔年游越绝，首识南枝梅。",
            "一麾守清源，再见梅英开。",
            "颜色宛如故，风霜不能摧。",
            "玉质长仙葩，芳姿酝诗才。",
            "其侣乃蟠桃，其根出蓬莱。",
            "花开三十年，寿荐三千杯。"
        ],
        "title": "知宗生日",
        "id": "9693d15f-8824-4e98-a32c-09b604be6d8f"
    },
    {
        "author": "王十朋",
        "paragraphs": [
            "斯文韩欧苏，千载三大老。",
            "苏门六君子，如籍湜郊岛。",
            "大匠具明眼，一一经选考。",
            "岂曰文乎哉，盖深于斯道。",
            "诸公既九原，气象日衰槁。",
            "山不见泰华，水但识行潦。",
            "词人巧骈俪，义理失探讨。",
            "书生蔽时文，习义未易澡。",
            "着述岂无人，纷纷谩华藻。",
            "有如分裂时，僭伪各城堡。",
            "同年广文君，所作非小好。",
            "高吟薄风雅，古学穷浑灏。",
            "读史正豕亥，观诗辨形夭。",
            "千篇冰玉清，万字波澜浩。",
            "心慕大手笔，所恨生不早。",
            "乡令门及韩，不类端可保。",
            "赏识遇欧坡，当为箧中宝。",
            "声名终不掩，光艳姑自葆。",
            "嗟我最不才，兀兀首空皓。",
            "半生槐踏黄，晚景盖张早。",
            "出守屡及瓜，还家仅尝稻。",
            "田园荒渊明，江梅客张镐。",
            "尘埃未能脱，忧患苦相恼。",
            "愁攒卧如蚕眉，痛彻伏犀脑。",
            "何当归故山，已书下下考。",
            "钟笔况久阁，卢经徒独抱。",
            "古文如金城，偏师讵容捣。",
            "小诗时自遣，句法未知造。",
            "广文贤关旧，声气同湿燥。",
            "食共朝韲辛，案对夜萤薨。",
            "策杖游西湖，寻梅插晴昊。",
            "鄱有九十日，呼酒罗脯枣。",
            "浔阳三年别，心若风中纛。",
            "书来问安温，仍效世俗祷。",
            "手写十新诗，价重百磲碯。",
            "情意何勤勤，许与太草草。",
            "那能把旌旄，但可供洒扫。",
            "胡为以西子，国色沉嫫媪。",
            "前言盖戏耳，细读笑绝倒。",
            "却将寄来诗，录附雅戏藁。"
        ],
        "tags": [
            "西湖"
        ],
        "title": "喻叔奇采坡诗一联云今谁主文字公合把旌旄为韵作十诗见寄某惧不敢和酬以四十韵",
        "id": "b101c244-b68f-4a29-822e-e8293824a83b"
    },
    {
        "author": "王十朋",
        "paragraphs": [
            "南方有高士，仁义偃王裔。",
            "家山辟幽坡，手取香草艺。",
            "秋至有黄华，采采满衣袂。",
            "客来酒盈尊，诗出语惊世。",
            "无心学渊明，偶与渊明契。",
            "静者年自长，颓龄不须制。",
            "高怀耻独乐，地远人罕诣。",
            "丹青写佳境，有目皆可睨。",
            "吾家鲜鲜径，荒芜屡经岁。",
            "儒冠误此身，挂之公得计。"
        ],
        "title": "题徐致政菊坡图",
        "id": "08eb9c19-874b-4730-bced-4e3acfbcfec6"
    },
    {
        "author": "王十朋",
        "paragraphs": [
            "闽楚相望天一涯，思公不见见公诗。",
            "遥知人在凝香处，正是梅逢驿使时。",
            "紫帽清源游已倦，落霞孤鹜看无期。",
            "它年杖屦天台去，采药寻桃荐寿巵。"
        ],
        "title": "次韵吴明可见寄",
        "id": "82ea06d7-8795-4a57-b58d-e3c0a20bd3ef"
    },
    {
        "author": "王十朋",
        "paragraphs": [
            "天使吾侪复会同，笑谈声落酒筵中。",
            "语离江北秋正杪，回首闽南岁又穷。",
            "春草池边来好句，木奴皮里隠仙翁。",
            "相将再上观潮阁，我已三章乞道宫。"
        ],
        "tags": [
            "钱塘江"
        ],
        "title": "沈敦谟和诗见寄复用元韵",
        "id": "6bea3dea-fde6-4340-ad68-e077861362d3"
    },
    {
        "author": "王十朋",
        "paragraphs": [
            "故人书自许峯来，领得黄柑手自开。",
            "未满洞庭三百颗，更看驿使一枝梅。"
        ],
        "tags": [
            "洞庭湖"
        ],
        "title": "曹梦良教授寄柑一百颗报以干荔支戏成二绝  其一",
        "id": "3a3a8d97-a2cd-424b-9561-506445ca875c"
    },
    {
        "author": "王十朋",
        "paragraphs": [
            "绝品知君尚未尝，三山绛帐喜相将。",
            "冷官岂是淹贤地，尤物聊观十八娘。"
        ],
        "title": "曹梦良教授寄柑一百颗报以干荔支戏成二绝  其二",
        "id": "e3b900fb-649e-42d8-8ed1-e5f94fad7827"
    },
    {
        "author": "王十朋",
        "paragraphs": [
            "久别思吾弟，它乡岁又除。",
            "日吟棠棣句，目断雁行书。",
            "老去情尤恶，怀归语似虚。",
            "祠章已三上，试为扫茅庐。"
        ],
        "title": "怀梦龄昌龄弟",
        "id": "f7ffeb16-528b-48b8-8160-a080fbde6909"
    },
    {
        "author": "王十朋",
        "paragraphs": [
            "老病踰年卧晋江，躭诗性癖未能降。",
            "园林牢落梅经眼，岁月峥嵘酒满缸。",
            "堂上焚香敬勋德，楼头回首念家乡。",
            "黄甘未拜萧嵩赐，乡味分珍谩一双。"
        ],
        "title": "腊月二十八日与知宗提举分岁郡中啜茶于北楼赏梅于忠献堂知宗即席有诗次韵并简提舶",
        "id": "9f4d15f2-a458-48bd-85c7-035d58b7f254"
    },
    {
        "author": "王十朋",
        "paragraphs": [
            "韩公学孔子，不陋九夷居。",
            "诋佛讥君王，道大忠有余。",
            "南迁八千里，文墨以自娱。",
            "至今潮阳人，比屋皆诗书。",
            "蓬茨得赵子，如获沧海珠。",
            "临行赠以言，恨不与之俱。",
            "德如昌黎公，圣人之徒与。",
            "比周孔孟轲，不道迁相如。",
            "韩公不可见，赵子今亦无。",
            "潮人敬爱公，百世祀不渝。",
            "英姿入山骨，凛凛苍眉须。",
            "彼哉逢吉鏄，金章裹猿狙。",
            "使君艺且贤，所至政绩殊。",
            "下车首风教，庙修庭草除。",
            "又闻新棘闱，轮奂归画图。",
            "继坡当有作，大笔文辞驱。",
            "恶诗愿勿刻，人方笑其愚。"
        ],
        "title": "曾潮州到郡未几首修韩文公庙次建贡闱可谓知化本矣某因读韩公别赵子诗用韵以寄",
        "id": "974391e7-c5fe-4353-866c-d3e9416340f5"
    },
    {
        "author": "王十朋",
        "paragraphs": [
            "士论乡评总见钦，古犹难得况于今。",
            "耻干一介将行李，慨为孤甥罄橐金。",
            "晋水生徒怀绛帐，贤关故旧仰同襟。",
            "冷官岂是淹徊地，未到鄞江有召音。"
        ],
        "title": "送柯教授赴官四明",
        "id": "24b90652-b082-4849-98ec-3f350bb3d026"
    },
    {
        "author": "王十朋",
        "paragraphs": [
            "怀州别驾生贤丁，盘谷先生有外甥。",
            "暂屈才能居管库，会看胜蹋继家声。"
        ],
        "title": "寄崔肃之",
        "id": "7bde6d57-a54b-4c08-93ed-3ed2cd21a079"
    },
    {
        "author": "王十朋",
        "paragraphs": [
            "郡舍拥炉坐，烛开连夜花。",
            "主人无喜事，应是报还家。"
        ],
        "title": "烛花",
        "id": "42faebfe-b98f-4717-97bc-4b246b092818"
    },
    {
        "author": "王十朋",
        "paragraphs": [
            "华表飞来鹤姓丁，鹿岩依旧故山青。",
            "正缘松菊留仙隠，肯为弓车到郡厅。",
            "德者能言书有力，仁人自寿药非灵。",
            "坐看世事公应笑，落水杨花万点萍。"
        ],
        "title": "次韵表叔贾元范见寄二首  其一",
        "id": "c8dc3fdb-5e99-4a27-9c3f-48f1d1921d01"
    },
    {
        "author": "王十朋",
        "paragraphs": [
            "记得公归自汴京，瞭然目为小生青。",
            "行能致远由推毂，到即成渠荷建瓴。",
            "松柏岁寒知节操，芝兰室迩化芬馨。",
            "白圭三复成陈迹，感德伤怀涕泗零。"
        ],
        "title": "次韵表叔贾元范见寄二首  其二",
        "id": "2446bd00-b591-4ad6-b442-905c529c39b6"
    },
    {
        "author": "王十朋",
        "paragraphs": [
            "元日至人日，幸无阴晦时。",
            "因思董勋问，却异少陵诗。",
            "遥想水披冻，坐看梅满枝。",
            "明朝如得雨，正与谷相宜。"
        ],
        "title": "人日喜晴",
        "id": "24094155-5a3d-4077-8cde-59985c726c44"
    },
    {
        "author": "王十朋",
        "paragraphs": [
            "欲送羣英入帝乡，预烧灯烛趣仙装。",
            "银花初合万枝火，金榜已含千佛光。",
            "出海灵鳌驾蓬岛，逐人明月散天香。",
            "笙歌鼎沸吟篇出，元白于诗媿未昌。"
        ],
        "title": "元宵贡院张灯会客知宗即席赋诗次韵",
        "id": "e21bbfc1-6137-4aa3-932a-876f271fde52"
    },
    {
        "author": "王十朋",
        "paragraphs": [
            "把麾平海看操刀，惟我乡人治最高。",
            "但见武城人易使，不同梁竦职徒劳。",
            "民怀其爱祠生立，吏必如公责始逃。",
            "闻说朝廷考臧否，佥言卓茂德宜褒。"
        ],
        "title": "送丁惠安",
        "id": "be10a3ff-5290-4e5e-a9a6-20a8030a5d2a"
    },
    {
        "author": "王十朋",
        "paragraphs": [
            "建安分送建溪春，惊起松堂午梦人。",
            "卢老书中纔见面，范公碾畔忽飞尘。",
            "十篇北苑诗无敌，两腋清风思有神。",
            "日铸卧龙非不美，贤如张禹想非真。"
        ],
        "title": "知宗示提舶赠新茶诗某未及和偶建守送到小春分四餠因次其韵",
        "id": "4280c3d4-0195-4534-bdd4-cd918c0cd81d"
    },
    {
        "author": "王十朋",
        "paragraphs": [
            "不骏于乘合见烹，铃斋指动荷分羹。",
            "区区膰肉非相报，正恐公为孔子行。"
        ],
        "title": "知宗赠馿肉以膰肉酬之",
        "id": "563845fb-d5b0-4c98-a1cb-fd252fe72314"
    },
    {
        "author": "王十朋",
        "paragraphs": [
            "候届中和日渐长，箨龙忽到爱松堂。",
            "便惊诗句含蔬味，更觉庖厨有细香。",
            "未学坡公参玉板，且同韩子赋篔筜。",
            "笋来茶往非为礼，端为诗情故得尝。"
        ],
        "title": "次韵赠新笋",
        "id": "2e982d6f-a7a4-406a-b3b8-10460d12a068"
    },
    {
        "author": "王十朋",
        "paragraphs": [
            "韩公来自九重天，再见潮阳吏部贤。",
            "唾手渠渠蜚夏屋，挥毫混混写源泉。",
            "丹霄有月逢三五，圣世生才协半千。",
            "太守落成应有语，立朝名节看儒先。"
        ],
        "title": "曾潮州万顷增辟贡院以元夕落成寄诗次韵",
        "id": "33a15332-d401-4bd2-8851-0f1e54bcd09e"
    },
    {
        "author": "王十朋",
        "paragraphs": [
            "仙李门阑秀气钟，二山朋盍玉为容。",
            "晋人潇洒坐连壁，杜老风流吟两峯。",
            "昆府烟霞浮几席，蓝田丘壑藴心胸。",
            "俯容列岫葭相倚，遥许它山石可攻。",
            "光彻郡城翔白鹭，影摇江水照黄龙。",
            "价高难把连城易，官冷聊将一谷供。",
            "疑是玑衡临处落，端如日月合时逢。",
            "主宾对面成三友，伯仲摩云拱九重。",
            "雁荡浪夸鸾有侣，庾楼徒诧剑相从。",
            "彩衣戏罢看山色，不似慈颜喜气浓。"
        ],
        "title": "题并玉堂",
        "id": "3f6a9faa-9e27-4578-9ea6-768acb39c006"
    },
    {
        "author": "王十朋",
        "paragraphs": [
            "清源太守鬓如蓬，未遂归农又劝农。",
            "农事正兴天不雨，谁能唤起老黄龙。"
        ],
        "title": "出郊劝农饭蔬于法石僧舍时方闵雨有无麦之忧因成八绝  其一",
        "id": "ce854713-e041-4d1e-b66b-6b1a4db2fc20"
    },
    {
        "author": "王十朋",
        "paragraphs": [
            "二麦青黄雨失时，老农相顾但嗟咨。",
            "使君徒用虚文劝，稼穑艰难未必知。"
        ],
        "title": "出郊劝农饭蔬于法石僧舍时方闵雨有无麦之忧因成八绝  其二",
        "id": "add61f90-5061-4b1c-b519-6de14d8aa6fc"
    },
    {
        "author": "王十朋",
        "paragraphs": [
            "我昔躬耕陇亩间，也知农事最艰难。",
            "才踈政拙心劳甚，无补于民合挂冠。"
        ],
        "title": "出郊劝农饭蔬于法石僧舍时方闵雨有无麦之忧因成八绝  其三",
        "id": "653aa034-4fa1-4054-8516-311bba813cf4"
    },
    {
        "author": "王十朋",
        "paragraphs": [
            "卖刀买犊慕龚遂，重谷务农思鲁僖。",
            "僚友共怀忧国愿，守臣非皱职田眉。"
        ],
        "title": "出郊劝农饭蔬于法石僧舍时方闵雨有无麦之忧因成八绝  其四",
        "id": "347ae391-cfed-4971-8a95-348ff0d745ac"
    },
    {
        "author": "王十朋",
        "paragraphs": [
            "无术能销旱魃灾，吁嗟求雨只空回。",
            "鲰生岂是为霖手，明日真人出洞来。"
        ],
        "title": "出郊劝农饭蔬于法石僧舍时方闵雨有无麦之忧因成八绝  其五",
        "id": "a08fbe89-d783-4853-8db9-03c9ece6c949"
    },
    {
        "author": "王十朋",
        "paragraphs": [
            "万岁名山两度来，精庐潇洒绝尘埃。",
            "禅师妙得兵家策，杖屦飘然去不回。"
        ],
        "title": "出郊劝农饭蔬于法石僧舍时方闵雨有无麦之忧因成八绝  其六",
        "id": "49f8b00b-8d2f-449a-afc4-a85fd108d5ac"
    },
    {
        "author": "王十朋",
        "paragraphs": [
            "荔子今亡法石白，江山长带佛头青。",
            "老僧能说陈王事，遗冢犹传女子灵。"
        ],
        "title": "出郊劝农饭蔬于法石僧舍时方闵雨有无麦之忧因成八绝  其七",
        "id": "620e7b39-7c94-4a84-ab31-defa5ac6a707"
    },
    {
        "author": "王十朋",
        "paragraphs": [
            "一径通幽亭面墙，鸟啼林静木苍苍。",
            "碍人眼界宜斤斧，放出山光接海光。"
        ],
        "title": "出郊劝农饭蔬于法石僧舍时方闵雨有无麦之忧因成八绝  其八",
        "id": "cff0190a-4696-4747-9074-c69a2d75b04b"
    },
    {
        "author": "王十朋",
        "paragraphs": [
            "犊角儿拳共作羹，大胜五鼎八珍烹。",
            "要须归陟南山采，更看新移小竹生。"
        ],
        "title": "食笋蕨",
        "id": "7e064726-7996-43a1-9607-2627be9c0453"
    },
    {
        "author": "王十朋",
        "paragraphs": [
            "耆旧嗟零落，南来识太丘。",
            "有年兼有德，无怨亦无求。",
            "清室遗风在，新桥雅志酬。",
            "谁知灯火散，身世隔明幽。"
        ],
        "title": "悼陈提刑",
        "id": "b155dd19-6082-4bfe-8362-d9cc4083e423"
    },
    {
        "author": "王十朋",
        "paragraphs": [
            "上念温陵为择人，知公名节世无邻。",
            "犯颜合在论思地，起废聊为岳牧臣。",
            "缪政居前诮穅秕，刚肠别久转车轮。",
            "天教我辈簪重盍，只恐留中拱帝宸。"
        ],
        "title": "闻胡邦衡改知泉州复用前韵",
        "id": "1b170353-3379-4a0b-b9fe-bc4e8d6d6555"
    },
    {
        "author": "王十朋",
        "paragraphs": [
            "荧惑照南纪，千里生尘埃。",
            "守臣失其职，闵雨肠空摧。",
            "奔走佞佛老，吁嗟祷风雷。",
            "烁石势愈炽，望霓心可哀。",
            "民情有愁恨，天意那能回。",
            "缅怀端明公，岂薄德与才。",
            "乞雨问山神，胡为亦迟徊。",
            "邻邦贤使君，道妙藏灵台。",
            "不待雨催诗，却以诗篇催。",
            "伫听泻糟床，遥期衔贺杯。",
            "政理阴阳和，诚加金石开。",
            "余波必及我，飘洒桐城隈。",
            "两郡桐青青，年丰廪崔嵬。",
            "普天望作霖，公盍归乎来。"
        ],
        "title": "次韵何兴化德扬闵雨",
        "id": "a912ae3e-559a-445e-8545-599352b948ee"
    },
    {
        "author": "王十朋",
        "paragraphs": [
            "南国久无雨，渴心欲生埃。",
            "麦既枯且死，木亦黄而摧。",
            "方春云已火，未夏蚊成雷。",
            "刺史固有罪，斯民自宜哀。",
            "真人及大士，久出应思回。",
            "闭阳纵诸阴，愧无董生才。",
            "林鸠厌呼唤，石燕徒低徊。",
            "有日上扶桑，无云起阳台。",
            "方修九渊祀，遽闻尺木催。",
            "想惊阿香梦，疑噀栾巴杯。",
            "夜中檐溜响，枕上愁颜开。",
            "愿遍普天下，不止泉山隈。",
            "莫作鼎湖浪，因风下崔嵬。",
            "明朝贺雨诗，定自莆中来。"
        ],
        "title": "喜雨再用前韵",
        "id": "b92fc8bd-8374-42df-8ccc-917d3fc8f983"
    },
    {
        "author": "王十朋",
        "paragraphs": [
            "堂堂人物冠清流，不减当年宋广州。",
            "持节分符聊尔耳，直寻枉尺断还不。",
            "初开宣室汉思贾，欲复侵疆鲁召丘。",
            "整顿干坤趁头黑，早须归伴赤松游。"
        ],
        "title": "次韵龚实之正言见寄  其一",
        "id": "ad1b9513-b856-4f80-82b7-49f1e36b3167"
    },
    {
        "author": "王十朋",
        "paragraphs": [
            "谏坡乌府迹相望，眼底何曾识六郎。",
            "去国雅钦龚胜节，得州欣近郑公乡。",
            "尺书远荷鸿传至，好句惟忧电取将。",
            "未见紫芝人已说，天庭喜气十分黄。"
        ],
        "title": "次韵龚实之正言见寄  其二",
        "id": "88899f75-71ea-486e-9491-ea6ed3b1f475"
    },
    {
        "author": "王十朋",
        "paragraphs": [
            "春日西郊外，江亭眼界嘉。",
            "青桐映楼阁，紫帽没烟霞。",
            "雨过牛耕野，潮回鹭立沙。",
            "河梁阻携手，空起逝川嗟。"
        ],
        "title": "出郊迓客至石塔院憩刘公亭观石笋桥东望郡城南瞻紫帽即事有作",
        "id": "11471af7-7834-412c-87aa-f975274a1125"
    },
    {
        "author": "王十朋",
        "paragraphs": [
            "请雨徧群望，扰扰冲尘埃。",
            "际天麦浪空，刺水秧针摧。",
            "已近尺五天，未动满盈雷。",
            "地欲赤晋国，年将饥鲁哀。",
            "寄笺叩天门，好音清夜回。",
            "似传上帝意，颇亦怜不才。",
            "披衣起视月，在毕方徘徊。",
            "忽闻萧萧声，高洒熙熙台。",
            "云阵泼墨暗，电光摇帜催。",
            "灯前落檐花，欣衔少陵杯。",
            "绿波满四泽，花柳村村开。",
            "知有一尺霖，来从傅岩隈。",
            "不作天宝词，淋零悲马嵬。",
            "定有元和诗，中衔谏书来。"
        ],
        "title": "用喜雨韵呈龚实之",
        "id": "e2c94a19-bd63-42b8-a65e-d58328fd24e6"
    },
    {
        "author": "王十朋",
        "paragraphs": [
            "刺桐为城石为笋，万壑西来流不尽。",
            "黄龙窟宅占上游，呼吸风涛势湍紧。",
            "怒潮拍岸鸣霹雳，淫潦滔天没畦畛。",
            "行人欲渡无翼飞，鱼腹蛟涎吁可闵。",
            "二三大士为时出，目覩狂澜心不忍。",
            "小试闲居济川手，远水孤舟寇忠愍。",
            "亦有山僧愿力深，解使邦人指仓囷。",
            "五丁挽石投浩渺，万指{石豕}山登嶾嶙。",
            "辛勤填海效精卫，突兀横空飞海蜃。",
            "趾牢千尺鲛人室，护以两旁狮子楯。",
            "南通百粤比三吴，檐负舆肩走騋牝。",
            "论功不减商舟楫，遗利宜书汉平准。",
            "莫将风月比扬州，二十四桥真蠢蠢。",
            "我时出郊春雨後，鹭点沙汀扬鹰隼。",
            "江亭矫首独遐观，有客南来杯共引。",
            "欲咏河梁拟苏李，颇类鉴湖逢元稹。",
            "江山不逢贤太守，袖手沉吟觉才窘。",
            "况无铁笔拟端明，徒使时人笑蚯蚓。",
            "绣衣屡约吾来游，未遂堪嗟德星陨。",
            "乡来尝以记属我，固避牢辞惭不敏。",
            "传闻江欲飞栋初，异论纷纷互矛盾。",
            "世无刚者桥岂成，名与万安同不泯。"
        ],
        "title": "石笋桥",
        "id": "3c44abe0-7cb8-4511-a142-363c0f450113"
    },
    {
        "author": "王十朋",
        "paragraphs": [
            "出处平时正且严，犹于瓜李谨疑嫌。",
            "两溪水照新明月，六客堂逢旧紫髯。",
            "安定化应孚学校，谢公思已结闾阎。",
            "湖山清远使君好，想见邦人慰所瞻。"
        ],
        "title": "林黄中少卿出守吴兴芮国器司业以诗送之有今日桐城王刺史异时遗爱在吾州句用韵寄二公  其一",
        "id": "a12ab05d-cc2e-4834-838c-0aa226f5ab1f"
    },
    {
        "author": "王十朋",
        "paragraphs": [
            "贤关今日阳司业，家在白苹溪上州。",
            "笔下波澜含震泽，胸中意气属清流。",
            "弁山叠拜南金赠，泉岭远蒙明月投。",
            "老矣惟公独青眼，一言褒惜胜封侯。"
        ],
        "title": "林黄中少卿出守吴兴芮国器司业以诗送之有今日桐城王刺史异时遗爱在吾州句用韵寄二公  其二",
        "id": "fc229a1e-b524-4bea-978d-92d953fbd1d5"
    },
    {
        "author": "王十朋",
        "paragraphs": [
            "人孰无父母，图报良亦难。",
            "忽兴风树悲，莫尽菽水欢。",
            "君羹不易尝，而况荣以官。",
            "向来蒋令君，庆具颜方丹。",
            "手折东堂桂，口咏南陔兰。",
            "生封拜君命，戏彩慈颜温。",
            "教之由义方，藴之在仁端。",
            "仁熟椿亦老，亲荣心始安。",
            "堂在人事非，思亲诚益殚。",
            "已足广文饭，方弹贡公冠。",
            "愿移前日孝，要作忠臣看。"
        ],
        "title": "题蒋元肃藴仁堂",
        "id": "3e4d5a87-d4cd-4e50-923d-4df7c1ba9403"
    },
    {
        "author": "王十朋",
        "paragraphs": [
            "英石来从并玉堂，铃斋几案耸锋铓。",
            "平生性有好山癖，袖得两峯归故乡。"
        ],
        "title": "李伯时赠英石",
        "id": "43ab0594-6534-4459-b24e-09f9bac41029"
    },
    {
        "author": "王十朋",
        "paragraphs": [
            "驻锡清源十五年，月明台静忽飘然。",
            "禅心莫为东禅起，南北东西总是禅。"
        ],
        "title": "送潜老赴东禅  其一",
        "id": "7b20e635-ed4d-406c-8b6a-158c3a2acd30"
    },
    {
        "author": "王十朋",
        "paragraphs": [
            "难弟难兄汉二龚，袈裟缝掖各清风。",
            "渊明已遂归田愿，莲社行将访远公。"
        ],
        "title": "送潜老赴东禅  其二",
        "id": "4d35fa30-7df3-48db-aec3-6698ef02d832"
    },
    {
        "author": "王十朋",
        "paragraphs": [
            "我守桐城公奉祠，登堂犹恨识公迟。",
            "心劳抚字阳司业，狱喜平反隽不疑。",
            "头白不忘文字乐，室清宜作子孙规。",
            "棣华玉润皆文杰，潜德幽光发妙词。"
        ],
        "title": "陈提刑挽词",
        "id": "a6578725-a230-44fb-80e0-07e66fbfca80"
    },
    {
        "author": "王十朋",
        "paragraphs": [
            "温陵尊酒偶相逢，记得同年旧日容。",
            "书读短檠游太学，经传绛帐适临封。",
            "清新得句肠生锦，瘦硬通神笔吐锋。",
            "莫向炎州叹官冷，行看胡海起元龙。"
        ],
        "title": "送陈元龙赴封州教官",
        "id": "cd5e8627-788f-4f64-a064-e64169327167"
    },
    {
        "author": "王十朋",
        "paragraphs": [
            "正阳之月慝不作，气候清和满寥廓。",
            "阶余嘉瑞十荚蓂，墙出新梢半含箨。",
            "正是生才好时节，化日舒长暑犹薄。",
            "遥遥华胄马服君，世有功勋上台阁。",
            "耳孙挺秀生东蜀，骨相堂堂人磊落。",
            "绛帐心潜南郡风，铜柱家传伏波畧。",
            "致身朝列贰稷官，衔命江东访民瘼。",
            "雍容敷奏天颜喜，小试舶台良不恶。",
            "北风航海南风回，远物来输商贾乐。",
            "日边知己皆达官，行矣归持紫荷橐。",
            "平生德性不好饮，今日寿觞宜满酌。",
            "烂柯仙侣年自长，不用西山一圆药。"
        ],
        "title": "提舶生日",
        "id": "76502292-cdc3-4c2c-803c-821a8cc47d04"
    },
    {
        "author": "王十朋",
        "paragraphs": [
            "大字雄文照眼明，亲题一轴寄松厅。",
            "千间广厦能宣力，何止区区不负丞。"
        ],
        "title": "得叶飞卿书因寄贡院碑",
        "id": "7cd29674-f158-428c-96c0-f8942f997434"
    },
    {
        "author": "王十朋",
        "paragraphs": [
            "佛国新开选佛场，蟾宫分桂十千章。",
            "邦人种德家家熟，仙籍题名叶叶香。",
            "地占清光一轮满，门传盛事五枝芳。",
            "东堂万万高攀手，莫负君恩与义方。"
        ],
        "title": "万桂堂",
        "id": "d92d31e2-9cf9-41c3-bcd2-3b26797084fd"
    },
    {
        "author": "王十朋",
        "paragraphs": [
            "万子游清源，颇爱风物好。",
            "胡为官舍中，害有蚊鼠蚤。",
            "啮衣恣掀翻，聒耳倦挥扫。",
            "跳虫从何来，出没席与藁。",
            "中夜不安寝，披衣起呼皂。",
            "禽鼠磔其尸，驱蚊熏以草。",
            "炽炭烘衾禂，虮虱亦俱薧。",
            "三害稍稍除，高眠起忘早。",
            "我时寝凝香，清梦到穹昊。",
            "仙官为我言，必大有家宝。",
            "乃翁多隠德，子籍在蓬岛。",
            "天将成就之，故以此相恼。",
            "要令坐达旦，万卷饱探讨。",
            "毋如老外兄，不学首空皓。",
            "彼虫类最多，生育自洪造。",
            "尽杀则伤仁，兼容幸宽抱。",
            "万子闻我言，往往笑绝倒。",
            "燔庐相参元，失马福塞老。",
            "宴安生鸩毒，疾患资寿考。",
            "三害不必除，君言近乎道。"
        ],
        "title": "表弟万大年宿郡斋为鼠蚊蚤所苦夜不安寝目为三害某辄申造物之意谕之以诗",
        "id": "d1a1c7b4-af8b-4017-b8ae-f8f9b15da024"
    },
    {
        "author": "王十朋",
        "paragraphs": [
            "晚年游宦到夔闽，四见轻红荔子新。",
            "不似蒲萄橘羊枣，向来犹及遗慈亲。"
        ],
        "title": "荐新荔支",
        "id": "32a23cd0-5fb2-427a-bbab-cd84ac04a821"
    },
    {
        "author": "王十朋",
        "paragraphs": [
            "厌听桐城雨，频瞻雁荡云。",
            "它乡见子面，好句张吾军。",
            "草木心知敬，桑榆景未曛。",
            "淹留不须叹，鸡鹤偶同群。"
        ],
        "title": "大言独步郡圃即事有作次韵",
        "id": "ce0b1a0e-cb8c-4d34-a264-bed4d8539499"
    },
    {
        "author": "王十朋",
        "paragraphs": [
            "老欲投闲尚未成，胶胶扰扰厌余生。",
            "方成枕上游仙梦，忽听窗前唤起声。"
        ],
        "title": "早起",
        "id": "f1f56fb7-6e0e-458c-bfa0-e9a7c3be1ee0"
    },
    {
        "author": "王十朋",
        "paragraphs": [
            "初见枝头万绿浓，忽惊火伞欲烧空。",
            "花先花後年俱熟，莫遣时人不爱红。"
        ],
        "title": "刺桐花",
        "id": "dd5f95ec-e6b3-4cd5-a143-4925d1ee66c4"
    },
    {
        "author": "王十朋",
        "paragraphs": [
            "去岁曾游九日山，匆匆不暇尽跻攀。",
            "烦君访我不到处，好把诗篇载取还。"
        ],
        "title": "大年游延福寺",
        "id": "d8cf7e3d-064b-4de3-85b2-96be33a3bc09"
    },
    {
        "author": "王十朋",
        "paragraphs": [
            "重见异乡佳节，又成终日清斋。",
            "忽捧晋堂双玉，引觞浇破愁怀。"
        ],
        "title": "提舶赠玉友六言诗次韵以酬  其一",
        "id": "f8df4c47-4f0b-445d-bf4e-6b42666bf32b"
    },
    {
        "author": "王十朋",
        "paragraphs": [
            "兢渡争飞画舫，赐衣纷集丹墀。",
            "举笔不忘规谏，玉堂谁进欧诗。"
        ],
        "title": "提舶赠玉友六言诗次韵以酬  其二",
        "id": "6b62fe77-6fcb-450c-bdb4-1a6ec9954df8"
    },
    {
        "author": "王十朋",
        "paragraphs": [
            "玉友双瓶不恶，锦囊六字尤清。",
            "更觅榴花百叶，要令老眼增明。"
        ],
        "title": "觅百叶榴花",
        "id": "1013ccdb-96dc-4e57-892d-7b76508a420c"
    },
    {
        "author": "王十朋",
        "paragraphs": [
            "公居言路望非轻，天下人皆侧耳听。",
            "方欲携书责阳子，忽闻有疏论延龄。",
            "危言已落奸邪胆，正色潜消魍魉形。",
            "天听未回须力争，从兹受责亦芬馨。"
        ],
        "title": "寄陈大谏",
        "id": "43b6b33d-ecc8-4ec2-af1b-e391fe3d042c"
    },
    {
        "author": "王十朋",
        "paragraphs": [
            "夫子钓不纲，仁心戒尽物。",
            "君子远庖厨，孟轲论仁术。",
            "生鱼舍子产，兽网祝天乙。",
            "于牣文王沼，灵德寿周室。",
            "唐置放生池，天下八十一。",
            "至今湖州碑，辉耀鲁公笔。",
            "我宋仁如天，神武而不杀。",
            "华夏及蛮貊，卵胎暨化湿。",
            "皆归好生德，惟恐一物失。",
            "清源号佛国，此典胡独缺。",
            "耽耽举子场，馥馥荷华隰。",
            "诞节逢千秋，锡宴遍郡邑。",
            "何以寿吾君，故事修遗逸。",
            "鱼鳖族至微，端頼尺水活。",
            "况兹十亩池，中含千里阔。",
            "郭索行草泥，玄夫巢莲叶。",
            "长须及众鳞，巨细各俦匹。",
            "圉圉复洋洋，生意俱可必。",
            "永逃数罟忧，咸被中孚吉。",
            "中有六六鱼，聊兹友螾蛭。",
            "一朝得云雨，龙门变凡质。",
            "岁旱当作霖，莫忘池中日。"
        ],
        "title": "天申节放生",
        "id": "818f16b5-1451-44f2-841c-054d28359bce"
    },
    {
        "author": "王十朋",
        "paragraphs": [
            "堂堂人物宋宗英，来主金枝玉叶盟。",
            "麟趾化成公族厚，棣华诗作争心平。",
            "金尊对客吟篇逸，贝叶谈空世味轻。",
            "五月仙舟鉴湖去，芰荷香里奏新声。"
        ],
        "title": "送知宗奉祠还越  其一",
        "id": "5a2cadc2-9d3d-4259-a7fb-7864ab14050a"
    },
    {
        "author": "王十朋",
        "paragraphs": [
            "绿水芙蕖泛镇东，一觞一咏辱陪公。",
            "转头十载已陈迹，会面二山俱秃翁。",
            "旧隠重寻贺监宅，归帆遥借若邪风。",
            "九重侧席待宗老，愿展惓惓刘向忠。"
        ],
        "title": "送知宗奉祠还越  其二",
        "id": "66646dc9-ac39-48ec-b6e9-ddc22bbce910"
    },
    {
        "author": "王十朋",
        "paragraphs": [
            "铃斋苦炎热，松竹生晚凉。",
            "飒然清我襟，兀坐兴味长。",
            "我无桑下恋，爱此独不忘。",
            "愿言勿翦伐，清阴常满堂。"
        ],
        "title": "爱松堂纳凉",
        "id": "bfcd724a-b8fd-4643-82c6-059f72c8466b"
    },
    {
        "author": "王十朋",
        "paragraphs": [
            "风伯吹云不成雨，稼穑如焚谁守土。",
            "铃斋夜闻水车声，遥想田间老农苦。",
            "汗流气喘饥眼花，厌闻窟中鼍打衙。",
            "妻儿相劳勿愁叹，多少高田无水车。"
        ],
        "title": "郡斋夜坐闻水车声  其一",
        "id": "e3f3e264-3eac-4982-a0ec-a0a6b6f22fc8"
    },
    {
        "author": "王十朋",
        "paragraphs": [
            "天二欲警老刺史，车声夜入凝香耳。",
            "四郊苗槁农民悲，万壑水干鱼鳖死。",
            "守臣失职政事荒，谁遣连年坐黄堂。",
            "自惭不及段文昌，圣世岂有桑弘羊。"
        ],
        "title": "郡斋夜坐闻水车声  其二",
        "id": "3750bfd0-00e4-4971-bc71-f365b1145e45"
    },
    {
        "author": "王十朋",
        "paragraphs": [
            "日莫园人献宝珠，化成千亿小芙蕖。",
            "使君燕寝无沉麝，凝此清香自有余。"
        ],
        "title": "末利花",
        "id": "5d47b74e-d5d3-44eb-b44e-13e3b8638b61"
    },
    {
        "author": "王十朋",
        "paragraphs": [
            "玉座奇包未与颁，伏波家果忽堆盘。",
            "宜书蔡谱均称绿，不比韩诗止咏丹。",
            "荐李徒夸碧实脆，嚼瓜未觉水晶寒。",
            "羡君衫鬓巧相似，我坐郡厅惭素餐。"
        ],
        "title": "次韵傅教授景仁马绿荔支",
        "id": "bbddd824-4c90-46ae-8b7a-58bd9e23c580"
    },
    {
        "author": "王十朋",
        "paragraphs": [
            "两载闽南白尽颁，惊看异品上杯盘。",
            "发缄初讶囊非绛，擘实犹疑颊未丹。",
            "较美宜同法石白，搀先欲占麦秋寒。",
            "广文诗句篇篇好，咀嚼令人欲废餐。"
        ],
        "title": "再次韵",
        "id": "298aa516-6353-49db-b769-35d55decadfc"
    },
    {
        "author": "王十朋",
        "paragraphs": [
            "荔子新诗屡见颁，端同玉局赋金盘。",
            "香包尽带赐袍绿，熟颗半含仙灶丹。",
            "西蜀稍多应喜远，东嘉可种似宜寒。",
            "微酸好入盐梅鼎，莫作寻常谏果餐。"
        ],
        "title": "三次韵",
        "id": "77ed6622-0cfe-4300-af5c-b83f2698626f"
    },
    {
        "author": "王十朋",
        "paragraphs": [
            "蔡谱黄诗久已颁，不同马乳漫堆盘。",
            "色因不恶故名酒，食可成仙何用丹。",
            "追逐故江相上下，比方魁紫稍孤寒。",
            "殷勤百颗分甘意，端为诗情合得餐。"
        ],
        "title": "四次韵",
        "id": "c9c40e81-786d-40e4-b665-89a30a0d63e6"
    },
    {
        "author": "王十朋",
        "paragraphs": [
            "涪陵妃子谩名园，岂似闽南绿一盘。",
            "最喜色同青玉案，不妨功并紫金丹。",
            "画看红紫品流俗，诗嚼氷霜牙颊寒。",
            "吟罢闲观右军帖，来禽青李可同餐。"
        ],
        "title": "五次韵",
        "id": "44c43007-6258-41b0-8fd6-1296be9fc240"
    },
    {
        "author": "王十朋",
        "paragraphs": [
            "年少题诗入杏园，横空硬语胜郊盘。",
            "新吟陈紫并江绿，深逼蕉黄与荔丹。",
            "官舍聊淹广文冷，雁行高并玉峯寒。",
            "黄堂病守相将去，秋菊落英谁共餐。"
        ],
        "title": "六次韵",
        "id": "fe11dc27-e413-4f87-aa2a-a499b312a733"
    },
    {
        "author": "王十朋",
        "paragraphs": [
            "平生雅意在丘园，行矣归寻隠者盘。",
            "此日诗盟共君结，明年荔子为谁丹。",
            "欲移仙种栽中土，只恐天资不耐寒。",
            "定向家乡想风味，江瑶斫柱谩加餐。"
        ],
        "title": "七次韵",
        "id": "5d506b0a-879f-4d7e-8d8e-c12f8586ac0c"
    },
    {
        "author": "王十朋",
        "paragraphs": [
            "蜕骨木龙忧不雨，更唤两牛眠下土。",
            "水从地底飞上田，不减在天行雨苦。",
            "庭中忽见天雨花，白衣真人游郡衙。",
            "但愿为霖莫为潦，免使泥陷羸牛车。"
        ],
        "title": "得雨复用闻水车韵  其一",
        "id": "714302e7-33bf-4684-8ab5-f7f6ec362847"
    },
    {
        "author": "王十朋",
        "paragraphs": [
            "亢旱踰时如鲁史，一雨已迟淹尔耳。",
            "农犹满望苗返魂，车亦收声鱼免死。",
            "我持酒戒不敢荒，急呼一杯饮松堂。",
            "不忧猖獗有巢昌，只恐沈犹朝饮羊。"
        ],
        "title": "得雨复用闻水车韵  其二",
        "id": "3f343c76-c11b-4a17-9dcd-873ce7df99e0"
    },
    {
        "author": "王十朋",
        "paragraphs": [
            "吴王无处可招魂，惟有西施舌尚存。",
            "曾共君王醉长夜，至今犹得奉芳尊。"
        ],
        "title": "吴宗教惠西施舌戏成三绝  其一",
        "id": "93dd4d06-233b-4082-ab7b-53978feecb44"
    },
    {
        "author": "王十朋",
        "paragraphs": [
            "博物延陵有令孙，不因官冷作儒酸。",
            "珍庖自有西施舌，风味堪陪北海尊。"
        ],
        "title": "吴宗教惠西施舌戏成三绝  其二",
        "id": "9463b7a7-06b2-4da1-8ec8-e968a3c731c3"
    },
    {
        "author": "王十朋",
        "paragraphs": [
            "长记还家屡击鲜，南来归兴日飘然。",
            "不缘樽俎逢西子，始泛江湖范蠡船。"
        ],
        "title": "吴宗教惠西施舌戏成三绝  其三",
        "id": "d5545ae5-11b9-457d-9e70-a855866e34de"
    },
    {
        "author": "王十朋",
        "paragraphs": [
            "两郡两逢新荔，三年三结双莲。",
            "酒盏莫辞在手，异时同把无缘。"
        ],
        "title": "贡院食新荔观双莲因成六言",
        "id": "31dd6e94-49ac-4ec3-9cc4-691514837659"
    },
    {
        "author": "王十朋",
        "paragraphs": [
            "官舍苦炎热，贡闱快虚敞。",
            "急呼玉友生，闲共同僚赏。",
            "堂成桂植万，堤就池分两。",
            "莲开花并蒂，荔擘珠在掌。",
            "诗句听细论，尘襟发清爽。",
            "行矣北归翁，山林起遥想。"
        ],
        "title": "分韵得两字",
        "id": "80ab8cf7-7c5c-4ffa-8fe8-b28b0f3bff0b"
    },
    {
        "author": "王十朋",
        "paragraphs": [
            "人间正炎热，云榭独清凉。",
            "如欲慰黎庶，诸君宜奉扬。"
        ],
        "title": "云榭纳凉",
        "id": "5149f329-12f8-4ac7-a6ad-eac58bbb994b"
    },
    {
        "author": "王十朋",
        "paragraphs": [
            "榭向云间筑，风从天半吹。",
            "谈方以清饱，襟更为凉披。",
            "雄入兰台赋，微生殿阁诗。",
            "倚栏观出岫，吾去亦诚宜。"
        ],
        "title": "分韵得宜字",
        "id": "8ca28f8a-6c7e-48ed-8445-0aa339a4a87d"
    },
    {
        "author": "王十朋",
        "paragraphs": [
            "去矣清源守，皤然雪满颠。",
            "居官无善政，排闷有诗篇。",
            "朋盍三杯酒，公余一觉眠。",
            "泉人岂思我，我意自思泉。"
        ],
        "title": "罢官述怀",
        "id": "acb8ff80-6f23-4ad2-a23f-455899d60e0b"
    },
    {
        "author": "王十朋",
        "paragraphs": [
            "官居到处邮传，岁月惊人电飞。",
            "惆怅同来德耀，故乡不与同归。"
        ],
        "title": "出州宅",
        "id": "ea3bc189-be3c-4e1c-a37a-5a9f26280f28"
    },
    {
        "author": "王十朋",
        "paragraphs": [
            "两年缪作清源守，不到清源洞里游。",
            "天恐孤予远来意，驿中聊许少迟留。"
        ],
        "title": "寓清源驿",
        "id": "df1ad934-d053-4533-98ff-e4cb2b1cb95c"
    },
    {
        "author": "王十朋",
        "paragraphs": [
            "清源古名郡，守土宜择人。",
            "胡为不才者，两载乘朱轮。",
            "政拙岁多旱，民愁眉日颦。",
            "頼兹淳厚俗，容我老病身。",
            "乞祠竟不允，易郡俄得邻。",
            "雅怀上冢愿，偶有还乡因。",
            "宾僚共呼酒，肴蔌嘉且新。",
            "展饯选士场，语离庚伏辰。",
            "清风屡吹衣，暑雨微洒尘。",
            "骊驹沸盈门，鹦鹉飞入唇。",
            "我亦重惜别，不辞劝酬频。",
            "诸君如神鱼，行奋六六鳞。",
            "学士倍登瀛，郡符同治秦。",
            "我如倦蜚鸟，野性难笼驯。",
            "旧巢寻故山，一枝老荆榛。",
            "官居类邮传，谁能久相亲。",
            "但愿各勉力，相期作纯臣。"
        ],
        "title": "诸公饯别分韵得人字",
        "id": "8ad9f2c2-f635-4c97-8853-ba153bfae043"
    },
    {
        "author": "王十朋",
        "paragraphs": [
            "枕上微闻点滴声，皇天有意捄苍生。",
            "虽然未作商家雨，已觉炎方暑气清。"
        ],
        "title": "枕上闻雨声",
        "id": "c65f9060-c7e6-4949-ac7b-0e7a005efea2"
    },
    {
        "author": "王十朋",
        "paragraphs": [
            "角声已作送行声，更向萧萧雨後听。",
            "明日出郊闻更远，回头忍见二山青。"
        ],
        "title": "闻角声",
        "id": "c9b9840a-4c6f-4cc7-b82f-f8be0fc5bd61"
    },
    {
        "author": "王十朋",
        "paragraphs": [
            "端明之孙字子强，银钩铁画传遗芳。",
            "昔年作郡古平海，大笔亲书安静堂。",
            "自从宣和至干道，字与轮奂争光芒。",
            "一朝忽遭俗眼白，毁灭名姓深埋藏。",
            "我来搜访久乃获，老兵据为寝处床。",
            "涤除五载尘土面，字向堂上增激昂。",
            "祖为第一孙是似，书有家法称莆阳。",
            "体具万安颇雄壮，榜与忠献同翱翔。",
            "因知文字乃至宝，一时之厄庸何伤。",
            "石鼓文有鬼神护，淮西碑并日月光。",
            "岂容泯灭暴秦火，谁肯脍炙段文昌。",
            "书生作郡太迂阔，理财听讼俱非长。",
            "吾君若问何以治，堂复韩蔡祠秦姜。",
            "今纔五日京兆耳，眷此陈迹犹未忘。",
            "但愿兹堂日安静，名与国寿俱无疆。"
        ],
        "title": "复安静堂旧额",
        "id": "09ee13c9-7310-444f-8a13-bedc78c0b44e"
    },
    {
        "author": "王十朋",
        "paragraphs": [
            "酒杯三十六人衔，劝我殷勤不止三。",
            "长记白苹离浙右，忍看丹荔别泉南。",
            "自惭政似阳城拙，那得棠如召伯甘。",
            "见说广文尤惜别，好诗千里送归骖。"
        ],
        "title": "次蒋元肃韵",
        "id": "78747318-b798-4f7e-822f-97c8aafe0c69"
    },
    {
        "author": "王十朋",
        "paragraphs": [
            "谪仙苗裔自非凡，家学端能嗣大参。",
            "一见便知空冀北，三年长叹滞周南。",
            "绝畦翰墨仆骚可，请试言词倚马堪。",
            "莫道南来橐无宝，一编传得小云龛。"
        ],
        "title": "赠李宜之运干",
        "id": "7aa72bd0-d90e-4170-9c65-807cf294ed83"
    },
    {
        "author": "王十朋",
        "paragraphs": [
            "泉南固多风，兹风大为最。",
            "初惊月有晕，忽听天鸣籁。",
            "蓬蓬从何来，烈烈不可奈。",
            "万窍争怒号，三光变冥昧。",
            "掀翻败墙壁，摧折到松桧。",
            "瓦飘上天半，茅卷洒郊外。",
            "稻吹垂实花，果堕未熟蔕。",
            "山川失故容，草木遭厄会。",
            "飞同鹢过宋，悲异见歌沛。",
            "孰云楚台雄，未觉周郊大。",
            "虽然不终朝，无乃已被害。",
            "嗟予垂素发，滥此张皁盖。",
            "方忧西畴禾，未问南海贝。",
            "心如韩值飓，卜效苏命蔡。",
            "焚香叩穹昊，防患问耆艾。",
            "稍稍云色定，徐徐雨声霈。",
            "渐停箕簸扬，会见气交泰。",
            "居民理破屋，老守戒征旆。",
            "五弦歌舜琴，一丝咏严濑。",
            "去矣不待瓜，归欤及鲈鲙。"
        ],
        "title": "记风",
        "id": "94349fe5-de93-4413-a5c6-883a87f1d443"
    },
    {
        "author": "王十朋",
        "paragraphs": [
            "公昔自禁从，再来临此邦。",
            "河梁一何壮，笔力独能扛。",
            "政绩留南纪，祠堂枕大江。",
            "山川与人物，今古两无双。"
        ],
        "title": "蔡端明祠堂",
        "id": "923b597a-6e6a-4e2d-8085-825d3ddd269e"
    },
    {
        "author": "王十朋",
        "paragraphs": [
            "鼻祖调羹佐有商，耳孙家业踵前芳。",
            "万言书有盐梅味，千首诗开锦绣肠。",
            "绛帐讵容淹久次，制科端欲待非常。",
            "归囊剩有君佳句，更获珠玑四十章。"
        ],
        "title": "别傅教授景仁",
        "id": "05159e95-da44-485f-b7a9-04a3282f0023"
    },
    {
        "author": "王十朋",
        "paragraphs": [
            "益友乎生所愿亲，南来深喜得斯人。",
            "渊源师杜真知体，人物如平岂久贫。",
            "绛帐可能淹教育，掖垣便合掌丝纶。",
            "临行赠我五百字，楚璧隋珠未足珍。"
        ],
        "title": "赠陈教授正仲",
        "id": "9e503a51-7a8c-45aa-b07f-53337d39ed2a"
    },
    {
        "author": "王十朋",
        "paragraphs": [
            "糟糠情味饱相谙，我事耕耘尔力蚕。",
            "误走迷途半天下，忽惊魂梦断泉南。",
            "二年旅榇悲无奈，千里途车涕不堪。",
            "预卜黄华晚秋节，佳城归祔白岩庵。"
        ],
        "title": "挽令人",
        "id": "b3787fd3-facf-4591-9e29-ac34daa31089"
    },
    {
        "author": "王十朋",
        "paragraphs": [
            "我来守清源，德星识二陈。",
            "大陈如金玉，一室清无尘。",
            "厌世不肯留，至今里称仁。",
            "儒先贺州守，才气超等伦。",
            "胸中包古今，笔下真有神。",
            "唾手取甲科，齿发方青春。",
            "声名满天下，文字惊缙绅。",
            "劳人暂州县，平步当要津。",
            "蹉跎忽至今，此志犹未伸。",
            "真人奉香火，萧寺含悲辛。",
            "讲席延诸生，黄卷诃古人。",
            "异端斥佛老，吾道鸣孟荀。",
            "聊籍束修礼，少资囊橐贫。",
            "我忝二千石，二年牧斯民。",
            "不能助玉川，耻与韩公均。",
            "赠我诗与文，字字皆可珍。",
            "宠褒恨太过，感激难具论。",
            "愿公少自爱，行矣当致身。",
            "门下有高第，庙堂手经纶。",
            "房魏方得君，讵肯忘河汾。"
        ],
        "title": "赠陈体仁",
        "id": "e417930f-9b92-48d7-867d-680175791ad6"
    },
    {
        "author": "王十朋",
        "paragraphs": [
            "红颜白面神仙吏，好学苦吟真我徒。",
            "政事文章有家法，它年呼作小龙图。"
        ],
        "title": "赠林尉致约",
        "id": "9c9ec015-b012-4185-b9de-84db0f1c93ff"
    },
    {
        "author": "王十朋",
        "paragraphs": [
            "窃禄清源愧不才，贡闱临去尚徘徊。",
            "青青万本新移桂，尽是梅仙手为栽。"
        ],
        "title": "临行至贡院观桂赠致约",
        "id": "8a4d3c72-68c7-426d-a64c-cc0e21168c9a"
    },
    {
        "author": "王十朋",
        "paragraphs": [
            "青山环绕如盘谷，中有清幽佛子家。",
            "人昔共来今不见，数行老泪湿烟霞。"
        ],
        "title": "宿寂光院",
        "id": "6553383e-cb2b-4444-9a7f-1d813796f940"
    },
    {
        "author": "王十朋",
        "paragraphs": [
            "莲幕游从一二年，送行越境继前贤。",
            "笔头皆有珠千颗，端似少陵夔府篇。"
        ],
        "title": "陈德溥以百韵诗送别因赠一绝",
        "id": "00716cff-f88c-4344-bb7f-1de60ad37583"
    },
    {
        "author": "王十朋",
        "paragraphs": [
            "同僚送我枫庭驿，共酌临分酒一杯。",
            "我念泉人仍惜别，此身虽去首频回。"
        ],
        "title": "越境送别者七人蒋元肃黄少度鹿伯可赵元序陈德溥叶飞卿林致约少酌驿舍",
        "id": "c2f198f4-2a8c-4ba4-b2a7-0fdd76276478"
    },
    {
        "author": "王十朋",
        "paragraphs": [
            "符竹南来识广文，经横讲席见渊源。",
            "凌云词赋胜三赋，医国忠言压万言。",
            "陈迹互将文字记，交情更向别离论。",
            "君方腾踏吾衰矣，名节相期百世存。"
        ],
        "title": "别蒋元肃",
        "id": "ccc56594-25af-478b-828b-458693cc8d92"
    },
    {
        "author": "王十朋",
        "paragraphs": [
            "唐室遥遥孝义门，屹然双阙至今存。",
            "当时泣尽思亲血，化作恩波遗子孙。"
        ],
        "title": "题莆田林氏双阙",
        "id": "df68a19e-4e3c-4acc-8c68-73a96d17b006"
    },
    {
        "author": "王十朋",
        "paragraphs": [
            "凌晨饱饭渡秦溪，要上青山九级梯。",
            "不使瓯闽隔人世，头陀力与五丁齐。"
        ],
        "title": "过头陀九岭宿天王栖林二招提因成三绝  其一",
        "id": "936ebc5a-2fdd-46de-b93d-c796e8da29d7"
    },
    {
        "author": "王十朋",
        "paragraphs": [
            "千里归涂险更长，眼中深喜见天王。",
            "从今渐入平安境，旧路艰辛未敢忘。"
        ],
        "title": "过头陀九岭宿天王栖林二招提因成三绝  其二",
        "id": "f9534273-927e-4c4f-bf20-7da368d8b539"
    },
    {
        "author": "王十朋",
        "paragraphs": [
            "我如倦鸟欲栖林，喜见禅僧栖处深。",
            "家在梅花小溪上，一枝聊慰北归心。"
        ],
        "title": "过头陀九岭宿天王栖林二招提因成三绝  其三",
        "id": "e68dde16-c83e-48ac-8e40-97f918b137da"
    },
    {
        "author": "王十朋",
        "paragraphs": [
            "万法由来总是空，五峯名在本无峯。",
            "我来遥作庐山想，隠约夕阳开处逢。"
        ],
        "tags": [
            "庐山"
        ],
        "title": "宿五峯院",
        "id": "05e4e910-6b57-4bd9-b97f-6edb965f2015"
    },
    {
        "author": "王十朋",
        "paragraphs": [
            "雪顶庞眉八十余，五峯深处结精庐。",
            "阅人老眼能青白，赠我严公一轴书。"
        ],
        "title": "赠亮首坐",
        "id": "494ff1c9-5a9d-4445-967f-f315f0515e79"
    },
    {
        "author": "王十朋",
        "paragraphs": [
            "老病欲纳禄，君恩许奉祠。",
            "已为三径计，误辱广文诗。"
        ],
        "title": "王成之太博寄诗病中未能和谩书二十字以酬",
        "id": "4c466f19-dcea-496f-b3fc-86840642a607"
    },
    {
        "author": "王十朋",
        "paragraphs": [
            "少年一夕九起嗟，家贫亲老无生涯。",
            "河东先生独青眼，慨然许我修通家。",
            "三十年间同转首，王谢依然作甥舅。",
            "时人咸笑孺子贫，杜老惟蒙丈人厚。",
            "罢官闽峤初归来，登堂又荷倾金罍。",
            "诗诵白圭感前事，情钟我辈衔余哀。",
            "定向清朝力求退，呼宾剩设严冬鲙。",
            "从公杖屦鹿岩前，明月清风赵欧会。"
        ],
        "title": "司理叔文和过万桥诗复用前韵",
        "id": "d1adcb3b-6d4f-4ee5-93ea-dd401673068b"
    },
    {
        "author": "王十朋",
        "paragraphs": [
            "知汝莫如我，伤心不尽谈。",
            "忍贫犹好施，见得可曾贪。",
            "水陆同艰险，糟糠共苦甘。",
            "和鸣三十载，一梦断闽南。"
        ],
        "title": "挽令人  其一",
        "id": "13b173ae-8e02-4449-ba0f-da0dfde24510"
    },
    {
        "author": "王十朋",
        "paragraphs": [
            "之子有贤叔，鲰生误受知。",
            "恩蒙夫子妻，事类白圭诗。",
            "黄卷悲吟夜，青灯照绩时。",
            "竟孤偕隠愿，徒切悼亡思。"
        ],
        "title": "挽令人  其二",
        "id": "dbc320a2-c79c-49b5-b9cc-08f10b84dad1"
    },
    {
        "author": "王十朋",
        "paragraphs": [
            "我欲志诸墓，有言何敢私。",
            "如宾最相敬，无妬似知诗。",
            "孝合从姑葬，贤宜举郡悲。",
            "明朝是重九，忍看菊花枝。"
        ],
        "title": "挽令人  其三",
        "id": "62b81228-ab4c-4f05-90f3-ab1344d6aaaa"
    },
    {
        "author": "王十朋",
        "paragraphs": [
            "小小园中十八香，主人游宦遂荒凉。",
            "名园草木多奇品，分我余根种草堂。"
        ],
        "title": "梅溪草堂新辟缺少花木效少陵故事觅之以诗  其一",
        "id": "aa6f43e6-2c75-42f7-835a-bc1fee31b516"
    },
    {
        "author": "王十朋",
        "paragraphs": [
            "闲中那得买花钱，孤负桃红李白天。",
            "拈出向来花疏目，招邀春色上诗篇。"
        ],
        "title": "梅溪草堂新辟缺少花木效少陵故事觅之以诗  其二",
        "id": "d2eca0c8-2275-4661-861a-e29789bdfa8e"
    },
    {
        "author": "王十朋",
        "paragraphs": [
            "周正犹余八荚蓂，昴星下应一阳生。",
            "貌和冬岭松俱秀，神与梅花溪共清。",
            "定享百龄如卫武，预开三径学渊明。",
            "弟兄此去皆华发，无惜更相荐寿觥。"
        ],
        "title": "梦龄弟生日",
        "id": "ac72a382-050e-4db5-88aa-74cde0ad76ea"
    },
    {
        "author": "王十朋",
        "paragraphs": [
            "泉山好处稍延福，白发禅僧去复回。",
            "且与晋松为隠侣，莫同英石便飞来。"
        ],
        "title": "可公禅老住泉之九日山二十年矣予临罢官求去甚力复为後政所留寄诗酬以一绝",
        "id": "ed20cdc1-079d-482f-8f7e-2fff4a6f936f"
    },
    {
        "author": "王十朋",
        "paragraphs": [
            "不谓一子墨，忽成三客卿。",
            "君家好兄弟，鼎立并驰名。"
        ],
        "title": "黄伯厚得蒲墨折而为三以书来易戏成二绝  其一",
        "id": "d2c27467-42da-4ad3-84ab-74fa6a209db0"
    },
    {
        "author": "王十朋",
        "paragraphs": [
            "好去文房宝，坚刚宜自持。",
            "吾家藏有尽，黄子翫无时。"
        ],
        "title": "黄伯厚得蒲墨折而为三以书来易戏成二绝  其二",
        "id": "e667136f-6a00-487b-b9c5-bea11e1fca29"
    },
    {
        "author": "王十朋",
        "paragraphs": [
            "武城民事暇，着述似虞卿。",
            "手握陈玄辈，磨成不朽名。"
        ],
        "title": "姚宰行可和诗索墨酬以元韵  其一",
        "id": "1d689f85-9b3d-400b-8834-c9b5770e6065"
    },
    {
        "author": "王十朋",
        "paragraphs": [
            "人生几丸墨，老病厌操持。",
            "好与贤明宰，研磨共救时。"
        ],
        "title": "姚宰行可和诗索墨酬以元韵  其二",
        "id": "f367b333-12b8-475f-8581-90b4cc9c15e1"
    },
    {
        "author": "王十朋",
        "paragraphs": [
            "我有文房宝，莫如毛颖清。",
            "来从丹桂窟，封以五夫城。",
            "辈行惟彤管，宗盟是墨卿。",
            "湘东谩三品，无此岁寒名。"
        ],
        "title": "松笔",
        "id": "10f400a3-b450-4819-b3fa-abf47f56c586"
    },
    {
        "author": "王十朋",
        "paragraphs": [
            "凈名却见老维摩，道眼相看语不多。",
            "我待衣冠挂神武，杖藜来此老岩阿。"
        ],
        "title": "题凈名院二绝  其一",
        "id": "9a2124f1-18df-4503-942a-9b637a9a3238"
    },
    {
        "author": "王十朋",
        "paragraphs": [
            "谷中有月露蛾眉，水织珠帘更绝奇。",
            "满目峯峦观未尽，有僧携纸觅题诗。"
        ],
        "title": "题凈名院二绝  其二",
        "id": "c2cd533c-c6b7-40c2-8fd5-1b24dd3a68dd"
    },
    {
        "author": "王十朋",
        "paragraphs": [
            "洗尽夭夭色，泠然众卉中。",
            "却将千叶雪，全胜几枝红。"
        ],
        "title": "千叶白桃",
        "id": "79c588c4-7c4f-4a76-9ba9-faabe74d8c9a"
    },
    {
        "author": "王十朋",
        "paragraphs": [
            "佳节逢吹帽，黄金染菊丛。",
            "渊明何处饮，三径冷香中。"
        ],
        "title": "菊",
        "id": "199491c8-3421-4977-bf6c-17023ea83ca3"
    },
    {
        "author": "王十朋",
        "paragraphs": [
            "千叶扬州种，春深霸众芳。",
            "无言诮君子，窈窕有温香。"
        ],
        "title": "芍药",
        "id": "d6adb6c0-2376-4194-8652-bcf22321c399"
    },
    {
        "author": "王十朋",
        "paragraphs": [
            "蝶采花成蜡，还将腊染花。",
            "一经坡谷眼，名字压群葩。"
        ],
        "title": "蜡梅",
        "id": "a1655b26-9d6e-495e-bd00-1fce634c4d59"
    },
    {
        "author": "王十朋",
        "paragraphs": [
            "似桃非桃杏非杏，独与江梅相早晚。",
            "天姿约略带春酲，便觉花容太柔婉。",
            "霞觞潋艳玉妃醉，应误刘郎来阆苑。",
            "会须参作比红诗，莫学墙头等闲见。"
        ],
        "title": "红梅",
        "id": "5b639155-6445-4c6e-960a-76cfd6f70dad"
    },
    {
        "author": "王十朋",
        "paragraphs": [
            "淡客逢寒食，村烟烂漫芳。",
            "谪仙天上去，白雪世间香。"
        ],
        "title": "梨花",
        "id": "f0fc4cf3-02f7-4bc4-8089-5f8b80358b51"
    },
    {
        "author": "王十朋",
        "paragraphs": [
            "风枝张羽盖，露脸污何郎。",
            "收拾归醽醁，芳姿韵更香。"
        ],
        "title": "酴醾",
        "id": "a3759afe-cb01-4954-a452-b61647720b92"
    },
    {
        "author": "王十朋",
        "paragraphs": [
            "真是花中瑞，本朝名始闻。",
            "江南一梦後，天下遇清芬。"
        ],
        "title": "瑞香花",
        "id": "b8ba69c1-c171-40e5-ae1d-3fdcc7423116"
    },
    {
        "author": "王十朋",
        "paragraphs": [
            "雨里含愁态，枝头缀玉英。",
            "为花更雅目，变乱药中名。"
        ],
        "title": "丁香",
        "id": "8b864d48-758d-47af-aef1-4d88c2dfb219"
    },
    {
        "author": "王十朋",
        "paragraphs": [
            "龟山软翠日开屏，羽客逍遥此闭扃。",
            "早起留云闲放鹤，夜来伴月静看经。",
            "岩前方石有多好，灶里丹砂且是灵。",
            "应有赤城鸾凤过，一声长啸入青冥。"
        ],
        "title": "委羽山",
        "id": "ee68c3a6-abc0-43be-b387-10865e304edf"
    },
    {
        "author": "王十朋",
        "paragraphs": [
            "清有濯缨水，白有漱齿石。",
            "悠哉水石间，宦情聊自适。",
            "朝焉游其南，暮焉游其北。"
        ],
        "title": "玉环山",
        "id": "5ae7829f-a94a-4fa9-8e3e-76e557da3594"
    },
    {
        "author": "王十朋",
        "paragraphs": [
            "闲上箫台顶，山深喜路通。",
            "人家烟色里，古寺水声中。",
            "金溅星犹在，丹成灶已空。",
            "神仙何处觅，千载想遗风。"
        ],
        "title": "白鹤禅寺",
        "id": "c002e3fa-4ac3-4750-a6e6-e9a43a7c6ab6"
    },
    {
        "author": "王十朋",
        "paragraphs": [
            "不到能仁久，欣闻赐额还。",
            "浮云已过眼，依旧好青山。"
        ],
        "title": "能仁禅寺",
        "id": "9e54966c-40e1-4890-aa2b-27e47cb4cddc"
    },
    {
        "author": "王十朋",
        "paragraphs": [
            "亭亭独立望天津，四畔无家石作邻。",
            "螺髻不梳千载晓，蛾眉空扫万年春。",
            "雪为铅粉凭风传，霞作胭脂仗日匀。",
            "莫道岩前无宝鉴，一轮明月照夫人。"
        ],
        "title": "石夫人",
        "id": "dd2d9698-ac48-4b53-afab-d4947d543a5a"
    },
    {
        "author": "王十朋",
        "paragraphs": [
            "阁下平湖湖外山，阴晴气象日千般。",
            "主人便是神仙侣，莫作寻常太守看。"
        ],
        "title": "过鉴湖",
        "id": "2651f388-b61e-4187-9460-f3509c57b5db"
    },
    {
        "author": "王十朋",
        "paragraphs": [
            "漫游踪迹成浮家，一身四海惊年华。",
            "不禁草木竞时节，忽见霜干排新花。",
            "晓云生寒日未透，南枝半肥北枝瘦。",
            "就中一枝最先发，浪蕊浮花敢居右。",
            "山翁涉世如狼胡，功名日远霜凌须。",
            "与花同是江南客，一笑为解东阳臞。",
            "吟哦绕树正百匝，未放零落空残株。",
            "春风杂花尽明媚，此君风味悬知无。",
            "雨中看子尚不恶，可堪老叶翻虫书。"
        ],
        "title": "丞厅後圃双梅一枝发和以表弟韵",
        "id": "a1c36d0e-35e6-4db2-b48d-05fa5438c11b"
    },
    {
        "author": "王十朋",
        "paragraphs": [
            "涛江翻雪卷湖滩，晚泊岩扉暂解颜。",
            "夙有浄缘逢寺喜，老无生理伴僧闲。",
            "残云已断犹飞雨，落日将沉却照山。",
            "半夜秋声惊客梦，一帘珠贝冷珊珊。"
        ],
        "title": "云安下岩",
        "id": "13048261-48bf-4e48-af74-8e1ee8515298"
    },
    {
        "author": "王十朋",
        "paragraphs": [
            "灵源东接雁池遥，裂石崩崖下九霄。",
            "云断青天倚长剑，月明泉室挂生绡。",
            "江声雨势三秋急，雪片冰花五月饶。",
            "休勒移文北山去，他年来赴石梁招。"
        ],
        "title": "大龙湫",
        "id": "ccdf7a07-b1e9-486a-9d07-0fd0bcfc9adb"
    },
    {
        "author": "王十朋",
        "paragraphs": [
            "束缚真凭造化功，巍巍直气贯鸿蒙。",
            "雨将苔色生彤管，山吐虹光遶兔锋。",
            "未数如椽曾入梦，误疑怪事尚书空。",
            "士人毛颖多荣辱，恩宠纔衰便不同。"
        ],
        "title": "卓笔峯",
        "id": "3aabd5ee-b583-487d-8f72-afbae03150dd"
    },
    {
        "author": "王十朋",
        "paragraphs": [
            "屏迹山林颇自安，里闾率会有余欢。",
            "但须及早输租税，不用低颜见长官。"
        ],
        "title": "兄弟邻里日讲率会因书一绝且戒其早纳租税也",
        "id": "5552a644-4268-430f-a295-9456e715a6ad"
    },
    {
        "author": "王十朋",
        "paragraphs": [
            "月澹碧云笼野水，棱棱瘦耸吟肩起。",
            "一天寒气霞衣裳，人在石桥春影里。"
        ],
        "title": "句  其一",
        "id": "c527d8d6-66d0-4bad-94aa-96ed17914f67"
    },
    {
        "author": "王十朋",
        "paragraphs": [
            "杜陵应恨未曾识，空向成都结草堂。"
        ],
        "title": "句  其二",
        "id": "4682a095-a3e2-42d9-a44c-2f5091d6669e"
    },
    {
        "author": "王十朋",
        "paragraphs": [
            "太虚怀抱物华秋。"
        ],
        "title": "句  其三",
        "id": "392a81a3-9932-41f3-934b-d75d7c6e9862"
    },
    {
        "author": "王百朋",
        "paragraphs": [
            "诗书满肠腹，应笑带经人。"
        ],
        "title": "句",
        "id": "7121275b-9ad9-425b-a368-3a490b21341c"
    },
    {
        "author": "姜大吕",
        "paragraphs": [
            "左原消息杳无闻，令我愁怀似乱云。",
            "多病废诗兼废酒，青春孤我亦孤君。",
            "要同学问文章乐，无奈东西南北分。",
            "况是一檐残雨後，落花飞絮两纷纷。"
        ],
        "title": "怀王龟龄",
        "id": "3d911d44-d459-4199-b395-6ffffb52fccf"
    },
    {
        "author": "万椿",
        "paragraphs": [
            "剩栽桑柘教妻蚕。"
        ],
        "title": "句",
        "id": "595fe673-a428-433f-825b-870878ffbc5d"
    },
    {
        "author": "李元翁",
        "paragraphs": [
            "玉华野人多病恼，独守寒炉煨芋魁。"
        ],
        "title": "句",
        "id": "8075a351-0e52-4ab2-a89b-e2cf2c67398c"
    },
    {
        "author": "越州幕僚",
        "paragraphs": [
            "莲幕风清不受梅。"
        ],
        "title": "句",
        "id": "da4ee343-f67e-47fc-a2b0-60e4eda86fe6"
    },
    {
        "author": "陈商霖",
        "paragraphs": [
            "生死交情谁念旧，炎凉世态竞迎新。"
        ],
        "title": "句",
        "id": "b0fbf556-be69-4fc9-88bb-fe8ff0db2ff5"
    },
    {
        "author": "林之奇",
        "paragraphs": [
            "筑山必使高，凿井必使深。",
            "百正戒浅近，盛德羞浮沉。",
            "焉有尺寸枝，能栖垂天禽。",
            "焉有升斗泉，能容横江鲟。",
            "借兹论物理，足以开君心。",
            "嗌在容不足，弱在力不任。",
            "大道如路然，固无古与今。"
        ],
        "title": "示张直温",
        "id": "55ac32e6-f411-44f3-846e-78bc9d5eb951"
    },
    {
        "author": "林之奇",
        "paragraphs": [
            "朝乘日车出，暮载星影还。",
            "颠冥朝暮中，出入咫尺间。",
            "已觉素志非，更知人理艰。",
            "小利专欲速，大德不踰闲。"
        ],
        "title": "朝乘",
        "id": "869fd7d5-be9c-4a37-85eb-9ca8e966131a"
    },
    {
        "author": "林之奇",
        "paragraphs": [
            "古星昏晓中，寒暑已不疑。",
            "田家更置漏，寸晷亦欲知。",
            "汗与水俱滴，身随阴屡移。",
            "谁当哀此劳，往往夺其时。"
        ],
        "title": "田漏",
        "id": "d4513fd9-54df-4161-926c-33252808e28a"
    },
    {
        "author": "林之奇",
        "paragraphs": [
            "怀王自堕马，贾傅至死悲。",
            "古人事一职，岂敢苟然为。",
            "哭死非为生，吾心良不欺。",
            "滔滔声利间，绛灌亦何知。"
        ],
        "title": "杂咏",
        "id": "c3122a93-2537-477b-bc2d-6968c19ccfd8"
    },
    {
        "author": "林之奇",
        "paragraphs": [
            "秋风吹白云，触处自何谷。",
            "初犹半洞门，欻出遍岩腹。",
            "零落依水湄，片段挂枯木。",
            "余影透微白，灭迹混空绿。",
            "烟萝自翳岛，溆荇徒萦曲。",
            "安知苍梧野，下覆猿鸟哭。",
            "谁能久徘徊，返顾视黄鹄。"
        ],
        "title": "看白云爱而成诗",
        "id": "ea2613d9-a31e-4d54-ae67-5634fcdab8fd"
    },
    {
        "author": "林之奇",
        "paragraphs": [
            "举举媚学子，居曰不吾知。",
            "知而有不能，无乃失于欺。",
            "不知未为患，不欺浩难期。",
            "咄哉天下怀，何以天下为。"
        ],
        "title": "举举媚学子",
        "id": "cbeff1de-c96e-4679-86d5-1ca81bed11b8"
    },
    {
        "author": "林之奇",
        "paragraphs": [
            "鸡呼鸡来前，犬嗾犬至止。",
            "夫岂必可召，役以食乃尔。",
            "今吾曷为悲，人而鸡犬为。",
            "自计无自存，西山谢夷齐。"
        ],
        "title": "呼鸡",
        "id": "85dad60a-f174-4ecf-ab17-96d9c355753f"
    },
    {
        "author": "林之奇",
        "paragraphs": [
            "槭槭庭树叶，朝零非昔稠。",
            "呦呦草虫鸣，暮急晓未休。",
            "尔虫无不平，岂亦有哀忧。",
            "胡为劳呻吟，与士感伤投。",
            "壮士亦何者，哀哦与虫酬。",
            "所抱不列陈，调苦难谣讴。",
            "极目有远见，直怀羞曲求。",
            "蒿藜袭久安，功名忘前收。",
            "日月忽未几，天地今复秋。",
            "少壮负所怀，老大安能谋。",
            "生无及人功，死骨埋泉羞。",
            "胡为不奋飞，徒与寒饿雠。"
        ],
        "title": "秋怀",
        "id": "be9882c1-678d-472d-9f5e-3c3f38a48ed3"
    },
    {
        "author": "林之奇",
        "paragraphs": [
            "会有四不赴，时有四不出。",
            "无贵亦无贱，无固亦无必。",
            "里闬闲过从，身安心自逸。",
            "如此三十年，幸逢太平日。"
        ],
        "title": "四事",
        "id": "c94d5fb6-b443-4032-a352-2685693c5727"
    },
    {
        "author": "林之奇",
        "paragraphs": [
            "高竹碧相倚，自能发余清。",
            "时时微风来，万叶同一声。",
            "道污得夷理，物虚含远情。",
            "阶前闲步人，意思何清平。"
        ],
        "title": "高竹",
        "id": "4f15236f-d35a-49b3-b18f-9a436565004e"
    },
    {
        "author": "林之奇",
        "paragraphs": [
            "日影满松窗，云开雨初止。",
            "晴林梨栗熟，晓巷儿童喜。",
            "牛羊深涧下，凫雁寒塘里。",
            "田父酒新成，瓶瓮馈邻里。"
        ],
        "title": "村居",
        "id": "a24d8b39-ce77-4bbb-b7b3-b4804479ae80"
    },
    {
        "author": "林之奇",
        "paragraphs": [
            "高松漏疎月，落影如画地。",
            "徘徊爱其平，夜久不能寐。",
            "怯风池荷卷，病雨山果坠。",
            "谁伴予苦吟，满林啼络纬。"
        ],
        "title": "新晴山月",
        "id": "6420903a-7fb4-40d1-9a30-abb204dc1e09"
    },
    {
        "author": "林之奇",
        "paragraphs": [
            "高梧覆新叶，满院发华滋。",
            "白日一何永，清阴闲自移。",
            "暖虫垂到地，晴鸟语多时。",
            "病肘倚枯几，泊然忘所思。"
        ],
        "title": "属疾梧轩",
        "id": "28dffc20-4912-4f1c-9aa6-fd0dab76ed1b"
    },
    {
        "author": "林之奇",
        "paragraphs": [
            "西风一叶脱，迹已不可扫。",
            "巷有白马生，朝回焚谏草。",
            "谁云事君难，是亦父子间。",
            "所要功补衮，不言能犯颜。"
        ],
        "title": "谢公定和二范秋怀",
        "id": "3d0cfff5-ddba-41b6-ac47-3b5d99ad745f"
    },
    {
        "author": "林之奇",
        "paragraphs": [
            "潜鱼愿深渺，渊明无由逃。",
            "彭泽当此时，沉冥一世豪。",
            "司马寒如灰，礼乐卯金刀。",
            "□□□□□，□□□元亮。",
            "凄其望诸葛，骯脏犹汉相。",
            "时无益州牧，指撝用诸将。",
            "平生本朝心，岁月阅江浪。",
            "空余诗语工，落笔九天上。",
            "向来非无人，此友独可尚。",
            "属余刚制酒，无用酌杯盎。",
            "欲招千载魂，斯文或宜当。"
        ],
        "tags": [
            "写人",
            "赞美",
            "写人诗"
        ],
        "title": "宿旧彭泽怀陶令",
        "id": "d13f3cf8-d1bc-40b1-8dd0-0c465d4ec156"
    },
    {
        "author": "林之奇",
        "paragraphs": [
            "仲蔚蓬蒿宅，宜城诗句中。",
            "人贤忘巷陋，境胜失途穷。",
            "寒葅书万卷，零乱刚直胸。",
            "偃蹇勋业外，啸歌山水重。",
            "晨鸡催不起，拥被听松风。"
        ],
        "title": "题宛陵张待举曲肱亭",
        "id": "391b92f0-2f34-47ff-a122-a7529002e07f"
    },
    {
        "author": "林之奇",
        "paragraphs": [
            "昨日为雨备，今晨天乃风。",
            "障风谨自保，通夕雪迷空。",
            "备一常失计，尽备力不供。",
            "因之置不为，拱手受祸凶。",
            "当为不可让，任彼万变攻。",
            "筑室如金石，何劳计春冬。",
            "此道简且安，古来家国同。"
        ],
        "title": "春日杂书",
        "id": "0aef6124-b2c1-4517-b7d5-1536e7dcd75c"
    },
    {
        "author": "林之奇",
        "paragraphs": [
            "羣云雨事毕，振旅不复阵。",
            "扫天无一尘，千里还绿润。",
            "晨朝大明贺，沙路万蹄印。",
            "朝元泛翠瓦，佳气去人近。",
            "颇闻避斧扆，侑膳彻龙笋。",
            "愿君爱物心，从此至尧舜。"
        ],
        "title": "贺雨拜表",
        "id": "c0d91c2b-8410-40cb-8abd-0994a4afa203"
    },
    {
        "author": "林之奇",
        "paragraphs": [
            "既雨天气佳，微云淡如扫。",
            "欲寻烟际钟，骑马河边草。",
            "紫椹饱黄鹂，人家夏蚕老。",
            "田妇踏缫车，隔篱语音好。",
            "嗟我一何愚，读书浪枯槁。",
            "不及此中人，终年客长道。"
        ],
        "title": "雨後出城马上作",
        "id": "4aba4cad-c5b8-4930-905f-7ff10c781e4e"
    },
    {
        "author": "林之奇",
        "paragraphs": [
            "冥冥一月轻，不知水与天。",
            "独于颢气中，仰见素璧圆。",
            "超然狂道士，起视清夜阑。",
            "自拈白玉笛，吹此江月寒。",
            "想当万籁息，逸响流空烟。",
            "我从江海来，形留意先还。",
            "何当买渔篷，追此水墨仙。"
        ],
        "title": "江月图",
        "id": "e956f683-7089-4b54-a06b-024f33d5bd31"
    },
    {
        "author": "林之奇",
        "paragraphs": [
            "不羡新为赤县尹，惟羡暂向江南归。",
            "江南羃羃梅雨时，风帆差差并鸟飞。",
            "罾竿夹岸长若桅，水笼畜鱼鲜且肥。",
            "家在千山古溪上，先应喜鹊噪门扉。"
        ],
        "title": "送葛都官南归",
        "id": "187c1512-393b-4e4b-9074-fbffad8c6199"
    },
    {
        "author": "林之奇",
        "paragraphs": [
            "潇水悠悠天际来，夹江古木抱山回。",
            "栅中人物不满把，日晏市散多苍苔。",
            "九疑巉天古云埋，遥想帝子龙车回。",
            "心衰目极何可望，九歌寂寂令人哀。"
        ],
        "title": "沧洲亭怀古",
        "id": "be27a5f2-392c-4f61-aea3-9d799347d104"
    },
    {
        "author": "林之奇",
        "paragraphs": [
            "今朝不易得天晴，闲过江西取意行。",
            "忽然林外见山色，又向桥边闻水声。",
            "绿竹长松间桃李，天然翠幙围罗绮。",
            "日暮归舟醉不知，晚风吹过湘江水。"
        ],
        "title": "纵步湘西",
        "id": "fe0a1cfc-4782-4c2f-9baf-5ca9bb51fb7c"
    },
    {
        "author": "林之奇",
        "paragraphs": [
            "入门投谒吏翩翩，我非欲见礼则然。",
            "异哉宾主两无语，客起疾如走避燃。",
            "我已不恭愧昔贤，忍使泥涂朝衣冠。",
            "人生暂聚鸿集川，春风吹飞何後先。"
        ],
        "title": "谒客",
        "id": "5b0dd9ad-2b14-43b2-aab5-85d528f8f169"
    },
    {
        "author": "林之奇",
        "paragraphs": [
            "缲丝自喜如霜白，输入官家吏嫌黑。",
            "手持退印竞传呼，倏见长条染深墨。",
            "墨丝归织家人衣，别买输官吏嗔迟。",
            "寄言敌国与三军，汝得丰衣民苦辛。"
        ],
        "title": "墨染丝",
        "id": "cdb09933-6e27-4fb8-9476-f8b929248871"
    },
    {
        "author": "林之奇",
        "paragraphs": [
            "旧闻诸李隐龙眠，伯时已老元中少。",
            "一行作吏各天涯，故人落落疎星晓。",
            "西山影里识君面，碧照草江眸子瞭。",
            "向来问道渺多岐，只今领略归玄妙。",
            "老凤垂头噤不语，古木查牙噪春鸟。",
            "身在幕府心江湖，左胥右律但坐啸。",
            "第愁一叶钓渔舟，不容七尺堂堂表。",
            "我今归卧翠谷云，君应紫禁莺花绕。",
            "相思有梦到茅斋，细雨青灯坐林杪。"
        ],
        "title": "豫章别李元中宣德",
        "id": "5cdf5cfe-dc2e-44c2-89ed-73eabc52e95c"
    },
    {
        "author": "林之奇",
        "paragraphs": [
            "九衢尘里无停舟，君居陋巷不出游。",
            "满城恶少弋凫雁，对面故人风马牛。",
            "别後天寒灯火夜，归来眠冷江湖秋。",
            "冯驩老大食不饱，起视八荒徒蒯缑。"
        ],
        "title": "闻徐师川自京师还豫章",
        "id": "813e790e-8d6e-43f7-b099-55bfbc91fa8e"
    },
    {
        "author": "林之奇",
        "paragraphs": [
            "寒风淅沥鸣枯苇，小鸭睡残犹未起。",
            "更教细雨结轻寒，坐听萧萧打窗纸。",
            "石盆养蒲已抽翠，雕斛栽花先生紫。",
            "拥炉闭合赋幽香，未怕春冰生砚水。"
        ],
        "title": "早春偶题",
        "id": "c84c4829-c40d-4130-8c1b-9e63044e53bb"
    },
    {
        "author": "林之奇",
        "paragraphs": [
            "少年结客长安城，妄喜纵酒一章程。",
            "支离老去一茅屋，枕书卧闻长短更。",
            "友生相望止百里，寒夜寥间无微声。",
            "梦中乘兴辄见戴，剡溪聊尔扁舟行。",
            "觉来蘧蘧一榻上，不用僮仆争篱迎。",
            "吹灯弄笔欲书寄，窗前白月方亭亭。"
        ],
        "title": "梦访友生",
        "id": "c0ca4221-3a80-415f-b49a-1f10cef9777b"
    },
    {
        "author": "林之奇",
        "paragraphs": [
            "金刚圈里翻身过，栗棘蓬莱满口吞。",
            "领得杨歧端的句，却嫌蒸饼大餫饨。"
        ],
        "title": "承天潜师画赞",
        "id": "ca6fc961-b44f-4efd-a1bd-fbfc5ad7c936"
    },
    {
        "author": "林之奇",
        "paragraphs": [
            "眼碧眉厖，足趺肩亸。",
            "此庵样子，元来恁么。",
            "当年唱个无生曲，火冷云深从寡和。",
            "如今口作挂壁闲，独说宗乘闹浩浩。"
        ],
        "title": "西禅此庵凈老真赞",
        "id": "7f1795f7-7311-4acb-b5df-38d7d9a432bf"
    },
    {
        "author": "林之奇",
        "paragraphs": [
            "浑沌凿开无限事，逍遥游後更何疑。",
            "饶伊齐得鹏并鷃，不似当年作蝶时。"
        ],
        "title": "延福可老真赞",
        "id": "72d3fd3e-70dc-4f29-97a8-064f298d4495"
    },
    {
        "author": "林之奇",
        "paragraphs": [
            "稽首补陀闻思修，千手千眼普供应。",
            "世人两手及两眼，眼见手捉各随心。",
            "多一手眼无用处，即与骈拇枝指等。",
            "菩萨照用一时行，应以千心为主宰。",
            "相彼方寸湛然地，不容二念那复千。",
            "我谓菩萨如水月，一水一月同照曜。",
            "方员大小虽不同，举手见月等无二。",
            "我今续此妙色相，以为正念皈依处。",
            "于一身心起多想，而作千手千眼见。",
            "普愿大员镜智中，知我此念无间断。",
            "所求皆应如谷声，请无不从亦如是。"
        ],
        "title": "观音画赞",
        "id": "a08dafe2-d686-4299-b5f3-1ea2e6fccb0a"
    },
    {
        "author": "林之奇",
        "paragraphs": [
            "稽首泗州普照王，曩以宝塔接群品。",
            "塔今败坏成微尘，随意分身无不在。",
            "我观世间有为法，无常迁变同一空。",
            "假饶建塔如恒沙，未有不归幻灭者。",
            "岂惟淮塔有兴废，阿育王造亦非坚。",
            "菩萨应感常现世，不随宝塔俱存亡。",
            "耕雨获晴长淮风，普为众生作饶益。",
            "我今绘此应感象，常以正念为皈依。",
            "于此员光一寻中，而兴七级浮屠想。",
            "正念皈依无间断，普愿菩萨常感通。",
            "洪钟小大随叩鸣，所求所请皆如意。"
        ],
        "title": "泗州画赞",
        "id": "97b07f1e-b58f-42fa-8933-80adbab99ae6"
    },
    {
        "author": "林之奇",
        "paragraphs": [
            "千江有月一一同，一月普现千江影。",
            "谓一为月影非实，影既非实月何有。",
            "是一即千千即一，水月究竟无实相。",
            "随见有月月在水，亦无究竟非实者。",
            "譬如观音妙色身，对物而见千臂眼。",
            "于是千臂千眼中，何者为正何独非。",
            "菩萨一体作一用，千体同是无剩法。",
            "此水此月亦复然，照用齐行一无欠。",
            "俯不见月仰亦无，千月阙一固不可。",
            "上人此庵憩瓶锡，终日宴坐常湛然。",
            "散一为千弥六虚，摄千归一不盈寸。",
            "我知上人环堵中，能广能狭能方圆。",
            "空诸所有何必然，作是见者名邪见。"
        ],
        "title": "题雪峰如藏主水月图",
        "id": "f6e4e986-1962-44d4-9f37-b5bb314630f4"
    },
    {
        "author": "林之奇",
        "paragraphs": [
            "陶令遗世情，尚余爱菊念。",
            "菊亦有可爱，爱之苦不厌。",
            "我观傲霜枝，真金赴烈焰。",
            "道韵轻园绮，孤标敌针奄。",
            "配以靖节名，万古不为忝。",
            "况兹中央色，独许此君占。",
            "凝然端正姿，不受红紫艳。",
            "草木吾味同，世情那得染。",
            "璀璨归来辞，斯言了无玷。",
            "偶亦爱此花，秋来朝暮餍。",
            "富贵两浮云，天地一旅店。",
            "是中论饥饱，本自无赢欠。",
            "便拟学渊明，奈此才不赡。",
            "菊资三径荒，酒须十分滟。",
            "待读悠然句，乃无雍彻僭。",
            "但论广文诗，疟愈不须砭。"
        ],
        "title": "和洪教菊",
        "id": "e205018b-44bb-4c57-83db-e0d2d16d4d52"
    },
    {
        "author": "林之奇",
        "paragraphs": [
            "心外何曾别有天，吾心和处即昭然。",
            "昭然莫向穹苍觅，帝所清都在目前。"
        ],
        "title": "和王龟龄不欺堂  其一",
        "id": "6d91929a-8f4b-4601-83ef-89ae26b281cc"
    },
    {
        "author": "林之奇",
        "paragraphs": [
            "地上空虚总是天，此中那复计中边。",
            "好将天体为心体，体得纯全自浩然。"
        ],
        "title": "和王龟龄不欺堂  其二",
        "id": "274c4367-3c4d-473e-9aeb-0966511e36e7"
    },
    {
        "author": "林之奇",
        "paragraphs": [
            "自从失道人多岐，擿植冥行信所之。",
            "昨夜忽然寻得路，孤灯一点是吾师。"
        ],
        "title": "灯  其一",
        "id": "6fee5169-63e9-4ce6-a6a3-867c2476f852"
    },
    {
        "author": "林之奇",
        "paragraphs": [
            "月明方始觉星稀，烛照还知灯力微。",
            "若使世间无圣哲，草根萤爝总光辉。"
        ],
        "title": "灯  其二",
        "id": "fde56c61-ca9c-4a78-9ac3-929924555c30"
    },
    {
        "author": "林之奇",
        "paragraphs": [
            "尘劳终日谩区区，竟是干坤一腐儒。",
            "半世饱知荣与辱，新冬顿觉我为吾。",
            "关防向後存心误，检点从前制行粗。",
            "理欲从今罢研究，无工夫处是工夫。"
        ],
        "title": "癸未冬至",
        "id": "c1ca1f24-cddf-4bfe-8cdf-5b46da6c476e"
    },
    {
        "author": "林之奇",
        "paragraphs": [
            "耿耿一寸心，不能去庭闱。"
        ],
        "title": "句",
        "id": "d015eff7-a03c-4d68-bae9-a4fee50adb21"
    },
    {
        "author": "邹定",
        "paragraphs": [
            "畴昔哦诗忆耒阳，兹因捧檄过祠堂。",
            "一生忠义孤吟里，千载凄凉古道旁。",
            "自是风霜侵病骨，非干牛酒涴诗肠。",
            "明朝解缆秋江上，问讯先生一瓣香。"
        ],
        "title": "过杜工部祠",
        "id": "615a4ac3-56f4-44f6-9822-d230c5606e75"
    },
    {
        "author": "萧之敏",
        "paragraphs": [
            "一溪流水漾残春，上有高楼碧瓦新。",
            "溪路昼阴元不雨，却愁空翠染衣巾。"
        ],
        "title": "滴翠楼  其一",
        "id": "3dc53a9e-3570-4f17-be82-da87a1cfdf84"
    },
    {
        "author": "萧之敏",
        "paragraphs": [
            "我爱东坡句法遒，治平双涧昔经游。",
            "曾吟滴翠衣裘湿，请借佳名榜画楼。"
        ],
        "title": "滴翠楼  其二",
        "id": "52339442-5cfc-4cfd-9e43-64ea21c223f3"
    },
    {
        "author": "萧之敏",
        "paragraphs": [
            "俯仰区区类桔槔，访幽寻胜自忘劳。",
            "云峰一握天还近，雪径千盘地最高。",
            "支杖缓行真野逸，拥炉端坐或禅逃。",
            "幽人未厌看游客，烂煮园蔬饭老饕。"
        ],
        "title": "天池圣灯  其一",
        "id": "8b895dae-4f37-462f-83d2-16760e4675d2"
    },
    {
        "author": "萧之敏",
        "paragraphs": [
            "细如珠颗大如杯，照夜浮空去复来。",
            "神物戏人安可料，密移星斗下岩隈。"
        ],
        "title": "天池圣灯  其二",
        "id": "9822a40a-2f3b-4ac3-955d-0e7f5833da2b"
    },
    {
        "author": "施士衡",
        "paragraphs": [
            "涌泉词笔坐中惊，天付斯文以道鸣。",
            "独步蟾宫丹桂选，濡毫纶阁紫微清。",
            "绝弦恸哭人琴丧，埋玉凄凉柱石倾。",
            "一见那知成永别，重来天路问骑鲸。"
        ],
        "title": "挽于湖",
        "id": "1380750c-59b1-48bf-a002-e739436d0f66"
    },
    {
        "author": "施士衡",
        "paragraphs": [
            "十年帅钺倦驰驱，适意方谋一壑居。",
            "贾谊有才终太傅，薛收无寿处中书。",
            "伤心风月江心古，过眼光阴梦幻虚。",
            "红紫飘零春色尽，後凋松柏独萧疎。"
        ],
        "title": "复挽",
        "id": "e5e12f22-2a30-4eba-9bbe-f4eb7567c18c"
    },
    {
        "author": "王伯广",
        "paragraphs": [
            "黄篱抱中实，紫苞发外彩。",
            "寄踪蜂窠垂，藏头猬皮隘。",
            "讵堪鼯鼠窃，更复猿猱采。",
            "心怜使民畏，时须徇儿爱。",
            "荆山破金璞，骊珠掩微颣。",
            "缜密文自保，滋味身乃碎。",
            "筠笼贡厥珍，不在柤梨外。",
            "罗笾加其仪，顾与菱芡对。",
            "易饱屏膏肉，余功益肝肺。",
            "悬风当令坚，致湿忍使败。",
            "晋地枣非偶，宣城蜜佳配。",
            "谁知麝香囊，可居天下最。"
        ],
        "title": "顶山栗",
        "id": "a708bbb0-f1cc-42f7-a65d-366a4c00e23d"
    },
    {
        "author": "王伯广",
        "paragraphs": [
            "平湖镜浄中，背贴青峰峦。",
            "去郭二十里，金碧辉波澜。",
            "是曰宝华境，万象鬰以盘。",
            "壮哉窣堵坡，一瞰天地宽。",
            "谁怀堕尘鞅，几欲招飞鸾。",
            "我生眇何能，山水情所安。",
            "扁舟几来斯，不为开愁端。",
            "意到自行乐，樽酒那追欢。",
            "何时结青莲，超适心外观。",
            "尘迹身两忘，浩然天地间。"
        ],
        "title": "宝严寺",
        "id": "2f257662-32fa-4cd1-aa32-41f29f6fceab"
    },
    {
        "author": "魏元若",
        "paragraphs": [
            "磁州惠政泽流长，翊运于今有耿光。",
            "金甲护迁驰白马，绛衣诞圣拥红羊。",
            "久劳宵旰筹中土，为祝英灵监下方。",
            "唾手幽燕应默相，弯弧万里射天狼。"
        ],
        "title": "谒显应观崔真君",
        "id": "2b76fcc8-d6b0-4947-bed2-44433c5e5734"
    },
    {
        "author": "苗昌言",
        "paragraphs": [
            "义台屹立尚千秋，褒诏曾宣李邺侯。",
            "古碣不教苍藓蚀，高原惟见夕阳流。",
            "耕夫锄自将芝护，野客衣还伴鹤游。",
            "一样荒坟偏起敬，孝思耿耿至今留。"
        ],
        "title": "唐孝子张常洧义台",
        "id": "2684497a-234c-4845-bebe-16621344e560"
    },
    {
        "author": "薛珩",
        "paragraphs": [
            "一派寒潭阚碧虚，闲云自有卷还舒。",
            "夜来数仞祥光起，早去溪头听诏书。"
        ],
        "title": "瑞云潭",
        "id": "4ed5ebc8-953b-43e0-b192-2042f77744e2"
    },
    {
        "author": "蔡兹",
        "paragraphs": [
            "世情日浅道情深，悔不林泉早脱簪。",
            "一世简编贻後叶，百年香火奉先心。",
            "诗缘好句须亲录，酒到浓时辄倩斟。",
            "于此更无关意事，时携诸幼步花阴。"
        ],
        "title": "燕堂诗",
        "id": "20b9797c-f60f-47d8-b2bb-e845ca7f08aa"
    },
    {
        "author": "林栗",
        "paragraphs": [
            "仓猝扶宗社，艰危启圣神。",
            "英雄归驾御，狂狡愿和亲。",
            "泛扫妖氛凈，恢张治化新。",
            "倦勤三纪外，头白尽遗民。"
        ],
        "title": "高宗皇帝挽词  其一",
        "id": "f9147519-66e9-4ba2-b31b-a223098485a0"
    },
    {
        "author": "林栗",
        "paragraphs": [
            "周汉中兴胜，唐虞内禅高。",
            "髀消从马腹，屣脱等鸿毛。",
            "弓剑悲长在，羹墙慕转劳。",
            "龙髯攀莫及，四海共呼咷。"
        ],
        "title": "高宗皇帝挽词  其二",
        "id": "3ad52abb-138f-45cb-8d7d-7ddff0ef7d6a"
    },
    {
        "author": "林栗",
        "paragraphs": [
            "兼爱无南北，全能冠古今。",
            "典坟供夜览，烽火自宵沉。",
            "睿藻成章焕，宸钧寓意深。",
            "万年垂琬琰，谁识至仁心。"
        ],
        "title": "高宗皇帝挽词  其三",
        "id": "9cb53cc2-624b-4721-862c-6055bd0202e8"
    },
    {
        "author": "林栗",
        "paragraphs": [
            "石井灵踪信不凡，一泓岩下碧深潭。",
            "谁磨皎洁青铜镜，更琢玲珑碧玉龛。",
            "濯去衣巾无限垢，潄来齿颊有余甘。",
            "悬知坎谷非佳井，寄语诗人莫恨谈。"
        ],
        "title": "石井诗一首",
        "id": "14f9d998-9b06-46c8-8f47-a72dfeb325a8"
    },
    {
        "author": "林栗",
        "paragraphs": [
            "定王遗筑览长沙，城郭山川四面佳。"
        ],
        "title": "句  其一",
        "id": "0d29527c-5cb7-4ec2-b1eb-e548c544d8fb"
    },
    {
        "author": "林栗",
        "paragraphs": [
            "千年依旧长安土，万里思归帝子家。"
        ],
        "title": "句  其二",
        "id": "b94c8d1b-1543-4396-9877-b9b02f408335"
    },
    {
        "author": "杨邦弼",
        "paragraphs": [
            "伊洛亲闻道，渊微赖发扬。",
            "东吴贤望重，西观旧书藏。",
            "吾党将安放，斯文岂遂亡。",
            "堂堂宁复见，门士恸新冈。"
        ],
        "title": "挽王信伯先生  其一",
        "id": "2cfb1dfe-4f3f-4636-a157-4275e6f22c92"
    },
    {
        "author": "杨邦弼",
        "paragraphs": [
            "梁木俄摧坏，嗟吁丧大贤。",
            "典刑看肖子，道学付谁传。",
            "一代风流尽，千年物论先。",
            "师言犹在耳，身敢坠周旋。"
        ],
        "title": "挽王信伯先生  其二",
        "id": "cc38ba37-157e-4f89-a486-8a641382e904"
    },
    {
        "author": "严焕",
        "paragraphs": [
            "自我诹人物，天涯实眇然。",
            "晚观童子意，早拍病夫肩。",
            "凛凛神锋异，琅琅腹笥传。",
            "晴温武林道，光怪吕家船。"
        ],
        "title": "五言戏赠吕神童行",
        "id": "429afb36-2c18-4f88-b106-ce7d81dc754f"
    },
    {
        "author": "严焕",
        "paragraphs": [
            "千秋万岁圣贤话，尽挂诸郎齿颊闲。",
            "发纵指南知有自，昂霄耸壑定非艰。",
            "灵椿挺挺元未老，珠树枞枞孰可攀。",
            "过我朝阳语中曲，且停烟棹置家山。"
        ],
        "title": "乡人吕正之教三子连中童子科盛哉前此无有也推原所以启其意者繇今大漕显谟公乃不远数百里来致感激余与之酾酒道旧欢甚匆匆欲归赋诗以留之",
        "id": "c5058885-3f42-493c-a316-c8987bd45a13"
    },
    {
        "author": "陈晋锡",
        "paragraphs": [
            "神襟百虑不容侵，胜概乘闲偶访寻。",
            "趺坐岂无观水术，临流应有济川心。",
            "敛将蓬岛溶溶气，散作阳春字字金。",
            "郢曲调高人寡和，微生何敢缀雄吟。"
        ],
        "title": "和潘良贵三江亭",
        "id": "99f2853c-d6cf-414d-8b91-18d514d52ee3"
    },
    {
        "author": "陈宾",
        "paragraphs": [
            "亭以醒心名，心与亭何与。",
            "物各有感通，此理贵深喻。",
            "岘山峙丰碑，见者皆堕泪。",
            "推类尽其余，庶表名亭义。",
            "我昨发莆阳，春光正明媚。",
            "肩舆撼顿间，思虑杂劳勚。",
            "行行复行行，至此若沾醉。",
            "振衣蹑斯亭，四顾足清致。",
            "芳树布繁阴，晴山荐空翠。",
            "时有幽禽来，且无俗驾至。",
            "物我方两忘，情景亦相会。",
            "天君始泰然，万境绝纤翳。",
            "後乐与先忧，虚灵良不昧。",
            "揭扁端在兹，夫岂无所试。",
            "尚期知我者，他时来作记。"
        ],
        "title": "醒心亭",
        "id": "ab1e58d0-315c-41eb-9ef3-b01eeec34a17"
    },
    {
        "author": "刘望之",
        "paragraphs": [
            "金船载山知有无，大千浮空佛所书。",
            "何人夜断海山臂，一手挈置西南隅。",
            "白虹发晴涪水现，翠凤下晓巴山趋。",
            "亮哉何邦实有此，但恐□舞皆凡姝。",
            "已从上头收浩荡，更着幽处藏萦纡。",
            "冯僊观中柏摩月，静老岩下泉跳珠。",
            "霜荷千树小雨暗，野竹万个秋风□。",
            "石囷□不了岁事，丹灶肯为凡人炉。",
            "惜无数桃出山崦，来藉芳草开春壶。",
            "从来山僧野道士，畏客誓不荒榛芜。",
            "问谁结屋据雄会，邑中令君秦大夫。",
            "此郎平生眼如鹘，视此亦足知远图。",
            "挽衣留客来置酒，要看碧浪摧天吴。",
            "我亦为渠脚力轻，拄杖插到青云孤。",
            "酒酣抚槛叫落日，共闵此世真区区。",
            "真须举臂游汗漫，莫向人间堕履凫。"
        ],
        "title": "龙多山",
        "id": "5c0b0444-07d0-4787-81c6-e27ef5011f5c"
    },
    {
        "author": "刘望之",
        "paragraphs": [
            "尚胜三年谪，终惭万里驯。",
            "极知行路涩，可忍在家贫。",
            "岁晚沱江绿，云深锦树新。",
            "相思肯如月，夜夜只随人。"
        ],
        "title": "沱江",
        "id": "1b728ab3-0579-416a-9ddc-fc533556d1cf"
    },
    {
        "author": "刘望之",
        "paragraphs": [
            "风月藏诗骨，流离赋病骸。",
            "不禁一饱死，空遗百生怀。",
            "树秀天通陇，山娇客语淮。",
            "壁间无半偈，无乃望君崖。"
        ],
        "title": "草堂",
        "id": "2dd1e44f-6dbe-47f5-aaa2-5d64df44d7fe"
    },
    {
        "author": "刘望之",
        "paragraphs": [
            "杀却王章爱孔光，举朝谁复说兴亡。",
            "未能免俗歌新美，岂不怀归念楚狂。",
            "斗酒只今犹寂寞，小池无旧已荒凉。",
            "秋风细雨催人去，似恐徘徊费感伤。"
        ],
        "title": "子云故居",
        "id": "fed94140-f78e-428e-8462-dc5c1f1e86a9"
    },
    {
        "author": "刘望之",
        "paragraphs": [
            "霜晴木落送归鞍，袖手微吟此慰颜。",
            "胜欲凭栏招白鸟，更烦翦树出青山。",
            "晚悲薄禄非三釜，赖许清诗见一斑。",
            "看到远平纔得恨，我宁归卧尺椽间。"
        ],
        "title": "新都驿远平轩",
        "id": "1fef0785-c29e-4534-b651-b6fb28a0438e"
    },
    {
        "author": "刘望之",
        "paragraphs": [
            "草木长生亦偶然，不须闻此便谈仙。",
            "烧枝竞说丹飞日，举世宁知手种年。",
            "双鹤不归秋自冷，万牛回首句空传。",
            "相逢一饮清阴下，与子前生定有缘。"
        ],
        "title": "古柏",
        "id": "00721e15-6e6e-4b2f-9e2c-407f0cb6c972"
    },
    {
        "author": "刘望之",
        "paragraphs": [
            "漫有游随意，何曾语展眉。",
            "琴台悲犬子，江路忆熊儿。",
            "修竹萧萧寺，平芜浅浅陂。",
            "年来底事业，访古但饶诗。"
        ],
        "title": "出游",
        "id": "f0f9acdd-9b61-4f48-bb92-fde5f0efb449"
    },
    {
        "author": "刘望之",
        "paragraphs": [
            "落拓平生载酒行，如今憔悴鬓丝生。",
            "无金得买青楼笑，空负闲愁出锦城。"
        ],
        "title": "发成都  其一",
        "id": "9aa858b3-e439-4156-8b7e-79726de6b0ec"
    },
    {
        "author": "刘望之",
        "paragraphs": [
            "欲洗羁愁只自醒，郫筒酒好信虚名。",
            "江阳春色论千户，价比西州却未轻。"
        ],
        "title": "发成都  其二",
        "id": "be16ad35-9ebc-4b87-9810-0841446c7b87"
    },
    {
        "author": "刘望之",
        "paragraphs": [
            "一夜孤舟浪打头，不容客梦到沧洲。",
            "谁言江上烟波急，未抵归心一半流。"
        ],
        "title": "发成都  其三",
        "id": "947902f9-3a4d-4370-bec3-f9054d201616"
    },
    {
        "author": "刘望之",
        "paragraphs": [
            "好去相羊乌角巾，却来躏踏软红尘。",
            "酒因觅睡方成醉，金为收书更觉贫。",
            "屡入草堂难下语，少留药市恐逢人。",
            "可怜吊古凄凉意，只向扬家往返频。"
        ],
        "title": "久留少城",
        "id": "93bc0dde-7b0c-4788-a55a-fa93f0d8bb86"
    },
    {
        "author": "刘望之",
        "paragraphs": [
            "泸戎瘴疠窟，闽粤山水乡。",
            "如何产此物，烂然照炎荒。"
        ],
        "title": "荔枝",
        "id": "2c5b8974-a176-4ac4-a2e7-eb1977c3c3dd"
    },
    {
        "author": "刘望之",
        "paragraphs": [
            "平山堂下花无数，看到海棠春好处。",
            "东君用意恼风光，迟日放开阴勒住。"
        ],
        "title": "海棠",
        "id": "e3a1622d-1aa8-498d-9569-c40324debcd0"
    },
    {
        "author": "刘望之",
        "paragraphs": [
            "归计堕何许，出溪仍泝流。",
            "梦回牛溉路，行到马湖秋。"
        ],
        "title": "诗二首  其一",
        "id": "4e97fdc4-5ac1-49b5-af33-ba7ee79f2230"
    },
    {
        "author": "刘望之",
        "paragraphs": [
            "孤舟未晚泊，烟火傍人家。",
            "小市常忧虎，空城不见花。"
        ],
        "title": "诗二首  其二",
        "id": "17ea9e13-671c-429d-bf63-aaabc501075d"
    },
    {
        "author": "刘望之",
        "paragraphs": [
            "栖贤古招提，十里巨松阴。",
            "栋宇自隋氏，悠悠岁月深。",
            "唐人范生画，风雨欲剥侵。",
            "相传金仙趾，玉质存至今。",
            "星黑夜正午，异物为华灯。"
        ],
        "title": "题三学山",
        "id": "7800e686-d9e0-4e38-ba0b-cdb9fd085f2f"
    },
    {
        "author": "刘望之",
        "paragraphs": [
            "一纸盟书换战尘，万方呼舞却沾巾。",
            "崇陵访沈空遗恨，郢国怜怀若有人。",
            "收拾金缯烦庙算，安排钟鼎颂宗臣。",
            "小儒何敢知机事，终望君王赦奉春。"
        ],
        "title": "读和议成赦文作",
        "id": "81d5d545-3cd4-4525-86ba-06ccb19aac50"
    },
    {
        "author": "刘望之",
        "paragraphs": [
            "凤林秋晚见日落，鹿门事远无人传。"
        ],
        "title": "句  其一",
        "id": "4514f274-e41d-4aaf-af62-a8580f740822"
    },
    {
        "author": "刘望之",
        "paragraphs": [
            "地连巴楚峰岚见，节近清明柳色知。"
        ],
        "title": "句  其二",
        "id": "daa08ac3-2b8e-4713-ad8f-66842dcd7140"
    },
    {
        "author": "刘望之",
        "paragraphs": [
            "山盘四十八面险，云暗三百六旬秋。"
        ],
        "title": "句  其三",
        "id": "a1d56eaa-dfdc-4f8e-b942-50909ceb7353"
    },
    {
        "author": "刘望之",
        "paragraphs": [
            "剩破朱红供短发，南荒来校世间书。"
        ],
        "title": "句  其四",
        "id": "e82ca17f-d6c0-4fbf-bbe5-169ce119d6d2"
    },
    {
        "author": "刘望之",
        "paragraphs": [
            "海山无瘴八蛮清。"
        ],
        "title": "句  其五",
        "id": "32bcddea-75b8-4b07-bae5-5656a578adbf"
    },
    {
        "author": "刘望之",
        "paragraphs": [
            "莫道南州居井底，请来此处望川原。"
        ],
        "title": "句  其六",
        "id": "2f910144-14d1-4d3f-8494-fb05283c1962"
    },
    {
        "author": "刘望之",
        "paragraphs": [
            "南县烧畬早，西溪落涨初。"
        ],
        "title": "句  其七",
        "id": "f749a2f5-f9a1-438e-b8d4-213a22bb1ec8"
    },
    {
        "author": "刘望之",
        "paragraphs": [
            "闻说南州异，寒来正月并。"
        ],
        "title": "句  其八",
        "id": "f20e2cdb-bcd2-4745-8a79-4321cbbbc1da"
    },
    {
        "author": "刘望之",
        "paragraphs": [
            "山遶郡楼秋过雨，月临池树晚生烟。"
        ],
        "title": "句  其九",
        "id": "b6f7451d-3dc0-4f14-928a-a2c21f47c2e9"
    },
    {
        "author": "刘望之",
        "paragraphs": [
            "便作稽山看，犀湖五月凉。"
        ],
        "title": "句  其一○",
        "id": "b54fed9b-00ff-4e66-8963-e48d64294c4b"
    },
    {
        "author": "陈知柔",
        "paragraphs": [
            "山花有空相，江月多清晖。",
            "野意写不尽，微吟浩忘归。"
        ],
        "title": "题山石",
        "id": "4caac6c1-ad7b-454d-9248-cf5dd62e9050"
    },
    {
        "author": "陈知柔",
        "paragraphs": [
            "巨石横空岂偶然，万雷奔壑有飞泉。",
            "好山雄压三千界，幽处常栖五百仙。",
            "云际楼台深夜见，雨中钟鼓隔溪传。",
            "我来不作声闻想，聊试茶瓯一味禅。"
        ],
        "title": "题石桥",
        "id": "0e553423-ce85-4a47-975f-ab4de09e99ca"
    },
    {
        "author": "陈知柔",
        "paragraphs": [
            "司马胸中着云梦，杜陵眼底盖干坤。",
            "吾衰不复论兹事，饱看孤帆落远村。"
        ],
        "title": "登巾山",
        "id": "6e4ae72f-9313-448b-84bf-66b4ed796a4f"
    },
    {
        "author": "陈知柔",
        "paragraphs": [
            "烟萝穿几重，柴车倦驱驾。",
            "忽寻钟磬音，山腰得僧舍。",
            "主僧闻我来，曳杖出相迓。",
            "揖我坐虚阁，登临欠台榭。",
            "老屋数椽余，风物自闲暇。",
            "古木出云杪，遥岑来竹罅。",
            "下临一泓水，涵光冷相射。",
            "但能了此生，未遽惭大厦。",
            "我本山中人，偶失学圃稼。",
            "为米聊复留，两同僧过夏。",
            "得舟家可浮，遇竹宅便借。",
            "是处皆南山，何必东篱下。",
            "悠悠去忘归，宁畏长官骂。",
            "松月苦留客，徘徊度清夜。",
            "明朝过桃溪，溪女莫相诧。"
        ],
        "title": "天台游山",
        "id": "ece88b8b-6da8-4342-9f06-b50715fdeb22"
    },
    {
        "author": "陈知柔",
        "paragraphs": [
            "行到山穷处，微茫岛屿青。",
            "百年多逆旅，万事一长亭。",
            "风雨晚潮急，鱼虾晓市腥。",
            "平生诵佳句，今见海冥冥。"
        ],
        "title": "次海上长亭村",
        "id": "f84bdbd5-8dd3-4081-81f4-39690d60b801"
    },
    {
        "author": "陈知柔",
        "paragraphs": [
            "古寺来投宿，云岩第几层。",
            "有诗堪供佛，无事且依僧。",
            "小阁泉喧枕，修廊雨暗灯。",
            "好峰看未足，梦绕碧崚嶒。"
        ],
        "title": "宿天台万年寺",
        "id": "906fbb42-3b1b-4fdd-bdca-326f8c5bfcfd"
    },
    {
        "author": "陈知柔",
        "paragraphs": [
            "别乘清名满世间，却来堂下植檀栾。",
            "已无俗物败人意，且与此君同岁寒。",
            "夜月半庭金影碎，秋风一枕玉声残。",
            "雁行吏退铃斋静，想见巍冠独倚阑。"
        ],
        "title": "题洪景伯通判清閟堂",
        "id": "ae0ad263-706d-4932-9c91-ccad8f3addc6"
    },
    {
        "author": "陈知柔",
        "paragraphs": [
            "斯文何罪窜南荒，来谒孤祠泪数行。",
            "恐有遗书藏坏壁，岂无哀赋吊沅湘。",
            "精神不受氛烟蔽，道义长涵日月光。",
            "四壁萧萧香火冷，何人能与作堂皇。"
        ],
        "title": "谒韩祠",
        "id": "af002946-e5fa-4bb7-8c64-ca7f5f0781c1"
    },
    {
        "author": "陈知柔",
        "paragraphs": [
            "层江波静鳄如扫，一亩寒阴禽自呼。",
            "莫把甘棠比韩木，令人洒涕共长吁。"
        ],
        "title": "韩木  其一",
        "id": "d7a97977-cccb-40c5-bb15-b393f3728ab7"
    },
    {
        "author": "陈知柔",
        "paragraphs": [
            "康成迹寄书带草，玄德祥标羽葆桑。",
            "名与此山俱不朽，何如烟杪鬰苍苍。"
        ],
        "title": "韩木  其二",
        "id": "7aff90ab-c615-4366-a45e-7f4ec03d0a81"
    },
    {
        "author": "陈知柔",
        "paragraphs": [
            "大雅寥寥不复还，如公几得古人全。",
            "格高枯淡复志赋，意到浑沦原道篇。",
            "赵子遗编今复乱，欧公校本孰能传。",
            "古音秘矣尤难识，聊与磨铅一究研。"
        ],
        "title": "读潮本韩集",
        "id": "b43e63e4-6929-49b6-bcda-2259d7f7d6f6"
    },
    {
        "author": "陈知柔",
        "paragraphs": [
            "多病登台今古情，菊花摇荡午凉生。",
            "山前木落石岩出，海上潮来秋渚平。",
            "野兴已随芳草还，归鞭更傍落霞明。",
            "愧无十丈开花句，独卧禅房心自清。"
        ],
        "title": "莲花峰",
        "id": "2e1a11d9-ac1d-4abf-a46e-888c2f25d106"
    },
    {
        "author": "陈知柔",
        "paragraphs": [
            "人境初无车马喧，卜居原得近姜村。",
            "山围古寺苔生砌，花落前汀潮打门。",
            "已许揭身如日月，不妨为客任干坤。",
            "清诗海内流传久，亭下空余石砚存。"
        ],
        "title": "题秦隐君祠次邓经略韵",
        "id": "58dc025a-4948-4111-9a60-cda24ddde060"
    },
    {
        "author": "陈知柔",
        "paragraphs": [
            "欲将兴废问洪钧，来谒孤坟独怆神。",
            "千载高风余凛凛，一池秋水自粼粼。",
            "门前帆影来天际，林杪钟声落海滨。",
            "此道寥寥今复振，不应渔水是东邻。"
        ],
        "title": "谒姜相坟次邓经略韵",
        "id": "059191e2-4a1a-437a-b112-97518aaa274d"
    },
    {
        "author": "陈知柔",
        "paragraphs": [
            "当年把臂入龙山，犹记相逢醉梦间。",
            "君似孤云了无碍，我如倦翼早知还。",
            "茅檐负日真成算，竹榻论诗整破颜。",
            "欲问太平真气象，夜来风月到松关。"
        ],
        "title": "环翠亭",
        "id": "acc35d21-3349-4e88-bf4a-fa4d0252ba3f"
    },
    {
        "author": "陈知柔",
        "paragraphs": [
            "追忆唯庵真可人，诗成咳唾笔如神。",
            "使登是阁一快扫，当有银钩铁画新。"
        ],
        "title": "涵清阁",
        "id": "9caf1772-e016-4250-a7e6-d325c70721a9"
    },
    {
        "author": "陈知柔",
        "paragraphs": [
            "木落洞庭秋。"
        ],
        "tags": [
            "洞庭湖"
        ],
        "title": "句",
        "id": "6412bde5-9e13-4a90-9b79-434d7fd51628"
    },
    {
        "author": "黄端",
        "paragraphs": [
            "虎脊初终枭獍飞，龙髯半落鬼神疑。",
            "行人二月登庐岭，点点骊珠欲洒碑。"
        ],
        "title": "诗一首",
        "id": "d35e0cc2-b690-44cf-96ea-8d92bcfa480e"
    },
    {
        "author": "黄然",
        "paragraphs": [
            "清音妙绝东坡老，方响名高太史公。",
            "水遶乌尤谈笑外，江连洪雅画图中。"
        ],
        "title": "题涪翁亭",
        "id": "1377a7cf-5be2-4d33-a98e-726feda6ebb9"
    },
    {
        "author": "王予可",
        "paragraphs": [
            "游山无处浣尘埃，出郭寻幽入翠苔。",
            "众水尽从双涧去，一峰元自五天来。",
            "行春人散题名在，坐夏僧闲听讲回。",
            "清磬一声猿鸟寂，石楠花落满经台。"
        ],
        "title": "题灵隐寺",
        "id": "fd9e9f34-e9b5-4da4-aa27-434ff493572e"
    },
    {
        "author": "王予可",
        "paragraphs": [
            "水曲朱门漪漾漫，一帘花雨月波寒。",
            "金闺背衬鸳鸯冷，春困秋千立画干。"
        ],
        "title": "宫词",
        "id": "a8c76947-e9f7-41de-ad11-8a815f5003e6"
    },
    {
        "author": "王予可",
        "paragraphs": [
            "翠雀衔云堕翠芜，砥峰倒影卧平湖。",
            "飞花不到穿帘月，高倚晴天一剑孤。"
        ],
        "title": "南园湖石",
        "id": "946eff52-db45-465c-9908-5ade78788dba"
    },
    {
        "author": "王予可",
        "paragraphs": [
            "寝处妆铅未卷钗，孤云花带月边来。",
            "六宫帘幕金鸾冷，露湿晨烟啄翠苔。"
        ],
        "title": "驯鹤图",
        "id": "0c09c1ff-d213-4779-a4cc-2ca7e4eaec13"
    },
    {
        "author": "王予可",
        "paragraphs": [
            "白露沙滩浸绿湄，小舟舣岸尚依稀。",
            "山回屏曲江连树，春锁人家深处归。"
        ],
        "title": "杂诗二首  其一",
        "id": "b754a484-2c81-4539-9680-e8c35f889cd7"
    },
    {
        "author": "王予可",
        "paragraphs": [
            "暗悲秋色素团团，一雨飘零飚霁寒。",
            "天浄长空烟敛处，彩虹金挂树头山。"
        ],
        "title": "杂诗二首  其二",
        "id": "1b9aada4-814e-4127-a152-4ec6760546a0"
    },
    {
        "author": "王予可",
        "paragraphs": [
            "红叶铺霜撼御阶，绣莲尘蹴衬罗鞋。",
            "袖沾莺翅调簧语，堕却衔翘入鬓钗。"
        ],
        "title": "宫体  其一",
        "id": "b969605c-4585-42de-945f-b0810f9c0fd2"
    },
    {
        "author": "王予可",
        "paragraphs": [
            "骄马金笼藉草归，翠鸾屏曲染红霏。",
            "凭栏山色春风里，唤得莺儿燕子飞。"
        ],
        "title": "宫体  其二",
        "id": "cece6311-fdac-410b-aa0f-01cb0b35c5bc"
    },
    {
        "author": "王予可",
        "paragraphs": [
            "石裂雯华渍月秋。"
        ],
        "title": "句  其一",
        "id": "81a9ad98-1bb0-44a5-b03d-4344d18ecf08"
    },
    {
        "author": "王予可",
        "paragraphs": [
            "壶树苔波月渍皴。"
        ],
        "title": "句  其二",
        "id": "0f051fd6-b458-4c75-97da-0d13e6ce8cde"
    },
    {
        "author": "王予可",
        "paragraphs": [
            "一壶天地醒眠小。"
        ],
        "title": "句  其三",
        "id": "49745e65-b977-4ad2-9414-4343f32b403e"
    },
    {
        "author": "王予可",
        "paragraphs": [
            "万叠云山飞小雁。"
        ],
        "title": "句  其四",
        "id": "e9f0df8e-52e0-4994-9620-cfff899d84f5"
    },
    {
        "author": "王予可",
        "paragraphs": [
            "风色偃貂裘。"
        ],
        "title": "句  其五",
        "id": "645c8d4c-a057-47a2-88df-4a846dad961f"
    },
    {
        "author": "王予可",
        "paragraphs": [
            "唾尖绒舌淡红甜。"
        ],
        "title": "句  其六",
        "id": "34537dcc-1c0f-412a-97c5-befeaab2e521"
    },
    {
        "author": "王予可",
        "paragraphs": [
            "金盆水不暖，翠雀啄晴苔。"
        ],
        "title": "句  其七",
        "id": "847b7036-802a-4855-843c-7ea9edfdb408"
    },
    {
        "author": "王予可",
        "paragraphs": [
            "凤蹴瑶华散，龙衔桂子香。"
        ],
        "title": "句  其八",
        "id": "4ae979d2-d0d1-42e4-8eb7-caae2de6dfa3"
    },
    {
        "author": "王予可",
        "paragraphs": [
            "一片冷截潭底月，六弯斜卷陇头云。"
        ],
        "title": "句  其九",
        "id": "e265bf09-5aae-4ea5-ab92-30897aee8e6e"
    },
    {
        "author": "王予可",
        "paragraphs": [
            "帘卷绿阴花外月，玉山冰雪醉扶翁。"
        ],
        "title": "句  其一○",
        "id": "dd2c7f98-cd55-42b8-bc87-3974669025e0"
    },
    {
        "author": "王予可",
        "paragraphs": [
            "啼鸟倒衔金羽舞，惊蛇斜傍玉帘飞。"
        ],
        "title": "句  其一一",
        "id": "9fb16519-1a6f-4ae9-a9a7-262882ffb7b7"
    },
    {
        "author": "王予可",
        "paragraphs": [
            "凤环捧席带香屏，鲸杯倚伎和云卷。"
        ],
        "title": "句  其一二",
        "id": "e431e7dc-9c11-4a6f-b1f4-9302c391e024"
    },
    {
        "author": "李子迁",
        "paragraphs": [
            "石鼎夜联诗笔健，布囊春醉酒钱粗。"
        ],
        "title": "句",
        "id": "82081573-d240-4519-8d2b-264ad133a10f"
    },
    {
        "author": "王秬",
        "paragraphs": [
            "当时孤论偶相同，终始知心每愧公。",
            "纔见安车延绮季，遽嗟石室祀文翁。",
            "百年公议分明在，一饷纷华究竟空。",
            "白发旧交衰甚矣，尚能留面对高风。"
        ],
        "title": "题王龟龄詹事祠堂",
        "id": "b08c593b-28cd-4470-98bb-4cbac19460b0"
    },
    {
        "author": "王秬",
        "paragraphs": [
            "君不见开元名相张九龄，岁寒松柏森苍鳞。",
            "胡尘澒洞言始验，世间回首思忠臣。",
            "堂堂魏公忠贯日，志欲平戎奖王室。",
            "归来无地展经纶，余事文章挥健笔。",
            "玉节朱轓两君子，不以交情变生死。",
            "共将新句纪遗编，留与山林续诗史。"
        ],
        "title": "题不欺室张魏公为王龟龄书也何子应赋诗",
        "id": "0f36b0c7-7c58-4560-b805-fee122d6415a"
    },
    {
        "author": "王秬",
        "paragraphs": [
            "新亭结构罢，隐见清湖阴。",
            "迹籍台观旧，气溟海岳深。",
            "圆荷想自昔，遗堞感至今。",
            "芳宴此时具，哀丝千古心。",
            "主称寿尊客，筵秩宴北林。",
            "不阻蓬荜兴，得兼梁甫吟。"
        ],
        "title": "登历下古城员外新亭二首  其一",
        "id": "7e582e95-48dd-4f79-ace1-df825aa3f389"
    },
    {
        "author": "王秬",
        "paragraphs": [
            "吾宗固神秀，体物写谋长。",
            "形制开古迹，曾冰延乐方。",
            "太山雄地理，巨壑眇云庄。",
            "高兴泊烦促，永怀清典常。",
            "含弘知四大，出入见三光。",
            "负郭喜粳稻，安时歌吉祥。"
        ],
        "title": "登历下古城员外新亭二首  其二",
        "id": "21d686dd-1cae-4b73-b147-461ee7b3c660"
    },
    {
        "author": "王秬",
        "paragraphs": [
            "危亭临霁景，金碧迥纷纷。",
            "天映中原气，山横万古云。",
            "夕阳寒未敛，孤鹜远犹闻。",
            "俯仰怀前哲，清樽为苾芬。"
        ],
        "title": "登绮霞亭",
        "id": "ba2e240b-9fed-4c64-9e3f-22be4c0c269e"
    },
    {
        "author": "王秬",
        "paragraphs": [
            "何时五亩成归计，来作邻翁伴艺林。"
        ],
        "title": "句  其一",
        "id": "f413fa5e-98d2-46c9-859a-2a9ffec64975"
    },
    {
        "author": "王秬",
        "paragraphs": [
            "柳色知春浅，钟声觉寺深。"
        ],
        "title": "句  其二",
        "id": "aab94da6-58d3-46a2-924f-f83395be0282"
    },
    {
        "author": "王秬",
        "paragraphs": [
            "避虎连村静，分鱼一市腥。"
        ],
        "title": "句  其三",
        "id": "60ab1903-9b20-4143-94b0-858dd27750b7"
    },
    {
        "author": "王秬",
        "paragraphs": [
            "羊角洞开风浩荡。"
        ],
        "title": "句  其四",
        "id": "c2570ee6-1217-47c1-aaed-46eb8459c352"
    },
    {
        "author": "释子深",
        "paragraphs": [
            "衲僧日日是好日，要行便行无固必。",
            "虚空天子夜行船，摩诃般若波罗蜜。"
        ],
        "title": "临终偈",
        "id": "f9b0a880-abe3-4ae5-b470-68df332840a5"
    },
    {
        "author": "黄补",
        "paragraphs": [
            "先生来潮南，先生一时屋。",
            "潮南得先生，潮南千载足。",
            "呜呼潮南俗亦淳，先生遗树今犹存。",
            "春山二月春鸟响，游人树底罗酒尊。",
            "尊残倚树初不语，暗觉山翁泪如雨。",
            "山翁之泪良可怜，我生不及元和前。",
            "元和万事已尘土，惟有岩边留此树。",
            "树本于人果何识，为是先生手亲植。",
            "先生一去今几秋，岩头满树春风浮。",
            "风从昨夜何懰慓，俨似当年祛鳄色。",
            "鳄鱼东遁不回头，一带寒江遶郡流。",
            "郡人向晚争归舟，树与江波相对愁。"
        ],
        "title": "韩木",
        "id": "306d824e-712f-41ba-a939-cbae2935e16e"
    },
    {
        "author": "曾协",
        "paragraphs": [
            "濯濯春月柳，低映金张宅。",
            "风光到飞絮，枝头少颜色。",
            "荣华岂不好，岁晚负赏识。",
            "坚贞自中心，君看松与柏。"
        ],
        "title": "拟古六首  其一",
        "id": "dd51d9e5-4db6-435e-a1d2-ace16bef03be"
    },
    {
        "author": "曾协",
        "paragraphs": [
            "幽窗射明月，寂寞闲素琴。",
            "朱弦不改调，抚弄无好音。",
            "文衣袭绿绮，明徽钿黄金。",
            "君恩一朝异，对此千恨深。"
        ],
        "title": "拟古六首  其二",
        "id": "565b3deb-720a-4ada-941e-3ce60dd8b676"
    },
    {
        "author": "曾协",
        "paragraphs": [
            "忆昨初离别，羞容不成歌。",
            "长袖未曾舞，尘埃生绮罗。",
            "君恩一言足，岁月岂在多。",
            "泽国多悲风，江湖易涛波。",
            "游子久行役，岁晏今若何。",
            "迢迢朱楼夜，数起瞻明河。",
            "不如长江月，素影常相过。"
        ],
        "tags": [
            "长江"
        ],
        "title": "拟古六首  其三",
        "id": "142023c4-b3c8-4e22-ad3f-d503507a267a"
    },
    {
        "author": "曾协",
        "paragraphs": [
            "迢迢千尺松，下有绿发龟。",
            "流膏穿厚地，配此凌云姿。",
            "隐见虽若殊，雪霜俱不移。",
            "置身苟得地，共保千岁期。"
        ],
        "title": "拟古六首  其四",
        "id": "705c77cb-a04b-40dc-a480-6e6a12aceab6"
    },
    {
        "author": "曾协",
        "paragraphs": [
            "孤峰鬰嵯峨，千古常峻峙。",
            "下有回环水，流浪无定止。",
            "如何深远意，尽寄七弦里。",
            "妾意极高山，君心甚流水。"
        ],
        "title": "拟古六首  其五",
        "id": "004826ca-25bc-4d8b-8e4d-e6325e77a14c"
    },
    {
        "author": "曾协",
        "paragraphs": [
            "日月无时停，飘忽成隆冬。",
            "烟云惨不舒，暮雪陵飚风。",
            "永怀皲瘃忧，藉此衣褐重。",
            "蛰虫逐微暖，地底度岁穷。",
            "饮啄却外物，一气常自充。",
            "人貌肖天地，不能保微躬。"
        ],
        "title": "拟古六首  其六",
        "id": "99d9bace-2fbe-455c-ac74-e0da04bc460a"
    },
    {
        "author": "曾协",
        "paragraphs": [
            "结客少年场，定交杯酒间。",
            "相倾在意气，握手出肺肝。",
            "仓皇夜扣门，然诺曾不难。",
            "所至足宾客，後乘车班班。",
            "鄠杜走马归，百万供一餐。",
            "路人侧目视，仇家骨常寒。",
            "红尘一箭飞，大索喧长安。",
            "可笑愚儒生，相逢话辛酸。"
        ],
        "title": "拟结客少年场",
        "id": "19775651-7820-4615-a008-1cccd01c9490"
    },
    {
        "author": "曾协",
        "paragraphs": [
            "宦游非所安，举足常徊徨。",
            "官事似马曹，自谓真漫郎。",
            "犹惭上官前，簪裳久低昂。",
            "归辄痛扫溉，草木有幽香。",
            "但令眼中青，不问眉间黄。",
            "何期逢故侯，一见心清凉。",
            "扬袂指乡国，矫翼西南翔。",
            "危言气峥嵘，高怀涕淋浪。",
            "更怜凡草木，欲置桃李场。",
            "作诗借光辉，此意宁可忘。"
        ],
        "title": "和唐使君秬古风二首  其一",
        "id": "b402a16d-abf5-4fce-bdd4-47295703a6fb"
    },
    {
        "author": "曾协",
        "paragraphs": [
            "志士身许国，夫岂慕高爵。",
            "感慨九重恩，领受千里托。",
            "安边志获就，解印良亦乐。",
            "厚禄弃千钟，壮气横六幕。",
            "造朝吐奇论，投合期契钥。",
            "终焉谩喋喋，远意谁领略。",
            "琳馆返高卧，铃斋休画诺。",
            "拟寻一亩宫，未办千金橐。",
            "松楸已在眼，阡陌想交错。",
            "回头长安日，倾心比葵藿。"
        ],
        "title": "和唐使君秬古风二首  其二",
        "id": "c4ab2e97-7ff5-44f4-8041-78ec0bb20441"
    },
    {
        "author": "曾协",
        "paragraphs": [
            "春风扇微和，散入桃李场。",
            "枯枿受披拂，处处生辉光。",
            "有客事行役，起柁凌官塘。",
            "浮家入烟浪，琴书粲成行。",
            "旁有玉颊人，妙指出宫商。",
            "主人志超俗，心胸莹琳琅。",
            "但使秋月明，岂虑浮云翔。",
            "富贵恐不免，赋予元有常。",
            "善保万金璧，毋遗轻毁伤。",
            "岂无山径蹊，徐步遵康庄。"
        ],
        "title": "送汪汝冯沿檄造朝",
        "id": "a975beba-4d95-450b-83b1-05c9c1cb75e9"
    },
    {
        "author": "曾协",
        "paragraphs": [
            "一气散万有，飞潜异形姿。",
            "乌鹄自昔然，羽翼不可移。",
            "颖也衣褐徒，斓斑乃其宜。",
            "今兹独何事，皓皓涅不淄。",
            "毳毛玉雪如，整整机上丝。",
            "无乃真得僊，传载非诡辞。",
            "骑蟾入广寒，成此一段奇。",
            "长生侣素娥，不受尘土羁。",
            "祇应得得来，隐见必其时。",
            "往牒纪创见，奕奕登瑞旗。",
            "退之号崛强，雄夸见文词。",
            "君侯过人行，精神动皇祇。",
            "屡供平反笑，长咏南陔诗。",
            "异物自来驯，不起山林思。",
            "霜月照庭户，晴云点阶墀。",
            "致此非好玩，于焉卜期颐。",
            "上堂问起居，秀色增两眉。"
        ],
        "title": "陈晞颜获玉兔甚奇邀予赋诗",
        "id": "a4598227-2388-4566-a5db-0b437ebb07f4"
    },
    {
        "author": "曾协",
        "paragraphs": [
            "今人竞图南，朗朗百间屋。",
            "夫子胡不然，向晦一窗足。",
            "北窗吾亦爱，尝谓所乐独。",
            "岂知交游中，昌歜或同欲。",
            "光澄穷永昼，风远宜三伏。",
            "诵书音和平，高卧梦清熟。",
            "吟诗与作赋，未觉环堵蹙。",
            "心安尔许宽，六合寄一粟。",
            "闲听飞雨洒，静看游蜂触。",
            "一笑知莫逆，排闼不待速。"
        ],
        "title": "邓器先北窗",
        "id": "51242937-3632-4cab-a49f-0d786586aeff"
    },
    {
        "author": "曾协",
        "paragraphs": [
            "酒余共逍遥，散步升高冈。",
            "万物困霜雪，岁晏俱老苍。",
            "江山一临眺，志欲凌八荒。",
            "青霞傥见分，谁能束冠裳。"
        ],
        "title": "次韵李粹伯登镇江倅厅富览亭",
        "id": "88e21c0f-7d2a-4655-a049-04ed53aeba43"
    },
    {
        "author": "曾协",
        "paragraphs": [
            "天道有消息，物理兼屈伸。",
            "鸟匿定将击，龙蛰以存身。",
            "卷舒虽不同，为用常相因。",
            "老聃晞发时，恝然似非人。",
            "肢体尚可堕，外物真埃尘。",
            "信知犹龙姿，涵养知几春。",
            "寂寥千载下，裔孙岂其伦。",
            "磊落感意气，峥嵘富精神。",
            "乃以晦自居，悠然返天真。",
            "渔樵欲争席，鸥鸟行相亲。",
            "形谍不可掩，眉端已津津。",
            "风云一朝便，垂天起潜鳞。"
        ],
        "title": "题李粹伯晦庵",
        "id": "b3a6131d-0423-4306-99a1-f0bbba541316"
    },
    {
        "author": "曾协",
        "paragraphs": [
            "青山如君子，臭味我族类。",
            "向来傲官府，正自恶俗吏。",
            "主人清且贤，菽水无虚伪。",
            "胸次尘滓尽，端可肖人意。",
            "轩窗自罗列，献此重叠翠。",
            "公余一隐几，举目穷幽事。",
            "昔为幕中宾，妙语了同异。",
            "孰堪畏栖迟，胜境配高义。",
            "要从孺子濯，不逐众人醉。",
            "呤哦坐书丛，袖手太阿利。",
            "沈侯负能名，二绝一言蔽。",
            "聊同座右铭，此语君莫坠。"
        ],
        "title": "王炎弼安吉丞厅真清轩和沈文伯韵",
        "id": "cd4ca93d-0cf1-4fda-9eb5-9646905a3dd4"
    },
    {
        "author": "曾协",
        "paragraphs": [
            "北风号乔林，万象无容姿。",
            "高标自有时，正与冰雪宜。",
            "老干俨枯木，疎花粲横枝。",
            "刻玉费天巧，不为俗眼窥。",
            "托质在空谷，清高终见知。",
            "论功鼎鼐间，枝头子离离。"
        ],
        "title": "江梅",
        "id": "540f65aa-1d5c-4013-8bbd-f59ebbe8612e"
    },
    {
        "author": "曾协",
        "paragraphs": [
            "小树列仙质，翛然道家装。",
            "雪帔挂浅绛，铢衣曳微黄。",
            "清风一披拂，芝兰让幽香。",
            "老子专鼻观，此花正相当。",
            "就令困霜雪，肯受泥涂伤。",
            "题评得名字，诗人惜辉光。",
            "虽无调鼎实，不作时世妆。"
        ],
        "title": "蜡梅",
        "id": "423fb257-8cee-4612-ba4a-e74622426f73"
    },
    {
        "author": "曾协",
        "paragraphs": [
            "平生尚幽僻，尘务百不省。",
            "屡从松竹游，身闲爱官冷。",
            "何知事大缪，穷日厌鞭打。",
            "抽身对佳客，屣倒冠不整。",
            "吏徒环顾人，为我忍俄顷。",
            "匆匆上马揖，语略意已领。",
            "新诗满怀袖，璀璨吐光景。",
            "归来坐明月，万象入清境。",
            "风林起惊鹊，闲窗散花影。",
            "吟哦不成寐，尽此良夜永。"
        ],
        "title": "章季子携所作乐府来以诗谢之",
        "id": "4aa17ea6-0a16-48f3-a870-d45fdb6bd447"
    },
    {
        "author": "曾协",
        "paragraphs": [
            "吾先圣人徒，游夏同渊源。",
            "孝友与忠信，入道先本根。",
            "下视晋楚富，商歌满干坤。",
            "一唯了万事，伋轲继师尊。",
            "至今百世後，家法要不烦。",
            "近数高曾来，洁身等玙璠。",
            "当时天下士，白首称曾门。",
            "世掇太常第，自致冕与轩。",
            "养禄到北堂，孝哉无间言。",
            "犹悲鲤庭空，遗恨终自吞。",
            "至我壮无成，浪使岁月奔。",
            "文科始不嗣，媿此朱两轓。",
            "赖汝念祖烈，先登倡诸孙。",
            "寂寥四十载，重拜雨露恩。",
            "吾年独天假，将雏见飞翻。",
            "腼颜幸一洗，积德惭九原。",
            "三年作尉归，横经处侯藩。",
            "孤城山水稠，草木霜不蕃。",
            "官闲身无事，旧书可重翻。",
            "故职在六经，绪业勤讨论。",
            "避堂舍翁媪，齿在发未髠。",
            "不忧俸酸寒，罗列奉晨飧。",
            "公黉沸弦诵，私室合箎埙。",
            "气完万物轻，始验中所存。",
            "结屋将乐此，不换钟鼓喧。",
            "爱汝此乐地，老苍离童昏。",
            "朱金了无慕，况乃纨绮繁。",
            "真趣出自然，盎盎如春温。",
            "名斋怜汝志，可使薄俗敦。",
            "此乐吾家无，诗之劝仍昆。"
        ],
        "title": "题大儿新安官舍三乐斋",
        "id": "c3824c49-c3c9-4413-8cd5-5b0d7419e087"
    },
    {
        "author": "曾协",
        "paragraphs": [
            "会心足胜侣，暇日访春色。",
            "慵寻剡溪榜，厌曳永嘉屐。",
            "名园可徘徊，胜概在咫尺。",
            "峰峦起平地，村落堕城壁。",
            "梅横前岭峻，柳列长堤直。",
            "最爱临水亭，欲背依山石。",
            "沉沉想潜鳞，铮铮听仙弈。",
            "初无杖屦劳，具享山林适。",
            "一尊供笑语，四座列豪逸。",
            "规摹西洛旧，髣髴香山昔。",
            "爱酒太白狂，耽诗少陵僻。",
            "始静姑纵谈，中喧或争席席。",
            "残钟咽林际，新月挂檐隙。",
            "饮散兴未厌，人归境愈寂。",
            "何必记昔游，虚空了无迹。"
        ],
        "title": "饮沈氏园得僻字",
        "id": "ab553b1e-719c-4dfd-89e5-cbaccd41c3c3"
    },
    {
        "author": "曾协",
        "paragraphs": [
            "我始来相居，谈公口澜翻。",
            "平生惊人句，笔力正始间。",
            "古人不可作，因君见班班。",
            "矍然起懦庸，褰裳撼诗关。"
        ],
        "title": "送邓器先赴罗田尉五首  其一",
        "id": "f5de6f6c-0281-4323-8f60-47e6f0f83b86"
    },
    {
        "author": "曾协",
        "paragraphs": [
            "吾乡旴江西，流转半天下。",
            "梦为故国游，流涕指丘社。",
            "漂萍偶同止，风力巧相借。",
            "感君声气似，剪烛对清夜。"
        ],
        "title": "送邓器先赴罗田尉五首  其二",
        "id": "d8d41fb6-8dda-4504-92a2-b1a970107f23"
    },
    {
        "author": "曾协",
        "paragraphs": [
            "之子抱奇器，弹冠始兹年。",
            "邑人望风度，夫岂南昌仙。",
            "乐土风俗淳，吠犬申旦眠。",
            "弓刀无可试，斑衣日蹁跹。"
        ],
        "title": "送邓器先赴罗田尉五首  其三",
        "id": "67ec9531-7c62-4526-8755-9fe87faf7e51"
    },
    {
        "author": "曾协",
        "paragraphs": [
            "古郡有奇观，祖祖灯相传。",
            "子来後往哲，青山古依然。",
            "纷纷簿领中，深观常安然。",
            "但使内外尽，饥餐困须眠。"
        ],
        "title": "送邓器先赴罗田尉五首  其四",
        "id": "953da322-65f5-415d-92a4-be9b1dbfcaca"
    },
    {
        "author": "曾协",
        "paragraphs": [
            "君齿余四十，见推十年兄。",
            "惊呼昔安在，相逢太晚生。",
            "坐语未及尽，风帆忽遐征。",
            "愿君怀此都，吾庐始经营。"
        ],
        "title": "送邓器先赴罗田尉五首  其五",
        "id": "d39fa461-4676-4fbf-94ad-938420d1e753"
    },
    {
        "author": "曾协",
        "paragraphs": [
            "往年际风云，濯濯春月柳。",
            "俊气横九天，下笔蛟龙走。",
            "岁晚收其实，落落坚且久。",
            "澹然松桧质，不为霜雪朽。"
        ],
        "title": "送赵德庄右司赴江东漕八首  其一",
        "id": "d055d0da-e48f-446d-bab1-ff4947db8d53"
    },
    {
        "author": "曾协",
        "paragraphs": [
            "轩盖事朝谒，阊阖方晨趋。",
            "霜露怀松楸，慨然赋归欤。",
            "确志感清衷，载以使者车。",
            "往宣问事条，勿但安田庐。"
        ],
        "title": "送赵德庄右司赴江东漕八首  其二",
        "id": "256fba1d-21c3-4315-812b-a7e77d836173"
    },
    {
        "author": "曾协",
        "paragraphs": [
            "正色立公府，嘉谋赞岩廊。",
            "材华动人主，咫尺鸳鹭行。",
            "掉头不肯住，清宵梦沧浪。",
            "丈夫贵勇决，养此百炼刚。"
        ],
        "title": "送赵德庄右司赴江东漕八首  其三",
        "id": "9b8a77b8-043e-4aa2-bacb-f609bdbab288"
    },
    {
        "author": "曾协",
        "paragraphs": [
            "行迈未为远，两州东西都。",
            "中天敞华阙，鱼钥黄金铺。",
            "山川俨形势，貔貅凛戈殳。",
            "正须埋轮手，先声震江吴。"
        ],
        "title": "送赵德庄右司赴江东漕八首  其四",
        "id": "7a409571-0584-42d7-b2b3-bec3b2b0e752"
    },
    {
        "author": "曾协",
        "paragraphs": [
            "建业一都会，由来帝王畿。",
            "旷哉怀古心，陈迹犹依依。",
            "当年王谢家，青紫满乌衣。",
            "万事一丘土，简策徒是非。"
        ],
        "title": "送赵德庄右司赴江东漕八首  其五",
        "id": "d04cf363-0619-42fa-b422-bae4827f78d2"
    },
    {
        "author": "曾协",
        "paragraphs": [
            "饱学兼内外，超然悟空无。",
            "是身任东西，干坤一蘧庐。",
            "目前谩纷纭，一致总万殊。",
            "良欲行世间，不效山泽癯。"
        ],
        "title": "送赵德庄右司赴江东漕八首  其六",
        "id": "e3aa2537-43ef-487f-9e80-7246404cc89d"
    },
    {
        "author": "曾协",
        "paragraphs": [
            "乡来远门墙，引睇想光辉。",
            "宦游偶相值，间关得因依。",
            "都门送星轺，依然寸心违。",
            "勿为贾胡留，速书季子归。"
        ],
        "title": "送赵德庄右司赴江东漕八首  其七",
        "id": "56ba0ccf-de5d-4726-a85f-1ff748c8fa0d"
    },
    {
        "author": "曾协",
        "paragraphs": [
            "我公廊庙姿，当为济时霖。",
            "生材必有用，应物初无心。",
            "异时百僚上，金貂耀华簪。",
            "富贵恐不免，易退其自今。"
        ],
        "title": "送赵德庄右司赴江东漕八首  其八",
        "id": "b3c36500-6aca-417d-8878-5fea569bc031"
    },
    {
        "author": "曾协",
        "paragraphs": [
            "贪夫居奇货，什袭藏结绿。",
            "宁知十五城，不救卞和足。",
            "岂如嗜石人，丘壑在胸腹。",
            "不知连城价，但赏数峰蹙。",
            "长公仙去後，兵马遂南牧。",
            "尤物落何许，心知委沟渎。",
            "何期超世贤，爱石不爱玉。",
            "夜半负之走，包裹随窜伏。",
            "一朝返窗几，时清端可卜。",
            "李虎初平羊，案上纷相逐。",
            "峥嵘幸无恙，不问牛马谷。",
            "赵侯天机异，阅世轻嗜欲。",
            "好奇与嗜利，达观均一曲。",
            "正恐便弃置，就赏君宜速。"
        ],
        "title": "赋赵有翼仇池石次沈正卿用苏翰林韵",
        "id": "3793c19e-df07-477a-8b41-fd578f01eca8"
    },
    {
        "author": "曾协",
        "paragraphs": [
            "江南雨无时，桃李迹已陈。",
            "有客念江湖，别乘陪朱轮。",
            "明德先九族，恩殊在廷臣。",
            "惟公真龙种，眉宇犹津津。",
            "不受膏粱昏，辞章动枫宸。",
            "合着玉笋班，冠冕朝大昕。",
            "去丞股肱郡，要此骨肉亲。",
            "萧萧霅水乡，溪山绕城闉。",
            "空光缬纹乱，倒影图画新。",
            "金石富文墨，烟波多隐沦。",
            "坐想贤使君，迎笑均凭茵。",
            "席间荀陈俱，会此主与宾。",
            "陈榻对清夜，潘舆行莫春。",
            "拄颊爱爽气，挥毫咏风苹。",
            "远近入题品，苍翠生精神。",
            "我忘鸥鸟盟，低徊践香尘。",
            "因子动归兴，诘旦车当巾。"
        ],
        "title": "送赵有翼通守吴兴",
        "id": "0cf1c6fa-e731-4238-b592-1f11b77f3c60"
    },
    {
        "author": "曾协",
        "paragraphs": [
            "兰陵为郡更齐梁，地望卓荦闻四方。",
            "清班诜诜储材良，相踵往佩太守章。",
            "宪公遗爱初未忘，当时瑞露今名堂。",
            "于兹辽辽几星霜，此邦复得尚书郎。",
            "政似古人天降祥，揭榜华屋遥相望。",
            "使君燕寝东西厢，岭梅林林分两傍。",
            "春事已退堕渺茫，调羹有实升庙廊。",
            "叶间奇葩忽芬芳，缥白异状中有香。",
            "襞绩千叶成花房，天公好善善必彰。",
            "故出瑞物非其常，此花颜色见未尝。",
            "浴以沆瀣宵瀼瀼，炯如珠玑缀琳琅。",
            "蜂房割蜜蔗流浆，邦人欢呼走且僵。",
            "我公中心念丁黄，抚摩凋瘵还耕桑。",
            "天锡嘉瑞不肯当，尽掇鉅美归圣皇。",
            "公岂我留返鹓行，但有盛事存甘棠。"
        ],
        "title": "寄题兰陵郡斋梅露堂",
        "id": "eee87a05-fd8d-43f2-9a43-8fd2f6ee4c8f"
    },
    {
        "author": "曾协",
        "paragraphs": [
            "君侯昂然百夫雄，近之和气如春风。",
            "扬眉高论多折衷，众人敛衽称名通。",
            "发为诗章灿璧琮，气豪笔健敏且工。",
            "口占欲使十手供，春云容与朝霞烘。",
            "肯如空阶号秋虫，槁项岩穴甘老穷。",
            "是将织文裨衮龙，润色造化分天功。",
            "奏之清庙流笙镛，宜使正笏趋槐枫。",
            "发舒平生学古胸，时吐奇论惊羣公。",
            "久矣高门映衰宗，金兰投分自诸翁。",
            "我尝联曹愧凡庸，竭蹶道上昔所同。",
            "朔雪扑面花蒙茸，六龙先路如云从。",
            "重来苕溪奉从容，好若胶漆始且终。",
            "先後唱和如歌钟，君还清班朝九重。",
            "我将毂下居治中，他时涉笔朱墨丛。",
            "已见矫翼凌长空，一笑道旧双颊红。"
        ],
        "title": "送赵有翼监丞造朝供职",
        "id": "28b803cc-fc8d-4e43-96e8-c6e7edb3894a"
    },
    {
        "author": "曾协",
        "paragraphs": [
            "阴阳持权或赢缩，运气循环更剥复。",
            "忽惊寒凛袭重裘，元是祥霙散平陆。",
            "登山不觉屐齿折，索酒仍催葛巾漉。",
            "萧条贫居马为二，瑟缩冻坐龟藏六。",
            "挥毫谩诧句中眼，对案常逢食无肉。",
            "未谋南亩五百弓，浪说朱轮三十辐。",
            "且欣膏润入郊原，为拯黔黎出沟渎。",
            "敢将固陋测帝心，概想生灵皆子育。",
            "将春欲放草木叶，成岁先须天地肃。",
            "伊余平生贪静胜，有此一廛从穆卜。",
            "应怜此地久憔悴，端向吾庐增煜煜。",
            "巧随高下缀琪树，任逐横斜落云屋。",
            "尘缘顿觉一羽轻，诗句但惊翻水速。",
            "坐令欢意荡愁思，仍遣时寒破常燠。",
            "嵇康醉状耸危石，卫玠羸姿立修竹。",
            "排来一一尽连璧，环立诜诜皆冠玉。",
            "晚风徐韵仍佩环，枯木无心亦冠服。",
            "晓连青女增粲粲，夜映金波兼穆穆。",
            "遮藏春色失斓斑，漏泄梅花有芬馥。",
            "掀髯一笑万事空，细读君诗倒醽醁。"
        ],
        "title": "次翁士秀喜雪长咏",
        "id": "4444ba22-0e41-48d6-a453-13837d40397d"
    },
    {
        "author": "曾协",
        "paragraphs": [
            "尚记东郊千顷白，夜不闻声晓盈尺。",
            "飘洒速若赴敌兵，密阵横空谁督责。",
            "且从膏泽落田畴，不厌寒威凌枕席。",
            "朅来重见冻云凝，似欲飞花袭遗迹。",
            "起寻藜杖行东皋，麦陇芊芊凈摇碧。",
            "平生殷雷转空肠，此日准拟千仓积。",
            "老农甚喜天破悭，尊酒相携慰疲剧。",
            "土膏渗漉入锄犂，丁宁孙子耕须力。",
            "劝农使君软语多，莫待官侬费鞭策。",
            "人言回天古所难，坐变乐岁须臾间。",
            "丈夫行志自其所，会作一朝黄鹄举。"
        ],
        "title": "次韵翁士秀雪再作",
        "id": "9dfe73bd-1a3a-479f-93c0-41f69baa0cd1"
    },
    {
        "author": "曾协",
        "paragraphs": [
            "我家门户潇洒侯，渭川千亩封君俦。",
            "自应秀气到儿女，骨格凛凛含清秋。",
            "向来玉立蹄轮道，已解使人除热恼。",
            "事君为取冰雪清，岂是与君相媚好。",
            "人生用舍元有时，秋堂挂壁何足悲。",
            "不是短檠长弃置，会与夏簟还相宜。"
        ],
        "title": "和裘父侄季狸竹夫人歌",
        "id": "7ad2ec59-6132-4859-b967-62624e60ae56"
    },
    {
        "author": "曾协",
        "paragraphs": [
            "天工着意初放花，三英凛凛真一家。",
            "镂冰点酥更团蜡，始信功深解生物。",
            "临风却嗅心自知，粲兮粲兮哦古诗。",
            "几年刻玉但成叶，一笑真同长康绝。",
            "得非仙种来神山，为伴老子终朝眠。",
            "岁寒得友不忍去，且对众香勤觅句。",
            "鼎分风月俱可人，如陈窦刘人所君。",
            "诗场战罢戢干越，尽扫色尘歌一钵。"
        ],
        "title": "周知和以苏陈倡和韵赋水仙江梅蜡梅三种花谨次韵",
        "id": "ace706e8-f17c-4598-976c-5362bec83175"
    },
    {
        "author": "曾协",
        "paragraphs": [
            "道人钟情独此花，封植绝类富贵家。",
            "毋令攀折强封蜡，精神顿减非生物。",
            "五陵少年那得知，气使造化须新诗。",
            "春工未遍裁云叶，但赋贡金品皆绝。",
            "公家甥舅如玉山，清夜秉烛愁花眠。",
            "一朝奉节公驰去，又叠阳关断肠句。",
            "谁专此花蒋径人，公自无愧面觐君。",
            "来诗声调转清越，谬对霜钟扣铜钵。"
        ],
        "title": "周知和李粹伯一再和钵字韵诗益工勉继元韵",
        "id": "18656e7f-c564-4403-ba5e-93dc8d788764"
    },
    {
        "author": "曾协",
        "paragraphs": [
            "一间何阔昔未有，拟遣苍头问安否。",
            "果然示疾毗耶城，静看医方出吾肘。",
            "平生豪气干青云，客疾来侵岂能久。",
            "已知筋力却几杖，复见精神照窗牖。",
            "花时倏忽风雨过，无语酬春愧颜厚。",
            "管城端复束高阁，公不自倡谁为首。",
            "俄惊肆笔出大篇，聊示作家三昧手。",
            "我今方觉疾病婴，岂是同生值阳九。",
            "镜中华发略相似，材具超人定非偶。",
            "公今阔步蹑中朝，顾我一麾方出守。",
            "如何江湖大国楚，笑谓曹郐言地丑。",
            "似矜断木欲青黄，宁有长松生培塿。"
        ],
        "title": "次韵翁士秀病起",
        "id": "4339d770-4776-4c94-81c4-5b8ff3a3452f"
    },
    {
        "author": "曾协",
        "paragraphs": [
            "曲径穿深樾，支流旁小亭。",
            "鸟将云共远，天与树俱青。",
            "水色清堪掇，风声静可听。",
            "壁间余地在，落笔记曾经。"
        ],
        "title": "暮春杂咏八首  其一",
        "id": "619226a1-19ce-4d0b-a2a5-6204b75dbc47"
    },
    {
        "author": "曾协",
        "paragraphs": [
            "莲沼琼瑶堕，萱庭锦绣张。",
            "静闻人语好，闲爱水风凉。",
            "藜杖休行乐，蒲团且坐忘。",
            "沙禽相识惯，趯趯近胡床。"
        ],
        "title": "暮春杂咏八首  其二",
        "id": "693ed87d-862c-4b95-9214-eab6d8d7e599"
    },
    {
        "author": "曾协",
        "paragraphs": [
            "昼永常支枕，宾来旋整冠。",
            "日筛槐影细，风撼竹声干。",
            "壤沃耘耕少，人闲赋敛宽。",
            "近知田舍乐，不记昔为官。"
        ],
        "title": "暮春杂咏八首  其三",
        "id": "164b03bf-8598-4573-9159-76947c9db475"
    },
    {
        "author": "曾协",
        "paragraphs": [
            "客路清溪好，人家绿树间。",
            "凄凉何县雨，想像别州山。",
            "驯雀飞还下，游鱼去自还。",
            "儿曹了官事，天地一身闲。"
        ],
        "title": "暮春杂咏八首  其四",
        "id": "60052c29-4660-4600-b3ff-c3d7512e04eb"
    },
    {
        "author": "曾协",
        "paragraphs": [
            "目断江头树，襟披海上风。",
            "荷锄偕妇子，掷钓共儿童。",
            "晚筀关心碧，秋莲满意红。",
            "歌声何处起，舞手为年丰。"
        ],
        "title": "暮春杂咏八首  其五",
        "id": "fd460690-8490-4285-9f58-2f58db666faf"
    },
    {
        "author": "曾协",
        "paragraphs": [
            "信使频驱传，元戎罢枕戈。",
            "茅茨随处有，禾稼望中多。",
            "寓客时吴语，丰年半楚歌。",
            "泰然真乐土，谁为挽天河。"
        ],
        "title": "暮春杂咏八首  其六",
        "id": "4bf35598-5e05-4c10-9c0e-670026ec7354"
    },
    {
        "author": "曾协",
        "paragraphs": [
            "楚甸三千里，旌麾列大邦。",
            "渺弥连沃野，隐辚抱长江。",
            "此际藩王室，何人拥将幢。",
            "向来称下邑，国士有无双。"
        ],
        "tags": [
            "长江"
        ],
        "title": "暮春杂咏八首  其七",
        "id": "ba1b5ed9-019b-40c7-9312-164fc72fccd5"
    },
    {
        "author": "曾协",
        "paragraphs": [
            "隔岸连平野，邻家背短城。",
            "海风无日息，楚水照人清。",
            "有子能干禄，全家可代耕。",
            "饭余无一事，更觉胜平生。"
        ],
        "title": "暮春杂咏八首  其八",
        "id": "e82f05a7-6d1f-4da7-9258-dfdab3a4538b"
    },
    {
        "author": "曾协",
        "paragraphs": [
            "野客何为户，编非茅即蓬。",
            "松坚难阖辟，竹瘦谩牢笼。",
            "疎密殊无准，粗纤任不同。",
            "我常知善闭，宁向此矜功。"
        ],
        "title": "蓬户",
        "id": "8cc85671-2fcf-4dc8-ad9c-4022bf4831c8"
    },
    {
        "author": "曾协",
        "paragraphs": [
            "垂绅立朝着，智略胜吾丘。",
            "列戟分名郡，儿童说细侯。",
            "卷舒谁罣碍，中外且嬉游。",
            "闻说淮南守，天边又拜州。"
        ],
        "title": "王叔武示忠州张使君德远近诗次韵三首  其一",
        "id": "008a6c4b-36aa-4ab5-a605-0da9ac877090"
    },
    {
        "author": "曾协",
        "paragraphs": [
            "妙理居言外，高怀见酒边。",
            "无心千里奉，有意一灯传。",
            "柏树谁能指，虚空莫问年。",
            "炉香聊闭合，何处觅心田。"
        ],
        "title": "王叔武示忠州张使君德远近诗次韵三首  其二",
        "id": "0bc6e783-3172-45ff-9c22-cd5226e55469"
    },
    {
        "author": "曾协",
        "paragraphs": [
            "安心今得法，问道旧名庵。",
            "雅致追庞老，高风数泐潭。",
            "远公容入社，弥勒本同龛。",
            "寄语邦人道，丛林始罢参。"
        ],
        "title": "王叔武示忠州张使君德远近诗次韵三首  其三",
        "id": "e15d2430-f446-4817-a196-3da2dd29855a"
    },
    {
        "author": "曾协",
        "paragraphs": [
            "盛德逾人远，高谈造理深。",
            "保身元有道，应世了无心。",
            "别日更寒暑，交情隔古今。",
            "纸窗风雪夜，犹记掉头吟。"
        ],
        "title": "倪文举寺簿挽诗三首  其一",
        "id": "33b8456a-efec-463e-86a6-6b9821a18b16"
    },
    {
        "author": "曾协",
        "paragraphs": [
            "学植春同富，词源海样宽。",
            "细听朝士说，宜着侍臣冠。",
            "泉壤归何遽，容台席未安。",
            "苍旻如可问，不遣泪河干。"
        ],
        "title": "倪文举寺簿挽诗三首  其二",
        "id": "ab26c46f-bf0b-49cb-94c1-1976d8e7323a"
    },
    {
        "author": "曾协",
        "paragraphs": [
            "水国相从日，文场并进时。",
            "驽材元有限，逸驾自难追。",
            "方指青云路，俄闻薤露诗。",
            "鹏程千万里，却付称家儿。"
        ],
        "title": "倪文举寺簿挽诗三首  其三",
        "id": "a939c921-3f8a-4f5e-8e87-418e586ec500"
    },
    {
        "author": "曾协",
        "paragraphs": [
            "寄迹惊殊县，论诗得胜流。",
            "更容参往返，不恨此淹留。",
            "绝唱终三叠，长谣拟四愁。",
            "同游有陶谢，莫赋仲宣楼。"
        ],
        "title": "和韩子文",
        "id": "bd7078a6-489e-491d-81b3-d858bd9a4678"
    },
    {
        "author": "曾协",
        "paragraphs": [
            "此地详闻月旦评，精神英发气和平。",
            "胸蟠七泽波澜阔，骨斗九秋风露清。",
            "穷巷萧条从我老，半生怀抱向君倾。",
            "忽闻来促朝天骑，应记当年曳履声。"
        ],
        "title": "送李秀叔吏部拜命赴阙二首  其一",
        "id": "266769fe-b6de-4b99-8ec4-09ff741f1a3c"
    },
    {
        "author": "曾协",
        "paragraphs": [
            "君王念旧数星霜，驿骑风驰诏湿黄。",
            "阔步入趋天北极，旧班联践汉中郎。",
            "好行素志应须力，稳上青云不用忙。",
            "异日相从话功业，知无愧色沮刚肠。"
        ],
        "title": "送李秀叔吏部拜命赴阙二首  其二",
        "id": "0d0d47ea-2913-4abc-9976-ef9ff5f42c6b"
    },
    {
        "author": "曾协",
        "paragraphs": [
            "山川吞尽一壶中，未见先生芥蒂胸。",
            "要识广输藏粟粒，且将谈笑举针锋。",
            "橘中载酒初无碍，花里行车足有容。",
            "可但大千归眼界，网尘从此现重重。"
        ],
        "title": "李懋之壶中斋请赋诗",
        "id": "80f1a938-111d-43ae-aeca-15902c153ce0"
    },
    {
        "author": "曾协",
        "paragraphs": [
            "川原积岁阻交情，佳客常思置驿迎。",
            "花县论心尊俎乐，竹宫识面岁时惊。",
            "久知书作征南癖，更觉诗同东野清。",
            "却敛櫜鞬真退舍，君才屹立五言城。"
        ],
        "title": "次韵翁士秀见赠二首  其一",
        "id": "db1050a2-ed0e-4778-abf7-1825ba3e01f2"
    },
    {
        "author": "曾协",
        "paragraphs": [
            "兴来蹑履便追随，共约乘风汗漫期。",
            "述作正须陶令手，利名不上紫芝眉。",
            "名高似斗谁能挹，量大如渊不可窥。",
            "老去故交今绝少，高情倾盖乐新知。"
        ],
        "title": "次韵翁士秀见赠二首  其二",
        "id": "c933e5c7-e291-4e8b-bf0a-edf31b3cf9f9"
    },
    {
        "author": "曾协",
        "paragraphs": [
            "相逢此日胜平生，不厌搘筇数送迎。",
            "乐地共欣三径就，诗坛仍见一军惊。",
            "风飘柳线曾经染，雪着梅梢分外清。",
            "光景唤人无计奈，剩烦佳句破愁城。"
        ],
        "title": "再次前韵二首呈士秀  其一",
        "id": "7fe9c499-4504-4698-a466-5be31db1d71d"
    },
    {
        "author": "曾协",
        "paragraphs": [
            "锦囊惠我句增奇，赏会应须得子期。",
            "万顷渊深连渤澥，千寻巉刻对峨眉。",
            "心游旧简几忘食，家有名园不暇窥。",
            "谁报诗人春到了，屋山应有候禽知。"
        ],
        "title": "再次前韵二首呈士秀  其二",
        "id": "1b1a1faa-0d24-4bbe-a279-ac4b6cbca74c"
    },
    {
        "author": "曾协",
        "paragraphs": [
            "身闲官冷巧相如，草舍柴扉况并居。",
            "刮目尚为三日别，论心真胜十年书。",
            "屡烦折简催羸马，知有新妆出绮疏。",
            "兴发会须携短策，要看风味慰逃虚。"
        ],
        "title": "次韵汪汝冯见赠",
        "id": "34081d18-c79b-49a5-88ba-64b94ec0d68c"
    },
    {
        "author": "曾协",
        "paragraphs": [
            "已向幽居赋晚晴，欲经绝壁访神清。",
            "不忧五柳荒松菊，敢叹三闾带杜蘅。",
            "=无风月三千首，赖有丝桐一再行。",
            "谁似孔庭能父子，继挥高韵思如倾。"
        ],
        "title": "次赵有翼简徐圣可元韵",
        "id": "fc3a6d26-2d13-432d-86a4-ab073affadae"
    },
    {
        "author": "曾协",
        "paragraphs": [
            "诗翁高兴动新晴，未踏湖山句已清。",
            "领略风光初入眼，指麾泉石欲盱衡。",
            "屡传黼扆方图旧，应有锋车便趣行。",
            "莫向苕溪恋行乐，葵心元向太阳倾。"
        ],
        "title": "喜晴",
        "id": "d0425c07-0459-42d7-9866-393ede4088aa"
    },
    {
        "author": "曾协",
        "paragraphs": [
            "初收雨脚万丝悬，妙手谁人补漏天。",
            "佳月素华迷夜旦，好诗余味满中边。",
            "裴徊无奈谢希逸，齁䶎总输边孝先。",
            "见说百篇酬一斗，高门重见酒中仙。"
        ],
        "title": "李粹伯对月见怀次韵",
        "id": "cbbd25ff-53fb-4493-9b67-98b9a2160e55"
    },
    {
        "author": "曾协",
        "paragraphs": [
            "天上琼花次第垂，且教微霰向尘飞。",
            "玉糅重见娇飞燕，鹤舞初疑老令威。",
            "农事预知三径乐，钓舟遥忆五湖归。",
            "梦回陡觉衾裯薄，应是迷空一尺围。"
        ],
        "title": "王叔武示和人雪诗次韵二首  其一",
        "id": "13e9f98a-a5a2-4313-b5a3-48b688940357"
    },
    {
        "author": "曾协",
        "paragraphs": [
            "回瞻一色暮云垂，痴雀相看冻不飞。",
            "地辟烂银窥佛界，班连万玉想天威。",
            "轻明照日千山静，寒碧浮江一棹归。",
            "见说孤吟清到骨，知君不羡妓成围。"
        ],
        "title": "王叔武示和人雪诗次韵二首  其二",
        "id": "ad8ef693-3637-4959-b391-4e10c0e893fe"
    },
    {
        "author": "曾协",
        "paragraphs": [
            "邂逅江干得胜流，襟怀冰玉气横秋。",
            "相逢便及平生事，欲去知难苦死留。",
            "残漏寒灯催别酒，淡云微雨送行舟。",
            "虎头自是封侯骨，稳上青云莫倦游。"
        ],
        "title": "送薛士昭",
        "id": "c71ab1ad-8d02-43a6-a056-7eb9c177a933"
    },
    {
        "author": "曾协",
        "paragraphs": [
            "数点微明已露奇，解颜相见却先知。",
            "携壶拟醉无穷树，走马来看第一枝。",
            "照水意闲真我辈，酿寒云重正花时。",
            "自从亲识春风面，不信良工画有诗。"
        ],
        "title": "沈正卿示探梅诗次韵",
        "id": "53454636-5415-48ff-877f-75be30f2c92d"
    },
    {
        "author": "曾协",
        "paragraphs": [
            "独将春信报天涯，岂是无情定有知。",
            "巧占岁寒怜韵胜，冥搜诗句愧辞枝。",
            "松篁有约成三友，桃李争功彼一时。",
            "珍重休文三昧手，尽回佳处入清诗。"
        ],
        "title": "再次沈韵",
        "id": "c6056cb0-1969-4b59-b663-0784aa26dca9"
    },
    {
        "author": "曾协",
        "paragraphs": [
            "看梅常拟到参横，最爱微霜堕太清。",
            "轻棹幽探烦结约，繁花乱点要晴明。",
            "直须香里同扶杖，莫问尊前几举觥。",
            "谁向诗盟最先歃，定知一座自公倾。"
        ],
        "title": "正卿借韵招同社候雨霁访梅次韵",
        "id": "98c04ae7-43f8-4e77-9bb1-972a8a9ce511"
    },
    {
        "author": "曾协",
        "paragraphs": [
            "蚤闻天诏下江津，元是君王自赏音。",
            "阔步稳登霄汉路，借留难副士民心。",
            "缓歌共有留连意，别酒休辞潋滟斟。",
            "三节踵来公去後，空余离恨一江深。"
        ],
        "title": "总司官饯董少卿",
        "id": "b4d12cfe-5ca4-40d6-ad1e-29390e8b4cb0"
    },
    {
        "author": "曾协",
        "paragraphs": [
            "联翩连璧扣柴荆，剥啄初闻屣履迎。",
            "华衮借褒知不称，累珠入手见须惊。",
            "长篇势欲倾三峡，古调声堪被四清。",
            "聊遣世人知句法，君家元有谢宣城。"
        ],
        "title": "谢翁子履子进惠诗二首  其一",
        "id": "2b318b5e-4648-44b9-9fb7-821d681b43c6"
    },
    {
        "author": "曾协",
        "paragraphs": [
            "偶结茅茨一水湄，便从佳士得心期。",
            "可堪大老留青眼，更向诸郎识白眉。",
            "骥足方求千里附，豹文先许一斑窥。",
            "鹤鸣子和君家事，此乐外人那得知。"
        ],
        "title": "谢翁子履子进惠诗二首  其二",
        "id": "055b4bb3-5c32-4f60-a754-c2685f139b6c"
    },
    {
        "author": "曾协",
        "paragraphs": [
            "毫端万态斗森严，山比崇高粟比纤。",
            "学博自应前辈似，才多真可万人兼。",
            "心传家法书仍在，腹有成章笔未拈。",
            "雄辩纵横皆正论，却羞季子尚飞箝。"
        ],
        "title": "次韵谢郑仲南惠诗二首  其一",
        "id": "f48d442f-5e5e-47cb-8dbe-77d1de03ae49"
    },
    {
        "author": "曾协",
        "paragraphs": [
            "腰组归来且打乖，阖庐纔可着吾侪。",
            "可堪佳客寻衰迹，更着新诗起壮怀。",
            "枉对青山记排闼，好当红药咏翻阶。",
            "一从悟得惊人句，自悔枚皋赋似俳。"
        ],
        "title": "次韵谢郑仲南惠诗二首  其二",
        "id": "bb7bbb67-30c8-4bcd-b90c-8a010b93b02b"
    },
    {
        "author": "曾协",
        "paragraphs": [
            "为爱高门足凤麟，恂恂济济燕双亲。",
            "和声自得埙箎乐，巧思争裁锦绣新。",
            "句里直须希鲍谢，客来今复见荀陈。",
            "要知家法传无尽，更到垂髫总过人。"
        ],
        "title": "谢翁子亨惠诗",
        "id": "da9a8ae0-cdde-4001-a66f-61f53a54d5fa"
    },
    {
        "author": "曾协",
        "paragraphs": [
            "我曾魂梦到西南，翠碧相围远近山。",
            "睡觉不知身许远，神游却悔便求还。",
            "国家旧数两川最，人物尤胜二汉间。",
            "笑读君诗生羽翼，便如举目对孱颜。"
        ],
        "title": "谢蜀人侯君惠诗",
        "id": "19f7b23e-d5cf-49d1-bf6f-616d28067eb3"
    },
    {
        "author": "曾协",
        "paragraphs": [
            "宠数频烦色愈温，耐官丞相克家孙。",
            "川原迤逦提封阔，旌纛森严上将尊。",
            "心识古人风节似，望知前辈典刑存。",
            "春风草绿长淮凈，眼看频流雨露恩。"
        ],
        "title": "送向兄荆父帅维扬二首  其一",
        "id": "94db05a1-7b66-40e3-a79a-06510688adda"
    },
    {
        "author": "曾协",
        "paragraphs": [
            "大父曾开刺史天，固应陈迹尚依然。",
            "邦人却怪家风在，故老今推宅相贤。",
            "仗钺秉旄仍置使，轻裘缓带更安边。",
            "须知此日分忧重，更觉光荣掩後前。"
        ],
        "title": "送向兄荆父帅维扬二首  其二",
        "id": "efc69140-a057-4f92-936c-34bd37ae593f"
    },
    {
        "author": "曾协",
        "paragraphs": [
            "坐阅荣枯鸟过空，青冥谁解指行踪。",
            "柳边初见莺调舌，树底俄惊鹿养茸。",
            "称副闲身清昼永，装添静境绿阴浓。",
            "宫桃正倚东风醉，也逐回沟出九重。"
        ],
        "title": "和陈晞颜春尽思归二首  其一",
        "id": "6a156bdf-7532-45f7-b95f-bd97aa584cc3"
    },
    {
        "author": "曾协",
        "paragraphs": [
            "小白长红几番飞，清诗端为解愁围。",
            "莫贪藉草寻幽事，须念留花苦待归。",
            "杜酒政须常在手，沈腰元自不胜衣。",
            "织成春恨无穷尽，谁遣天孙不下机。"
        ],
        "title": "和陈晞颜春尽思归二首  其二",
        "id": "a4e344a9-4016-43f2-aba0-455a5391ae38"
    },
    {
        "author": "曾协",
        "paragraphs": [
            "水轩幽会六人同，夜色苍茫蜡炬红。",
            "淅淅好风天似水，纷纷高论气如虹。",
            "罚筹猬起觞无算，醉骨山颓榼屡空。",
            "却坐胡床看月上，对人楼殿有无中。"
        ],
        "title": "夜饮枕流次日以诗记陈迹",
        "id": "8e6fffd9-a6c8-4a04-b557-9bf99fc45ab5"
    },
    {
        "author": "曾协",
        "paragraphs": [
            "乞得微官本为闲，生憎簿领积如山。",
            "鼎来佳客无陶谢，向後微言到孔颜。",
            "安得朱弦起秋思，预愁清泪落阳关。",
            "壮怀醉里依然在，不信萧萧两鬓斑。"
        ],
        "title": "再饮枕流和王景文韵",
        "id": "0f389013-0b94-4d14-ade3-66a31ff3326e"
    },
    {
        "author": "曾协",
        "paragraphs": [
            "传业悬知臭味同，许时踪迹马牛风。",
            "莫夸今夕为何夕，不见吾翁对若翁。",
            "道旧几惊心欲折，问年俱恨鬓成蓬。",
            "只应饱学非同调，满箧新诗字字工。"
        ],
        "title": "昔先君子与司直兄相知文字间诸孤悬隔各未相闻一旦裘父侄惠然见访共道家庭旧好抚今念昔慨然伤怀因成小诗呈裘父",
        "id": "3dece67a-6a17-47be-b19c-17e12dc10405"
    },
    {
        "author": "曾协",
        "paragraphs": [
            "郢质由来迥不同，曾当巧匠运斤风。",
            "肯过异县寻痴叔，聊遣高谈慰病翁。",
            "骯脏吾甘老苕霅，飞腾君合上昆蓬。",
            "祇今已恨成名晚，好把文章问化工。"
        ],
        "title": "裘父见和复次韵",
        "id": "501d5aba-2ce1-4c85-ac9d-d40ddb2ecca2"
    },
    {
        "author": "曾协",
        "paragraphs": [
            "平生传业志诗书，常耻朱门衒绮襦。",
            "作意文场旋阁笔，强颜宦路亦分符。",
            "骎骎春意回平野，戛戛篮舆入画图。",
            "但恐相思劳小阮，想从烟际望重湖。"
        ],
        "title": "和裘父见赠二首  其一",
        "id": "f152e6d7-b3f1-443f-8d4d-a44f1907299a"
    },
    {
        "author": "曾协",
        "paragraphs": [
            "乡关重见慰余年，踉蹡迎门喜欲颠。",
            "先遣好诗陈曲折，更搜余论尽中边。",
            "尚勤药石论臣佐，莫向杯觞近圣贤。",
            "杜口不言穷达事，知君客疾不难痊。"
        ],
        "title": "和裘父见赠二首  其二",
        "id": "637437dd-6ac1-4814-93d3-46d9c82718e0"
    },
    {
        "author": "曾协",
        "paragraphs": [
            "适意平生水竹居，雌黄在手为藏书。",
            "久看英子声名早，常恐良朋过往疎。",
            "方喜安舆迎彩袖，忽惊平陌走丧车。",
            "青松翠柏新阡路，常使行人泪满裾。"
        ],
        "title": "俞义仲挽诗",
        "id": "6aebeb05-c9cd-4947-8e71-f640783a1eb5"
    },
    {
        "author": "曾协",
        "paragraphs": [
            "轩冕初期咳唾收，一官白首叹淹留。",
            "已嗟游宦骞腾晚，遽遣功名取次休。",
            "中寿不令周甲子，遗编曾拟传春秋。",
            "未应埋没随黄壤，定作骑鲸汗漫游。"
        ],
        "title": "邵衮臣挽诗二首  其一",
        "id": "cb4d6c5b-c375-4962-a18b-1257da703887"
    },
    {
        "author": "曾协",
        "paragraphs": [
            "幼年耆旧识东床，壮岁名喧翰墨场。",
            "老去里闾推闻望，向来士子诵文章。",
            "芊绵宿草悲春尽，牢落佳城怨夜长。",
            "赖有集贤多故旧，笔端三绝刻琳琅。"
        ],
        "title": "邵衮臣挽诗二首  其二",
        "id": "5849a6a3-77a2-40ac-916d-05f8fb9c4198"
    },
    {
        "author": "曾协",
        "paragraphs": [
            "乱云将雨趁狂风，扫溉氛埃瞬息中。",
            "指点山川开凈绿，按行花草失欹红。",
            "槐榆改火年年事，箫鼓迎神处处同。",
            "自是平生观物化，不因春去始知空。"
        ],
        "title": "寒食雨霁",
        "id": "35daba2b-b389-4b43-be48-86c3f0588208"
    },
    {
        "author": "曾协",
        "paragraphs": [
            "自从幽处得官居，不向良工觅画图。",
            "青绕帘帷山极望，冷侵庭户水平铺。",
            "渔歌历历来天外，帆影飞飞入坐隅。",
            "俸粟有余公事少，卧听风雨落江湖。"
        ],
        "title": "湖山堂",
        "id": "7b8bd8a3-9cd4-430d-a8ab-d20b4434eb13"
    },
    {
        "author": "曾协",
        "paragraphs": [
            "卫公精爽故依然，陈迹凄凉不记年。",
            "亭远谩传曾起草，楼高无复见筹边。",
            "新铭初勒风烟上，旧观都忘岁月迁。",
            "从此南徐矜胜概，美谈留与後生传。"
        ],
        "title": "卫公堂二首  其一",
        "id": "5a326f7c-b3fa-449c-ae4d-02ccb5cda07c"
    },
    {
        "author": "曾协",
        "paragraphs": [
            "寥寥相望两邦君，冰雪襟怀锦绣文。",
            "身见共夸新令尹，名高犹榜故将军。",
            "神交顿觉千年近，心远初无一间分。",
            "只有玄谈探佛海，坐倾端复掩前闻。"
        ],
        "title": "卫公堂二首  其二",
        "id": "6f76eb8b-01b0-49e3-b91f-8fbdc005cc59"
    },
    {
        "author": "曾协",
        "paragraphs": [
            "邂逅江干不自期，坐倾谈屑看霏霏。",
            "岂无清禁摛华地，只得名城衣锦归。",
            "惜别定知双鬓换，问诗常恨寸心违。",
            "目穷千里苍茫际，惟有樯乌向北飞。"
        ],
        "title": "送张忠州使君八兄二首  其一",
        "id": "b37a85c3-fcf3-4c32-8345-05cdf1c9f1dc"
    },
    {
        "author": "曾协",
        "paragraphs": [
            "东阁如公不挽留，又飘征袖入西州。",
            "四方谩说多奇士，千骑纔教占上头。",
            "那得长绳萦去棹，不堪淋雨助离愁。",
            "长江自古常东注，莫遣仙舟得泝流。"
        ],
        "tags": [
            "长江"
        ],
        "title": "送张忠州使君八兄二首  其二",
        "id": "6cee3843-3578-4f68-b738-322fa246c5fa"
    },
    {
        "author": "曾协",
        "paragraphs": [
            "别驾阴功草木知，一朝变化出神奇。",
            "乍惊蓂荚还同长，更羡卿云向下垂。",
            "文笔分明传异状，画图次第记当时。",
            "嘉祥创见轻千古，信宿曾看十样芝。"
        ],
        "title": "题陈倅升卿芝草图二首  其一",
        "id": "a7e43b63-c50f-46a7-9bbe-4e280c1fb630"
    },
    {
        "author": "曾协",
        "paragraphs": [
            "高义从来盖里闾，枌榆社底得新居。",
            "萱堂秀骨松难老，兰砌清才玉不如。",
            "天产宝芝彰瑞应，地灵妙相纪生初。",
            "定知继展调元手，不负平生万卷书。"
        ],
        "title": "题陈倅升卿芝草图二首  其二",
        "id": "107fde0f-d7e1-4e6d-a201-f134b08351ca"
    },
    {
        "author": "曾协",
        "paragraphs": [
            "恰占春工一倍奇，休言造化总无私。",
            "香罗翦透因稠叠，瑴玉裁成却附离。",
            "爱玩枝头无限思，题评笔下若为辞。",
            "开时纵晚春犹早，底事游蜂圣得知。"
        ],
        "title": "沈正卿重梅次韵",
        "id": "fd6cecdb-3ee9-4c36-88bc-6eabe32f3bed"
    },
    {
        "author": "曾协",
        "paragraphs": [
            "万人望岁正艰难，坐对盘餐泚在颜。",
            "沿泝谩谈舟楫利，圃畦未放桔槹闲。",
            "欢呼甘雨今朝足，准拟丰年旧观还。",
            "眼里尘氛扫除尽，扑人空翠绕西山。"
        ],
        "title": "和俞几先喜雨二首  其一",
        "id": "dd47ca79-4b57-47d4-9be1-16a22c327575"
    },
    {
        "author": "曾协",
        "paragraphs": [
            "自嗤宦况局寒蝉，已觉归心决大川。",
            "勿使山灵长谢客，幸余溪友旧忘年。",
            "无心欲羡千钟禄，有意初谋二顷田。",
            "雨足年丰无一事，春蚕将老只思眠。"
        ],
        "title": "和俞几先喜雨二首  其二",
        "id": "bc778a67-7ce5-4bb5-9627-6e5eeb7d4f9b"
    },
    {
        "author": "曾协",
        "paragraphs": [
            "偶随舶趠上淮州，忽见霜凝尚此留。",
            "屡指云天谈故国，几从烟水理归舟。",
            "自知客子惊残岁，赖有斯人破旅愁。",
            "他日西窗剪银烛，巴山却话梦中游。"
        ],
        "title": "和蒋子尚",
        "id": "20e440cb-cd45-4120-b5cf-4985463d972a"
    },
    {
        "author": "曾协",
        "paragraphs": [
            "怀人俄复几春秋，三舍相望见末由。",
            "千骑前驱催首路，九重侧席纳嘉谋。",
            "茅茨至陋何堪顾，苹藻虽微尚可羞。",
            "准拟扫除迎上客，玉蕤阴底列觥筹。"
        ],
        "title": "和王雅州见赠",
        "id": "cf90f53b-b79b-4cb5-bc40-19b3256262c6"
    },
    {
        "author": "曾协",
        "paragraphs": [
            "笔到钟王意有余，诗章高古过黄初。",
            "班行未上论思地，远使聊宣宽大书。",
            "乞与丰年均饱暖，更申严令绝侵渔。",
            "肯迂使节存支郡，咫尺犹嫌会面疎。"
        ],
        "title": "陈晞颜董漕湖南过零陵用简斋韵见赠次韵谢之又赋一篇述怀  其一",
        "id": "ac6f1f74-d0c2-4dcd-842e-4d38579d1143"
    },
    {
        "author": "曾协",
        "paragraphs": [
            "平生志不在赢余，久拟挥毫赋遂初。",
            "莫问倚墙空甔石，但令盈几足琴书。",
            "幸存茅屋幽堪隐，况有清溪近可渔。",
            "剩欲抽簪访松菊，要凭突兀看扶疎。"
        ],
        "title": "陈晞颜董漕湖南过零陵用简斋韵见赠次韵谢之又赋一篇述怀  其二",
        "id": "afb0928c-f432-4057-abae-0de29c1eb587"
    },
    {
        "author": "曾协",
        "paragraphs": [
            "邂逅江干倍冁然，喜公强健过前年。",
            "笔端电扫三千字，言下冰消十二缘。",
            "传业有人吾免矣，击鲜溷汝古同然。",
            "自今拟弃人间事，总把传家付阿圆。"
        ],
        "title": "都漕适至作诗相庆次韵",
        "id": "6164a62f-f353-477a-bc28-3dad16b0b09d"
    },
    {
        "author": "曾协",
        "paragraphs": [
            "万事知公一发轻，尚怜花草唤愁生。",
            "酒边意气来酣战，笔下文章要主盟。",
            "绝唱共惊神有助，擅场将见敌无争。",
            "总输老子工藏拙，饱食安眠百不营。"
        ],
        "title": "和李粹伯",
        "id": "10fe9323-20a8-4b5a-b5ef-35e3c6419667"
    },
    {
        "author": "曾协",
        "paragraphs": [
            "一入虚斋百虑沉，个中何待觅知音。",
            "雪收未起龙蛇蛰，境静初窥天地心。",
            "五里雾中藏豹稳，九重渊底得珠深。",
            "自从占断宽闲野，寂寞虚空无古今。"
        ],
        "title": "寄题陈晞颜敦复斋",
        "id": "4f97d616-b606-4e33-b02b-d980d2895fc1"
    },
    {
        "author": "曾协",
        "paragraphs": [
            "总道无情却有情，撩人幽事不胜清。",
            "拟同骚仆从长吉，不遣橘奴觅李衡。",
            "四山浓淡要题品，百卉後先宜按行。",
            "登览不忧风雨迫，挥戈须驻日西倾。"
        ],
        "title": "赵有翼招同社出游次韵",
        "id": "fafd73c7-25a2-4616-b15d-9ec108c3084d"
    },
    {
        "author": "曾协",
        "paragraphs": [
            "可堪俗事苦相留，不许联翩李郭舟。",
            "酒兴定知鲸浪吸，词源聊看峡江流。",
            "名如北斗谁能挹，价重连城未易酬。",
            "恰似西都数人物，校书中秘让诸刘。"
        ],
        "title": "诸公出游有翼有诗和者盈轴次日饮正卿家出以示余走笔继韵",
        "id": "525e5b46-4d2e-4d82-ae6e-afaeb1b7bc82"
    },
    {
        "author": "曾协",
        "paragraphs": [
            "满眼春光处处山，妨人行乐几多端。",
            "绝怜玄圃一步地，便胜香山八节滩。",
            "莫放赏心闲里过，拟将物化静中观。",
            "未开桃李留春事，可是芳苞不耐寒。"
        ],
        "title": "有翼有诗督真率第二会次韵",
        "id": "d9812eda-df2c-4101-9148-64e52bf2b6e4"
    },
    {
        "author": "曾协",
        "paragraphs": [
            "气吐长虹一世豪，尚怜花草助风骚。",
            "正须重碧浇胸次，不遣轻霜上鬓毛。",
            "浪说清时敞东阁，谁捐好语到西曹。",
            "江神却解归欤兴，剩放潮头百尺高。"
        ],
        "title": "送裘父侄还乡二首  其一",
        "id": "0ec0ec7d-f5f9-4b1a-9fad-daabade0f4a1"
    },
    {
        "author": "曾协",
        "paragraphs": [
            "尘外情怀得自由，便携琴鹤上归舟。",
            "露寒月白关心夜，山瘦江清满意秋。",
            "却背京城无眷恋，去寻古迹有迟留。",
            "奚奴莫厌诗囊满，重纪山川烂漫游。"
        ],
        "title": "送裘父侄还乡二首  其二",
        "id": "f0670456-8631-4faa-a4df-f438eb50e913"
    },
    {
        "author": "曾协",
        "paragraphs": [
            "接壤西东似犬牙，一时迎送使君车。",
            "应怜壮岁棠阴在，未觉神京驿路赊。",
            "飞观惯看凉月挂，层楼将见瑞云遮。",
            "当筵莫诉杯行速，两地春光作一家。"
        ],
        "title": "代常州请平江郑侍郎",
        "id": "ea713b7d-02ca-4337-9f9e-8fafc0260d23"
    },
    {
        "author": "曾协",
        "paragraphs": [
            "秋到人间敛曲尘，于门初见矞星辰。",
            "须知宇内风云合，况是天边雨露新。",
            "盛德可容窥底藴，殊功端自见经纶。",
            "不应久袖安邦手，运指从教转大钧。"
        ],
        "title": "代人上平江徐侍郎五首  其一",
        "id": "0ee18077-d897-4483-891c-db8f1305d8e9"
    },
    {
        "author": "曾协",
        "paragraphs": [
            "汉朝法从让严徐，却数羣公总不如。",
            "千载流芳传竹简，一言偃革见囊书。",
            "由来东海传高阁，复见甘泉载後车。",
            "富贵功名两相似，昆丘元自产璠玙。"
        ],
        "title": "代人上平江徐侍郎五首  其二",
        "id": "9a93fc01-1497-49c6-8304-ddff971d2558"
    },
    {
        "author": "曾协",
        "paragraphs": [
            "双旌来自日华边，帝遣衔恩下九天。",
            "膏泽已周家十万，道途不叹驿三千。",
            "封疆旧占江湖阔，驩颂新从里巷传。",
            "可是圣朝私此地，教将和气作丰年。"
        ],
        "title": "代人上平江徐侍郎五首  其三",
        "id": "f6d1af4d-92ea-48f4-abc7-9793a049abaf"
    },
    {
        "author": "曾协",
        "paragraphs": [
            "巍峨冠冕耸精神，好傍轩墀对紫宸。",
            "一德拟推黄帝筴，纪年还数绛人旬。",
            "悬知紫诏驰三节，肯使朱轓驻两轮。",
            "闻说邦人称寿处，香云低覆玉嶙峋。"
        ],
        "title": "代人上平江徐侍郎五首  其四",
        "id": "f89aeeed-bf58-4b4b-8ec3-0af5957de9fd"
    },
    {
        "author": "曾协",
        "paragraphs": [
            "哦诗献寿信知难，门馆材多不可攀。",
            "敢曳长裾居客右，祇容滥吹列行间。",
            "为陵便恐轻深谷，若砺还应誓泰山。",
            "千载通明宫殿里，常看冠佩压清班。"
        ],
        "tags": [
            "泰山"
        ],
        "title": "代人上平江徐侍郎五首  其五",
        "id": "0a5668e8-1215-4b73-ac87-9d8a58bf4040"
    },
    {
        "author": "曾协",
        "paragraphs": [
            "欲作银河落，支筇仰面看。",
            "会须雷电散，已觉逼人寒。"
        ],
        "title": "紫岩杂咏 飞瀑",
        "id": "08c02f7b-b4fd-4017-a1cb-0f01fb99c59f"
    },
    {
        "author": "曾协",
        "paragraphs": [
            "峭绝崩云处，泓澄忽此逢。",
            "宁知一勺水，清润入千峰。"
        ],
        "title": "紫岩杂咏 坳池",
        "id": "1889f340-c5d3-42a3-b7f3-8bbd623efd56"
    },
    {
        "author": "曾协",
        "paragraphs": [
            "暝色苍然至，浮烟漫不分。",
            "小留岩窦底，为伴宿檐云。"
        ],
        "title": "紫岩杂咏 留烟",
        "id": "ac4c8ef2-bfe1-4435-a1ca-e821ab1ea170"
    },
    {
        "author": "曾协",
        "paragraphs": [
            "淅沥排炎暑，潺湲弄晚晴。",
            "不知来远近，常作对床声。"
        ],
        "title": "紫岩杂咏 溅石",
        "id": "d92917d0-83b3-461d-9f45-03d28dca8160"
    },
    {
        "author": "曾协",
        "paragraphs": [
            "盛世须材杰，高名动圣明。",
            "一麾淮海去，青旆拥千兵。"
        ],
        "title": "送王炎弼赴山阳守以兵卫森画戟宴寝凝清香为韵十首  其一",
        "id": "c4cc9d89-a9cf-462b-a43c-1d884afacd80"
    },
    {
        "author": "曾协",
        "paragraphs": [
            "别兄今几时，邦人指难弟。",
            "莫诵海沂康，两冯如鲁卫。"
        ],
        "title": "送王炎弼赴山阳守以兵卫森画戟宴寝凝清香为韵十首  其二",
        "id": "fdca1c9d-b9b7-4898-adea-d53f713fe660"
    },
    {
        "author": "曾协",
        "paragraphs": [
            "公材如武库，剑槊方森森。",
            "亦复擅风流，坐继正始音。"
        ],
        "title": "送王炎弼赴山阳守以兵卫森画戟宴寝凝清香为韵十首  其三",
        "id": "10a6aacf-3a5a-4842-a938-e8ac220373ff"
    },
    {
        "author": "曾协",
        "paragraphs": [
            "诗成啸诺余，谋出壶觞暇。",
            "却整进贤冠，麒麟要图画。"
        ],
        "title": "送王炎弼赴山阳守以兵卫森画戟宴寝凝清香为韵十首  其四",
        "id": "f6536213-5c89-4aac-8d98-ef88fd9c1a91"
    },
    {
        "author": "曾协",
        "paragraphs": [
            "公家西州烈，武事冠方册。",
            "祖孙世有人，要足门三戟。"
        ],
        "title": "送王炎弼赴山阳守以兵卫森画戟宴寝凝清香为韵十首  其五",
        "id": "12034b1d-0791-4904-90f3-e9f79b8982f2"
    },
    {
        "author": "曾协",
        "paragraphs": [
            "平生功名心，不肯事酣宴。",
            "向来话淮南，山川眼中见。"
        ],
        "title": "送王炎弼赴山阳守以兵卫森画戟宴寝凝清香为韵十首  其六",
        "id": "6a79caca-2f29-4655-bc86-cfe6e50eea0d"
    },
    {
        "author": "曾协",
        "paragraphs": [
            "楚国尚勇力，秉羽而甘寝。",
            "虽无倒载名，胜饮怀安鸩。"
        ],
        "title": "送王炎弼赴山阳守以兵卫森画戟宴寝凝清香为韵十首  其七",
        "id": "b427e7bf-907e-4026-83d2-e70dbd720553"
    },
    {
        "author": "曾协",
        "paragraphs": [
            "疆事须长算，朝家得实能。",
            "坐来酬万务，心地自虚凝。"
        ],
        "title": "送王炎弼赴山阳守以兵卫森画戟宴寝凝清香为韵十首  其八",
        "id": "1bcec47c-9252-4322-b61d-a1eb1443e751"
    },
    {
        "author": "曾协",
        "paragraphs": [
            "复旦风云合，丹心日月明。",
            "江神回朗照，霁色向来清。"
        ],
        "title": "送王炎弼赴山阳守以兵卫森画戟宴寝凝清香为韵十首  其九",
        "id": "74b6773a-b63a-4608-b825-5a7aaa6ce42b"
    },
    {
        "author": "曾协",
        "paragraphs": [
            "壶矢新油幕，春芜旧战场。",
            "候亭闲夜柝，归袖着天香。"
        ],
        "title": "送王炎弼赴山阳守以兵卫森画戟宴寝凝清香为韵十首  其一○",
        "id": "8428f0a7-c622-4123-b54f-f29dabe6551c"
    },
    {
        "author": "曾协",
        "paragraphs": [
            "自耸干霄势，应怜望岁心。",
            "试将肤寸泽，来作济时霖。"
        ],
        "title": "山云",
        "id": "653f22b7-dde3-426d-b007-ba8dd1ed097a"
    },
    {
        "author": "曾协",
        "paragraphs": [
            "暗绿团团树，浮苍浅浅山。",
            "不须吟些些，幽韵已班班。"
        ],
        "title": "小山丛桂",
        "id": "bc43af08-4356-4792-a261-94910559dc14"
    },
    {
        "author": "曾协",
        "paragraphs": [
            "漠漠萦空漫不收，只应此地占清幽。",
            "云烟本是无心物，亦为山人重挽留。"
        ],
        "title": "题留烟亭",
        "id": "419ba58b-7dcb-4673-bff1-1d4de25cbffd"
    },
    {
        "author": "曾协",
        "paragraphs": [
            "铃索无声讼牒稀，雨余四野竞扶犂。",
            "小亭独坐心无事，满地绿阴山鸟啼。"
        ],
        "title": "题零陵郡治环翠亭",
        "id": "00c28477-0c8f-4da9-b87c-12f52787a67b"
    },
    {
        "author": "曾协",
        "paragraphs": [
            "主人谁与解春酲，百斛香醪一小亭。",
            "兀兀泠泠俱可乐，醒来还醉醉还醒。"
        ],
        "title": "醒心亭",
        "id": "15105322-4cbb-4bf2-8da7-64453a94f8f0"
    },
    {
        "author": "曾协",
        "paragraphs": [
            "摇摇小渚荻初成，远意浑疑接洞庭。",
            "准拟秋来看积雪，更和风雨醉时听。"
        ],
        "tags": [
            "洞庭湖"
        ],
        "title": "荻华渚",
        "id": "1f424046-10f4-4c73-8c7a-6e770b3a0569"
    },
    {
        "author": "曾协",
        "paragraphs": [
            "落尽庭花日未西，枝间栩栩定为谁。",
            "遥知城市纷纷际，正是幽人睡足时。"
        ],
        "title": "睡足轩",
        "id": "e4c4d6a6-b1e6-4b49-abb4-4186bba97534"
    },
    {
        "author": "曾协",
        "paragraphs": [
            "绝爱泓然一鉴渟，肯教尘土犯清泠。",
            "祇缘较德先生似，不为争名陆羽经。"
        ],
        "title": "洁泉",
        "id": "7c46f7ff-3d28-4321-83ff-67978ab4df7a"
    },
    {
        "author": "曾协",
        "paragraphs": [
            "一衲缠身便有余，乱山深处卜幽居。",
            "举头物物皆呈露，试问金多得似无。"
        ],
        "title": "清富庵",
        "id": "0197c5a1-b535-447e-b546-edcc16e9c1c8"
    },
    {
        "author": "曾协",
        "paragraphs": [
            "可人浓翠护微黄，宝树森森自着行。",
            "居士饭余无一事，坐来还印寂然香。"
        ],
        "title": "薝卜林",
        "id": "12a79125-6618-4803-8291-b23ff2edbaf0"
    },
    {
        "author": "曾协",
        "paragraphs": [
            "白葛乌纱一迳长，心清草木自成香。",
            "何须炉里烟成缕，不用衣间紫作囊。"
        ],
        "title": "凝香迳",
        "id": "ce33addf-0b41-418d-af05-97532f35a886"
    },
    {
        "author": "曾协",
        "paragraphs": [
            "泠泠清涨濯秋芳，采撷堪供九日觞。",
            "为乞晓瓶真沆瀣，不应眉寿独南阳。"
        ],
        "title": "野菊涧",
        "id": "758bf0ec-4c9b-4876-b40e-e8fdf66ff5c9"
    },
    {
        "author": "曾协",
        "paragraphs": [
            "春去无踪绿满堤，空移征棹过涟漪。",
            "自惊朱墨抽身晚，不及青红倒影时。"
        ],
        "title": "游罨画溪  其一",
        "id": "d4ad1452-3c84-493b-a027-caa55f264aa3"
    },
    {
        "author": "曾协",
        "paragraphs": [
            "罨画溪头事已空，桑条都逐运斤风。",
            "东君绿遍当时岸，只欠低垂照水红。"
        ],
        "title": "游罨画溪  其二",
        "id": "044ede28-f5ea-411b-bece-fa517d0a618e"
    },
    {
        "author": "曾协",
        "paragraphs": [
            "罨画声名远近知，水光花影巧相宜。",
            "不知此去几多日，重见斓斑似旧时。"
        ],
        "title": "游罨画溪  其三",
        "id": "431d5c9f-c391-47fd-ae08-e4410c3472ca"
    },
    {
        "author": "曾协",
        "paragraphs": [
            "炎蒸谁解换清凉，扇影摇摇上竹窗。",
            "准拟小轩添睡美，梦成风雨夜翻江。"
        ],
        "title": "芭蕉",
        "id": "9df33da5-d176-4150-bbb7-0ec1ca037442"
    },
    {
        "author": "曾协",
        "paragraphs": [
            "并堤松柏与云齐，月夜青山一望低。",
            "山鸟不惊人迹绝，步随流水到前溪。"
        ],
        "title": "西溪冬夜",
        "id": "9196686b-cded-41b4-8256-722fb776418f"
    },
    {
        "author": "曾协",
        "paragraphs": [
            "身闲赢得闭斋房，不向尘中染色香。",
            "静处试寻真面目，光阴非短亦非长。"
        ],
        "title": "偶作二首  其一",
        "id": "cf2a8b8d-c3ed-4e92-a676-3597a49cbda0"
    },
    {
        "author": "曾协",
        "paragraphs": [
            "世人言语尽君房，一一班联玉殿香。",
            "解识逍遥浑一致，水凫非短鹤非长。"
        ],
        "title": "偶作二首  其二",
        "id": "15467c77-147c-4597-a194-6ed13ec1be4f"
    },
    {
        "author": "曾协",
        "paragraphs": [
            "底叹兹岩省见稀，惯居故国看山围。",
            "应缘此日慰岑寂，聊遣清诗为发挥。"
        ],
        "title": "和史侍郎游澹岩韵六首  其一",
        "id": "1daf2b98-bc63-41ef-9b66-7b4098ea3758"
    },
    {
        "author": "曾协",
        "paragraphs": [
            "潇湘少驻便经年，自信孤忠莫问天。",
            "果为冕旒勤注想，不容泉石得高眠。"
        ],
        "title": "和史侍郎游澹岩韵六首  其二",
        "id": "a83cdd5e-12c3-476c-ab74-a9964091ad50"
    },
    {
        "author": "曾协",
        "paragraphs": [
            "隐士洪崖可拍肩，尚留陈迹此山巅。",
            "祇应千古人如在，陵谷高深却变迁。"
        ],
        "title": "和史侍郎游澹岩韵六首  其三",
        "id": "556f97d0-17e0-48f4-ba4c-e6a09d6be025"
    },
    {
        "author": "曾协",
        "paragraphs": [
            "九重温诏下江边，应览甘泉旧奏篇。",
            "却背烟岚理归棹，晓猿夜鹤总凄然。"
        ],
        "title": "和史侍郎游澹岩韵六首  其四",
        "id": "1fddb3c5-795e-4d7c-b31a-da3bd2eb9af4"
    },
    {
        "author": "曾协",
        "paragraphs": [
            "我公得入如来室，心镜常明不用磨。",
            "好倚悬崖结趺座，任从来者问云何。"
        ],
        "title": "和史侍郎游澹岩韵六首  其五",
        "id": "dfda487b-ea06-4f32-bd9f-a97584f3ad9e"
    },
    {
        "author": "曾协",
        "paragraphs": [
            "眼看岩石千寻起，面对炉烟一缕轻。",
            "顿觉世缘无染着，个中消息有谁明。"
        ],
        "title": "和史侍郎游澹岩韵六首  其六",
        "id": "003b6d78-e6e2-44b5-8682-8582eaac0dac"
    },
    {
        "author": "曾协",
        "paragraphs": [
            "北固江山自有余，不分清景到绳枢。",
            "凭君笔底真三昧，幻出云烟入坐隅。"
        ],
        "title": "督几先画",
        "id": "0a9213d4-a0c5-4e0b-93f6-03f2915e4724"
    },
    {
        "author": "曾协",
        "paragraphs": [
            "六尺玲珑日日开，个中那解着纤埃。",
            "主人无耳谁求洗，试问声从何处来。"
        ],
        "title": "李粹伯命赋枕流已读佳篇不容着语戏书二伽陀问之  其一",
        "id": "7ac631f3-7245-4daa-81c0-b75d30b8be54"
    },
    {
        "author": "曾协",
        "paragraphs": [
            "水轩宴坐死灰同，一息呼号万窍风。",
            "纵有溪流清似镜，不知何处洗虚空。"
        ],
        "title": "李粹伯命赋枕流已读佳篇不容着语戏书二伽陀问之  其二",
        "id": "a7e87ebf-e978-4ddf-afa1-2604cfe5c846"
    },
    {
        "author": "曾协",
        "paragraphs": [
            "绿阴匼匝欲周阿，正午庭空雀可罗。",
            "更许瘦筇支病骨，玉山影里听弦歌。"
        ],
        "title": "和剡宰二首  其一",
        "id": "417a662f-e807-4096-b6f0-86de3f8fcd95"
    },
    {
        "author": "曾协",
        "paragraphs": [
            "点数诗流一唯阿，胸中星斗想森罗。",
            "新篇莫浪传红粉，堪与朱弦荐咏歌。"
        ],
        "title": "和剡宰二首  其二",
        "id": "2f856eda-3883-4743-b62a-877afc3afe31"
    },
    {
        "author": "曾协",
        "paragraphs": [
            "月当亭午憩纤阿，拟逐香风到大罗。",
            "急作新诗报天上，更凭阿监一声歌。"
        ],
        "title": "月夜再和",
        "id": "932f8273-c6af-4f21-9184-fbf06a954a9f"
    },
    {
        "author": "曾协",
        "paragraphs": [
            "密云阁雨靳春晴，不放芒鞋取次行。",
            "却坐蒲团政无赖，好诗端为破愁城。"
        ],
        "title": "和韩子文五首  其一",
        "id": "5b19abd4-be4d-4d86-9fd5-d568ed2a5ab8"
    },
    {
        "author": "曾协",
        "paragraphs": [
            "雪痕尚使石泉润，山色不堪烟雨昏。",
            "见说树头春意动，从头花柳看村村。"
        ],
        "title": "和韩子文五首  其二",
        "id": "daae49dd-4249-4fd2-9bb5-aa61d436bb8d"
    },
    {
        "author": "曾协",
        "paragraphs": [
            "与君联辔听冬珑，下马荀陈列座中。",
            "南北东西乡国异，笑谈天与一尊同。"
        ],
        "title": "和韩子文五首  其三",
        "id": "78ea5e34-19b4-4d3a-b8ee-899ed0fd01b9"
    },
    {
        "author": "曾协",
        "paragraphs": [
            "谁人解遣醉时醒，始变鸣禽第一声。",
            "似向幽人催蜡屐，水边沙际看春生。"
        ],
        "title": "和韩子文五首  其四",
        "id": "26c8d6ee-eee5-49fa-84f4-fd3c1d0b7ca6"
    },
    {
        "author": "曾协",
        "paragraphs": [
            "寒浅定知春已至，意闲仍觉日初长。",
            "已谙荣谢如空幻，一室萧然且坐忘。"
        ],
        "title": "和韩子文五首  其五",
        "id": "4e3ed3c1-45a5-4b64-a9fd-6aed419eb2fb"
    },
    {
        "author": "曾协",
        "paragraphs": [
            "蝶遶蜂团碧玉丛，紫罗囊小透香风。",
            "自从鼻观销烦恼，疑在维摩丈室中。"
        ],
        "title": "和翁士秀瑞香水仙二首  其一",
        "id": "35d6577b-560e-42ee-9418-97ab5663aca7"
    },
    {
        "author": "曾协",
        "paragraphs": [
            "正白深黄态自浓，不将红粉作华容。",
            "却疑洛浦波心见，合向瑶台月下逢。"
        ],
        "title": "和翁士秀瑞香水仙二首  其二",
        "id": "1315a0e2-4259-4b9c-a2c3-d60302b11d29"
    },
    {
        "author": "曾协",
        "paragraphs": [
            "露华先遣曲尘收，要产英豪奠九州。",
            "织女槎回逢八月，老人星见恰中秋。"
        ],
        "title": "上平江徐侍郎十绝句  其一",
        "id": "5dc756a9-82b2-471f-aeb9-4798eed0ed7b"
    },
    {
        "author": "曾协",
        "paragraphs": [
            "声华奕世擅江南，谁似公家伯仲间。",
            "想见当年育英物，高秋爽气满西山。"
        ],
        "title": "上平江徐侍郎十绝句  其二",
        "id": "37075a06-9bae-466c-b72f-4d4c9e76912c"
    },
    {
        "author": "曾协",
        "paragraphs": [
            "盛德由来自邈绵，偃王功德至今传。",
            "朱弓赤矢符嘉瑞，留得阴功不计年。"
        ],
        "title": "上平江徐侍郎十绝句  其三",
        "id": "98451233-b1ef-414e-95d7-3d7230948394"
    },
    {
        "author": "曾协",
        "paragraphs": [
            "并列西京侍从多，吾丘司马岂同科。",
            "孤忠祇有囊书在，独见丁宁为偃戈。"
        ],
        "title": "上平江徐侍郎十绝句  其四",
        "id": "2c875802-153c-4cb7-b0e1-66affb8b0dbe"
    },
    {
        "author": "曾协",
        "paragraphs": [
            "五湖城郭带重楼，幕府初开第一州。",
            "燕寝香凝了无事，四郊禾穗自盈畴。"
        ],
        "title": "上平江徐侍郎十绝句  其五",
        "id": "b3fad6ac-779d-4a63-9a3a-d3150fa6eb9f"
    },
    {
        "author": "曾协",
        "paragraphs": [
            "绕郭旧称家十万，朝天常恨驿三千。",
            "而今已是繁华倍，更觉旌麾近日边。"
        ],
        "title": "上平江徐侍郎十绝句  其六",
        "id": "7354b20e-86f7-47b9-a5cf-ecd515726fc6"
    },
    {
        "author": "曾协",
        "paragraphs": [
            "不但宽平似有功，笔端重睹建安风。",
            "邦人竞劝金钟釂，愿见君侯圣一中。"
        ],
        "title": "上平江徐侍郎十绝句  其七",
        "id": "5e322d0b-4020-42ba-b0e9-558490012eb3"
    },
    {
        "author": "曾协",
        "paragraphs": [
            "雅歌字字巧安排，争颂君王治道谐。",
            "好把抉猊奔骥手，大书深刻着悬崖。"
        ],
        "title": "上平江徐侍郎十绝句  其八",
        "id": "f03cd603-2e91-4793-a87b-d34f88bfd49a"
    },
    {
        "author": "曾协",
        "paragraphs": [
            "拥麾仗节往来频，抚字澄清处处新。",
            "想见兹辰介眉寿，遥应驩动几州人。"
        ],
        "title": "上平江徐侍郎十绝句  其九",
        "id": "fa165949-74c3-4c83-a0a0-e8c0a2bd11e3"
    },
    {
        "author": "曾协",
        "paragraphs": [
            "槐鼎虚班侧席求，已应难遂寇恂留。",
            "不如黄发貂蝉底，长占青云最上头。"
        ],
        "title": "上平江徐侍郎十绝句  其一○",
        "id": "2acc2fa4-01d3-43b8-9eaa-6f30d95c6f4f"
    },
    {
        "author": "曾协",
        "paragraphs": [
            "雨带好风匀浄绿，云开暖日染娇黄。",
            "今年不识农家苦，总把阴晴属上苍。"
        ],
        "title": "老农十首  其一",
        "id": "cfd4258e-6c21-4781-bed5-ef86a779d536"
    },
    {
        "author": "曾协",
        "paragraphs": [
            "荷笠腰镰醉里回，和衣卧处息如雷。",
            "定无门外催租吏，赢得柴荆日晏开。"
        ],
        "title": "老农十首  其二",
        "id": "f61a8845-e68c-4273-94fc-8a3821ca5de6"
    },
    {
        "author": "曾协",
        "paragraphs": [
            "朝家宽诏年年下，天上秋阳日日明。",
            "租税入官公事了，壤歌递与子孙赓。"
        ],
        "title": "老农十首  其三",
        "id": "9b6b9803-5b07-4987-8f18-95e774218119"
    },
    {
        "author": "曾协",
        "paragraphs": [
            "闻说边隅长草莱，汉家肤使漠南回。",
            "黍苗正自归仓廪，不怕西风卷地来。"
        ],
        "title": "老农十首  其四",
        "id": "1aee9548-9878-4e91-a49e-c9e927b7c446"
    },
    {
        "author": "曾协",
        "paragraphs": [
            "田畴总是十分苗，处处逢人意气骄。",
            "不问神祠赛箫鼓，君臣有道四时调。"
        ],
        "title": "老农十首  其五",
        "id": "893839c9-5d65-4257-9489-92dfafcdab79"
    },
    {
        "author": "曾协",
        "paragraphs": [
            "敢将体足惮沾涂，日日高原带雨锄。",
            "乞与丰年酬作苦，也知天意解乘除。"
        ],
        "title": "老农十首  其六",
        "id": "03a09cb2-9f41-47f9-98fb-c7da7b2b44ce"
    },
    {
        "author": "曾协",
        "paragraphs": [
            "归牛将犊茅檐晚，饥鸟窥人稻圃秋。",
            "准拟明年大作社，鸡豚须养秫须留。"
        ],
        "title": "老农十首  其七",
        "id": "c298cdcc-af1d-4fc4-94f8-185c1479b3c2"
    },
    {
        "author": "曾协",
        "paragraphs": [
            "饱食丰年酒不空，水村山崦老于农。",
            "囷仓在眼心无事，邻里经过乐岁穷。"
        ],
        "title": "老农十首  其八",
        "id": "a7513bfe-569d-4f5f-acdd-bee73177caaa"
    },
    {
        "author": "曾协",
        "paragraphs": [
            "儿孙力作莫辞勤，仁政如天四海春。",
            "尽说干汤功已就，泽流莘野并耕人。"
        ],
        "title": "老农十首  其九",
        "id": "8847d7f9-9ac4-437f-832b-989b6b0124b3"
    },
    {
        "author": "曾协",
        "paragraphs": [
            "淮上营屯尽偃戈，官军从此罢经过。",
            "且书太史丰年瑞，不数周公异亩禾。"
        ],
        "title": "老农十首  其一○",
        "id": "eaad3703-1900-41e8-b6ce-3f24adc84494"
    },
    {
        "author": "曾协",
        "paragraphs": [
            "爱花不厌百回看，细数香须定若干。",
            "莫怨东风消息早，为凭佳句唤司寒。"
        ],
        "title": "和叔武逢梅二首  其一",
        "id": "1622336f-b25b-4b2b-bcbf-e14a5d5126ca"
    },
    {
        "author": "曾协",
        "paragraphs": [
            "愁中相对病中看，喜愠都忘非意干。",
            "从此定交形迹外，只羞冰玉照人寒。"
        ],
        "title": "和叔武逢梅二首  其二",
        "id": "f4f8f8e0-3a7f-4960-bb83-706c2fe02de0"
    },
    {
        "author": "曾协",
        "paragraphs": [
            "骚人岂作腐儒酸，逸气清霄坐可干。",
            "东阁只今诗兴动，韩豪元不似郊寒。"
        ],
        "title": "再和前韵三首  其一",
        "id": "c916687d-c591-4d60-92d7-84f8f8c11ee0"
    },
    {
        "author": "曾协",
        "paragraphs": [
            "幽姿健骨两相看，二绝真成聚莫干。",
            "好学纫兰供楚佩，琼琚端可胜金寒。"
        ],
        "title": "再和前韵三首  其二",
        "id": "7241d596-5672-4642-96d5-f546e4eced5b"
    },
    {
        "author": "曾协",
        "paragraphs": [
            "猛士相逢亦破颜，恰如组练壮师干。",
            "谁令野宿三更月，缀铁成衣彻骨寒。"
        ],
        "title": "再和前韵三首  其三",
        "id": "e8ddb172-c1fa-4b0a-a75f-de3e09e7a251"
    },
    {
        "author": "曾协",
        "paragraphs": [
            "为觅梢头一点酸，缥枝红萼谩阑干。",
            "东君已误当时约，犹敛幽芳待岁寒。"
        ],
        "title": "春至无梅追用前韵一首",
        "id": "0fe89d59-1d24-485f-ade7-562b284ac959"
    },
    {
        "author": "曾协",
        "paragraphs": [
            "常时泪雨久涟洳，准拟晴窗叫勃姑。",
            "报答月华思善画，便和风露入新图。"
        ],
        "title": "和粹伯七夕韵  其一",
        "id": "68688aab-dbb3-4622-b44e-78704119efc5"
    },
    {
        "author": "曾协",
        "paragraphs": [
            "天上相逢绝点尘，莫将世态测高真。",
            "深闺儿女传闻误，见说秋期便妬人。"
        ],
        "title": "和粹伯七夕韵  其二",
        "id": "bb3e8d3a-a9e7-4b3a-bdcb-d70cda8552de"
    },
    {
        "author": "曾协",
        "paragraphs": [
            "谁纪天孙谪堕时，浪言能致古宣尼。",
            "只今天上秋宵短，莫近鸡星听喔咿。"
        ],
        "title": "和粹伯七夕韵  其三",
        "id": "b3bf66ac-63b7-4fee-b33d-6ae213ff00a3"
    },
    {
        "author": "曾协",
        "paragraphs": [
            "经行荦确看嶙峋，曳履枝筇蹑後尘。",
            "自是高怀元落落，向来喜色见津津。",
            "宜搜今古风流远，得助江山句法新。",
            "好逐秋风上霄汉，却留盛事付州人。"
        ],
        "title": "和史志道侍郎  其一",
        "id": "03a2cbfc-59a2-49a0-b210-568cd63c4b77"
    },
    {
        "author": "曾协",
        "paragraphs": [
            "簿书堆案阻寻幽，想像高人物外游。",
            "自昔品题多北客，故知物象胜中州。",
            "云经乱石余膏润，烟过悬崖自去留。",
            "暂俯澄潭倚苍壁，已疑身世在鳌头。"
        ],
        "title": "和史志道侍郎  其二",
        "id": "732dde85-eca4-4e8b-a99b-ba4d2a96fd4b"
    },
    {
        "author": "曾协",
        "paragraphs": [
            "兴来小渡唤方舟，霁色天教足胜游。",
            "但觉赏心追昔事，不知飞诏下皇州。",
            "班行便觉九天近，登览何辞一日留。",
            "悬想他时百僚上，亦思清景几回头。"
        ],
        "title": "和史志道侍郎  其三",
        "id": "ee946ffc-9dbc-4cc1-892d-a97f9fdf3f01"
    },
    {
        "author": "嵊县令",
        "paragraphs": [
            "一时分付雪儿歌。"
        ],
        "title": "句",
        "id": "fae03acb-9b4e-454c-97a8-d449dfcfbd5d"
    },
    {
        "author": "释玿",
        "paragraphs": [
            "鹊既鸣鹊鹊，鸦则鸣鸦鸦。",
            "禾山四打鼓，赵州三吃茶。",
            "春来花处处，云散月家家。",
            "达磨当年无板齿，祇应特地过流沙。"
        ],
        "title": "偈颂九首  其一",
        "id": "fd51287b-3ad5-4d4d-8dae-d977e1de6429"
    },
    {
        "author": "释玿",
        "paragraphs": [
            "五五二十五，乖龙不为雨。",
            "沙石欲生烟，稻麻将槁死。",
            "山僧有个七字顶轮王陀罗尼，能破龙宫。",
            "开蛰户，斥雷师，驱电母，布慈云而洒甘露。",
            "唵苏噜悉唎苏噜。"
        ],
        "title": "偈颂九首  其二",
        "id": "0bb86bae-6099-4601-b649-e0713bf838e0"
    },
    {
        "author": "释玿",
        "paragraphs": [
            "云山偶尔遭攧，臂痛不可胜言。",
            "府教挥金办供，殷勤咨请谈禅。",
            "禅禅，不在拈槌竖拂，亦非作用周旋。",
            "不在扬眉瞬目，亦非文字语言。",
            "祇据现成公案，自然七方八圆。",
            "在云门得之，则曰一句三句。",
            "在法眼得之，则曰惟心法门。",
            "在沩仰得之，则曰父慈子孝。",
            "在临济得之，则曰三要三玄。",
            "在曹洞得之，则有偏正回互。",
            "在天下老和尚得之，则有问答机缘。",
            "在云山得之，则全提正令于人天之上。",
            "在府教学士得之，则致吾君于尧舜之前。",
            "在现前大众得之，则随宜应用。",
            "在太孺人黄氏得之，则生于忉利诸天。",
            "禅禅，绵绵密密，密密绵绵。",
            "渡水胡僧无膝裤，东村王老屋头穿。",
            "拈来一一中的，不妨似箭离弦。",
            "脱或踌躇拟议，迢迢十万八千。"
        ],
        "title": "偈颂九首  其三",
        "id": "027120d4-19cf-49d4-977a-ca7f1e9c9e22"
    },
    {
        "author": "释玿",
        "paragraphs": [
            "语是谤，寂是诳。",
            "不语不寂，转增虚妄。",
            "春风吹落桃李花，淡烟疎雨笼青嶂。"
        ],
        "title": "偈颂九首  其四",
        "id": "1fb81787-168f-4368-a720-7990f0091874"
    },
    {
        "author": "释玿",
        "paragraphs": [
            "向来云岫访雷峰，朔风吹雪落长松。",
            "今日雷峰访云岫，无限春光满岩窦。",
            "机锋互换主宾分，八两元来重半斤。"
        ],
        "title": "偈颂九首  其五",
        "id": "0ba9edc3-0f83-4aa6-8f90-725f81a31ad7"
    },
    {
        "author": "释玿",
        "paragraphs": [
            "垦土诛茆作佛宫，栽田博饭与君同。",
            "梦中十载因缘尽，又拄乌藤过别峰。",
            "临岐一句如何说，此去平分江上月。",
            "千里同风事宛然，云山虽别何曾别。",
            "别不别，鹭鸶飞入寒江雪。"
        ],
        "title": "偈颂九首  其六",
        "id": "5e087198-caba-4c4a-a701-a1d1e28184f8"
    },
    {
        "author": "释玿",
        "paragraphs": [
            "与么文彩，甚生标格。",
            "直下承当，迥超言默。"
        ],
        "title": "偈颂九首  其七",
        "id": "18f37e4d-30d3-4930-92d2-0522a9b603bb"
    },
    {
        "author": "释玿",
        "paragraphs": [
            "休卜度，世间那有扬州鹤。",
            "一身与世等委蛇，万事随缘即安乐。",
            "无意来时却宛然，有心用处还应错。",
            "错错错，莫莫莫，近日秋林多叶落。",
            "铁牛飞过洞庭湖，西山走入滕王阁。"
        ],
        "tags": [
            "洞庭湖",
            "滕王阁"
        ],
        "title": "偈颂九首  其八",
        "id": "2b60162a-ccde-4745-add4-1b1aad4ca0b1"
    },
    {
        "author": "释玿",
        "paragraphs": [
            "一拳拳到黄鹤楼，一踢踢翻鹦鹉洲。",
            "玉麟掣断黄金锁，大丈夫儿得自由。"
        ],
        "title": "偈颂九首  其九",
        "id": "75bec81e-568b-4e44-9409-2c1d7a35ad1f"
    },
    {
        "author": "释玿",
        "paragraphs": [
            "文死罔明休卜度，瞿昙女子谩针锥。",
            "推倒铁山归去也，纵横十字更由谁。"
        ],
        "title": "颂古三十一首  其一",
        "id": "260682ad-c789-4ef2-96a1-aad2b0bcf0aa"
    },
    {
        "author": "释玿",
        "paragraphs": [
            "相逢打鼓弄琵琶，须是还他两会家。",
            "曲罢不知何处去，夕阳斜映暮天霞。"
        ],
        "title": "颂古三十一首  其二",
        "id": "5e9ea910-9fc7-4d50-ae12-0ed3450d27bc"
    },
    {
        "author": "释玿",
        "paragraphs": [
            "身世悠悠不系舟，得随流处且随流。",
            "今朝有酒今朝醉，明日无钱明日愁。"
        ],
        "title": "颂古三十一首  其三",
        "id": "34ffe1d7-eabc-49f9-b96c-8000babf8a02"
    },
    {
        "author": "释玿",
        "paragraphs": [
            "梦中要渡深溪水，伎俩多般进不能。",
            "蓦地觉来伎俩尽，床头山月已三更。"
        ],
        "title": "颂古三十一首  其四",
        "id": "8b0c3230-afd5-4a03-9050-7717e4aa5062"
    },
    {
        "author": "释玿",
        "paragraphs": [
            "喝声绝处怒雷收，丧尽家风一不留。",
            "总是战争收拾得，却因歌舞破除休。"
        ],
        "title": "颂古三十一首  其五",
        "id": "25d3637e-47f4-4da8-ba81-d094d2ae9f03"
    },
    {
        "author": "释玿",
        "paragraphs": [
            "大雄山下老狐精，千古丛林恼杀人。",
            "若遇金毛师子子，看伊无处着浑身。"
        ],
        "title": "颂古三十一首  其六",
        "id": "533060c4-d84e-43c5-bee2-dcf7771f9922"
    },
    {
        "author": "释玿",
        "paragraphs": [
            "是贼识贼精识精，南泉无过强惺惺。",
            "赵州礼拜归堂去，前箭犹轻後箭深。"
        ],
        "title": "颂古三十一首  其七",
        "id": "903f87d6-f2a6-435e-87dc-1a1db66b24bd"
    },
    {
        "author": "释玿",
        "paragraphs": [
            "家财丧尽没丝毫，祇个一身犹恨多。",
            "却向池阳最深处，杀人空手不持刀。"
        ],
        "title": "颂古三十一首  其八",
        "id": "acd11cae-bef9-4e58-9862-6c6ad23264d7"
    },
    {
        "author": "释玿",
        "paragraphs": [
            "前得得，後不得，一贯谁知两五百。",
            "雨桧萧萧，风松瑟瑟。",
            "隔山人听鹧鸪词，错认胡笳十八拍。"
        ],
        "title": "颂古三十一首  其九",
        "id": "398d06cc-b4d3-4ddd-bd57-9fb7a1155e05"
    },
    {
        "author": "释玿",
        "paragraphs": [
            "此儿活计口皮边，点着风驰与电旋。",
            "谩说镇州萝卜大，何曾亲见老南泉。"
        ],
        "title": "颂古三十一首  其一○",
        "id": "db0434fa-5a6f-4e43-a8e0-c168765875e6"
    },
    {
        "author": "释玿",
        "paragraphs": [
            "当机转处不踌躇，琉璃盘里走明珠。",
            "赵州老子村校书，一条拄杖两人舁。"
        ],
        "title": "颂古三十一首  其一一",
        "id": "7bde5098-3c54-4308-8bef-2445653d7f41"
    },
    {
        "author": "释玿",
        "paragraphs": [
            "庭前柏树子，一二三四五。",
            "窦八布衫穿，禾山解打鼓。"
        ],
        "title": "颂古三十一首  其一二",
        "id": "913f22a0-70f3-4903-b9c5-d847b0174fc6"
    },
    {
        "author": "释玿",
        "paragraphs": [
            "无直路，却萦纡。",
            "赵州东壁上，依旧挂葫芦。",
            "有张公吃村酒，李公醉不醒。"
        ],
        "title": "颂古三十一首  其一三",
        "id": "88cb8d98-07ed-4f5b-bdee-6014c0004b47"
    },
    {
        "author": "释玿",
        "paragraphs": [
            "利刀截断命根，跳出狐群狗队。",
            "拈起万煅蒺藜，铁额铜头粉碎。"
        ],
        "title": "颂古三十一首  其一四",
        "id": "c87917d0-254f-423b-a622-f82bbfcdfff6"
    },
    {
        "author": "释玿",
        "paragraphs": [
            "拶到悬崖撒手时，七斤衫重有谁知。",
            "寒来暑往浑无用，挂在赵州东院西。"
        ],
        "title": "颂古三十一首  其一五",
        "id": "e7a0fb00-27d5-4b25-be1a-4ee66d87159e"
    },
    {
        "author": "释玿",
        "paragraphs": [
            "明日大悲院里斋，铁围山岳尽冲开。",
            "猪头象鼻，乌觜鱼腮。",
            "石人抚掌呵呵笑，寒山拾得在天台。"
        ],
        "title": "颂古三十一首  其一六",
        "id": "37610d77-d4b1-47c7-9120-2dd3e57b735a"
    },
    {
        "author": "释玿",
        "paragraphs": [
            "劫火光中共唱酬，随波逐浪谩悠悠。",
            "剖尽衷肠人不会，草鞋拈取盖龟休。"
        ],
        "title": "颂古三十一首  其一七",
        "id": "b2259a71-11c0-42af-b0a9-800bc6ccdb8d"
    },
    {
        "author": "释玿",
        "paragraphs": [
            "投子投子，机轮无阻。",
            "要吞即吞，要吐即吐。",
            "若还殢齿粘牙，争得超今迈古。"
        ],
        "title": "颂古三十一首  其一八",
        "id": "e76f0670-ce6e-4ac4-a10e-96b8cd804af1"
    },
    {
        "author": "释玿",
        "paragraphs": [
            "有是父兮有是子，同条生也同条死。",
            "三世如来烈焰堆，互换说法元如此。",
            "莫颠言，休倒语，截断葛藤须荐取。"
        ],
        "title": "颂古三十一首  其一九",
        "id": "e52ef96c-0bb2-4ecc-a371-936f859ed97e"
    },
    {
        "author": "释玿",
        "paragraphs": [
            "塞北千人帐，江南万斛船。",
            "菩提窝里坐，总谓是虚传。"
        ],
        "title": "颂古三十一首  其二○",
        "id": "72981c1f-bbeb-4650-8265-2a8abd064a62"
    },
    {
        "author": "释玿",
        "paragraphs": [
            "曹山不如，花根本艳。",
            "不如曹山，虎体元班。",
            "江南地暖，塞北春寒。",
            "一把柳丝收不得，和烟搭在玉阑干。"
        ],
        "title": "颂古三十一首  其二一",
        "id": "b98c48ca-64cc-40dc-81e5-2491658524b5"
    },
    {
        "author": "释玿",
        "paragraphs": [
            "隔，穿耳胡僧眼睛黑。",
            "东院西边是赵州，观音院里安弥勒。"
        ],
        "title": "颂古三十一首  其二二",
        "id": "d226521d-532e-4fb5-acf7-a131305c4ef7"
    },
    {
        "author": "释玿",
        "paragraphs": [
            "北禅夜分岁，特地巧安排。",
            "维那出只手，线去又丝来。",
            "田郎催拍板，鲍老舞三台。",
            "若教行正令，活作一坑埋。"
        ],
        "title": "颂古三十一首  其二三",
        "id": "664cbfd6-9bf2-4944-814a-41d20e6a78b8"
    },
    {
        "author": "释玿",
        "paragraphs": [
            "苦中乐，乐中苦，大唐打鼓新罗舞。",
            "寒山烧火满头灰，却笑丰干倒骑虎。"
        ],
        "title": "颂古三十一首  其二四",
        "id": "8b137d46-1c41-4317-865f-5d8fb8c08fbf"
    },
    {
        "author": "释玿",
        "paragraphs": [
            "有主有宾，有礼有乐。",
            "得失是非，如何摸索。",
            "纔摸索，无上醍醐成毒药。",
            "君不见大鹏展翼盖十洲，投窗之物空啾啾。"
        ],
        "title": "颂古三十一首  其二五",
        "id": "edbf068b-c526-4db8-b06f-9a8df24dce72"
    },
    {
        "author": "释玿",
        "paragraphs": [
            "一人牙如剑树，一人口似血盆。",
            "一拳还一踢，一踢报一拳。",
            "亚竖摩酰顶门眼，不妨亲踏上头关。"
        ],
        "title": "颂古三十一首  其二六",
        "id": "44278ce4-b67c-4fec-9f89-3aba4e2255b7"
    },
    {
        "author": "释玿",
        "paragraphs": [
            "我手何似佛手，堪笑紫湖养狗。",
            "撞着焦尾大虫，性命输他一口。"
        ],
        "title": "颂古三十一首  其二七",
        "id": "8dd0b281-75cf-458b-a742-ac46ac649db2"
    },
    {
        "author": "释玿",
        "paragraphs": [
            "我脚何似驴脚，拟议知君大错。",
            "进前欲饮醍醐，已似遭他毒药。"
        ],
        "title": "颂古三十一首  其二八",
        "id": "8ba6282d-33f9-409a-9c70-285e4623a568"
    },
    {
        "author": "释玿",
        "paragraphs": [
            "人人尽有生缘，且非夷狄中原。",
            "镇府出大萝卜，赵州亲见南泉。"
        ],
        "title": "颂古三十一首  其二九",
        "id": "fb0bbde2-a422-4822-be86-97e5fc2fa67b"
    },
    {
        "author": "释玿",
        "paragraphs": [
            "佛手驴脚生缘，生缘驴脚佛手。",
            "李公醉倒街头，元是张公吃酒。",
            "黄龙山里老婆禅，恰似河阳新妇丑。"
        ],
        "title": "颂古三十一首  其三○",
        "id": "4bd50575-513f-4253-acbf-7c45cab311d6"
    },
    {
        "author": "释玿",
        "paragraphs": [
            "唇上必并班豹剥，舌头当的帝都丁。",
            "自古上贤犹不识，造次凡流岂可明。"
        ],
        "title": "颂古三十一首  其三一",
        "id": "ad1bc256-81e6-4802-b656-91e37226b022"
    },
    {
        "author": "释安永",
        "paragraphs": [
            "经年不跨云门路，逐浪随波恁么去。",
            "而今老大复痴憨，归来且作村庵主。",
            "跨瞎驴，挝毒鼓，百战场中偃文武。",
            "从教临济拨动烟尘，沩仰互为队伍，列伍位鎗旗，布三玄戈弩。",
            "不消咳嗽一声，直下一时败露。"
        ],
        "title": "偈颂十二首  其一",
        "id": "e6e839cd-ba1d-468a-b585-0c13a0da09a9"
    },
    {
        "author": "释安永",
        "paragraphs": [
            "虎头带角人难措，石火电光休密布。",
            "中兴天子展神锋，万象之中看独露。"
        ],
        "title": "偈颂十二首  其二",
        "id": "861cc6d4-81b2-44dc-9133-78342aeb0eff"
    },
    {
        "author": "释安永",
        "paragraphs": [
            "海门鼓浪拍天飞，妙喜家风孰与知。",
            "今日风云重借便，分明向上为全提。",
            "文彩未彰，消息已露。",
            "动地惊天，不容回互。",
            "云汉昭回星斗垂，谁敢抬头正眼觑。"
        ],
        "title": "偈颂十二首  其三",
        "id": "8be9ec38-9de4-4a07-b889-c4c2279fef14"
    },
    {
        "author": "释安永",
        "paragraphs": [
            "枯木生花劫外春，馨香逼界古今闻。",
            "忽然树倒归何处，猿叫千山月满船。"
        ],
        "title": "偈颂十二首  其四",
        "id": "6a7754ce-3ded-45d2-8778-01a1647320af"
    },
    {
        "author": "释安永",
        "paragraphs": [
            "世出世间称第一，谁敢当头正眼观。",
            "今日风云欣庆会，九重深处现龙颜。"
        ],
        "title": "偈颂十二首  其五",
        "id": "9b12df72-5fa8-460c-9a31-2dd7f9292d17"
    },
    {
        "author": "释安永",
        "paragraphs": [
            "甚生标格，与么奇特。",
            "甚生标格，如是富贵。",
            "未离兜率降王宫，天上人间无比类。",
            "万国来朝仰圣明，南山又见添苍翠。"
        ],
        "title": "偈颂十二首  其六",
        "id": "72319259-a302-4f56-924c-fbda86552525"
    },
    {
        "author": "释安永",
        "paragraphs": [
            "解语非干舌，能言不在声。",
            "非声非舌用，还家罢问程。"
        ],
        "title": "偈颂十二首  其七",
        "id": "d74304b2-527f-45a9-bad8-9256cda0ed4f"
    },
    {
        "author": "释安永",
        "paragraphs": [
            "擘开沧海取龙吞，五逆闻雷不许闻。",
            "翻笑波心遗剑客，区区空记刻舟痕。"
        ],
        "title": "偈颂十二首  其八",
        "id": "78d20396-9869-46fc-ae13-5cd7ed3d3020"
    },
    {
        "author": "释安永",
        "paragraphs": [
            "茫茫人看中秋月，徒向阎浮记时节。",
            "不智明月向人圆，已是眼中重着屑。",
            "瞎了眼，降却屑，昨夜三更转向西，惊起苍龙拗角折。"
        ],
        "title": "偈颂十二首  其九",
        "id": "e9c72e5a-d561-4b2a-aca8-008f5b4c57a2"
    },
    {
        "author": "释安永",
        "paragraphs": [
            "春深不放白牛闲，依旧随羣入乱山。",
            "拽杷牵犁偿宿债，尾巴再露与人看。"
        ],
        "title": "偈颂十二首  其一○",
        "id": "07883085-0b82-4171-8049-1780a5fc376a"
    },
    {
        "author": "释安永",
        "paragraphs": [
            "国师不跨石门句，舌头未举先分付。",
            "那堪觌面涉思惟，冲天鹞子新罗去。"
        ],
        "title": "偈颂十二首  其一一",
        "id": "ef7f85e1-9357-425a-9298-6e4e2fc4eec0"
    },
    {
        "author": "释安永",
        "paragraphs": [
            "少处减些多处添，白云官路贩私盐。",
            "一条性命俱抛下，不怕当初王令严。"
        ],
        "title": "偈颂十二首  其一二",
        "id": "d6d6067a-6517-4578-9657-cb87ef99d2a9"
    },
    {
        "author": "释安永",
        "paragraphs": [
            "黄梅半夜错分付，纔得星儿便乱做。",
            "大庾岭头屙一堆，後代儿孙遭点污。"
        ],
        "title": "六祖",
        "id": "16b82e21-2415-476e-aef1-6b51b584b5da"
    },
    {
        "author": "释安永",
        "paragraphs": [
            "生缘不在北门村，行脚何曾参百丈。",
            "梦里思归黄檗山，无端平地堆青嶂。"
        ],
        "title": "黄檗",
        "id": "dc9ed7f8-445c-4c40-aa53-10ee44532348"
    },
    {
        "author": "释安永",
        "paragraphs": [
            "路遶悬崖万仞头，担泉带月几时休。",
            "个中拨转通天窍，人自安闲水自流。"
        ],
        "title": "洋屿庵造水笕",
        "id": "7dddbec3-f6e8-417b-9af7-11f01273aaa2"
    },
    {
        "author": "释安永",
        "paragraphs": [
            "道泰时清才子贵，家肥国富小儿娇。",
            "不因紫陌花开早，争见黄莺下柳条。"
        ],
        "title": "颂古三十一首  其一",
        "id": "d286e33b-cc91-44d7-b19c-ccdcd59077aa"
    },
    {
        "author": "释安永",
        "paragraphs": [
            "不因一事，不长一智。",
            "不曾杀生，了无忌讳。",
            "传言送语当风流，拈得口兮失却鼻。"
        ],
        "title": "颂古三十一首  其二",
        "id": "3344b691-bf46-40d3-983d-4dcfb5e2cda9"
    },
    {
        "author": "释安永",
        "paragraphs": [
            "鱼行水浊，鸟飞毛落。",
            "大士横身，不受斧凿。"
        ],
        "title": "颂古三十一首  其三",
        "id": "081185f4-4a0b-4c4a-9446-a3f5b47c9e81"
    },
    {
        "author": "释安永",
        "paragraphs": [
            "白日青天，开眼放尿。",
            "黄面瞿昙，一场漏逗。"
        ],
        "title": "颂古三十一首  其四",
        "id": "1e8e7282-2746-480e-9144-d9af968369ba"
    },
    {
        "author": "释安永",
        "paragraphs": [
            "觌面当机掣电飞，当机觌面谁能用。",
            "一剑分身定死生，君王万古声名重。"
        ],
        "title": "颂古三十一首  其五",
        "id": "145360bb-378a-42a4-b4d6-e9f5bc18998d"
    },
    {
        "author": "释安永",
        "paragraphs": [
            "丧尽家财，无本可据。",
            "赤手杀人，弥天罪过。"
        ],
        "title": "颂古三十一首  其六",
        "id": "bca2020d-61ca-47d0-b72d-076b3d618cbc"
    },
    {
        "author": "释安永",
        "paragraphs": [
            "石火光中验正邪，等闲拈却眼中沙。",
            "自从不曾少盐酱，敢保渠侬未到家。"
        ],
        "title": "颂古三十一首  其七",
        "id": "c2584cef-452c-4c4f-9225-5be1acad73c8"
    },
    {
        "author": "释安永",
        "paragraphs": [
            "世路风波不见君，愁肠暗写共谁论。",
            "迅雷纔震清飚起，白日一天星斗分。"
        ],
        "title": "颂古三十一首  其八",
        "id": "6c9ee6ad-e1b3-499a-a925-aeb2f3590f68"
    },
    {
        "author": "释安永",
        "paragraphs": [
            "一刀两段绝譊讹，天下禅和不奈何。",
            "头戴草鞋重漏泄，知恩者少负恩多。"
        ],
        "title": "颂古三十一首  其九",
        "id": "b7fca0a9-2b60-400b-bb79-9f0d89b88321"
    },
    {
        "author": "释安永",
        "paragraphs": [
            "不放溪东西，随分纳些儿。",
            "冷暖只自知，分明说向谁。"
        ],
        "title": "颂古三十一首  其一○",
        "id": "cfe64923-c032-4303-b333-d4fdb580be57"
    },
    {
        "author": "释安永",
        "paragraphs": [
            "妙转之机掣电飞，目前生杀尽交驰。",
            "明珠自有明珠价，休向篱边弹雀儿。"
        ],
        "title": "颂古三十一首  其一一",
        "id": "63df31f2-dae3-44a3-9427-9d61dedd618d"
    },
    {
        "author": "释安永",
        "paragraphs": [
            "臭口未开经万劫，丝毫纔犯铁轮随。",
            "雨散云收明月夜，反动江波说向谁。"
        ],
        "title": "颂古三十一首  其一二",
        "id": "076ebda6-07ff-4e6a-9b15-f501b11cb03f"
    },
    {
        "author": "释安永",
        "paragraphs": [
            "掣开金殿锁，撞碎玉楼钟。",
            "贪程未归客，徒自觅行踪。"
        ],
        "title": "颂古三十一首  其一三",
        "id": "d512d36b-585c-44ab-b86c-50cf60bf3860"
    },
    {
        "author": "释安永",
        "paragraphs": [
            "三度扣关转不开，赤手迢迢空往来。",
            "忽然业镜百杂碎，始觉从前满面灰。"
        ],
        "title": "颂古三十一首  其一四",
        "id": "2c14c0cc-7ebc-41f1-b122-c9cc3dce73de"
    },
    {
        "author": "释安永",
        "paragraphs": [
            "红炉起浪拍天飞，疾焰过风孰敢窥。",
            "任是三头并六臂，到此休夸第一机。"
        ],
        "title": "颂古三十一首  其一五",
        "id": "c0e2d14a-66c5-434c-950a-3a9d217e5cb1"
    },
    {
        "author": "释安永",
        "paragraphs": [
            "见成底事没商量，剔起眉毛未厮当。",
            "日暮碧天鸿鴈断，海门斜去两三行。"
        ],
        "title": "颂古三十一首  其一六",
        "id": "b451ac1a-817a-4b3e-8725-09f407cc6567"
    },
    {
        "author": "释安永",
        "paragraphs": [
            "快人一言，快马一鞭。",
            "停囚长智，十万八千。"
        ],
        "title": "颂古三十一首  其一七",
        "id": "76a56dbe-cdb1-43a2-987f-dc6008115f0e"
    },
    {
        "author": "释安永",
        "paragraphs": [
            "乞儿拾得锡，暗地空宝惜。",
            "撞着明眼人，一文也不直。"
        ],
        "title": "颂古三十一首  其一八",
        "id": "9adcf129-5b45-49a1-92f3-a1298fe2122d"
    },
    {
        "author": "释安永",
        "paragraphs": [
            "见兔放鹰，因邪打正。",
            "脚未跨门，直须猛省。"
        ],
        "title": "颂古三十一首  其一九",
        "id": "2f20d295-79ca-4ce6-bc1d-75cbe6ffa4e7"
    },
    {
        "author": "释安永",
        "paragraphs": [
            "三人证龟唤作鳖，哑子得梦向谁说。",
            "电光影里浪驱驰，踏破澄潭一轮月。"
        ],
        "title": "颂古三十一首  其二○",
        "id": "e0953d9f-2dd4-402d-8fad-146326a89d01"
    },
    {
        "author": "释安永",
        "paragraphs": [
            "一出一入，半合半开。",
            "羸鹤翘寒木，狂猿啸古台。",
            "要知奇特事，当甚破草鞋。"
        ],
        "title": "颂古三十一首  其二一",
        "id": "b837fa21-5540-4fd9-8786-67c72c7181b7"
    },
    {
        "author": "释安永",
        "paragraphs": [
            "入草亲寻草里人，重重有路掌中平。",
            "不遇大商空突晓，日高犹听打三更。"
        ],
        "title": "颂古三十一首  其二二",
        "id": "f48590ce-ea86-48d3-9c03-ce6c00c8693c"
    },
    {
        "author": "释安永",
        "paragraphs": [
            "问处分明答处亲，纵横有路惯反身。",
            "相如夺得连城璧，秦主安然致太平。"
        ],
        "title": "颂古三十一首  其二三",
        "id": "84c2aa26-479f-4b40-8777-f566ba29e558"
    },
    {
        "author": "释安永",
        "paragraphs": [
            "南北山相对，东西有路分。",
            "不经场阵里，争见李将军。"
        ],
        "title": "颂古三十一首  其二四",
        "id": "b35f566c-689e-4f1d-9c0c-aaf90dd458f8"
    },
    {
        "author": "释安永",
        "paragraphs": [
            "这僧掩耳偷铃，云山将错就错。",
            "若是碧眼胡儿，别有反身一着。"
        ],
        "title": "颂古三十一首  其二五",
        "id": "df6432b2-e1f8-4d33-8149-9e41da343d50"
    },
    {
        "author": "释安永",
        "paragraphs": [
            "独向沧溟截众流，等闲舞棹掷金钩。",
            "白云不露烟波阔，横笛一声天地秋。"
        ],
        "title": "颂古三十一首  其二六",
        "id": "c876f7e4-7e8b-4d11-8651-f0f0a16a29d3"
    },
    {
        "author": "释安永",
        "paragraphs": [
            "前箭犹轻後箭深，无限平人被陆沉。",
            "个里豁开天地眼，吹毛拈起任横行。"
        ],
        "title": "颂古三十一首  其二七",
        "id": "ff2dafdd-aa4b-4c74-83fc-d291e44c3ec5"
    },
    {
        "author": "释安永",
        "paragraphs": [
            "掀翻海岳求知己，雪刃横身立太平。",
            "野老不知尧舜力，冬冬打鼓祭江神。"
        ],
        "title": "颂古三十一首  其二八",
        "id": "2e6d156d-989f-45af-b6dc-b771aa936bdf"
    },
    {
        "author": "释安永",
        "paragraphs": [
            "电光影里，缁素区分。",
            "纤毫不犯，总教灭门。"
        ],
        "title": "颂古三十一首  其二九",
        "id": "0ebe1d98-32a6-4757-89cf-ebb154f715a8"
    },
    {
        "author": "释安永",
        "paragraphs": [
            "九曲那容眨眼看，操舟谁解别波澜。",
            "文殊曾展回天手，直得朝宗万派干。"
        ],
        "title": "颂古三十一首  其三○",
        "id": "c86f7454-6191-4e8a-a51d-65d465c2624e"
    },
    {
        "author": "释安永",
        "paragraphs": [
            "击碎髑髅，敲出骨节。",
            "明眼人前，自彰丑拙。"
        ],
        "title": "颂古三十一首  其三一",
        "id": "e45a22d7-1ab1-49ea-b8c9-d914fea34fb6"
    },
    {
        "author": "释志清",
        "paragraphs": [
            "天不能盖，地不能载。",
            "徧界徧空，成团成块。"
        ],
        "title": "偈",
        "id": "247f4fb8-7af5-459b-baee-36b4e608ca4b"
    },
    {
        "author": "释宗觉",
        "paragraphs": [
            "少年词赋客，昔与山翁游。",
            "暂抑骅骝姿，聊伴盐车留。",
            "幽坡赏春色，明月同高秋。",
            "君才如鲍照，顾我非汤休。",
            "木桃时一投，琼瑶三四酬。",
            "可怜横海鳞，尺水难沉浮。",
            "飘然拂袖去，形影那容求。",
            "早莫哦君诗，书空复搔头。",
            "迩来三年余，拟君荐经由。",
            "长篇忽见遗，顿觉驱烦愀。",
            "君马何大驶，追踪谪僊流。",
            "锦绣满肠胃，词人孰能俦。",
            "故将西子容，来贻嫫姆羞。",
            "行看复坐吟，终日如軥辀。",
            "安得君书斋，移来近前陬。",
            "论文与谈笑，一释老者忧。",
            "春禽昼聒聒，窗风夜飕飕。",
            "怀君不成寐，频惊节物遒。",
            "君文已造妙，君德当慎修。",
            "谒帝明光宫，随珠那暗投。"
        ],
        "title": "和王龟龄惠诗",
        "id": "161782ce-a928-43e5-92fe-dc1d27d3963c"
    },
    {
        "author": "释宗觉",
        "paragraphs": [
            "高亭窥绿润，古寺面苍阴。",
            "闻有遗仙事，应容过客寻。",
            "路危山背迥，云重洞天深。",
            "一鸟不飞去，时能弄好音。"
        ],
        "title": "题济川亭",
        "id": "b12ad747-65e6-49ba-bdc7-269937071fb5"
    },
    {
        "author": "熊应亨",
        "paragraphs": [
            "七尺枯藤手自摩，闲过僧寺坐横坡。",
            "花开曲径霜前密，云压层城雨後多。",
            "田舍竹林分鹫岭，山城芦水漾鱼波。",
            "禅床处处堆黄叶，独剩寒松不改柯。"
        ],
        "title": "过多福寺次王龟龄壁间韵",
        "id": "a573dc2d-c0c1-4bad-ae8c-d8704382107e"
    },
    {
        "author": "释行机",
        "paragraphs": [
            "叶落岗头一望长，几茎乔木倚斜阳。",
            "曾经巴峻猿啼处，铁打心肝寸断肠。"
        ],
        "title": "颂古四首  其一",
        "id": "f557c57b-68ef-4748-bf5a-e36ccf3517da"
    },
    {
        "author": "释行机",
        "paragraphs": [
            "隔林彷佛闻机杼，知有人家在翠微。",
            "及至入门亲见了，元来只是小儿戏。"
        ],
        "title": "颂古四首  其二",
        "id": "0ec2be86-d651-4498-a149-7f746be716d5"
    },
    {
        "author": "释行机",
        "paragraphs": [
            "青蛇提起气腥臊，几个男儿有痛毛。",
            "直下血流犹未觉，举头还见铁山高。"
        ],
        "title": "颂古四首  其三",
        "id": "f8939583-4261-4248-bdd4-bc2dcebfa06f"
    },
    {
        "author": "释行机",
        "paragraphs": [
            "东西南北无门户，大地山河不覆藏。",
            "今夜碧天云脚尽，一钩月挂几人肠。"
        ],
        "title": "颂古四首  其四",
        "id": "e2950dd4-455b-4076-9c23-112512951c9a"
    },
    {
        "author": "释行机",
        "paragraphs": [
            "珊珊玉骨本玲珑，挂角羚羊不见踪。",
            "特地作亭图甚么，为怜松竹引清风。"
        ],
        "title": "送僧造普同塔",
        "id": "b2d4a017-6ad4-414e-b3ea-4b3715607e1c"
    },
    {
        "author": "释行机",
        "paragraphs": [
            "克宾一字入公门，有理难伸笑杀人。",
            "隐静不行兴化令，他年谁道棒头亲。"
        ],
        "title": "送育维那",
        "id": "8f9090d8-0e66-49b6-ad20-72e875ba8e2a"
    },
    {
        "author": "释行机",
        "paragraphs": [
            "地炉无火客囊空，雪似杨花落岁穷。",
            "拾得断麻穿坏衲，不知身在寂寥中。"
        ],
        "title": "偈三首  其一",
        "id": "51f9b461-aada-4115-bbf3-b0b4b58f4c49"
    },
    {
        "author": "释行机",
        "paragraphs": [
            "圆通不开生药铺，单单只卖死猫头。",
            "不知那个无思算，吃着通身冷汗流。"
        ],
        "title": "偈三首  其二",
        "id": "4948d606-308a-496e-92b8-7a486bbb2e34"
    },
    {
        "author": "释行机",
        "paragraphs": [
            "仲秋八月旦，庭户入新凉。",
            "不露风骨句，愁人知夜长。"
        ],
        "title": "偈三首  其三",
        "id": "d4f7ff61-5204-48df-846a-7565af0641cc"
    },
    {
        "author": "张维",
        "paragraphs": [
            "日边清切以文鸣，立对朝阳欲问程。",
            "笔落生春变寒谷，诗来将喜破愁城。",
            "檐前水到乘槎便，天际山横与槛平。",
            "准拟公归道过此，小留觞咏集簪缨。"
        ],
        "title": "留守舍人张公安国闻维筑亭为题其榜曰朝阳既去而亭成复为赋诗次韵",
        "id": "da53888d-e8b8-4c74-8c71-88d9c8d113cd"
    },
    {
        "author": "张维",
        "paragraphs": [
            "年来行乐与民同，探穴追踪太史公。",
            "幽洞初开名易着，苍崖新刻句难工。",
            "风驱俗驾松扉外，云锁仙丹石室中。",
            "付与山僧司管钥，勿教胜地草蒙茸。"
        ],
        "title": "题张公洞",
        "id": "5534c9a0-426a-4428-bf66-4032025cfc5f"
    },
    {
        "author": "张维",
        "paragraphs": [
            "列岫凌虚滃翠岚，龙泓澄澈七星涵。",
            "岩瞻好向西湖看，飞去何妨自岭南。"
        ],
        "tags": [
            "西湖"
        ],
        "title": "次韵同经略舍人登七星山",
        "id": "4ecea902-af88-4f3a-b073-a6c64ba893b9"
    },
    {
        "author": "陈俊卿",
        "paragraphs": [
            "无正文。"
        ],
        "title": "游虎丘岩偶题壁韵叶因分字联句",
        "id": "e5a7353e-db01-4549-a3f3-cf51c2567c5b"
    },
    {
        "author": "陈俊卿",
        "paragraphs": [
            "走笔题诗问起居，近来导引复何如。",
            "从教两鬓霜无数，却要三田火有余。",
            "示病想同摩诘病，读书还着子云书。",
            "梅霖十日宜高爽，试共登楼一豁舒。"
        ],
        "title": "赠林谦之",
        "id": "42ba41f0-5df2-4676-bd18-9e18cfc60b77"
    },
    {
        "author": "陈俊卿",
        "paragraphs": [
            "兴来文字三杯酒，老去生涯万卷书。",
            "遗汝子孙清白在，不须厦屋太渠渠。"
        ],
        "title": "示二子",
        "id": "3a82d3b9-eef6-48cd-80f2-b8ceae38a439"
    },
    {
        "author": "陈俊卿",
        "paragraphs": [
            "出为岭峤澄清使，归作甘泉侍从臣。",
            "百担有书行李重，千金无产橐中贫。",
            "经旬把臂言犹在，昨日题诗墨尚新。",
            "清晓访君呼不起，寝门一恸泪沾巾。"
        ],
        "title": "哭林艾轩",
        "id": "bbf6e19d-8332-4c53-81c1-41e08dd9d919"
    },
    {
        "author": "陈俊卿",
        "paragraphs": [
            "双阙门高袭庆余，相望再世拥轺车。",
            "清名益重先君子，远俗争看行秘书。",
            "医国十全姑小试，蠹民五瘴想先除。",
            "炎州莫作经年计，狗监传闻诵子虚。"
        ],
        "title": "寄林子方",
        "id": "bddab2f9-ee03-41b7-bb52-66393f56da02"
    },
    {
        "author": "陈俊卿",
        "paragraphs": [
            "共乐堂前花木深，登临当暑豁尘襟。",
            "红垂荔子千家熟，翠拥篔筜十亩阴。",
            "老退已寻居士服，清欢时伴醉翁吟。",
            "凭栏四望丰年稼，差慰平生忧国心。"
        ],
        "title": "共乐堂",
        "id": "cccb62fa-c2d5-42c8-bb60-c71822b3c21e"
    },
    {
        "author": "陈俊卿",
        "paragraphs": [
            "农事春郊闵雨时，乞灵奔走宝公祠。",
            "炉中沉水纔三祝，天外油云已四垂。",
            "蔌蔌通宵茅屋冷，青青破晓麦田滋。",
            "更祈三日滂然泽，大作丰年遍海涯。"
        ],
        "title": "蒋山谢雨",
        "id": "3a777d1b-2de2-4d5d-9c0c-66725c90d4aa"
    },
    {
        "author": "陈俊卿",
        "paragraphs": [
            "流水三间屋，明公半席分。",
            "帝尝招此老，天未丧斯文。",
            "人去留青竹，山空锁白云。",
            "升堂时想像，金石恍然闻。"
        ],
        "title": "修史堂",
        "id": "835dace8-3e88-4977-9052-1bbec39218ab"
    },
    {
        "author": "陈俊卿",
        "paragraphs": [
            "天地秘绝景，雅属幽人居。",
            "卜筑俯清流，旷然心目舒。",
            "岂惟水澄碧，山色佳有余。",
            "凉风左右来，竹柏相扶疎。",
            "亭中何所有，缥囊万卷书。",
            "亭外何所有，青蒲映红蕖。",
            "客来何所为，高论唐虞初。",
            "文字共发越，琴槊一以娱。",
            "冬寒饱霜蟹，秋思多鲈鱼。",
            "良田自种秫，酒瓮春浮蛆。",
            "无事时痛饮，有时还荷锄。",
            "试问田家乐，田家此乐无。"
        ],
        "title": "林元美司户耕乐亭",
        "id": "3db25986-bcb5-4e28-b8e6-09cea6a1e9d5"
    },
    {
        "author": "陈俊卿",
        "paragraphs": [
            "吾方蹈孔孟，未暇师粲可。"
        ],
        "title": "句  其一",
        "id": "1281b5aa-3787-4e7c-924b-98619897b8d2"
    },
    {
        "author": "陈俊卿",
        "paragraphs": [
            "病深老迫宜归去，莫作留侯范蠡看。"
        ],
        "title": "句  其二",
        "id": "5d7f51a1-9da3-4114-94c7-50ceef743020"
    },
    {
        "author": "陈俊卿",
        "paragraphs": [
            "海国民皆兴礼义，潢池盗已息干戈。"
        ],
        "title": "句  其三",
        "id": "37d9a165-4f56-49b6-b533-a2184e76d28e"
    },
    {
        "author": "徐珩",
        "paragraphs": [
            "得谁酿法乃尔佳，连引数杯极口夸。",
            "须臾忘物亦忘我，是非荣辱不可加。",
            "儿童相随拍手笑，阿翁醉也扶归家。",
            "平生故人赵半刺，遣骑折送园中花。",
            "插花饮酒不待劝，夜如何其月欲斜。",
            "倒着接蓠自起舞，笛声趁拍鼓三挝。",
            "陶陶兀兀意有得，小姬在傍双髻丫。",
            "驱令磨墨具纸笔，满幅大草飞龙蛇。",
            "妇云汝醉当止矣，明日酒醒不愧耶。"
        ],
        "title": "醉歌",
        "id": "85e71577-a615-4147-b194-408cfccdc720"
    },
    {
        "author": "徐珩",
        "paragraphs": [
            "清跸声中玉笋班，五云光里侍天颜。",
            "至尊端拱通明殿，上合来从饭颗山。",
            "旄节行将千骑去，鬓须全未一根斑。",
            "朝回两袖香烟满，应有诗留雉扇间。"
        ],
        "title": "赠合门潘舍人",
        "id": "1ed75b28-dc00-4655-a074-71026e4c9b10"
    },
    {
        "author": "徐珩",
        "paragraphs": [
            "叶脱林梢处处秋，壮怀易感更登楼。",
            "日斜钟阜烟凝碧，霜落秦淮水慢流。",
            "人似仲宣思故国，诗如杜老到夔州。",
            "十年前作金陵梦，重抚栏干说旧游。"
        ],
        "title": "和虞智父登金陵清溪阁",
        "id": "c858da18-db1c-4dfa-a2db-9870048eed21"
    },
    {
        "author": "徐珩",
        "paragraphs": [
            "菖蒲体柔弱，孤生幽涧傍。",
            "涧深水不滋，短叶疎而黄。",
            "物亦有不幸，仁者为悲伤。",
            "愿因水石间，移植近窗光。",
            "探丸起九死，焦卷复翠长。",
            "草木固无知，此心未能忘。"
        ],
        "title": "以水石菖蒲赠谷堂孙漕",
        "id": "656e15d2-efb9-426b-9498-c51155a9e7d0"
    },
    {
        "author": "徐珩",
        "paragraphs": [
            "导源经陇阪，属汭贯嬴都。",
            "下濑波常急，回圻溜亦纡。",
            "毒流秦卒毙，泥粪汉田腴。",
            "独有迷津客，怀归轸暮途。"
        ],
        "title": "日暮望泾水",
        "id": "f0fb1dfd-61a7-4bc8-8847-1d92f6afca84"
    },
    {
        "author": "刘天麟",
        "paragraphs": [
            "自叹苦吟诗不老，羡君词气凛横秋。",
            "争如兀坐茅檐下，得见凌云五凤楼。"
        ],
        "title": "题黄子中南陂集",
        "id": "48a65aa4-8f52-49aa-8dbd-276b6d8a709d"
    },
    {
        "author": "詹羽",
        "paragraphs": [
            "野渡扁舟自在浮，惯来江上不惊鸥。",
            "一竿钓破沧浪月，唤入芦花不点头。"
        ],
        "title": "西陂",
        "id": "fc427499-30e4-4c40-b456-c6f77c9d23fb"
    },
    {
        "author": "曹绩",
        "paragraphs": [
            "度岭汗如濯，渴尘生客心。",
            "清泉随念应，乞与涤烦襟。"
        ],
        "title": "曹公泉",
        "id": "260f2880-ad52-4ac4-8604-d8cf5c035ebb"
    },
    {
        "author": "郭知虔",
        "paragraphs": [
            "秋风吹落叶，独客异乡心。",
            "生计怜吾拙，穷愁念汝深。",
            "面经三载隔，老惜二毛侵。",
            "飘泊南飞雁，何时返故林。"
        ],
        "title": "秋日忆次张弟",
        "id": "7e25f7c6-e07a-4a74-bcf1-5d381497e46c"
    },
    {
        "author": "杨筠",
        "paragraphs": [
            "曲曲溪流叠叠山，稻塍高下路回环。",
            "晓暾初射林霏落，一道炊烟紫翠间。"
        ],
        "title": "题水弄山",
        "id": "1a117a12-18fc-4b33-ae5a-dc98099908c0"
    },
    {
        "author": "杨筠",
        "paragraphs": [
            "古藤阴锁石粼粼，死骨犹香庙像新。",
            "世上男儿轻失节，何颜祠下拜夫人。"
        ],
        "title": "题石藤二夫人庙",
        "id": "51e9d214-7a94-4269-871b-34c6900aa018"
    },
    {
        "author": "李益谦",
        "paragraphs": [
            "鸥鹭惊飞去又回，藕花初为使君开。",
            "千山急雨催诗笔，四面清波映酒罍。",
            "暂倚高旌留胜赏，有怀别乘约重来。",
            "银钩洒落传新句，二妙端知共一台。"
        ],
        "title": "景伯录示太守湖上唱酬舍弟既赋二章辄亦次韵  其一",
        "id": "80e336f0-47d1-48cf-a769-e31c71b2ca57"
    },
    {
        "author": "李益谦",
        "paragraphs": [
            "红尘扰扰倦追陪，独向湖山襟抱开。",
            "每为清风携枕席，几因狂醉倒瓶罍。",
            "丛书久伴天随隐，五袴今逢叔度来。",
            "更待海沂歌咏达，同看给札汉家台。"
        ],
        "title": "景伯录示太守湖上唱酬舍弟既赋二章辄亦次韵  其二",
        "id": "d1f8829f-bfb3-4be0-b76d-19fc7727eb46"
    },
    {
        "author": "李益谦",
        "paragraphs": [
            "十里寒梅欲斗妍，东郊寻胜喜联翩。",
            "渐看冰泮池塘外，又见春生岛屿边。",
            "渔艇招招浮远水，畬田漠漠起平川。",
            "惜无画手王摩诘，只把君诗写蜀笺。"
        ],
        "title": "景伯正字招东郊观梅晚集茶院秀远堂举之舍弟有诗景伯和章见简同赋  其一",
        "id": "e87c5ddd-282d-46af-9844-7e66b393f3d9"
    },
    {
        "author": "李益谦",
        "paragraphs": [
            "青春垂地风头恶，寒色侵肌雪意酣。",
            "路转溪桥回马足，行穿松迳得僧蓝。",
            "联裾正喜陪清赏，挥麈何妨共剧谈。",
            "它日海邦传盛事，诗仙曾此驻鸾骖。"
        ],
        "title": "景伯正字招东郊观梅晚集茶院秀远堂举之舍弟有诗景伯和章见简同赋  其二",
        "id": "fdad47fd-be5c-40cf-93b1-8dee78ae68dc"
    },
    {
        "author": "李益能",
        "paragraphs": [
            "属邑周行未觉劳，要观铓刃试豪曹。",
            "气苏犴狱歌谣满，兴挟江山句律高。",
            "缓驾海邦聊展骥，指期仙岭看浮鳌。",
            "秋来赋咏传宫掖，三绝行闻帝语褒。"
        ],
        "title": "景伯正字按行外邑平遣系囚既还出道中诗一编蔡丈有诗次韵",
        "id": "e4a07903-8b99-4de0-a4be-db18dc47e458"
    },
    {
        "author": "孙文昭",
        "paragraphs": [
            "中原回首尚胡尘，世事徒惊日月新。",
            "羁旅不堪频作别，壮怀虽在已甘贫。",
            "南来求友传三益，西去论心有几人。",
            "别後梦魂何处是，祇应来往慎江滨。"
        ],
        "title": "往浙西别王龟龄",
        "id": "ebd48137-954b-45ca-ba4a-f476ba978f43"
    },
    {
        "author": "惠迪",
        "paragraphs": [
            "梦破一声婆饼焦，吴音未稳带春娇。",
            "不禁风力遥飞去，却引余音过别条。"
        ],
        "title": "婆饼焦",
        "id": "f427a980-8f10-4e9f-bff6-0f18139d0bdf"
    },
    {
        "author": "惠迪",
        "paragraphs": [
            "开怀有佳子，我别不忍别。",
            "连宵揽衣忙，就月歌数阕。",
            "歌长月欲落，酒尽情更切。",
            "凌晨□独行，祖赠余曲糵。",
            "昨语已如梦，今语无对说。",
            "待得归来时，杨花满天雪。"
        ],
        "title": "送客",
        "id": "bda0a837-59d2-4b82-b1e9-35a7f5255e05"
    },
    {
        "author": "惠迪",
        "paragraphs": [
            "小屋牵萝补，高轩偃盖过。"
        ],
        "title": "句",
        "id": "e49cf2c6-0abf-417d-8a0f-0d9419acf96e"
    },
    {
        "author": "释法全",
        "paragraphs": [
            "鼓吹轰轰袒半肩，龙楼香喷益州船。",
            "有时亦脚弄明月，踏破五湖波底天。"
        ],
        "title": "闻僧举五祖颂赵州露刀剑作偈",
        "id": "fff7a719-75ef-4a9a-9245-41e9e3823e90"
    },
    {
        "author": "释法全",
        "paragraphs": [
            "昨夜深沙铸铁券，阿那律陀来合伴。",
            "醉来相打见阎王，阎王握笔不能判。",
            "不能判，却相劝。",
            "彼此事同一家，更莫前思後算。"
        ],
        "title": "颂古十九首  其一",
        "id": "8f48ac27-f164-4015-b960-f29d3e28d276"
    },
    {
        "author": "释法全",
        "paragraphs": [
            "布鼓当轩为击来，卧龙惊起出岩隈。",
            "千峰秀色凭谁写，一带澄江古镜开。"
        ],
        "title": "颂古十九首  其二",
        "id": "20ce74b3-136b-4618-9249-c9a499f0bf2e"
    },
    {
        "author": "释法全",
        "paragraphs": [
            "徧身是，通身是，浄洁浑身涴却屎。",
            "拽来露出猛风吹，谁教背手摸枕子。"
        ],
        "title": "颂古十九首  其三",
        "id": "67dde3f0-958a-46b0-b59d-7ee7af81efa0"
    },
    {
        "author": "释法全",
        "paragraphs": [
            "乱撒明珠颗颗晶，走盘应不贵金声。",
            "谁家女子能针线，一串穿来不剩星。"
        ],
        "title": "颂古十九首  其四",
        "id": "756b99c6-1a99-4047-916a-86e94c116e56"
    },
    {
        "author": "释法全",
        "paragraphs": [
            "天高地厚寻常事，海阔山重更要论。",
            "霹雳震摧山鬼窟，独携霜剑定干坤。"
        ],
        "title": "颂古十九首  其五",
        "id": "c78a91c0-a70d-4b8a-88ec-b184072a8f47"
    },
    {
        "author": "释法全",
        "paragraphs": [
            "当门一脉透长安，游子空嗟行路难。",
            "不是人前夸俏措，金锤击碎万重关。"
        ],
        "title": "颂古十九首  其六",
        "id": "d722e649-17b5-481d-ab4f-50c6124c5eae"
    },
    {
        "author": "释法全",
        "paragraphs": [
            "日暖风和莺啭新，柳垂金线系东君。",
            "东君不惜无私力，一点花红一点春。"
        ],
        "title": "颂古十九首  其七",
        "id": "493c3f20-a25d-441d-88cc-016d4445ec17"
    },
    {
        "author": "释法全",
        "paragraphs": [
            "狗子佛性无，斫额路上逢子湖。",
            "业识性在遭一口，大地全无碧眼胡。",
            "狗子佛性有，春风吹动千株柳。",
            "知而故犯可怜生，一一面南看北斗。"
        ],
        "title": "颂古十九首  其八",
        "id": "3e7a251d-e475-49ed-95b1-2e0621125aa3"
    },
    {
        "author": "释法全",
        "paragraphs": [
            "东司上不说佛法，唤来与伊劈面踏。",
            "不用重论报佛恩，将此深心奉尘剎。"
        ],
        "title": "颂古十九首  其九",
        "id": "3889e56c-7d16-4342-9270-59d9b0353bc6"
    },
    {
        "author": "释法全",
        "paragraphs": [
            "相逢把手上高峰，四顾寥寥天宇空。",
            "一曲渔歌人不会，芦花飞起渡头风。"
        ],
        "title": "颂古十九首  其一○",
        "id": "ecb218dc-2c50-4c04-bc25-828c2dc4e5d4"
    },
    {
        "author": "释法全",
        "paragraphs": [
            "驴觑井，井觑驴，冬瓜叶上长葫芦。",
            "会不得，莫踟蹰，定盘星上绝锱铢。"
        ],
        "title": "颂古十九首  其一一",
        "id": "f9baf69e-2999-4362-be7c-588ab21bbaa2"
    },
    {
        "author": "释法全",
        "paragraphs": [
            "钵里饭，桶里水，狗子咬人不露齿。",
            "堪笑韶阳老古锥，倒地至今犹未起。"
        ],
        "title": "颂古十九首  其一二",
        "id": "e77c1f60-06ee-4b7d-ae91-b99bc6382d13"
    },
    {
        "author": "释法全",
        "paragraphs": [
            "七里滩头多蛤子，太阳一出口俱开。",
            "平生肝胆虽然露，狡鹘何曾逐臭来。"
        ],
        "title": "颂古十九首  其一三",
        "id": "8314ba89-f098-49b1-b949-a7630febd81d"
    },
    {
        "author": "释法全",
        "paragraphs": [
            "耳里种田，满口含烟。",
            "钟馗解舞十八拍，张老乘槎上九天。"
        ],
        "title": "颂古十九首  其一四",
        "id": "892eb06d-996c-4ceb-bd40-f33a718d308c"
    },
    {
        "author": "释法全",
        "paragraphs": [
            "石火光中烂熳游，白拈临济未同俦。",
            "掀反华岳连天黑，几个知身在御楼。"
        ],
        "title": "颂古十九首  其一五",
        "id": "e9e1f6e6-79c9-4e8c-9b17-9d027efd2439"
    },
    {
        "author": "释法全",
        "paragraphs": [
            "八十翁翁着绣靴，踏开幽洞笑呵呵。",
            "傍人指点忘归路，不觉腰间烂斧柯。"
        ],
        "title": "颂古十九首  其一六",
        "id": "0208b3d7-4e93-4645-8849-eebbddd35bb4"
    },
    {
        "author": "释法全",
        "paragraphs": [
            "西天人不会唐言，旱地雷声彻大千。",
            "九年面壁无人会，玉兔金乌火里旋。"
        ],
        "title": "颂古十九首  其一七",
        "id": "a17e71a5-4a71-4c93-8d10-78255b5a38ba"
    },
    {
        "author": "释法全",
        "paragraphs": [
            "马转牛回岂足夸，烂泥中刺当行家。",
            "霜刃一挥全意气，坐令千载定龙蛇。"
        ],
        "title": "颂古十九首  其一八",
        "id": "f8e6c154-d8db-4750-82bb-de7625333f51"
    },
    {
        "author": "释法全",
        "paragraphs": [
            "几回沾水又拖泥，年老心孤不自知。",
            "游子不归空怅望，一溪流水落花随。"
        ],
        "title": "颂古十九首  其一九",
        "id": "86d89f06-c71f-42f6-9586-fdc165ee8bc8"
    },
    {
        "author": "任续",
        "paragraphs": [
            "背僊眠兮芳洲，荡两桨兮碧流。",
            "陟崔嵬兮拜神宫，跨汗漫兮俯文虹。",
            "浩唱兮击鼓丝，阳阿兮屡舞。",
            "降神焚兮百和，尊瑶觞兮绿醑。",
            "九关辟兮杳云旗，回风下兮帝子来。",
            "周览兮故国，我与民兮相思。",
            "灵容兮有穆，笑灿然兮扁祥。",
            "风雨旸时兮岁事丰，厉鬼回兮毕方逐。",
            "包洞庭兮二江，扞崇山兮五岳。",
            "扬灵兮报祀，与山川兮长久。"
        ],
        "tags": [
            "洞庭湖"
        ],
        "title": "彭思王庙",
        "id": "67799b0d-1d00-4c7c-8def-ae2645ce2b1e"
    },
    {
        "author": "任续",
        "paragraphs": [
            "山林自空阒，游人事幽讨。",
            "岫幌与云关，来迹可堪扫。",
            "艮维矗孤峰，玉簪倚天杪。",
            "桂水琉璃碧，洄洑下萦绕。",
            "谽谺岩穴深，虬龙双夭矫。",
            "坤倪露幽秘，造化殚奇巧。",
            "胜概畜眼无，何方觅蓬岛。",
            "悠悠世俗情，是非苦胶扰。",
            "水中蟹何罪，徒劳愠心悄。",
            "人厄困无妄，砾石埋深窈。",
            "风月几年恨，山光惨萝茑。",
            "星郎太岳孙，长城隐南表。",
            "戎旃整且暇，高情恣登眺。",
            "郊垧拥小队，一见颜色愀。",
            "旧观俄顷复，洞户天重晓。",
            "伤心日月遒，人世几番老。",
            "山川不相似，岁久依然好。",
            "吕岩标强名，往事人能道。",
            "孟公谩惊座，子夏冠非小。",
            "桃符录余庆，邲战城濮兆。",
            "冥数今乃验，常情定谁考。",
            "哦诗纪贞石，聊侑芳尊醥。"
        ],
        "title": "赋玩珠岩",
        "id": "6b0d2b33-e10d-43e1-ad75-665e627536dc"
    },
    {
        "author": "金梁之",
        "paragraphs": [
            "王侯门户懒开颜，斗酒千钱一笑间。",
            "无雪可欺青桧老，有天难管白云闲。",
            "丹霄作客曾骑鹤，紫府为家不买山。",
            "京口相逢又相别，只琴孤剑几时还。"
        ],
        "title": "答郡守赵师夔",
        "id": "2408a404-919b-4bb3-9c4d-ebfc33883bfa"
    },
    {
        "author": "金梁之",
        "paragraphs": [
            "昨夜嫦娥弄玉纤，也应掐月作花钿。",
            "为嫌梅影太清瘦，几片飞来疎处填。"
        ],
        "title": "郡侯雪天开宴即席以填字韵索诗",
        "id": "5a927348-1876-44f4-8666-86167a00b134"
    },
    {
        "author": "金梁之",
        "paragraphs": [
            "秧针刺水麦锋齐，漠漠平沙白鹭飞。",
            "尽道春光已归去，清香犹有野蔷薇。"
        ],
        "title": "赠郡士张梦锡赴南宫试",
        "id": "d3bb1def-46f5-410b-bf4a-ef65ba1700d6"
    },
    {
        "author": "金梁之",
        "paragraphs": [
            "寄语月溪朱逸士，他年同赏水仙花。"
        ],
        "title": "句",
        "id": "c62457a2-bf45-4899-ae83-d808499850a6"
    },
    {
        "author": "林光朝",
        "paragraphs": [
            "文字眇烟云，过眼徒浩浩。",
            "所有未见书，惜哉吾已老。",
            "子云客长安，陈迹如一扫。",
            "同叔向来人，我生苦不早。",
            "亦闻青城山，斯翁为有道。",
            "瞿塘不可上，秋梦长颠倒。",
            "白日来西昆，一见自应好。",
            "纵谈百代前，至竟非枯槁。",
            "多为开口笑，明月生怀抱。",
            "黄鹤有高楼，恍如事幽讨。",
            "揽辔逢道州，听书下下考。",
            "周南勿留滞，掇拾供史藁。",
            "分手重酸辛，璠玙众所宝。",
            "十日不得面，何为太草草。"
        ],
        "title": "送别湖北漕李秘监仁甫",
        "id": "487f6550-414c-4462-841f-cd5a123382d8"
    },
    {
        "author": "林光朝",
        "paragraphs": [
            "铜盘白露下，松桂凈如沐。",
            "娈彼菊花团，西风吹醽醁。",
            "长安多别离，此别苦不足。",
            "人物如使君，容易等潘陆。",
            "一自海东头，清飚起谣俗。",
            "馆下欲何言，联翩如破竹。",
            "功名不徒尔，无乃相迫逐。",
            "双日访延英，行矣公勿卜。",
            "括苍烟雨前，寒光贯岩腹。",
            "大叫出银罂，邂逅聚百族。",
            "要携三月粮，所厌惟一掬。",
            "幸心忽开张，何曾畏笑僇。",
            "单父勿长吁，来者犹可续。",
            "道旁有抵璧，天下轻结绿。",
            "一夕洲渚言，令我沉心曲。"
        ],
        "title": "送别姚国博知处州分韵得绿字",
        "id": "102cbc7b-fb77-47d7-921b-db893e594ea5"
    },
    {
        "author": "林光朝",
        "paragraphs": [
            "大块始开凿，娲皇为补天。",
            "天平雷雨正，后稷诲之田。",
            "大浸十二岁，流金复七年。",
            "幸哉尧汤民，以手摩抚然。",
            "徂丘虐焰起，秦俗相焚煎。",
            "官租夺以半，饱食何夤缘。",
            "自从汉道昌，敦朴乃其先。",
            "初开常平议，聚粟如源泉。",
            "年登谷价贱，散以大农钱。",
            "旱潦或艰食，用之如转圜。",
            "悠悠百王心，皎皎三代前。",
            "井田日以坏，此法当磨镌。",
            "公侯希世珍，秀色媚长川。",
            "官学有根株，诵诗三百篇。",
            "风土无隐情，是为大夫贤。",
            "抟饭哺赤子，当食长尔怜。",
            "江东百万户，雕俗生春妍。",
            "持节闽岭初，有如病者痊。",
            "刘晏取予术，夷吾轻重权。",
            "义仓有粟腐，物价敢喧阗。",
            "斯助阜民政，南风吹五弦。",
            "昼日公侯门，客车动百千。",
            "下吏走尘土，从容愧执鞭。",
            "岂不随吹嘘，譬彼乘风船。",
            "长技非卓鲁，主德奚由宣。",
            "松竹伴孤吟，敢怀岁月迁。",
            "终酬国士知，未甘长弃捐。"
        ],
        "title": "代陈季若上仓使",
        "id": "56229540-921c-424b-a50e-db74c1234b5b"
    },
    {
        "author": "林光朝",
        "paragraphs": [
            "我来石渠五十六，双鬓如蓬腰未曲。",
            "岂为健笔有徐庾，自数来时六十五。",
            "谁解辛苦续子虚，长安有客四十余。",
            "已成老翁不肯去，青藜当户夜读书。",
            "东观丈人起遐想，无为岁月空踟蹰。",
            "去作诸侯老宾客，可无绿水兼红蕖。",
            "我家东下纔百里，钓螺一曲清无滓。",
            "草堂为筑荔枝斜，濯锦江头有如是。",
            "子思子方道为尊，南国佳人如秋云。",
            "不知公侯有朱箔，要问常州李着作。"
        ],
        "title": "石渠行送别福建参议李着作器之",
        "id": "eb0b72ac-7e68-4831-a2fe-bbf4925ca566"
    },
    {
        "author": "林光朝",
        "paragraphs": [
            "铜驼陌上生秋草，前者刻石今如扫。",
            "儋边半纸半模糊，下床三日成悲恼。",
            "苍史萌芽何可见，要从笔意生秦汉。",
            "欲将奇字问何人，所守一家如小篆。",
            "是中变幻随形模，钟镈鼎鬲匜盘盂。",
            "如何两京到魏晋，搜尽苍崖惟此书。",
            "即今原隶见颠末，仍于画上分锱铢。",
            "燕然有年固可纪，笔势岂得先黄初。",
            "中郎袖手欲无作，正始不逮况其余。",
            "幸哉一见俱抵掌，翩翩如反古石渠。",
            "且说金陵佛屋何年灯，晋分隋张犹青荧。",
            "忽听荒鸡还自起，资中之刻不徒尔。"
        ],
        "title": "资中行奉寄临邛守宇文郎中",
        "id": "f2174cba-b518-48e8-a8f8-e83515f3a3f6"
    },
    {
        "author": "林光朝",
        "paragraphs": [
            "辘轳罥寒田雀饥，江梅落蛀兔脚肥。",
            "枯肠一夜转双毂，眼光吹上虾蟆衣。",
            "岩腹新晴山鬼哭，女娲坟外春风归。",
            "茧村纸帘大如席，拆拆藜杖金雀飞。"
        ],
        "title": "鞭春行",
        "id": "c97e8a15-d98b-4958-be23-658f8da76145"
    },
    {
        "author": "林光朝",
        "paragraphs": [
            "平生读书，如风过耳。",
            "岁月共流转，如磨复如蚁。",
            "一如人嚼蜡，而不见其味。",
            "又如弄孤杵，连夜不成米。",
            "又如过羊肠，十步复一止。",
            "年头月尾无一是，咄咄痴顽不识字。",
            "见君诗，舌如黐，愧我为人师。",
            "怪怪奇奇，如悬崖万仞龙盘古树枝。",
            "又如生马不施鞚而驰，又如锦苔封漫岘山千年堕泪碑。",
            "又如玉关客，血上老犀衣。",
            "卢仝孟郊骨已朽，眼睛头颅何人相传授。",
            "与君往还岁月久，比来春风入我牖，便觉岩前草木件件有生意。",
            "跨蹇驴，出古寺，欲访子云问难字。"
        ],
        "title": "痴顽不识字歌许叔节来诗有此句因以名篇",
        "id": "2db82eba-20f2-4ece-9328-f713c97178d2"
    },
    {
        "author": "林光朝",
        "paragraphs": [
            "疏篱短短花枝阑，鸠妇不鸣天雨寒。",
            "鸠妇离家三百日，亦有姊妹依故山。",
            "黄粮不肯啄，欲去羽衣残。",
            "主人一见一怜汝，抱取东家竹鸡来戏聚。",
            "孤村落日不相识，各各哀鸣求其主。",
            "两鸟勿惊遽，低头听我语。",
            "鸠妇入我家，必杀入我口。",
            "床头瓶罂无余粒，养汝一到十日後。",
            "东堂数竹夹新蹊，儿童牢落惟爱一竹鸡。",
            "堂心有眢井，饥则哺其泥。",
            "主人缘窗安浄几，丹碧相依安用此竹鸡。",
            "竹鸡慎勿傍人飞，我屋三间沉白蚁。"
        ],
        "title": "乞竹鸡",
        "id": "a5736602-86d1-4504-956e-bfa136f5c5ca"
    },
    {
        "author": "林光朝",
        "paragraphs": [
            "横枝冻雀昨夜死，水底黏鱼吹不起。",
            "小伶切玉孤凤愁，九寸之管传生意。",
            "舞雩山下逢丈人，植杖无语空逡巡。",
            "再拜丈人欲识桑麻生长力，鬼蝶翻覆梅花春。",
            "我于万物亦一物，何时春风到肌骨。",
            "空山铁镝年月深，一语不破天地心。"
        ],
        "title": "冬至",
        "id": "b4c91f1b-3b50-4b6b-99c8-428f582b2fb0"
    },
    {
        "author": "林光朝",
        "paragraphs": [
            "盘古一笑鸿蒙开，神马负图从天来。",
            "八卦旋转六十四，黄钟是为元气胎。",
            "雷斧未动百泉缩，江上早见春风回。",
            "况当九日得阳数，太白之精随斗魁。",
            "徐卿有子何绝奇，熊罴惊梦初得之。",
            "珠庭犀角照宇宙，清飚忽忽生桂枝。",
            "笔落犹如千钧弩，异科暂失韩吏部。",
            "绛帐初随吾道东，遂令小邦变齐鲁。",
            "孔席岂是三年淹，蓬莱画阁铺牙签。",
            "他年欲数中书考，再拜祝公长不老。"
        ],
        "title": "徐广文生朝",
        "id": "a21aa86d-a794-4da5-884d-7f7613d2a534"
    },
    {
        "author": "林光朝",
        "paragraphs": [
            "一相频虚位，千龄要实才。",
            "庙谟从此定，边锁未应开。",
            "东阁尝先到，西州重一哀。",
            "传家惟俭德，何处着楼台。"
        ],
        "title": "丞相特进观文南阳公挽词",
        "id": "98962e46-c1e5-463f-a416-f5f98cb5a37b"
    },
    {
        "author": "林光朝",
        "paragraphs": [
            "百纸梅花赋，声名出渚东。",
            "向来惟李贺，胜处是扬雄。",
            "绕屋看书带，逢人说刺桐。",
            "尚书旧时履，只合步春风。"
        ],
        "title": "吏部尚书林公梅卿挽词",
        "id": "0f5fced6-aa20-42e0-9f02-af6d1f7a4732"
    },
    {
        "author": "林光朝",
        "paragraphs": [
            "杖屦何年别，杉松古道旁。",
            "城山秋月尽，南岭暮云长。",
            "古调愁难合，孤根幸勿伤。",
            "欲将数行泪，重至郑公乡。"
        ],
        "title": "挽桂林戴别乘敦常",
        "id": "a84bbe40-28e8-4330-a24c-211adfb1e2a5"
    },
    {
        "author": "林光朝",
        "paragraphs": [
            "长者虽云殁，流风尚尔存。",
            "宗盟修里巷，家法在儿孙。",
            "马鬣迷新垄，鸠枝恋故园。",
            "年年春色好，锦障为谁翻。"
        ],
        "title": "挽方天贶",
        "id": "bb33d94d-808b-4441-add1-13e68da5b558"
    },
    {
        "author": "林光朝",
        "paragraphs": [
            "北阙云为堞，东明玉作宫。",
            "猗兰迎晓日，仙掌倚晴空。",
            "笙律随鸣凤，朝仪趁彩虹。",
            "黄麾初入仗，青桂自成丛。",
            "冠屦分前後，图书考异同。",
            "商盘如目击，羲画自心通。",
            "慈燕来三殿，驩谣在九功。",
            "长秋传夜饮，京兆报年丰。",
            "奕奕还嘉佑，绵绵想建隆。",
            "庶僚何所祝，再拜续维熊。"
        ],
        "title": "东宫生日六首 壬辰",
        "id": "15aa9882-e4a4-46ec-914d-a7a682cba818"
    },
    {
        "author": "林光朝",
        "paragraphs": [
            "昭代璇源远，高秋宝月前。",
            "神光浮蜀道，瑞气贯秦川。",
            "银榜应如旧，金茎若个边。",
            "龙楼清昼出，鹤禁彩云连。",
            "妙选衣冠薮，旁开道德渊。",
            "重爻分九六，曲礼尽三千。",
            "岁闰缘长历，霜清欲上弦。",
            "每看禖燕日，已入梦熊篇。",
            "沆瀣通三殿，笙鸾共一天。",
            "东明到西极，作颂自年年。"
        ],
        "title": "东宫生日六首 癸巳",
        "id": "0be69fde-1216-4786-811c-3da0be490830"
    },
    {
        "author": "林光朝",
        "paragraphs": [
            "仙掌秋容媚，铜楼晓色迟。",
            "猗兰成汉殿，苞竹入周诗。",
            "鼎卜卿云合，郊禖彩仗移。",
            "隆兴干道日，建武永平时。",
            "詹事开新府，长秋缀旧仪。",
            "礼经犹下问，易道本生知。",
            "世子家为法，文王我所师。",
            "诞弥重海润，清赏一天慈。",
            "九月黄金蕊，千龄白玉巵。",
            "遥闻三殿喜，高颂走天涯。"
        ],
        "title": "东宫生日六首 甲午",
        "id": "10dd781f-6c50-4649-942a-523389245add"
    },
    {
        "author": "林光朝",
        "paragraphs": [
            "应律随豳雅，旋杓建戌方。",
            "前星迎霁色，重日丽晨光。",
            "笙管青霞外，宫庭碧玉傍。",
            "本支周道盛，羽翼汉图昌。",
            "左右人皆正，刑名学未遑。",
            "编年听司马，说礼付高堂。",
            "天乐来三殿，人心系八荒。",
            "黄华秋更媚，皓月闰偏长。",
            "清赏新奎壁，承华旧典章。",
            "维熊千岁祝，英略似君王。"
        ],
        "title": "东宫生日六首 乙未",
        "id": "1472a105-3626-44b0-a13a-20f0e1689da0"
    },
    {
        "author": "林光朝",
        "paragraphs": [
            "正气来嵩岱，祥光集斗牛。",
            "青葱开玉宇，髣髴见铜楼。",
            "盘错归三辅，沉潜在九畴。",
            "有光文字馆，仍系帝王州。",
            "钟鼓于胥乐，笙鸾独上浮。",
            "清台天似水，甲观月如钩。",
            "屡拜椒花夕，长逢桂叶秋。",
            "孝思维继舜，家法要从周。",
            "赋为游麟作，官因洗马留。",
            "愿同眉寿祝，使者敢停辀。"
        ],
        "title": "东宫生日六首 丙申",
        "id": "4a740ded-25c4-473f-a1de-dc7c7fbb63ea"
    },
    {
        "author": "林光朝",
        "paragraphs": [
            "僊掌晴烟外，龙楼晓日傍。",
            "汉图元自定，周历一何长。",
            "胄席缘三老，奎文在六章。",
            "高禖曾鬰鬰，乔桂自苍苍。",
            "冠屦来储禁，规模出上方。",
            "名官分庶子，说礼继高堂。",
            "娈彼黄花月，依然碧玉墙。",
            "至尊飞寿斝，太上引天香。",
            "景运千龄协，先秋九日凉。",
            "铜扉供帐少，俭德似君王。"
        ],
        "title": "东宫生日六首 丁酉",
        "id": "0ec19fa4-45e5-4587-a66b-3433a81e69ba"
    },
    {
        "author": "林光朝",
        "paragraphs": [
            "雁塔新题墨未干，去年灯火向秋阑。",
            "趣看天禄青藜杖，怕着王孙紫绮冠。",
            "好在三山寻浩渺，何如一纸问平安。",
            "觚棱放月无人到，玉糁初成许共餐。"
        ],
        "title": "次韵奉酬赵校书子直",
        "id": "ba5b15ee-0910-42ad-bb24-42b1d14c39f3"
    },
    {
        "author": "林光朝",
        "paragraphs": [
            "声教从今已远覃，翩翩作者问谁堪。",
            "石经犹有中郎蔡，金匮曾夸太史谈。",
            "至竟银钩并铁画，相传海北到天南。",
            "诸生考古头浑白，禹穴何时更许探。"
        ],
        "title": "次韵呈胡侍郎邦衡",
        "id": "79ef8a71-52df-41cd-9256-8aea49127261"
    },
    {
        "author": "林光朝",
        "paragraphs": [
            "来自清源葛已覃，君王问猎我犹堪。",
            "百年耆旧如重见，九日登临得纵谈。",
            "才子不知汾水上，仙人长在大江南。",
            "明珠照夜应无数，要是层波更好探。"
        ],
        "title": "九日同出真珠园再用前韵",
        "id": "4415d041-23fa-4d1d-8a97-7839ae2c6555"
    },
    {
        "author": "林光朝",
        "paragraphs": [
            "忽然乡思若为收，莫到三茅最上头。",
            "二月东瓯看负弩，一天南荡想行舟。",
            "过家上冢从今数，落絮飞花合昼游。",
            "料得甘泉来奏计，定应前席莫迟留。"
        ],
        "title": "送别傅郎中安道持节闽中",
        "id": "02138230-b48d-49c0-b3d0-bc3fa7c02722"
    },
    {
        "author": "林光朝",
        "paragraphs": [
            "未应双井即尘埃，似此衣冠得几回。",
            "国子先生还并驾，洪都新府却重开。",
            "再三为问滕王阁，第一须登孺子台。",
            "定向此中修翫事，江边不道故人来。"
        ],
        "tags": [
            "滕王阁"
        ],
        "title": "八月十五日道出南昌寄龚帅实之兼呈程泰之刘文潜二漕",
        "id": "20820f68-d3c9-4345-b8bd-f6914523ed18"
    },
    {
        "author": "林光朝",
        "paragraphs": [
            "闲陪小队出山椒，为有吴歌杂楚谣。",
            "纵道菊花如昨日，要看汤饼作三朝。",
            "千重岭海供横槊，一带风烟听采樵。",
            "凭仗折冲如此好，不应东去更乘轺。"
        ],
        "title": "闰月九日登越王台次韵经略敷文所寄诗",
        "id": "ac710ca8-f8ba-4ebd-aaf6-f5a5037adb2e"
    },
    {
        "author": "林光朝",
        "paragraphs": [
            "却趁秋旻别九韶，扶胥直下听风谣。",
            "澜翻对酒还终夕，火急催诗在诘朝。",
            "南国更逢陶令菊，西江莫扞楚人樵。",
            "自应幕下文书少，节制如今属汉轺。"
        ],
        "title": "再次前韵",
        "id": "1c415647-a36f-43b4-af5c-9dfe5b3a5b18"
    },
    {
        "author": "林光朝",
        "paragraphs": [
            "秋崖一夕卷炎蒸，那更挥斤为斲冰。",
            "碧落旧寻烧药灶，白芒长对读书灯。",
            "相期大庾何多日，似出浮屠向上层。",
            "纵有分张吾未老，定从台阁看飞腾。"
        ],
        "title": "前岁过真阳初识子钦今道出曲江不忍遽分手偶成长句以志两处山川人物之胜亦少慰别来耿耿耳",
        "id": "affa66f7-b196-4e24-b257-74f2cace17eb"
    },
    {
        "author": "林光朝",
        "paragraphs": [
            "去时胡不到瓜时，上日多应柳絮飞。",
            "卧辙只缘滕壤少，怀章须要越人肥。",
            "三千仪礼非绵蕝，五十行春尚彩衣。",
            "莫爱传经似齐鲁，石渠长是待公归。"
        ],
        "title": "送别奉常林使君黄中易守延平",
        "id": "0c74bdc6-eb4f-4ea5-a0d7-a4e005d1bce4"
    },
    {
        "author": "林光朝",
        "paragraphs": [
            "丞相严装似燕居，为怜消渴到相如。",
            "病多得艾三年远，歌杂成琴十日余。",
            "绿野忽传春草句，白头还对朵云书。",
            "若为追逐园林胜，百转愁肠亦少舒。"
        ],
        "title": "枕疾逾旬蒙丞相访问仍辱宠示名篇辄搜枯肠次严韵以塞来使",
        "id": "f20c7bac-f0fe-4d89-bdb3-a5a160a5eb40"
    },
    {
        "author": "林光朝",
        "paragraphs": [
            "桃花流水是家乡，洛下才名四十强。",
            "自有赤松堪辟谷，那能白首更为郎。",
            "案头贝叶忘言久，江上莼羹引兴长。",
            "解后却成香火社，好将诗句细商量。"
        ],
        "title": "次韵贺邱国镇致仕",
        "id": "53561fc3-63c1-41b5-9d71-e16c7b07e2c8"
    },
    {
        "author": "林光朝",
        "paragraphs": [
            "春风芹下足迟留，白鸟平田忆旧游。",
            "说尽轩裳还过眼，读残书卷复从头。",
            "偶逢隐几何须问，不到投簪便拟休。",
            "平世声名如皦日，欲将何地置巢由。"
        ],
        "title": "芹斋诗",
        "id": "03611d03-cebf-4b4f-a6df-1ddd14ba4e57"
    },
    {
        "author": "林光朝",
        "paragraphs": [
            "封题青李数绯桃，处分园林意自豪。",
            "旋出篇章陪乐府，更凭花木续离骚。",
            "酴醾架下提春榼，薝卜林中滴夜槽。",
            "却是秋风生马耳，未应老大笑牛刀。"
        ],
        "title": "奉题游洋张明府流香亭时以荐章数下涉秋月马首且欲西矣因以寄意云",
        "id": "47df5d3d-a5f0-4e56-8933-dd5987f62005"
    },
    {
        "author": "林光朝",
        "paragraphs": [
            "百片牙旗水面长，蔡邕题在刺桐乡。",
            "十年杯酒开云榭，一样官衔过洛阳。",
            "我亦携家缘送客，谁能扫地自焚香。",
            "野桥冲腊寒梅白，莫要登临忆侍郎。"
        ],
        "title": "送别陈侍郎应求知泉州",
        "id": "aa5723c4-7ec9-4cd7-9b07-1b6453828ef4"
    },
    {
        "author": "林光朝",
        "paragraphs": [
            "何事风流旧使君，江边听说下朱旛。",
            "逢迎要问平津邸，准拟来呼垤泽门。",
            "竹马已喧明月浦，篮舆却出杏花村。",
            "不知锦瑟流传徧，欲愈头风好细论。"
        ],
        "title": "傅使君安道再有治莆之命取道城外还泉南得来书云已出十里",
        "id": "40576745-53f2-4013-b5ef-1e074c651a50"
    },
    {
        "author": "林光朝",
        "paragraphs": [
            "千金治产似孙吴，珠箔银觥只自如。",
            "问我长风当夕起，数他极浦落帆初。",
            "自知汗简今千轴，更说生犀有几株。",
            "赤壁当年遇黄盖，周郎何惜借吹嘘。"
        ],
        "title": "挽李制干子诚  其一",
        "id": "4a4b4e79-b84e-4068-b931-6c001d29df90"
    },
    {
        "author": "林光朝",
        "paragraphs": [
            "文字纷纷更问兵，秋灯束发尚青荧。",
            "便令三子成门户，却许诸孙说典型。",
            "隔水忽传朝露曲，行人长数夕阳亭。",
            "河东健笔惟诸薛，梅子岗边为勒铭。"
        ],
        "title": "挽李制干子诚  其二",
        "id": "1a53aee2-a731-43a7-abd5-52a98802137b"
    },
    {
        "author": "林光朝",
        "paragraphs": [
            "姑苏台上姑苏馆，共说南山竹火炉。",
            "湖上相逢又相别，不知何处说姑苏。"
        ],
        "title": "别方次云",
        "id": "736e7d25-c389-417f-a453-2947c65a3278"
    },
    {
        "author": "林光朝",
        "paragraphs": [
            "一样官仪汉代新，乘时大手与经纶。",
            "东南自古衣冠地，桐柏山前淮水春。"
        ],
        "title": "代陈季若上张帅  其一",
        "id": "cbf504f0-2f8b-4352-8784-1f24b17c6731"
    },
    {
        "author": "林光朝",
        "paragraphs": [
            "峨峨双阙昼烟横，玉箓金箱记姓名。",
            "况有曲江家旧渚，小虹桥外柳花轻。"
        ],
        "title": "代陈季若上张帅  其二",
        "id": "4cc2a451-c16c-440c-8a7f-333385800da9"
    },
    {
        "author": "林光朝",
        "paragraphs": [
            "晋公当日只平淮，何事都人尚尔怀。",
            "客有昌黎韩吏部，独将大笔扫苍苔。"
        ],
        "title": "代陈季若上张帅  其三",
        "id": "52a277c3-b009-4b07-b566-e8e8cb5cf726"
    },
    {
        "author": "林光朝",
        "paragraphs": [
            "长陪彩仗下蓬莱，万岁声中霁色开。",
            "自是北门须卧护，双旌迢递日边来。"
        ],
        "title": "代陈季若上张帅  其四",
        "id": "3f6dba4d-153d-442b-aed7-fd5512ca5c49"
    },
    {
        "author": "林光朝",
        "paragraphs": [
            "柳堤九曲暗青丝，画戟丛中昼影迟。",
            "传说姑苏新乐府，只缘太守例能诗。"
        ],
        "title": "代陈季若上张帅  其五",
        "id": "2210da6f-6dd0-45f1-9d6d-fdba8003b51f"
    },
    {
        "author": "林光朝",
        "paragraphs": [
            "铜柱参天桂叶稠，公侯遗爱在南州。",
            "绳桥竹屋连溪曲，大贝明珠尽海头。"
        ],
        "title": "代陈季若上张帅  其六",
        "id": "08143707-5d5f-4a47-8c72-02383ed75710"
    },
    {
        "author": "林光朝",
        "paragraphs": [
            "骀荡春风散百城，钓鳌江上棹歌声。",
            "官军不遣征徭少，烧尽柴炉说太平。"
        ],
        "title": "代陈季若上张帅  其七",
        "id": "1be80971-8bf1-423a-9061-aca6c60372b1"
    },
    {
        "author": "林光朝",
        "paragraphs": [
            "天边草木旧知名，为道潢池莫弄兵。",
            "野市旋收黄犊去，明时火急趁春耕。"
        ],
        "title": "代陈季若上张帅  其八",
        "id": "6f62631c-ace9-4cab-82fb-8030696a12ab"
    },
    {
        "author": "林光朝",
        "paragraphs": [
            "欲将玉律播平康，长见单于拜未央。",
            "相国正须如治郡，春风随处有甘棠。"
        ],
        "title": "代陈季若上张帅  其九",
        "id": "71faed04-838d-4d00-ade2-532a3b6ba6b8"
    },
    {
        "author": "林光朝",
        "paragraphs": [
            "南墙鉅竹拂青烟，正在空斋簿领前。",
            "欲向韩门借余润，乞将白璧种蓝田。"
        ],
        "title": "代陈季若上张帅  其一○",
        "id": "78dd1520-a16e-489c-8f00-85febc806624"
    },
    {
        "author": "林光朝",
        "paragraphs": [
            "修水佳人白玉栏，花前何似妾容颜。",
            "从来未省伤春意，犹自楼头画远山。"
        ],
        "title": "直甫见示次云乞豫章集数诗偶成二小绝因以自喻  其一",
        "id": "369d4b70-cb1e-4053-b055-bee894790aee"
    },
    {
        "author": "林光朝",
        "paragraphs": [
            "莫怪骚人太颉颃，曾闻阿母语刘郎。",
            "神仙本自无言说，尸解由来最下方。"
        ],
        "title": "直甫见示次云乞豫章集数诗偶成二小绝因以自喻  其二",
        "id": "2c1af715-72ed-4901-bf33-ded79de7f75b"
    },
    {
        "author": "林光朝",
        "paragraphs": [
            "竹屋绳桥自有村，牛山箫笛不堪闻。",
            "碑前更问何年月，为借容州旧使君。"
        ],
        "title": "吴容州仲一挽词",
        "id": "b60ac5a1-b384-4297-9506-3fbd0673d7b6"
    },
    {
        "author": "林光朝",
        "paragraphs": [
            "楼橹千重铁作门，不堪聚米更重论。",
            "居延岁月那相似，一听悲歌一断魂。"
        ],
        "title": "挽方通判良翰  其一",
        "id": "97807131-ec51-418a-9416-2e9b754796cb"
    },
    {
        "author": "林光朝",
        "paragraphs": [
            "得钱终日走燕寺，抱膝经年动越吟。",
            "想得长安西望眼，只应黄鹄见归心。"
        ],
        "title": "挽方通判良翰  其二",
        "id": "aad15882-070b-47f4-b63e-65e988329dd5"
    },
    {
        "author": "林光朝",
        "paragraphs": [
            "达者渊明自挽歌，新坟数尺奈愁何。",
            "鸡林贾客无从问，收拾篇章有几多。"
        ],
        "title": "挽方通判良翰  其三",
        "id": "9ed734e0-1bf8-422c-af56-69566545ce3a"
    },
    {
        "author": "林光朝",
        "paragraphs": [
            "九死穹庐我未甘，後来勿使陇西惭。",
            "明时节义多传述，柱下何人是老聃。"
        ],
        "title": "挽方通判良翰  其四",
        "id": "98645c58-8aaa-466d-8999-aac953caf29c"
    },
    {
        "author": "林光朝",
        "paragraphs": [
            "岂为长者畏时名，梁楚何从得此声。",
            "只隔螺江衣带水，自应别驾旧廉平。"
        ],
        "title": "挽林通判德溥  其一",
        "id": "9c60614f-120b-47ea-83e3-b2a1264babea"
    },
    {
        "author": "林光朝",
        "paragraphs": [
            "噫呜双柩出平川，五月黄梅欲雨天。",
            "长愧江南徐孺子，只鸡斗酒是何年。"
        ],
        "title": "挽林通判德溥  其二",
        "id": "843e4a02-dd83-4b58-a6f6-cfc2d4a29cde"
    },
    {
        "author": "林光朝",
        "paragraphs": [
            "修文巷里莫春前，欲上旗亭问客船。",
            "忽有短笺无寄处，渔梁却在泪痕边。"
        ],
        "title": "哭徐删定德襄  其一",
        "id": "8d51975d-8c84-4061-98f9-868b6cd9bc5e"
    },
    {
        "author": "林光朝",
        "paragraphs": [
            "忽然白昼自生哀，立马桥东唤不回。",
            "惊起河波理残梦，十年灯火上心来。"
        ],
        "title": "哭徐删定德襄  其二",
        "id": "229f7ffa-de2b-4fa1-88d6-102532ecf854"
    },
    {
        "author": "林光朝",
        "paragraphs": [
            "残云衰草趁人愁，生即团栾死便休。",
            "悲泣声中裁此曲，鸡啾山外鹊山头。"
        ],
        "title": "哭伯兄鹊山处士蒿里曲  其一",
        "id": "ff529704-6978-428f-8d1b-faacdb40b0b4"
    },
    {
        "author": "林光朝",
        "paragraphs": [
            "长记藜床发问初，翩翩出语自无余。",
            "斯翁胸腹平如水，不在尘埃数卷书。"
        ],
        "title": "哭伯兄鹊山处士蒿里曲  其二",
        "id": "9d765314-58b9-4ed1-997a-9e8affca28e5"
    },
    {
        "author": "林光朝",
        "paragraphs": [
            "桐棺三寸更何疑，却取江枫短作碑。",
            "惟有一般蒿里曲，长箫欲断更教吹。"
        ],
        "title": "哭伯兄鹊山处士蒿里曲  其三",
        "id": "344aa3f0-ecd7-440d-b9ee-c1a427177c70"
    },
    {
        "author": "林光朝",
        "paragraphs": [
            "此是滩头处士家，我从何日离天涯。",
            "木棉高长云成絮，瞿麦平铺雪作花。"
        ],
        "title": "道桐庐有诗示成季",
        "id": "9b63af32-190b-43d0-9986-dad151e79a10"
    },
    {
        "author": "林光朝",
        "paragraphs": [
            "南人偏识荔支奇，滋味难言只自知。",
            "刚被北人来借问，香甜两字且酬伊。"
        ],
        "title": "答人问忠恕而已矣",
        "id": "a93823ef-5bf7-4469-9174-5cb3dbea7bd1"
    },
    {
        "author": "林光朝",
        "paragraphs": [
            "千年古道万年堤，老牯循循不解迷。",
            "牧子不知何处在，乱山荒草鹧鸪啼。"
        ],
        "title": "答人问仁者安仁",
        "id": "01b29a58-a8e7-4992-817f-bb72c10d3586"
    },
    {
        "author": "林光朝",
        "paragraphs": [
            "贫家生一女，蟋蟀催寒杵。",
            "富家生一女，暖风来玉树。",
            "富家生女纔及筓，阿官门前筑新堤。",
            "贫家不生女，饭牛小儿安得妻。",
            "荆钗玉珰各随分，醉中之天无高低。"
        ],
        "title": "生女",
        "id": "e6541ce2-8df9-48e1-983d-7cc1be1255a6"
    },
    {
        "author": "林光朝",
        "paragraphs": [
            "宁可时时被鼠煎，狂猫一夜不成眠。",
            "广南六月官军到，见说人家断火烟。"
        ],
        "title": "乞猫",
        "id": "88cd222a-9f0c-4b48-a88b-36914346cf3f"
    },
    {
        "author": "林光朝",
        "paragraphs": [
            "一夕湖头春欲动，便从湖尾穿蒲弄。",
            "层波赤鲤不易得，纵有笭箵何所用。",
            "未应索句如索逋，昨者浮家仍有无。",
            "不然汗漫十日走重湖，更数大孤连小孤。"
        ],
        "title": "同张明府游国清湖",
        "id": "8a11bee2-380b-4f87-968e-d6d698018009"
    },
    {
        "author": "林光朝",
        "paragraphs": [
            "烛龙醉倒不开眼，遮空万里云张伞。",
            "小舟塘外日溶溶，渔歌忽断荷花风。",
            "倚岩僧舍扃深户，我来跋涉拳肩股。",
            "喘停更促短筇上，怪石周遭卧万鼓。",
            "况是秋风到此山，惟有孤鸿时往还。",
            "劳劳百年共缠缚，不似青山长自闲。",
            "古人古人嗟已远，长歌商颂归来晚。"
        ],
        "title": "城山国清塘",
        "id": "c16f5e71-d182-45b6-8ced-6eaa3c5d63b7"
    },
    {
        "author": "林光朝",
        "paragraphs": [
            "别墅生涯富古今，凝流梦卜苦追寻。",
            "一封细札三家市，万卷新书四海心。",
            "北阙龙吟清昼永，东皋猿啸白云深。",
            "满怀经济今休靳，闻道苍生渴傅霖。"
        ],
        "title": "送夹漈先生赴召",
        "id": "0675f38c-e22c-4279-9fdc-3facb56ce78c"
    },
    {
        "author": "林光朝",
        "paragraphs": [
            "曾向东南识大名，几年怀想浙涛声。",
            "众人欲杀定谁惜，与世不谐空自清。",
            "浩气养成天地小，宦情都付羽毛轻。",
            "三山依约诛茅日，头白归来笑李生。"
        ],
        "title": "上何着作晋之",
        "id": "2ead9300-85ff-4864-924a-492a2246c6d2"
    },
    {
        "author": "孙介",
        "paragraphs": [
            "张侯好兄弟，韡韡棠棣芳。",
            "筑室听风雨，书史堆满床。",
            "床前竹千挺，竹外花两行。",
            "举头见青山，秀色临我傍。",
            "客来具鸡黍，亦复陈壶觞。",
            "坐与尘土隔，淡然风味长。",
            "我久倦行役，万里归故乡。",
            "相过饭三日，笑语成清狂。",
            "百年几别离，两鬓各已苍。",
            "此会苦难复，此欢不可忘。"
        ],
        "title": "题张元鼎风雨斋",
        "id": "186784f0-4546-466d-972c-411b716dac37"
    },
    {
        "author": "孙介",
        "paragraphs": [
            "欣欣雪斋叟，年少本孤寒。",
            "愁怀厄羁寓，兀坐起长叹。",
            "慷慨念前世，圣门真可观。",
            "邹人息邪说，吏部回狂澜。",
            "钝金须砥砺，曲木待绳弹。",
            "幸哉得三男，父子聊自欢。",
            "烂舌不令闭，濡毫无使干。",
            "高天揭悬象，绝嶂飞流湍。",
            "取舍狥三益，行藏推四端。",
            "莺友新择木，鹓雏初放官。",
            "言辞凛冰雪，节操森琅玕。",
            "神祇傥终佑，骞翥亦何难。"
        ],
        "title": "欣欣篇",
        "id": "52948d2f-5c92-47f5-8815-fb6fe1e943f4"
    },
    {
        "author": "孙介",
        "paragraphs": [
            "雨阵四五合，回风扫千军。",
            "举头映微月，满空行白云。",
            "烦歊一洗尽，危坐清夜分。",
            "读书意未已，悠然有余欣。"
        ],
        "title": "雨凉夜坐口占",
        "id": "d6f757a9-3849-4f79-afb6-67160af4e0e0"
    },
    {
        "author": "孙介",
        "paragraphs": [
            "先生赤壁舟中赋，老子百花洲上歌。",
            "古人不负此明月，今我当如此月何。",
            "连宵风雨暑欲尽，碧玉万里谁新磨。",
            "冰盘无声出海底，荡漾六合生金波。",
            "早秋便得许奇绝，探借八月清光多。",
            "天公赐我美无价，樽酒不设羞嫦娥。",
            "人生看月几时足，百年寒暑如飞梭。",
            "两公却与月长在，声名万古流江河。",
            "梦生羽翼不可逐，想象风景空吟哦。",
            "洞箫长笛亦何有，拂衣起舞聊婆娑。"
        ],
        "title": "丁未孟秋夜月明如中秋因思范公守南阳赏月及坡公赤壁之游皆七月望也作短歌记之",
        "id": "f35b1ca4-8f84-4e10-9f5b-f0e46d00bc16"
    },
    {
        "author": "孙介",
        "paragraphs": [
            "扁舟趋郡去，携手复同归。",
            "款话僧宜访，登山志欲飞。",
            "诗能歌白雪，心合念黄扉。",
            "莫作儿童语，丰凶有政机。"
        ],
        "title": "用儿子应时宿龙泉寺遇雪诗韵",
        "id": "d10c61ff-d111-40db-b737-5ee9d302db99"
    },
    {
        "author": "孙介",
        "paragraphs": [
            "破林霜後月，烟景夜微茫。",
            "妙寄笔墨外，静涵山水光。",
            "古融韵可想，老隆意所将。",
            "惭我无琼琚，报以永不忘。"
        ],
        "title": "答僧道隆惠老融水墨一纸",
        "id": "21cce3f9-4743-4362-b677-0984185250f1"
    },
    {
        "author": "孙介",
        "paragraphs": [
            "诗成二十年，今夜月重圆。",
            "两姓包三乐，同寮庆十全。",
            "笑谈谐素愿，宾主谢高天。",
            "莫逆无劳约，俱祈得永延。"
        ],
        "title": "丁未仲夏赏月",
        "id": "fdeaf761-707a-4aea-8463-ae38232f9f8e"
    },
    {
        "author": "孙介",
        "paragraphs": [
            "堕甑谁能顾，虚舟进所如。",
            "无涯身世事，有味圣贤书。",
            "发短犹禁栉，园荒可废锄。",
            "莱衣幸无恙，何必问其余。"
        ],
        "title": "夜坐偶成",
        "id": "b36ef1f7-4829-4745-84b6-1e0fb3f4572f"
    },
    {
        "author": "孙介",
        "paragraphs": [
            "使君心事玉无瑕，游戏功名发未华。",
            "要省文书翻贝叶，故从江岭访梅花。",
            "春风早趁人千里，胜日相思天一涯。",
            "唤取名郎着兰省，不须留及两年瓜。"
        ],
        "title": "送钱叔仪使君之南安",
        "id": "f926be94-c4a5-46a7-b865-c37cc0a0e313"
    },
    {
        "author": "孙介",
        "paragraphs": [
            "尘嚣咫尺愧山林，胜日追凉得共临。",
            "千里江湖堪送目，一轩松竹更论心。",
            "清风便自生秋意，小酌何妨到夕阴。",
            "归路蝉声满溪谷，为君倚盖一微吟。"
        ],
        "title": "偕同人登虞山干元宫",
        "id": "42dc27d7-1ce5-4072-999c-cf00700a3d23"
    },
    {
        "author": "孙介",
        "paragraphs": [
            "颜回犹自给糜飦，苏子初无二顷田。",
            "知慕圣师瞠若後，岂令恭嫂倨如前。",
            "笔耕得利宁分地，学禄中居总藉天。",
            "卜相既云隳祖业，请令同力奋双拳。"
        ],
        "title": "干道乙酉鬻田训子有作",
        "id": "d8512edc-d142-46ce-b094-b79ba18e24cd"
    },
    {
        "author": "孙介",
        "paragraphs": [
            "寻常得子要佳晨，何幸生朝在仲春。",
            "乐事赏心随处处，仁风和气似亲亲。",
            "天恩有庇容团聚，家训无须旋卜邻。",
            "杯酒献酬更祝颂，不须黄老拱星辰。"
        ],
        "title": "仲子生日",
        "id": "cf92b4c1-452f-4a69-af66-56168e07e66d"
    },
    {
        "author": "孙介",
        "paragraphs": [
            "早叹朝阳一凤鸣，几多风奏动延英。",
            "只今故里夸闲适，得使诸生拜老成。",
            "妙句独先歌白雪，欢颜亲自酌乌程。",
            "鹿鸣故事虽荣观，此段邦人分外荣。"
        ],
        "title": "县作鹿鸣会屈致冷副端席半出诗侑一献次其韵",
        "id": "4cbbae9a-bc1c-46a2-a13b-7792518dfb02"
    },
    {
        "author": "孙介",
        "paragraphs": [
            "三年随汝作初官，父子同知涉世难。",
            "饕禄粗欣便老懒，还家仍虑厄饥寒。",
            "生来赋分皆前定，天下何时得举安。",
            "慈孝睽离怀问膳，试凭双鲤祝加餐。"
        ],
        "title": "壬寅正月幼子黄岩尉任将满予与家众先归幼子独留官舍三月作诗八句寄之",
        "id": "0a369d11-0717-45c7-a4cd-367c2f82f2cd"
    },
    {
        "author": "孙介",
        "paragraphs": [
            "整棹姚江到海陵，稽徊四十日行程。",
            "相逢既诺交承约，少待何妨信义明。",
            "戚戚已无终岁虑，琅琅先有诵书声。",
            "夫妻白首皆天幸，三乐无惭好弟兄。"
        ],
        "title": "乙巳冬十月随幼男赴海陵丞中途遇交代有开正视事之请既抵官舍有作",
        "id": "90c9e8ec-437e-45db-b312-2c0c26bbe3b6"
    },
    {
        "author": "孙介",
        "paragraphs": [
            "落日矫乌云，疾风豗白浪。",
            "雨声西南来，势剧万马壮。"
        ],
        "title": "雨後",
        "id": "44466cb0-5b59-4cb7-a3ba-ec2cef640d36"
    },
    {
        "author": "孙介",
        "paragraphs": [
            "滩头鸣榔去，偃仰醉霜月。",
            "意倦早归来，风波渺愁绝。"
        ],
        "title": "江上",
        "id": "3683b47c-5c14-4af2-9856-733a8d3bfebe"
    },
    {
        "author": "孙介",
        "paragraphs": [
            "为学须当及少年，莫言愚智尽由天。",
            "青春若不勤耕种，秋熟徒嗟有废田。"
        ],
        "title": "淳熙戊戌在家聚徒期以秋冬随子赴任作诗二绝示诸生  其一",
        "id": "a1a75bc0-b683-49c3-b7e8-012ba934b960"
    },
    {
        "author": "孙介",
        "paragraphs": [
            "此去相从有半年，分携恐在暮秋天。",
            "若能早夜思精进，他日生涯胜买田。"
        ],
        "title": "淳熙戊戌在家聚徒期以秋冬随子赴任作诗二绝示诸生  其二",
        "id": "f2f962c7-2ea3-44de-9474-785e4eea49a6"
    },
    {
        "author": "孙介",
        "paragraphs": [
            "呼童卷帘收架书，檐溜忽断云萧疎。",
            "山光水影凈如拭，一川秋意生芙蕖。"
        ],
        "title": "雨後",
        "id": "6547bf3b-55e0-49e0-9788-1acc15c3ce2c"
    },
    {
        "author": "孙介",
        "paragraphs": [
            "哭愿吾皇不共天。"
        ],
        "title": "句",
        "id": "d6795aa5-72b4-405c-846d-b339a87c90d4"
    },
    {
        "author": "刘镇",
        "paragraphs": [
            "山北山南春雨足，漠漠柔桑秀如沃。",
            "侬家荆妇几时归，西畴独自驱黄犊。"
        ],
        "title": "书王十朋述怀诗後",
        "id": "5d8ba003-bcb4-4637-8c55-969517041cdd"
    },
    {
        "author": "刘镇",
        "paragraphs": [
            "萧然山阁间，此兴何悠哉。",
            "子晋不复见，月白空萧台。",
            "夜静双瀑喧，遥闻疑雨来。",
            "涧壑生清风，襟宇捐纤埃。",
            "飞鸣撼半空，暗想飘琼瑰。",
            "前观阻步屧，侧耳成徘徊。"
        ],
        "title": "夜听双瀑联句",
        "id": "3c646c41-80a6-40cd-9cb6-f57812e2e0d4"
    },
    {
        "author": "刘镇",
        "paragraphs": [
            "与君坐阶除，遥望海上月。",
            "试举太白杯，借问几圆缺。",
            "人生易分散，动作隔年别。",
            "今宵对婵娟，莫放酣歌绝。"
        ],
        "title": "对月联句",
        "id": "a1045d2d-2529-4a7c-b6a0-866c34241a8b"
    },
    {
        "author": "刘镇",
        "paragraphs": [
            "须知失马事，莫废获麟书。"
        ],
        "title": "句",
        "id": "6052ceaf-8a4f-4313-8e5d-b4f33e31d806"
    },
    {
        "author": "黄辅",
        "paragraphs": [
            "许国一心如铁劲，阖门百口等毛轻。"
        ],
        "title": "句",
        "id": "8d488c63-87eb-4391-8cc1-2d4ea3bc8a21"
    },
    {
        "author": "蔡清臣",
        "paragraphs": [
            "云中老树冷萧萧，溪上僧归倚画桡。",
            "谁为秋风乘兴去，松窗先听富阳潮。"
        ],
        "title": "广惠寺",
        "id": "ab0dfd11-6435-40f8-b234-c2c97508ab28"
    },
    {
        "author": "高袭明",
        "paragraphs": [
            "温台万丘壑，走遍成重胝。",
            "佳山落床头，咫尺反不知。",
            "我闻野老说，山乃神所移。",
            "蓬莱本三峰，一峰今失之。",
            "上干云霓秀，下压鳌背欹。",
            "夜半见海日，紫晕开咸池。",
            "魑魅看老木，狂鼯向人啼。",
            "危亭无遗栋，绝壁无旧题。",
            "夫子勇我过，竦身敢独跻。",
            "我病不能从，梦寐常追随。",
            "秋风海上来，霜清鲈正肥。",
            "行寻越溪鞅，肃此尘外鞿。"
        ],
        "title": "瀛岩",
        "id": "2a696096-259e-4215-9475-0657d9e44441"
    },
    {
        "author": "戴之邵",
        "paragraphs": [
            "愁绝江梅开岭岸，不知失脚到南塘。"
        ],
        "title": "句",
        "id": "a450ef49-ae22-450b-b22f-dbe13230d3e0"
    },
    {
        "author": "张椿龄",
        "paragraphs": [
            "仙人昔是瑶池客，佩玉鸣銮生羽翮。",
            "骑鲸千载说白云，弱水三万那可隔。",
            "蓬瀛深处乃其家，无限真仙衣绛霞。",
            "相呼酌醴劝蟠桃，安期大枣端如瓜。",
            "龙吟虎啸众乐奏，神芝瑞草生奇葩。",
            "愿将此意踵太古，自然之道非特夸。"
        ],
        "title": "思高人",
        "id": "d0e91ab0-a3f6-46da-a188-fe1e8fddf7ad"
    },
    {
        "author": "张椿龄",
        "paragraphs": [
            "浮生难百岁，能得几日月。",
            "渐缺口中牙，将衰鬓边发。",
            "人情不久长，翻手成胡越。",
            "急急早归来，从今好休歇。"
        ],
        "title": "寄故人",
        "id": "c7a7bae6-5b54-4de5-b30f-959d9c96f93e"
    },
    {
        "author": "张椿龄",
        "paragraphs": [
            "我闻仙人隐尘寰，带索不整轻云寒。",
            "练气萧萧颜如丹，写诗赋咏锵琅玕。",
            "自言富贵无所待，一啸万古神情欢。",
            "嗟哉世故散淳朴，那识五体存真官。",
            "残形渗漉亏灵药，夙夕不愧精神单。",
            "仙芝混成生恍惚，道在此身端可观。",
            "离明坎兑发变化，大似百渎还海湍。",
            "光辉便可揖玄上，胡用木钻钻石盘。",
            "亘古虚无阡陌阔，从君跨鹤而乘鸾。"
        ],
        "title": "思方外友",
        "id": "e680e2ba-b87c-4e9c-a626-d48ea9387cb4"
    },
    {
        "author": "郭昂",
        "paragraphs": [
            "爱此禅栖静，清凉境自偏。",
            "诧人拳怪树，留客笑幽莲。",
            "草暖蛙喧夏，林昏鸟梦烟。",
            "风尘吾未免，兀坐愧安禅。"
        ],
        "title": "坐黄冈广福禅房",
        "id": "838829a5-a0b3-4191-9f81-64f9f79cebd1"
    },
    {
        "author": "吕愿中",
        "paragraphs": [
            "朝野乐升平，园林穷胜讨。",
            "快雨洗尘埃，秋山浄如埽。",
            "游鱼聚江湾，饥乌集木杪。",
            "羣芳鬰峥嵘，一水翠缭绕。",
            "云头苍狗变，龙蛇乱夭矫。",
            "岩洞真奇崛，造物逞天巧。",
            "近在堂奥间，超然类三岛。",
            "暂舍簿书忙，何时脱纷扰。",
            "静听黄鹂鸣，一声还复悄。",
            "纚维去咫尺，涉步即幽窈。",
            "新岸暗苍苔，乔木蔽萝茑。",
            "山腹有遗祠，隐然见华表。",
            "笋舆访崇台，空旷游遐眺。",
            "八桂困樵苏，叹息心为愀。",
            "任侯三蜀秀，冰壶湛春晓。",
            "有药驻朱颜，可以长不老。",
            "雄篇顷刻成，举座悉称好。",
            "戛玉副鸣球，士夫善传道。",
            "五岭类观东，一览众山小。",
            "吕岩何兴废，事固有前兆。",
            "新诗刻翠珉，异日可稽考。",
            "玩珠纪胜游，聊复醉清醥。"
        ],
        "title": "环珠洞",
        "id": "0be9afc2-63b6-4525-94fd-e1520ef20a82"
    },
    {
        "author": "吕愿中",
        "paragraphs": [
            "郊原同按辔，杖屦陟青冥。",
            "山色混林樾，溪光照斗星。",
            "螺峰高插戟，兔径曲穿庭。",
            "□□一声远，千岩特地青。"
        ],
        "title": "游东观",
        "id": "9e3158a9-522e-4805-b797-6c09fa4469a4"
    },
    {
        "author": "吕愿中",
        "paragraphs": [
            "洞口微云恣卷舒，石岩相对一蘧庐。",
            "赋才晋宋多夷旷，好景古今难贮储。",
            "茗碗已惊浮雪浪，斋厨俄听响鲸鱼。",
            "子云识字终何用，且读人间未见书。"
        ],
        "title": "访颜氏读书岩",
        "id": "a50b29d3-43e1-4f56-a78b-e2e7e0cc1800"
    },
    {
        "author": "吕愿中",
        "paragraphs": [
            "护田绿水转山樊，滴翠羣峰列巨杉。",
            "洞外僧蓝侵斗汉，涧边人迹隔仙凡。",
            "深深云谷春常在，寂寂松扉夜不缄。",
            "此处得名爰自我，要须题作吕公岩。"
        ],
        "title": "假守吕叔恭游中隐岩无名洞坐客鄱阳朱国辅云此洞未有名因公而题欲名曰吕公岩予未敢披襟而刘子思陈朝彦皆曰甚当戏书五十六字镵于石壁间绍兴甲戌季春七日",
        "id": "da1be400-9029-4db1-ad3f-1332ddf5e9b2"
    },
    {
        "author": "吕愿中",
        "paragraphs": [
            "爽垲虚明小洞天，巉岩垂乳类锋铦。",
            "熏风习习来三面，夏雨萧萧欠一檐。",
            "指顾羣山劳应接，徘徊归骑纵观瞻。",
            "门前绿水泓澄浄，底处应须是谷帘。"
        ],
        "title": "郡守吕叔恭以甲戌季春七日游中隐岩山水膏肓之兴未已後两日再拉机宜刘子思监州朱国辅经属陈朝彦同至新洞所见愈奇真所谓倒餐甘蔗聊书五十六字",
        "id": "470a23d5-a5c9-4f1f-bdd3-a62ef88d3df1"
    },
    {
        "author": "吕愿中",
        "paragraphs": [
            "斯洞名华景，累累乳石悬。",
            "虚崖疑月窟，绝顶瞰江湍。",
            "岩底金仙寺，峰头玉井莲。",
            "地形居众外，气象伟无前。",
            "徙杖观初日，归舆触暝烟。",
            "蔽林排翠幄，封径簇花钿。",
            "爽致资清赏，镌题记昔年。",
            "猿啼声应谷，云破月侵筵。",
            "策蹇追华驷，鸣髇指坠鸢。",
            "谁人能画此，为倩老龙眠。"
        ],
        "title": "华景洞",
        "id": "5ace7e03-ac51-4d5e-8989-40a6f69df2b0"
    },
    {
        "author": "吕愿中",
        "paragraphs": [
            "南窗聊寄傲，北牖有凉风。",
            "岩洞幽深处，结茅容老翁。"
        ],
        "title": "北牖洞",
        "id": "9a3bb4d6-9d4d-4038-9a67-933deb9aee7e"
    },
    {
        "author": "吕愿中",
        "paragraphs": [
            "羃羃烟云锁洞关，旁开六户类连环。",
            "芙蓉未是仙家瑞，更约同登太华山。"
        ],
        "tags": [
            "华山"
        ],
        "title": "嘉莲洞",
        "id": "294ae292-1436-40ce-8026-7f5723705331"
    },
    {
        "author": "吕愿中",
        "paragraphs": [
            "半世观山鬓已皤，欲求钓艇老渔蓑。",
            "杖藜又过烟霞洞，闻说当年烂斧柯。"
        ],
        "title": "朝阳洞",
        "id": "5681506f-aa0c-4afc-8a41-53dda5cfd29f"
    },
    {
        "author": "吕愿中",
        "paragraphs": [
            "洞中石燕可长生，白雀何因浪得名。",
            "无限好山难买得，世间奚用孔方兄。"
        ],
        "title": "白雀洞",
        "id": "1bfe8e9b-265a-464a-ac77-1270d6e6e391"
    },
    {
        "author": "吕愿中",
        "paragraphs": [
            "怪底浮屠不宿桑，直搜岩窦意徜徉。",
            "洞中日月未尝老，何事仙家有夕阳。"
        ],
        "title": "夕阳洞",
        "id": "8b614a9e-0092-4deb-afe5-0db3aeeffa8d"
    },
    {
        "author": "吕愿中",
        "paragraphs": [
            "乱崖深峭水淙幽，六夏来游俨似秋。",
            "安得蘧蘧一觉梦，倚岩栩栩访庄周。"
        ],
        "title": "南华洞",
        "id": "9fbbceff-3807-4c70-ad79-593a80548a5f"
    },
    {
        "author": "吕愿中",
        "paragraphs": [
            "坎止流行但信缘，峤南风景异山川。",
            "偶因乘兴穿山腹，始悟壶中别有天。"
        ],
        "title": "假守睢阳吕愿中叔恭机宜祥符刘襄子思通守鄱阳朱良弼国辅经属建安陈廷杰朝彦因祈晴乘兴游中隐岩留题以记胜游",
        "id": "65cfaaff-c7dc-409a-9efd-8d7ef17fabae"
    },
    {
        "author": "吕愿中",
        "paragraphs": [
            "平明小队出郊墟，尽日登临据隼旟。",
            "闻道仙人尸解去，尚应犹学世间书。"
        ],
        "title": "刘仙岩",
        "id": "e73eb84a-5129-4f5d-b0e3-06eaa1426254"
    },
    {
        "author": "吕愿中",
        "paragraphs": [
            "崒嵂倚空蹲怪石，轮囷夹道卧长松。",
            "白龙应已冲天去，岩窦岿然有故踪。"
        ],
        "title": "题元岩",
        "id": "86a561f3-cb25-4479-a18a-2dcc7b0440a4"
    },
    {
        "author": "吕愿中",
        "paragraphs": [
            "郡境水多沸，陈村泉类汤。",
            "人情尚冰炭，地脉亦炎凉。"
        ],
        "title": "半汤泉",
        "id": "fd2789a5-6b8a-4a5b-9a04-1336ecb5ac6f"
    },
    {
        "author": "庆书记",
        "paragraphs": [
            "人从晓月残边去，路入云山瘦处行。"
        ],
        "title": "句",
        "id": "4af08ba3-ee50-421a-8ae0-4351f1e51f22"
    },
    {
        "author": "叶大年",
        "paragraphs": [
            "书剑当年游上都，贤关虫篆校诸儒。",
            "文华灿灿九苞凤，俊气骎骎千里驹。",
            "妙质竞谁挥垩漫，白头空此死樵苏。",
            "遗编残稿应犹在，搔首令人益叹吁。"
        ],
        "title": "挽王学正  其一",
        "id": "2bda3026-c448-4988-82a8-743f16f8164a"
    },
    {
        "author": "叶大年",
        "paragraphs": [
            "遗文脍炙在吾乡，赋罢谁能少荐扬。",
            "声迹有妻先蝶梦，行藏无子付洴方。",
            "云萝烟蔓新泉宅，秋月春花旧野堂。",
            "交倡丝笺真翰墨，几人知为宝巾箱。"
        ],
        "title": "挽王学正  其二",
        "id": "1c928ce6-749f-44f6-8f2f-e064ec15b0f5"
    },
    {
        "author": "释了思",
        "paragraphs": [
            "熇熇炎威遍野飘，流金烁石土山焦。",
            "精诚不作轩雷转，孰与人间济槁苗。"
        ],
        "title": "喜雨偈  其一",
        "id": "4338d65b-7925-4ed6-a64a-ccaea468baba"
    },
    {
        "author": "释了思",
        "paragraphs": [
            "救旱无方种种求，老龙谁识隐岩湫。",
            "茅山居士兴慈愿，一叱风云四百州。"
        ],
        "title": "喜雨偈  其二",
        "id": "c4079120-68cd-4b42-81a4-4f056451ef4c"
    },
    {
        "author": "释了思",
        "paragraphs": [
            "衲子相逢竞喜忻，应期甘雨一番新。",
            "了知润物无穷意，祇在维摩此念真。"
        ],
        "title": "喜雨偈  其三",
        "id": "d38a99ad-6210-437d-9192-2fffd703518b"
    },
    {
        "author": "张昭远",
        "paragraphs": [
            "试将丹恳□青霄，还话田畴万里焦。",
            "不是湫龙解兴雨，元来滴滴自心苗。"
        ],
        "title": "喜雨诗  其一",
        "id": "a5295010-76cb-4a91-b100-beae2a7499cd"
    },
    {
        "author": "张昭远",
        "paragraphs": [
            "祷旱何妨抵死求，分明在处有神湫。",
            "只消一念精诚格，立使风雷布九州。"
        ],
        "title": "喜雨诗  其二",
        "id": "a4fa6b8f-5b34-4cb3-8468-98cd3f6d373b"
    },
    {
        "author": "张昭远",
        "paragraphs": [
            "幽谷从来分外清，那堪雨过月华新。",
            "行将高谢浮名事，卜筑岩旁效子真。"
        ],
        "title": "喜雨诗  其三",
        "id": "398e49ec-9b01-4575-b438-663ad1a6adce"
    },
    {
        "author": "朱赏",
        "paragraphs": [
            "今古相逢世所稀，神仙与我说天机。",
            "吾家後裔知消息，不落凡间笑白衣。"
        ],
        "title": "和题观音石壁",
        "id": "eea26f27-a819-4f26-a432-d5b52c98b5ad"
    },
    {
        "author": "释智嵩",
        "paragraphs": [
            "惟不识泥土，堆根抱玉泉。",
            "虽离岩谷伴，也则翠千年。"
        ],
        "title": "白菖蒲联句",
        "id": "21484687-319b-4dfd-8bf7-12d356c39ad9"
    },
    {
        "author": "释智嵩",
        "paragraphs": [
            "水染青红带一条，和云和雨系天腰。",
            "玉皇为厌皇宫倦，故筑空中万丈桥。"
        ],
        "title": "赋虹霓",
        "id": "69d0319b-059f-4682-9f84-1888914023ab"
    },
    {
        "author": "绍兴卜者",
        "paragraphs": [
            "涧水涓涓绕洞崖，洞边时有小桃开。",
            "四边环合疑无路，为问东风何处来。"
        ],
        "title": "题朱赏门",
        "id": "e7a9fc30-37f1-43f4-a48a-dc1cd990ae01"
    },
    {
        "author": "绍兴卜者",
        "paragraphs": [
            "金紫玉青世所稀，牡丹花下探天机。",
            "仙游秀水真消息，身傍御炉香满衣。"
        ],
        "title": "题观音石壁",
        "id": "06b89609-31fa-4624-95b6-c6030e5dc9ed"
    },
    {
        "author": "绍兴道人",
        "paragraphs": [
            "阳君真确士，孝行动穹壤。",
            "皇上怜其艰，七夕遣回往。",
            "逡巡药顽石，遗子为馈享。",
            "子既不我受，吾亦不汝强。",
            "风埃难少留，愿子志勿爽。",
            "会当首鼠记，青云看反掌。"
        ],
        "title": "赠阳大明",
        "id": "42de06e0-8d74-4449-a28d-c7f17d367532"
    },
    {
        "author": "钱氏",
        "paragraphs": [
            "落日西风照楚关，断魂残魄吊衰颜。",
            "自从鸿鹄分飞後，无复鸳鸯并枕间。",
            "腕玉瘦宽金缕袖，鬓蝉慵掠翠云鬟。",
            "秋天冬暮风雪寒，对镜懒把金蝉簇。",
            "梦魂夜夜到君边，觉来寂寞鸳衾独。",
            "此时行坐闲纱窗，忍泪含情眉黛蹙。",
            "古人惜别日三秋，不知君去几多宿。",
            "山高水阔三千里，名利使人复尔耳。",
            "昔年曾拨伯牙弦，未遇知音莫怨天。",
            "去年又奏相如赋，汉殿依前还不遇。",
            "时人不知双字讹，平川倏忽风波起。",
            "当时南宫报罢音，教妾沉吟杵中心。",
            "为君滴下红粉泪，红罗帐里湿鸳衾。",
            "愤愤调琴蝉鹊噪，默默吟诗怨桂林。",
            "千调万拨不成曲，争奈胸中气相掬。",
            "千思万想不成诗，心如死灰谁得知。",
            "料得君心当此际，事国繁华闲田地。",
            "朝朝暮暮望君归，日在东隅月在西。",
            "碧落翩翩飞雁过，青山切切子规啼。",
            "望尽一月复一月，不见音容寸肠结。",
            "又闻君自河东来，夜夜不教红烛灭。",
            "鸡鸣犬唳侧耳听，寂寂不闻车马音。",
            "自此知君无定止，一片情怀冷如水。",
            "既无黄耳寄家书，也合随时寄雁鱼。",
            "日月逡巡又一年，何事归期竟杳然。",
            "鲛绡裛遍相思泪，眉黛无心画远山。"
        ],
        "title": "题壁",
        "id": "49fd63b6-6dfa-40d2-bae1-1757e00ab49b"
    },
    {
        "author": "连久道",
        "paragraphs": [
            "君不见白云万顷还□去，来去谁能留得住。",
            "去处放他秋月明，来时寒破太虚路。",
            "等闲为雨复为晴，玄空一点元青青。",
            "道人何异白云意，此心了然游杳冥。"
        ],
        "title": "白云歌赠白云道人",
        "id": "e4ac79f1-8c2d-448d-ac68-7fc4e6ecfb27"
    },
    {
        "author": "连久道",
        "paragraphs": [
            "玲珑万状石欺玉，开阖千层秀结峰。",
            "尚有炎蒸疑夏日，未令新爽洗秋容。",
            "龙翔凤舞来天目，水秀山明巩帝封。",
            "新见钱塘王气好，中原我欲指迷踪。"
        ],
        "title": "洞霄琳宫  其一",
        "id": "40682d30-757a-479b-945e-153d1eed90e8"
    },
    {
        "author": "连久道",
        "paragraphs": [
            "栖真已得寻西洞，神应谁能辨雨钟。",
            "水奏五音鸣玉凤，山回九锁踞苍龙。",
            "古杉疑复天台去，怪石时从福地供。",
            "它日重游应更好，拟登天柱最高峰。"
        ],
        "title": "洞霄琳宫  其二",
        "id": "0d5e7e0f-93da-4998-9fa2-f22f2e413839"
    },
    {
        "author": "连久道",
        "paragraphs": [
            "涌壁千寻古面颜，仰凭天柱俯仙关。",
            "松间琱镂轩墀月，未许诗人见一□。"
        ],
        "title": "翠微亭  其一",
        "id": "721bba62-89d4-4b08-9332-799a9892bbcf"
    },
    {
        "author": "连久道",
        "paragraphs": [
            "行迹年来酬□希，独□岩壑有深期。",
            "□□道士能相属，请和空山木落诗。"
        ],
        "title": "翠微亭  其二",
        "id": "58f3e7a5-a965-4906-891b-80b0482bae22"
    },
    {
        "author": "林宪",
        "paragraphs": [
            "小雨凄暮春，入夜寒更作。",
            "泠泠竹间风，振我衣袂薄。",
            "野田鸣流泉，密树纷翠幄。",
            "蹑屐徐我行，长怀付寥廓。"
        ],
        "title": "寓天台水南四首  其一",
        "id": "43ad5ead-7254-477f-b143-658c161cafd9"
    },
    {
        "author": "林宪",
        "paragraphs": [
            "怀古不知寒，洗心忘百忧。",
            "怡然方寸地，得与贤圣游。",
            "南涧兮泉甘，北山兮云幽。",
            "彼纷兮何之，兹盘兮吾留。"
        ],
        "title": "寓天台水南四首  其二",
        "id": "5df62d1e-62b9-454e-b3ed-4b9d1a653054"
    },
    {
        "author": "林宪",
        "paragraphs": [
            "春雨暗前山，春云行远林。",
            "月落鸡犬静，谁闻梁甫吟。",
            "巍巍兮高山，泠泠兮好音。",
            "谁闻梁甫吟，惟恐山不深。"
        ],
        "title": "寓天台水南四首  其三",
        "id": "632c583f-e6fd-4dd8-a132-a1ed9590be22"
    },
    {
        "author": "林宪",
        "paragraphs": [
            "夔皋不着书，周召不决科。",
            "端坐庙堂上，四海臻泰和。",
            "此道固如是，後来文艺多。",
            "嗒然空山中，独抱明良歌。"
        ],
        "title": "寓天台水南四首  其四",
        "id": "d20c221f-d2c5-49b8-9284-b2d6fe6c0238"
    },
    {
        "author": "林宪",
        "paragraphs": [
            "罗汉岭头罗汉树，开辟余工所钟聚。",
            "百围直上摩紫霄，铁剥犀空自无蠹。",
            "积年魔怪不敢栖，暂过鸾凰却回顾。",
            "初晴偃干碍云霓，欲雨蟠根起烟雾。",
            "声回浪吼东海鲸，影落云侵石桥路。",
            "气陵太古化儿惊，势压羣材梓人惧。",
            "阳开阴闭资指南，地弼天承赖撑拄。",
            "凡斤俗斧远遯逃，黛色苍皮未须疏。",
            "岩灵树异如相语，杰叶豪柯翠云覆。",
            "冰霜坐阅无古今，合抱云仍仰雄据。",
            "岂同涧梓与壑柟，未历千年随草腐。",
            "我来骇识天下奇，斗酒浇之共轩翥。",
            "行人莫拟明堂柱，险径无来万牛处。",
            "盛时要用真栋梁，宜使巇危可平骛。",
            "指呼刊凿动六丁，匠氏仍烦修月户。",
            "辅隆广厦蔽苍生，何止增华万年趣。",
            "悬崖黯惨阴风吐，振谷徘徊忽号怒。",
            "纤梢啸舞山雨来，石走雷轰鬼神怖。",
            "未容造次搜奇句，五百尊师所呵护。"
        ],
        "title": "天台万年山罗汉树",
        "id": "5aa256ff-50ba-4327-b189-680870e6707f"
    },
    {
        "author": "林宪",
        "paragraphs": [
            "灵凤山前花片飞，读书窗下碧云栖。",
            "断崖流水春不尽，苦竹纹禽日夜啼。",
            "禽声不歇日欲暮，一点青灯照环堵。",
            "镆铘挂壁龙影寒，默坐焚香听春雨。"
        ],
        "title": "丹丘书怀",
        "id": "52c043f1-86a7-4c3b-94a9-94e96339e112"
    },
    {
        "author": "林宪",
        "paragraphs": [
            "凌晨汲山泉，盥洗甫云暇。",
            "徐行修竹间，小立疏梅罅。",
            "尖风耿薄日，色影寒相射。",
            "幽香定有无，纹禽踏花卸。"
        ],
        "title": "梅花二首  其一",
        "id": "5d28efec-1099-4793-a2ff-13381841fe32"
    },
    {
        "author": "林宪",
        "paragraphs": [
            "池边石陂陀，水光上梅梢。",
            "石上古隶字，藓剥风萧骚。",
            "树老花秀发，冰生香动摇。",
            "只恐字磨灭，不愁花寂寥。"
        ],
        "title": "梅花二首  其二",
        "id": "cfe6887c-a36c-46e4-a55a-3a3719623bfc"
    },
    {
        "author": "林宪",
        "paragraphs": [
            "一榻江色近，夜气欲空蒙。",
            "柔橹晚潮上，寒灯深树中。",
            "四山杳烟雾，月华忽陵空。",
            "我亦众念息，帘影空玲珑。"
        ],
        "title": "台州兜率寺淳熙三年孟春作  其一",
        "id": "4aa804a5-4326-4749-9908-97b3b5b3fafc"
    },
    {
        "author": "林宪",
        "paragraphs": [
            "春江泼天明，萧寺踞山坞。",
            "荒阶下鸟雀，古木飒风雨。",
            "徐行石苔花，徙倚望江渚。",
            "日暮山更寒，檐头铃自语。"
        ],
        "title": "台州兜率寺淳熙三年孟春作  其二",
        "id": "bb7dd9ee-6e59-4117-b338-5c37dbd019c1"
    },
    {
        "author": "林宪",
        "paragraphs": [
            "寺门阚南江，江势浩相向。",
            "风云互吞吐，山色豁林⿰木养。",
            "潮头卷飞烟，白雨挟春涨。",
            "中夜鹅鹜喧，谁家海船上。"
        ],
        "title": "台州兜率寺淳熙三年孟春作  其三",
        "id": "de95680f-aa68-44ba-8cd3-6aeb67076aa6"
    },
    {
        "author": "林宪",
        "paragraphs": [
            "月色半古寺，虫声杂疏钟。",
            "江城缭山色，星斗摇空蒙。",
            "徐行不自觉，徙倚树影中。",
            "忽然变烟雨，江上东南风。"
        ],
        "title": "台州兜率寺淳熙三年孟春作  其四",
        "id": "490f6b45-44d3-4dae-b66e-0000a7a298d7"
    },
    {
        "author": "林宪",
        "paragraphs": [
            "老树半藤萝，野色入窗户。",
            "空明浮屋梁，萧爽发幽趣。",
            "晚凉进微风，平江泻烟露。",
            "露久山月来，蝉声发高树。"
        ],
        "title": "台州兜率寺淳熙三年孟春作  其五",
        "id": "13e5723e-1f46-4ee0-82bd-3f9732de0b2a"
    },
    {
        "author": "林宪",
        "paragraphs": [
            "参云亭前罗汉树，非桧非杉独雄据。",
            "苍皮剥落珊瑚寒，错节轮囷海花蠹。",
            "修圆佛指叶沃光，刺历虾筒槎倒竖。",
            "铜柯不受鸱蝮穿，翠葆还容藤蔓附。",
            "藏牙敛翼方屈蟠，奋鬣张鳞忽驰骛。",
            "突如破浪六鳌回，蜿若惊雷蛰蛟煦。",
            "摩空飕飕永夏凉，薄雾惨惨晚秋雨。",
            "白猨叫月时出没，紫凤栖烟乍飞举。",
            "开花琐碎儿女笑，结子模糊罗汉具。",
            "威仪庄肃初入定，向背跏趺欣共住。",
            "蒙头大似安禅时，瞑目还同摩顶处。",
            "得非天台五百仙，此地钵提曾得度。",
            "偶然一念落树石，不觉形骸成布露。",
            "何时收拾过石桥，未免根株伴龙顾。",
            "更疑地主屈将军，开辟岩荒肇城宇。",
            "剪除魔怪迎道猷，飞锡半千此焉驻。",
            "神通堕在造化中，千载英灵飞不去。",
            "犀坚久矣耐风霆，樗散非徒免斤斧。",
            "盆山秀耸不足论，猊座婆娑通一路。",
            "峥嵘下笑桃李繁，奇怪应须鬼神护。",
            "使君自是名世才，善政报成多暇豫。",
            "悠然领客上参云，篆隶传观酒深注。",
            "平生好古邱壑会，指树轩渠命之赋。",
            "我无文章光焰长，搜搅经时乏佳趣。",
            "昨宵梦游兹树巅，环视溪山莽回互。",
            "上云变幻舞龙鸾，下风清和写韶濩。",
            "最高峰在樛枝底，方广寺随纤叶寓。",
            "一枝一叶一沙界，应供各谈无义句。",
            "启予一啸谁划然，八表泠泠树掀翥。"
        ],
        "title": "使君沈虞卿宗丞命赋郡圃罗汉树其树叶如杨梅经冬不雕生子若罗汉然使君云奇特古怪前所未见也",
        "id": "f8f368ee-c1a9-4e0c-b89f-dfacc276ad69"
    },
    {
        "author": "林宪",
        "paragraphs": [
            "两崖玉巉然，秀色真可餐。",
            "岚烟落窗几，惨澹云水闲。",
            "幽人美清夜，和月凭栏干。",
            "天空山影直，八表生晴寒。"
        ],
        "title": "台州郡治十二诗太守尤延之命赋 双岩堂",
        "id": "395478f9-e84f-4c39-ad9b-a3c78e8049a7"
    },
    {
        "author": "林宪",
        "paragraphs": [
            "孤云不可攀，浩气相与遥。",
            "着亭翠微顶，飞檐侵泬寥。",
            "紫麟迂远驾，黄鹄回扶摇。",
            "云收天籁息，亭影摩重霄。"
        ],
        "title": "台州郡治十二诗太守尤延之命赋 参云亭",
        "id": "60b8e3af-d35e-4f0e-8d1f-ea7c767780b4"
    },
    {
        "author": "林宪",
        "paragraphs": [
            "远思八表外，澹然何所凝。",
            "苍岩窅空阒，修竹风泠泠。",
            "秋老竹亦瘦，月上岩更清。",
            "手持玉如意，天豁河汉明。"
        ],
        "title": "台州郡治十二诗太守尤延之命赋 凝思堂",
        "id": "63356af5-e245-4515-8c1d-35fe9e5ce651"
    },
    {
        "author": "林宪",
        "paragraphs": [
            "蜿蜒龙顾山，霄汉在人境。",
            "古亭压虚无，云气倒天景。",
            "天澄碧芙蕖，一叶一亭影。",
            "凝然千叶上，有客动深省。"
        ],
        "title": "台州郡治十二诗太守尤延之命赋 玉霄亭",
        "id": "e378ebe2-513b-4cac-81a9-9a5a265093b4"
    },
    {
        "author": "林宪",
        "paragraphs": [
            "赤城在何处，明霞坐中起。",
            "大千无色界，向背五云里。",
            "羽人跨丹凤，千载一来止。",
            "咽漱餐泰和，琼田结珠蕊。"
        ],
        "title": "台州郡治十二诗太守尤延之命赋 霞起堂",
        "id": "96982aaf-4586-424c-bdfa-a74be99cd16c"
    },
    {
        "author": "林宪",
        "paragraphs": [
            "兹堂虽不华，三面受山色。",
            "直东接溟海，云雾时振翮。",
            "几年芜秽深，一日洞天折。",
            "悠然舒啸中，自得仁所宅。"
        ],
        "title": "台州郡治十二诗太守尤延之命赋 乐山堂",
        "id": "d87569c5-5b45-4c0a-9fda-a09bde4beb68"
    },
    {
        "author": "林宪",
        "paragraphs": [
            "天下本无事，智者欣有作。",
            "谁能此堂上，静坐对寥廓。",
            "鱼游鸟翔回，千里受真乐。",
            "从渠锦绣肠，天壤自卜度。"
        ],
        "title": "台州郡治十二诗太守尤延之命赋 静镇堂",
        "id": "39ad170f-e9c4-496c-bec6-f456e4c33218"
    },
    {
        "author": "林宪",
        "paragraphs": [
            "千岭随指顾，一峰不可匿。",
            "如何超逸士，勘破造化迹。",
            "隐然胸中奇，盘礴岩烟碧。",
            "夜半秋月寒，人境俱峻极。"
        ],
        "title": "台州郡治十二诗太守尤延之命赋 匿峰亭",
        "id": "51402724-7284-4df2-83a5-f68c68c8bacd"
    },
    {
        "author": "林宪",
        "paragraphs": [
            "饮浊斯贵清，路险斯贵平。",
            "明明古君子，日用无非诚。",
            "寒潭寒彻底，坦道安无倾。",
            "日用傥如此，政化天与成。"
        ],
        "title": "台州郡治十二诗太守尤延之命赋 清平阁",
        "id": "2af1dc74-1995-4a5e-8585-a24e81ad6d68"
    },
    {
        "author": "林宪",
        "paragraphs": [
            "古人不可逢，岂徒慕其名。",
            "兹堂号君子，想像劳我情。",
            "高山仰後世，作者追前声。",
            "何处见文简，堂虚风更清。"
        ],
        "title": "台州郡治十二诗太守尤延之命赋 君子堂",
        "id": "846184c8-cde3-431b-9f00-f2bfe8bb0e1e"
    },
    {
        "author": "林宪",
        "paragraphs": [
            "郡斋多胜览，随处山拱揖。",
            "一亭更留人，小立云百级。",
            "峰峦方献状，霾雾且无集。",
            "是中颇空洞，不碍山色入。"
        ],
        "title": "台州郡治十二诗太守尤延之命赋 驻目亭",
        "id": "410f9405-762a-4c75-8b7a-cedc6e411dc1"
    },
    {
        "author": "林宪",
        "paragraphs": [
            "圣人定规模，用节民自爱。",
            "後来巧施为，民害深可慨。",
            "先生寿正脉，吾道灿然在。",
            "揭以榜屋梁，流风万千载。"
        ],
        "title": "台州郡治十二诗太守尤延之命赋 节爱堂",
        "id": "da4002bd-d537-4b54-9622-505cdb26cd78"
    },
    {
        "author": "林宪",
        "paragraphs": [
            "水从东塔来，却打西涧过。",
            "八万四千偈，为我细说破。",
            "困来石上眠，梦绕泉石闲。",
            "山鬼按玉徽，山灵铿佩环。"
        ],
        "title": "题国清寺清音亭",
        "id": "b976dfd8-5f37-4148-85be-62e0ac3cdb3a"
    },
    {
        "author": "林宪",
        "paragraphs": [
            "水从东塔来，却打西涧过。",
            "八万四千偈，为我细说破。"
        ],
        "title": "题国清寺清音亭  其一",
        "id": "873ff724-8a02-4639-9998-375bcb000f54"
    },
    {
        "author": "林宪",
        "paragraphs": [
            "困来石上眠，梦绕泉石闲。",
            "山鬼按玉徽，山灵铿佩环。"
        ],
        "title": "题国清寺清音亭  其二",
        "id": "abc0b2b4-091d-499b-b8e2-c7852036b9a6"
    },
    {
        "author": "林宪",
        "paragraphs": [
            "清游可以愈宿疾，梅花自能来好人。",
            "嗅花徐步沙碛里，天风液液回三春。"
        ],
        "title": "浮江探梅",
        "id": "c620921c-8403-4d86-a635-294079460168"
    },
    {
        "author": "林宪",
        "paragraphs": [
            "座中忽觉林樾幽，怪松堕前惊两眸。",
            "孤根蟠错涌鳞鬣，百干奋跃纷戈矛。",
            "千岁之柯海波卷，十亩之阴岚霭浮。",
            "上云变幻舞鸾鹄，下风哮吼搏蛟虬。",
            "影入月窟兔缩距，声撼水府鲸掉头。",
            "初夏花黄醍醐结，四时芽茁绀绿抽。",
            "嘘晴噀雨莽奇怪，摇山荡海寒飕飗。",
            "天开地辟何日种，阴惨阳舒谩神搜。",
            "乡闾讽诵喜辄应，僧伽护爱诃不休。",
            "得非孔明庙前铜柯柏，元气淋漓钟此夫焉廋。",
            "得非道者庵边隔世植万本，伦魁飞来排斡予交樛。",
            "安得此松据此地，轮囷傲蹇无侣俦。",
            "我尝两赋罗汉树，诗人许我不但杨与尤。",
            "一在天台匿峰千岭顶，芘覆方广之寺瀑布流。",
            "一与郡治参云亭对峙，白猿啼蹶忽惊紫凤留。",
            "因知三台气忠厚，何但当代人材优。",
            "至于树木亦豪伟，岁寒动足光林丘。",
            "问诸故老考初始，或云五季方栽培。",
            "黄宋恶迹寺傍庙，野僧无知但包羞。",
            "又云道人梁君隐唐末，建立鼎灶结茅深岩陬。",
            "与二道伴王与白，赤铅紫汞火候卦气周。",
            "千日丹成各升举，舍庵为寺答应求。",
            "後人诞谩附名号，妄踪狂躅何悠悠。",
            "当时丹气蒸山一乡植物茂，丹液入根独此偃盖稠。",
            "势蟠形踞抱龙虎，梢圆叶厚缀球旒。",
            "芘民曾却白额虎，供桃时下青茸猴。",
            "四百余年颇灵异，图经不载记不收。",
            "贤哉赵公眼高远，褒贬万态如春秋。",
            "一见指呼韦偃辈，咄嗟而办造化侔。",
            "竭囊底智老我语，搜搅造化正恐神鬼愁。"
        ],
        "title": "梁源异松图行为台州赵别驾作",
        "id": "b0dfff8d-9ba0-4bc5-b965-decaaead0205"
    },
    {
        "author": "林宪",
        "paragraphs": [
            "野梅空山中，正为照人开。",
            "如何绿窗底，疏映带苍苔。",
            "颇似古君子，无人自不谐。",
            "竹径酒初醒，一信清香来。"
        ],
        "title": "梅花",
        "id": "e24b60ad-6893-4e45-820c-b8c1dda245f0"
    },
    {
        "author": "林宪",
        "paragraphs": [
            "芭蕉我所爱，明洁而中虚。",
            "禅房富灵根，颇似人清臞。"
        ],
        "title": "芭蕉",
        "id": "39fe5dde-4cfe-45d6-9ea3-f207ca052332"
    },
    {
        "author": "林宪",
        "paragraphs": [
            "吾观渊明诗，了不在言赋。",
            "有如太和气，周行不停驻。",
            "时与春为风，融夷物华布。",
            "而未见用力，万物向荣处。",
            "时与秋为月，浩然无点注。",
            "江山滋清绝，宇宙靡纤污。",
            "乃知渊明诗，本不在诗故。",
            "邂逅吐所有，气象随所寓。",
            "乞食不为拙，华轩不为慕。",
            "归来不为高，折腰不为沮。",
            "羲皇平步超，无怀贞雅素。",
            "简澹岂能尽，学者漫驰步。",
            "独有无弦琴，明明一斑露。"
        ],
        "title": "读陶诗作",
        "id": "0791c747-52f4-41bb-b22d-8505f37a041c"
    },
    {
        "author": "林宪",
        "paragraphs": [
            "月色在野水，云痕澹前林。",
            "篮舆转松竹，襟袖翠霭深。",
            "灯火见仍隐，机杼有遗音。",
            "境静众念息，泠然发微吟。"
        ],
        "title": "天台道中  其一",
        "id": "6f5872c7-8fd8-428c-8419-a3fbc6bd0c5f"
    },
    {
        "author": "林宪",
        "paragraphs": [
            "骄云压长郊，飞电见林嵨。",
            "震霆挟回风，卷海过白雨。",
            "东皇发生意，万物情可睹。",
            "门外小草色，嫩绿亦轩舞。"
        ],
        "title": "天台道中  其二",
        "id": "118a8dc2-a97d-45b9-bf40-99a14da88c55"
    },
    {
        "author": "林宪",
        "paragraphs": [
            "理棹出盘门，蓬窗挂秋晓。",
            "芦花一溪雨，淅沥秋欲老。",
            "念世多闲愁，居山未为好。",
            "寒坐橹不鸣，蛩声乱衰草。"
        ],
        "title": "姑苏道中  其一",
        "id": "a1a00d56-67b6-4a7d-bd1e-a09648f9f5f0"
    },
    {
        "author": "林宪",
        "paragraphs": [
            "愁来雨声悲，愁去雨声好。",
            "忽然扣舷歌，云雾生缥缈。",
            "日夕风雨寒，园林阒如扫。",
            "静坐观物化，荣谢亦草草。"
        ],
        "title": "姑苏道中  其二",
        "id": "7240e050-dd03-4928-9051-af81d1ae59cd"
    },
    {
        "author": "林宪",
        "paragraphs": [
            "幽居閟古寺，隙地滋春绿。",
            "汲水延晚花，推窗数新竹。",
            "嘉蔬喜晨餐，小雨昨夜足。",
            "傥使多暇时，终甘食无肉。"
        ],
        "title": "雪巢即事",
        "id": "f80a0aa5-ab5f-4adf-9fb8-7d8687b07b24"
    },
    {
        "author": "林宪",
        "paragraphs": [
            "居闲我所愿，谋拙人所虑。",
            "平淡固可嘉，饥来欲谁诉。",
            "八十日彭泽，四十年郑圃。",
            "前贤去就意，三复成喜惧。"
        ],
        "title": "雪巢三首  其一",
        "id": "60ee2d17-1b05-42a9-8068-1e2b06527307"
    },
    {
        "author": "林宪",
        "paragraphs": [
            "采兰以纫佩，不久香消歇。",
            "何如深林中，岁寒自时节。",
            "清芳御微风，幽态含皎月。",
            "世或无骚人，宁甘伴冰雪。"
        ],
        "title": "雪巢三首  其二",
        "id": "c3fd221e-0c3f-4ae8-9762-e919677abfc0"
    },
    {
        "author": "林宪",
        "paragraphs": [
            "凡草占眼界，凿池松竹间。",
            "寒添一方月，香润九畹兰。",
            "蓼苹稍自出，鸥鹭去亦还。",
            "水云万里趣，不待涉江山。"
        ],
        "title": "雪巢三首  其三",
        "id": "0602fe82-ce6a-456e-b490-d4a045d535e6"
    },
    {
        "author": "林宪",
        "paragraphs": [
            "晴暾上疏林，石径铺松影。",
            "挽衣涉寒涧，扪萝过重岭。",
            "闲花袅幽妍，冶叶发青炯。",
            "欲访隐者居，鸡声出烟暝。"
        ],
        "title": "游芮湾东山庵",
        "id": "6a813a4d-c32d-4942-bdbc-e704c148e6a0"
    },
    {
        "author": "林宪",
        "paragraphs": [
            "鸮鸣夜沉沉，蛩语露泥泥。",
            "飞云带月来，投我襟袖里。",
            "心自彻太虚，痱颣忽一洗。",
            "世念傥尽消，万法亦聊尔。"
        ],
        "title": "李才翁懒窝  其一",
        "id": "209f7342-24a4-4392-a4e4-1c8ac66a8089"
    },
    {
        "author": "林宪",
        "paragraphs": [
            "幽人肯一杯，受用今夜月。",
            "携手步虚庭，履遍沙界雪。",
            "疏林寂无声，细虫吟自切。",
            "浩荡天宇开，虚襟共明洁。"
        ],
        "title": "李才翁懒窝  其二",
        "id": "ccaf1ded-fb25-4d31-a671-fbf58230d1bf"
    },
    {
        "author": "林宪",
        "paragraphs": [
            "终日云气厚，寖寖雨将倾。",
            "如何纔入夜，月轮皎如冰。",
            "云去露飞洒，星稀天熨平。",
            "正恐中秋节，未必如许清。"
        ],
        "title": "李才翁懒窝  其三",
        "id": "16ca2d7e-f585-4f6e-86e9-e8e132aeeaa8"
    },
    {
        "author": "林宪",
        "paragraphs": [
            "山林日月长，城市炎凉急。",
            "方看夏太清，已觉秋淅瑟。",
            "因之念故山，鹤归松露滴。",
            "收足否愿余，此舟徒役役。"
        ],
        "title": "李才翁懒窝  其四",
        "id": "ea3cf54a-5093-4f99-a1c1-2e751c408880"
    },
    {
        "author": "林宪",
        "paragraphs": [
            "风雨日萧瑟，轩窗浸虚凉。",
            "清灯闪复定，寒漏为之长。",
            "老觉世念少，病须药物良。",
            "晨兴涤颤手，供此一瓣香。"
        ],
        "title": "李才翁懒窝  其五",
        "id": "e5734eea-605c-4ca1-b3b1-aa059c404029"
    },
    {
        "author": "林宪",
        "paragraphs": [
            "长镵长长柄，矮窗矮矮棂。",
            "西风已踰月，胡能不凄清。",
            "晴空舞皓鹤，夜气纷流萤。",
            "木叶不自觉，无风辄秋声。"
        ],
        "title": "李才翁懒窝  其六",
        "id": "8cbe6f4d-dd4a-4a33-928b-ff6af697119d"
    },
    {
        "author": "林宪",
        "paragraphs": [
            "月华浴沆瀣，天容注琉璃。",
            "皎如大圆镜，照彻清境晖。",
            "繁星敛芒曜，群动生霏微。",
            "尘世宁有此，玉虚楼观低。"
        ],
        "title": "李才翁懒窝  其七",
        "id": "fa218170-348c-4979-ae75-b15a0261b0cf"
    },
    {
        "author": "林宪",
        "paragraphs": [
            "檐雀乐俦侣，砌蛩相叫吟。",
            "如何片云外，一点征遥禽。",
            "望极杳无伴，细听有遗音。",
            "迟迟去却返，启我怀故林。"
        ],
        "title": "李才翁懒窝  其八",
        "id": "b594aef8-1294-44a9-94b6-f75067aadd9c"
    },
    {
        "author": "林宪",
        "paragraphs": [
            "归云薄如雾，徐行江上山。",
            "徘徊印松竹，轻风约之还。",
            "悠然渡江去，余影犹阑斑。",
            "白鸟更自在，几点落远滩。"
        ],
        "title": "兜率寺作  其一",
        "id": "3587182c-7d9d-483f-a9f6-0dcc1b011031"
    },
    {
        "author": "林宪",
        "paragraphs": [
            "月色到江上，角声过山来。",
            "山城半绿树，佳处仍楼台。",
            "古屋翠微顶，疏檐宜晚开。",
            "隐几月入座，山长潮信回。"
        ],
        "title": "兜率寺作  其二",
        "id": "928fa6b2-f2cc-4f06-8437-fede94c6b045"
    },
    {
        "author": "林宪",
        "paragraphs": [
            "桃花飞後杨花飞，杨花飞後无可飞。"
        ],
        "title": "句  其一",
        "id": "afe4cf5a-fddf-4e9f-9f09-c01c2691de46"
    },
    {
        "author": "林宪",
        "paragraphs": [
            "天空霜无影。"
        ],
        "title": "句  其二",
        "id": "e8d5806c-5d5c-4452-b8a4-021726fb31d4"
    },
    {
        "author": "林宪",
        "paragraphs": [
            "一夜相思笑玉川。"
        ],
        "title": "句  其三",
        "id": "23b756ba-b3da-4339-bd69-91412ff53658"
    },
    {
        "author": "林宪",
        "paragraphs": [
            "绝无声色动凡情。"
        ],
        "title": "句  其四",
        "id": "2d816679-bde2-4bbc-8e5a-fee500f7d5e8"
    },
    {
        "author": "释印肃",
        "paragraphs": [
            "捏不成团拨不开，何须南岳又天台。",
            "六根门首无人用，惹得胡僧特地来。"
        ],
        "title": "偈颂三十首  其一",
        "id": "58bd5e35-186b-43c5-aca2-4f6d626ea93c"
    },
    {
        "author": "释印肃",
        "paragraphs": [
            "乍雨乍晴宝象明，东西南北乱云深。",
            "失珠无限人遭劫，幻应权机为汝清。"
        ],
        "title": "偈颂三十首  其二",
        "id": "03d9208e-3beb-4052-90e1-4831eb36bf07"
    },
    {
        "author": "释印肃",
        "paragraphs": [
            "三界唯心唯佛解，万法唯识更谁知。",
            "迷悟本无权立化，恰如黄叶止儿啼。",
            "涅盘生死犹如梦，十圣三贤是阿谁。",
            "有物先天无相貌，言诠不及体阿弥。",
            "祇这阿弥是汝心，不劳逐相外边寻。",
            "三僧祇劫随时立，心心心即是如今。"
        ],
        "title": "偈颂三十首  其三",
        "id": "cdab1772-6ee7-417a-8fe3-2c9a1c55efae"
    },
    {
        "author": "释印肃",
        "paragraphs": [
            "邪法如冰霜，正道若太阳。",
            "杲日丽天无不照，冰霜仁消洋。",
            "佛说三乘十二部，会来只是一医方。",
            "长年有病不寻药，五千余卷枉施张。",
            "魔王眷属成群队，朝夕巴歌作道场。",
            "唯有普庵真实要，同音异口赞吾皇。"
        ],
        "title": "偈颂三十首  其四",
        "id": "9b8f626c-2857-48aa-ba2c-80846ad895a6"
    },
    {
        "author": "释印肃",
        "paragraphs": [
            "稽首摩耶大肚皮，无忧树下手攀枝。",
            "母子至今无觅处，落花啼鸟示全机。"
        ],
        "title": "偈颂三十首  其五",
        "id": "b9cf0d85-2ef1-46ef-a1dd-a7f2f985999e"
    },
    {
        "author": "释印肃",
        "paragraphs": [
            "普礼三身四智佛，一念阿僧祇劫中。",
            "身心一如遍法界，法身不灭寿无穷。",
            "一月六旬权准则，一年四会表参同。",
            "妄念不生无损益，五千连贯赠寰中。",
            "所得未尝图别用，共成进纳续宗风。",
            "初法难传忧不信，黄梅五百独卢公。",
            "如今个个堪分付，报国资家理不穷。",
            "莫道祖师西土出，剎那自肯即心通。"
        ],
        "title": "偈颂三十首  其六",
        "id": "5bf0467b-220e-4ca8-ab9e-dd50132d9e1e"
    },
    {
        "author": "释印肃",
        "paragraphs": [
            "今日不知来日事，贪嗔痴爱度朝昏。",
            "披毛戴角更相互，岂识修真般若门。"
        ],
        "title": "偈颂三十首  其七",
        "id": "b1cac75e-a192-4ca9-ac1a-3cce5ba12330"
    },
    {
        "author": "释印肃",
        "paragraphs": [
            "明朝遍入孤峰里，是处寻求不见师。",
            "自古上贤难出手，为伊不肯淡工夫。",
            "垂经留教五千卷，迷人看着转迷途。",
            "凡夫贪爱将为事，少得曹溪这老卢。"
        ],
        "title": "偈颂三十首  其八",
        "id": "dd90b7cd-423b-4d50-b7e3-2be2f81eb0b6"
    },
    {
        "author": "释印肃",
        "paragraphs": [
            "普庵真实不问钱，只要离尘脱业缠。",
            "一闻千悟方堪委，何须苦苦学神仙。"
        ],
        "title": "偈颂三十首  其九",
        "id": "48cb63fe-c23c-4e34-936b-1d6a15d060e9"
    },
    {
        "author": "释印肃",
        "paragraphs": [
            "佛法无多子，久长难得人。",
            "念念坚不退，堪作了事身。",
            "不渭心外觅，堂堂本法灵。",
            "十方佛共证，更不费精神。",
            "普庵如是道，何患不圆成。"
        ],
        "title": "偈颂三十首  其一○",
        "id": "adf6c9b9-8e79-4e05-bb85-e86437d1a842"
    },
    {
        "author": "释印肃",
        "paragraphs": [
            "若无一切心，何用一切法。",
            "佛说一切法，为除一切心。",
            "若人解实相，于中无虚诳。",
            "说与不说同，是即名最上。",
            "实相未全融，语默空花同。",
            "而复结空果，後进不能通。",
            "何故不能通，缘师指落空。",
            "依妄不归实，师子堕邪宗。",
            "二妄相依堕，带累千万个。",
            "因一人道虚，万类皆招祸。",
            "不了却自心，只管说他过。",
            "将谓佛法僧，也似陈行货。",
            "倒床吃不得，苦痛忍难过。",
            "晓夕无把捉，又见火轮磨。",
            "始悔我自错，无福转加祸。",
            "未得将为得，未证将为证。",
            "妄想一剎那，果招沙劫病。",
            "皆是自欺心，不依佛慧命。",
            "六度未能圆，五戒犹未定。",
            "口说一切无，贪嗔转增盛。",
            "人问道如何，胡应全无性。",
            "此不见性种，三界魔民虫。",
            "众生若遭遇，万劫堕贫穷。",
            "自坏他亦坏，自聋他亦聋。",
            "自堕彼亦堕，自空彼亦空。",
            "究竟还如佛，万像一镜中。",
            "若能如是解，可表警凡笼。"
        ],
        "title": "偈颂三十首  其一一",
        "id": "de44d2d1-27a0-4ae9-b3cd-8eb38bf878cb"
    },
    {
        "author": "释印肃",
        "paragraphs": [
            "空花水月，一纳无余。",
            "迷时四生六道，悟时一颗明珠。"
        ],
        "title": "偈颂三十首  其一二",
        "id": "1f4d7c82-326c-40ee-9ff7-b7662729242e"
    },
    {
        "author": "释印肃",
        "paragraphs": [
            "个个跨金毛狮子，人人骑独步象王。",
            "文殊即是普贤，释迦倒骑佛殿。",
            "罗汉不奈安身，普庵鼻孔辽天。",
            "笑时只道善财痴，百一十城在这里。",
            "摩耶腹内造楼台，一口吸尽西江水。",
            "试问参方知不知，灵光运用从何起。",
            "直须坚密处安身，释迦宝殿真如理。"
        ],
        "tags": [
            "长江"
        ],
        "title": "偈颂三十首  其一三",
        "id": "7190e46a-1fe9-4fb2-869e-19375461e0e8"
    },
    {
        "author": "释印肃",
        "paragraphs": [
            "打折达磨西来脚，莫令有误本来人。",
            "当处得心非向背，九年面壁寂光明。",
            "庭中立雪憨痴汉，海里口干渴爱津。",
            "如今大有心颠倒，梦寐胡诤学道人。",
            "且向自心中体究，于斯如实更证明。",
            "须观古德皆如是，万莫瞒心自发轻。",
            "诳谤定招无间业，未全本觉且依经。",
            "修行未了身依口，莫学提纲没量人。",
            "对病用医须有意，指权归实救迷情。",
            "迷悟不同谁解意，三乘犹尚未全明。",
            "不契一乘为外道，经生持戒不知。",
            "徒劳南北与东西，满口文章不合义。",
            "不曾亲近正知见，色见声闻弄识神。",
            "髑髅几度皮消殒，林下追寻没一人。",
            "妄把玄诠为事会，五千救网变成尘。",
            "看经须用钱财雇，佛事全凭铙钹音。",
            "馂馅饼皮纱布绢，猪羊犬马折经金。",
            "僧俗一同轮苦趣，辜负牟尼古佛心。",
            "致使类多贤行少，仁慈鲜矣足孤贫。",
            "荣华富贵千无一，菩萨神仙不降生。",
            "如麻似粟人头面，杀盗贪嗔胜畜心。",
            "不管剎那沉劫海，且徒眼下乐精神。",
            "背善恶临无解处，烧香合掌告观音。",
            "大慈大悲来救苦，须臾命断叹悲深。",
            "一生不布纤毫善，悔惧双交没主人。",
            "方知今死难思悔，黑业无边我自成。",
            "寄语世间今未死，光阴莫负早回心。",
            "何况出家亲悟者，喃喃直指古同今。",
            "所以办心供作务，将勤补拙助元灵。",
            "相逢来往无心见，大事未成戒行深。",
            "只欲心空如及第，回头救接未归人。",
            "始合老师弘大愿，先难後易叹吟吟。",
            "十字街头不见客，孤峰顶上目群生。",
            "助柴活计元如是，不负当时这老僧。"
        ],
        "title": "偈颂三十首  其一四",
        "id": "7c7db55c-a074-4992-8433-b56777555a28"
    },
    {
        "author": "释印肃",
        "paragraphs": [
            "众生本是佛，悟了一体同。",
            "若人不达本，逐末走西东。",
            "君子当务本，本立佛性同。",
            "通一万事毕，终不被尘笼。",
            "非尘体不动，本实理含融。",
            "先天唯此物，今古学无踪。",
            "难了意在处，塞顽空色空。",
            "本无有指，妄言色空。",
            "若得妄消歇，真体者何穷。",
            "真体非形相，不离形相中。",
            "幻质皆虚伪，大智发于中。",
            "幻尽觉圆满，心光寥廓通。",
            "此通无对待，天地在其中。",
            "森罗并万像，影现一镜中。",
            "镜中实我体，寂湛印倥侗。",
            "若能同道者，与理本相同。",
            "唯守性清浄，眼耳若盲聋。",
            "情忘兼想尽，忽觉己身空。",
            "自了本无物，强以道言通。",
            "此法滞诸学，皆幻质相容。",
            "若离一切相，形体外灵通。",
            "左右逢其源，烦不入胸中。",
            "我尚不可得，非我何可得。",
            "眷属犹如梦，非冤不遇逢。",
            "如今儿女者，皆再来祖宗。",
            "一根来复去，如观桑叶同。",
            "本树何曾动，凋叶有来冬。",
            "叶落明年发，根深不怕风。",
            "但能勤力护，勿使火兼虫。",
            "毁坏本根者，万劫堕贫穷。",
            "如今忧生死，犹如颠哭空。",
            "不知空本无，如翳生眼中。",
            "眼明虽说实，不可顺盲聋。"
        ],
        "title": "偈颂三十首  其一五",
        "id": "fe36475e-2e11-43fd-a0ad-c5fec40ad30d"
    },
    {
        "author": "释印肃",
        "paragraphs": [
            "自从达解本心光，陈见解者希相许。",
            "今蒙大士坠名香，妙明寂照挥伦楮。",
            "清风匝地意何穷，自这贤儒谁伴侣。",
            "自伤嗟，凭谁语，若问吾男归何处。",
            "普庵达本不曾生，水月空花无实据。",
            "不离当处常湛然，觅即知君不可取。",
            "此灵都是祖宗因，因果历然随谁聚。",
            "如今依旧复来生，何必自迷求解注。",
            "今古谁曾得久长，唯有法身镇常住。",
            "不消追拔与看经，三界唯心须了义。"
        ],
        "title": "偈颂三十首  其一六",
        "id": "a7a9061d-7f3a-43c7-8f61-7e6cf7ad65d8"
    },
    {
        "author": "释印肃",
        "paragraphs": [
            "失却本来面目，个个日南长至。",
            "先祖时节苦临，处处笙歌乐醉。",
            "也参禅，亦详义，也贫穷，亦富贵。",
            "蒙头塞耳有谁知，大地茫茫没巴鼻。",
            "智悲同运，野店横溪。",
            "头头物物，实理希奇。",
            "悟本谁悟，迷是谁迷。",
            "家家观世音，户户礼牟尼。",
            "亨老总不知，都料斫木底。",
            "不因这三门，如何在这里。",
            "老师本无节，世间如梦寐。",
            "我今梦中说，说者觉如义。",
            "若有未觉者，好盖令饱睡。",
            "等待睡惺时，自己难回避。",
            "恐彼少盐醋，米面并豆豉。",
            "我击木童儿，汝定知来意。",
            "每人与一饱，大家要了利。",
            "冬日莫更歇，腊尽相将至。",
            "如人各上山，努力争先势。",
            "时节莫瞒心，早归欢喜地。",
            "坚个弥勒楼，露出真慈氏。",
            "了知生死即涅盘，自性如空包天地。",
            "试问空空空不知，不知知处法不二。"
        ],
        "title": "偈颂三十首  其一七",
        "id": "5d290b58-be18-4eec-be85-6ea435d89f89"
    },
    {
        "author": "释印肃",
        "paragraphs": [
            "谁道凡情不作佛，咦，大丈夫，休分别，百亿尘劳从此诀。",
            "今朝酒醒何处，杨柳岸晓风残月。"
        ],
        "title": "偈颂三十首  其一八",
        "id": "a9dff09f-8b7a-41e5-ad21-4120ddbc79ee"
    },
    {
        "author": "释印肃",
        "paragraphs": [
            "佛是西天之梵语，此土将觉义以同名。",
            "心迷不觉属众生，心转觉时一切佛。",
            "佛开口处为言教，化导迷心转觉心。",
            "众生开口成寐语，沙魇群迷叫不醒。",
            "迷悟不同希达者，诸佛方便救迷情。",
            "情忘想尽明心者，海藏琅函不可轻。",
            "在在处处堪闻演，共祝吾皇亘古今。",
            "臣忠子孝那边静，风雨调和物物成。",
            "是非一体元无二，佛与众生不出心。",
            "我今圆满如来藏，唯愿众生发信心。",
            "等与如来同受用，一闻千悟永瞻钦。",
            "这回针芥若不遇，剎那失足坠幽冥。",
            "阎公问汝将何答，未免刀山火焰林。",
            "地狱皆因心不悟，一十八界杳难寻。",
            "八万四千城可畏，铁围无间苦呻吟。",
            "个中不遇佛光照，万劫无由得出轮。",
            "忉利诸天因业坠，後闻天皷复超升。",
            "人生有限空花相，光阴迅速岂堪停。",
            "古人究道如救头，後士无依岂不惊。",
            "一失人身难再复，荣华富贵苦来临。",
            "如今自有非他事，性水澄清理甚深。",
            "海印森罗融万象，湛然无古亦无今。",
            "化无所化知无二，自肯随心了此经。"
        ],
        "title": "偈颂三十首  其一九",
        "id": "f24a0b24-cfaa-4f4a-b650-07db0e17cc26"
    },
    {
        "author": "释印肃",
        "paragraphs": [
            "化藏经语，结般若因，度有缘众。",
            "一卷一千，共亦不共。",
            "纔出头来，便得受用。",
            "此经无价，拟议不中。",
            "除非自肯，破尘了梦。",
            "见佛不空，塔成无缝。",
            "半偈舍身，古今尊重。",
            "劫火不烧，魔不能动。",
            "佛祖皆宗，天龙普供。",
            "万莫放过，千亿珍重。"
        ],
        "title": "偈颂三十首  其二○",
        "id": "69dac9a7-6b77-47bb-aa70-a8796807b8ff"
    },
    {
        "author": "释印肃",
        "paragraphs": [
            "如如方契色非空，若也解空空非色。",
            "十二部诠如说梦，百千万佛若空花。",
            "涅盘生死杳无踪，本来面目非非相。",
            "大开喜舍破微尘，了取功勋无尽藏。"
        ],
        "title": "偈颂三十首  其二一",
        "id": "603547ed-ba7a-4146-a411-f3ae4a70bfb5"
    },
    {
        "author": "释印肃",
        "paragraphs": [
            "闲步游南陌，惟便野兴多。",
            "傍花看蝶舞，近柳听莺歌。"
        ],
        "title": "偈颂三十首  其二二",
        "id": "1e0faf85-d80a-40f1-8d20-2e82a1280ced"
    },
    {
        "author": "释印肃",
        "paragraphs": [
            "显老明禅，入理深渊。",
            "文殊为体，妙用普贤。",
            "凤山得旨，妙契南源。",
            "三株树下，坐断云烟。",
            "金刚作眼，鼻孔辽天。",
            "言谈讽咏，草木皆鲜。",
            "钦风久矣，偶睹惠然。",
            "如天甘露，沃我心田。",
            "希有希有，世外金仙。",
            "老婆心切，示我窥鞭。",
            "自知本有，久被尘缠。",
            "普光明殿，海印俱全。",
            "弥勒阁中，了了何言。",
            "常在不欠，触目无边。",
            "一毫头上，妙绝偏圆。",
            "含融法界，本体现前。"
        ],
        "title": "偈颂三十首  其二三",
        "id": "9a8153d4-9471-402d-8957-28549b10b23d"
    },
    {
        "author": "释印肃",
        "paragraphs": [
            "圆应牛，经劫没人收。",
            "若不遇人，虚度春秋。",
            "如今横穿鼻孔，水草皆休。",
            "有时放，有时收。",
            "随分纳些些，自性优游。",
            "独奈何，劳别讨，混迹应不迷流。",
            "不许犯他苗稼，也犁他田丘。",
            "饱饮雪山肥腻，一顿更不他求。",
            "眉毛眼睫，动转绸缪。",
            "试问沩山水牯牛，有甚风流。",
            "向左膊上书字，着甚来由。",
            "任你千般引□，不肯回头。",
            "不如卧云枕月，运气常周。",
            "假使银蹄金角，气射斗牛。",
            "居吾腹内，不得出头。",
            "吞底乃刀山剑树，业到解散枯髅。",
            "谁知体如巨海，妄起浮沤。",
            "风击沤生，沤灭何愁。",
            "湛然智海喻真牛，圆应头头岂用修。"
        ],
        "title": "偈颂三十首  其二四",
        "id": "20f7852e-b883-4a4a-8067-ef7cc2b15500"
    },
    {
        "author": "释印肃",
        "paragraphs": [
            "颠倒梦想忽然破，直入孤峰常独坐。",
            "不曾相见与相亲，祇么巍巍迎达磨。",
            "东西露柱满添汤，南北石头快推磨。",
            "到与不到俱吃茶，万里清风同唱和。",
            "快活快活也大哥，达磨达磨真老婆。",
            "多时寻觅觅不见，却来草里念摩诃。",
            "几年相伴急走过，新罗低头觅不见，举首又蹉过。",
            "今日无知知，不是强扬播。",
            "若有知知者，未免番成祸。",
            "四七二三不立形，历劫三祇祇这个。",
            "从古迄今食不餐，肚胀气均常不饿。",
            "伤嗟捉月夜猿痴，往复疲劳多退堕。",
            "不知古佛只传心，除了此心无别可。",
            "师子子，不消多，直下无心唱哩啰。",
            "拈却眼来作鼻孔，呵呵大笑探禅河。",
            "无量劫来风泡子，至今汩没和巴歌。",
            "稽首宝积佛，敬礼阿弥陀。",
            "普庵此来无个事，大家相劝演若多。",
            "元来不识头依旧，何须苦苦更波波。"
        ],
        "title": "偈颂三十首  其二五",
        "id": "3d1ab5f4-94ac-4d9d-9bfb-82323b375928"
    },
    {
        "author": "释印肃",
        "paragraphs": [
            "善者多魔自古今，佛魔一体只空心。",
            "心迷不觉悭成贼，心悟回头便舍金。",
            "莫怪迷心心怕贼，贼心对面也难寻。",
            "三途地狱因斯得，奉报须防仁不仁。",
            "不是道人先注脚，免他来喜去沈吟。",
            "一年三百六十日，梦想颠倒不曾息。",
            "耳闻眼见善庵名，更莫邪言喧戏剧。",
            "思量生死大惊神，唯了本心称第一。",
            "暂时忽听本无心，解脱沉沦千万亿。",
            "寄语诸人莫蹈虚，勾阑不稳莫稍依。",
            "莫令堕入深坑下，未免先当说与伊。",
            "来往任观心不住，声香味触且随时。",
            "孤峰独特谁为伴，尘世忙然我道奇。"
        ],
        "title": "偈颂三十首  其二六",
        "id": "5e55c027-e5e6-4c91-9551-7d57e5923afe"
    },
    {
        "author": "释印肃",
        "paragraphs": [
            "离诸名色相，实见如来藏。",
            "能转语成经，本心非榜样。",
            "说有即是无，说无无伎俩。",
            "不会自转经，依语成妄想。",
            "梦里推木轮，信施谁酬偿。",
            "不出牛马羊，入他阑圈养。",
            "一文四个字，还足连他丧。",
            "悟者发真机，迷者堕铁网。",
            "佛教空无相，妙契合无上。",
            "天鼓解说经，忏悔罪无量。",
            "有无空不空，真实不虚诳。",
            "圆信六神通，不刻天龙像。",
            "只么转心经，个中谁拟向。"
        ],
        "title": "偈颂三十首  其二七",
        "id": "0389a93d-e91f-401d-aff4-b9fb44b4f2bd"
    },
    {
        "author": "释印肃",
        "paragraphs": [
            "妄执迷流不肯休，所以今生逐女流。",
            "如今眼界浑尘染，几时安稳见来秋。",
            "莫误前途成业网，目连成佛已绸缪。",
            "开心放旷依儿得，不着高峰见毗丘。"
        ],
        "title": "偈颂三十首  其二八",
        "id": "82c2024a-429d-4666-9a12-78022d17dd62"
    },
    {
        "author": "释印肃",
        "paragraphs": [
            "腊月三十夜，髑髅自相骂。",
            "阎老索饭钱，汝等怕不怕。",
            "龟毛敲兔角，五彩虚空画。",
            "正当恁么时，摩尼谁着价。",
            "大年初一日，道闲却成急。",
            "自拜梦中人，妄想从谁立。",
            "唯我知不知，今古希相识。",
            "张三李四歌，草木空祇揖。",
            "日月转眼睛，历劫不曾停。",
            "三贤与十圣，枉费苦精神。",
            "常思达磨老，九年守少林。",
            "如今意不尽，瓦砾即真金。"
        ],
        "title": "偈颂三十首  其二九",
        "id": "30e5786c-9d51-42c2-9ff2-cd115ea221d9"
    },
    {
        "author": "释印肃",
        "paragraphs": [
            "出家无易事，了道亦非难。",
            "各自要努力，如人担上山。",
            "累劫负偿命，此生莫等闲。",
            "遇时若不顺，展转落雠关。",
            "佛与人方便，度人及登山。",
            "布身而填险，为众代艰难。",
            "荷担如来者，莫道不当番。",
            "汝逆和尚顺，明朝报愈艰。",
            "汝见有福者，拥从物如山。",
            "在处皆如是，因修得世间。",
            "若争人我相，不如快下山。",
            "若酬自己债，岂用学烧丹。",
            "相逢无别有，动不是风幡。",
            "前後都还却，独坐大雄山。"
        ],
        "title": "偈颂三十首  其三○",
        "id": "4dc2000e-4eed-4759-b13b-f56bd05ebcc2"
    },
    {
        "author": "释印肃",
        "paragraphs": [
            "时人须警觉，应道不痴颠。",
            "苦牛并急马，也只少他钱。",
            "今生还不足，来生又吃鞭。",
            "道人虽无事，不忍哭苍天。",
            "今古论如是，岂可向愚言。",
            "无我无钱质，此处静悄然。",
            "显迹灵光在，梦然一炷烟。",
            "普庵何处去，分明在目前。",
            "须当如是体，可学老婆禅。",
            "莫住空花相，谤佛结深冤。",
            "以善能销恶，以顺和逆颠。",
            "以道资顽狠，以心助普贤。",
            "以师为心本，以念于无缘。",
            "以身如父母，以力报愚贤。",
            "出家为佛子，动静自光鲜。",
            "超凡并越圣，真实不堪言。",
            "曾经千万劫，碎身报未圆。",
            "我今排次定，更莫听胡喧。",
            "顺我大家吉，逆我众无缘。",
            "孤峰无觅处，三千遍大千。",
            "此时思一偈，虚空应不得。",
            "非是我做作，真如体自然。"
        ],
        "title": "偈颂三十首  其三一",
        "id": "ff0b0f39-dee2-43ef-baa7-1a08f3268361"
    },
    {
        "author": "释印肃",
        "paragraphs": [
            "雪人通身却吃骂，兔角拄杖三十下。",
            "龟毛索子钓虚空，道理本来非昼夜。",
            "元不借□□，宝所谁知价。",
            "一道常光即我心，逼塞虚空无缝罅。"
        ],
        "title": "偈颂十四首  其一",
        "id": "f8c1c0e6-127f-4e7e-8c3c-c3a70f150d23"
    },
    {
        "author": "释印肃",
        "paragraphs": [
            "大家同受用此且富贵，不妨普庵一穴真风水。",
            "干坤巽，本无位。",
            "二十四向绝遮栏，非舌头人云心地。",
            "也无贱，也无贵，眼耳鼻舌通身意。",
            "无限山人不识龙，从前总是虚劳费。",
            "千峰万峰连不断，左右逢源无别水。",
            "荣华富贵几遭埋，益子荫孙无变己。",
            "蓦直下，无忌讳，司马头陀没意智。",
            "随机设化谩留名，个个趁獐失即麂。",
            "更迷己，寒静清明争挂纸。",
            "岂知空界现圆融，不顾浅深捞水底。"
        ],
        "title": "偈颂十四首  其二",
        "id": "cb61e074-28fe-4d9e-9747-1cecc048eca6"
    },
    {
        "author": "释印肃",
        "paragraphs": [
            "若得桥行心亦行，莫教孤负见贫僧。",
            "不因通济何如此，暗室千年忽遇灯。"
        ],
        "title": "偈颂十四首  其三",
        "id": "f7d99944-b4ea-4d3a-9529-439377d1a75c"
    },
    {
        "author": "释印肃",
        "paragraphs": [
            "不因孤露妄难休，大□既成难悉婺。",
            "江烟梅雨却知音，□出头人有何极。",
            "师子儿，无畏力。",
            "满目相知不相识，枯木寒灰唯我知。",
            "浩浩资深源汲汲，翘松野鹤表吾师。",
            "吾师心兮心常寂，常寂光中饶益人。"
        ],
        "title": "偈颂十四首  其四",
        "id": "2d340811-73cf-46f9-b785-dc4744991a0a"
    },
    {
        "author": "释印肃",
        "paragraphs": [
            "化彼三千七十士，唯恐迷流增嫉妬。",
            "不患寡而患不均，後代绵绵常贵富。",
            "我道无心粥饭缘，饥餐渴饮全无措。",
            "一家有事百家忧，心浄还如佛浄土。",
            "庐陵米价也寻常，一粒破时全体露。"
        ],
        "title": "偈颂十四首  其五",
        "id": "29ffdf3d-913a-4d8a-b913-8f1c4d193a2e"
    },
    {
        "author": "释印肃",
        "paragraphs": [
            "实相无空无不空，将不空执尚违宗。",
            "一多无位谁分别，万象森罗一镜中。",
            "庵本非庵开不开，灵知自性即如来。",
            "寻源穷处烟霞伴，南岭风光近日回。",
            "上无片瓦下无锥，被喧卜静了无依。",
            "多求欲叩无心者，既了无心岂是非。",
            "若将色见普庵人，未免随流不契津。",
            "千里无来同受用，纵横妙用自家珍。",
            "莫怪渠侬不出头，了心非相永无求。",
            "相逢谁觉梦中梦，浪静闲乘般若舟。"
        ],
        "title": "偈颂十四首  其六",
        "id": "f2aea5e8-e520-46c6-a039-4d7c83f27c7b"
    },
    {
        "author": "释印肃",
        "paragraphs": [
            "君不见烂柯仙，一局知他几度年。",
            "自出洞来谁作对，未曾学手早赢先。",
            "高不高，玄不玄，默然轻转不能言。",
            "得失都卢无个事，一时收拾华堂前。",
            "若人要问消息，落落真风印碧天。"
        ],
        "title": "偈颂十四首  其七",
        "id": "713f7249-c8c4-4c7a-81f7-845cf5d831fa"
    },
    {
        "author": "释印肃",
        "paragraphs": [
            "老卢得法非僧相，庞老通明岂离家。",
            "大事未成俱业网，除非了本是生涯。"
        ],
        "title": "偈颂十四首  其八",
        "id": "16ee61ba-6710-4605-8076-98a496563ebd"
    },
    {
        "author": "释印肃",
        "paragraphs": [
            "心月孤圆时，光非十五六。",
            "迷者以圆观，智者应妙触。",
            "印危崖，鉴川陆，一性圆通无委曲。",
            "了非心外逐尘缘，下坂不走天然速。",
            "谁道速，有佛之处不得住，无佛之处一时足。",
            "时来铁解放光明，运至石头成白玉。",
            "幸逢施主大开张，古佛慧命汝今续。"
        ],
        "title": "偈颂十四首  其九",
        "id": "dbc161ee-1b4e-407a-8762-748d6195f607"
    },
    {
        "author": "释印肃",
        "paragraphs": [
            "陇西达士重标立，万行圆明道果成。",
            "举目含灵俱是佛，应无所住得其心。"
        ],
        "title": "偈颂十四首  其一○",
        "id": "3b28bb36-34fe-47c2-8caa-64be58478b7d"
    },
    {
        "author": "释印肃",
        "paragraphs": [
            "骊珠一颗印千峰，越古腾今处处通。",
            "元禅道贯纤毫绝，方知佛法不曾穷。",
            "孤云片片标心法，野鹤翘松表自容。",
            "千眼难观谁解见，赤幡直下起清风。",
            "妙觉十方无影像，灵知三界绝行踪。"
        ],
        "title": "偈颂十四首  其一一",
        "id": "88f36a05-e060-4056-82d2-8345ceea92b3"
    },
    {
        "author": "释印肃",
        "paragraphs": [
            "迷指不见月，两处大誵讹。",
            "来叩普庵老，真心岂奈何。",
            "除非君自肯，阳春白雪歌。",
            "毛端如来识，言说用闲多。",
            "情忘并想尽，不断这摩诃。"
        ],
        "title": "偈颂十四首  其一二",
        "id": "8cd032ca-14f2-4637-a173-b6d63a001e31"
    },
    {
        "author": "释印肃",
        "paragraphs": [
            "一轮秋月映悲风，数和松音标此意。",
            "因缘究竟莫劳神，时节到来无不备。"
        ],
        "title": "偈颂十四首  其一三",
        "id": "64190703-f162-4539-b8a8-2d1b5efbe656"
    },
    {
        "author": "释印肃",
        "paragraphs": [
            "木匠休愁无酒肉，大家免得落群魔。",
            "但管来年了，应教不动波。",
            "随心做个殿，别事莫多罗。",
            "更有一般好，只个阿弥陀。"
        ],
        "title": "偈颂十四首  其一四",
        "id": "b8bcc434-960c-42ea-9c99-4ca617d9c5ad"
    },
    {
        "author": "释印肃",
        "paragraphs": [
            "此渡若非桥，不放众生过。",
            "过去现在佛，并西来达磨。",
            "皆是接群迷，直指人这个。",
            "如今人不知，颠倒成患祸。",
            "坚执有为功，善恶争扬播。",
            "学道不识心，所以尘不破。",
            "若悟即本心，永劫无退堕。",
            "说法非干舌，山河大地和。",
            "行脚不曾移，举步无空过。",
            "如斯妙性空，方与人担荷。",
            "大用这无心，非福亦非祸。",
            "于中无妄作，不异阿弥陀。",
            "法界无别物，一菩提为座。",
            "修桥布路为含灵，转凡成圣如行货。",
            "游戏菩提谁得知，只恐迷情却放过。",
            "大丈夫，莫放过，提起眉毛来继和。",
            "大家拍手渡桥来，方笑普庵只这个。",
            "咄，开口全音只我闻，桃花含笑乱纷纷。",
            "心非遍界真成妄，意浄情忘法法真。"
        ],
        "title": "灵济桥语",
        "id": "65335796-8af2-499a-b5ef-0bea0beac37a"
    },
    {
        "author": "释印肃",
        "paragraphs": [
            "普庵教化修浮桥，信心自肯大丰饶。",
            "解脱皆因不思议，度人无量永逍遥。",
            "秀江千古源何极，非干今日与明朝。",
            "一生补处谁知有，万德咸欢寂体寥。",
            "蚊子眼中藏剎土，红灯焰里热眉毛。",
            "毫发虚空全不漏，海山相击浪滔滔。",
            "石牛吃尽张公粟，木女垂丝钓巨鳌。",
            "新罗国打西川鼓，东震旦抛北越刀。",
            "孔自孔，毛自毛，针札不入大雄豪。",
            "妄想颠倒苏公盛，未解撑船弄竹篙。",
            "岂在文言多卜度，德山拄杖不敲槽。"
        ],
        "title": "造袁州浮桥语",
        "id": "04671190-4a22-4937-a0a1-7a902cb1a835"
    },
    {
        "author": "释印肃",
        "paragraphs": [
            "万载洪机一发，直得耳聋眼瞎。",
            "放身通济仁心，度尽微尘佛剎。",
            "劝英贤，须特达，百亿龙天齐鉴察。",
            "大开宝藏施珠珍，个里无私一毫发。"
        ],
        "title": "万载县桥疏",
        "id": "8e0125ef-d58b-49b9-beec-8a32937beb8c"
    },
    {
        "author": "释印肃",
        "paragraphs": [
            "自性圆融不碍为，浮云枯木任风吹。",
            "莫怪道人无伎俩，犹如浮木歇盲龟。",
            "应化非真不逆心，有无俱遣道须成。",
            "相逢便肯无空过，合浦桥边验果因。"
        ],
        "title": "修城东合浦桥",
        "id": "3cb601fa-c91b-4945-9d0a-6caed1a8b596"
    },
    {
        "author": "释印肃",
        "paragraphs": [
            "庭前雪子落纷纷，妙触灵明应普门。",
            "不是药山无用处，权令庞老警儿孙。"
        ],
        "title": "加颂蜀僧雪颂  其一",
        "id": "a4689ed9-d436-430c-a600-4d8fc2fe812d"
    },
    {
        "author": "释印肃",
        "paragraphs": [
            "总是吾家入道门，无说说中闻不闻。",
            "步步透关田地稳，须弥𨁝跳撞昆仑。"
        ],
        "title": "加颂蜀僧雪颂  其二",
        "id": "5d009e45-2b0a-4e92-9121-32b24bf438a6"
    },
    {
        "author": "释印肃",
        "paragraphs": [
            "行人到此宜回首，此物元来处处有。",
            "除非自己肯承当，方信境缘无好丑。"
        ],
        "title": "加颂蜀僧雪颂  其三",
        "id": "a950e383-15be-45fd-9ac2-eaf7a2581e38"
    },
    {
        "author": "释印肃",
        "paragraphs": [
            "免使从前业浪奔，直入圆音普眼门。",
            "宾主历然谁委悉，不是通方莫与论。"
        ],
        "title": "加颂蜀僧雪颂  其四",
        "id": "f876a346-69d8-44c8-a4b3-a6f78518550e"
    },
    {
        "author": "释印肃",
        "paragraphs": [
            "三世诸佛同此路，天无门兮地无户。",
            "森罗万象一光吞，历劫不曾少盐醋。"
        ],
        "title": "加颂蜀僧雪颂  其五",
        "id": "671bad3d-e0f4-4628-9422-03937b57fa7c"
    },
    {
        "author": "释印肃",
        "paragraphs": [
            "百千方便一干坤，得者还须皂白分。",
            "珠体未明成五色，举头鹞子过罗村。"
        ],
        "title": "加颂蜀僧雪颂  其六",
        "id": "ba0a97b1-6a33-4c9b-b598-5d7c95f3002f"
    },
    {
        "author": "释印肃",
        "paragraphs": [
            "浄人若信平常事，穿过髑髅连孔鼻。",
            "多中一了一中多，城东老母难回避。"
        ],
        "title": "加颂蜀僧雪颂  其七",
        "id": "f99860ec-f11e-420e-8d78-e2f99020f43c"
    },
    {
        "author": "释印肃",
        "paragraphs": [
            "自有山翁样子存，家传祖代没分文。",
            "南北东西无别有，光明遍照独为尊。"
        ],
        "title": "加颂蜀僧雪颂  其八",
        "id": "eee0f86f-02f2-4425-8a78-ee2558687a33"
    },
    {
        "author": "释印肃",
        "paragraphs": [
            "古寺香华迥寂寥，焚修报国化迷流。",
            "英贤到此须回首，拨草瞻风笑点头。"
        ],
        "title": "颂三门  其一",
        "id": "4a359d12-a93b-43a6-8ce3-a6d24316e1b6"
    }
]