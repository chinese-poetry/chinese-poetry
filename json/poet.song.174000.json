[
    {
        "author": "葛天民",
        "paragraphs": [
            "高帝陵邊我故廬，白雲慘淡带蒼梧。",
            "歸心政與江流動，更著青山隔岸呼。"
        ],
        "title": "望越懷親",
        "id": "11d6bfbe-8f21-482d-855c-b35cf210b014"
    },
    {
        "author": "葛天民",
        "paragraphs": [
            "憶殺平生輔漢卿，武夷山裏話寒更。",
            "不知新歲還家未，白髮衝冠有幾莖。"
        ],
        "title": "寄輔漢卿",
        "id": "e833515c-1a1c-4d4c-babc-5a597260673d"
    },
    {
        "author": "葛天民",
        "paragraphs": [
            "月趁潮頭上，山隨柁尾行。",
            "大江中夜滿，雙櫓半空鳴。",
            "鴈冷來無幾，鷗清睡不成。",
            "平生師友地，此夕最關情。"
        ],
        "title": "訪端叔提幹",
        "id": "6d8e53e5-6a6b-4edf-b5a2-83029679e458"
    },
    {
        "author": "葛天民",
        "paragraphs": [
            "冢荒無樹亦無碑，土面磚痕似灼龜。",
            "壞道尚存翁仲守，傳家知是子孫誰。",
            "又成東海終難料，欲錮南山最可悲。",
            "要寄此情浮世去，臨流說與落花知。"
        ],
        "title": "山中題古墓",
        "id": "b84ad9af-0baa-46b3-88ce-210b2de4f28f"
    },
    {
        "author": "葛天民",
        "paragraphs": [
            "耿耿思田舍，攸攸倚釣竿。",
            "一犁歌短闋，十口飯長安。",
            "老覺驅馳倦，生知稼穡難。",
            "畫圖詩卷在，留與後人看。"
        ],
        "title": "題謝耕道一犁春雨圖",
        "id": "f8bdafdc-ca2a-44b6-9fff-d890a9f9fafd"
    },
    {
        "author": "葛天民",
        "paragraphs": [
            "暮年居柳下，終日閉柴門。",
            "壁爲題詩暗，池因洗硯渾。",
            "閑知真冨貴，醉到古乾坤。",
            "回首長安道，無言只斷魂。"
        ],
        "title": "即事",
        "id": "c946fb35-cf83-4e2e-9991-539abe17b6f5"
    },
    {
        "author": "葛天民",
        "paragraphs": [
            "始參龍象種，終現馬牛身。",
            "再整衝冠髻，難忘漉酒巾。",
            "散花天上女，撥草道中人。",
            "寄語林和靖，非翁不卜鄰。"
        ],
        "title": "偶成",
        "id": "28f9098a-d4cf-4551-bf7f-18bf4d447818"
    },
    {
        "author": "葛天民",
        "paragraphs": [
            "此君別後稍添丁，留得清風鎮戶庭。",
            "老鬢不禁霜點綴，舊鄰多似樹凋零。",
            "一竿带雪寒垂釣，數畝連苔晝掩扃。",
            "此話有誰堪委似，幾回無語向青青。"
        ],
        "title": "竹",
        "id": "00569dcf-fac3-47a2-ba77-c90c045b6208"
    },
    {
        "author": "葛天民",
        "paragraphs": [
            "早誦相如賦，知渠舊姓盧。",
            "花香冰裏見，風味藥中須。",
            "細雨同梅熟，清聲混樂呼。",
            "山禽嗔老子，拍竹護金珠。"
        ],
        "title": "蓬居詠枇杷",
        "id": "13d1c9ab-fac1-4ee3-ab78-637bdc35c10c"
    },
    {
        "author": "葛天民",
        "paragraphs": [
            "天街夜鼓徹雲霄，一望星河影動摇。",
            "佳節無如元夕盛，老懷不似少年豪。",
            "紅塵巷陌青絲鞚，明月樓臺紫玉簫。",
            "誰料南坡招野叟，詩肩相對兩峰高。"
        ],
        "title": "元夕",
        "id": "20679f10-ec80-45da-8bcb-dfcd42f80011"
    },
    {
        "author": "葛天民",
        "paragraphs": [
            "相將除夜南風起，鴈已聲聲向北飛。",
            "驟暖定知爲雪骨，瘦年終不似冬肥。",
            "日來病可方開酒，節下春回稍減衣。",
            "正好伴公湖上去，孤山觀裏看梅歸。"
        ],
        "title": "簡道安",
        "id": "6a8f94b1-2b0a-44bd-aedd-a4c907addd08"
    },
    {
        "author": "葛天民",
        "paragraphs": [
            "平生南磵古遺民，初度招呼我輩人。",
            "每聽謔談須絕倒，極知老氣政輪囷。",
            "盃盤滿坐添燈火，兒女成行勸主賓。",
            "但願吾儕似梅柳，年年相見一回新。"
        ],
        "title": "澗泉招飲次日乃生朝",
        "id": "f1cda375-542b-44cf-a4f0-6ed90fe59139"
    },
    {
        "author": "葛天民",
        "paragraphs": [
            "隔籬人語自喧嘲，緊閉苔扉不許敲。",
            "談麈带塵懸屋角，牽牛承露上林梢。",
            "投閑得計心常足，擬古成編手自抄。",
            "風雨欲來偏感處，蟻先移穴鵲移巢。"
        ],
        "title": "平居遣興",
        "id": "e34255a2-da79-4149-aefb-8e87b186ab0a"
    },
    {
        "author": "葛天民",
        "paragraphs": [
            "洞裏桃花自古初，人間塵事幾乘除。",
            "重來漁父難相覓，前度劉郎未忍疎。",
            "畫檝迎逢春女渡，采符供奉歲朝書。",
            "嫣然似共幽篁語，占盡風光奈得渠。"
        ],
        "title": "桃花",
        "id": "e1bdf310-2ece-41fe-9a0b-4b6d5fca586f"
    },
    {
        "author": "葛天民",
        "paragraphs": [
            "綠樹何稠疊，清風稍羨餘。",
            "枕縈雲片片，簾透雨疎疎。",
            "脩筧通泉壑，殘碑出野鉏。",
            "丘陵知幾變，耕稼雜陶漁。"
        ],
        "title": "偶題",
        "id": "c4c9a2ea-9164-4cf7-a3f2-ecb2a9609b97"
    },
    {
        "author": "葛天民",
        "paragraphs": [
            "晴嵐漠漠水溶溶，落葉遮船翠蓋重。",
            "秋色盡爲漁者占，山光多向道人濃。",
            "雲連合抱前村樹，磵繞飛來小朵峰。",
            "送罷夕陽迎素月，樓臺高下自鳴鍾。"
        ],
        "tags": [
            "西湖"
        ],
        "title": "西湖泛舟入靈隠山",
        "id": "79e45790-c500-4eef-b0ff-30a0329012aa"
    },
    {
        "author": "葛天民",
        "paragraphs": [
            "寄遠含芳別隴頭，胡沙漠漠去無休。",
            "誰招青塚千年魄，散作黄昏萬斛愁。",
            "畫角霜清腸屢斷，花光墨淡影空留。",
            "年年最憶前村夜，一段孤明雪亦羞。"
        ],
        "title": "梅花",
        "id": "78e731da-c378-4d6f-b1c5-b664cbf60096"
    },
    {
        "author": "葛天民",
        "paragraphs": [
            "遠懷日與靜相宜，山色窺簾澗撼扉。",
            "野草自花聊獻笑，重雲不雨謾垂衣。",
            "人間事業難爭長，睡裏工夫獨造微。",
            "却怪蒙莊猶寐語，夢爲胡蝶未忘機。"
        ],
        "title": "幽居",
        "id": "d5d2bbce-b5a9-4a40-af6b-4eaf26bfda58"
    },
    {
        "author": "葛天民",
        "paragraphs": [
            "雨洗千峰曉，波涵萬頃秋。",
            "菱花開古鏡，蓮葉度輕舟。",
            "思遠人誰識，身閑世不收。",
            "望中時得句，倚櫂雜吳謳。"
        ],
        "tags": [
            "西湖"
        ],
        "title": "秋日西湖閑泛",
        "id": "e59db976-5540-4d86-99a3-7dce195ce5a4"
    },
    {
        "author": "葛天民",
        "paragraphs": [
            "有暑猶當避，無憂可得忘。",
            "竹疏身共瘦，湖近意先凉。",
            "靜勝寧須弈，幽酣不待觴。",
            "還同殘夢樂，炙背負朝陽。"
        ],
        "title": "郊園避暑",
        "id": "38aa899b-3ecf-47d6-9932-dd722d208f31"
    },
    {
        "author": "葛天民",
        "paragraphs": [
            "霜高群木落，湖上數峰秋。",
            "野笛歸牛徑，烟蓑宿鷺洲。",
            "望中多隠約，佳處小遲留。",
            "百歲無虛日，能堪幾度游。"
        ],
        "title": "小峰行樂却望北山",
        "id": "614b9bf3-8588-473e-9fc3-90687c63b24c"
    },
    {
        "author": "葛天民",
        "paragraphs": [
            "黛拂雙眉粉襯毫，翅烘晴日伴相遭。",
            "戲勾穉子從花遠，恐惹遊絲莫鬭高。",
            "栩栩倏來仍易散，深深交舞爲誰勞。",
            "吳王花草滕王筆，千載風流敵楚騷。"
        ],
        "title": "蝶",
        "id": "8c2e0057-90c9-4964-be64-f9bf010694d9"
    },
    {
        "author": "葛天民",
        "paragraphs": [
            "陌上春泥苦未乾，絳唇漸吐不禁寒。",
            "海棠尚晚教誰伴，山帽衝風每自看。",
            "聲好最憐清曉賣，味甘長記綠陰團。",
            "年年過雨臙脂落，時序關心有幾般。"
        ],
        "title": "杏花",
        "id": "77c56832-121c-4359-9007-a84e8ff731e7"
    },
    {
        "author": "葛天民",
        "paragraphs": [
            "摩挲只作釣磯看，相伴秦翁且住山。",
            "霜洗舊稜人共瘦，蘚侵孤韵鶴同閑。",
            "因思樵牧分爭處，已過唐虞揖遜間。",
            "風月滿林時憇寂，三生幽事夢中還。"
        ],
        "title": "林間石",
        "id": "0107f24f-a628-42a4-a532-e3f9db29969a"
    },
    {
        "author": "葛天民",
        "paragraphs": [
            "水拍荒籬外，山攢落照邊。",
            "鴉鴉乘犢去，鴨鴨伴鷗眠。",
            "思淡秋雲薄，情高隴月圓。",
            "武陵知避世，初不爲求仙。"
        ],
        "title": "小隠自題",
        "id": "6ed0014b-efad-498f-98ba-947dcb79a120"
    },
    {
        "author": "葛天民",
        "paragraphs": [
            "微波漾漾雨濛濛，岸脚烟莎間水葓。",
            "照影已無雙鬢綠，關心猶有一絲風。",
            "鴛鴦對浴紅衣撲，菡萏相親翠蓋籠。",
            "醉舞夢吟皆勝處，箇中非異亦非同。"
        ],
        "title": "夏日池上",
        "id": "1c53e28d-ceda-4196-a7de-428c47fdd60d"
    },
    {
        "author": "葛天民",
        "paragraphs": [
            "凭高每嘆昔人非，空有群峰礙落暉。",
            "大雅風流誰舉似，長安秋草又衰微。",
            "寒花負約開猶懶，幽鳥忘機趁不飛。",
            "來往半生堪記處，西村燈火夜船歸。"
        ],
        "title": "孤山後寫望",
        "id": "4ce40d91-44f4-4848-bd67-71cf74e9aa39"
    },
    {
        "author": "葛天民",
        "paragraphs": [
            "萬頃波中獨釣身，短倉低屋舊絲綸。",
            "自憐清夜歌明月，誰共滄洲采白蘋。"
        ],
        "title": "小舟",
        "id": "5514944f-edc3-41ab-a01c-5a8d209a501d"
    },
    {
        "author": "葛天民",
        "paragraphs": [
            "桃李粗疎合負荆，歲寒標格許誰并。",
            "花中有道須稱最，天下無香可鬭清。",
            "倚竹向人如少訴，臨流窺影更多情。",
            "何當喚取湘纍起，伴我空山茹落英。"
        ],
        "title": "梅花",
        "id": "5b158ec3-af70-4e87-afa2-d191188d3f0f"
    },
    {
        "author": "葛天民",
        "paragraphs": [
            "水接遥空分外寬，孤山月出靜中看。",
            "疑從弱水移圓嶠，似共姮娥住廣寒。",
            "秋雨秋風初過後，荷花荷葉半凋殘。",
            "西村數點歸鴉濕，老子新題墨未乾。"
        ],
        "title": "孤山後舟中寫望",
        "id": "a6988afa-7970-41e0-91ae-83ef20707e3d"
    },
    {
        "author": "葛天民",
        "paragraphs": [
            "蕩蕩春風草木香，茫茫澤國水雲長。",
            "鶑來占柳爲歌院，蝶去尋花作醉鄉。",
            "閑與物情聊品带，老於文字懶巡行。",
            "望中別有關情處，幾度朝陽又夕陽。"
        ],
        "title": "酬畫上人石湖春望",
        "id": "cc1a6a02-bf6d-4e33-8734-0bcdf5059d7f"
    },
    {
        "author": "葛天民",
        "paragraphs": [
            "殘霞伴孤鶩，遠燒雜斜暉。",
            "秋向詩中出，人從畫裏歸。",
            "柳塘雙槳急，茅舍一燈微。",
            "小艇穿籬入，蒲蓬正擁扉。"
        ],
        "title": "湖村晚興",
        "id": "4aeab271-8558-4b03-8226-a7c6a4911a17"
    },
    {
        "author": "葛天民",
        "paragraphs": [
            "雪中多日靜，湖上少人遊。",
            "禿樹花爲市，斷槎鷗當舟。",
            "一杯殘臘酒，萬古夕陽愁。",
            "富貴非吾願，葛天雲正浮。"
        ],
        "title": "雪後  其一",
        "id": "d30fbcb5-9152-46cc-b975-dcaac9275be1"
    },
    {
        "author": "葛天民",
        "paragraphs": [
            "冷蕊通幽信，孤山欠幾遭。",
            "盃因寒更滿，句到淡方高。",
            "雪滴晴簷雨，松翻夜壑濤。",
            "布衾雖似鐵，猶念早趨朝。"
        ],
        "title": "雪後  其二",
        "id": "7ccda3c2-ae43-40de-8f6c-fbeeff96bb04"
    },
    {
        "author": "葛天民",
        "paragraphs": [
            "片片嘉平瑞，無聲有耿光。",
            "來雖成頃刻，釀亦費商量。",
            "天闊花無頼，風休絮不狂。",
            "孤山林處士，魂在隴頭香。"
        ],
        "title": "臘雪",
        "id": "6c73e56f-7906-418d-9404-1707e0a248c1"
    },
    {
        "author": "葛天民",
        "paragraphs": [
            "亭空山盡入，人靜夜初分。",
            "喬木陰遮月，清泉影浸雲。",
            "不題波上葉，只採磵中芹。",
            "澗水令人憶，何當入郡聞。"
        ],
        "title": "和子舒冷泉夜坐",
        "id": "d6c2dcc2-caff-47d7-b9d2-2b623a93543b"
    },
    {
        "author": "葛天民",
        "paragraphs": [
            "一徑松杉迥，成陰見日稀。",
            "山晴僧盡出，風暖燕交飛。",
            "結子花拋樹，攔人犬護扉。",
            "閑看山月上，清坐更添衣。"
        ],
        "title": "宿裴庵",
        "id": "879d39ac-39cb-45f7-aa9c-3e3b9ba0e2a7"
    },
    {
        "author": "葛天民",
        "paragraphs": [
            "九月離東嘉，長安了歲華。",
            "未登楊子渡，先訪葛翁家。",
            "天作今朝雪，燈開昨夜花。",
            "一杯能强飲，不必問丹砂。"
        ],
        "title": "答趙紫芝",
        "id": "aed1a4b3-8533-415e-ad32-bd112e7c389e"
    },
    {
        "author": "葛天民",
        "paragraphs": [
            "紫芝雖漫仕，五字已專城。",
            "清坐有仙骨，苦吟無宦情。",
            "囊因詩句重，分與酒盃輕。",
            "所好煎茶外，燒香過一生。"
        ],
        "title": "簡趙紫芝",
        "id": "10889d0e-392a-4c0b-89bc-bad5224f68b7"
    },
    {
        "author": "葛天民",
        "paragraphs": [
            "繞岸堆青嶂，游船滿綠波。",
            "樓臺臨水近，楊柳占春多。",
            "老去誰同調，尊前且放歌。",
            "韶華能幾日，隨棹已新荷。"
        ],
        "title": "清明前四日泛湖",
        "id": "f101e095-e70f-4097-b964-09056b0dda69"
    },
    {
        "author": "葛天民",
        "paragraphs": [
            "憶君江上去，船重載書多。",
            "學乃從吾好，閑應喜客過。",
            "薰風新綠樹，明月舊滄波。",
            "自古關情處，相思入詠歌。"
        ],
        "title": "送薛予舒船官",
        "id": "07e8057a-b15b-49df-9089-f58f9bfd0ebd"
    },
    {
        "author": "葛天民",
        "paragraphs": [
            "君參唐句法，親得浪仙衣。",
            "薄宦因吟苦，高風與世違。",
            "春寒留夜飲，月黑借燈歸。",
            "共隠知何日，空山老蕨薇。"
        ],
        "title": "訪紫芝回與子舒集",
        "id": "b409feda-4fbb-46b3-8b54-eb1ca05627e9"
    },
    {
        "author": "葛天民",
        "paragraphs": [
            "寒食少逢天氣佳，十朝九日雨如麻。",
            "新巢唯有燕生子，小巷已無人賣花。"
        ],
        "title": "即事用天竺韵",
        "id": "917de5c3-43bf-4e24-8cef-9385eb010d08"
    },
    {
        "author": "葛天民",
        "paragraphs": [
            "曉荷承墜露，晚岫障斜陽。",
            "樹下地常蔭，水邊風最凉。",
            "蟬移驚鵲近，鷺起得魚忙。",
            "獨坐觀群動，閑消夏日長。"
        ],
        "title": "夏日",
        "id": "1963e525-64c9-4621-8500-1e4711df71ea"
    },
    {
        "author": "葛天民",
        "paragraphs": [
            "下竺山前打一遭，丁寧門子看溪橋。",
            "恐驚繞磵梅花落，莫遣行人語笑高。"
        ],
        "title": "雜詩",
        "id": "b4e7b7f2-974f-43a9-909f-c6e02f9a3493"
    },
    {
        "author": "葛天民",
        "paragraphs": [
            "梅雨朝仍暮，蓮塘夏似秋。",
            "水高侵樹脚，屋漏滴人頭。",
            "歇晝厨烟出，占晴礎汗收。",
            "群山思會面，扶病一登樓。"
        ],
        "title": "雨中",
        "id": "371d9d45-e5c8-4a5d-a929-38b11f5a58bd"
    },
    {
        "author": "葛天民",
        "paragraphs": [
            "元宵有月便無愁，已是新年第一籌。",
            "說與素娥從此去，只須依樣做中秋。"
        ],
        "title": "元夕",
        "id": "accf404a-79af-4f00-a053-ff7995e9f41f"
    },
    {
        "author": "葛天民",
        "paragraphs": [
            "南渡今何似，中流欲濟船。",
            "雖憑人擊楫，要若水行川。",
            "竹木如山積，桑田與海連。",
            "吳宮猶可問，白鳥暮推煙。"
        ],
        "title": "送薛子舒  其一",
        "id": "89388dec-a43c-4313-8943-8fffabf5dabd"
    },
    {
        "author": "葛天民",
        "paragraphs": [
            "海邑青龍鎮，船官野鶴身。",
            "誰知貴公子，却是苦吟人。",
            "二陸多遺迹，三高屬近鄰。",
            "新篇因吊古，時寄葛天民。"
        ],
        "title": "送薛子舒  其二",
        "id": "8ba5f13c-273d-49e7-985a-97bd4de3b53f"
    },
    {
        "author": "葛天民",
        "paragraphs": [
            "欽羨私居好，樓深夏必凉。",
            "小窗通遠岫，古木蔽斜陽。",
            "露檻安花斛，塵編滿竹床。",
            "如君清到骨，只合靜焚香。"
        ],
        "title": "次紫芝韵",
        "id": "7d02bb6f-42e0-48a0-8bc2-c885f0fbfcc8"
    },
    {
        "author": "葛天民",
        "paragraphs": [
            "小亭終日對幽叢，兀坐無言似定中。",
            "蒼蘚靜連湘竹紫，綠陰深映蜀葵紅。",
            "貓來戲捉穿花蝶，雀下偷銜卷葉蟲。",
            "斜照尚多高柳少，明年更欲種梧桐。"
        ],
        "title": "小亭",
        "id": "4d3bb900-60ef-431c-89b4-4c066f1d523f"
    },
    {
        "author": "葛天民",
        "paragraphs": [
            "時俗常談已斷霜，雨寒翻著絮衣裳。",
            "花枝照眼堂堂去，茗椀關心故故香。",
            "楊柳稍傳鶑割據，茅茨敢望燕商量。",
            "舊遊莫誦蘭亭語，自覺中年易感傷。"
        ],
        "title": "上巳呈嚴叟",
        "id": "e3a94b1f-47e8-492d-9f98-fb22ce7cd653"
    },
    {
        "author": "葛天民",
        "paragraphs": [
            "急雨捎荷分外奇，珠璣狼籍錦紛披。",
            "下塘六月關心處，西塞扁舟入手時。",
            "却傍青蘆深處宿，還思白石去年詩。",
            "平生浩蕩煙波趣，月淡風微只自知。"
        ],
        "title": "荷葉浦中",
        "id": "c4151781-07a7-425c-8abf-9974ee393390"
    },
    {
        "author": "葛天民",
        "paragraphs": [
            "道人只具一隻眼，覿面全提格外機。",
            "塵裏神仙誰做得，歸來試舉問麻衣。"
        ],
        "title": "贈眇目道人說相",
        "id": "eacf3d81-d61f-4509-9979-6920f483e118"
    },
    {
        "author": "葛天民",
        "paragraphs": [
            "北窗隠隠透南薰，老子全身是此君。",
            "冷入魚腮池面雨，靜連禽語樹頭雲。",
            "苔因覓句行來破，石爲觀空坐得溫。",
            "時事自多無耳聽，長安雖近不曾聞。"
        ],
        "title": "戊辰夏五過抱朴岩",
        "id": "77f7fe49-76f7-4f21-b547-c780f1b5ad2c"
    },
    {
        "author": "葛天民",
        "paragraphs": [
            "年頭半月雪漫漫，養就姮娥玉一團。",
            "老子今宵奇絕處，西陵橋上獨凭欄。"
        ],
        "title": "元夕西陵橋觀月",
        "id": "abd999e1-a95e-4197-aacf-e973daf27dc0"
    },
    {
        "author": "葛天民",
        "paragraphs": [
            "暖氣先回宿草根，青青行可藉芳尊。",
            "未須著意催花柳，且爲乾坤補燒痕。"
        ],
        "title": "雨中郊外",
        "id": "f702fff8-20ac-40cd-97a9-130de0b12a39"
    },
    {
        "author": "葛天民",
        "paragraphs": [
            "小巷春陰獨掩扉，峭寒著盡過冬衣。",
            "老來情緒無多子，禁得梅花似雪飛。"
        ],
        "title": "正月二日",
        "id": "8e76ec2f-8dea-49a5-816b-01a85ec88fa1"
    },
    {
        "author": "葛天民",
        "paragraphs": [
            "一堤楊柳占春風，柳外群山細雨中。",
            "人苦未晴渾不到，只宜老眼看空濛。"
        ],
        "title": "正月二十七雨中過蘇堤",
        "id": "f2573e16-ce79-47cc-a1c9-0364db21443a"
    },
    {
        "author": "葛天民",
        "paragraphs": [
            "花薺懸燈柳插簷，老懷那得似餳甜。",
            "畫船已載先生去，燕子無人自入簾。"
        ],
        "title": "清明日訪白石不值",
        "id": "b6f2196a-7106-42b7-9390-b16507e34c93"
    },
    {
        "author": "葛天民",
        "paragraphs": [
            "西望群山碧入吳，故人一笠片雲俱。",
            "東風不斷村村柳，展盡陽關送客圖。"
        ],
        "title": "送劉僧善行",
        "id": "f421690c-cd1a-46cc-8b11-095f5223af64"
    },
    {
        "author": "葛天民",
        "paragraphs": [
            "照影憐寒水，關情奈夕陽。",
            "雪慳天欠冷，年近日添長。",
            "好句誰相寄，浮生各自忙。",
            "有身聊頓放，亡事可思量。"
        ],
        "title": "湖堤晚步",
        "id": "8f2a6338-e143-417f-8aaa-3ba36a0816dc"
    },
    {
        "author": "葛天民",
        "paragraphs": [
            "根在巖邊結，枝從水際橫。",
            "此花殊近道，凡木欠修行。",
            "密雪籠幽片，疎篁倚瘦莖。",
            "那時香不淺，憶我話無生。"
        ],
        "title": "懷天竺磵梅",
        "id": "e3bc873e-0569-40e8-a8ac-0d94ddb555a9"
    },
    {
        "author": "葛天民",
        "paragraphs": [
            "老柳中間野岸濱，水清常照村邊身。",
            "白鷗黄鳥相忘久，來往如今不避人。"
        ],
        "title": "柳下即事",
        "id": "b01c9167-f314-490c-81bd-f8692536368a"
    },
    {
        "author": "葛天民",
        "paragraphs": [
            "睡少秋難曉，吟多食愈貧。",
            "南柯無近闕，差盡夢中人。"
        ],
        "title": "睡少",
        "id": "b9b56bc8-c272-4afc-a530-fe9f522ab64e"
    },
    {
        "author": "葛天民",
        "paragraphs": [
            "十里荷風蓋盡傾，城中憶殺水邊清。",
            "催詩末用西湖雨，且送新凉入帝城。"
        ],
        "tags": [
            "西湖"
        ],
        "title": "湖上新秋",
        "id": "69e1cbcc-a6be-4dc2-a9b4-a202ed1c8c96"
    },
    {
        "author": "葛天民",
        "paragraphs": [
            "六月西湖带雨山，小舟終日傍鷗閑。",
            "風煙如許關情甚，賓主相推下語難。",
            "幾點送君歸大雅，一凉今夜滿長安。",
            "江湖遠思知多少，歸去風前各倚欄。"
        ],
        "tags": [
            "西湖"
        ],
        "title": "六月一日同姜白石泛湖",
        "id": "a624692f-4f00-4d79-b904-510a19b27b2b"
    },
    {
        "author": "葛天民",
        "paragraphs": [
            "斷岸春風峭，江空夜雨清。",
            "蕭疎蓬上點，彷彿葉間聲。",
            "今古雙眸冷，乾坤一棹輕。",
            "鬢從湖海白，誰識謝郎情。"
        ],
        "title": "正月十二日夜姚江",
        "id": "515ead86-422d-47be-a7d6-c984a078cf97"
    },
    {
        "author": "葛天民",
        "paragraphs": [
            "平生寡合雖竭斗，幾曾自飲一杯酒。",
            "不因風月與湖山，更爲松篁與花柳。",
            "今夕何夕風雨來，知儂渴肺生秋埃。",
            "麴生三緘忽自薦，請爲風雨聊一開。",
            "老夫呼前呼未了，死生脫帽傾懷抱。",
            "風雨橫斜入坐中，賓主淋漓俱醉倒。",
            "須臾風止雨亦休，主人送客凝雙眸。",
            "葛天無懷不可狀，但覺兩耳風颼颼。",
            "匆匆便是中秋節，更與麴生潜地說。",
            "此夜寧容著雜賓，一尊只辦澆明月。"
        ],
        "title": "雨中獨酌",
        "id": "c9154bf7-33fe-495d-ab8e-75005aff34a1"
    },
    {
        "author": "葛天民",
        "paragraphs": [
            "玉澗金寒窈窕身，翩翩翠袖挽青春。",
            "水晶宮裏成仙女，香醉山中得道人。",
            "朔雪幾回埋不死，南洲一出浄無塵。",
            "朴翁老矣誰同調，相對無言意轉親。"
        ],
        "title": "水仙",
        "id": "b459c0b6-8780-4223-8ded-431a54f7e0a2"
    },
    {
        "author": "葛天民",
        "paragraphs": [
            "青山歷歷映江流，半是明州半越州。",
            "亭下寒潮亭上客，不知來往幾時休。"
        ],
        "title": "丈亭館",
        "id": "45570bb0-57cc-4185-a08f-6665fb6e9b00"
    },
    {
        "author": "葛天民",
        "paragraphs": [
            "二十四友金谷宴，千三百里錦帆遊。",
            "人間無此春風樂，樂極人間無此愁。"
        ],
        "title": "絕句",
        "id": "8bc73906-d9d8-4294-870b-880481d229e8"
    },
    {
        "author": "葛天民",
        "paragraphs": [
            "每到年頭感物華，新嘗梨到野人家。",
            "甘酸尚带中原味，腸斷春風不見花。"
        ],
        "title": "嘗北梨",
        "id": "e6344252-6520-4e13-89ee-b1ce1ae8b409"
    },
    {
        "author": "葛天民",
        "paragraphs": [
            "澤國茫茫水接天，孰云無法與人傳。",
            "見成風月難迴避，盡在華亭一釣船。"
        ],
        "title": "船子鈞灘",
        "id": "1ac556ff-2d5a-48d4-b653-b6e18ef1da1f"
    },
    {
        "author": "葛天民",
        "paragraphs": [
            "南翔建自梁天監，白鶴不歸江自轉。",
            "深禪空憶祖師齊，昔有老堪今有遠。",
            "我趁江鷗訪遠公，遠公不有湖天晚。",
            "七歲驅鳬有幾房，三百苾蒭無半面。",
            "殿閣參差高入雲，一堂可著千僧飯。",
            "古柏槎牙不記年，柯如屈鐵色蒼蘚。",
            "古意偏關倦客懷，歸舟有句無人遣。",
            "明日中流遇阿英，連宵細說南翔院。",
            "少待崇蓮寶塔成，春風共看巢梁燕。",
            "我欲婆娑借數椽，子當力學如吾願。",
            "一任江花惱殺人，閒邊自數飛花片。"
        ],
        "title": "題南翔寺",
        "id": "f0e38271-3ec2-479b-9f6c-00b5cd956b59"
    },
    {
        "author": "釋普洽",
        "paragraphs": [
            "白鶴南翔何日返，香雲不動春風轉。",
            "屋爲鱗次枕江安，江作蛇行到門遠。",
            "的的明燈金殿寒，沉沉複道長廊晚。",
            "老翁矍鑠皎須眉，愛客將迎笑盈面。",
            "自言天監拓基來，食指數千猶共飯。",
            "斷碑壁下試摩挲，龜趺剝落生苔蘚。",
            "茫茫往事比寒潮，蒼烟落日愁難遣。",
            "遣中何處愜深深，玉甃新池開別院。",
            "二齊已去老堪殂，故壘空來巢舊燕。",
            "吾宗有弟知此懷，炊黍功名豈云願。",
            "便呼阿買寫新詩，研池澀擁清冰片。"
        ],
        "title": "和葛天民南翔寺韵",
        "id": "86b30f6e-a29f-462b-9c3a-05b5a6df7a5d"
    },
    {
        "author": "朱權",
        "paragraphs": [
            "別墅今爲宅，芳洲古號星。",
            "一溪縈似带，羣岫列如屏。",
            "繚繞蟠龍勢，迴旋翥鳳形。",
            "紫峰鍾美瑞，秀麗炳神靈。",
            "峻嶺通山去，寒潭對剎渟。",
            "高巖雙傑出，斜谷獨深扃。",
            "鷗鷺遵幽渚，牛羊散遠汀。",
            "春花紛外野，秋月可中庭。",
            "築室歌鴻雁，謀鄰詠鶺鴒。",
            "來居猶未久，補弊不遑寧。",
            "愛竹留新笋，看松養茯苓。",
            "採山收美茹，釣水得鮮鯖。",
            "檠短親諸子，窗明勘六經。",
            "桂香思璧水，槐影記楓庭。",
            "事業姑藏器，功名會發鉶。",
            "豈無牙父志，當遇子期聽。",
            "鵰鶚須逢運，驊騮豈戀坰。",
            "祇今時合待，拄笏謾名亭。"
        ],
        "title": "紹熙辛亥歲遷居星洲述懷",
        "id": "4e027bcd-c278-4c5c-b414-13e4477baf1b"
    },
    {
        "author": "袁倚",
        "paragraphs": [
            "昔聞神龍蟠九淵，今睹大象扶諸天。",
            "何年幻此一佛國，兩耳不動山蒼然。",
            "上乘菩薩踞其上，妙千手眼化大千。",
            "衆生顛倒夢始覺，熱病得汗諸魔跧。",
            "兩客游山飲崖泉，拍手喚醒書臺仙。",
            "一邱一壑儻如願，同竟大悲香火緣。"
        ],
        "title": "象耳山",
        "id": "6563e5da-0d9f-42ad-86fc-42083aee123d"
    },
    {
        "author": "袁倚",
        "paragraphs": [
            "江頭曉夜日月出，九頂三峨相吐吞。"
        ],
        "title": "句",
        "id": "33b8f63a-e56e-414a-b9c6-0b260dd7e2e1"
    },
    {
        "author": "閻伯敏",
        "paragraphs": [
            "東皇君來流曉霞，莫看西北王母家。",
            "雲華夫人王母女，肯爲廟食留三巴。"
        ],
        "title": "十二峰 望霞",
        "id": "31c1a594-7f4f-4af9-9567-3c07fdb9d20c"
    },
    {
        "author": "閻伯敏",
        "paragraphs": [
            "秋山黄落春山青，不識仙家雲錦屏。",
            "六銖天衣下拂石，香風馥郁朝真亭。"
        ],
        "title": "十二峰 翠屏",
        "id": "41f95588-103c-4781-a603-b1d2a0ecc6f2"
    },
    {
        "author": "閻伯敏",
        "paragraphs": [
            "山頭行雲自朝朝，陽臺莫色聯雲霄。",
            "朝來莫去變雲雨，送老行客無回橈。"
        ],
        "title": "十二峰 朝雲",
        "id": "88c9cc9e-56e9-488b-bdbf-a01b3b12d741"
    },
    {
        "author": "閻伯敏",
        "paragraphs": [
            "舟船摇摇大巫前，松間絲蘿望纏綿。",
            "屏風角轉恰匝背，心在山頭人倚船。"
        ],
        "title": "十二峰 松巒",
        "id": "d693f163-e421-4298-ad47-fba062a2bd43"
    },
    {
        "author": "閻伯敏",
        "paragraphs": [
            "綠蓑鞋緊青行纏，束薪藴火開山田。",
            "雲間仰聽仙佩響，蓬鬢拂掠燒畬煙。"
        ],
        "title": "十二峰 集仙",
        "id": "022f2c22-fe1b-4b25-8bd0-31f01d44b7d9"
    },
    {
        "author": "閻伯敏",
        "paragraphs": [
            "望夫石女春復秋，巴歌楚舞隨遨遊。",
            "夜深九皇清唳響，仙禽亦替離人愁。"
        ],
        "title": "十二峰 聚鶴",
        "id": "7f9b9384-2893-455d-bf0a-b6fa9e800558"
    },
    {
        "author": "閻伯敏",
        "paragraphs": [
            "山頭枝枝竹掃壇，舟子竹枝歌上灘。",
            "炷香上廟擲杯珓，但乞如願舟平安。"
        ],
        "title": "十二峰 浄壇",
        "id": "59d15640-d452-44ac-bfff-42e84471dc0d"
    },
    {
        "author": "閻伯敏",
        "paragraphs": [
            "黄麾白馬功告成，雲華夫人朝玉京。",
            "虞后夏后引音節，高低峽船摇艣聲。"
        ],
        "title": "十二峰 上昇",
        "id": "0b21cf30-71db-4733-9c3a-19f580025db5"
    },
    {
        "author": "閻伯敏",
        "paragraphs": [
            "釵頭嫋嫋山花枝，裙尾舊纈山麻衣。",
            "朝隨雲起采薪去，莫趁女伴穿雲歸。"
        ],
        "title": "十二峰 起雲",
        "id": "45f80361-a890-4f1d-999f-8012069504f4"
    },
    {
        "author": "閻伯敏",
        "paragraphs": [
            "山頭鳳鳴求其凰，山前家家背鳳筐。",
            "竹花結實未忍食，刀耕火種五里香。"
        ],
        "title": "十二峰 栖鳳",
        "id": "91771e1e-c8c3-4b97-8dce-61290313f327"
    },
    {
        "author": "閻伯敏",
        "paragraphs": [
            "散而成章合爲龍，回風混合游鴻濛。",
            "舟人上下神女供，俗粧鉛粉臙脂紅。"
        ],
        "title": "十二峰 登龍",
        "id": "9df3acc3-6e8e-4c29-92cf-eb28f0b47d16"
    },
    {
        "author": "閻伯敏",
        "paragraphs": [
            "雲源一派瑶池分，灑落掉石隨東奔。",
            "楚人但憂香溪水，溪邊惟有昭君村。"
        ],
        "title": "十二峰 聖泉",
        "id": "836a1eaf-6fb4-4ef3-88a9-db2d0e95ed97"
    },
    {
        "author": "戴溪",
        "paragraphs": [
            "龍飛乙科郎，白面如琢玉。",
            "去作幕下士，年少二十六。",
            "壯心直如弦，不耐公事曲。",
            "寧知太守尊，箠吏驚羣目。",
            "太守豈不賢，去郡秉鈞軸。",
            "銓曹有格法，那肯煩薦牘。",
            "依然舊官職，再傍天之麓。",
            "六考未作縣，冷官到淮服。",
            "向來豪氣舉，斟酒能半斛。",
            "只今長說病，伏飲在胸腹。",
            "皇皇一世憂，隠隠兩眉蹙。",
            "中年苦節省，未必不爲福。",
            "我生更迂闊，立意要違俗。",
            "誤使塵網纓，同君被纏束。",
            "兩家各生子，丁壬合天祿。",
            "但得佳兒婦，兩翁志願足。",
            "岷山有舊約，相從結□□。",
            "明朝江上館，持被共君宿。"
        ],
        "title": "送王木叔黄州教職",
        "id": "5e955f35-a461-48b8-8a55-592741bfb18d"
    },
    {
        "author": "姚寅",
        "paragraphs": [
            "南村老婆頭欲雪，曉傍牆陰採桑葉。",
            "我行其野偶見之，試問春蠶何日結。",
            "老婆斂手復低眉，未足四眠那知得。",
            "自從紙上掃青子，朝夕餧飼如嬰兒。",
            "只今上筐十日許，食葉如風響如雨。",
            "夜深人靜不敢眠，自遶牀頭逐饑鼠。",
            "又聞野祟能相侵，典衣買紙燒蠶神。",
            "一家心在陰雨裏，只恐葉溼繰難勻。",
            "明朝滿簇收銀繭，軋軋車聲快如剪。",
            "小姑促湯娘剝紕，嬉嬉始覺雙眉展。",
            "繰成白雪不敢閑，錦上織成雙鳳團。",
            "天寒尺寸不得著，盡與乃翁輸縣官。",
            "君不見長安女兒嫩如水，十指不動衣羅綺。",
            "我曹辛苦徒爾耳，依舊績麻冬日裏。"
        ],
        "title": "養蠶行",
        "id": "a3358d68-273e-4364-8c37-eb679bce8412"
    },
    {
        "author": "姚寅",
        "paragraphs": [
            "重席先生間世才，相逢青眼必須開。",
            "手遮紅日汗如雨，不是雪中乘興來。"
        ],
        "title": "投戴岷隠分教",
        "id": "4529a74c-eb74-45f1-9577-24918d005ae6"
    },
    {
        "author": "王默",
        "paragraphs": [
            "知己林和靖，論心何水曹。",
            "平生懷玉雪，獨立占風騷。",
            "月落香方覺，天寒韻更高。",
            "冥搜吟未就，清夢滿江皋。"
        ],
        "title": "梅花",
        "id": "81ab87bf-2956-4635-88a8-83c04b8072d3"
    },
    {
        "author": "王默",
        "paragraphs": [
            "春花復春花，紅紅間白白。",
            "相看待明發，已不如昨日。",
            "雨露費濡染，秉芳幾何時。",
            "姚魏殿春事，濃綠已盈枝。",
            "長安池館多，新故如轉燭。",
            "所以山中人，但種松與竹。"
        ],
        "title": "春花歎",
        "id": "19f8029d-a6d3-4bd4-a799-0f6b97ad1b7f"
    },
    {
        "author": "陳洪",
        "paragraphs": [
            "光映粧樓月，花承歌扇風。",
            "欲妬梅將柳，故落早春中。"
        ],
        "title": "春雪",
        "id": "909ffaaf-989a-4901-b84f-35bd5f8751ff"
    },
    {
        "author": "李鏜",
        "paragraphs": [
            "一梁中截兩山連，雪布寒飛幾竅穿。",
            "深鑿却疑通禹穴，長流應不比潮泉。",
            "崆峒影裏分三峽，太極圖中會百川。",
            "神斧何年平石壁，新題許我得深鎸。"
        ],
        "title": "椒溪灘",
        "id": "e041136b-981c-4bcc-b5af-ee875feae18a"
    },
    {
        "author": "李鐊",
        "paragraphs": [
            "百尺雲巖道院邊，曉鐘疎磬思悠然。",
            "荷間酌酒和清露，石上題詩染翠烟。",
            "半嶺泉鳴通古澗，數家秋盡隔寒川。",
            "西風似欲吹人起，去逐騎鯨汗漫仙。"
        ],
        "title": "金紫巖",
        "id": "3ad3f096-8414-497a-84bf-93170d03d40a"
    },
    {
        "author": "吳雅",
        "paragraphs": [
            "天乎不可問，吾道是耶非。",
            "國論成貝錦，臺評及布衣。",
            "乾坤豈終否，泉壤再生輝。",
            "遺恨舂陵路，生存不見歸。"
        ],
        "title": "挽蔡西山先生",
        "id": "f05adecc-c27e-46a1-8453-8c26990dcc90"
    },
    {
        "author": "任希夷",
        "paragraphs": [
            "幅巾清曉入西園，春動園林物物鮮。",
            "却想小亭纔日出，海棠花發麝香眠。"
        ],
        "title": "小亭",
        "id": "dbfaa638-5452-4022-b994-071cf7741336"
    },
    {
        "author": "任希夷",
        "paragraphs": [
            "今年輕作東風客，愁紫愁紅滿故園。",
            "邂逅妖嬈成一笑，待歸端有幾枝存。"
        ],
        "title": "花",
        "id": "5de2b016-1090-4346-a5df-65657b6c4fa3"
    },
    {
        "author": "任希夷",
        "paragraphs": [
            "沉香亭北露華春，曾識霓裳第一人。",
            "千載不歸羅襪夢，綠枝紅艷只如新。"
        ],
        "title": "牡丹",
        "id": "4f21ee5e-9e85-4265-8f71-8c78f806922e"
    },
    {
        "author": "任希夷",
        "paragraphs": [
            "海棠花上問春歸，豈料春風雪滿枝。",
            "應爲紅粧太妖豔，故施微粉著胭脂。"
        ],
        "title": "海棠",
        "id": "5643f305-eec4-4933-88f6-96441df41fd1"
    },
    {
        "author": "任希夷",
        "paragraphs": [
            "宛轉風前不自持，妖嬈微傅淡胭脂。",
            "花如剪綵層層見，枝似輕絲裊裊垂。"
        ],
        "title": "垂絲海棠",
        "id": "71f79de9-fde2-4f4e-9603-8e3e4128ccd6"
    },
    {
        "author": "任希夷",
        "paragraphs": [
            "山碧花尤好，徑長人自閒。",
            "錦圍春照耀，紅雨暮闌斑。"
        ],
        "title": "海棠二首  其一",
        "id": "c9e9395f-23a1-451d-9d65-a2562aa4f5b5"
    },
    {
        "author": "任希夷",
        "paragraphs": [
            "紅粧翠袖一番新，又向園林作好春。",
            "却笑華清誇睡足，只今羅襪久無塵。"
        ],
        "title": "海棠二首  其二",
        "id": "e3e83bcb-e435-4809-a932-b555aaa14226"
    },
    {
        "author": "任希夷",
        "paragraphs": [
            "五月荷池未見花，但擎餘蓋碧參差。",
            "何人喚起凌波步，要見晨粧出曉霞。"
        ],
        "title": "蓮",
        "id": "ab1a4639-480e-4e14-b264-942541c87c61"
    },
    {
        "author": "任希夷",
        "paragraphs": [
            "人間植物月中根，碧樹分敷散寶熏。",
            "自是莊嚴等金粟，不將妖豔比紅裙。"
        ],
        "title": "賞桂  其一",
        "id": "fa011e4b-9712-4c2c-9794-0a798090a9de"
    },
    {
        "author": "任希夷",
        "paragraphs": [
            "金英翠葉庇靈根，吹作清秋寶篆熏。",
            "四客對花飛玉斚，八眉和葉舞紅裙。"
        ],
        "title": "賞桂  其二",
        "id": "c24a423b-55cd-40d8-b313-8172816a0dae"
    },
    {
        "author": "任希夷",
        "paragraphs": [
            "數十琅玕足辟塵，何須千畝比封君。",
            "一從清士心相許，眼看浮花薄似雲。"
        ],
        "title": "竹  其一",
        "id": "c3fb3390-c887-465d-96a2-0100d82ba3d2"
    },
    {
        "author": "任希夷",
        "paragraphs": [
            "挺挺霜中節，沉沉日下陰。",
            "試裁蒼玉管，吹作紫鸞音。"
        ],
        "title": "竹  其二",
        "id": "08d6bcab-6ffc-494d-8fb7-c353297e5278"
    },
    {
        "author": "任希夷",
        "paragraphs": [
            "無正文。"
        ],
        "title": "荷花",
        "id": "1b282e57-99a4-4f4f-b351-f13e1f4064a0"
    },
    {
        "author": "任希夷",
        "paragraphs": [
            "嫋嫋吳興柳滿城，春光濃處白蘋亭。",
            "來時金縷黄尤淺，看得枝枝葉葉青。"
        ],
        "title": "楊柳",
        "id": "c651a87d-6eb3-4a54-af13-6078fa5c160e"
    },
    {
        "author": "任希夷",
        "paragraphs": [
            "羊車暇日勞揮麈，玉樹春風自滿庭。",
            "欲問烏衣舊時事，靜無秋燕有秋螢。"
        ],
        "title": "烏衣巷",
        "id": "c795bbe1-e387-4050-84c1-5fa4f6486e4b"
    },
    {
        "author": "任希夷",
        "paragraphs": [
            "蛾眉流落碧流中，走馬來時事已空。",
            "此日不能留妲己，他年誰敢憶高公。"
        ],
        "title": "青溪  其一",
        "id": "dbf85c9e-4857-4129-9cd4-9548c42b5aa3"
    },
    {
        "author": "任希夷",
        "paragraphs": [
            "青溪不見麗華留，遺恨空餘故國羞。",
            "璧月只應明結綺，春風吹不上迷樓。"
        ],
        "title": "青溪  其二",
        "id": "71cc1e31-c57b-4be5-bb20-94fbe8bd7fae"
    },
    {
        "author": "任希夷",
        "paragraphs": [
            "閉門忽憶東風面，步向青溪繞碧灣。",
            "淡白深紅了無跡，綠楊煙外一鍾山。"
        ],
        "title": "青溪  其三",
        "id": "44d57d26-88d4-4dcd-9998-14c1554e6689"
    },
    {
        "author": "任希夷",
        "paragraphs": [
            "江水悠悠淮水流，臺城寂寂石城留。",
            "淒涼白鷺洲頭月，曾照前朝玉樹秋。"
        ],
        "title": "白鷺亭",
        "id": "1b2dc9c5-58b5-4f1c-b19c-6523f3596918"
    },
    {
        "author": "任希夷",
        "paragraphs": [
            "金鑾殿下脫靴去，白下門東索酒嘗。",
            "一自青山冥漠後，何人來道柳花香。"
        ],
        "title": "白下亭",
        "id": "ebd4680d-5d74-49b9-ad68-c055aa4bb775"
    },
    {
        "author": "任希夷",
        "paragraphs": [
            "只爲羊車戀靚粧，倉皇合殿燭無光。",
            "宮中不解嫁鸚鵡，臺上安能來鳳凰。"
        ],
        "title": "鳳凰臺",
        "id": "12fcb238-0463-417b-87e9-978b594eee22"
    },
    {
        "author": "任希夷",
        "paragraphs": [
            "有泉何取臺儀鳳，事佛空教后作蛇。",
            "狐穴蟻巢零落盡，却能留此梵王家。"
        ],
        "title": "南朝故迹惟天禧鳳凰臺鹿苑寺郗氏窟爲最久",
        "id": "8010df67-8c79-448e-b7d9-84d8137ee736"
    },
    {
        "author": "任希夷",
        "paragraphs": [
            "絳闕前頭天闕橫，春煙收盡兩峰青。",
            "中流淮水成河漢，旁列鍾山作御屏。"
        ],
        "title": "行宮口號二首  其一",
        "id": "6eeaf1a1-b340-4603-af88-7a95a15dc3d0"
    },
    {
        "author": "任希夷",
        "paragraphs": [
            "新青染徧金堤柳，廢綠羞開玉樹花。",
            "今代離宮呈氣象，六朝荒址滿桑麻。"
        ],
        "title": "行宮口號二首  其二",
        "id": "ba588a52-182b-4b70-a675-5c6601cf78c7"
    },
    {
        "author": "任希夷",
        "paragraphs": [
            "石城只解著王蘇，漫說夷吾計亦疏。",
            "儘使西風能舉扇，可堪重見伯仁書。"
        ],
        "title": "石頭城",
        "id": "f6e7ebc8-fd4e-4ee5-b8da-3cf40cbb527d"
    },
    {
        "author": "任希夷",
        "paragraphs": [
            "謝安遊處猶留墅，李白吟邊亦有亭。",
            "兩地東山春寂寂，至今白下柳青青。"
        ],
        "title": "城東懷古",
        "id": "e51c03bf-a917-4214-a468-6c6386182099"
    },
    {
        "author": "任希夷",
        "paragraphs": [
            "城如虎踞來擒虎，山號盤龍屬卧龍。",
            "天險不能回運去，地靈元自要人雄。"
        ],
        "title": "鍾山",
        "id": "bac0f1dc-7548-4303-879f-bbb775594ece"
    },
    {
        "author": "任希夷",
        "paragraphs": [
            "有客新從蜀道還，共招北隠步松間。",
            "何人寫出秋風句，付與淮南大小山。"
        ],
        "title": "同劉武子孫季和遊鍾山和劉武子韻",
        "id": "4c80767e-b76f-4dd9-9ec1-1b979ca3469f"
    },
    {
        "author": "任希夷",
        "paragraphs": [
            "隋家耕壟徧陳宮，留得鍾山蔣郡東。",
            "只怕東南分王氣，那知零落錦帆風。"
        ],
        "title": "臺城",
        "id": "b3a1ea18-21d4-4a7a-8fb4-5806c3f26235"
    },
    {
        "author": "任希夷",
        "paragraphs": [
            "風流誰自謝家安，不愛蒼生只愛閑。",
            "今日雲孫仍不惡，一間茅屋尚東山。"
        ],
        "title": "題謝氏山居",
        "id": "60c2ae02-f3cd-4e26-9ed9-aaf5e4f39acb"
    },
    {
        "author": "任希夷",
        "paragraphs": [
            "青樓醽醁客中聖，碧苑鞦韆人半仙。",
            "春滿江南佳麗地，綠楊芳草思娟娟。"
        ],
        "title": "鍾山春遊  其一",
        "id": "60f6f6f8-31bf-4222-87a2-bf74a00508c7"
    },
    {
        "author": "任希夷",
        "paragraphs": [
            "柳邊淮水一般綠，花底鍾山分外青。",
            "閑趁遊絲不知遠，夕陽纔過已疏星。"
        ],
        "title": "鍾山春遊  其二",
        "id": "be0af4f9-980b-4dd0-882f-bff55ddf94e7"
    },
    {
        "author": "任希夷",
        "paragraphs": [
            "肇舉明禋預戒期，請臨齋殿御簾帷。",
            "廊頭萬旅皆花帽，殿下千官盡絳衣。",
            "玉輅時嚴三歲禮，慶霄遥望五雲飛。",
            "小臣頭白供籩豆，親見虞廷覽德輝。"
        ],
        "title": "請御明堂齋殿",
        "id": "5f0f0372-973a-483a-8ebe-d6d2a3acb548"
    },
    {
        "author": "任希夷",
        "paragraphs": [
            "百華照曉歲更初，黼座當中列辟趨。",
            "舞蹈三回嚴贊唱，虔恭百拜聽傳呼。",
            "麾旗簇仗朝儀肅，韎韐班庭遠意孚。",
            "元會五逢叨侍從，欲陳嘉頌愧才粗。"
        ],
        "title": "元日班賀",
        "id": "232d0ced-d32d-45f4-adc3-342258517d2f"
    },
    {
        "author": "任希夷",
        "paragraphs": [
            "昔年玉瑞下層霄，今日瑶池預祝堯。",
            "負扆當陽天子坐，稱觴顓面宰臣朝。",
            "九重陛下聽鳴蹕，萬歲山前看舞韶。",
            "持橐五人沾鎬飲，獨憐蒲柳望秋凋。"
        ],
        "title": "上壽大宴二首  其一",
        "id": "4052006e-6a33-48c2-a213-8468b52d3626"
    },
    {
        "author": "任希夷",
        "paragraphs": [
            "霜晴寶殿轉春風，瀲灩金卮酒色濃。",
            "百戲叢中呈霧豹，萬花深處仰雲龍。",
            "笙簧對御呈三弄，鼓吹成行疊幾重。",
            "衰落謬令陪翰苑，小臣何以寓形容。"
        ],
        "title": "上壽大宴二首  其二",
        "id": "16e4a59a-08ae-4b4a-afcf-49a0eac59eda"
    },
    {
        "author": "任希夷",
        "paragraphs": [
            "新元六日三陪宴，黼扆前頭御榻橫。",
            "紫袖旁闌宣樂節，金貂當殿賜杯行。",
            "四夷來致三呼祝，萬舞驩同九奏聲。",
            "謬忝詞臣無補報，豐年惟願稼如京。"
        ],
        "title": "赴御宴",
        "id": "b1ed68e6-6a30-4d98-8f19-22d6b0908a69"
    },
    {
        "author": "任希夷",
        "paragraphs": [
            "虎旅分行鐵作檛，殿前拜舞一聲譁。",
            "輔臣對罷無公事，日照金鋪扇影斜。"
        ],
        "title": "左史待班二首  其一",
        "id": "13729141-9eab-4091-aa16-c79616b2b140"
    },
    {
        "author": "任希夷",
        "paragraphs": [
            "閶闔新開露氣清，舉鞭聯騎入承明。",
            "絲絇同傍瑶墀立，廣殿前瞻御榻橫。"
        ],
        "title": "左史待班二首  其二",
        "id": "404b0c30-9e68-4198-a185-eef073fb6563"
    },
    {
        "author": "任希夷",
        "paragraphs": [
            "金爵觚稜曉色開，三朝喜氣一時囘。",
            "聖人先御紅鸞扇，天子龍輿萬騎來。"
        ],
        "title": "德壽宮即事六首  其一",
        "id": "14eba2fe-34c0-43f7-914a-42ad09f785b4"
    },
    {
        "author": "任希夷",
        "paragraphs": [
            "霜曉君王出問安，寶香隨輦護朝寒。",
            "五雲深處三宮宴，九奏聲中二聖懽。"
        ],
        "title": "德壽宮即事六首  其二",
        "id": "6a65ebf6-2c3b-47e8-bb2b-387b0afba18f"
    },
    {
        "author": "任希夷",
        "paragraphs": [
            "宴歸還駕七香車，一夕天開六出花。",
            "瑞色先凝紫宸殿，春光重到玉皇家。"
        ],
        "title": "德壽宮即事六首  其三",
        "id": "35979c7e-f389-4a01-941b-c147fdadd78d"
    },
    {
        "author": "任希夷",
        "paragraphs": [
            "慈福脩齡八十春，微陽纔動寶書新。",
            "天家慶事古無有，奕葉重光似顯仁。"
        ],
        "title": "德壽宮即事六首  其四",
        "id": "ef852db4-bca3-40fc-b720-9ba11fce8014"
    },
    {
        "author": "任希夷",
        "paragraphs": [
            "萬年觴舉慶重華，百辟需雲始拜嘉。",
            "壽宴開時先雪宴，天花舞罷带宮花。"
        ],
        "title": "德壽宮即事六首  其五",
        "id": "a123d768-f7e5-47e1-b716-31c5fc3ccc49"
    },
    {
        "author": "任希夷",
        "paragraphs": [
            "直前論奏極精神，柱下霜髯侍從臣。",
            "歸美意中規諫切，華封人是潁封人。"
        ],
        "title": "德壽宮即事六首  其六",
        "id": "c05f183f-11bd-4c97-9780-43248c2d5502"
    },
    {
        "author": "任希夷",
        "paragraphs": [
            "金門攢點鼓初停，禁柝猶傳第四聲。",
            "不省人閒一回夜，如何天上兩般更。",
            "書生持被苦無寐，聖主求衣率未明。",
            "慚媿論思真忝竊，何時邊徼盡銷兵。"
        ],
        "title": "宿直",
        "id": "1ffc7d04-bdc9-47cf-9004-31b732241848"
    },
    {
        "author": "任希夷",
        "paragraphs": [
            "眼見梅花照玉堂，只今濃綠覆宮牆。",
            "樛枝偃蓋雲千疊，下蔭清池玉一方。"
        ],
        "title": "賦梅下小池",
        "id": "85584196-453a-45f6-b99e-e69ceebefb03"
    },
    {
        "author": "任希夷",
        "paragraphs": [
            "紫壇熙事樂高張，天胙皇家福簡穰。",
            "六奏聲中來象物，萬燈明處望龍章。",
            "星珠月璧清宵麗，風馬雲車碧落翔。",
            "屢有詔書崇簡約，只將誠意動蒼蒼。"
        ],
        "title": "郊祀慶成三首  其一",
        "id": "ffdacb3a-86d3-4b5e-8c68-1d1c819d1b0f"
    },
    {
        "author": "任希夷",
        "paragraphs": [
            "溫溫和氣襲龍斿，薄晚輕雲忽便收。",
            "穆若清躬陞午陛，爛然華月滿圓丘。",
            "燭光不動風前影，星彩交輝冕上旒。",
            "拜貺益恭形聖語，卜年增永祿增遒。"
        ],
        "title": "郊祀慶成三首  其二",
        "id": "21d6bade-e93b-4f62-9864-70bebe827802"
    },
    {
        "author": "任希夷",
        "paragraphs": [
            "廣樂鏘鳴列炬燃，禮成猶想吉初蠲。",
            "鴛班夜賀天顔喜，寶仗朝囘物采鮮。",
            "萬姓竦瞻雙鳳闕，一封飛下九重天。",
            "乾坤清晏歡聲滿，今次郊禋盡勝前。"
        ],
        "title": "郊祀慶成三首  其三",
        "id": "e6605552-f17e-443b-8b26-1fb340fedd51"
    },
    {
        "author": "任希夷",
        "paragraphs": [
            "郊禋從昔重升中，八陛崇尊典禮隆。",
            "聖主寅恭先事舉，雲陽新築望祠宮。"
        ],
        "title": "郊壇齋宮七首  其一",
        "id": "eeab55d5-2dbc-424d-a3cc-2380ae7b3076"
    },
    {
        "author": "任希夷",
        "paragraphs": [
            "上林日射蒼龍闕，九陌風清野馬塵。",
            "恰似樓臺臨渭水，未饒桃李滿天津。"
        ],
        "title": "郊壇齋宮七首  其二",
        "id": "ba4d5aef-b342-4700-a7f0-cfa8ee0f70f8"
    },
    {
        "author": "任希夷",
        "paragraphs": [
            "玉津宏建中興初，禁籞風光勝兩都。",
            "慚愧逢辰瞻蠖濩，却思歸老卧廜㢝。"
        ],
        "title": "郊壇齋宮七首  其三",
        "id": "9d687f2f-d4b0-444f-85be-34b7883da011"
    },
    {
        "author": "任希夷",
        "paragraphs": [
            "榮路輝輝日月依，雲霄奕奕孔鸞飛。",
            "輔臣對罷升金殿，日日絲絇侍衮衣。"
        ],
        "title": "郊壇齋宮七首  其四",
        "id": "ba95ad47-6d38-4987-b22c-3a7831aeb851"
    },
    {
        "author": "任希夷",
        "paragraphs": [
            "當日金階白玉堂，不知春事到垂楊。",
            "休驚冉冉花飛片，正愛青青麥耀芒。"
        ],
        "title": "郊壇齋宮七首  其五",
        "id": "96e9ca5c-111b-4b5b-a988-6d4743b11f35"
    },
    {
        "author": "任希夷",
        "paragraphs": [
            "帝籍傍連繭館桑，禁林喬木晝陰涼。",
            "却從射殿臨江閣，中有通衢夾苑牆。"
        ],
        "title": "郊壇齋宮七首  其六",
        "id": "72bf8053-130d-4dd6-8bbb-0d0a43ad03d1"
    },
    {
        "author": "任希夷",
        "paragraphs": [
            "漢苑空傳承露盤，不聞臨幸又春殘。",
            "吾君恭儉前無比，只向郊祠響玉鑾。"
        ],
        "title": "郊壇齋宮七首  其七",
        "id": "874d1339-1e45-4d39-b5c8-d754a2c4e8b2"
    },
    {
        "author": "任希夷",
        "paragraphs": [
            "國重明禋預戒期，九筵宏敞肅宗祈。",
            "階前萬旅皆花帽，庭下千官盡絳衣。",
            "三日齋心嚴殿宿，一聲清蹕響簾幃。",
            "聖躬靡恃皇天眷，夙夜寅恭但畏威。"
        ],
        "title": "明堂慶成五首  其一",
        "id": "4f864c13-0f56-4f6d-bf36-3bba5c621d3c"
    },
    {
        "author": "任希夷",
        "paragraphs": [
            "芝房羽駕備通宵，昧爽天興輦路遥。",
            "原廟出遊卑漢祀，太清先獻踵唐朝。",
            "冕旒穆穆陞前殿，鐘石鏘鏘達九霄。",
            "謬忝侍臣分奏告，嘉觴肅薦徧宗祧。"
        ],
        "title": "明堂慶成五首  其二",
        "id": "eda6412b-14ce-47b2-bc22-bdceba7c2fb4"
    },
    {
        "author": "任希夷",
        "paragraphs": [
            "合宮三歲縟儀收，太室先期肇自周。",
            "玉瓚黄流躬祼鬯，大圭玄冕薦嘉羞。",
            "靈臺畢舉三千禮，鑾路安行十二斿。",
            "導從却歸齋殿去，詰朝牡璧對天休。"
        ],
        "title": "明堂慶成五首  其三",
        "id": "c7201123-d001-42af-be24-9916461010e0"
    },
    {
        "author": "任希夷",
        "paragraphs": [
            "仲辛肆事展明堂，磬管鏘鳴更令芳。",
            "蒼璧肅陳勤聖主，二觴嘉薦屬儲皇。",
            "雲車天上紛紛下，月鑑庭中穆穆光。",
            "八舉親祠俱響答，吾皇誠意感穹蒼。"
        ],
        "title": "明堂慶成五首  其四",
        "id": "8d988d5d-ebba-4eb1-8f57-ff965ccd56b1"
    },
    {
        "author": "任希夷",
        "paragraphs": [
            "紫宸朝罷御端門，天宇澄清景氣溫。",
            "丹鳳樓中黄繖立，金雞竿上綵旗翻。",
            "萬人聳聽風雷號，四海均霑雨露恩。",
            "須信卑宮勤肆祀，君王本意在元元。"
        ],
        "title": "明堂慶成五首  其五",
        "id": "83a35dff-c9e8-4210-8875-f0f10715d20c"
    },
    {
        "author": "任希夷",
        "paragraphs": [
            "齊宿連宵鳳掖西，纔交五鼓著朝衣。",
            "明當接盞天興殿，免從金輿入殿幃。"
        ],
        "title": "扈從朝獻四首  其一",
        "id": "a335d21c-81f2-457a-af05-51e104867938"
    },
    {
        "author": "任希夷",
        "paragraphs": [
            "夕郎同列升金殿，分立虛皇寶座前。",
            "天子參神來縟位，侍臣夾跪御爐邊。"
        ],
        "title": "扈從朝獻四首  其二",
        "id": "a220a148-e77f-4d26-9545-4202d77dc9de"
    },
    {
        "author": "任希夷",
        "paragraphs": [
            "扈從齊宮每賜茶，玉甌常瀹建溪芽。",
            "今朝值雨傳宣免，只向階前侍翠華。"
        ],
        "title": "扈從朝獻四首  其三",
        "id": "b85ce1cc-4e3c-40c7-aee8-b6dc5f9fba7c"
    },
    {
        "author": "任希夷",
        "paragraphs": [
            "禮官前導赭黄袍，陟降靈宮九陛高。",
            "二十七筵俱再拜，精虔不憚聖躬勞。"
        ],
        "title": "扈從朝獻四首  其四",
        "id": "d3a94ebf-cf08-4ff0-8703-eb3f319e6271"
    },
    {
        "author": "任希夷",
        "paragraphs": [
            "遥望黄袍赭色鮮，微臣先已立鈞天。",
            "褥旁跪接金杯酒，衣上濃熏寶篆煙。",
            "閶闔纔囘紅曲蓋，瑣扉亟驟錦鞍韉。",
            "今晨特爲君王霽，羽仗方停又沛然。"
        ],
        "title": "接盞天興殿",
        "id": "9a18ed0b-75d8-4fed-a5fe-1797a28c938b"
    },
    {
        "author": "任希夷",
        "paragraphs": [
            "清曉開軒俯鳳池，小山經雨石增輝。",
            "琉璃葉底珊瑚榦，立出池邊是紫薇。"
        ],
        "title": "後省紫薇花",
        "id": "190773cc-3a2b-45ea-8b8f-0a27961c9be0"
    },
    {
        "author": "任希夷",
        "paragraphs": [
            "禁路風清飛蚤鴉，官卑難望紫宸衙。",
            "了無公事鉤簾坐，一本冬青落細花。"
        ],
        "title": "檢院即事",
        "id": "5fcbfe7d-634c-40fd-a17c-3e24332241da"
    },
    {
        "author": "任希夷",
        "paragraphs": [
            "分曹正在壁門東，兼假猶慚兩院通。",
            "諫鼓無聲誰訟枉，匭函有疏爲平戎。",
            "柳分御路曉煙碧，花遶宮牆初日紅。",
            "退食心閒了無補，西風吹影鬢如蓬。"
        ],
        "title": "攝鼓院",
        "id": "f55fb332-838a-4d1e-83e5-a5286c2c8e62"
    },
    {
        "author": "任希夷",
        "paragraphs": [
            "奉詔程文閲四旬，紛來萬卷日橫陳。",
            "憐渠燈火勤三歲，惱我簾帷度一春。",
            "勝日鶑花辜樂事，它年桃李識何人。",
            "遥知吏部尋春徧，紅紫芳菲得句新。"
        ],
        "title": "禮闈奏號畢呈天官侍郎",
        "id": "360fd246-dab4-4154-bb58-77a1ae71c083"
    },
    {
        "author": "任希夷",
        "paragraphs": [
            "侵夕猶煩雨灑塵，鑾輿纔御霽光分。",
            "龍顔喜動雙黄繖，花帽裝成五采雲。",
            "清蹕一聲天下喜，簫韶九奏世閒聞。",
            "侍臣扈從沾天宴，親舉堯觴更一欣。"
        ],
        "title": "太乙宮迎駕",
        "id": "7a644580-fae6-48f4-9203-dc6f95cb3c17"
    },
    {
        "author": "任希夷",
        "paragraphs": [
            "晚排閶闔披雲霧，身躡仙脩遊禁宇。",
            "始知天上自清涼，不信人閒有炎暑。",
            "庭前青松笙竽聲，望處紅蕖錦繡雲。",
            "月卿領客意繾綣，冰盤照坐光繽紛。",
            "薰堂盡却蒲葵扇，瑶階細展桃枝簟。",
            "加籩新采波上菱，如珠更剝盤中芡。",
            "老罷慚無翰墨功，臭味喜入芝蘭叢。",
            "二妙不偕阿鳳至，四老但許商山同。",
            "明當入直須隨仗，夕陽未下催歸槳。",
            "重城街鼓已鼕鼕，舉頭桂魄層霄上。"
        ],
        "title": "聚景園宴集",
        "id": "e701b6c7-9a1b-436c-bdfc-64a04bbf3169"
    },
    {
        "author": "任希夷",
        "paragraphs": [
            "風靜潮痕減，江空夕照多。",
            "星星波上艇，隠隠岸邊莎。"
        ],
        "title": "宴玉津園江樓七首  其一",
        "id": "1cacf8e6-4895-4ce1-a97e-439f5ba639f4"
    },
    {
        "author": "任希夷",
        "paragraphs": [
            "風光連北闕，景物傍西湖。",
            "禁籞濤江上，茲樓天下無。"
        ],
        "tags": [
            "西湖"
        ],
        "title": "宴玉津園江樓七首  其二",
        "id": "3d5d6bee-9b68-4f0c-899e-4051138c7bba"
    },
    {
        "author": "任希夷",
        "paragraphs": [
            "虛齋留御榻，小徑近層崖。",
            "再拜觀奎畫，渾疑侍玉階。"
        ],
        "title": "宴玉津園江樓七首  其三",
        "id": "0643a212-1ff8-4a87-9ca7-0e4041c18eb8"
    },
    {
        "author": "任希夷",
        "paragraphs": [
            "參天宮柏翠，布地禁花紅。",
            "臺沼如文囿，規摹有汴風。"
        ],
        "title": "宴玉津園江樓七首  其四",
        "id": "643fc27f-8c62-4389-bd25-6cc80c422de5"
    },
    {
        "author": "任希夷",
        "paragraphs": [
            "浙江天闕下，波惡祖龍知。",
            "在漢如西渭，於周比右伊。"
        ],
        "title": "宴玉津園江樓七首  其五",
        "id": "586a31e8-f0ab-45c5-8dad-fedd316d6983"
    },
    {
        "author": "任希夷",
        "paragraphs": [
            "翼翼瞻齋殿，深嚴步苑廊。",
            "三人俱漢傑，一老玷周行。"
        ],
        "title": "宴玉津園江樓七首  其六",
        "id": "6b5869f3-6dd0-4072-af8f-8f7a1eae1bdd"
    },
    {
        "author": "任希夷",
        "paragraphs": [
            "柳花馳道雪，櫻子上林紅。",
            "留得青春住，從教白髮翁。"
        ],
        "title": "宴玉津園江樓七首  其七",
        "id": "dba837f3-c483-4a29-9b54-4f41188b756a"
    },
    {
        "author": "任希夷",
        "paragraphs": [
            "萬舞列帝所，九韶奏虞庭。",
            "羣公日拱北，星斗光熒熒。",
            "茲辰適休沐，聯騎來郊坰。",
            "愛此一泓玉，中有太古聲。",
            "細響叶宮祉，大音希咸莖。",
            "自然天籟鳴，獨許幽耳聽。",
            "鎮以潛虬靈，衛以石獸獰。",
            "佳哉樂茲遊，驩言舉彼觥。",
            "誰歟昔經始，今已歸明廷。",
            "巨麗所未覩，幻眇真難名。",
            "健筆哦五字，當代推善鳴。",
            "清幽極模寫，細讀令人醒。"
        ],
        "title": "遊水樂洞詩",
        "id": "18eb3e45-3518-451b-9f64-5bf790535441"
    },
    {
        "author": "任希夷",
        "paragraphs": [
            "誰識遼東丁令威，眼看世事熟興衰。",
            "百年判我天休問，一笑相逢酒共持。"
        ],
        "title": "贈卜者丁生",
        "id": "28942555-015e-46c6-aa11-c07142c8e39b"
    },
    {
        "author": "任希夷",
        "paragraphs": [
            "爲愛秋花霜後紅，故栽千樹待西風。",
            "却思少日拊頭語，淚落花前鬢影髼。"
        ],
        "title": "植芙蓉有懷",
        "id": "6bb3f5b6-b13a-4923-81f2-e2de9740c346"
    },
    {
        "author": "任希夷",
        "paragraphs": [
            "一覽欲銷憂，萬感紛如昨。",
            "蘭萱新去叢，棠□無留萼。",
            "哀哉誰與言，淚雨九河落。"
        ],
        "title": "讀壬子以前詩",
        "id": "5ca2f7af-438d-4dda-94fd-ed5e50fa033e"
    },
    {
        "author": "任希夷",
        "paragraphs": [
            "若效飛鳬客，多慚擊劍仙。",
            "閑吟五字句，近得故人編。",
            "方愧雷門鼓，俄揮草聖煙。",
            "侍郎詩思敏，百斛似泉淵。"
        ],
        "title": "謝和崇陽舊詩",
        "id": "20f68ca2-cbfa-42c0-ac58-bcafabe31588"
    },
    {
        "author": "任希夷",
        "paragraphs": [
            "偶來殊恨酒尊空，只有青山對禿翁。",
            "細把故人詩卷讀，却疑談笑在閩中。"
        ],
        "title": "遊陶仙觀林公辨詩  其一",
        "id": "625da1c3-f6b0-4231-b096-a1caf1b78651"
    },
    {
        "author": "任希夷",
        "paragraphs": [
            "木落風高八月天，山荒屋老意蕭然。",
            "道人香火但灰冷，何處如今更有仙。"
        ],
        "title": "遊陶仙觀林公辨詩  其二",
        "id": "e2bfac33-f0a8-4eb5-92ee-2f04675efc18"
    },
    {
        "author": "任希夷",
        "paragraphs": [
            "三百詩刪麟筆前，周家積累瓞綿綿。",
            "須知正始基王化，只在關雎第一篇。"
        ],
        "title": "毛詩",
        "id": "15b56ac3-83ae-401c-8e65-0dd01a96a090"
    },
    {
        "author": "任希夷",
        "paragraphs": [
            "小小吟哦不足云，更憐蛙蚓漫紛紛。",
            "紫芝一去齋房後，誰憶青山空白雲。"
        ],
        "title": "觀連江林宰詩卷有懷趙紫芝",
        "id": "19a2de0a-15a3-4e12-9e00-44b07f7a5c6b"
    },
    {
        "author": "任希夷",
        "paragraphs": [
            "野迥塵襟豁，湖平望眼寬。",
            "山蹊新雪潤，木葉半霜乾。",
            "歲晚成三友，清遊集四難。",
            "樂哉忘爾汝，臭味本芝蘭。"
        ],
        "title": "與毛茶幹趙司法遊東湖四首  其一",
        "id": "b8c6a76b-5b70-46fc-812c-0e0c8ba7fc3a"
    },
    {
        "author": "任希夷",
        "paragraphs": [
            "湖曉冰澌結，江寒煙靄收。",
            "喜陪謝公屐，疑共李膺舟。",
            "醉袖翩翩舉，詞源衮衮流。",
            "興酣思夜獵，不用設罝罘。"
        ],
        "title": "與毛茶幹趙司法遊東湖四首  其二",
        "id": "34dc5328-4fc4-43ed-863a-cd5ed71aa695"
    },
    {
        "author": "任希夷",
        "paragraphs": [
            "才雋真龍種，官閑似馬曹。",
            "班揚趨後勝，李杜漫殘膏。",
            "阿閣宜巢鳳，詞林合跨鼇。",
            "未應久留滯，湖海只詩豪。"
        ],
        "title": "與毛茶幹趙司法遊東湖四首  其三",
        "id": "92009037-3292-4160-bf69-c76ec73a45de"
    },
    {
        "author": "任希夷",
        "paragraphs": [
            "穎出三十客，今趨萬里程。",
            "才高官未稱，詞與筆俱精。",
            "珠玉忘形穢，江山共眼明。",
            "莫嫌巴蜀遠，揚馬各文鳴。"
        ],
        "title": "與毛茶幹趙司法遊東湖四首  其四",
        "id": "2058fa21-f0c8-4466-b07b-703733bdaf8b"
    },
    {
        "author": "任希夷",
        "paragraphs": [
            "志士不厭朝市喧，幽人終愛山林靜。",
            "一生遑遑爲斗食，匪石有懷徒烱烱。",
            "今朝結客來西湖，翛然會心塵慮屏。",
            "珠宮貝闕同天遊，閬風玄圃非人境。",
            "留連山色即傳觴，眷戀柳陰還繫艇。",
            "諸公湖海氣不除，萬里昂昂羽毛整。",
            "豈但笑語同娛嬉，正須樂石相箴警。",
            "東坡仙去今幾時，寥落風煙誰與領。",
            "浪言夏日如許長，樂哉未央等俄頃。",
            "不堪歸騎催入關，清夢猶應在雲嶺。"
        ],
        "tags": [
            "西湖"
        ],
        "title": "中澣西湖之集斯遠有詩輒奉同遊一笑",
        "id": "979d3dfc-012e-42a6-a115-848b9516c434"
    },
    {
        "author": "任希夷",
        "paragraphs": [
            "門直九江水，人閑五柳家。",
            "曉看沙上霧，暮對淮南霞。",
            "几席墮山影，軒窗臨浪花。",
            "悠悠寄食客，坐愁霜鬢華。"
        ],
        "title": "湖口縣齋即事",
        "id": "a8952501-8e01-4b1c-9d2c-07c321b70c83"
    },
    {
        "author": "任希夷",
        "paragraphs": [
            "粲粲霜林白玉圍，誰將紅糝亂青枝。",
            "天憐粉面太孤絕，故遣施朱出一奇。"
        ],
        "title": "仲一弟梅花一絕併簡丘玉父",
        "id": "28831eb9-a46a-499e-a772-015555acef17"
    },
    {
        "author": "任希夷",
        "paragraphs": [
            "綠趺黄蕊襯瑶華，霜雪林中自一家。",
            "最好月寒迷粉素，翠鈿依約獨橫斜。"
        ],
        "title": "綠萼梅二首  其一",
        "id": "f3d77db9-0d84-4789-bcc5-f5c4c4e1bfe5"
    },
    {
        "author": "任希夷",
        "paragraphs": [
            "萼綠華堂艮岳東，梅花萬數繞離宮。",
            "宣和舊事無人記，粉面含淒向朔風。"
        ],
        "title": "綠萼梅二首  其二",
        "id": "9f247cbb-e45c-470c-84b9-5b81c843ab27"
    },
    {
        "author": "任希夷",
        "paragraphs": [
            "湖海知君歲月多，欲尋笙鶴問烟蘿。",
            "相逢一笑江南陌，聽徹絲桐聽踏歌。"
        ],
        "title": "題藍道人畫梅詩軸  其一",
        "id": "7d70f5e3-8e86-47ca-ac76-a0ff23a52cb3"
    },
    {
        "author": "任希夷",
        "paragraphs": [
            "我家樵水東邊住，手種寒梢一萬栽。",
            "客路十年清夢斷，誰將疏影巷中來。"
        ],
        "title": "題藍道人畫梅詩軸  其二",
        "id": "3b194ff5-68e4-4d8e-a742-b9d2ab443c99"
    },
    {
        "author": "任希夷",
        "paragraphs": [
            "人間無處著東風，萬紫千紅掃地空。",
            "寂寞園林晴日永，柳花零落綠蔭中。"
        ],
        "title": "人間",
        "id": "29c3dc83-ba8c-4de1-ac51-d2ff57de8772"
    },
    {
        "author": "任希夷",
        "paragraphs": [
            "客路逢重五，吾年已半百。",
            "顔羞綵縷紅，鬢與香蒲白。",
            "功名來何時，歲月等虛擲。",
            "常於沐芳辰，每念懷沙客。",
            "今年拜天恩，列邸綴朝蹟。",
            "趨班猶須時，俶載且行役。",
            "徊徨金閨辭，咫尺青門隔。",
            "短棹泛濤江，清觴懽祖席。",
            "後期邈歲年，賓言在朝夕。",
            "將扶鶴髮來，須徐幸毋迫。"
        ],
        "title": "重五日出都門詩",
        "id": "84582b90-a408-42cc-8b7a-505879bb3e88"
    },
    {
        "author": "任希夷",
        "paragraphs": [
            "滄江麗晴暉，揚鈴出王畿。",
            "雙闕望中遠，片帆波上飛。",
            "殷雷車馬隔，遏雲歌吹希。",
            "歸東水浩浩，拱北心依依。",
            "難云周行寘，猶恨天顔違。",
            "年華易婉晚，何日當旋歸。"
        ],
        "title": "重五出都門後一日效樂府作",
        "id": "73b2f242-08ad-401e-a991-bacf8eaa97df"
    },
    {
        "author": "任希夷",
        "paragraphs": [
            "錢塘江狹沙成路，潮水來時人欲渡。",
            "沙隨浪沒未容知，人恐潮迴且爭去。",
            "倉皇競同蜂螘奔，只尺直恐蛟鼉怒。",
            "狂風一作浪如屋，可憐有時迫昏暮。",
            "長江渺渺前無航，平沙茫茫絕歸處。",
            "幾人到此不復反，海水西來更東注。",
            "君不見祖龍英雄吞九州，臨此江波尚懷懼。",
            "濟川舟楫果何人，莫說稻穰與芒履。",
            "龐公今爲鹿門行，將歸更作盤沙賦。",
            "我衰絕望釣連鼇，三復君詩返予步。"
        ],
        "tags": [
            "长江",
            "钱塘江"
        ],
        "title": "盤沙行",
        "id": "d867eca2-e84e-45ba-b825-04a1624d37f5"
    },
    {
        "author": "任希夷",
        "paragraphs": [
            "野徑風來陣陣香，名花未省植何方。",
            "却思一卉何能爾，應是春原集衆芳。"
        ],
        "title": "野花",
        "id": "48e38e53-13d4-40cc-99b3-992952de211c"
    },
    {
        "author": "任希夷",
        "paragraphs": [
            "九江淵輪彭蠡東，江濆上下懸石鍾。",
            "洪爐大冶見奇怪，千仞硉矹雲濤衝。",
            "旁羅簨虡萬石從，側立跂行勢飛動。",
            "螭蟠蛇結增層崖，神剜鬼劃森幽洞。",
            "有如萬鈞陳未央，猛獸怒翅將騰驤。",
            "豈同九耳豐山上，欲鳴猶待天雨霜。",
            "南音函胡北清越，未許人人盡幽絕。",
            "小聲鏜鞳大噌𠴈，留與坡仙汎明月。",
            "長風巨浪相吐吞，金鏞自奏天然聲。",
            "非雷非霆中清濁，龍淵蛟窟驚鏗鍧。",
            "獻子歌鍾景無射，千載寥寥聲寂寂。",
            "此石長留天地間，海若馮夷能拊擊。"
        ],
        "title": "寶鍾院",
        "id": "f005fd8a-d8d7-4174-a480-0327f012c9fb"
    },
    {
        "author": "任希夷",
        "paragraphs": [
            "苴茅動龔勝，屠晝恐王蠋。",
            "二君夭天年，千載歎莫贖。",
            "今代史伯存，危行光往躅。",
            "繄昔開禧年，狂童叛吾蜀。",
            "非招詎肯往，全身不受辱。",
            "平林萃羣鴞，高飛獨黄鵠。",
            "屹如中流柱，烱若崑山玉。",
            "元氣頼以存，餘風厲頹俗。",
            "平生慕龐公，以安貽嗣續。",
            "豈爲萬鍾加，居然一丘足。",
            "晚山雲自歸，春風草還綠。",
            "代謝紛吾前，靈臺獨無欲。",
            "一從身落南，先廬蜀江曲。",
            "中間亂離瘼，幾人惠文觸。",
            "爛額皆論功，考槃終不告。",
            "臨風一長謠，白駒在空谷。"
        ],
        "title": "遺安堂",
        "id": "a7e25778-809f-4a3a-8cc1-6abffb131139"
    },
    {
        "author": "任希夷",
        "paragraphs": [
            "望前一日正芳春，我祖當年慶誕辰。",
            "奕葉有孫同此日，吾門他日寵光新。"
        ],
        "title": "付二郎",
        "id": "2a9d64bc-2c30-4a06-9f82-740dc310b3ee"
    },
    {
        "author": "任希夷",
        "paragraphs": [
            "屢督篙師趁月明，忽忽燈火過臨平。",
            "兼程不敢稽王事，坐聽鄰舟伊軋聲。"
        ],
        "title": "聞櫓聲",
        "id": "5f41953e-8a13-45f1-aad4-8615dc5f817c"
    },
    {
        "author": "任希夷",
        "paragraphs": [
            "重來六泛菖蒲酒，儲禁黄封歲歲攽。",
            "遥想三宮天上宴，肯分餘瀝到人間。"
        ],
        "title": "五日東宮賜酒肴",
        "id": "4e2ea978-dbb0-4211-93a7-5332516d56d3"
    },
    {
        "author": "任希夷",
        "paragraphs": [
            "昨侍吾翁一再經，眼中歷歷短長亭。",
            "五年人事隨陵谷，今夕重來淚雨零。"
        ],
        "title": "題義亭鋪",
        "id": "8ad583c1-f7bf-4fa0-ae61-d3acf436e93b"
    },
    {
        "author": "任希夷",
        "paragraphs": [
            "聖朝久變文身俗，四海誰非革面人。",
            "此地胡爲名未改，猶勝酬僞必言真。"
        ],
        "title": "假面鋪",
        "id": "8ae2c2cd-387f-48b1-8ece-b9d4d35ae7fa"
    },
    {
        "author": "任希夷",
        "paragraphs": [
            "春到三旬物物鮮，桃花如錦柳如綿。",
            "千春樂事生中旦，長占中和一日前。"
        ],
        "title": "壽丞相  其一",
        "id": "44aba76b-5b06-423e-b1a7-2bea74954a27"
    },
    {
        "author": "任希夷",
        "paragraphs": [
            "何許生賢踵世官，十洲風物四明山。",
            "股肱光輔唐虞際，衮繡親傳父子間。"
        ],
        "title": "壽丞相  其二",
        "id": "ad480ef9-a19e-4897-9359-24c0bb23a555"
    },
    {
        "author": "任希夷",
        "paragraphs": [
            "秉軸持衡歲五周，從今千載國同休。",
            "汾陽謾校中書考，安得如公尚黑頭。"
        ],
        "title": "壽丞相  其三",
        "id": "70114586-3d38-4b8b-b93e-a3aa01aa8f99"
    },
    {
        "author": "任希夷",
        "paragraphs": [
            "如彼泉流必有源，陳家詩律自專門。",
            "后山得法因鹽鐵，不減唐朝杜審言。"
        ],
        "title": "書故三司副使陳公詩軸後",
        "id": "7395817c-bd66-4a2c-b5c3-47d439a3ce0f"
    },
    {
        "author": "任希夷",
        "paragraphs": [
            "綠柳陰中獅子巷，白蘋亭畔駱駝橋。"
        ],
        "title": "句  其一",
        "id": "9c1bf9c2-54ca-4d9c-a72b-879169b8a8ce"
    },
    {
        "author": "任希夷",
        "paragraphs": [
            "二三疏竹夏無暑，一兩殘僧晝掩門。"
        ],
        "title": "句  其二",
        "id": "db0f5c3d-2169-400c-93d5-10dc68b0c101"
    },
    {
        "author": "釋普巖",
        "paragraphs": [
            "豁開戶牖，直出直入。",
            "鮎魚上竹竿，俊鶻趁不及。"
        ],
        "title": "偈頌二十五首  其一",
        "id": "8a22cedc-edea-4e4f-bb38-ff3b84abbd92"
    },
    {
        "author": "釋普巖",
        "paragraphs": [
            "出現楊州，坐斷壽丘。",
            "脚跟不點地，贏得一身愁，不是冤家不聚頭。"
        ],
        "title": "偈頌二十五首  其二",
        "id": "46a5c05b-5aee-460e-a47b-b3e9f3411539"
    },
    {
        "author": "釋普巖",
        "paragraphs": [
            "日面月面，霹靂閃電。",
            "直下來也，急著眼看。"
        ],
        "title": "偈頌二十五首  其三",
        "id": "00f20bbc-fb3f-471e-a24b-99d93f19d0df"
    },
    {
        "author": "釋普巖",
        "paragraphs": [
            "馬頭回，牛頭沒。",
            "一字入公門，九牛曳不出。"
        ],
        "title": "偈頌二十五首  其四",
        "id": "46abc4a2-f950-4f24-8b07-bccaee0d7ac3"
    },
    {
        "author": "釋普巖",
        "paragraphs": [
            "箇樣皮毛，千化萬變。",
            "黄梅鷲頭，謾自流傳。",
            "後代兒孫，可貴可賤。"
        ],
        "title": "偈頌二十五首  其五",
        "id": "481f2207-291a-4e29-853f-7e32fd96d949"
    },
    {
        "author": "釋普巖",
        "paragraphs": [
            "坐而不住，住而不坐。",
            "滴水生冰，因風吹火。"
        ],
        "title": "偈頌二十五首  其六",
        "id": "a498f398-9e07-464f-ab01-f4dbe15e9eaa"
    },
    {
        "author": "釋普巖",
        "paragraphs": [
            "此香堪笑又堪悲，剛把愁腸說向誰。",
            "冶父山前曾落節，千鈞之重一毫釐。"
        ],
        "title": "偈頌二十五首  其七",
        "id": "532d8f35-2bcf-494d-8927-ab871eec9b42"
    },
    {
        "author": "釋普巖",
        "paragraphs": [
            "離四句，絕百非。",
            "清寥寥，白滴滴。",
            "直透萬重關，不住青霄外。",
            "千手大悲提不起，爍迦羅眼莫能窺。"
        ],
        "title": "偈頌二十五首  其八",
        "id": "e958af60-93b8-41f0-8b3d-2f35bf6d0ece"
    },
    {
        "author": "釋普巖",
        "paragraphs": [
            "風雲合匝，龍虎交馳。",
            "一進一退，各適其宜。",
            "叢林烜赫，慧命流輝。",
            "壽丘面皮厚多少，惟許通方作者知。"
        ],
        "title": "偈頌二十五首  其九",
        "id": "3c3a0678-20ba-4d0c-a8eb-34103a6376a4"
    },
    {
        "author": "釋普巖",
        "paragraphs": [
            "入院數日來，人事閙鬨鬨。",
            "兩脚走如烟，眼不見鼻孔。"
        ],
        "title": "偈頌二十五首  其一○",
        "id": "fdd5d534-056b-431c-bbc7-f065d1ce4dae"
    },
    {
        "author": "釋普巖",
        "paragraphs": [
            "歸來出去，迦葉貧，阿難富。",
            "出去歸來，南天台，北五臺。",
            "目前包裹，滿面塵埃。",
            "禹力不到處，河聲流向西。"
        ],
        "title": "偈頌二十五首  其一一",
        "id": "ec4345a5-489c-4caf-b098-692fe8b8bfa8"
    },
    {
        "author": "釋普巖",
        "paragraphs": [
            "近之不遜，遠之則怨。",
            "無義無情，可貴可賤。",
            "一年一度雪深冤，畢竟無人是的傳。"
        ],
        "title": "偈頌二十五首  其一二",
        "id": "26b21909-58f4-479a-b564-6aa4aad96540"
    },
    {
        "author": "釋普巖",
        "paragraphs": [
            "故人方外來，相見便相悉。",
            "倒指三十年，道義同一日。",
            "鐵壁銀山，十分狼藉。",
            "直得同聲相應，同氣相求，西河師子在汾州。"
        ],
        "title": "偈頌二十五首  其一三",
        "id": "fd5502fc-2827-4ce5-aa7a-fed7ade8b932"
    },
    {
        "author": "釋普巖",
        "paragraphs": [
            "毒攻毒，楔出楔。",
            "老曹山，不識別。",
            "那裏是者僧喫酒處。"
        ],
        "title": "偈頌二十五首  其一四",
        "id": "bdffddaa-b423-4900-8be5-efa3faea2518"
    },
    {
        "author": "釋普巖",
        "paragraphs": [
            "令不虛行，箭不虛發。",
            "儻或躊躇，二九十八。"
        ],
        "title": "偈頌二十五首  其一五",
        "id": "8a286afe-48c2-48f2-a697-e180a100f2b8"
    },
    {
        "author": "釋普巖",
        "paragraphs": [
            "洞門無鑰，劍閣崔嵬。",
            "風露高寒，且非人世。",
            "是則是，天上人間知幾幾。",
            "者僧一問不將來，黄蘗通身是泥水。"
        ],
        "title": "偈頌二十五首  其一六",
        "id": "b1745bc9-8991-443a-a63a-dbea97bbf007"
    },
    {
        "author": "釋普巖",
        "paragraphs": [
            "一陽生也，樹頭驚起雙雙魚，石上迸出長長筍。",
            "即日伏惟兩序，高人現前清衆。",
            "履茲長至，倍膺戩穀。",
            "喝一喝，俗氣未除。"
        ],
        "title": "偈頌二十五首  其一七",
        "id": "ddede80c-7732-436b-b1e1-f71317996e37"
    },
    {
        "author": "釋普巖",
        "paragraphs": [
            "季春漸暄，鳥啼花笑。",
            "恒沙數見聞覺知，悉皆了了。"
        ],
        "title": "偈頌二十五首  其一八",
        "id": "4efe3fbb-2832-4823-89ac-4b88bafe4de1"
    },
    {
        "author": "釋普巖",
        "paragraphs": [
            "一葉落，天下秋。",
            "一塵起，大地收。",
            "臨濟掌黄蘗，南泉喚趙州。",
            "開口不在舌頭上，夜濤催發海南舟。"
        ],
        "title": "偈頌二十五首  其一九",
        "id": "99dcb0f7-a578-4ee9-af99-c641eb455e5d"
    },
    {
        "author": "釋普巖",
        "paragraphs": [
            "顯慈鼻祖，諾庵法兄。",
            "機如電掣，辯似河傾。",
            "無心相撞著，分外得人憎。",
            "彼此不堪爲種草，先師之道轉竛竮。"
        ],
        "title": "偈頌二十五首  其二○",
        "id": "a4e26c93-6df9-48c2-b4be-fd6059e81cf4"
    },
    {
        "author": "釋普巖",
        "paragraphs": [
            "斷楊歧正脈，壞臨濟綱宗。",
            "赤土塗牛奶，密室不通風。",
            "身前身後不了，深瘞白雲之中。",
            "非父非子，狹路相逢。",
            "澗藻溪蘋相鈍置，謝郎錯認釣魚船。"
        ],
        "title": "偈頌二十五首  其二一",
        "id": "54db2a7f-82cb-41e4-936c-4a53207a0a7f"
    },
    {
        "author": "釋普巖",
        "paragraphs": [
            "老訥今朝死，老巖今日生。",
            "二俱無伎倆，有夢不同牀。",
            "夤緣繼踵，香火荒凉。",
            "肝腸鐵作也須裂，驪屎如何比麝香。"
        ],
        "title": "偈頌二十五首  其二二",
        "id": "92b249d8-b1cc-4adf-ae06-17d7965b3e52"
    },
    {
        "author": "釋普巖",
        "paragraphs": [
            "老洞山玷辱宗風，泰首座埋沒自己。",
            "雙雙繡出鴛鴦，千古扶持不起。"
        ],
        "title": "偈頌二十五首  其二三",
        "id": "871a2394-5f74-4f0f-ada7-c6297bdfecb6"
    },
    {
        "author": "釋普巖",
        "paragraphs": [
            "四年承乏雲峰寺，暗寫秋腸寄阿誰。",
            "每到十一月初五，一狐疑了一狐疑。",
            "故我開山伏虎禪師，指柳駡楊，傷龜恕鼈，你死我活。",
            "莫說一碗粗茶一炷香，也勝和盲㪍訴瞎。"
        ],
        "title": "偈頌二十五首  其二四",
        "id": "f57ab4c6-3529-4dbc-bc4e-0c8717af3128"
    },
    {
        "author": "釋普巖",
        "paragraphs": [
            "項短耳聵，千妖百怪。",
            "如是三十年，續東山正脈。",
            "我也錯商量，三拜一爐香，一任傍人說短長。"
        ],
        "title": "偈頌二十五首  其二五",
        "id": "d91dfa28-d364-4879-b591-7b19f4276ea4"
    },
    {
        "author": "釋普巖",
        "paragraphs": [
            "草木丘陵，風雷雲氣。",
            "具足妙相尊，證入三摩地。",
            "萬象森羅從鼎沸。"
        ],
        "title": "觀音大士贊",
        "id": "5628dcb3-1891-4a76-afc3-5c3de73b98ea"
    },
    {
        "author": "釋普巖",
        "paragraphs": [
            "葦航身險，風急水寒。",
            "九年面壁，用盡心肝。",
            "大唐人不識隻履過西天，單傳直指待馿年。"
        ],
        "title": "達磨大師贊",
        "id": "4421cb8b-1c38-4e51-877d-20c44e93ecf1"
    },
    {
        "author": "釋普巖",
        "paragraphs": [
            "親見馬簸箕，面目甚奇怪。",
            "鼻痛野鴨飛，漆桶好不快。",
            "只見祥麟一角尖，定知罪犯彌天大。"
        ],
        "title": "百丈大師贊",
        "id": "7f5bcb52-45c2-4a94-9fa4-07954bd54c0c"
    },
    {
        "author": "釋普巖",
        "paragraphs": [
            "山月未出，海雲忽飄。",
            "瞑目而坐，歸路迢迢。",
            "布袋裏頭無長物，許誰胡蝶夢溪橋。"
        ],
        "title": "布袋和尚贊",
        "id": "6101ab2c-168c-4f99-9bf3-b484b76fe96c"
    },
    {
        "author": "釋普巖",
        "paragraphs": [
            "毀不得，贊不得，天台出得箇般僧，一似青天轟霹靂。",
            "走京城，無處覓。",
            "業識忙忙，風流則劇。",
            "末後筋斗背翻，煅出水連天碧。",
            "稽首濟顛，不識不識。",
            "狹路相逢捻鼻頭，也是普州人送賊。"
        ],
        "title": "濟顛書記贊",
        "id": "2b27757e-9efb-423a-aa76-1993b9f68c8e"
    },
    {
        "author": "釋普巖",
        "paragraphs": [
            "自謂五更侵早起，誰知更有夜行人。",
            "條風塊雨今非昔，堯舜垂衣萬國賓。"
        ],
        "title": "頌古十首  其一",
        "id": "5cd8cece-9931-4d54-b380-2bf3088c0939"
    },
    {
        "author": "釋普巖",
        "paragraphs": [
            "擡頭霹靂不容追，缺齒胡僧陷鐵圍。",
            "六合空空風悄悄，杜鵑啼月不如歸。"
        ],
        "title": "頌古十首  其二",
        "id": "d0417573-b6ff-415f-8f59-51418de8619e"
    },
    {
        "author": "釋普巖",
        "paragraphs": [
            "月淡江空泛小舟，唱歌和月看江流。",
            "更深欹枕夢何處，兩峰清霜曉未收。"
        ],
        "title": "頌古十首  其三",
        "id": "58727556-ec74-4597-9250-ced013ad7a85"
    },
    {
        "author": "釋普巖",
        "paragraphs": [
            "鐵壁銀山幾萬重，有無之字若爲通。",
            "斬關豈在搴旗手，枉有虛名落漢中。"
        ],
        "title": "頌古十首  其四",
        "id": "d6dd38b0-8d4e-4bec-ac7d-fae8a5ebd2ec"
    },
    {
        "author": "釋普巖",
        "paragraphs": [
            "洗鉢家家事一同，新羅不在海門東。",
            "因行掉臂趙州老，身在烟蘿第幾重。"
        ],
        "title": "頌古十首  其五",
        "id": "1b60c32f-b097-47cf-afa6-63bc974bd2cd"
    },
    {
        "author": "釋普巖",
        "paragraphs": [
            "搽抔抹粉沒人猜，五百生中與麽來。",
            "覿體風流有多少，不知何處可安排。"
        ],
        "title": "頌古十首  其六",
        "id": "4792e607-556d-45c3-a258-379bb8cf5d61"
    },
    {
        "author": "釋普巖",
        "paragraphs": [
            "百骸一物貞薰天，風起今朝病一般。",
            "酷恨雙雙醫不得，枕邊空聽鴈聲寒。"
        ],
        "title": "頌古十首  其七",
        "id": "a2d7d455-261c-4dd9-bf4a-6cecdebc0c08"
    },
    {
        "author": "釋普巖",
        "paragraphs": [
            "等閑提起七斤衫，多少禪和著意參。",
            "盡向青州做窠窟，不知春色在江南。"
        ],
        "title": "頌古十首  其八",
        "id": "66c596b3-f196-4122-9021-99889030404c"
    },
    {
        "author": "釋普巖",
        "paragraphs": [
            "洗腸換骨老芭蕉，拄杖拈來價轉高。",
            "賣與買人人不買，翻令平地起波濤。"
        ],
        "title": "頌古十首  其九",
        "id": "8cf0aafd-6056-469b-b303-81f988380210"
    },
    {
        "author": "釋普巖",
        "paragraphs": [
            "如是如何正法眼，驀然突出破沙盆。",
            "依稀渭北春天樹，彷彿江東日暮雲。"
        ],
        "title": "頌古十首  其一○",
        "id": "f85de5ab-0618-4b00-b1d7-68fb0e1975fa"
    },
    {
        "author": "釋普巖",
        "paragraphs": [
            "孩兒不見棄渾身，可惜婆婆眼不親。",
            "白浪洪波無了日，至今愁殺渡頭人。"
        ],
        "title": "大義渡",
        "id": "7e500920-668c-4c41-b3c4-67935b11d89d"
    },
    {
        "author": "釋普巖",
        "paragraphs": [
            "孤光不墮有無間，碧落衝開萬象寒。",
            "撲破果然亡朕跡，從教大地黑漫漫。"
        ],
        "title": "大藏主號鏡中",
        "id": "cd2c16f2-9419-46a0-83cc-3be6d9dc5aa2"
    },
    {
        "author": "釋普巖",
        "paragraphs": [
            "爪牙消息露三山，勘破曾郎想不難。",
            "一嘯歸來千嶂曉，於菟不似舊時斑。"
        ],
        "title": "寄天目禮書記閩回",
        "id": "e57a0c03-f0d1-4010-866d-b5324cdc0e42"
    },
    {
        "author": "釋普巖",
        "paragraphs": [
            "糞火堆頭潦倒身，且無花鳥閙芳春。",
            "口邊白醭心如鐵，甘作叢林不義人。"
        ],
        "title": "寄太白幸首座",
        "id": "20014167-0933-4b74-bfba-f1de6e1d63ff"
    },
    {
        "author": "釋普巖",
        "paragraphs": [
            "疎疎綠葉起清風，屈指巡簷數不窮。",
            "幽致果然難比況，此君未必在其中。"
        ],
        "title": "題戢菴居士竹亭",
        "id": "80f9ab60-0537-443b-8975-8b2068356366"
    },
    {
        "author": "釋普巖",
        "paragraphs": [
            "三秋月冷半山雲，來謁維摩必有因。",
            "特見嶺梅開一朶，也應知道不干春。"
        ],
        "title": "送僧見孟侍郎",
        "id": "6c2b0155-fcfc-41da-96a3-18d7f13582cf"
    },
    {
        "author": "釋普巖",
        "paragraphs": [
            "出劍門兮入劍門，眼空寰宇一閑身。",
            "杖挑一滴江南水，散作西川劫外春。"
        ],
        "title": "乘禪者歸蜀",
        "id": "551dad94-461b-4319-9e67-3c3e15c69da9"
    },
    {
        "author": "釋普巖",
        "paragraphs": [
            "笑把虛空一口吞，髑髏瞥轉振乾坤。",
            "破沙盆有兒孫在，玉笛橫吹出海門。"
        ],
        "title": "送洪維那",
        "id": "23985ef6-e67b-4490-acca-40f8a66e3bca"
    },
    {
        "author": "釋普巖",
        "paragraphs": [
            "斷楊岐正脈，滅臨濟綱宗。",
            "猿啼碧嶂，月鎖千峰。",
            "影落于闐國，人在大遼東。",
            "應緣淡泊，無分從容。",
            "謂是運菴真面目，澄潭不許卧蒼龍。"
        ],
        "title": "自贊",
        "id": "73bbb4e2-e67e-4332-bc66-ee018fcbcd37"
    },
    {
        "author": "釋普巖",
        "paragraphs": [
            "妙在轉處，密在汝邊。",
            "繪予面目，正中乖偏。",
            "踏翻却謝郎船。",
            "不撥萬象，火冷灰寒。",
            "我有丰子分，誰道不完全。",
            "十分狼藉難收拾，微風吹動碧琅玕。"
        ],
        "title": "又",
        "id": "e8edbbe1-f574-4302-ad4a-81a6e332f965"
    },
    {
        "author": "夢庵在居士",
        "paragraphs": [
            "松源嫡嗣，伏虎後身。",
            "接物有驗，見地不親。",
            "叢林沾潤恩波闊，萬古雲峰翠色新。"
        ],
        "title": "運庵普巖禪師像贊",
        "id": "3c87f507-5505-45c1-bb04-a2f892b5c948"
    },
    {
        "author": "趙軫",
        "paragraphs": [
            "羣鱗戲清波，天青雲影白。",
            "濯足歌滄浪，一笑天地窄。",
            "山色秀而深，都言秘神物。",
            "眼底有真龍，何必雲中覓。"
        ],
        "title": "感懷",
        "id": "9fc01a0d-6529-41be-b0b6-7493bda6867a"
    },
    {
        "author": "朱慶朝",
        "paragraphs": [
            "萬丈仙山望欲寒，白雲中斷出欄干。",
            "登登忽向峰頭立，好與凡人地上看。"
        ],
        "title": "登雁門山絕頂",
        "id": "99d294ea-6403-4454-a235-042f9eb77e2c"
    },
    {
        "author": "時瀾",
        "paragraphs": [
            "燕子楊花各自飛，雨乾溪路綠初肥。",
            "無人會得風雩意，可是千年瑟竟希。"
        ],
        "title": "從先生明哲道中呈伯廣炳道",
        "id": "703a825d-46ad-468b-95c7-4c2d31d98714"
    },
    {
        "author": "時澐",
        "paragraphs": [
            "笋輿倦長途，夜投村邸宿。",
            "市井倚巒岡，人烟半樵牧。",
            "茅檐俯清流，翠巘出前屋。",
            "山月照人寒，有意憐幽獨。"
        ],
        "title": "宿莢道驛",
        "id": "68ca6ff5-94ad-4e04-8527-91275b234b9c"
    },
    {
        "author": "李燔",
        "paragraphs": [
            "元量清標酷似僧，詩情書意兩相承。",
            "於今自有高人處，不尚空窗尚巽升。"
        ],
        "title": "題竹齋指南詩",
        "id": "932a62a3-f7d9-409e-aef3-844f6ea9d921"
    },
    {
        "author": "羅仲舒",
        "paragraphs": [
            "河橋數株柳，偏受東風多。",
            "柔條慎勿折，生意全天和。"
        ],
        "title": "蘆江八詠 東橋柳色",
        "id": "dadc6b1a-180d-4563-94d2-254b9c35aa67"
    },
    {
        "author": "羅仲舒",
        "paragraphs": [
            "潮漲復潮退，盈縮痕常存。",
            "渡口孤舟橫，濟川應有人。"
        ],
        "title": "蘆江八詠 西浦潮痕",
        "id": "6b839c75-4979-4e27-9031-ec4fe56be9fe"
    },
    {
        "author": "羅仲舒",
        "paragraphs": [
            "春雨鳴布穀，土膏三月足。",
            "舉趾事深耕，竟畝水雲綠。"
        ],
        "title": "蘆江八詠 前野耕雲",
        "id": "7443d3bc-d9eb-47b3-80c5-1454d331722b"
    },
    {
        "author": "羅仲舒",
        "paragraphs": [
            "先將補衮線，綰作釣鼇絲。",
            "投向蒼江月，經綸小試之。"
        ],
        "title": "蘆江八詠 後江釣月",
        "id": "456d6449-abf1-49af-96cb-a82f28c56636"
    },
    {
        "author": "羅仲舒",
        "paragraphs": [
            "夜深展書讀，伊吾聲比屋。",
            "掩映杖頭光，穿破西園竹。"
        ],
        "title": "蘆江八詠 義塾書燈",
        "id": "db915462-aef5-4f20-84e2-158448f5ccc5"
    },
    {
        "author": "羅仲舒",
        "paragraphs": [
            "春秋思報本，忠孝原有祠。",
            "儀物修孔時，擊鼓吹豳詩。"
        ],
        "title": "蘆江八詠 祠堂議禮",
        "id": "2436bf0d-994c-4f15-9c1e-0e5ac5cc6e97"
    },
    {
        "author": "羅仲舒",
        "paragraphs": [
            "秋山草木落，樵夫日相尋。",
            "幽歌出空谷，金石有餘音。"
        ],
        "title": "蘆江八詠 蘆山樵唱",
        "id": "1921cee3-29a1-44aa-a170-a0641aee5c5b"
    },
    {
        "author": "羅仲舒",
        "paragraphs": [
            "晨昏禮法供，擊鼓齊七衆。",
            "堪笑木蘭僧，飯了空聲送。"
        ],
        "title": "蘆江八詠 竹林梵鐘",
        "id": "8bca1112-b74a-4e8f-808e-06d3d6285608"
    },
    {
        "author": "羅仲舒",
        "paragraphs": [
            "孤憤全憑尺素書，一官牢落竟何如。",
            "兵威似火難言熄，世事猶棋祇報輸。",
            "魚棄青蒲歸淺渚，鳥忘白粒墮枯株。",
            "杞人縱有憂天志，忍見鴟夷賜子胥。"
        ],
        "title": "與張樞密",
        "id": "e2ebc430-fa6d-464a-9f05-8790ed11707e"
    },
    {
        "author": "羅仲舒",
        "paragraphs": [
            "世情落落疏，林樹森森密。",
            "乘興一登臨，峭然風景別。",
            "飛雲去不停，狂澗流無歇。",
            "巢許是何人，萬古稱豪傑。"
        ],
        "title": "失題",
        "id": "0fda130c-617b-46ba-bf6d-dddba9aac17a"
    },
    {
        "author": "楊長孺",
        "paragraphs": [
            "石更青白故兼新，字看由中總是真。",
            "畢子一生三百紙，樓公四句幾千春。",
            "從來考古難題處，直到名流下筆親。",
            "奄有山陰多寶藏，草菴外面更無人。"
        ],
        "title": "跋蘭亭考",
        "id": "510344c7-3974-4382-acfd-26f68914d0e7"
    },
    {
        "author": "楊長孺",
        "paragraphs": [
            "兩年枉了鬢霜華，照管南人沒一些。",
            "七百萬錢都不要，脂膏留放小民家。"
        ],
        "title": "代民輸租",
        "id": "97ad78ee-81c5-48c4-9694-2c240ac919c2"
    },
    {
        "author": "楊長孺",
        "paragraphs": [
            "石門得得泊歸舟，江水依依別故侯。",
            "擬把片香投贈汝，這回欲带忘來休。"
        ],
        "title": "別石門",
        "id": "8cd79a7c-d5e9-4ff8-ae5d-9485b2e4385d"
    },
    {
        "author": "楊長孺",
        "paragraphs": [
            "與世長多忤，持身轉覺孤。",
            "夤緣新齒舌，收拾老頭顱。",
            "我已訶瀧吏，君誰誦子虛。",
            "同歸燈火讀，家裏石渠書。"
        ],
        "title": "貽羅竹谷",
        "id": "eb5ac3c2-f99c-4501-8d7c-19ab326f0838"
    },
    {
        "author": "楊長孺",
        "paragraphs": [
            "覆羹真得皂囊書，錦水元來勝石渠。",
            "但寶銀鈎并鐵畫，何須玉带與金魚。"
        ],
        "title": "跋大人論配享書稿",
        "id": "b0184921-f556-496e-a6a4-58e392c0972f"
    },
    {
        "author": "楊長孺",
        "paragraphs": [
            "面有憂民色，天知報國心。",
            "三年風月少，兩鬢雪霜深。",
            "更莫留形迹，何曾廢古今。",
            "不如隨我去，相伴老山林。"
        ],
        "title": "題湖州畫像",
        "id": "00aeb19b-3936-423c-ab5b-76cd3b89e5a0"
    },
    {
        "author": "楊長孺",
        "paragraphs": [
            "三間破屋一床書，錦心繡口冰肌膚。",
            "自紉枯葉作袴襦，此君便是長鬚奴。"
        ],
        "title": "和徐思叔題貧樂圖",
        "id": "2709fad7-df81-4c3b-8400-3aa8424ff593"
    },
    {
        "author": "楊長孺",
        "paragraphs": [
            "雪舟不肯半塗回，直到荒林意盛哉。",
            "籬菊苞時披宿霧，木犀香裏絕纖埃。",
            "錦心綉口垂金薤，月露天漿貯玉杯。",
            "八十仙翁能許健，片雲得得出巢來。"
        ],
        "title": "和曾無疑",
        "id": "1fef7b87-6155-480e-926a-ca2143e1b665"
    },
    {
        "author": "楊長孺",
        "paragraphs": [
            "纔入平園便有聲，唐昌觀裏久知名。",
            "已堆玉琖分金粟，更插銀花小翠罌。",
            "蘿蔓春風藤薜長，山礬香氣晉齊盟。",
            "世間百卉應無恨，不遇王公枉一生。"
        ],
        "title": "王蕊花",
        "id": "e4464919-52b3-4a55-beb2-f6fc17990ebe"
    },
    {
        "author": "楊長孺",
        "paragraphs": [
            "折來趁得未晨光，清露晞風带月凉。",
            "長葉剪刀廉不割，小花茉莉淡無香。",
            "稀疏略糝瑶臺雪，升降常涵翠管漿。",
            "恰恨山中窮到骨，茨菰也遣入詩囊。"
        ],
        "title": "茨菰花",
        "id": "cd19caa7-92db-431d-b6ba-d7034500450c"
    },
    {
        "author": "楊長孺",
        "paragraphs": [
            "新來消息使人疑，一網如何盡去之。",
            "元祐祇今爲紹聖，姬周嫠婦謾深悲。"
        ],
        "title": "送胡季昭竄象郡二首  其一",
        "id": "6efdee00-311b-405b-b463-d7f4d38b6c2a"
    },
    {
        "author": "楊長孺",
        "paragraphs": [
            "世事昏昏酒正酣，苦言難藥盜言甘。",
            "李庭男子真奇絕，便是吾鄉小澹庵。"
        ],
        "title": "送胡季昭竄象郡二首  其二",
        "id": "bd6dcc25-2493-41be-bb53-8afff4114cb6"
    },
    {
        "author": "楊長孺",
        "paragraphs": [
            "想像含消與接枝，英華集裏脆香詩。",
            "外披翠羽中懷玉，嚼出清泉上滿池。",
            "溢齒應餐多正好，堆盤儘飣老將宜。",
            "炎蒸時節還能洗，不是梨侯更有誰。"
        ],
        "title": "梨",
        "id": "96446849-d262-4e1e-b9a4-9447f7b844ae"
    },
    {
        "author": "楊長孺",
        "paragraphs": [
            "法眼三泓井，曹溪一滴泉。",
            "經秋杜宇血，遺老徑山禪。",
            "衲子非常釋，叢林別是天。",
            "諸方多少淚，分灑汝江邊。"
        ],
        "title": "一滴泉",
        "id": "c2dde83a-fa50-46af-b0b6-4de63388777a"
    },
    {
        "author": "楊長孺",
        "paragraphs": [
            "侍講朱顔映白髮，尚書野服接通衢。",
            "德星聚處人爭看，畫作兩翁相見圖。"
        ],
        "title": "題兩翁相見圖",
        "id": "9c35b728-3d90-4806-8e8b-42c667b59df6"
    },
    {
        "author": "楊長孺",
        "paragraphs": [
            "孤根初作兩枝榮，五朵終連獨榦明。",
            "看取松楸天瑞好，如何草木世人輕。",
            "春花秋葉垂千載，雁字鴒原了一生。",
            "孝友編中圖畫底，子孫忽自占清名。"
        ],
        "tags": [
            "庐山"
        ],
        "title": "題匡山瑞木圖二首  其一",
        "id": "5849e29f-69af-4602-95f3-ee0ab3ec01ec"
    },
    {
        "author": "楊長孺",
        "paragraphs": [
            "仙李從來別有源，手提造化發生權。",
            "冰霜不到雲間樹，風日偏和雨外阡。",
            "四海幾人傳盛事，一家雙美兩臞仙。",
            "同生同死仍同紀，花萼猶應照九泉。"
        ],
        "tags": [
            "庐山"
        ],
        "title": "題匡山瑞木圖二首  其二",
        "id": "5dafe78c-35b0-4b35-808e-026ef089525a"
    },
    {
        "author": "楊長孺",
        "paragraphs": [
            "陰森古木石心栽，清澈寒溪鏡面開。",
            "斗起孤峰三百尺，從今喚作小飛來。"
        ],
        "title": "小飛來亭二首  其一",
        "id": "0ad48cbc-c5cf-4133-ad1d-748491c5dbf4"
    },
    {
        "author": "楊長孺",
        "paragraphs": [
            "拔地齊天可上不，倚巖危棧半空浮。",
            "偶然憶得垂堂戒，前猛還成新懦休。"
        ],
        "title": "小飛來亭二首  其二",
        "id": "6619efad-adc5-4bc4-ae88-8cc755b2b79b"
    },
    {
        "author": "楊長孺",
        "paragraphs": [
            "地老天荒元子宅，煙霏霧結魯公碑。"
        ],
        "title": "句  其一",
        "id": "c9090951-7b11-4e9e-87a9-3d736386bbd1"
    },
    {
        "author": "楊長孺",
        "paragraphs": [
            "不濃不淡勻脂粉，半醉半醒媚雨風。"
        ],
        "title": "句  其二",
        "id": "7dfb7dad-1893-4a74-8ced-70e934bec773"
    },
    {
        "author": "楊長孺",
        "paragraphs": [
            "過眼一春春又夏，開殘芍藥更無花。"
        ],
        "title": "句  其三",
        "id": "b10e195b-e495-493b-9c49-f0187a026803"
    },
    {
        "author": "楊長孺",
        "paragraphs": [
            "淺著燕支調淡粉，細將瑪瑙碎鋪茸。"
        ],
        "title": "句  其四",
        "id": "de26475e-183d-473e-8489-4343307da91d"
    },
    {
        "author": "楊長孺",
        "paragraphs": [
            "靈均九畹應無此，福地三茅浪自誇。"
        ],
        "title": "句  其五",
        "id": "c60a3a9e-dfd5-46df-9663-423a118f12fb"
    },
    {
        "author": "楊長孺",
        "paragraphs": [
            "平林常常談俚蠻，玉山之産升金盤。",
            "其中一樹斷崖立，石乳蔭根多歲寒。"
        ],
        "title": "句  其六",
        "id": "9b63e6ae-ac87-4759-a0e7-5116f2af0ebd"
    },
    {
        "author": "楊長孺",
        "paragraphs": [
            "一封無己帖，兩首樂天詩。"
        ],
        "title": "句  其七",
        "id": "afd3df72-c86a-4dfe-900c-03c0fd7b8f75"
    },
    {
        "author": "楊長孺",
        "paragraphs": [
            "清如玉壺冰，澹若朱弦瑟。"
        ],
        "title": "句  其八",
        "id": "77c661ef-c99b-49e4-8e01-c066f682bea5"
    },
    {
        "author": "福州幕官",
        "paragraphs": [
            "從渠腰下有金带，何處山中無菜羹。"
        ],
        "title": "句",
        "id": "bfa39532-afa5-4b6a-bc52-fcfad5d070ab"
    },
    {
        "author": "湖州士子",
        "paragraphs": [
            "可憐戴工部，獨樹不成林。"
        ],
        "title": "句",
        "id": "12c32326-b3ec-447d-93e3-c9cf9c8af128"
    },
    {
        "author": "蔡淵",
        "paragraphs": [
            "甲子難周日與時，不拘全闕是圓機。",
            "只將八字縱橫看，禍福無差妙太虛。"
        ],
        "title": "贈談命余圓機",
        "id": "3e3889c1-e465-4857-910d-45a3a7cdc496"
    },
    {
        "author": "蔡淵",
        "paragraphs": [
            "屈指摳衣四十年，自憐鬚鬢已皤然。",
            "久知軒冕應無分，但覺西山若有緣。",
            "下學功夫慚未到，先天事業敢輕傳。",
            "祇今已飽煙霞疾，更乞清溪著釣船。"
        ],
        "title": "自詠",
        "id": "293d19a2-be10-4801-97fa-0008c40b0bf0"
    },
    {
        "author": "蔡淵",
        "paragraphs": [
            "明月照席寒，生我愁百端。",
            "冉冉歲云徂，遊子不顧還。",
            "相送荷花碧，相望楓葉丹。",
            "高樓日千回，散步東林隈。",
            "攀條復攬秀，日暮空徘徊。",
            "金杯白玉臺，猶能對寒梅。",
            "寄書豈不早，三月千里道。",
            "敢怨歸軒遲，但念堂中老。",
            "春風萱草生，更樹堂前庭。"
        ],
        "title": "仲弟未歸歲晚有懷",
        "id": "19944abb-8e67-4f47-a91e-a3c3031e07f8"
    },
    {
        "author": "蔡淵",
        "paragraphs": [
            "揆予初度又今時，老桂吹香滿翠微。",
            "回首六千餘里外，驚心四十九年非。",
            "閒尋舊藁黏吟卷，怕損團花理戰衣。",
            "一飯君恩何以報，貔貅按堵馬秋肥。"
        ],
        "title": "初度謾成",
        "id": "eed4b645-fdf0-418d-8c96-ff2cc60168f4"
    },
    {
        "author": "陳直卿",
        "paragraphs": [
            "西望洞庭突兀，東連仙里人家。",
            "笑指闌干三百，醉來就此乘槎。"
        ],
        "tags": [
            "洞庭湖"
        ],
        "title": "垂虹亭",
        "id": "7e454f41-d0f5-48b4-9bcc-4e636994400f"
    },
    {
        "author": "易祓",
        "paragraphs": [
            "我無適俗韻，濫剖江成竹。",
            "惟有南山雲，對之若可掬。",
            "秋堂風露清，豈不念羈獨。",
            "行年四十九，亦復此栖宿。",
            "二子亦有契，茲期定前卜。",
            "泛觀穹壤間，物剝繼以復。",
            "消息固常然，天地非反覆。",
            "姑置勿復言，新篘已清熟。"
        ],
        "title": "和太白感秋詩韵",
        "id": "136fc15f-30f9-4946-ab3e-6ae750c9cb19"
    },
    {
        "author": "易祓",
        "paragraphs": [
            "一枝自足鷦鷯巢，一居猶勝蝸牛屋。",
            "道人身外本無求，况有龜軒可棲宿。"
        ],
        "title": "和黄山谷龜殻詩韵二首  其一",
        "id": "92242ff6-5724-4b7c-a8a7-7660527f7cdf"
    },
    {
        "author": "易祓",
        "paragraphs": [
            "支牀納息三百年，也勝刳賜貯金屋。",
            "問子多智亦多窮，何如蓮葉安巢宿。"
        ],
        "title": "和黄山谷龜殻詩韵二首  其二",
        "id": "013ee3ca-d0c7-4cf4-9af2-4a8dbf931190"
    },
    {
        "author": "易祓",
        "paragraphs": [
            "千歲蟾蜍猶得仙，百年枸杞足延命。",
            "也須點鐵自成金，未信磨磚能作鏡。"
        ],
        "title": "和黄山谷瓊芝詩韵",
        "id": "5133e48a-38ef-49bc-a654-0fc7931f2d5e"
    },
    {
        "author": "易祓",
        "paragraphs": [
            "湘江東西直浯溪，上有十丈中興碑。",
            "誰鑿豐碑鎮山曲，溪邊美人美如玉。",
            "想當歌頌大業時，胸蟠星斗光陸離。",
            "蠶須蠆尾更清勁，凜凜襟懷冰雪瑩。",
            "水部之文魯公書，兩翁寥寥千載餘。",
            "後來更有黄太史，健筆題詩起翁死。",
            "一派溪流徹底清，溪邊鏡石堅而明。",
            "我思古人不可見，水石猶作瓊瑰聲。",
            "朅來名山訪遺蹟，煙雨凄迷山路濕。",
            "野叟蒙頭看打碑，君其問諸水邊石。"
        ],
        "title": "浯溪中興頌",
        "id": "ad9287cc-fdf1-47ed-b9be-e0d55055f09b"
    },
    {
        "author": "易祓",
        "paragraphs": [
            "唐家基業重於山，甯許胡雛據九關。",
            "當日人心旋□堵，異時世變却循環。",
            "壤分旄鉞誰能制，政出貂璫不復還。",
            "千古高崖鎖蒼蘚，空留遺蹟蹈元顔。"
        ],
        "title": "讀唐中興頌",
        "id": "fb8c3a0b-2e4f-431b-8b19-3d79b86521e8"
    },
    {
        "author": "易祓",
        "paragraphs": [
            "我醉欲眠君罷休，誰能倚杖聽江流。",
            "蕉花當戶不知午，梧葉滿庭疑是秋。",
            "吾道從來無物累，此心何處不天游。",
            "鴻邊幸有音書至，春在江南雲夢洲。"
        ],
        "title": "寄御史節判陶岑",
        "id": "d4f9b01f-a1c0-43ad-ae01-966ae7c02ceb"
    },
    {
        "author": "易祓",
        "paragraphs": [
            "不今不古不朝昏，只與南山伴白雲。",
            "我既無聲亦無臭，衆生當以不聞聞。"
        ],
        "title": "懸鐘石",
        "id": "bd0ca60d-4b3f-4af3-930f-ce9d17835044"
    },
    {
        "author": "易祓",
        "paragraphs": [
            "萬事皆從忙處錯，寂然不動乃能通。",
            "君看開濟規模事，却屬南陽高卧翁。"
        ],
        "title": "示從姪茂",
        "id": "bbe9e7bf-78bd-4b73-8abc-4eca67ac7533"
    },
    {
        "author": "易祓",
        "paragraphs": [
            "山外如何便識山，白雲出岫鳥知還。",
            "更看面目知端的，却在先生几格閒。"
        ],
        "title": "題識山樓",
        "id": "1dd5f71e-84a8-4a7c-a805-dc2e24e3fae7"
    },
    {
        "author": "易祓",
        "paragraphs": [
            "流水淼無際，其源徧坤輿。",
            "壓之以山麓，壅淤誰與疏。",
            "神物夜相宅，風雷發欷歔。",
            "擘開蒼玉峽，瀉作清泠渠。",
            "安得探其穴，扁舟武陵漁。",
            "吾聞覆載閒，不過一身如。",
            "九竅互開閤，血膚乃張舒。",
            "其閒或積滯，氣鬰成癰疽。",
            "山澤本通氣，自然厥中虛。",
            "明河轉地軸，喬岳并郊墟。",
            "脈絡無不寓，地行乃其餘。",
            "請觀千丈瀑，高出康谷廬。"
        ],
        "title": "安靈龍潭",
        "id": "7fc7bfb4-9e91-4b34-a59c-cef18e7aa26c"
    },
    {
        "author": "易祓妻",
        "paragraphs": [
            "紛紛瑞雪壓山河，特出新奇和郢歌。",
            "樂道幽人方閉戶，高歌漁父正披蓑。",
            "自嗟老景光陰速，誰使佳時感愴多。",
            "更念鰥居憔悴客，映書無寐奈愁何。"
        ],
        "title": "對雪",
        "id": "04fb247e-fecc-4f6b-8a35-7772f5e8c076"
    },
    {
        "author": "喬行簡",
        "paragraphs": [
            "萱草軒窗處處幽，酒中不著客中愁。",
            "芭蕉葉上無多雨，分與池荷一半秋。"
        ],
        "title": "池荷",
        "id": "193328b6-2f9c-45e2-b1c1-60a831004f81"
    },
    {
        "author": "喬行簡",
        "paragraphs": [
            "疑是乘風到九天，不知身在此山巔。",
            "萬家攢簇炊煙底，一水縈紆去鳥邊。",
            "便覺塵緣輕似羽，何妨詩意湧如泉。",
            "停杯更待林梢月，歸去家僮想未眠。"
        ],
        "title": "游三丘山",
        "id": "8e5a2970-6691-46b1-ac23-0044bb919d19"
    },
    {
        "author": "趙子覺",
        "paragraphs": [
            "柳影槐陰綠遶村，日長細得話詩情。",
            "迎風紫燕忽雙去，隔雨黄鸝又一聲。",
            "筆墨生涯成冷淡，筍蔬盤饌易經營。",
            "世間微利真刀蜜，有底驅馳取重輕。"
        ],
        "title": "書懷",
        "id": "131c8cd8-e8cd-4154-b79b-5ae008be9e58"
    },
    {
        "author": "宇文紹節",
        "paragraphs": [
            "過口此舟方屬汝，行人何用較錐刀。"
        ],
        "title": "句",
        "id": "e9f77349-f64b-4330-8990-42beca80fa48"
    },
    {
        "author": "宇文紹莊",
        "paragraphs": [
            "八陣圖前凜古風，武侯英烈豈怱怱。",
            "江流千載長嗚咽，山插孤雲亦蒨葱。",
            "陡覺新春忘病思，喜陪高論自情鍾。",
            "典刑前輩今能幾，歲晚相期華髮同。"
        ],
        "title": "踏磧",
        "id": "090823b4-5acb-4882-83c6-598e0c96f7be"
    },
    {
        "author": "郭秉哲",
        "paragraphs": [
            "一葉驚初下，煩襟喜復清。",
            "雲邊開岫色，風外送溪聲。",
            "菊引陶潜興，蓴牽張翰情。",
            "迎眸秋色遠，頓覺杖藜輕。"
        ],
        "title": "秋日郊居",
        "id": "d08ec946-c076-4a44-a4b9-be3322432171"
    },
    {
        "author": "郭秉哲",
        "paragraphs": [
            "蕭蕭風雨聲，一夜入修竹。",
            "中有遺世人，歸雲掩茅屋。"
        ],
        "title": "題畫",
        "id": "0fb4441f-d209-4406-ba78-6a28af4375f7"
    },
    {
        "author": "張履信",
        "paragraphs": [
            "飛來何處峰，木杪夜千尺。",
            "愁猿喚不譍，月色同一白。"
        ],
        "title": "飛來峰",
        "id": "1427fd68-eaf2-4bbf-931b-5430e6ed8a6a"
    },
    {
        "author": "張履信",
        "paragraphs": [
            "水石一欄干，僧歸四山靜。",
            "携琴譜澗泉，月浸夜深冷。"
        ],
        "title": "冷泉亭",
        "id": "8514eb38-ddd7-4f7c-97a2-aa15b5a5ae89"
    },
    {
        "author": "張履信",
        "paragraphs": [
            "朝朝烏北出，夜夜烏南歸。",
            "所謀在一食，所息在一枝。",
            "人生竟何得，與烏同此機。",
            "身世忽過慮，泉石良自怡。",
            "月上飛來峰，更誰登翠微。"
        ],
        "title": "翠微亭",
        "id": "a629cf19-a39f-4441-bd0e-8f2203358f81"
    },
    {
        "author": "張履信",
        "paragraphs": [
            "觀音寺裏泉經品，今日唯存玉乳名。",
            "定是年來無陸子，甘香收入柳枝缾。"
        ],
        "title": "訪丹陽玉乳泉已變昏黑因賦詩",
        "id": "cb18c1ee-bca4-47be-84fb-af7c85231744"
    },
    {
        "author": "胡某",
        "paragraphs": [
            "千頃山高六十里，上有寒潭清且泚。",
            "神龍久向此中蟠，作霖肯爲蒼生起。",
            "羣魚從之時浮沈，噞喁光彩歲月深。",
            "自然形質異凡鬣，或如美玉或如金。",
            "或青或紅或閒色，縱使丹青模不得。",
            "幾年潛伏少人知，一旦聲名動京國。",
            "皇家太平端好奇，麟欲效瑞鳳欲儀。",
            "白環銀甕爭走獻，豈得汝輩藏洿池。",
            "深山大澤多遺寶，紆餘卓犖皆娟好。",
            "願移網罟聊一施，嶄然頭角趨明時。"
        ],
        "title": "淳熙十三年六月中使奉德壽宮命捕金銀魚",
        "id": "bca2295a-2635-4482-9ba2-11e1d39d8ab3"
    },
    {
        "author": "王迤祖",
        "paragraphs": [
            "龍蟠此地不知年，飛去穿成萬仞淵。",
            "霖雨四方今欲遍，後人空自想蜿蜒。"
        ],
        "title": "題龍隠巖",
        "id": "64271c3e-6261-4a1d-bbfc-d47fa3fd31d8"
    },
    {
        "author": "王淹",
        "paragraphs": [
            "一雨日夜零，階前草更青。",
            "西風忽蕭颯，殘月照空庭。"
        ],
        "title": "五言二首  其一",
        "id": "cedb1453-43ae-4d31-bd00-146ca2b34294"
    },
    {
        "author": "王淹",
        "paragraphs": [
            "鐘鼎山林事，都盧一夢中。",
            "觀音門裏去，葉葉響悲風。"
        ],
        "title": "五言二首  其二",
        "id": "5f3c6dff-814a-4bc4-b5d9-0e498ef5c340"
    },
    {
        "author": "王淹",
        "paragraphs": [
            "秋風一夕來，木落江水波。",
            "相將鴈南翔，奈有孤飛何。",
            "四海兄弟少，百年離別多。",
            "儻堅歸來心，富貴爾則那。"
        ],
        "title": "吾兄文夫宦遊天台余將官於江左不勝感離之情用韋蘇州那知風雨夜復此對牀眠爲韻作十詩以寄  其一",
        "id": "42ece567-d645-4db1-b9f5-8b71ab24def6"
    },
    {
        "author": "王淹",
        "paragraphs": [
            "送君南浦上，風煙慘前知。",
            "當時長江水，已與滄溟期。",
            "海經遠山外，人在高樓時。",
            "潮來君莫忘，中有清淚滋。"
        ],
        "tags": [
            "长江"
        ],
        "title": "吾兄文夫宦遊天台余將官於江左不勝感離之情用韋蘇州那知風雨夜復此對牀眠爲韻作十詩以寄  其二",
        "id": "8aa3e23d-266e-4b45-9cb7-146ded25a9d5"
    },
    {
        "author": "王淹",
        "paragraphs": [
            "我家尺五天，行人指城東。",
            "老槐閲世故，高蔭自清風。",
            "叵量陵谷變，猶歎斤斧空。",
            "故國豈喬木，遂應人與同。"
        ],
        "title": "吾兄文夫宦遊天台余將官於江左不勝感離之情用韋蘇州那知風雨夜復此對牀眠爲韻作十詩以寄  其三",
        "id": "075a3d54-73bd-4cd0-97da-679d33a96b70"
    },
    {
        "author": "王淹",
        "paragraphs": [
            "先人昔營菟，嵩少買別墅。",
            "後生久逸樂，稍識田家苦。",
            "平生十具牛，獨立方寸土。",
            "至今龍門灘，猶夢秋夜雨。"
        ],
        "title": "吾兄文夫宦遊天台余將官於江左不勝感離之情用韋蘇州那知風雨夜復此對牀眠爲韻作十詩以寄  其四",
        "id": "fece8e07-99bd-4f10-8936-ff2a46e2a3e5"
    },
    {
        "author": "王淹",
        "paragraphs": [
            "雨葉收餘音，寒蟲怨遥夜。",
            "向來十年燈，致論秦屢借。",
            "白頭錯料事，抱璞睎世價。",
            "出門已絕倒，一字不堪藉。"
        ],
        "title": "吾兄文夫宦遊天台余將官於江左不勝感離之情用韋蘇州那知風雨夜復此對牀眠爲韻作十詩以寄  其五",
        "id": "f95bea5c-fb47-46b2-b2d0-47cbcb33f419"
    },
    {
        "author": "王淹",
        "paragraphs": [
            "母慈懷遠音，積雨人未復。",
            "朝來鳥鵲喜，門外書一幅。",
            "小邦王事繁，夜食忘歸沐。",
            "何處望飛鳬，山中酒初熟。"
        ],
        "title": "吾兄文夫宦遊天台余將官於江左不勝感離之情用韋蘇州那知風雨夜復此對牀眠爲韻作十詩以寄  其六",
        "id": "2ec9f72a-4dfe-46b8-999e-6350b547876f"
    },
    {
        "author": "王淹",
        "paragraphs": [
            "安道樂東山，少游志鄉里。",
            "二龍各同淵，屈信有彼此。",
            "何年金華客，異世赤松子。",
            "此謀非人决，頭顱當自揣。"
        ],
        "title": "吾兄文夫宦遊天台余將官於江左不勝感離之情用韋蘇州那知風雨夜復此對牀眠爲韻作十詩以寄  其七",
        "id": "4b934dca-f78b-4221-97d8-61d8aa259a3a"
    },
    {
        "author": "王淹",
        "paragraphs": [
            "膏以明自銷，翟以文故翳。",
            "兩蘇事業遠，卒與憂患對。",
            "夕陽西州道，江海愴餘悔。",
            "九折更徐驅，前有覆軌在。"
        ],
        "title": "吾兄文夫宦遊天台余將官於江左不勝感離之情用韋蘇州那知風雨夜復此對牀眠爲韻作十詩以寄  其八",
        "id": "70be36bd-2f36-4b94-996c-9ee8f3b540c0"
    },
    {
        "author": "王淹",
        "paragraphs": [
            "田園久蕪沒，何適爲故鄉。",
            "眷茲南陽阡，松柏日蒼蒼。",
            "但恨雲邊茅，無地安藜牀。",
            "采蕨飲江水，此人那得忘。"
        ],
        "title": "吾兄文夫宦遊天台余將官於江左不勝感離之情用韋蘇州那知風雨夜復此對牀眠爲韻作十詩以寄  其九",
        "id": "b1f3e370-0df9-4b84-938d-a15948b73bcd"
    },
    {
        "author": "王淹",
        "paragraphs": [
            "小草有遠志，大樗可長年。",
            "山林自相許，風雨堪獨眠。",
            "稍須三徑資，莫問五湖船。",
            "從今坐右銘，可刻招隠篇。"
        ],
        "title": "吾兄文夫宦遊天台余將官於江左不勝感離之情用韋蘇州那知風雨夜復此對牀眠爲韻作十詩以寄  其一○",
        "id": "4c0cf144-cca1-476f-8261-97deb2c29ccb"
    },
    {
        "author": "王淹",
        "paragraphs": [
            "汝生十七年，不離父母膝。",
            "抗言求自試，立意堅且必。",
            "父母不汝拒，汝志誠少匹。",
            "束書下扁舟，挂席飛鳥疾。",
            "書來報善達，授館亦云佚。",
            "進修不多言，祝汝慎非一。"
        ],
        "title": "寄仲子",
        "id": "dc8685ea-209c-403b-9e9c-c49e42ab8fce"
    },
    {
        "author": "王淹",
        "paragraphs": [
            "我車疾驅無停輈，君馬既秣猶少留。",
            "客懷那更見行色，勝地不能成縱遊。",
            "君去我愁歸路遠，黄葉霜風山意晚。",
            "幾時雲外有音來，早送文書遮病眼。"
        ],
        "title": "秋浦見陸次川會其有廣德之役同游齊山而別既歸以詩寄之",
        "id": "092d51b3-6677-41c4-b110-c0c8e71a0c5a"
    },
    {
        "author": "王淹",
        "paragraphs": [
            "桃花水起問行舟，時不能留迹自留。",
            "何有聲名呼子慎，儻能饑渴念之罘。",
            "前車或向中涂廢，古井難持短綆求。",
            "聞說下帷書已就，願從繁露識春秋。"
        ],
        "title": "寄蔣季莊",
        "id": "86ac38d0-0aa9-406e-8cae-be25f90e8452"
    },
    {
        "author": "王淹",
        "paragraphs": [
            "胸中眸子坦何疑，不見妖蟇歎月詩。",
            "牛背神光元我在，虎頭墨妙敢吾欺。",
            "競看投杖行成矩，會起彎弨滿中規。",
            "可惜平生憂國淚，眼明猶及見清時。"
        ],
        "title": "次韻文夫兄病目新起",
        "id": "fc13b2c7-737b-4310-b0bc-c890baa953ad"
    },
    {
        "author": "錢鍪",
        "paragraphs": [
            "文昌仙伯天人姿，愛山尋勝如書癡。",
            "忽摩台符歷參井，麾幢泝峽春遲遲。",
            "山林川后總效職，萬壑千巖俱獻奇。",
            "就中巫山絕雄勝，插天紫翠相參差。",
            "神妃來下珮聲遠，駐此名地相安之。",
            "峰旋地轉自前後，屹立萬馬如追隨。",
            "兩山有川幻天巧，禹功到此神應疲。",
            "仰天照眼如匹練，舟行電掣翻雲旗。",
            "迅帆競惜峰巒過，艅艎望眼裳褰帷。",
            "懸崖下有欲落石，古木上有參天枝。",
            "龍登鶴聚仙既集，雲昇雨暗天如低。",
            "從來三峽號至險，高牙穩泛如遊嬉。",
            "揚旌一覽天下勝，詞源倒峽知優爲。",
            "嘗聞奇觀天亦惜，遇賢輒與因其時。",
            "少陵遇此雖窮寂，妙語驚人多在茲。",
            "彫鎸萬象發天閟，衙官屈宋聲爭馳。",
            "公今曳履星辰上，調元妙手行將施。",
            "天教來作東道主，歡聲和氣生江湄。",
            "公來頓覺雪山重，青城增氣聯峨眉。",
            "首驅巫陽入新句，一洗前作堪解頤。",
            "英詞從此徧蜀道，迥出塵表無纖緇。",
            "嘗憂此地難久駐，轉首絕境成嗟嘻。",
            "直欲使拂素練圖翠嶷，寫松巒起雲之狀，模翠屏棲鳳之嵋。",
            "終朝誦公有聲畫，却來看此無聲詩。"
        ],
        "title": "次袁尚書巫山十二峰二十五韻",
        "id": "c5228a8a-b092-486a-a11b-712825dace84"
    },
    {
        "author": "黄敏德",
        "paragraphs": [
            "九鎖山深斷世蹤，雲霞堆裏著瑶宮。",
            "千年地勝身纔到，一柱峰高路忽通。",
            "據石漱泉消俗念，捫蘿扣洞挹仙風。",
            "直疑凡骨今朝換，不假金丹屢轉功。"
        ],
        "title": "大滌洞留題  其一",
        "id": "54a49365-61d7-4cd9-b0df-7b323da2c046"
    },
    {
        "author": "黄敏德",
        "paragraphs": [
            "憶昨朝真暫憇留，清宵澒洞乳泉流。",
            "重來人在山尤好，剩喜凉生暑頓收。",
            "玉柱擎天高拔地，翠蛟擁日冷涵秋。",
            "蠅頭蝸角如飴美，林下誰能一轉頭。"
        ],
        "title": "大滌洞留題  其二",
        "id": "a8760006-f656-4534-a6e7-ec2d0a1cf1fc"
    },
    {
        "author": "黄敏德",
        "paragraphs": [
            "綠蘿垂地白日暗，落葉滿徑行人稀。",
            "青童走入報迎客，驚罷先生一局棋。"
        ],
        "title": "入洞霄九鎖路間",
        "id": "283df559-0ef3-456a-aa30-231aa77a3445"
    },
    {
        "author": "黄敏德",
        "paragraphs": [
            "坐來毛骨覺蕭然，百尺飛流下碧天。",
            "杯酒未終身世換，盡移三峽到尊前。"
        ],
        "title": "舞翠亭觀泉",
        "id": "dd33d61f-6f9f-4543-926c-ccaf4352fc27"
    },
    {
        "author": "曹彥約",
        "paragraphs": [
            "莽莽出北門，迢迢伍牙山。",
            "伍牙何崔嵬，羣岑間孤巒。",
            "望之蔚然秀，豈無草與菅。",
            "中有百尺松，可憩不可攀。",
            "六月久不雨，祝融奮其官。",
            "行人渴欲死，班荆此盤旋。",
            "往來得所託，感慨爲長歎。",
            "况爾山上苗，久蔭無棄捐。"
        ],
        "title": "上李郎中嘉言二首  其一",
        "id": "b057a2c1-7a6e-4a6f-9c87-dac1aedf4cb8"
    },
    {
        "author": "曹彥約",
        "paragraphs": [
            "桐川出幽谷，等彼江漢深。",
            "修然一派橫，清澈寒士心。",
            "有時對日光，圭棱燦星金。",
            "沙礫謾自苦，安能蔽清泠。",
            "我行正寒風，欲滌如煩襟。",
            "念彼濯纓人，千載求知音。"
        ],
        "title": "上李郎中嘉言二首  其二",
        "id": "cd708fcd-0202-4784-a256-22a60ba3f686"
    },
    {
        "author": "曹彥約",
        "paragraphs": [
            "使君軼何武，未去民先思。",
            "平生愛我意，玉立無玷疵。",
            "邇來祁寒咨，已賦白雪詞。",
            "陽春有脚來，雲意夜四垂。",
            "天公亦小兒，布置人未知。",
            "美滿豐年意，萬里光陸離。",
            "璇題庾亮樓，柳絮習家池。",
            "監州有佳思，往往似佺期。",
            "格律前緩聲，比興莫相疑。",
            "平分風月餘，時吟冰柱詩。",
            "明年朝雪宮，同上萬壽巵。"
        ],
        "title": "喜雪次倅車韻呈使君",
        "id": "373b367e-bbe6-4dca-b48b-b4c0064c7eef"
    },
    {
        "author": "曹彥約",
        "paragraphs": [
            "冬序玄以冥，閉塞乃其職。",
            "巧作六花飛，與天爲粉澤。",
            "初舞若狂然，既定稍真積。",
            "坐令宇宙間，萬象變顔色。",
            "霜肅特加厚，月皎更留迹。",
            "晚節答造化，有此足清白。",
            "今日此何日，雙艣鳴大舶。",
            "清溪照紅粧，醴酒障行客。",
            "莫言山水興，蕭散竟何益。",
            "莫作兒女戀，黯然空戚戚。",
            "有詔起聞人，意遠理可即。",
            "王所切經綸，言路倚忠直。",
            "鋤梃弄湘南，鐵甲泠河北。",
            "倉廩竭江外，蒙袂窘朝糴。",
            "隠憂關念慮，閒暇已偪仄。",
            "忽作一尺圍，此事費紬繹。",
            "先生持論高，踐履我所識。",
            "酒酣技已癢，漢事多發擿。",
            "仲舒智似愚，紓緩却端的。",
            "公孫巧乃拙，迎合屢傾側。",
            "縞衣紛陸離，見睍立消釋。",
            "惟有真實在，拍拍滿胸臆。",
            "雄辯醉得醒，溫言寒褪力。",
            "誰知百丈外，霏屑散珠璧。",
            "須臾鼎分袂，眷戀語離席。",
            "篙師與徒御，酥酪在肘腋。",
            "此行朝雪宮，憂樂任指摘。",
            "表沴戒袤丈，呈瑞佇盈尺。",
            "勿棹子猷船，忽穿東郭屐。",
            "高卧更何爲，精神見肝膈。",
            "歸來情緒惡，膠舟隠沙礫。",
            "輾轉意悠哉，隠几不能息。",
            "明年兆多黍，今年滋宿麥。",
            "我居官得祿，我去家可食。",
            "俯仰足歡顔，廣厦庇仁宅。",
            "想見燮調人，讜議進君德。",
            "先生訓故考，微小發幽賾。",
            "七篇粗可意，餘子無爲役。",
            "持此力行之，願以間讒慝。",
            "盛哉孔孟心，萬世信經籍。"
        ],
        "title": "雪中同趙倉從之泛舟餞錢憲文季酒中劇談漢事臨別文季索詩賦四十韻以寄",
        "id": "087ee4da-6d1b-4135-91a8-b12cbd561dad"
    },
    {
        "author": "曹彥約",
        "paragraphs": [
            "詩書窮年燈，功名平生心。",
            "辛勤鶑遷喬，哀鳴猿投林。",
            "蘭膏誰爲容，朱絃無知音。",
            "安能如蜉蝣，隨時安其陰。"
        ],
        "title": "水北民家窗間有題夜深短檠燈功名平生心者戲成平側詩二首  其一",
        "id": "473dc57a-eacd-44b6-a153-903d51cff376"
    },
    {
        "author": "曹彥約",
        "paragraphs": [
            "竹外兩縣境，水北一草舍。",
            "蔀屋日見斗，韞匵玉待價。",
            "禍福自倚伏，得失忽晝夜。",
            "子盍去墨守，我亦入遠社。"
        ],
        "title": "水北民家窗間有題夜深短檠燈功名平生心者戲成平側詩二首  其二",
        "id": "92ccda41-2250-4e9e-80a7-74170f515d75"
    },
    {
        "author": "曹彥約",
        "paragraphs": [
            "亭亭青琅玕，冰霜崔嵬心。",
            "雖無桃李姿，知非柴荆林。",
            "凉風西南來，清圓彈空音。",
            "其誰齊彭殤，相從山之陰。"
        ],
        "title": "知縣次韻來復寄二首  其一",
        "id": "c4f0983c-e97c-485e-8d43-c035a3f33edf"
    },
    {
        "author": "曹彥約",
        "paragraphs": [
            "得志鳥擇木，失喜鵩入舍。",
            "但協孔氏性，忍索少室價。",
            "小草有遠志，積李欲縞夜。",
            "所覬匠伯顧，不復棄櫟社。"
        ],
        "title": "知縣次韻來復寄二首  其二",
        "id": "fbd4e170-4ede-47fb-aeaa-e6cda7b1b789"
    },
    {
        "author": "曹彥約",
        "paragraphs": [
            "步出山前坂，遥望徒驚心。",
            "下無百尺流，上無千歲林。",
            "至人有遺言，三歎金玉音。",
            "莫飲盜泉水，莫息惡木陰。"
        ],
        "title": "知縣再次韻不作平側體復次韻二首  其一",
        "id": "4541f1f8-d1a2-4d12-9b72-44cc37129172"
    },
    {
        "author": "曹彥約",
        "paragraphs": [
            "和氏得荆璞，眩走數百舍。",
            "謂足奉至尊，過眼不售價。",
            "有時置篋笥，光彩忽驚夜。",
            "持歸弄兒女，足以照里社。"
        ],
        "title": "知縣再次韻不作平側體復次韻二首  其二",
        "id": "96ec477b-a682-4c8c-8178-84dd2968ed5b"
    },
    {
        "author": "曹彥約",
        "paragraphs": [
            "我本無能人，簡冊强纏繞。",
            "饒舌苦譊譊，外貌似了了。",
            "應酬聊復爾，懶惰亦不少。",
            "眨眼鼻如雷，黄昏到天曉。"
        ],
        "title": "贈日者",
        "id": "0289fc31-1c0c-4160-9b42-31f25533893b"
    },
    {
        "author": "曹彥約",
        "paragraphs": [
            "荒村建午月，斯螽動股鳴。",
            "借問暑方熾，何意作秋聲。",
            "自言本寒族，四海無令名。",
            "振羽每自歎，在野神屢驚。",
            "常恐向寒時，風霜莽飄零。",
            "憶昨寒谷中，春風全我生。",
            "贈我百草芳，遄我趯趯征。",
            "是時木未茁，及此堇向榮。",
            "感彼蟋蟀歌，日月遒以傾。",
            "促織未成章，淒切難爲聽。",
            "願言日載陽，有鳴隨倉庚。"
        ],
        "title": "上周益公",
        "id": "0a51f8a8-5f3c-4e8d-96ac-ece46bee5fbc"
    },
    {
        "author": "曹彥約",
        "paragraphs": [
            "有酒且莫斟，聽我歌一曲。",
            "所歌無長語，江梅倚修竹。",
            "炯炯寒露冰，皎皎白駒谷。",
            "粲粲能賦人，日日對高躅。",
            "詩如何水曹，發興揚州牧。",
            "味入傅巖翁，調鼎國受福。",
            "桃李豈不華，入景混凡木。",
            "偃蹇有長松，窮年相照矚。"
        ],
        "title": "老梅晦父改韻見貽走筆奉和",
        "id": "9c3f6e99-686d-41e3-a6cf-4094e0d85413"
    },
    {
        "author": "曹彥約",
        "paragraphs": [
            "出京纔四日，雨雪日一縣。",
            "行徧淛江頭，夢識廬山面。",
            "相逢兄弟歡，莫作兒女戀。",
            "歸計動心旌，春風摇柳線。"
        ],
        "tags": [
            "庐山"
        ],
        "title": "贈別徐秀",
        "id": "5af46219-3073-4ae4-b408-4823533a5aff"
    },
    {
        "author": "曹彥約",
        "paragraphs": [
            "宦薄魚上竿，地左猿擇木。",
            "經過還似舊，笑語何時足。",
            "留君潘鬢在，許我曹裝趣。",
            "三年却歸來，此夢如何續。"
        ],
        "title": "贈別潘漢臣",
        "id": "5e24b749-be5d-4c88-8f72-b9d49f317fff"
    },
    {
        "author": "曹彥約",
        "paragraphs": [
            "道心非動靜，學者何難易。",
            "癡雲欲掃除，迅霆無擬議。",
            "無妄而微疾，勿藥斯有喜。",
            "一輪秋月明，云爲豈思慮。"
        ],
        "title": "偶成",
        "id": "ce8cc7bb-bb40-4b67-9034-7c2e947d44d6"
    },
    {
        "author": "曹彥約",
        "paragraphs": [
            "雨餘春水壓堤沙，柳未花飛蒲茁芽。",
            "清流激湍石佛寺，崇山峻嶺野人家。",
            "大酉之山檀溪壑，秦俗未改書成車。",
            "居夷驟得羣賢集，惠風鼓動生精華。",
            "去年可疑張進士，市人物色爭矜誇。",
            "今年艤棹無所適，坐看孤鶩齊落霞。",
            "長官敏者唐吏部，八龍受種今渥洼。",
            "兩年分韻得此老，未覺景物相寵嘉。",
            "世南弄筆好商搉，宴客自許窮珍鮭。",
            "萬金鼎至我亦喜，便欲染指魚與蝦。",
            "漢司隸後最靜者，家有白璧無點瑕。",
            "扣之清越聲韻響，滿座失喜相歎呀。",
            "怪予窮陋一不有，冠者八九乃獨髽。",
            "歸而謀婦得斗酒，夜韭可剪魚可叉。",
            "偶欲占射酒似闕，自覺輩晚無肩差。",
            "暗中曹劉不易得，屈宋未死甘押衙。",
            "自從修禊卜師友，一洗萬古况兩蝸。",
            "但恐朝家用賢急，去我便立文石花。",
            "泮宮先生坐官舍，意此四子窮驕奢。",
            "年前共得石居士，留客嵌空到日斜。"
        ],
        "title": "春日奉陪韓簽虞丞解監修禊事即席中所有蝦菜梨棗分韻得蝦字",
        "id": "8ab571ed-30c9-466f-a09b-a95f2a3b98fd"
    },
    {
        "author": "曹彥約",
        "paragraphs": [
            "半日鼕鼕離岸鼓，萬斛龍驤發南浦。",
            "戈鋋照日牙纛明，百丈咿啞更雙艣。",
            "眼前突兀勝華屋，前廳中堂後圊浴。",
            "主人燕坐擁歌舞，晝捧金樽夜銀燭。",
            "吳人餘皇那可比，漢家樓船聊爾耳。",
            "有時但可濟舟師，無事只堪橫野水。",
            "太平州縣邊無譁，行所朝夕如居家。",
            "恩光草際碧弄色，心事柳梢黄茁芽。",
            "我亦同時浮一葉，葭葦作篙蒲作楫。",
            "坐久欠身頭觸篷，卧多輾轉衣成摺。",
            "旁瞻畫鷁如飛動，絕似茅茨望梁棟。",
            "春光嬌面秋月眉，爭妍不到書生夢。",
            "誰知淺水雞籠山，順風不下留驚灘。",
            "津人用盡如神力，長年三老忘朝餐。",
            "嗚呼材具各有用，秔稻不生穜稑種。",
            "涸轍聊濡鮒魚沫，大壑方觀巨鱗縱。",
            "我生簡便非憚煩，坐觀燕蝠爭晨昏。",
            "瞥然便轉子猷棹，明朝直到章江門。"
        ],
        "title": "帥相泛巨舟東下水淺不可進盤旋三日僅至菱黄浦率同行就此作別簡以小詩",
        "id": "b3cccbc0-a3c1-4629-8d2b-165998a31c2a"
    },
    {
        "author": "曹彥約",
        "paragraphs": [
            "垂虹夜吸吳儂水，畫鷁朝飛張翰里。",
            "護客歸來玉節閒，隠隠春光動浮蟻。",
            "傾蓋鱸魚故交蠣，可人森父佳元理。",
            "著我中間醉却醒，舊管新收幾年紀。"
        ],
        "title": "陪漕使春日吳江之集戲贈元理森父",
        "id": "f15121dd-7c93-4b00-9b37-147e49b2e2bb"
    },
    {
        "author": "曹彥約",
        "paragraphs": [
            "使君德量湖水寬，和氣襲人春避寒。",
            "山川自古窮絕處，鑄鐵點頑成轉丹。",
            "頻作好詩醇似酒，妃子鬭妍西子醜。",
            "人生行樂只花時，更吸西江斟一斗。"
        ],
        "title": "次韻使君湖莊歌",
        "id": "4caeccf5-43ea-4df8-8b6a-7e3612e8c8b0"
    },
    {
        "author": "曹彥約",
        "paragraphs": [
            "雞本憚犧先斷尾，燕粗能巢聊葺壘。",
            "漫郎無用却歸來，得熟道傍真苦李。",
            "誰家買田綠當戶，何人種花紅照水。",
            "君詩讀罷已忘機，撲漉沙鷗隨處起。"
        ],
        "title": "次韻蔡元簡麒湖莊之句",
        "id": "52fec0ea-8a98-46a9-9646-1eec0ae07fe5"
    },
    {
        "author": "曹彥約",
        "paragraphs": [
            "翻雲覆雨紛輕薄，萬瑞不如三白樂。",
            "歲事相關國重輕，天意亦知人忖度。",
            "前年不雨旱爲祟，今年不旱螟爲惡。",
            "造物與人著力深，一飽年來何落落。",
            "宜春先生古君子，撐腸萬卷一丘壑。",
            "吟哦乍擬柳飛絮，感慨相輝花有萼。",
            "商量雪意馳一騎，改變天容翔萬鶴。",
            "翻思五十乾道年，是非一律無今昨。",
            "日月逝矣幾豐耗，人物眇然增索寞。",
            "吹箎寡唱氣欲竭，陟屺何心淚猶閣。",
            "再拜珠璣卜來歲，十襲藏之富囊橐。"
        ],
        "title": "大雪感懷",
        "id": "0f5bce24-5c75-4c15-b609-552156da61c0"
    },
    {
        "author": "曹彥約",
        "paragraphs": [
            "三農一命如紙薄，已定蓋藏猶不樂。",
            "年來慳雪意如何，摶空歲事堪隃度。",
            "新誇兩白已呈祥，數日天工還作惡。",
            "栽培玉屑界瓊田，指顧同雲藏碧落。",
            "萬象改容龍戰野，滿船空載魚縱壑。",
            "詩才喚起金閨人，坡上傳香梅綴萼。",
            "明當改選歲又稔，揚州騎得纏腰鶴。",
            "家有靈光獨巋然，事感鴒原驚已昨。",
            "豈無他人和者寡，不有阿咸幾落寞。",
            "關心不見九華樓，舊遊莫歎登雲閣。",
            "與我新詩字字奇，珠玉盈懷分陸橐。"
        ],
        "title": "季直經幹喜得三白次師繹韻見餉走筆奉和",
        "id": "6920ae56-537f-4a07-9dbf-843d93b8ff1c"
    },
    {
        "author": "曹彥約",
        "paragraphs": [
            "拖船鳥驚獸駭奔，追夫雷動雲作屯。",
            "前日生辰使者去，賀正又出丹陽門。",
            "欲上未上軍人馬，似響不響縣官喏。",
            "窮冬閘閉水不行，深夜火明山欲赭。",
            "尚書太尉傳語來，夫船未足官須催。",
            "敵使三節能幾耳，客載萬舸何爲哉。",
            "甘心事仇誰作俑，恥不自羞猶慫慂。",
            "古來秦禍不須胡，蒙恬斥外斯高寵。"
        ],
        "title": "陪使者護客晚發京口",
        "id": "c21f4181-6df9-40e5-bd48-178532dd0273"
    },
    {
        "author": "曹彥約",
        "paragraphs": [
            "華顛淡色催人老，造化無功春不早。",
            "翰林風月恣推排，萬馬一空三峽倒。",
            "冷暖從渠入世情，孤真爲我參幽抱。",
            "單于未覺鼎鼐催，不與人間障煩惱。"
        ],
        "title": "次韻李晦父炎早梅",
        "id": "8b7ee420-1b3b-4e2c-b756-7d35d72a755b"
    },
    {
        "author": "曹彥約",
        "paragraphs": [
            "詩來格律辭皆老，却恨有磚拋不早。",
            "只因清興與花同，千詠昔聞今健倒。",
            "君家裝額要冰肌，我圃耐寒誇合抱。",
            "秀色孤根各自宜，玉堂茅舍俱相惱。"
        ],
        "title": "交代趙從之善石見和次韻奉答",
        "id": "3307f124-e4e0-40e4-aeee-5d2ec575db95"
    },
    {
        "author": "曹彥約",
        "paragraphs": [
            "水邊籬落西湖老，結伴寒標歸計早。",
            "月昏香動幅巾時，鐵石廣平猶壓倒。",
            "新來昌谷闢藩牆，密花疎榦添環抱。",
            "等閒詩酒奉周旋，何似文書頻苦惱。"
        ],
        "tags": [
            "西湖"
        ],
        "title": "有懷昌谷老梅再次晦父韻兼贈仲元弟",
        "id": "6623cf2f-22ce-4ebe-97d0-bc005167708e"
    },
    {
        "author": "曹彥約",
        "paragraphs": [
            "山水遶青鑪鞴紅，花開絮亂春欲空。",
            "太白酌酒塵世外，小舟蕩槳農事中。",
            "築堤溉田十里同，居民舉手稱蕭公。",
            "蕭公有惠何時窮，十里穮蔉無凶豐。"
        ],
        "title": "泛舟蕭公陂",
        "id": "bfb3a0ec-06f1-4e47-88b1-c0dd803a04ba"
    },
    {
        "author": "曹彥約",
        "paragraphs": [
            "照眼石榴裙褶紅，回頭浪蘂隨春空。",
            "春歸湓浦風塵外，詩到淮南烟雨中。",
            "護田將綠一水同，造化奪巧非天公。",
            "錦囊不盡思無窮，我欲從之歌元豐。"
        ],
        "title": "景仁寄和蕭公陂詩次其韻",
        "id": "c7faf007-7220-4c16-829e-4738737d672e"
    },
    {
        "author": "曹彥約",
        "paragraphs": [
            "南州佳人號秀英，竊弄毛頴親儒生。",
            "解衣傍若無我輩，疎梅矮竹真天成。",
            "公主朝粧弄眉墨，誤作鉛華污宮額。",
            "此君劍器藏鋒鋩，張顛幻出公孫娘。",
            "我來忽見驚心目，張八何生魏何熟。",
            "酒酣耳熱且勿喧，爲我慇懃寫雙幅。"
        ],
        "title": "方南康席上觀贛妓秀英作墨梅竹",
        "id": "6ef80a27-9284-4184-9d58-0cb0eeba1e66"
    },
    {
        "author": "曹彥約",
        "paragraphs": [
            "重湖鏡展心生凉，五老壁立背負芒。",
            "中間只作如許屋，一觀雖小意堂堂。",
            "書生相業綫不絕，故侯墨妙燈不滅。",
            "與山三好孰四之，畢萬有孫胸次闊。",
            "拋梁不須偉兒郎，黄雲高舉天頡頏。",
            "從龍作霖皆是物，邇來一足飛商羊。"
        ],
        "title": "次韻魏君寶光黄雲觀古風",
        "id": "92cd9757-ae77-401c-91d4-c1b3e7cbcd72"
    },
    {
        "author": "曹彥約",
        "paragraphs": [
            "三峽移名澗響空，中著一橋如飲虹。",
            "旁連濺瀑龍所宮，謂佛有力真冥濛。",
            "非造物意無禹功，一綫偶達成巨谼。",
            "可怪一律人聵聾，助桀唱和更撞舂。",
            "或者誤信晨暮鐘，萬有一幸相際逢。",
            "吾儒自有名教蹤，壁立萬古澗底松。",
            "異端瑣細秋後蛩，一物不格皆妄庸。",
            "誰知健者此山中，樸實可亂田舍翁。",
            "出郊小隊不妨農，黄巖意與考亭通。",
            "長養此道如種穜，駿發爾私雨我公，穮蔉雖饉亦有豐。",
            "常行萬世無汙隆，行健不息人中龍。",
            "不妨更擊白鹿鼓，扣之大小皆舂容。"
        ],
        "title": "次韻趙使君師夏謁白鹿遊棲賢長句",
        "id": "c2d0f933-4b7f-4c83-b09b-10b31030edfb"
    },
    {
        "author": "曹彥約",
        "paragraphs": [
            "徐步移斑杖，登臨意惘然。",
            "雲霄遺暑濕，樓閤倚山巔。",
            "薄劣慚真隠，虛空不離禪。",
            "我生無倚著，自有一山川。"
        ],
        "title": "同景輔登樓約集少陵句  其一",
        "id": "7d3405a0-7335-426e-b4b0-6a2a12c5f3d3"
    },
    {
        "author": "曹彥約",
        "paragraphs": [
            "開闢當天險，分明在眼前。",
            "野橋齊度馬，森木亂鳴蟬。",
            "稠疊多幽事，凄凉憶去年。",
            "何時一樽酒，恣意向江天。"
        ],
        "title": "同景輔登樓約集少陵句  其二",
        "id": "432d58f9-3a4c-470d-859f-eebe01d6ab92"
    },
    {
        "author": "曹彥約",
        "paragraphs": [
            "宦路今如此，親闈望已深。",
            "是誰門戶責，慰我父兄心。",
            "鏡裏休頻看，杯中但淺斟。",
            "前賢官業處，端的要追尋。"
        ],
        "title": "送十三郎赴尉漢陽二首  其一",
        "id": "c54abb7d-5d8e-498a-9f04-fa7755fe5d54"
    },
    {
        "author": "曹彥約",
        "paragraphs": [
            "此地關情久，淳龐好士民。",
            "向來同患難，今歷幾秋春。",
            "綵棒迎新尉，綈袍說舊人。",
            "爲言昌谷老，寄語益相親。"
        ],
        "title": "送十三郎赴尉漢陽二首  其二",
        "id": "0d7e39cc-4ee4-4caa-99c4-9fc1ac0aa3cb"
    },
    {
        "author": "曹彥約",
        "paragraphs": [
            "奉行三尺令，問訊十分春。",
            "雞犬柴門曉，牛羊草徑新。",
            "遠投雙嶺寺，頻見耦耕人。",
            "我亦江南客，爲農頗識真。"
        ],
        "title": "出郊偶成呈府判知縣三丈二首  其一",
        "id": "97f14fb8-d1c8-42b6-b213-ee933c19d196"
    },
    {
        "author": "曹彥約",
        "paragraphs": [
            "去郭喧囂遠，空江氣象寬。",
            "柳舒含絮媚，梅褪著枝酸。",
            "物外登山好，公餘盡日歡。",
            "歸遲應犯夜，暝色占江干。"
        ],
        "title": "出郊偶成呈府判知縣三丈二首  其二",
        "id": "da1b3c63-d50d-4fab-801b-618bc602b1f7"
    },
    {
        "author": "曹彥約",
        "paragraphs": [
            "久謂熱當雨，茲來歸近家。",
            "露寒遲應節，天變勇飛沙。",
            "甕白應浮酒，籬黄可著花。",
            "一江三十里，直欲問仙槎。"
        ],
        "title": "寒露日阻風雨左里詩",
        "id": "94e0f918-3c95-4810-a8f5-8696f71580af"
    },
    {
        "author": "曹彥約",
        "paragraphs": [
            "聞道江西使，賓筵隕德星。",
            "失聲歸士友，短氣動朝廷。",
            "屢選非無意，遲行若有靈。",
            "忍令清燕處，我輩尚談經。"
        ],
        "title": "親友馮儀之運幹挽章三首  其一",
        "id": "30b7a821-e67b-4ea9-8b1a-6951bf3ea31d"
    },
    {
        "author": "曹彥約",
        "paragraphs": [
            "有學關時用，無心與物馳。",
            "已稱黄髮老，猶似綵衣時。",
            "世道空機穽，襟期自坦夷。",
            "只今風月夜，猶足想清規。"
        ],
        "title": "親友馮儀之運幹挽章三首  其二",
        "id": "dbfcae89-b796-4210-93dc-ec117cfba05e"
    },
    {
        "author": "曹彥約",
        "paragraphs": [
            "子也吾嘗友，天乎獨異渠。",
            "仕無通籍祿，家有厚齋書。",
            "講說來匡鼎，風騷藉子虛。",
            "爭榮森竇桂，訓不負蕃畬。"
        ],
        "title": "親友馮儀之運幹挽章三首  其三",
        "id": "0da3227e-190b-4952-a5eb-91b29bc7a482"
    },
    {
        "author": "曹彥約",
        "paragraphs": [
            "風流江左後，今不愧諸王。",
            "弓冶儒非誤，衣冠晚見償。",
            "當時獨立處，千載狀元鄉。",
            "天定常如此，三槐有二郎。"
        ],
        "title": "挽致政朝散王大夫章二首  其一",
        "id": "59eeb19d-ae47-43c1-98cc-3ea7696ff33e"
    },
    {
        "author": "曹彥約",
        "paragraphs": [
            "子貴人間有，親難及盛年。",
            "出藩先使節，入從冠經筵。",
            "問政承顔日，歸鄉屬纊前。",
            "誰能碑有道，還合傳先賢。"
        ],
        "title": "挽致政朝散王大夫章二首  其二",
        "id": "3508dc79-ce05-4e5b-bfd8-12c83e85b034"
    },
    {
        "author": "曹彥約",
        "paragraphs": [
            "用盡文章力，多馳剸撥聲。",
            "一朝歸禁近，再歲即鈞衡。",
            "遇合功名迫，哀榮日月傾。",
            "鹽梅空有志，縮手未調羹。"
        ],
        "title": "同知樞密程公挽章二首  其一",
        "id": "84d1f63a-44c0-45b5-9f9e-9d22b4b2a413"
    },
    {
        "author": "曹彥約",
        "paragraphs": [
            "憶昔都城會，論交戊午班。",
            "故書雖絕迹，晚景自貪閒。",
            "契闊形骸外，參差出處間。",
            "重來風作惡，黯淡寶蓮山。"
        ],
        "title": "同知樞密程公挽章二首  其二",
        "id": "4b4032f8-ae3e-4f66-9bba-a2ef8a405720"
    },
    {
        "author": "曹彥約",
        "paragraphs": [
            "舊說乘驄老，新來衣繡人。",
            "眷方隆嗣聖，世已厭成均。",
            "景晚遲鵷序，邊秋憶虎臣。",
            "家聲傳慶曆，忠惠豈前身。"
        ],
        "title": "挽蔡祭酒詩二首  其一",
        "id": "5642e6da-7820-4f54-a9d3-3fa2db8303ad"
    },
    {
        "author": "曹彥約",
        "paragraphs": [
            "昔締金昆好，慈恩有舊題。",
            "及今如社燕，與子共朝雞。",
            "未見星常北，相逢日易西。",
            "定應湖上路，塞色黯招提。"
        ],
        "title": "挽蔡祭酒詩二首  其二",
        "id": "c2306e8c-ab7a-46de-b774-a0ccf9e31c0b"
    },
    {
        "author": "曹彥約",
        "paragraphs": [
            "客久囂塵外，冬深驛舍前。",
            "亂山寬處日，野水暮時烟。",
            "契分新篘酒，生涯舊物氈。",
            "悠然歸興動，依約探梅天。"
        ],
        "title": "宿蘇坊",
        "id": "97e8f513-3b39-4ba9-aede-90dd20822854"
    },
    {
        "author": "曹彥約",
        "paragraphs": [
            "結屋明經好，經明身欲修。",
            "平生倉廩實，不爲稻粱謀。",
            "宦路門方盛，容臺志已酬。",
            "莫言餘八袠，猶欠少遲留。"
        ],
        "title": "致政檢法牛公挽章三首  其一",
        "id": "a40de379-606b-4b18-938d-8d4b26fea7b8"
    },
    {
        "author": "曹彥約",
        "paragraphs": [
            "瘠甚都昌境，民無晚種田。",
            "樂輸雖欲速，乞糴最堪憐。",
            "帥閫施長技，王人改舊弦。",
            "本原誰任責，陰德至今傳。"
        ],
        "title": "致政檢法牛公挽章三首  其二",
        "id": "9872d7c1-6a54-4ce3-94cf-356e3c2f59a3"
    },
    {
        "author": "曹彥約",
        "paragraphs": [
            "門戶關州縣，交游及弟昆。",
            "每於尊俎後，窺見典刑存。",
            "豈不昏姻重，常疎藥石言。",
            "矧聞丹旐發，心緒正沄沄。"
        ],
        "title": "致政檢法牛公挽章三首  其三",
        "id": "a0da48bf-79e4-40a4-99f4-8f77946bb667"
    },
    {
        "author": "曹彥約",
        "paragraphs": [
            "廣厦仍炎熱，疎慵疾病中。",
            "賦詩當夏日，鼓棹近南風。",
            "自覺塵氛少，依然樂事同。",
            "夜來憑眺處，明月隠牆東。"
        ],
        "title": "夏日漫興",
        "id": "9ceb7ab3-0f87-4550-b538-c6e2a8a3ca3d"
    },
    {
        "author": "曹彥約",
        "paragraphs": [
            "出門能幾里，風雪故相隨。",
            "新歲自有巧，舊寒猶絕癡。",
            "自天藏瓦礫，與客照鬚眉。",
            "甲冷殊關念，豐年却在茲。"
        ],
        "title": "龍會遇雪",
        "id": "b173dc73-6019-4c25-93b3-e3f4d4eb419e"
    },
    {
        "author": "曹彥約",
        "paragraphs": [
            "梅容慘不競，鳥語噤無聲。",
            "二月朔已告，三日春當分。",
            "寒餘凌暖律，雪後更同雲。",
            "但恐嚴凝誤，陽和欲奏勳。"
        ],
        "title": "中和後一日吳門阻雪距春分纔三日",
        "id": "b1513fb1-d994-419d-ba55-3f6d9f2c3cfb"
    },
    {
        "author": "曹彥約",
        "paragraphs": [
            "別後蓬丘老，分盃歲又闌。",
            "髮因求道白，心但濟時丹。",
            "瘧鬼三秋熱，河魚六月寒。",
            "不圖梅影夜，對榻共平安。"
        ],
        "title": "桂陽走筆呈以道",
        "id": "b06ab6b6-1e8d-4f59-81a7-bf6076983a82"
    },
    {
        "author": "曹彥約",
        "paragraphs": [
            "幸自居家樂，何須遣信來。",
            "聲聞先隕穫，書至尚驚猜。",
            "問僕心方定，開緘色漸回。",
            "寄言重九日，掃凈玉京臺。"
        ],
        "title": "龍游道中得家信",
        "id": "02ef12ca-904d-40ac-bb4d-3c4c3d584d3a"
    },
    {
        "author": "曹彥約",
        "paragraphs": [
            "降敵知無日，和戎事已休。",
            "百年艱國步，九世憶家讎。",
            "獲蔡馳新捷，收京有定謀。",
            "可無蜂蠆慮，馬健更防秋。"
        ],
        "title": "聞官軍收復新息",
        "id": "dfc52598-f556-492e-a231-0a8567434cb6"
    },
    {
        "author": "曹彥約",
        "paragraphs": [
            "湓浦經從後，淮壖欲到時。",
            "江山春自改，風雨日相隨。",
            "泥滑禽猶訴，崖懸馬欲疑。",
            "解鞍聊間息，造物本無私。"
        ],
        "title": "再至淮南",
        "id": "665ca209-37f5-493e-a52d-a09cff969d36"
    },
    {
        "author": "曹彥約",
        "paragraphs": [
            "惠養無他務，廉勤以自持。",
            "能寬三邑責，不爲一州私。",
            "逮此來歸日，還如始至時。",
            "士民難借寇，唯有召棠思。"
        ],
        "title": "書彭仲誠詩卷後",
        "id": "ed2fc098-cc2a-4e0b-a400-0c7282874686"
    },
    {
        "author": "曹彥約",
        "paragraphs": [
            "舒郡驚冬節，吳門憶歲時。",
            "天寒城閉早，凍合水行遲。",
            "再拜爲兄壽，同聲念母慈。",
            "窮年終是客，至日始題詩。"
        ],
        "title": "冬至留滯舒州有懷歲旦泊舟平江門外",
        "id": "9c38d237-83db-4fae-8a5d-6a656d589e26"
    },
    {
        "author": "曹彥約",
        "paragraphs": [
            "忽忽弄明珠，紛紛擁塞酥。",
            "都忘春老大，復作冷工夫。",
            "甲拆遲先達，芳菲約後圖。",
            "興來還興盡，呵手復須臾。"
        ],
        "title": "驚蟄後雪訪徐孟堅不遇坐待甚久",
        "id": "f36abb53-0f5b-41fb-82e6-07a6e5afe593"
    },
    {
        "author": "曹彥約",
        "paragraphs": [
            "遲爾停車久，偷生恐未然。",
            "皇威三令後，民瘼萬端前。",
            "貔虎煙塵地，猩鼯雨霧天。",
            "監官有老眼，巢幕暫狂顛。"
        ],
        "title": "遣將追賊何公橋",
        "id": "88062e0c-d93c-4be8-9d2a-484b1a7bd762"
    },
    {
        "author": "曹彥約",
        "paragraphs": [
            "乃有詩如此，清新思湧泉。",
            "夤緣塵外景，發露性中天。",
            "舊事驚陳迹，新功喜盛年。",
            "當流欹枕處，醒得困時眠。"
        ],
        "title": "子敬作詩已久不以見示忽出一卷共有四十字乃相陪避暑三峽橋之作戲次其韻",
        "id": "3526ba12-ef90-49a7-b6d5-e3c40a8b6ff3"
    },
    {
        "author": "曹彥約",
        "paragraphs": [
            "入幕曾霑祿，之官始問津。",
            "邊城甘冷淡，世路識艱辛。",
            "責重杯柈省，公餘簡冊頻。",
            "先人清白意，百世尚書紳。"
        ],
        "title": "二郎之官房陵作五言唐律兩章送之  其一",
        "id": "0e1f8243-d635-4b71-a72d-ea180727478e"
    },
    {
        "author": "曹彥約",
        "paragraphs": [
            "制閫今梁棟，霜臺昔範模。",
            "近書先問汝，遠念早寬吾。",
            "衆論宜遷木，官常合守株。",
            "房陵有佳處，穩穩問征涂。"
        ],
        "title": "二郎之官房陵作五言唐律兩章送之  其二",
        "id": "dbf64ae6-2bb7-4c6b-aec6-ab17ab807223"
    },
    {
        "author": "曹彥約",
        "paragraphs": [
            "玉版初參後，桄榔半醉中。",
            "誰知三里外，有此五人同。",
            "移座淋頭雨，開窗拂坐風。",
            "明朝公事了，假道訪虞公。"
        ],
        "title": "虞司理留同官麵飯",
        "id": "93047c4d-b9a2-406c-b039-304c6c3d086a"
    },
    {
        "author": "曹彥約",
        "paragraphs": [
            "路出豐城縣，籃輿了夕陽。",
            "何人共列坐，勝事憶流觴。",
            "帝里衣冠近，家山念慮長。",
            "慇懃樓下水，今夜到吾鄉。"
        ],
        "title": "上巳日舍舟豐城",
        "id": "7b66cd05-0b87-414f-8b5a-b3fe17a910fc"
    },
    {
        "author": "曹彥約",
        "paragraphs": [
            "風日倚餘勇，扶春不自由。",
            "在家曾半面，隨我到他州。",
            "絮後酴醾約，鶑前杜宇愁。",
            "新來無吏責，蕭散更何求。"
        ],
        "title": "蕭散",
        "id": "1573fae5-206d-4895-b881-836ccdac26a7"
    },
    {
        "author": "曹彥約",
        "paragraphs": [
            "天上瓊林會，人間瑞物圖。",
            "山藏真面目，地湧巧工夫。",
            "領客驚閭巷，携家窘僕奴。",
            "却思邊戍地，著鐵更彎弧。"
        ],
        "title": "雪中領客湖莊",
        "id": "e19fd8bb-e87b-444c-bd8e-ad673065e4df"
    },
    {
        "author": "曹彥約",
        "paragraphs": [
            "泥濘政如許，出門安所之。",
            "龍公無倦日，老子有閒時。",
            "適意家常酒，忘懷獨自棋。",
            "困來饒一睡，百慮本何思。"
        ],
        "title": "連雨坐湖莊",
        "id": "ff3f27bc-d47b-4fdc-a19d-a621f53b4b87"
    },
    {
        "author": "曹彥約",
        "paragraphs": [
            "問訊湖莊事，經年意若何。",
            "爲渠魂入夢，老我鬢添皤。",
            "雪霽春應好，山明水漸多。",
            "遣兒徵僕役，除道莫蹉跎。"
        ],
        "title": "春問湖莊",
        "id": "168c169f-a978-4dc7-b965-b8e86162889e"
    },
    {
        "author": "曹彥約",
        "paragraphs": [
            "去郭不三里，將家踰十年。",
            "轉添身散誕，况乃足蹁躚。",
            "九疊春宜老，羣芳晚更妍。",
            "得閒無一事，倚杖看鞦韆。"
        ],
        "title": "深春挈家下湖莊  其一",
        "id": "525c8e21-ec39-4e7b-82a5-e1bec1e93c55"
    },
    {
        "author": "曹彥約",
        "paragraphs": [
            "我生聊自樂，人意適相隨。",
            "郊外有行處，春中無倦時。",
            "雖知攀折苦，未覺燕游衰。",
            "更欲添桃李，初心不在茲。"
        ],
        "title": "深春挈家下湖莊  其二",
        "id": "290f0592-ddb8-4d82-99a0-bf7da7b08fe2"
    },
    {
        "author": "曹彥約",
        "paragraphs": [
            "願學言詩賜，降心識字雄。",
            "絕塵嗟莫及，雅趣喜相同。",
            "任性天憐老，貪閒鬼笑窮。",
            "可堪香火分，誤入武陵中。"
        ],
        "title": "師繹題宮姊夫惠示湖莊佳句輒次韻  其一",
        "id": "0d12421c-ca50-466f-9f62-ca78bdda375f"
    },
    {
        "author": "曹彥約",
        "paragraphs": [
            "車馬喧人境，茅茨棄道旁。",
            "無心天外得，有玉匵中藏。",
            "領略煩詩將，勾收入醉鄉。",
            "會從盤谷老，野處日徜徉。"
        ],
        "title": "師繹題宮姊夫惠示湖莊佳句輒次韻  其二",
        "id": "d3e44810-f8e4-44e9-a07d-ebf6dfbb5e63"
    },
    {
        "author": "曹彥約",
        "paragraphs": [
            "萬頃蒼茫外，三年種植初。",
            "路回深吠犬，藻密暗遊鱼。",
            "舊酒春同盎，新茶雪不如。",
            "稍修遺老傳，忘答故人書。"
        ],
        "title": "湖莊雜詩  其一",
        "id": "7d397ef8-8e2c-49d8-be54-3d1672d1a623"
    },
    {
        "author": "曹彥約",
        "paragraphs": [
            "野水平湖闊，雲山疊嶂深。",
            "一溪橫驛道，兩岸挾神林。",
            "亂石通人迹，孤舟繫客心。",
            "幾年茅葦地，松檜已侵尋。"
        ],
        "title": "湖莊雜詩  其二",
        "id": "0d7f17dd-37bc-48b5-baa9-29b3d9865043"
    },
    {
        "author": "曹彥約",
        "paragraphs": [
            "發廩寧憂歲，防邊不待秋。",
            "古來漢循吏，今說李成州。",
            "勁氣橫關隴，神光射斗牛。",
            "竹林天下士，一第可無求。"
        ],
        "title": "故邕管安撫李思永挽章三首  其一",
        "id": "a136c09a-4751-4068-96cc-ea046c4365c8"
    },
    {
        "author": "曹彥約",
        "paragraphs": [
            "義利明千古，躬行勇不疑。",
            "澗瀍窮正脈，張陸是吾師。",
            "仕與儒先會，官從黨論卑。",
            "所施纔一障，聲聞徹華夷。"
        ],
        "title": "故邕管安撫李思永挽章三首  其二",
        "id": "24b6f1ba-3ba6-4f19-b713-4b19df7de386"
    },
    {
        "author": "曹彥約",
        "paragraphs": [
            "念昔浮湘樂，論交一世豪。",
            "味同江左右，人忘品卑高。",
            "庇我渠渠屋，關心戀戀袍。",
            "延津龍化後，流水但空號。"
        ],
        "title": "故邕管安撫李思永挽章三首  其三",
        "id": "32af21a4-851c-4d25-958f-d1693cc0eeab"
    },
    {
        "author": "曹彥約",
        "paragraphs": [
            "天與容臺掾，田園早得歸。",
            "盃中寧有影，海上息忘機。",
            "世路閒身好，人生靜者稀。",
            "更於蘐草處，靜看老萊衣。"
        ],
        "title": "和趙振文太社郵筒遠寄",
        "id": "267253ad-3f13-4bde-ac4c-3895921ad867"
    },
    {
        "author": "曹彥約",
        "paragraphs": [
            "受氏推玄女，來嬪得召南。",
            "躬行其誡七，禮盡所從三。",
            "孝養衣皆綵，權輿色已藍。",
            "霜風吟木末，哀怨不能堪。"
        ],
        "title": "陳氏夫人挽章",
        "id": "bc217cbc-182a-4f9e-ae2b-d42215b81896"
    },
    {
        "author": "曹彥約",
        "paragraphs": [
            "久入功名會，新携辟召書。",
            "忠勤曾策勵，奮迅此權輿。",
            "當路心知己，長城指望渠。",
            "只將真實地，持守足安居。"
        ],
        "title": "送以道赴漢東兵官因呈繡使吳勝之同年兼簡李伯行檢法許定夫軍使三首  其一",
        "id": "835e1cbf-7dc3-41c6-a2d2-fb031ebef73e"
    },
    {
        "author": "曹彥約",
        "paragraphs": [
            "仗斧暴公子，酌泉吳隠之。",
            "斯人未易得，於我最相知。",
            "見義爲常勇，求賢信不疑。",
            "典刑今在此，此去有餘師。"
        ],
        "title": "送以道赴漢東兵官因呈繡使吳勝之同年兼簡李伯行檢法許定夫軍使三首  其二",
        "id": "7c05ba07-93ed-4be3-8769-a35fdb2ee5eb"
    },
    {
        "author": "曹彥約",
        "paragraphs": [
            "李許相從久，時方混武文。",
            "議刑新幕府，保塞舊將軍。",
            "二士俱人物，三賢更主君。",
            "春蘭秋菊意，他日共風雲。"
        ],
        "title": "送以道赴漢東兵官因呈繡使吳勝之同年兼簡李伯行檢法許定夫軍使三首  其三",
        "id": "be51bdd4-e982-43e4-a4df-881e45063ef0"
    },
    {
        "author": "曹彥約",
        "paragraphs": [
            "殄瘁連鄉黨，凋零及老成。",
            "玉亡修水秀，星掩壽沙明。",
            "不上論思直，空餘餽饟名。",
            "蓋棺隆眷在，論譔見哀榮。"
        ],
        "title": "祕閣修撰雷文卿挽章二首  其一",
        "id": "fbc3ac4e-56ad-4231-b987-5a9307a542f1"
    },
    {
        "author": "曹彥約",
        "paragraphs": [
            "訪我鳴琴日，聞公吐屑言。",
            "循良臨武政，忠憤大奚冤。",
            "厥後依英簜，新來近達尊。",
            "却歸桑梓路，忍對建昌門。"
        ],
        "title": "祕閣修撰雷文卿挽章二首  其二",
        "id": "748343f2-6a27-4cf6-819c-887c0a2fe444"
    },
    {
        "author": "曹彥約",
        "paragraphs": [
            "閫制恩威足，邊防戍守牢。",
            "政平多暇日，民費絕秋毫。",
            "豹尾天光近，螭頭地勢高。",
            "孰令黄石水，旦旦只空號。"
        ],
        "title": "右史殿撰吳之平挽章二首  其一",
        "id": "ebc4f162-e8ea-4908-ba56-46606a1246ac"
    },
    {
        "author": "曹彥約",
        "paragraphs": [
            "生長均江左，游從集豫章。",
            "官曹推掃溉，人望極軒昂。",
            "讜論暌違後，休聲涕淚傍。",
            "鳳池綸綍手，揮翰發幽光。"
        ],
        "title": "右史殿撰吳之平挽章二首  其二",
        "id": "92cbd763-07af-4a37-a612-943034c3419b"
    },
    {
        "author": "曹彥約",
        "paragraphs": [
            "四戒從誰得，忠勤與孝廉。",
            "本原來簡冊，膏潤到閭閻。",
            "仕久機鋒熟，時來智慮添。",
            "平生真售用，家法有森嚴。"
        ],
        "title": "故殿撰修史李舍人挽章二首  其一",
        "id": "dab21a9f-8961-4de0-94a7-0a79825a35be"
    },
    {
        "author": "曹彥約",
        "paragraphs": [
            "丁未慈恩盛，從容最後來。",
            "一從辭墨綬，三徙入鳥臺。",
            "記動時方好，持衡去不回。",
            "恩榮頻出綍，晚遇有餘哀。"
        ],
        "title": "故殿撰修史李舍人挽章二首  其二",
        "id": "13ae0f7d-70e4-4e90-ad0a-4d2fd1839343"
    },
    {
        "author": "曹彥約",
        "paragraphs": [
            "問俗周方國，推賢漢吏師。",
            "立朝天有喜，仗節玉無疵。",
            "得自南軒學，親承北面師。",
            "更無工部句，可繼八哀詩。"
        ],
        "title": "故福建提刑鍾編修挽章二首  其一",
        "id": "984d4592-6771-47d9-b8a3-9ee32c202f54"
    },
    {
        "author": "曹彥約",
        "paragraphs": [
            "江漢迎歸客，瀟湘問故人。",
            "錦衣新炫晝，繡使近行春。",
            "坐對長沙酒，空傷夜雨神。",
            "南樓風月下，霏屑易成塵。"
        ],
        "title": "故福建提刑鍾編修挽章二首  其二",
        "id": "b6336766-8dcf-4cf5-92de-be309279b251"
    },
    {
        "author": "曹彥約",
        "paragraphs": [
            "講學聲名早，飛騰藹士林。",
            "九重嗟見晚，諸老願交深。",
            "時有亨嘉會，天無平治心。",
            "每於當用處，梁父又重吟。"
        ],
        "title": "薛端明挽章三首  其一",
        "id": "42a1b8bb-2b75-4815-b93e-61ad569a1f67"
    },
    {
        "author": "曹彥約",
        "paragraphs": [
            "諫諍嚴凝地，論思咫尺天。",
            "直弦宜問俗，曲突却臨邊。",
            "儒道終期用，皇威可得宣。",
            "視儀雖兩地，難到玉階前。"
        ],
        "title": "薛端明挽章三首  其二",
        "id": "f7101fab-cf72-4afb-932b-bcadcc3d6482"
    },
    {
        "author": "曹彥約",
        "paragraphs": [
            "客本何爲者，逢公幕府開。",
            "兵間雖有志，度外本非才。",
            "流水音何在，高風首屢迴。",
            "只今巖石望，寧忍泰山頹。"
        ],
        "tags": [
            "泰山"
        ],
        "title": "薛端明挽章三首  其三",
        "id": "4fe5be13-bb2b-4332-a159-b89ed3c81041"
    },
    {
        "author": "曹彥約",
        "paragraphs": [
            "惠國垂芳久，瀘南錫第初。",
            "詩書今有此，衣鉢正關渠。",
            "業大喧朝野，儒酸羨里閭。",
            "只言三桂盛，五桂尚權輿。"
        ],
        "title": "故殿撰侍郎趙公挽章三首  其一",
        "id": "adc0e9bd-47e5-4569-814a-63aa38aef4b1"
    },
    {
        "author": "曹彥約",
        "paragraphs": [
            "邊鎖求良牧，京華倚重臣。",
            "撫摩中有備，發擿靜無塵。",
            "效著龍顔動，班疑豹尾真。",
            "訃聞遺憾見，進秩有明綸。"
        ],
        "title": "故殿撰侍郎趙公挽章三首  其二",
        "id": "13a8b29a-d0b2-43e2-93ca-94827df23a3a"
    },
    {
        "author": "曹彥約",
        "paragraphs": [
            "早歲燈窗密，中年宦海遥。",
            "相看嗟落寞，晚復共漁樵。",
            "已矣耆英會，居然一葉凋。",
            "豈無朋友念，人物歎公朝。"
        ],
        "title": "故殿撰侍郎趙公挽章三首  其三",
        "id": "4c550e4d-a597-40ba-bc88-543fe3190185"
    },
    {
        "author": "曹彥約",
        "paragraphs": [
            "早際龍光渥，中更貝錦傷。",
            "升沈關運數，變故識忠良。",
            "天定當持國，時來倚幹方。",
            "至今羊叔子，名繞峴山傍。"
        ],
        "title": "後溪先生劉閣學挽章三首  其一",
        "id": "fe32b356-a6d8-4488-bd61-9714d16f8bf6"
    },
    {
        "author": "曹彥約",
        "paragraphs": [
            "任重行吾道，憂心屬鉅公。",
            "三朝千載遇，一代數人中。",
            "筆健心猶壯，名高晚更穹。",
            "差肩誰許似，八秩有初終。"
        ],
        "title": "後溪先生劉閣學挽章三首  其二",
        "id": "ee80a98d-b1f1-4396-8163-859221627b4a"
    },
    {
        "author": "曹彥約",
        "paragraphs": [
            "憶奉巴西燕，工歌到鹿鳴。",
            "西清多學士，南省舊門生。",
            "屬耳靈光在，驚心砥柱傾。",
            "湖莊空望眼，讀記若爲情。"
        ],
        "title": "後溪先生劉閣學挽章三首  其三",
        "id": "8a14af7b-665c-4a53-a51c-d68259af2c4f"
    },
    {
        "author": "曹彥約",
        "paragraphs": [
            "華顯世儒業，循良今吏師。",
            "未應州縣薄，能簡廟堂知。",
            "沃轡歌周雅，含香問漢儀。",
            "經綸殊未展，曛景迫崦嵫。"
        ],
        "title": "總領戶部楊公挽詩  其一",
        "id": "1e3f7ddd-cff8-4558-8b85-ace73d40998f"
    },
    {
        "author": "曹彥約",
        "paragraphs": [
            "赬尾勞民久，青天轉粟艱。",
            "三年流馬運，一笑狎鷗閒。",
            "天遠才多阨，功深報肯慳。",
            "勒銘周伏柱，何恨掩丘山。"
        ],
        "title": "總領戶部楊公挽詩  其二",
        "id": "b397e566-a73f-4ae6-ba56-53121ef05e32"
    },
    {
        "author": "曹彥約",
        "paragraphs": [
            "二昆同唱第，短世不堪言。",
            "生晚欣親炙，謙撝過撫存。",
            "里門重擁篲，秀野祇空園。",
            "零落西歸藁，誰能作九原。"
        ],
        "title": "總領戶部楊公挽詩  其三",
        "id": "e0e78bc4-8b09-4525-a082-fa652ae37220"
    },
    {
        "author": "曹彥約",
        "paragraphs": [
            "國是歸宗相，儒科看嫡傳。",
            "與時常落落，持論極拳拳。",
            "柄用無韓范，師承有澗瀍。",
            "衣冠何足論，父子世稱賢。"
        ],
        "title": "故經略華文趙郎中崇憲挽章三首  其一",
        "id": "662dd1fb-a606-4453-a175-ebc37a5b2cf5"
    },
    {
        "author": "曹彥約",
        "paragraphs": [
            "出處權輕重，幾微見老成。",
            "我官渾漫浪，公道要分明。",
            "忠定名先正，奸諛魄自驚。",
            "翻思元祐事，千古欠哀榮。"
        ],
        "title": "故經略華文趙郎中崇憲挽章三首  其二",
        "id": "b38d19c2-bc48-40bf-a029-6b7fab03bdd5"
    },
    {
        "author": "曹彥約",
        "paragraphs": [
            "世路平平好，民庸處處高。",
            "入朝寧却步，及物自忘勞。",
            "係望人宗主，爲儀國羽毛。",
            "修文纔下壽，天亦負英豪。"
        ],
        "title": "故經略華文趙郎中崇憲挽章三首  其三",
        "id": "df2b04a6-5c39-49d2-9ad0-f38423e86236"
    },
    {
        "author": "曹彥約",
        "paragraphs": [
            "百六消氛霧，東南立際蟠。",
            "統傳三聖後，枕奠百年安。",
            "不識遊畋樂，深知稼穡難。",
            "何人青史上，敢作漢唐看。"
        ],
        "title": "挽寧宗皇帝詞二首  其一",
        "id": "47422357-0c34-4036-9482-f5c4ec49acd3"
    },
    {
        "author": "曹彥約",
        "paragraphs": [
            "混一開羣策，憂勤損萬年。",
            "衣冠藏禹穴，歷數襲堯天。",
            "密定詒謀議，難留厭世仙。",
            "烏號攀莫及，有淚徹淵泉。"
        ],
        "title": "挽寧宗皇帝詞二首  其二",
        "id": "05111616-8f1b-4dbf-bda2-1da2deba281c"
    },
    {
        "author": "曹彥約",
        "paragraphs": [
            "對策飛龍日，宗卿夙所期。",
            "時來人激烈，身定國危疑。",
            "一德三朝老，孤忠百世師。",
            "是非空貝錦，銘篆有鐘彝。"
        ],
        "title": "故丞相忠定趙沂公挽章三首  其一",
        "id": "f08678a9-f396-4165-b0dc-1b7d9ea11f3c"
    },
    {
        "author": "曹彥約",
        "paragraphs": [
            "鹽筴寬閩甚，兵權慮蜀多。",
            "閩民今可矣，蜀事竟如何。",
            "便好尸而祝，初無玷可磨。",
            "繄誰求徑捷，行陸强風波。"
        ],
        "title": "故丞相忠定趙沂公挽章三首  其二",
        "id": "e193d1f5-0f9e-4013-8aff-587dba639057"
    },
    {
        "author": "曹彥約",
        "paragraphs": [
            "譾譾羣情便，嶤嶤俗眼驚。",
            "此身無利鈍，於國要忠誠。",
            "得力平生學，求仁死後名。",
            "登門非雅素，持論略公平。"
        ],
        "title": "故丞相忠定趙沂公挽章三首  其三",
        "id": "02b28526-86f3-4d7c-8a05-33f47605da5b"
    },
    {
        "author": "曹彥約",
        "paragraphs": [
            "山晚浮雲合，天寒鶬鴰呼。",
            "世人共鹵莽，行路日荒蕪。",
            "衰謝身何補，低垂氣不蘇。",
            "所過憑問訊，似欲慰窮途。"
        ],
        "title": "戲集少陵句",
        "id": "f7ec8f75-4118-44f2-9e21-8e6b9a15dd9b"
    },
    {
        "author": "曹彥約",
        "paragraphs": [
            "昔在慈恩會，交新意已親。",
            "相逢游宦處，不比後來人。",
            "共度衡陽夏，平分嶽麓春。",
            "夤緣如此少，欲別倍傷神。"
        ],
        "title": "郭承禧同年解倅印趨朝  其一",
        "id": "6b4769bd-58d7-4086-b00b-54c52b3f504d"
    },
    {
        "author": "曹彥約",
        "paragraphs": [
            "仕路何曾樂，迎親却是榮。",
            "諸公新引類，難弟久專城。",
            "便恐班朝著，無勞仗友生。",
            "長沙風月夜，炯炯自清明。"
        ],
        "title": "郭承禧同年解倅印趨朝  其二",
        "id": "840e30ed-12bb-4d42-9b8e-52490d2c71aa"
    },
    {
        "author": "曹彥約",
        "paragraphs": [
            "頗覺邅迴甚，由來去就輕。",
            "坐曹雖冷淡，出位極精明。",
            "我老猶貪祿，君行已問程。",
            "虎頭雖好郡，朝路憶崢嶸。"
        ],
        "title": "張行父大監出鎮章貢艤舟來索詩",
        "id": "5e9b0595-ab50-4a42-a667-1710e0d5a96e"
    },
    {
        "author": "曹彥約",
        "paragraphs": [
            "分得秋容半，添來爽氣深。",
            "靜中無罣礙，此處好登臨。",
            "老景當風卧，平生愛月心。",
            "幾回烏鵲動，曉色上平林。"
        ],
        "title": "中秋後一夕獨卧月臺",
        "id": "aa589027-5295-44eb-bc0b-57d4a2be0df7"
    },
    {
        "author": "曹彥約",
        "paragraphs": [
            "飽綠勻楊柳，殷紅茁海棠。",
            "將春到昌谷，及早下湖莊。",
            "祠事三年樂，邊心萬里長。",
            "新來和氣好，吉報已占祥。"
        ],
        "title": "春到湖莊",
        "id": "8b60e23f-b35c-47c6-8965-a1df3ffb4d4c"
    },
    {
        "author": "曹彥約",
        "paragraphs": [
            "奉濟傳芳久，當年折柳情。",
            "來賡工部句，去作錦官行。",
            "詩妙將安倣，吾衰及此榮。",
            "草堂修舊否，得見慰平生。"
        ],
        "title": "奉濟驛次杜老送嚴公韻",
        "id": "50ded0c6-084a-4dab-8cce-bd5fe8bad1d2"
    },
    {
        "author": "曹彥約",
        "paragraphs": [
            "已落無邊木，猶誅不盡茅。",
            "沙光迎遠景，風力閙寒稍。",
            "牧處高低路，漁時遠近郊。",
            "竹籬茅舍外，門閉可推敲。"
        ],
        "title": "江村散步",
        "id": "43313dc5-1dcf-4147-9464-18459fc1b2c7"
    },
    {
        "author": "曹彥約",
        "paragraphs": [
            "賸水浸秋碧，餘霞占晚紅。",
            "浩歌鳴鶴後，柔櫓泛鷗中。",
            "酒戒情難遣，詩吟老未工。",
            "懷哉真面目，助順企清風。"
        ],
        "title": "晚晴",
        "id": "77fa5764-cc46-4e68-b38f-09c951e18e7f"
    },
    {
        "author": "曹彥約",
        "paragraphs": [
            "義氣窮羣策，妖氛慘一隅。",
            "分憂吾弗職，殊死爾何辜。",
            "智者連千慮，天乎媿匹夫。",
            "諸軍猶請戰，此道不榛蕪。"
        ],
        "title": "聞道旁有死於賊者",
        "id": "1713efab-4b9e-4975-b6a2-55e75ac13b31"
    },
    {
        "author": "曹彥約",
        "paragraphs": [
            "願治方凝竚，求歸竟得閒。",
            "空令如我輩，忍媿尚朝班。",
            "望重忠嘉上，身輕去就間。",
            "渺然人物慮，少壯亦衰顔。"
        ],
        "title": "送真希元侍郎得祠西歸",
        "id": "7c079e2f-bc8a-4dce-a81a-527c1e3dd151"
    },
    {
        "author": "曹彥約",
        "paragraphs": [
            "雪月共高寒，求多意未闌。",
            "林逋五品服，宋璟九還丹。",
            "老友松筠健，賢宗鼎鼐酸。",
            "任渠蜂蝶閙，難作武陵看。"
        ],
        "title": "紅梅",
        "id": "1d69a96b-bfe1-44d6-a62a-24cd07ee5dc7"
    },
    {
        "author": "曹彥約",
        "paragraphs": [
            "春盡無何耳，客行猶及之。",
            "水光風約束，山貌雨矜持。",
            "物態從前好，官身到底癡。",
            "只言餐秀色，十口政憂饑。"
        ],
        "title": "暮春",
        "id": "6ba07a4b-d5aa-457b-b9a7-71b6d260161b"
    },
    {
        "author": "曹彥約",
        "paragraphs": [
            "蛆蟻開新盎，雞豚落社鍋。",
            "草衰秋水浄，木脫暮山多。",
            "顥氣時應爽，驕陽老更苛。",
            "依然霖雨在，暑酷要消磨。"
        ],
        "title": "社日熱甚中夜得雨",
        "id": "aa9e63ba-6f4e-4240-93be-155c524c6a1e"
    },
    {
        "author": "曹彥約",
        "paragraphs": [
            "跼蹐民無地，焦熬歲不天。",
            "雨方寬趙日，數已入湯年。",
            "調餉今方爾，蠲租恐未然。",
            "古來勳業盛，根本諱沉綿。"
        ],
        "title": "得雨",
        "id": "043f26ba-674b-4747-92f4-028187f60710"
    },
    {
        "author": "曹彥約",
        "paragraphs": [
            "客裏逢連雨，龍公不貸人。",
            "一蓬遮晦朔，萬慮入悲辛。",
            "忽忽淹吾道，堂堂送此春。",
            "誰歟訟風伯，揮掃鑑中塵。"
        ],
        "title": "舟中連雨",
        "id": "c281dd97-9cfd-4fa9-b1aa-d5e23d8bab48"
    },
    {
        "author": "曹彥約",
        "paragraphs": [
            "天地開南學，葵軒接五峰。",
            "淳熙亡一鑑，盤谷有真蹤。",
            "庭立心傳鯉，門乘玉潤龍。",
            "風流遮不斷，堂斧若爲封。"
        ],
        "title": "盤谷胡季隨挽章二首  其一",
        "id": "bfc13859-b64f-413d-a814-635a7df4cf36"
    },
    {
        "author": "曹彥約",
        "paragraphs": [
            "我負光華遣，君從懇請來。",
            "人如九鼎重，席爲百泉開。",
            "梁壞帡幪屋，星移絳帳臺。",
            "湘西明在眼，欲渡不堪哀。"
        ],
        "title": "盤谷胡季隨挽章二首  其二",
        "id": "7946e3fc-ebb7-48bc-987d-612179efa0fd"
    },
    {
        "author": "曹彥約",
        "paragraphs": [
            "樸茂開城府，師資足楷模。",
            "官卑雖晚境，子仕却亨途。",
            "不酒陳驚座，無金疏大夫。",
            "何人碑有道，老手看慈湖。"
        ],
        "title": "陳伯量挽詩二首  其一",
        "id": "eec773e0-57f9-44a4-9222-b219ebdfc9b1"
    },
    {
        "author": "曹彥約",
        "paragraphs": [
            "我晚慚初學，公才又壯年。",
            "同盟覺山寺，共飲玉溪泉。",
            "薄宦身常隔，高懷骨易仙。",
            "傷心風作惡，不助過湖船。"
        ],
        "title": "陳伯量挽詩二首  其二",
        "id": "81fca253-e599-4ff9-96dd-866ac7de9d2b"
    },
    {
        "author": "曹彥約",
        "paragraphs": [
            "壯日民師帥，中年國典刑。",
            "六分名郡竹，兩粲使華星。",
            "綵戲方娛侍，丹旌忽篆銘。",
            "空餘泉一滴，萬古歎清泠。"
        ],
        "title": "趙知宗挽詩三首  其一",
        "id": "2018afa1-b5c8-40fa-a028-cf9e4e7c7463"
    },
    {
        "author": "曹彥約",
        "paragraphs": [
            "三桂先猷遠，公來應瑞芝。",
            "子能傳世業，令欲徧孫枝。",
            "笏盛牀應滿，端闓橐已持。",
            "掛冠猶進秩，天意卜深知。"
        ],
        "title": "趙知宗挽詩三首  其二",
        "id": "3038ea2a-b86e-4c20-84dd-85aba49c0128"
    },
    {
        "author": "曹彥約",
        "paragraphs": [
            "匯水誇同邑，桐江事事賢。",
            "骨寒誰與地，言重却牋天。",
            "游宦常千里，歸來共一川。",
            "西門今日路，忍淚入資延。"
        ],
        "title": "趙知宗挽詩三首  其三",
        "id": "db31dc4f-7506-4010-8d8d-2aa94f777c31"
    },
    {
        "author": "曹彥約",
        "paragraphs": [
            "家世文爲富，居寒地不寒。",
            "諸昆親受業，二祖昔闓端。",
            "屬耳青雲杳，驚心逝水湍。",
            "後來方屹立，天不誤儒冠。"
        ],
        "title": "彭師泰挽章",
        "id": "a832795c-0c49-4ae0-9506-9c18a6dfb45b"
    },
    {
        "author": "曹彥約",
        "paragraphs": [
            "世務經心早，鄉評好弟昆。",
            "但爲三徑樂，無間一家言。",
            "已作賢關夢，爭如藻鑑冤。",
            "霜嚴中夏發，桑柘老南園。"
        ],
        "title": "黄季通挽章",
        "id": "2ad31401-179a-4b93-af3b-4d93833ff518"
    },
    {
        "author": "曹彥約",
        "paragraphs": [
            "有赫絲綸寵，空貽老病羞。",
            "命從今日下，事比去年愁。",
            "已向祠官去，猶爲講席留。",
            "誰知蝴蝶夢，栩栩到吾州。"
        ],
        "title": "讀乞歸不允詔",
        "id": "5dec4cf3-4958-48f8-8539-a97e7dea6550"
    },
    {
        "author": "曹彥約",
        "paragraphs": [
            "種竹年華晚，新添數百竿。",
            "低垂非我好，冗長要人刪。",
            "直節心期露，疎行眼界寬。",
            "從茲風月夜，清白足相安。"
        ],
        "title": "課園丁洗竹",
        "id": "33a168a2-2a00-40d9-8eaa-0cc88a4e4943"
    },
    {
        "author": "曹彥約",
        "paragraphs": [
            "近代金枝裏，何人桂籍傳。",
            "祖孫三世盛，文武兩科全。",
            "日月開宏業，山川哭盛年。",
            "天高無可問，有德在民編。"
        ],
        "title": "邵武趙使君挽章二首  其一",
        "id": "0d2edb9e-af3d-48ec-a87d-51f397a47ed8"
    },
    {
        "author": "曹彥約",
        "paragraphs": [
            "脫白同辛丑，蒼黄共丙寅。",
            "京華誇俊逸，鄂渚話酸辛。",
            "謂上樵川最，還登要路津。",
            "鄰牆摧一柱，歲晚倍傷神。"
        ],
        "title": "邵武趙使君挽章二首  其二",
        "id": "7ebe0524-cdd1-491d-b6bd-f32f785802d4"
    },
    {
        "author": "曹彥約",
        "paragraphs": [
            "游宦何曾樂，佳時又出門。",
            "春深花處處，社近鼓村村。",
            "天地一羈旅，江山千吐吞。",
            "平生黄嬭誤，今日麴生尊。"
        ],
        "title": "道中遣興",
        "id": "2fe7d544-ebc5-4c0b-8865-f725a309df33"
    },
    {
        "author": "曹彥約",
        "paragraphs": [
            "甚矣吾衰久，猶能誄故人。",
            "愛賢高贊畫，造士憶同寅。",
            "道喪慳人物，才難泣搢紳。",
            "頗聞蘭玉秀，天不誤儒身。"
        ],
        "title": "潘景泰知縣挽章",
        "id": "333df438-df92-4be3-9a6a-144bec978fdd"
    },
    {
        "author": "曹彥約",
        "paragraphs": [
            "巴蜀歸才子，江湖枉使車。",
            "久吟工部句，新寄子公書。",
            "面對花應笑，眉開柳爲舒。",
            "苦無杯酒暇，人事正紛如。"
        ],
        "title": "岳德器遠來見訪袖出六年前所賦湖莊詩次韻答之",
        "id": "d35a2aba-55b6-413c-b502-4f0d9f49748b"
    },
    {
        "author": "曹彥約",
        "paragraphs": [
            "萬里雲萍一酉陽，便將和氣壓荒凉。",
            "挽回梅萼依明燭，管領椒花入壽觴。",
            "笑裏不知熊軾重，醉餘猶記博山香。",
            "只因臘雪成佳集，等到春來味更長。"
        ],
        "title": "羣山閣",
        "id": "fc271426-469b-48a4-a5b5-c5e705f0676f"
    },
    {
        "author": "曹彥約",
        "paragraphs": [
            "鼓鉦攢點擔先行，未報平安睡已驚。",
            "燈火避明天弄曉，鳥烏無樂雨慳晴。",
            "喚來野渡水新漲，飽得晨炊煙自橫。",
            "驛使嶺頭無一信，筍輿咿軋强貪程。"
        ],
        "title": "雨後早行",
        "id": "4b55f371-5ac6-4919-a47a-509cb6fc32ba"
    },
    {
        "author": "曹彥約",
        "paragraphs": [
            "衣冠葉葉著師儒，創見皇家異代無。",
            "前事盛哉申國呂，近時繼者武夷胡。",
            "累朝經學堪貽厥，三世名家列友于。",
            "莫道新來凋一萼，西園老柏更清癯。"
        ],
        "title": "和西園胡季履見寄  其一",
        "id": "5ad0cbba-67f6-43ee-b7c2-c211570cdb3c"
    },
    {
        "author": "曹彥約",
        "paragraphs": [
            "百年幾見弦三歎，萬事相違臂一交。",
            "道合不知身隠見，詩來如見手推敲。",
            "我儀圖此藏周廟，人實云何滯楚包。",
            "無奈廬山歸夢急，遣書空報白雲巢。"
        ],
        "tags": [
            "庐山"
        ],
        "title": "和西園胡季履見寄  其二",
        "id": "bffc3af9-1dfc-4b8c-9af3-73c1dd8583b7"
    },
    {
        "author": "曹彥約",
        "paragraphs": [
            "簿書日月費消磨，華鄂歸來樂事多。",
            "已涉一川舟自在，相安衆口麴平和。",
            "人生正好乘流止，塵世相逢對酒歌。",
            "欲泛五湖真浪語，浮家猶足鎮風波。"
        ],
        "title": "飲良父弟橫舟",
        "id": "22b377ab-285e-425e-be7b-79e22ba8351a"
    },
    {
        "author": "曹彥約",
        "paragraphs": [
            "泛菊囊萸事已休，光陰無脚駛如流。",
            "更無出入消磨雨，只有悲凉斷送秋。",
            "戴屋未停持繖手，買舟先辦打篷頭。",
            "懸知明鏡重飛處，昵昵燈前問鄂州。"
        ],
        "title": "連雨中買歸舟",
        "id": "f5085051-f5ce-49c6-b64c-76d074b51fb2"
    },
    {
        "author": "曹彥約",
        "paragraphs": [
            "桂林使者赤松人，爭得匡廬自在身。",
            "蟬蛻一官驚俗子，鸛鳴雙艣壓江神。",
            "人生到此方爲樂，世路新來可具陳。",
            "開盡朱門無鎖鑰，滿城桃李萬家春。"
        ],
        "tags": [
            "庐山"
        ],
        "title": "迎寺丞舅歸舟",
        "id": "d42f8a78-c012-45bf-973d-ada2ac69820b"
    },
    {
        "author": "曹彥約",
        "paragraphs": [
            "詔書隠隠下穹窿，已覺朝廷後此翁。",
            "儒雅久稱唐吏部，典刑今對漢申公。",
            "薰風使者驅馳外，暇日斯民長養中。",
            "麥隴秧田政如許，定應歸報不言功。"
        ],
        "title": "送雷赴漕召  其一",
        "id": "3aa714cf-7afb-40c2-a563-7ab25efcc456"
    },
    {
        "author": "曹彥約",
        "paragraphs": [
            "幾年分閫作遨頭，又擁皇華歲兩周。",
            "豈有休聲勤注倚，尚持英簜但咨諏。",
            "只今衮職須誰補，自古官身可自由。",
            "相業青徐寧有定，好將功業張吾州。"
        ],
        "title": "送雷赴漕召  其二",
        "id": "78517911-5062-4082-b415-cccf8b4f3557"
    },
    {
        "author": "曹彥約",
        "paragraphs": [
            "我生雖晚亦匡廬，得見先生喜有餘。",
            "止爲包荒安邸舍，敢將入幕論鄉閭。",
            "一官貪祿無他望，四海安身即定居。",
            "幽谷若因明主問，莫言臣邑有相如。"
        ],
        "tags": [
            "庐山"
        ],
        "title": "送雷赴漕召  其三",
        "id": "db3160c6-5b47-4797-8b6f-071b0cac64a4"
    },
    {
        "author": "曹彥約",
        "paragraphs": [
            "持家遠與立朝同，善繼何人似迺翁。",
            "國史但書蕭傅直，鄉評更仰伯夷風。",
            "只今邊備艱難際，自古官箴謹飭中。",
            "四袠親朋今健者，尚看褒詔詫江東。"
        ],
        "title": "送蕭季然倅均州",
        "id": "87f08e5a-3d47-422a-80d8-b868dce78622"
    },
    {
        "author": "曹彥約",
        "paragraphs": [
            "渴想才名不計年，得詩甜處徹中邊。",
            "知君眼裏藏青白，託意盃中別聖賢。",
            "萬里偶逢多幸耳，一朝相別兩茫然。",
            "榮歸蜀道川涂穩，莫漫嚱吁信謫仙。"
        ],
        "title": "送綿竹王主簿",
        "id": "e502356c-9cee-4591-8460-73894e64f219"
    },
    {
        "author": "曹彥約",
        "paragraphs": [
            "新詩燕婉似花繁，好在鵷行接羽翰。",
            "一笑相逢江海客，三年猶老簿書官。",
            "見聞我闕猶干祿，矍鑠君能欲據鞍。",
            "却似岑參寮友會，陽春一曲和皆難。"
        ],
        "title": "送趙主簿",
        "id": "e1ba658e-3cf3-4130-8fd4-0419deac17f0"
    },
    {
        "author": "曹彥約",
        "paragraphs": [
            "涵養書生二百春，爲渠文物有經綸。",
            "只今領袖賢關地，疇昔錙銖舍法人。",
            "吾道年來多落落，士風從此却彬彬。",
            "不應小折陳蕃角，謾謂朝家棄直臣。"
        ],
        "title": "送易彥章以太學正召",
        "id": "880a128e-3f0e-40c4-9bdf-856187d89d55"
    },
    {
        "author": "曹彥約",
        "paragraphs": [
            "錦江新製奪春妍，物采名堂意曉然。",
            "應有五紋供帝衮，曾無一縷費民編。",
            "年來撫字誰高手，古道循良此比肩。",
            "經緯一同餘事耳，清朝晝繡說家傳。"
        ],
        "title": "爲謝府題製錦堂",
        "id": "c72e1314-d2ec-4d31-90b0-f16dcb4c2820"
    },
    {
        "author": "曹彥約",
        "paragraphs": [
            "幸拜恩綸强自寬，窮居寒士忝微官。",
            "風霜迢遞踰千里，晨夕間關歷萬端。",
            "一片山城常寂寞，幾宵燈火憶團欒。",
            "當年別後傷心處，極目君峰草木寒。"
        ],
        "title": "漫成寄朱伯海主簿",
        "id": "0a1d3f72-2515-44d9-a85a-be3cc1d161e1"
    },
    {
        "author": "曹彥約",
        "paragraphs": [
            "二月春光最惱人，不禁春惱更尋春。",
            "關心秀入青青隴，適意紅臨灧灧津。",
            "開闔雨晴天氣巧，鋪張桃李世情均。",
            "病夫已作廬山夢，尚擁籃輿託後塵。"
        ],
        "tags": [
            "庐山"
        ],
        "title": "陪總卿路鈐相麥觀花修出郊故事",
        "id": "3558cec9-7727-4677-be69-4def4358975d"
    },
    {
        "author": "曹彥約",
        "paragraphs": [
            "早是清和便束裝，只今庭葉報新凉。",
            "山應險盡饒寬大，水欲平來尚激昂。",
            "已服官常猶潦草，未紓民力要商量。",
            "鮮于司馬經行處，文物彬彬意緒長。"
        ],
        "title": "秋日出郊",
        "id": "bfb09c71-5675-44b5-8188-57151dcaf2b6"
    },
    {
        "author": "曹彥約",
        "paragraphs": [
            "笑解龜符指鄭鄉，應從鳳口得書忙。",
            "平生璧水功名志，壯歲鍾山姓字香。",
            "惡少何人窺甕牖，長官無事燕琴堂。",
            "從今我亦南州吏，乞取梅仙已驗方。"
        ],
        "title": "送湖口尉王德高解印東歸",
        "id": "0dc136c5-42f6-429d-b510-d300f6e0a163"
    },
    {
        "author": "曹彥約",
        "paragraphs": [
            "風流人物冠瀛寰，折桂曾驚咫尺顔。",
            "肯賦摽梅深有味，已標仙籍正相關。",
            "一枝笑入絃歌裏，千古名傳俎豆間。",
            "欲攪枯腸追妙語，飛來雙鶴杳難攀。"
        ],
        "title": "程宰虞簿和縣庠老桂詩見貽再賦以謝",
        "id": "fe13746c-f50c-4620-a4aa-ced128edde0d"
    },
    {
        "author": "曹彥約",
        "paragraphs": [
            "幾年舟楫便吾曹，步入龍游記所遭。",
            "激水代舂城旦坐，叉松親爨店人勞。",
            "屏除車馬肩輿冗，料理泥沙甃甓高。",
            "忙裏著晴天意好，坐令行客興滔滔。"
        ],
        "title": "龍游道中即事",
        "id": "84cc964f-7fe3-4c4e-ad36-df97fbfda558"
    },
    {
        "author": "曹彥約",
        "paragraphs": [
            "謂向年前稍自寬，惱人時序故多端。",
            "幾回水落還添浦，百樣天晴却轉寒。",
            "未有梅開供探討，若無酒遣太衰殘。",
            "明朝便是春來處，暖律丁寧著眼看。"
        ],
        "title": "送臘",
        "id": "5929b04c-f926-4be6-af53-502658f63382"
    },
    {
        "author": "曹彥約",
        "paragraphs": [
            "宦游隨喜亦云聊，筆橐何官晚見招。",
            "已定秦關無論蜀，好恢湯亳却歸譙。",
            "雪邊廬嶽雲千嶺，雨後湖莊水一腰。",
            "買得扁舟能著我，便無西子也逍遥。"
        ],
        "title": "家本譙人得奉祠亳州喜賦述懷",
        "id": "77fc64c1-c0cb-49ec-a801-03f05b402257"
    },
    {
        "author": "曹彥約",
        "paragraphs": [
            "每向招賢看典刑，中間人物似零丁。",
            "只因朋黨排諸老，無復紛綸任五經。",
            "一節何如歸帝所，賜環元不爲郎星。",
            "古來官職論車斗，只有忠嘉可篆銘。"
        ],
        "title": "送錢文季國博赴召  其一",
        "id": "af5c5c61-8760-4d1d-8b54-d2ca04c197fd"
    },
    {
        "author": "曹彥約",
        "paragraphs": [
            "衝暑相迎慰寂寥，忍寒爲別助蕭條。",
            "笑談但喜頻揮麈，夢想何嘗到續貂。",
            "已辦犁鋤供老圃，尚乘軺傳託公朝。",
            "班聯若問官聯舊，說與思歸不自聊。"
        ],
        "title": "送錢文季國博赴召  其二",
        "id": "740a2e27-51fe-4de7-b392-9c0de33636ef"
    },
    {
        "author": "曹彥約",
        "paragraphs": [
            "堤南堤北水溶溶，旁倚羣山不礙風。",
            "收拾田園供老境，栽培桃李課新功。",
            "牆頭向長千章聳，潤下潛流一線通。",
            "脚力尚堪行樂在，年來天不負衰翁。"
        ],
        "title": "春到湖莊",
        "id": "7d04f863-9e05-481a-81e6-6e34d16809cb"
    },
    {
        "author": "曹彥約",
        "paragraphs": [
            "昌谷喧聲漸屏除，湖莊新意亦空疎。",
            "遠栽夏木來鳴鳥，短截寒谼縱小魚。",
            "架有空籤聊貯藥，樓無他用只儲書。",
            "病來得惰因成趣，此外於人百不如。"
        ],
        "title": "湖莊述懷  其一",
        "id": "dcfd5b57-cab8-4369-889d-83f395806af0"
    },
    {
        "author": "曹彥約",
        "paragraphs": [
            "門無賓客愧朋儕，冷淡何人諒此懷。",
            "隨意作詩無唱和，等閒沽酒不安排。",
            "每扶短杖行方穩，欲泛扁舟計未諧。",
            "訪得廬山與彭蠡，不論晴日雜陰霾。"
        ],
        "tags": [
            "庐山"
        ],
        "title": "湖莊述懷  其二",
        "id": "ccc7f569-c4b6-401f-ab29-00606018dee1"
    },
    {
        "author": "曹彥約",
        "paragraphs": [
            "栽種成陰恰十年，水光山色靜無邊。",
            "杏桃賞徧春容老，松竹添多晚力堅。",
            "向有味中求冷淡，好寬懷處且盤旋。",
            "干戈漸說邊塵息，朽木因依得晝眠。"
        ],
        "title": "湖莊春晚",
        "id": "104cc6d1-373d-4253-ad1b-8995e11844e7"
    },
    {
        "author": "曹彥約",
        "paragraphs": [
            "風流人物總能文，洗我榛蕪久離羣。",
            "意氣掃除投老障，浩歌驚起住山雲。",
            "風迎小隊春三月，天與湖莊景十分。",
            "七子賦詩皆寵武，刳腸猶不報慇懃。"
        ],
        "title": "使君領客訪湖莊分簡齋茂林當日映羣賢之句得羣字",
        "id": "cc5abf18-bd15-47ec-b688-64cba6de14e1"
    },
    {
        "author": "曹彥約",
        "paragraphs": [
            "爲酬佳節訪江臯，短棹能寬脚力勞。",
            "把菊未遑憂歲惡，愛松相與歎風饕。",
            "雨餘得水三湖闊，天靜無塵九疊高。",
            "老病不將詩領會，新來能賦屬兒曹。"
        ],
        "title": "九日領諸子同季明泛舟之湖莊",
        "id": "0899efdb-7c16-4190-9529-58725c377d39"
    },
    {
        "author": "曹彥約",
        "paragraphs": [
            "鸛鳴雙艣壓中流，斷送餘分不盡秋。",
            "石罅有聲轟壯語，風驕無計尼真游。",
            "江神自合供如願，艇子尤能送莫愁。",
            "却笑湖莊真落莫，但留斜日照歸騶。"
        ],
        "title": "十月一日陪使君領客之湖莊",
        "id": "3e37a9dc-1b6b-46f2-897e-7854006d2230"
    },
    {
        "author": "曹彥約",
        "paragraphs": [
            "萬竈貔貅趣上邊，皇華新遣墨猶鮮。",
            "何人共了飛芻事，有客同稱入幕賢。",
            "舉酒便驚分袂處，掛帆直到賞音前。",
            "不妨勳業高前哲，却與山寮作後編。"
        ],
        "title": "送權次翁赴湖北計幕",
        "id": "99b523ec-e943-4339-a8e5-4b9f64df2df4"
    },
    {
        "author": "曹彥約",
        "paragraphs": [
            "窮經知國更知兵，梁楚中間播此聲。",
            "唐幕亟招溫處士，漢廷徐策董先生。",
            "平時未識人賢否，用處方關國重輕。",
            "露布便多機事少，寄書因到武昌城。"
        ],
        "title": "送章致遠賢良赴招撫司機幕",
        "id": "f3e6f6ca-64c3-42b1-82c4-308928b4dd22"
    },
    {
        "author": "曹彥約",
        "paragraphs": [
            "妙語差肩落燕泥，亨塗驤首化龍堤。",
            "敢酬閣老慚非杜，適見夷吾不爲齊。",
            "趣覲可無三節召，送行那有一錢齎。",
            "功名自是平生志，旃罽爲庭正可犁。"
        ],
        "title": "答傅憲",
        "id": "5e4153db-a191-47b9-b4bb-b571bdbae1c0"
    },
    {
        "author": "曹彥約",
        "paragraphs": [
            "賦分微官即忍冬，衣單無計可防風。",
            "四方遠志從頭去，一水空青到底窮。",
            "地骨自寒誰與祛，天門欲到愧無功。",
            "是誰直上凌羊角，却更從容使脫空。"
        ],
        "title": "次耿令君藥名韻",
        "id": "98ad7c05-fae2-49c2-97a9-de26b9efebd4"
    },
    {
        "author": "曹彥約",
        "paragraphs": [
            "善保生經莫怨冬，心存和氣自消風。",
            "誰能聚寶徒誇富，粗有千金不訴窮。",
            "未許二仙爲聖散，且將一字見神功。",
            "何時相對清凉飲，越舞齊謳酒不空。"
        ],
        "title": "再次韻熟藥名",
        "id": "6d7d4d9e-7dc1-43b9-a6ba-613f3dd562f6"
    },
    {
        "author": "曹彥約",
        "paragraphs": [
            "歲事無多世事忙，病夫終日卧藤牀。",
            "雪積易消春已近，雨來無節晝偏長。",
            "朝儀尚想三迴舞，歲享難持一瓣香。",
            "莫道蓋棺便無事，義方猶欲訓諸郎。"
        ],
        "title": "雨雪中歲享卧病不能陪位令諸子代拜",
        "id": "75cc588c-c9b4-41ff-b01f-87b8f4fc5819"
    },
    {
        "author": "曹彥約",
        "paragraphs": [
            "買橘求杉答履端，尚虞霜雪重遮闌。",
            "桃蹊上下全鋤麥，梅嶺中邊雜藝蘭。",
            "鉅竹栽成千百箇，野花留取兩三般。",
            "生平只有田園樂，晝短還須秉燭看。"
        ],
        "title": "首春課湖莊種植",
        "id": "65c8284b-0612-4e2e-8256-4d1154d281c8"
    },
    {
        "author": "曹彥約",
        "paragraphs": [
            "委曲東風滿萬家，家培桃李恣雄誇。",
            "先生客裏觀時態，老子詩中感物華。",
            "雨後有花須領略，春歸無策可攔遮。",
            "山行忘却芳菲趣，把玩珠璣到日斜。"
        ],
        "title": "師繹再賦湖莊雨後佳句有惜春之意復次其韻",
        "id": "96a984a7-d73d-4f17-8caa-3528ac830df8"
    },
    {
        "author": "曹彥約",
        "paragraphs": [
            "筆硯論交半百年，中間摇落更臨邊。",
            "尋盟花木春猶在，結友松筠晚益堅。",
            "雪霽萬峰開紫翠，江空一水恣回旋。",
            "何時共我湖莊樂，醒後吟詩醉後眠。"
        ],
        "title": "子山見和去年湖莊春晚詩仍次前韻",
        "id": "d91383c3-7e14-4ee2-811e-c6ae25f7d5fc"
    },
    {
        "author": "曹彥約",
        "paragraphs": [
            "當年莫逆尚忘年，今日霜蓬入鬢邊。",
            "已歃花盟猶習惰，驟迎詩敵敢攻堅。",
            "依棲有幸烏南繞，會合難并蟻左旋。",
            "著我畫圖添李邵，丹青那復起龍眠。"
        ],
        "title": "明之亦和詩來復次前韻",
        "id": "96379811-56ed-4080-aede-0e064b934b8d"
    },
    {
        "author": "曹彥約",
        "paragraphs": [
            "宴集慚非左氏莊，妄行村落似猖狂。",
            "人生適意真難遇，天意慳晴未易量。",
            "可但客衣吹杲杲，只愁春色去堂堂。",
            "輟行句好猶追逐，駑蹇奔波怯乘黄。"
        ],
        "title": "師繹諾湖莊之約畏風色不果來以詩見餉次其韻",
        "id": "4bd9f804-75a1-4dcc-84e4-39de3e87fd29"
    },
    {
        "author": "曹彥約",
        "paragraphs": [
            "姓名久已御屏間，合上鋒車入帝關。",
            "豈有薦書喧筆橐，但留聲價惠江山。",
            "簿書袖手詩還在，出處忘情意自閒。",
            "不分愛江樓下水，隔人無計可追攀。"
        ],
        "title": "送魏使君歸宛陵二首  其一",
        "id": "c677552e-e084-446e-9e52-9b160ad00d1f"
    },
    {
        "author": "曹彥約",
        "paragraphs": [
            "我無郡績合歸與，君有時名孰舍諸。",
            "其事頗同人頗異，此心相照亦相疎。",
            "一時風力天容改，後夜月華雲氣舒。",
            "同是江南易回首，人來多寄一行書。"
        ],
        "title": "送魏使君歸宛陵二首  其二",
        "id": "f06d359a-7db4-4cf3-a65f-2148ab4a92ca"
    },
    {
        "author": "曹彥約",
        "paragraphs": [
            "照人好語妙陽臺，佳節相隨七日來。",
            "甚欲去陪桃竹杖，可憐消盡豆稭灰。",
            "喜君天上星辰次，贈我人間錦繡堆。",
            "小試平章和氣動，他年台鼎要鹽梅。"
        ],
        "title": "次韻葛丞至節見邀踏雪",
        "id": "b07d9d13-bf42-493c-acce-9c80a01c9cc2"
    },
    {
        "author": "曹彥約",
        "paragraphs": [
            "畏折綿霜已不勝，加工寒裏立威棱。",
            "爭明日月天無色，遏住江湖曉作層。",
            "欲倚爲山憂晛見，不如吟柱得詩能。",
            "規恢可但滹沱事，只任賢能也中興。"
        ],
        "title": "和衮子冰詩",
        "id": "2bed3ed9-80da-4401-9dee-5ace3cc9e7e0"
    },
    {
        "author": "曹彥約",
        "paragraphs": [
            "便從場屋了經綸，看取朝家詔選掄。",
            "天賦忠良須努力，人生溫飽豈榮身。",
            "鼎來時事方憂國，到底儒冠不誤人。",
            "青紫拾來餘事耳，直應尊主庇斯民。"
        ],
        "title": "鹿鳴小集奉餞赴省諸公",
        "id": "b248e915-9707-4b98-b9ed-e2a228d04b93"
    },
    {
        "author": "曹彥約",
        "paragraphs": [
            "朱浪山春啼杜鵑，溪南溪北刺舠船。",
            "人生幾度年三十，世路重逢事百千。",
            "客已倦游今老矣，君須揖別故凄然。",
            "從容有問居閒意，爲說湖莊水一川。"
        ],
        "title": "昌化朱浪潘子雲漢臣季子也漢臣既物故持其季父聖與詩來因問堪村徐季登其健如昔昔戊戌省試後道出昌化館于漢臣一日同訪季登遇榜下第于渡口今三紀矣因子雲告別有感前事作此章以餞之爲我謝聖與兼簡季登",
        "id": "0282af39-336a-47b4-a936-accc54d8ffbe"
    },
    {
        "author": "曹彥約",
        "paragraphs": [
            "握手論心九歷年，中間多難不堪傳。",
            "相親幕府分襟後，說到銅官製錦前。",
            "訪我田園猶命駕，愛賢時節好加鞭。",
            "別懷莫問書疎數，老病無端日晝眠。"
        ],
        "title": "送陳彥功入都",
        "id": "659fcf0d-3aa3-4525-b490-f5141aaa2b2a"
    },
    {
        "author": "曹彥約",
        "paragraphs": [
            "不宜磨墨謾論車，風字偏坳玉斗斜。",
            "喜有山靈藏舊物，幻成蟾影照圓沙。",
            "活鸜眼好童謠誤，死馬肝真帝語賒。",
            "辜負海深天闊樣，玉堂何似竹籬家。"
        ],
        "title": "方孚若惠端溪硯",
        "id": "15b34875-ebae-4383-86c6-85bcb15c22cc"
    },
    {
        "author": "曹彥約",
        "paragraphs": [
            "生死忠邪未易窮，其如國脈是非中。",
            "誰知刺骨翻爲福，不念捐軀有此忠。",
            "一日太阿歸跋扈，百年黄鉞授姦雄。",
            "不然彼亦何爲者，敢肇兵端起鄴宮。"
        ],
        "title": "題漢李固太尉廟",
        "id": "6d61df61-ffc2-414e-86b2-5e23dcd2c4fe"
    },
    {
        "author": "曹彥約",
        "paragraphs": [
            "天然高潔淡爲真，似蜜增甜亦可人。",
            "不分瑶花驚俗眼，更招瓊液到吾唇。",
            "取來酒後團欒夜，壓盡人間瘴癘春。",
            "遥想嚼氈清到骨，古來持節要忠臣。"
        ],
        "title": "同兒輩食雪和兗子韻",
        "id": "350a2c18-58fb-4b98-ab7e-78b7c8591eda"
    },
    {
        "author": "曹彥約",
        "paragraphs": [
            "色如姑射未全真，消得新詩膾炙人。",
            "冰不待藏須潔齒，凍何須解要濡唇。",
            "烹茶尚有虀鹽味，食蘗難誇麴米春。",
            "賸欲清凉非內熱，不應宴賞羨諸臣。"
        ],
        "title": "子敬見和食雪詩仍次前韻",
        "id": "40079811-e698-4491-b858-2b3c6758975b"
    },
    {
        "author": "曹彥約",
        "paragraphs": [
            "東皇雅欲破玄冥，滕六終懷可否情。",
            "豈不願豐招瑞氣，又虞加力困饑氓。",
            "柳雖閣絮心猶壯，梅不能粧意自傾。",
            "只恐玉龍禁不得，便輸鱗甲賦羣英。"
        ],
        "title": "病中有感欲落不落雪舊事偶成唐律",
        "id": "a8a38d12-d8f7-42a5-80d1-3af0c893f5b0"
    },
    {
        "author": "曹彥約",
        "paragraphs": [
            "甲拆多應滿藥欄，跨騾心已拂輕鞍。",
            "正疑陰固仍飛雪，豈有春中却沍寒。",
            "啟蟄候蟲猶自閉，向陽梅子自能酸。",
            "誤成嚴冷非天意，說與人心作好看。"
        ],
        "title": "驚蟄後雪作未已阻之湖莊",
        "id": "84aeae2a-fd94-483c-a8e9-632a7d87826a"
    },
    {
        "author": "曹彥約",
        "paragraphs": [
            "李子園邊水滿洲，當年桑土欠綢繆。",
            "城分南北平腰束，湖號東西拍面浮。",
            "馬健獨能全上幕，水清元不污賢侯。",
            "滿城山色春何在，小立無言萬象秋。"
        ],
        "title": "登復州城",
        "id": "c662231b-54ac-48f7-ad60-a0cb9de6ef44"
    },
    {
        "author": "曹彥約",
        "paragraphs": [
            "莫把夭妍等重輕，賦成千韻况難名。",
            "看來好處非因色，敢向春前似有情。",
            "奈老不成三弄笛，濟時還擬一杯羹。",
            "清標實用何人可，只合差肩宋廣平。"
        ],
        "title": "見梅有感",
        "id": "a2535817-e1e5-44be-87fc-0be49db5951d"
    },
    {
        "author": "曹彥約",
        "paragraphs": [
            "誤分符竹建星臺，官事縈心不到梅。",
            "粉面莫驚公主艷，鐵心曾對廣平開。",
            "託身冰雪剛而栗，取友松筠晚不回。",
            "已向箇中懷鼎味，直須魁占百花來。"
        ],
        "title": "次仁季詠梅韻",
        "id": "ffac0cc9-0be4-4197-b1c5-6684dd335eb7"
    },
    {
        "author": "曹彥約",
        "paragraphs": [
            "衙官桃李列芳臺，豈有凡花敢並梅。",
            "雅健巧妨羣動息，參差能作數番開。",
            "爭先照眼春無限，索笑關心日幾回。",
            "莫道暗香非是雪，許多蜂蝶不知來。"
        ],
        "title": "再次仁季詠梅韻  其一",
        "id": "a0c56fce-8eb0-470f-8ea4-9f5190a23db8"
    },
    {
        "author": "曹彥約",
        "paragraphs": [
            "水邊得月共樓臺，此處風光可認梅。",
            "萬態爭如疎影好，一尊何惜笑顔開。",
            "東君爲爾饒先著，俗子逢之倒射回。",
            "莫恨隴寒無驛使，江南衝暖望歸來。"
        ],
        "title": "再次仁季詠梅韻  其二",
        "id": "82a0f54a-8f25-496e-8783-20ee53fde472"
    },
    {
        "author": "曹彥約",
        "paragraphs": [
            "昔年遠訪鬰孤臺，止渴曾詢庾嶺梅。",
            "別後只從忙裏過，到今多見旅中開。",
            "是非汩沒身添老，寒暑侵陵首屢回。",
            "却憶故園松竹外，朔風吹雪亞枝來。"
        ],
        "title": "仁季再賦亦再賦二首  其一",
        "id": "336d09e1-d1ee-4b86-b327-de3aaf3908f9"
    },
    {
        "author": "曹彥約",
        "paragraphs": [
            "何物清高稱月臺，雪天佳客照江梅。",
            "謝家玉樹庭前發，后土瓊花歲裏開。",
            "朝日何郎吟未徹，晚風姑射宴方回。",
            "橫拋珠玉人間世，只恐花神駕鶴來。"
        ],
        "title": "仁季再賦亦再賦二首  其二",
        "id": "84d3ba29-1ec0-4c54-8c0a-4b3c82f04f0e"
    },
    {
        "author": "曹彥約",
        "paragraphs": [
            "珍重章泉辱寄書，應疑不復夢康廬。",
            "本無學術安時論，誤入班行拱帝居。",
            "老矣應招寧爲祿，時乎歸釣亦非漁。",
            "宦情山色常如此，欲去遲行媿二疏。"
        ],
        "title": "章泉言語妙天下知僕無詩能且未識面乃時以佳篇見餉何也不敢再虛盛意勉次韻二篇以謝  其一",
        "id": "1c966449-b3fa-481a-8ccc-49a04576d12e"
    },
    {
        "author": "曹彥約",
        "paragraphs": [
            "吟罷新詩却看書，先生必自愛吾廬。",
            "天開上壽供椽筆，地出佳泉相廣居。",
            "自古莘耕懷道義，只今舜德起陶漁。",
            "直須大老歸來好，莫道高情與世疏。"
        ],
        "title": "章泉言語妙天下知僕無詩能且未識面乃時以佳篇見餉何也不敢再虛盛意勉次韻二篇以謝  其二",
        "id": "c42f338f-8a95-413a-b015-212404f48947"
    },
    {
        "author": "曹彥約",
        "paragraphs": [
            "况也來從班馬傍，泛舟千里尚醲香。",
            "庭雖過鯉元無異，桴偶乘由得問强。",
            "親見治民如治眼，歸談勤賊定勤王。",
            "翻思父子寒如此，孤負珠璣富墨莊。"
        ],
        "title": "况子沿檄來歸舟過淮右繡衣左國錄贈行以詩因及衰朽次韻奉酬三首  其一",
        "id": "b9f1410f-dba8-4301-9565-6407b32e5fcb"
    },
    {
        "author": "曹彥約",
        "paragraphs": [
            "金石爲心錦作腸，案前合侍玉皇香。",
            "只因淮蔡須裴度，不爲并州戲葛强。",
            "繡斧邇來新遣使，氈裘從此盡輸王。",
            "功成遠勒燕然石，閒却江西左氏莊。"
        ],
        "title": "况子沿檄來歸舟過淮右繡衣左國錄贈行以詩因及衰朽次韻奉酬三首  其二",
        "id": "0cc30b8c-916e-4366-8c72-5000a9205d9a"
    },
    {
        "author": "曹彥約",
        "paragraphs": [
            "憶昨相逢是豫章，笑談親接齒牙香。",
            "如今但有心期在，不似當初脚力强。",
            "投老頗能安晚境，祝釐聊以報明王。",
            "簡編未了平生債，冷淡猶能讀老莊。"
        ],
        "title": "况子沿檄來歸舟過淮右繡衣左國錄贈行以詩因及衰朽次韻奉酬三首  其三",
        "id": "e5815204-3a26-4a3b-a956-c9ee4f5def18"
    },
    {
        "author": "曹彥約",
        "paragraphs": [
            "眼明及見决科文，發策當書第一勳。",
            "八句催行歌白雪，一言合意定青雲。",
            "君今去亦朝天上，主聖還須對夜分。",
            "遥想朱華傳敕處，九重春色醉朝曛。"
        ],
        "title": "使君見示鹿鳴詩走筆奉和",
        "id": "113ad9a7-9a77-4efa-ac9e-ec8a8957f33a"
    },
    {
        "author": "曹彥約",
        "paragraphs": [
            "馬口爲銜不自寧，轍環唯筆可深耕。",
            "門迎滄海襟期闊，地逼天潢句法清。",
            "吾道本無青白眼，世情休歎短長檠。",
            "珠璣肯袖來昌谷，不道陳人畏後生。"
        ],
        "title": "四明趙添監連日惠詩不能盡繼匠手次唐律韻以謝",
        "id": "5a59c275-ce5f-4a7e-863f-ae0aeebfa2fe"
    },
    {
        "author": "曹彥約",
        "paragraphs": [
            "兩歲驅馳馬首東，曾微一戰可論功。",
            "因人偶爾成擒蔡，無計降之媿伐崇。",
            "萬竈炊煙歸塞下，十分農事到湟中。",
            "酸寒伎倆纔如此，辜負新詩託至公。"
        ],
        "title": "陳倅寄惠四詩用昌黎和裴相韻愧不能當也走筆賦二章以謝  其一",
        "id": "b346d2c1-ad54-405d-a973-44c0a968cd52"
    },
    {
        "author": "曹彥約",
        "paragraphs": [
            "近來人物眇江東，况也書生責勇功。",
            "痛定却思三策謬，歸來猶想萬山崇。",
            "誰從荀伯官寮裏，賦入昌黎句法中。",
            "戎事尚多心事少，苦無佳語可酬公。"
        ],
        "title": "陳倅寄惠四詩用昌黎和裴相韻愧不能當也走筆賦二章以謝  其二",
        "id": "0a2bfb65-678a-493e-b225-41c040d62113"
    },
    {
        "author": "曹彥約",
        "paragraphs": [
            "春入園林種種奇，化工施巧太精微。",
            "山禽說我胸中事，煙柳藏他物外機。",
            "既遣杏桃空際發，又令蜂蝶近前飛。",
            "如何有眼無人見，只解西郊看落暉。"
        ],
        "title": "偶成  其一",
        "id": "ca7df6b7-89e2-422c-a5aa-5b886f677237"
    },
    {
        "author": "曹彥約",
        "paragraphs": [
            "脚踏和風步步春，石魚樓上等閒人。",
            "興來衝口都成句，老去遊山不動塵。",
            "李白誰知他意思，桃紅漏洩我精神。",
            "忽逢借問難酬對，只恐流鶑說得真。"
        ],
        "title": "偶成  其二",
        "id": "642ffc70-9a33-42e0-9bbc-898652895342"
    },
    {
        "author": "曹彥約",
        "paragraphs": [
            "我計短於頭觸篷，公才高似目飛鴻。",
            "已馳騅馬雄西楚，尚引蜉蝣綴國風。",
            "願伯明年終惠我，以曹爲解可無公。",
            "欲持枉尺歸繩墨，祇恐旁觀血指紅。"
        ],
        "title": "攝守漢陽次韻項平父餞行之句",
        "id": "542d0888-b097-417f-8735-b24693adcb87"
    },
    {
        "author": "曹彥約",
        "paragraphs": [
            "錯落珠璣滿袖傾，百年初見媿生平。",
            "人從伊傅平頭數，句似陰何徹骨清。",
            "惠我善隣天有意，惜君橫道世無情。",
            "曲終狗尾那能續，欲附曹劉萬古名。"
        ],
        "title": "用四明劉聘君古風四韻賦唐律",
        "id": "fb1d35bc-b39a-42da-ad1e-56eb3d80be14"
    },
    {
        "author": "曹彥約",
        "paragraphs": [
            "斗南獨立章泉老，四海神交可得親。",
            "適意不忘新進客，作詩時託遠來人。",
            "報無瓊玖衰緣病，保此珠璣富不貧。",
            "命駕已孤千里志，掛冠今欲致爲臣。"
        ],
        "title": "章泉趙昌父頻數寄詩再次韻一首",
        "id": "4248cd8a-3c9c-4240-87d9-ed0f637a3523"
    },
    {
        "author": "曹彥約",
        "paragraphs": [
            "風聲久想杜陵珂，坐對忘年可爛柯。",
            "但覺清談揮玉柄，也知文律敵金科。",
            "螳螂欲振難當轍，鼴鼠終微漫飲河。",
            "從此巽堂風月好，滿腔茅塞半消磨。"
        ],
        "title": "譚仁季以二詩見貽走筆次韻  其一",
        "id": "351d1498-8528-4d26-9f31-b60ad62d12d5"
    },
    {
        "author": "曹彥約",
        "paragraphs": [
            "詩才清不羨滄浪，曾向歐曾接瓣香。",
            "萬里相逢書遜志，百年幾見易含章。",
            "君溫有脚開春盎，我暗無心得夜光。",
            "可奈文場催戰急，陣雲飛動正堂堂。"
        ],
        "title": "譚仁季以二詩見貽走筆次韻  其二",
        "id": "65762ace-6bb7-459f-b4b5-d009969dc2ce"
    },
    {
        "author": "曹彥約",
        "paragraphs": [
            "甲戌家聲僅有傳，等閒膏澤下雲天。",
            "苦無事業榮宗黨，强把忠勤了歲年。",
            "往事紛紜幾折角，後來奔軼要加鞭。",
            "得時自古無淹速，却與亨塗作壽仙。"
        ],
        "title": "次韻清卿用使君鹿鳴韻見貽",
        "id": "1510096c-2903-4f68-a384-a35917d63302"
    },
    {
        "author": "曹彥約",
        "paragraphs": [
            "藥裹包回碾臼聲，得閒消息病先輕。",
            "謂予不信看舟楫，之死無他况利名。",
            "積雨晴邊花蔕耐，好風吹外葉聲平。",
            "只愁岸送檣留後，却憶湘南老友生。"
        ],
        "title": "送友人",
        "id": "0f846878-abee-48d5-97d8-a3b1c5d68ba2"
    },
    {
        "author": "曹彥約",
        "paragraphs": [
            "如此生涯任轉蓬，幾年漂泊羨歸鴻。",
            "凄凉落日荒山外，黯澹愁雲暮靄中。",
            "叢菊乍殘秋色遠，嶺梅將放雪光融。",
            "枯腸索盡渾無事，詩句粗成付碧筒。"
        ],
        "title": "冬至伊邇滯留桂陽有感",
        "id": "a88637e8-3612-4851-9616-80db36fec0c7"
    },
    {
        "author": "曹彥約",
        "paragraphs": [
            "壯年梁父粗成吟，亦謂逢時可盡心。",
            "過了許多空日月，得來輕棄舊山林。",
            "平生簡冊心猶壯，晚歲規模力不任。",
            "何事一來何事去，去來端的要知音。"
        ],
        "title": "憶歸口號  其一",
        "id": "1935079a-317f-4b32-aacb-c99c2227739e"
    },
    {
        "author": "曹彥約",
        "paragraphs": [
            "初無警策驟驚人，亦不媕婀巧進身。",
            "每向經筵持正論，願於國脈奬忠臣。",
            "昔從新政趨嚴召，今爲衰年避要津。",
            "陛下果能行古道，雖閒猶是太平民。"
        ],
        "title": "憶歸口號  其二",
        "id": "42a75760-109b-4e05-a31a-caec48e6adfd"
    },
    {
        "author": "曹彥約",
        "paragraphs": [
            "漫說湖莊水與山，不因松菊便求閒。",
            "月中休沐纔三日，殿外經從僅百間。",
            "但有心期思報主，苦無脚力强趨班。",
            "得歸便欲疎賓客，本意劉伶不閉關。"
        ],
        "title": "憶歸口號  其三",
        "id": "d2b1964e-787e-4499-a275-d386b63cdd6c"
    },
    {
        "author": "曹彥約",
        "paragraphs": [
            "閏後陽和樂不禁，還將動靜印天心。",
            "借留臘意梅藏玉，指點春容柳轉金。",
            "冗奪漸疏詩領略，情鍾須索酒追尋。",
            "玉京山色䢼亭水，自與絲桐作賞音。"
        ],
        "title": "春至",
        "id": "0db0ed56-8645-43d3-8fff-cf69fdee96a3"
    },
    {
        "author": "曹彥約",
        "paragraphs": [
            "里巷浮沉適自由，江城久住似菟裘。",
            "廣文活計貧無那，好客情懷挽不留。",
            "滿院竹風吹酒面，兩株榴火發詩愁。",
            "料應此外無佳致，人物相看總上游。"
        ],
        "title": "謝朱鶴皋招飲",
        "id": "4a9a04ad-91b0-497a-aea1-754476f58087"
    },
    {
        "author": "曹彥約",
        "paragraphs": [
            "擁鼻南窗對晚陰，自憐終日坐蕭森。",
            "相如未遂題橋志，工部虛勞戀闕心。",
            "儘辦赤心遭白眼，聊將綵服照青衿。",
            "東隣况有陳驚座，時得花前一盍簪。"
        ],
        "title": "旬休日遣懷招陳德溫飲",
        "id": "03d923f6-a99c-4d7a-ad3d-486bb5a6bccc"
    },
    {
        "author": "曹彥約",
        "paragraphs": [
            "自別湘中首屢迴，漏傳春信一枝梅。",
            "固知我老何須此，不與時同亦壯哉。",
            "百里去思民父母，三年歸作國臺萊。",
            "更將餘力哦新調，三百篇中著意來。"
        ],
        "title": "謝羅醴陵宏材樂府見寄",
        "id": "741e5574-af95-4cb1-949d-780e61734e6b"
    },
    {
        "author": "曹彥約",
        "paragraphs": [
            "雲卷雲舒好靜觀，謂宜隠者似無端。",
            "誰知天上爲霖用，竟作人間出岫看。",
            "萬里功名當進步，諸昆時節合彈冠。",
            "只因自得無心趣，三度歸來現宰官。"
        ],
        "title": "雲隠李季可挽詩二首  其一",
        "id": "046192da-4dc0-4bdc-b903-d7f78d878a9d"
    },
    {
        "author": "曹彥約",
        "paragraphs": [
            "當年棋酒漫追攀，幕府承平白晝閒。",
            "帥事却來兵革後，官身唯冗簿書間。",
            "壯懷日者論交舊，末路天乎與壽慳。",
            "風急浪高雲黯淡，訃書新到落星灣。"
        ],
        "title": "雲隠李季可挽詩二首  其二",
        "id": "4788639d-fcde-4abd-8514-ac40a7cc39e7"
    },
    {
        "author": "曹彥約",
        "paragraphs": [
            "請言山下出泉蒙，蒙養從來有聖功。",
            "三德知仁非好勇，六爻險止要時中。",
            "申棖有慾剛安在，曾子無仁毅不洪。",
            "以果名齋兼衆德，力行方見古人風。"
        ],
        "title": "魏總幹嘉父以果齋求詩爲賦二章  其一",
        "id": "e549674c-9029-4d11-b9d0-994c15b83fd9"
    },
    {
        "author": "曹彥約",
        "paragraphs": [
            "偶向齋名見一斑，其中蓄德尚多端。",
            "講明自有安心要，出處還須中節看。",
            "持以贈君成我拙，歸而求此有兄難。",
            "當年射策封章意，暴虎如由膽亦寒。"
        ],
        "title": "魏總幹嘉父以果齋求詩爲賦二章  其二",
        "id": "8a71259a-d256-46fe-9bd6-ec69185b3bb2"
    },
    {
        "author": "曹彥約",
        "paragraphs": [
            "索居誰復共前籌，坐想蘇山最上頭。",
            "並轡水兼天共遠，孤吟棋與酒皆愁。",
            "孰令客裏擠排老，不分軍前斷送秋。",
            "却有鄰翁驚笑語，夜來尊俎對賢侯。"
        ],
        "title": "遣吏約同官弈棋議事知有蘇山之游不果來晚使君載酒見過遂賦此詩",
        "id": "8bac99a6-91bc-4a4f-9100-bb7e72cda86b"
    },
    {
        "author": "曹彥約",
        "paragraphs": [
            "五十萊衣宦海榮，每將忠讜報平生。",
            "暫分竹去寬宵旰，又賜環歸近聖明。",
            "人物渺然須引類，東南竭矣願休兵。",
            "功名自重囊中物，感悟從來看積誠。"
        ],
        "title": "使君黄秘書上印有期聞嚴召已得好語賦唐律送之",
        "id": "40ec9df8-f44b-47a3-a99d-5d21a613a30f"
    },
    {
        "author": "曹彥約",
        "paragraphs": [
            "總角爲兒百未更，已陪先進識英名。",
            "慣聞似覺雄風近，因問從知看日明。",
            "千里未迎天子詔，一同先說長官清。",
            "吏師况有桐川舊，敢向題輿問去程。"
        ],
        "title": "上湖廣總領趙郎中  其一",
        "id": "aa6810e2-3929-428e-a6db-eeb3a162cf72"
    },
    {
        "author": "曹彥約",
        "paragraphs": [
            "春風湓浦駐行軒，獨許愚儒夜叩關。",
            "六路方迎新遣使，五年猶念舊登門。",
            "薄緣未許南樓分，歸夢唯驚丙夜魂。",
            "幸自秋江好天色，一帆風月際真源。"
        ],
        "title": "上湖廣總領趙郎中  其二",
        "id": "1b632b6a-0421-4c6a-a784-3ce50036bad3"
    },
    {
        "author": "曹彥約",
        "paragraphs": [
            "豈無山水憚登臨，未話平生語欲清。",
            "得馬經營今搏手，傷弓憂患幾驚心。",
            "所思未覺荆山遠，欲往寧辭沔水深。",
            "山水有情絃未絕，請從千里抱鳴琴。"
        ],
        "title": "上湖廣總領趙郎中  其三",
        "id": "fc1c6088-88fe-4e2a-a8a8-c9546ede4fad"
    },
    {
        "author": "曹彥約",
        "paragraphs": [
            "水骨苔痕洞穴開，龍騰波湧碧崔嵬。",
            "煙雲靜向林中起，風雨飛從海上來。",
            "江外廬峰傾瀑布，日邊鼇頂對蓬萊。",
            "幾經兵火今猶在，拂拭還看貯劫灰。"
        ],
        "title": "次韻趙俞宣德石博山香臺",
        "id": "16d17464-3dee-4528-a001-a81d6d5c6867"
    },
    {
        "author": "曹彥約",
        "paragraphs": [
            "大纛高牙古帥垣，甘泉人物帝王孫。",
            "文如賀白尤寒素，政似龔黄更本原。",
            "歲課未書先報政，詔封頻趣定調元。",
            "欲知惠愛今多少，水滿長川月滿村。"
        ],
        "title": "送趙侍郎被召  其一",
        "id": "44c5fc04-3385-48a5-ac5e-61de6b44db35"
    },
    {
        "author": "曹彥約",
        "paragraphs": [
            "祇爲分憂輟近臣，不應持久費經綸。",
            "暫來制閫無多日，歸去朝天及早春。",
            "紅旆綠油生羽翼，落霞秋水動精神。",
            "行行但說長安近，辜負攀留幾許人。"
        ],
        "title": "送趙侍郎被召  其二",
        "id": "bba421cb-afee-4e96-9582-3f22a9899537"
    },
    {
        "author": "曹彥約",
        "paragraphs": [
            "憶昨東來護印章，又從此去餞朝裝。",
            "辛勤行李知身老，幸會依蓮到骨香。",
            "五十功名猶落寞，百千懷抱轉荒唐。",
            "而今親見爲霖雨，野草幽花特地芳。"
        ],
        "title": "送趙侍郎被召  其三",
        "id": "6720fc68-85f9-45c6-9621-85b275117a48"
    },
    {
        "author": "曹彥約",
        "paragraphs": [
            "經濟蜚聲數十年，只今韞櫝固依然。",
            "老於思慮惟憂國，好在功名更守邊。",
            "人望鼎來須易地，春風早去便朝天。",
            "漢家老將輝千古，只有留屯服罕幵。"
        ],
        "title": "薛侍郎移鎮合肥被命入覲賦唐律詩二章  其一",
        "id": "40da01cd-35dd-4ff8-98c6-a33e55d5b616"
    },
    {
        "author": "曹彥約",
        "paragraphs": [
            "平生惟仰薛居州，病渴尋梅正所求。",
            "風送有時參畫鷁，幕開無路到青油。",
            "百年萬事常交臂，一代數人今白頭。",
            "帷幄得賢如此好，貂蟬元不在兜鍪。"
        ],
        "title": "薛侍郎移鎮合肥被命入覲賦唐律詩二章  其二",
        "id": "39db652e-92eb-4637-a62b-c0a67f6c8560"
    },
    {
        "author": "曹彥約",
        "paragraphs": [
            "便飽蒲帆縱木蘭，王陽時節好彈冠。",
            "官身臺歷星遲速，世路天香篆屈盤。",
            "人去邊頭三策在，春回天上五谿寒。",
            "歸飛未戢青冥翅，却與朝廷作羽翰。"
        ],
        "title": "送胡倅辟書不遂復到選部",
        "id": "c614dddd-9804-494b-88dd-ce9fa900db80"
    },
    {
        "author": "曹彥約",
        "paragraphs": [
            "暮投突兀浄爲坊，早踏崎嶇翠作岡。",
            "露氣失凉風带暑，嵐陰欺曉日韜光。",
            "不憂時事禽空語，可怪凶年草更芳。",
            "欲問行人祈禱意，日來鉦鼓漸淒涼。"
        ],
        "title": "禱雨陽山  其一",
        "id": "57220726-6cb1-4927-9abe-57c8049145ab"
    },
    {
        "author": "曹彥約",
        "paragraphs": [
            "所以登山不憚煩，爲藏雲氣達泉源。",
            "多峰豈炫千巖秀，一綫纔通萬壑奔。",
            "其在茲乎須出岫，此時何不早翻盆。",
            "名高已到巖瞻地，只有爲霖可養尊。"
        ],
        "title": "禱雨陽山  其二",
        "id": "cb1204ca-d638-4433-99eb-85bca14071d8"
    },
    {
        "author": "曹彥約",
        "paragraphs": [
            "旋飾芳菲真草萊，强加湔祓敵塵埃。",
            "春將紫翠籠丹桂，晚覺蒼黄植綠槐。",
            "鼻觀已通蜂蝶閙，酒盃頻到燕鶑猜。",
            "官居未勝閒居樂，乞得三年野興來。"
        ],
        "title": "課花木",
        "id": "c4f2e9fe-3137-40a9-bf0d-3583943ee2c3"
    },
    {
        "author": "曹彥約",
        "paragraphs": [
            "詩禮彬彬到古風，月橋人物序齋中。",
            "鄭公宅畔鄉仍在，馬氏臺前帳已空。",
            "萬事可堪評夜旦，九泉終不蓋英雄。",
            "只今家學方如此，猶喜先生易未東。"
        ],
        "title": "序齋丁主簿挽章",
        "id": "eb1a093f-ccc3-43d7-9e82-45577e260f2c"
    },
    {
        "author": "曹彥約",
        "paragraphs": [
            "乞得湖光萬頃多，傍招九疊更嵯峨。",
            "百年未死須閒在，一日不來如景何。",
            "意遠已知貪雪月，身安猶欲鎮風波。",
            "只愁頑似雲間石，更有何人爲琢磨。"
        ],
        "title": "一碧萬頃堂",
        "id": "b6e3e96c-14dc-4798-82ff-c6953dd6090d"
    },
    {
        "author": "曹彥約",
        "paragraphs": [
            "斯人千古閟音塵，絕妙肝腸好受辛。",
            "四袠升沉懸日月，百年修短誤君親。",
            "天邊尚記絲綸手，地上今無磊砢人。",
            "對此感懷非爲此，贖之空擬百其身。"
        ],
        "title": "寶泰寺讀曾鴻父侍郎留題有感次韻作侍郎挽歌",
        "id": "e032dbb0-7113-4bf3-aa45-3f73bf5836b9"
    },
    {
        "author": "曹彥約",
        "paragraphs": [
            "萬木陰陰覆女蘿，一川佳處寶峰多。",
            "因晴領客催萸菊，恐雨妨農訪麥禾。",
            "付我江山須領略，可人時節易蹉跎。",
            "心閒更了官中事，未必秋風奈老何。"
        ],
        "title": "陪總卿戎帥登高因至郊外",
        "id": "81d0a2f8-9422-4527-a1c2-3d0de363900d"
    },
    {
        "author": "曹彥約",
        "paragraphs": [
            "彼美花兮宜晚春，柔姿淑艷是何人。",
            "十分國色粧須淡，數點臙脂畫未勻。",
            "带雨容開渾是恨，出牆頭望恰如真。",
            "幾時謫下蓬萊島，霞染仙衣痕尚新。"
        ],
        "title": "海棠  其一",
        "id": "8b263463-e11c-4b8f-ae5d-af567302a21e"
    },
    {
        "author": "曹彥約",
        "paragraphs": [
            "一度相逢一度春，不知名姓是何人。",
            "十分國色粧須淡，數點臙脂畫未勻。",
            "好把東皇爲上客，便堪宋玉作西鄰。",
            "臨邛道士今何在，說與唐宗是太真。"
        ],
        "title": "海棠  其二",
        "id": "1add3f84-a5f8-48c6-80ad-5c233ad4a852"
    },
    {
        "author": "曹彥約",
        "paragraphs": [
            "倦客尋閒誤入忙，飄然上水擊潯陽。",
            "鈴齋有伴期三友，玉德何人似六郎。",
            "千里江山時聚散，滿城風月夜凄凉。",
            "西風隠作中秋會，莫戀南樓醉武昌。"
        ],
        "title": "九江郡齋分韻送魏六兄好文遊鄂渚得陽字",
        "id": "141a4446-34e5-43b1-b64b-72f330f8b6f4"
    },
    {
        "author": "曹彥約",
        "paragraphs": [
            "山人曾著宰官衫，了事還爲馬口銜。",
            "別我三年無瞬息，思君一節尚巉巖。",
            "人生契合常如此，吾道年來見大凡。",
            "雨後只愁風力健，江空無計款歸帆。"
        ],
        "title": "送蓬丘山人張以道歸吉州",
        "id": "d6996e44-eab6-40ea-b264-a7d11b3a3a8d"
    },
    {
        "author": "曹彥約",
        "paragraphs": [
            "鼎鼐真才筆橐聲，清朝人物獨先生。",
            "從來馬老荆州望，可但元公禮部名。",
            "謀帥直須醫國手，輟賢何以慰人情。",
            "送春又數春回處，忍更堂堂背我行。"
        ],
        "title": "代送禮部楊侍郎帥江陵  其一",
        "id": "4231ebab-eca8-4296-927d-a4d172bbfd61"
    },
    {
        "author": "曹彥約",
        "paragraphs": [
            "慈恩一集成三紀，朝路相從不半年。",
            "託蔭身如松下草，願交身已社中蓮。",
            "一時事體公輕重，到處參辰我後先。",
            "折贈不須門外柳，病懷落寞正如綿。"
        ],
        "title": "代送禮部楊侍郎帥江陵  其二",
        "id": "67d41515-16aa-43ea-9a17-1fb0b5d06667"
    },
    {
        "author": "曹彥約",
        "paragraphs": [
            "人皆託物滌塵襟，我亦於棋了寸陰。",
            "散誕不知身老大，從容聊與世浮沉。",
            "諸君誤作機關說，老子初無勝負心。",
            "收拾定應全局在，清風明月照書林。"
        ],
        "title": "弈棋戲作",
        "id": "173d92f4-5328-4a16-9022-fe7bd2f4b5c8"
    },
    {
        "author": "曹彥約",
        "paragraphs": [
            "先生清德徹寒泉，應俗周旋更折旋。",
            "游宦向來徒溷耳，盛名今得孰多焉。",
            "詩嚴尚作蜂腰格，志大寧憂馬腹鞭。",
            "却似周公勤小物，亂揮珠玉擲忘年。"
        ],
        "title": "次韻長沙鄭監廟公選  其一",
        "id": "be6006f6-6ff1-4fd2-8920-680d7abf029d"
    },
    {
        "author": "曹彥約",
        "paragraphs": [
            "已廢詩壇罷酒兵，更無餘力敵分陰。",
            "兩章句好驚霏屑，千里神交信斷金。",
            "如弈棋然隨手著，效顰眉亦撚鬚吟。",
            "不圖病客甘投老，敢與詩人作賞音。"
        ],
        "title": "次韻長沙鄭監廟公選  其二",
        "id": "46f7b687-425b-4bba-826e-146f33003a02"
    },
    {
        "author": "曹彥約",
        "paragraphs": [
            "捷書遲報已驚神，不分龍公巧障人。",
            "傾倒從頭慳澀雨，破除當面艷陽春。",
            "有園未賞陰連屋，無地言歸水拍津。",
            "報道纖埃歸洞壑，本來山色任橫陳。"
        ],
        "title": "喜晴  其一",
        "id": "ad5fe907-e40f-4d30-ae9a-9be0216856a0"
    },
    {
        "author": "曹彥約",
        "paragraphs": [
            "醉入機緘喜不勝，幾多風雨一番晴。",
            "掃除氛祲乾坤大，拂試光輝日月明。",
            "萬計官逋紓吏責，十分燈夕看人情。",
            "熙熙不但春臺樂，從此東南說建平。"
        ],
        "title": "喜晴  其二",
        "id": "02810fa9-5bb3-4622-929a-daaac1e47f9a"
    },
    {
        "author": "曹彥約",
        "paragraphs": [
            "已通消息變垂楊，又忍須臾困海棠。",
            "雪意疎時風自惡，雲根好處日爭光。",
            "威嚴冷到漢三輔，艷冶春歸唐六郎。",
            "四者欲并從古少，便將樽酒問羣芳。"
        ],
        "title": "春雪初霽",
        "id": "371fd7d6-7e97-432a-96ef-3467007baf41"
    },
    {
        "author": "曹彥約",
        "paragraphs": [
            "忙了三年乍得閒，便乘風雨看溪山。",
            "可憐過眼事多少，都不關心春往還。",
            "老至但驚霜上鬢，興來聊復酒開顔。",
            "如今便作遊人喚，更欲徜徉紫翠間。"
        ],
        "title": "雨中同官遊野園",
        "id": "99ff1cb2-9fa8-4de6-80dd-232c7aa50198"
    },
    {
        "author": "曹彥約",
        "paragraphs": [
            "驤首彌年閉六關，倦飛今日徧千山。",
            "也知心醉非從事，頓覺身輕有大還。",
            "酒債人生頻檢點，宦情山色正孱顔。",
            "不須作惡悲兒女，更放羈人到席間。"
        ],
        "title": "諸丈和野園之詩乃復次韻",
        "id": "eae41125-eeac-44f4-8920-28f152cb0eb3"
    },
    {
        "author": "曹彥約",
        "paragraphs": [
            "剩栽花木閙低牆，滿刻詩文榜畫堂。",
            "郁李齊開枝尚弱，牡丹垂謝蕊猶香。",
            "書生野趣人間少，遊子佳時客裏忙。",
            "準擬燈前兒女問，得君全不負春光。"
        ],
        "title": "陪李監稅飲劉園",
        "id": "3a147c12-993f-4297-ba5c-82542d0b397a"
    },
    {
        "author": "曹彥約",
        "paragraphs": [
            "摇落江村菊就荒，苦無節物報重陽。",
            "病來欲廢傳盃舊，老去唯思著帽强。",
            "已變楓丹秋盡力，僅存萸紫晚添香。",
            "登高有景那能賦，喚取騷人趙與黄。"
        ],
        "title": "重陽湖莊無菊走筆招趙季清黄一之登高",
        "id": "d2d76649-44b7-4c6f-ac8a-c8772a4672e9"
    },
    {
        "author": "曹彥約",
        "paragraphs": [
            "蕪盡田園學亦荒，衰年無復夢張陽。",
            "起予節裏心期合，及此年時脚力强。",
            "萬古推遷陵谷變，幾人登覽姓名香。",
            "欲追奔逸慚駑蹇，始信人間有乘黄。"
        ],
        "title": "次韻黄一之",
        "id": "40ab7535-d198-4c67-9587-9962355ebaab"
    },
    {
        "author": "曹彥約",
        "paragraphs": [
            "散誕平生百不憂，未應摇落學悲秋。",
            "儻來節物知寒暖，泛應賓朋任去留。",
            "落帽粗豪非宿好，插花姿媚怯英游。",
            "不如只把茱萸看，免歎尊前歲月流。"
        ],
        "title": "九日遣興",
        "id": "8a547461-c0df-4632-8aa9-d45e7087875d"
    },
    {
        "author": "曹彥約",
        "paragraphs": [
            "傾蓋星橋憶去年，官聯預說使君賢。",
            "別來風送空中月，此去雲開劍裏天。",
            "治效龔黄方側耳，交情嵇呂好差肩。",
            "相逢便作陽關曲，數日銷魂正黯然。"
        ],
        "title": "次韻隆慶楊使君送別之章  其一",
        "id": "ecd0160e-a0ea-490e-be59-112af8476298"
    },
    {
        "author": "曹彥約",
        "paragraphs": [
            "細讀君詩字字新，巧將鹽豉入羹蒓。",
            "也知世路催行客，更遣工歌勞使臣。",
            "千里身心空晤對，五經懷抱想紛綸。",
            "他年宛水昭亭外，把玩猶能絕點塵。"
        ],
        "title": "次韻隆慶楊使君送別之章  其二",
        "id": "fb9b8670-80d3-432e-8599-6faf78801b4b"
    },
    {
        "author": "曹彥約",
        "paragraphs": [
            "涖卜他年正首丘，尚乘風日逐英游。",
            "平分正月春猶淺，斷送元宵冷未休。",
            "藕斷山鍾黄蘗外，枝分水轉石榴頭。",
            "卷簾隠几俱爲樂，付與涪翁悶得不。"
        ],
        "title": "春同伯中之櫟田",
        "id": "814254bb-0f1a-4df9-86ca-14707f8273aa"
    },
    {
        "author": "曹彥約",
        "paragraphs": [
            "步出東門葦不航，以雲名棧正相當。",
            "地臨空闊天成險，水到回旋石作梁。",
            "萬頃波濤一丘壑，百年官吏幾循良。",
            "古來勿翦甘棠意，此地風流未可量。"
        ],
        "title": "東菴新闢雲棧",
        "id": "0572dccd-416f-4b0a-8990-9723420f33d6"
    },
    {
        "author": "曹彥約",
        "paragraphs": [
            "秉節歸來乍賜環，握蘭高處自催班。",
            "身趨地禁嚴凝上，名在湘清欵乃間。",
            "萬竈艱難寬國步，一星咫尺近天顔。",
            "席前若問長沙事，只有深仁滲百蠻。"
        ],
        "title": "送趙安卿召除考功  其一",
        "id": "06ae9d68-d4a2-473a-aa5e-d7474f8cd449"
    },
    {
        "author": "曹彥約",
        "paragraphs": [
            "五老重湖一腐儒，强令隨牒應時須。",
            "杜陵身世霜前鬢，陶令田園雨後蕪。",
            "梅菊滿懷憂歲晚，松楸關念怯春濡。",
            "知音自是調元手，乞與還山護命符。"
        ],
        "title": "送趙安卿召除考功  其二",
        "id": "83b0c97b-88a9-4e5b-8d07-7390adf060df"
    },
    {
        "author": "曹彥約",
        "paragraphs": [
            "天不長春又入冬，可能含笑拒霜風。",
            "凌霄器宇隨時見，茉莉生涯到處窮。",
            "但可憐花成後約，莫將荳蔻掩前功。",
            "人生且進薔微露，滴滴金錢總是空。"
        ],
        "title": "次知縣花名詩韻",
        "id": "e791f67e-fd00-462f-9ecf-ddd42377aa6b"
    },
    {
        "author": "曹彥約",
        "paragraphs": [
            "樓櫓寬閒事力勞，新來人物舊蓬蒿。",
            "占留古意梅根老，壓斷寒聲樠木高。",
            "地迥山川含鼓角，夜明星斗助弓刀。",
            "當時愛得蓮無恙，一段清流繞屋敖。"
        ],
        "title": "晚登縣陴",
        "id": "346e8810-fdf6-487c-bbd2-814c8e3c139f"
    },
    {
        "author": "曹彥約",
        "paragraphs": [
            "文公垂憲墨淋浪，鼎立龜山更道鄉。",
            "家有一焉猶冠絕，寶茲三者見珍藏。",
            "來從疊嶂層巒裏，置在光風霽月傍。",
            "收拾兵戎無一物，滿船空載有歸裝。"
        ],
        "title": "廖子晦以通書及龜山道鄉晦庵帖見惠",
        "id": "288e1e4a-7730-4648-8fee-86477c824813"
    },
    {
        "author": "曹彥約",
        "paragraphs": [
            "過了一坡更一坡，中間田道水成渦。",
            "雨來更驟擔肩重，泥滑不休行步多。",
            "奈老杉松猶偃蹇，趨時桃李暫蹉跎。",
            "炊煙戀屋不肯出，夜宿人家燒薜蘿。"
        ],
        "title": "雨行宿高岡人家戲成口號",
        "id": "e7301848-12e0-4463-a507-df8c891bb969"
    },
    {
        "author": "曹彥約",
        "paragraphs": [
            "菊後梅前冷落時，剪檀雕蠟酪爲肌。",
            "人從老處親平淡，花向無中補闕虧。",
            "地暖不憂春近遠，窗空惟映月參差。",
            "病夫久廢盧仝椀，鼻觀從容聖得知。"
        ],
        "title": "靜坐對茶花偶作",
        "id": "7f2431ce-3db3-48ed-9dd5-60a031378faa"
    },
    {
        "author": "曹彥約",
        "paragraphs": [
            "何處鳴鳩只好音，誰家孝婦有冤心。",
            "古來禋祀關仍叔，今日兵饑憶華歆。",
            "王制不堪乖用仂，春秋從此却書霖。",
            "君詩好似靈湫水，清絕無人測淺深。"
        ],
        "title": "次韻晦父喜雨詩",
        "id": "3027f680-263a-47d7-8284-0c6024de14bf"
    },
    {
        "author": "曹彥約",
        "paragraphs": [
            "淡中著色似狂顛，心與梅同迹不然。",
            "奪我焉支寧免俗，豈無膏沐獨爭先。",
            "辨桃認杏何人拙，壓雪欺霜政自妍。",
            "只恐東君招不得，好修猶在竹籬邊。"
        ],
        "title": "同官約賦紅梅成五十六字",
        "id": "b7e9846c-737e-4b64-9b8b-3384673b8354"
    },
    {
        "author": "曹彥約",
        "paragraphs": [
            "好風好雨舊關情，落在江心不强名。",
            "地盡匡廬猶變現，水連彭蠡略崢嶸。",
            "金山但設魚龍險，灧澦空聞象馬驚。",
            "爭似清暉樓上好，重湖九疊互分明。"
        ],
        "tags": [
            "庐山"
        ],
        "title": "落星寺",
        "id": "5860f244-a209-46d1-abcd-c83d4b709a3d"
    },
    {
        "author": "曹彥約",
        "paragraphs": [
            "議禮蠲租兩有聲，老坡元不計身榮。",
            "爲民受屈今誰似，有子能傳近得名。",
            "此去掾曹無暖席，是中科律定持衡。",
            "公餘更欲翻經籍，古道時才孰重輕。"
        ],
        "title": "送子通司法之官括蒼",
        "id": "c0fe4bc1-ec85-4482-91a6-ef80a2dccde9"
    },
    {
        "author": "曹彥約",
        "paragraphs": [
            "已報新題下紫泥，尚留佳讖築新隄。",
            "一心國事忉忉在，萬口民歌剪剪齊。",
            "惜去轍須田父卧，催歸詔有內臣齎。",
            "舍人若問朝天日，割盡黄雲水滿犁。"
        ],
        "title": "答趙守見貽之韻",
        "id": "aba029cd-5473-4ff0-a523-2add30a290c4"
    },
    {
        "author": "曹彥約",
        "paragraphs": [
            "都人車馬閙城闉，似惜民曹更牧民。",
            "到處忠勤無粉飾，入朝言語有經綸。",
            "只今次輔須賢帥，自古維城必懿親。",
            "報政不須三五月，姓名端的記嚴宸。"
        ],
        "title": "送趙戶侍出守鎮江",
        "id": "77718f38-f92a-4d27-88f5-34c97bbe6a47"
    },
    {
        "author": "曹彥約",
        "paragraphs": [
            "官黄新賜極恩榮，花不同梅與共名。",
            "頗謂寒中宜作伴，想因開早更爲兄。",
            "世間何物疑真蠟，海上新來染碎瓊。",
            "體得自香天分好，金塗銅砌却崢嶸。"
        ],
        "title": "和三十郎蠟梅韻",
        "id": "9bcb2059-2c49-4100-8318-d88eec6c7a4e"
    },
    {
        "author": "曹彥約",
        "paragraphs": [
            "誰爲戎首起邊功，萬里生靈一擲中。",
            "天爲憂之連作雨，人無識者驟歌風。",
            "所期闢地今城守，不善因糧却火攻。",
            "古道君師意深遠，改絃端的奏膚公。"
        ],
        "title": "久雨歎",
        "id": "1f534c9c-d3f7-4566-8573-cda0c01b2e9a"
    },
    {
        "author": "曹彥約",
        "paragraphs": [
            "負固驕陽不忍回，執迷凉意誤驚猜。",
            "傾盆雨勢疑飛瀑，揭地風聲敵迅雷。",
            "階下决明添意氣，庭前甘菊賸胚胎。",
            "可憐歲事今如此，麥壠蔬畦尚可培。"
        ],
        "title": "秋分後十日得暴雨",
        "id": "ea8b3f57-b840-41ef-9cfb-cfcaab61b9ac"
    },
    {
        "author": "曹彥約",
        "paragraphs": [
            "車馬盈門撥不開，綵衣新著繡衣來。",
            "壯懷風月歸英簜，滿意江山入酒盃。",
            "便覺陽和通嶰竹，已知春信到官梅。",
            "西江豈是留人處，築得沙堤喚得回。"
        ],
        "title": "豫章賀丁漕建臺宴口號",
        "id": "91acb011-9108-4bc6-9c56-d169ce0909e7"
    },
    {
        "author": "曹彥約",
        "paragraphs": [
            "去年浮月動微薰，隕籜憂寒正雜羣。",
            "今日得春張萬玉，采繁迎煖尚從軍。",
            "花時十月連正月，歲事三分占一分。",
            "酒煮和羹還好在，預除蕪穢莫紛紛。"
        ],
        "title": "晚梅",
        "id": "1e54ab35-4230-4d53-8ba3-ac53cd274a4e"
    },
    {
        "author": "曹彥約",
        "paragraphs": [
            "漸撤疎籬短作垣，與春期約老田園。",
            "晴多易得花開早，地迥難藏鳥語喧。",
            "我欲偷安頻謝客，人誰見許數敲門。",
            "定知桃李平生誤，下已成蹊漫不言。"
        ],
        "title": "湖莊謝客",
        "id": "13b25a39-91b8-4359-97c2-2286f180a3cd"
    },
    {
        "author": "曹彥約",
        "paragraphs": [
            "霜清石出水分流，邂逅騷人得志秋。",
            "落日斷霞增逸氣，小窗低戶媿英游。",
            "苦無酒量能陪飲，只有詩盟可避愁。",
            "此地何哉添此瑞，建章新識九牙騶。"
        ],
        "title": "朔日迎客之章諸賢多有和者使君再賦仍次韻以謝",
        "id": "5105512f-2c80-44ad-bea7-4a8b9cdd38ba"
    },
    {
        "author": "曹彥約",
        "paragraphs": [
            "清風怒折腰，斷送斜川歸。",
            "吾今已歸了，無用頻吹衣。"
        ],
        "title": "飄飄臺",
        "id": "d692781b-ca55-4f2b-b2a1-d3279df52017"
    },
    {
        "author": "曹彥約",
        "paragraphs": [
            "尋壑初不憚，經丘亦忘疲。",
            "人見崎嶇處，不知心坦夷。"
        ],
        "title": "經丘臺",
        "id": "40528e4c-efd7-4449-9d3d-3da356d3c2ec"
    },
    {
        "author": "曹彥約",
        "paragraphs": [
            "識面山川尚可尋，跳丸日月更相侵。",
            "語音改道家山近，行色不知春事深。"
        ],
        "title": "祁門道中即事  其一",
        "id": "0c2d6bb1-7aca-484d-ba28-e8cf1eccf495"
    },
    {
        "author": "曹彥約",
        "paragraphs": [
            "社雨初晴舊燕歸，春膏潜動小鮮肥。",
            "桃花未必隨人去，飛向行人行處飛。"
        ],
        "title": "祁門道中即事  其二",
        "id": "4f2d9b1e-3d11-4b01-b27e-ddd5506fbefe"
    },
    {
        "author": "曹彥約",
        "paragraphs": [
            "餠餌商量全孕麥，衣裳消息半芽桑。",
            "山堂草色夢魂遠，官路柳絲心緒長。"
        ],
        "title": "祁門道中即事  其三",
        "id": "e29bd11f-a2e1-47cf-9ec6-80f3c48b270c"
    },
    {
        "author": "曹彥約",
        "paragraphs": [
            "爲愛幽鄉度遠村，支頤竚立愛山礬。",
            "栗留尚惜輕求友，反舌紛紛亦巧言。"
        ],
        "title": "祁門道中即事  其四",
        "id": "e6739b27-2681-4e28-a286-a7037c3b88a2"
    },
    {
        "author": "曹彥約",
        "paragraphs": [
            "修竹圍牆草護階，賞花庭院已安排。",
            "洛陽忠孝家何在，不貢姚黄更緬懷。"
        ],
        "title": "祁門道中即事  其五",
        "id": "5a1cf8d8-dbf2-40c0-b43e-2929090c3ae1"
    },
    {
        "author": "曹彥約",
        "paragraphs": [
            "嶂疊巒層巧送青，一溪幽處小園亭。",
            "誰能換得王維手，洗我塵埃作畫屏。"
        ],
        "title": "祁門道中即事  其六",
        "id": "14161fde-4d10-468d-941e-1178a5fc0110"
    },
    {
        "author": "曹彥約",
        "paragraphs": [
            "絃誦琅琅兩岸聞，此風尤足張吾軍。",
            "兒童相顧驚相問，莫是當年舊主人。"
        ],
        "title": "祁門道中即事  其七",
        "id": "308379cc-2686-4b6a-96e2-fa50b6ebdaef"
    },
    {
        "author": "曹彥約",
        "paragraphs": [
            "山木陰陰繫晚牛，水田漠漠任春鷗。",
            "長歌大笑却歸去，長在農家今白頭。"
        ],
        "title": "祁門道中即事  其八",
        "id": "fa914dfb-e6e4-4e22-865f-a3cf07998e52"
    },
    {
        "author": "曹彥約",
        "paragraphs": [
            "半淪溪谷半山岡，地狹民多盡蓋藏。",
            "爭道去年小豐稔，至今租米正輸王。"
        ],
        "title": "祁門道中即事  其九",
        "id": "1a50db14-7330-4198-bc67-b253eb8420bb"
    },
    {
        "author": "曹彥約",
        "paragraphs": [
            "古來遺逸野人家，石磴崎嶇閣道斜。",
            "犬吠人行都不問，杉籬空掩刺桐花。"
        ],
        "title": "祁門道中即事  其一○",
        "id": "4455927d-1d58-41ae-8548-e2f15b2cea90"
    },
    {
        "author": "曹彥約",
        "paragraphs": [
            "道人心事略幽閒，落在星流羽檄間。",
            "吏退燈明書到眼，袖爐烘煖鷓鴣斑。"
        ],
        "title": "夜坐",
        "id": "aa6f9677-e926-4122-ab0d-4a85cc86ba12"
    },
    {
        "author": "曹彥約",
        "paragraphs": [
            "曩疑先賢嗇于言，何不明明細細傳。",
            "今省從前都錯認，更加詳後即紛然。"
        ],
        "title": "偶成  其一",
        "id": "fc0f58b2-41a6-42e0-9871-bb7cb91517f7"
    },
    {
        "author": "曹彥約",
        "paragraphs": [
            "夫子文章不用爲，從心到口沒參差。",
            "咄哉韓子休汙我，却道詩葩與易奇。"
        ],
        "title": "偶成  其二",
        "id": "2072fc3c-ad6e-4108-aa0d-ad703260d33a"
    },
    {
        "author": "曹彥約",
        "paragraphs": [
            "雪月風花總不知，雕奇鏤巧學支離。",
            "四時多少閒光景，無箇閒人領略伊。"
        ],
        "title": "偶成  其三",
        "id": "f98b6100-ad4a-4d66-8d98-0cd978dd14d8"
    },
    {
        "author": "曹彥約",
        "paragraphs": [
            "勿學唐人李杜癡，作詩須作古人詩。",
            "世傳李杜文章伯，問著關雎恐不知。"
        ],
        "title": "偶成  其四",
        "id": "c4eedd8d-a5a9-4b9c-8191-93c929ef9e7b"
    },
    {
        "author": "曹彥約",
        "paragraphs": [
            "詩癡正自不煩攻，只爲英才輒墮中。",
            "今日已成風俗後，後生箇箇入樊籠。"
        ],
        "title": "偶成  其五",
        "id": "ecc62db3-1dce-4132-bbaf-f019012f63a4"
    },
    {
        "author": "曹彥約",
        "paragraphs": [
            "儒風一變至于道，此是堯夫未識儒。",
            "除却儒風如更有，將馿騎了復尋馿。"
        ],
        "title": "偶成  其六",
        "id": "91330b01-37f3-4bf6-9f6d-da3b97c070e7"
    },
    {
        "author": "曹彥約",
        "paragraphs": [
            "當敬不敬謂之悖，當正不正謂之諛。",
            "是中適莫俱難著，意態微生已覺疏。"
        ],
        "title": "偶成  其七",
        "id": "a4909ab0-1ee2-45f0-87db-7a79a678caa3"
    },
    {
        "author": "曹彥約",
        "paragraphs": [
            "桃紅柳綠簇春華，燕語鶑啼盡日嘉。",
            "誰信聲聲沂水詠，又知處處杏壇家。"
        ],
        "title": "偶成  其八",
        "id": "0b1507f7-287a-4a00-89d6-896c2fc9ec05"
    },
    {
        "author": "曹彥約",
        "paragraphs": [
            "可惜有生都衮衮，如何終日只紛紛。",
            "滿前妙景無人識，到處清音獨我聞。"
        ],
        "title": "偶成  其九",
        "id": "e74b59fe-7a0e-40e3-ab16-f5bec438cc5b"
    },
    {
        "author": "曹彥約",
        "paragraphs": [
            "我吟詩處鶑啼處，我起行時蝶舞時。",
            "踏著此機何所似，陶然如醉又如癡。"
        ],
        "title": "偶成  其一○",
        "id": "2a71df54-93a3-4844-a075-6971f7ee439b"
    },
    {
        "author": "曹彥約",
        "paragraphs": [
            "此道元來即是心，人人拋却去求深。",
            "不知求却翻成外，若是吾心底用尋。"
        ],
        "title": "偶成  其一一",
        "id": "99cafdd4-fc0d-4875-a65f-e657eeda0a07"
    },
    {
        "author": "曹彥約",
        "paragraphs": [
            "誰省吾心即是仁，荷他先哲爲人深。",
            "分明說了猶疑在，更問如何是本心。"
        ],
        "title": "偶成  其一二",
        "id": "d4477379-cae4-4dbf-891c-b92092a67d31"
    },
    {
        "author": "曹彥約",
        "paragraphs": [
            "若問如何是此心，能思能索又能尋。",
            "汝心底用他人說，只是尋常用底心。"
        ],
        "title": "偶成  其一三",
        "id": "cafa8fab-3bb8-40b3-b382-f6cb371c5f38"
    },
    {
        "author": "曹彥約",
        "paragraphs": [
            "此心用處沒蹤由，擬待思量是討愁。",
            "但只事親兼事長，只如此去莫回頭。"
        ],
        "title": "偶成  其一四",
        "id": "7a3f1e6a-7507-40fb-a971-660e8cc8d021"
    },
    {
        "author": "曹彥約",
        "paragraphs": [
            "可笑禪流錯用心，或思或罷兩追尋。",
            "窮年費煞精神後，陷入泥塗輾轉深。"
        ],
        "title": "偶成  其一五",
        "id": "60a13b65-beff-4140-bd04-2466f9429599"
    },
    {
        "author": "曹彥約",
        "paragraphs": [
            "心裏虛明象太空，乾坤日月總包籠。",
            "從來箇片閒田地，難定西南與北東。"
        ],
        "title": "偶成  其一六",
        "id": "560c5134-852d-4866-bd3f-6e81bfa21b97"
    },
    {
        "author": "曹彥約",
        "paragraphs": [
            "莫將愛敬復雕鎸，一片真純得自全。",
            "待得將心去鈎索，旋栽荆棘向芝田。"
        ],
        "title": "偶成  其一七",
        "id": "9c86c979-250f-4fca-9a1b-089ecb568ec3"
    },
    {
        "author": "曹彥約",
        "paragraphs": [
            "忽認胸中一團氣，一團氣裏空無地。",
            "既空無地更何義，此無廣狹無一二。"
        ],
        "title": "偶成  其一八",
        "id": "9838c7ec-4e40-4c50-8244-91275a3466da"
    },
    {
        "author": "曹彥約",
        "paragraphs": [
            "惡習起時能自訟，誰知此是天然勇。",
            "多少禪流妄詆訶，不知此勇元不動。"
        ],
        "title": "偶成  其一九",
        "id": "64e08d45-7238-4179-a7fb-323f43fa0be4"
    },
    {
        "author": "曹彥約",
        "paragraphs": [
            "回心三月不違仁，已後元曾小失真。",
            "一片雲花輕著水，冥冥不復省漓醇。"
        ],
        "title": "偶成  其二○",
        "id": "c2af292f-7044-47cc-b55e-e1132fa688d1"
    },
    {
        "author": "曹彥約",
        "paragraphs": [
            "有心切勿去鈎玄，鈎得玄來在外邊。",
            "何似罷休依本分，孝慈忠信乃天然。"
        ],
        "title": "偶成  其二一",
        "id": "9f3a28b8-9d73-43e2-9f8f-b13c44a7595a"
    },
    {
        "author": "曹彥約",
        "paragraphs": [
            "清江一曲界間關，倚作琴聲上下灘。",
            "鵲報主人知有喜，惠然金玉總稱難。"
        ],
        "title": "伯量同二弟欲見訪湖莊以詩告至褒拂過情輒次其韻  其一",
        "id": "c75b627c-aabe-4bf4-9b1e-7a3cec77ab33"
    },
    {
        "author": "曹彥約",
        "paragraphs": [
            "笑殺商山綺與園，幾年煩使護風寒。",
            "只今勳業纔如此，孤負衰顔鏡裏看。"
        ],
        "title": "伯量同二弟欲見訪湖莊以詩告至褒拂過情輒次其韻  其二",
        "id": "99f72bb8-87b7-42a8-adeb-41083ff680c3"
    },
    {
        "author": "曹彥約",
        "paragraphs": [
            "年來奪錦馬羣空，而况君家有八龍。",
            "傳與鄉人經濟策，問焉何惜少舂容。"
        ],
        "title": "伯量同二弟欲見訪湖莊以詩告至褒拂過情輒次其韻  其三",
        "id": "7d3b43c9-6ec4-4771-b583-ec93c19d1bcd"
    },
    {
        "author": "曹彥約",
        "paragraphs": [
            "盈盈蝶粉襯蜂黄，水國仙人內樣粧。",
            "同在寒梅應媿死，枯枝猶說傲冰霜。"
        ],
        "title": "水仙",
        "id": "0893275b-241c-4bba-9c33-8ba424f93af9"
    },
    {
        "author": "曹彥約",
        "paragraphs": [
            "立說招携與殪戎，兩端蠻觸互論功。",
            "古來帝力通南北，山過焉支嶺度葱。"
        ],
        "title": "韓耕道次八絕句韻見寄因和答之  其一",
        "id": "592a876e-ca20-46f9-8ff3-545dc4d3a777"
    },
    {
        "author": "曹彥約",
        "paragraphs": [
            "逢危無策媿時才，懷抱何曾得好開。",
            "衮衮捷書來不斷，活人基本要深培。"
        ],
        "title": "韓耕道次八絕句韻見寄因和答之  其二",
        "id": "a7be296e-543d-48d4-9dfd-4a3221487d8e"
    },
    {
        "author": "曹彥約",
        "paragraphs": [
            "羽檄交馳駭電奔，詔書頻下想天恩。",
            "舊時懶惰如魔去，祇有書生習尚存。"
        ],
        "title": "韓耕道次八絕句韻見寄因和答之  其三",
        "id": "a5731779-d82d-47f2-98c9-965de8404f8c"
    },
    {
        "author": "曹彥約",
        "paragraphs": [
            "營壘家家說望夫，將軍志遠在余吾。",
            "從來萬甲千金費，曾有因糧事也無。"
        ],
        "title": "韓耕道次八絕句韻見寄因和答之  其四",
        "id": "b1f8028a-9dc8-412d-99c3-9286737a6368"
    },
    {
        "author": "曹彥約",
        "paragraphs": [
            "我句拙於貧女粧，尊前替戾敢承當。",
            "何人錯比羅敷豔，枉賦詩人陌上桑。"
        ],
        "title": "韓耕道次八絕句韻見寄因和答之  其五",
        "id": "bd20de72-4baf-4924-9784-66f61b786bf2"
    },
    {
        "author": "曹彥約",
        "paragraphs": [
            "特特新詩滿意來，中間華藻任鋪排。",
            "不知養拙干戈裏，但覺愁端變好懷。"
        ],
        "title": "韓耕道次八絕句韻見寄因和答之  其六",
        "id": "2a8194eb-dc75-4d94-b0ad-7cc7bffca717"
    },
    {
        "author": "曹彥約",
        "paragraphs": [
            "孤負靈蓍續短蓬，寵光枯枿附春藂。",
            "他年賈至岑參句，得入詩編託杜公。"
        ],
        "title": "韓耕道次八絕句韻見寄因和答之  其七",
        "id": "365a1c09-e015-43c7-9f3a-7087297ba742"
    },
    {
        "author": "曹彥約",
        "paragraphs": [
            "昌黎世有簡編孫，鄴下常傳慷慨言。",
            "憶得此公端的健，但將忠力復名門。"
        ],
        "title": "韓耕道次八絕句韻見寄因和答之  其八",
        "id": "8e0009dd-a524-4527-b804-54b61dd18bb5"
    },
    {
        "author": "曹彥約",
        "paragraphs": [
            "雨後人家菜麥香，旋渦流水亂橫塘。",
            "青春未有闌珊意，付與游人自此忙。"
        ],
        "title": "湖莊雜詩  其一",
        "id": "7222067c-f5e3-4212-9e27-aaf9fbded719"
    },
    {
        "author": "曹彥約",
        "paragraphs": [
            "家家有分閒桃李，歲歲相親舊燕鶑。",
            "老子今年風味惡，稻針麻甲尚關情。"
        ],
        "title": "湖莊雜詩  其二",
        "id": "f5326834-30bf-488a-b852-ad025113de87"
    },
    {
        "author": "曹彥約",
        "paragraphs": [
            "好詩好雨適相逢，抖盡襟懷要折衝。",
            "自古天人無間斷，寧因水旱輟良農。"
        ],
        "title": "橫舟弟相別年餘阻一江之水彼此皆病未有可會之日向得一兩詩多悼亡感慨不忍和答今乃粲然盈冊老眼增明適茲喜雨取登樓喜雨之作先次韻三章不能多也  其一",
        "id": "c22f7267-53ce-40d9-a481-d568fd9680f8"
    },
    {
        "author": "曹彥約",
        "paragraphs": [
            "阻饑傳播骨先寒，愁把臺評子細看。",
            "頼有重霉三日雨，向來枯涸已瀰漫。"
        ],
        "title": "橫舟弟相別年餘阻一江之水彼此皆病未有可會之日向得一兩詩多悼亡感慨不忍和答今乃粲然盈冊老眼增明適茲喜雨取登樓喜雨之作先次韻三章不能多也  其二",
        "id": "bacc6cd9-527f-4a80-abd4-8f9085f5fa3a"
    },
    {
        "author": "曹彥約",
        "paragraphs": [
            "我有鴒原或尼之，一江橫絕謾漣漪。",
            "幸哉未隔池塘夢，鼎臠初嘗豹一窺。"
        ],
        "title": "橫舟弟相別年餘阻一江之水彼此皆病未有可會之日向得一兩詩多悼亡感慨不忍和答今乃粲然盈冊老眼增明適茲喜雨取登樓喜雨之作先次韻三章不能多也  其三",
        "id": "b851ae3e-2a66-46b9-9878-f52c381d8a71"
    },
    {
        "author": "曹彥約",
        "paragraphs": [
            "落在西湖有歲年，不因和靖獨爭妍。",
            "誰知道盡香和影，萬古新詩不在編。"
        ],
        "tags": [
            "西湖"
        ],
        "title": "三絕句賦和靖梅  其一",
        "id": "50dcfb3f-4199-410f-9bd5-926c4a7fac12"
    },
    {
        "author": "曹彥約",
        "paragraphs": [
            "人如和靖清難比，花似寒梅秀可餐。",
            "却問荔支何所似，江瑶初雪水晶盤。"
        ],
        "title": "三絕句賦和靖梅  其二",
        "id": "85eb012f-fe9d-499e-b76e-997d6dc75ac1"
    },
    {
        "author": "曹彥約",
        "paragraphs": [
            "觀蒔芬芳也自奇，漢壺貯水最相宜。",
            "只應卧我明窗下，不似湖邊縱鶴時。"
        ],
        "title": "三絕句賦和靖梅  其三",
        "id": "35559523-bb2a-4abc-839f-9c0c0f0ab729"
    },
    {
        "author": "曹彥約",
        "paragraphs": [
            "錦繡裁成九疊山，山山佳處水縈環。",
            "無心但有雲來往，看得高人取次閒。"
        ],
        "tags": [
            "庐山"
        ],
        "title": "毛希元提幹有廬山癖既卜築居之又作卧龍樓與玉京道院一時諸老皆爲賦詩矣知賤子非所長而亦令賦何也作三絕句資一笑  其一",
        "id": "ff27b2bc-448d-4c35-8d8d-99f608844923"
    },
    {
        "author": "曹彥約",
        "paragraphs": [
            "卧龍消息合爲霖，別派先通一綫心。",
            "若向祁山聽響震，定知梁父不須吟。"
        ],
        "tags": [
            "庐山"
        ],
        "title": "毛希元提幹有廬山癖既卜築居之又作卧龍樓與玉京道院一時諸老皆爲賦詩矣知賤子非所長而亦令賦何也作三絕句資一笑  其二",
        "id": "a71bde8b-bd2f-4bed-8a5b-85a301162b6c"
    },
    {
        "author": "曹彥約",
        "paragraphs": [
            "玉京仙境發山謠，未把芙蓉意已消。",
            "此處尚堪詩興在，當年行樂亦云聊。"
        ],
        "tags": [
            "庐山"
        ],
        "title": "毛希元提幹有廬山癖既卜築居之又作卧龍樓與玉京道院一時諸老皆爲賦詩矣知賤子非所長而亦令賦何也作三絕句資一笑  其三",
        "id": "c35700d3-52d5-4d41-9099-3fbbea1b3d79"
    },
    {
        "author": "曹彥約",
        "paragraphs": [
            "暮年秋色戀江鄉，酒熟魚肥蟹著黄。",
            "已見廬山非入夢，一帆風穩稱歸航。"
        ],
        "tags": [
            "庐山"
        ],
        "title": "望廬山",
        "id": "19979aec-15fb-4885-a0ec-14230061606b"
    },
    {
        "author": "曹彥約",
        "paragraphs": [
            "僧人顔似松杉老，齋飯味知泉石多。",
            "我不能茶有風冷，愛山成癖欠消磨。"
        ],
        "title": "游惠山觀第二泉  其一",
        "id": "cd51adf4-f5f0-4668-8ee8-bf0335fabc42"
    },
    {
        "author": "曹彥約",
        "paragraphs": [
            "自逢陸老問君名，又見蘇公記此行。",
            "從此却歸廬阜去，豈無聲寄谷簾兄。"
        ],
        "title": "游惠山觀第二泉  其二",
        "id": "eebc4040-8253-48e9-bd33-05512021d496"
    },
    {
        "author": "曹彥約",
        "paragraphs": [
            "西蜀佳人巧欲言，紅酣猶带醉時魂。",
            "子規叫斷黄昏後，却憶鄉情染露痕。"
        ],
        "title": "蜀海棠",
        "id": "c9a3818e-5a92-4259-ae03-5dce66b504bf"
    },
    {
        "author": "曹彥約",
        "paragraphs": [
            "再拜新篇極主臣，詠真何必更尋真。",
            "論心十八年前事，詩律交情更可人。"
        ],
        "title": "餘干史子固本知縣趨朝便舟見訪以四絕句敘舊次其韻  其一",
        "id": "cd3df1cc-53e3-4c31-8df3-1e146ae59f7b"
    },
    {
        "author": "曹彥約",
        "paragraphs": [
            "虎榜初傳淡墨名，饒山何重泰山輕。",
            "日邊未得春風力，江右惟高月旦評。"
        ],
        "tags": [
            "泰山"
        ],
        "title": "餘干史子固本知縣趨朝便舟見訪以四絕句敘舊次其韻  其二",
        "id": "8956a4d5-d246-4927-9bb9-60ebc9d4aa0c"
    },
    {
        "author": "曹彥約",
        "paragraphs": [
            "仕已都無喜慍三，有弦不解但操南。",
            "歸來穩上論思直，政爾民情已熟諳。"
        ],
        "title": "餘干史子固本知縣趨朝便舟見訪以四絕句敘舊次其韻  其三",
        "id": "31132718-ee44-4467-b14b-97287561021b"
    },
    {
        "author": "曹彥約",
        "paragraphs": [
            "豈無魚鴈懶傳書，枯枿春風不用噓。",
            "只有簡編遮眼在，馬牛猶得遠襟裾。"
        ],
        "title": "餘干史子固本知縣趨朝便舟見訪以四絕句敘舊次其韻  其四",
        "id": "455deeab-40d2-4bf4-a691-6addebdc89d0"
    },
    {
        "author": "曹彥約",
        "paragraphs": [
            "錦作薰籠越樣新，迎春猶及送還春。",
            "花時色與香如此，花後娟娟更可人。"
        ],
        "title": "迎春花  其一",
        "id": "84ea1771-cfb9-4c9a-8e79-bb5d503ee99f"
    },
    {
        "author": "曹彥約",
        "paragraphs": [
            "睡入華胥日未曛，博山何在寶香聞。",
            "覺來但有南窗靜，葉瘦花肥醉錦薰。"
        ],
        "title": "迎春花  其二",
        "id": "380606d6-2cfd-45ce-baf6-b8be149a2edc"
    },
    {
        "author": "曹彥約",
        "paragraphs": [
            "照人精采駐元戎，與我驅馳錄近功。",
            "想見玉簫聲遠夜，亂芟篁竹剉春葱。"
        ],
        "title": "奉陪黄帥機訪問元夕戰場歸塗見人家園池花木相與歎息既帥機書前所作八詩示滕審言不及予也枕上不能記韻傚唐人和詩體自賦八絕句因以寓意  其一",
        "id": "77774e30-2f1c-4f8b-adfa-3af338247728"
    },
    {
        "author": "曹彥約",
        "paragraphs": [
            "新來鈇鉞授當才，嶽下浮雲日日開。",
            "易得成功難更好，鼎和諸將熟栽培。"
        ],
        "title": "奉陪黄帥機訪問元夕戰場歸塗見人家園池花木相與歎息既帥機書前所作八詩示滕審言不及予也枕上不能記韻傚唐人和詩體自賦八絕句因以寓意  其二",
        "id": "f29634b9-da0d-4a1c-8c10-3715dca744c4"
    },
    {
        "author": "曹彥約",
        "paragraphs": [
            "謾捐儋耳非長策，便戮先零亦少恩。",
            "整了六師須禁暴，本朝元氣要長存。"
        ],
        "title": "奉陪黄帥機訪問元夕戰場歸塗見人家園池花木相與歎息既帥機書前所作八詩示滕審言不及予也枕上不能記韻傚唐人和詩體自賦八絕句因以寓意  其三",
        "id": "bbb8b5f9-40f8-4cfd-8c1e-ff4341314672"
    },
    {
        "author": "曹彥約",
        "paragraphs": [
            "深居處女靜無粧，脫兔飛時勢莫當。",
            "已捷不須三舍避，便將戰處入耕桑。"
        ],
        "title": "奉陪黄帥機訪問元夕戰場歸塗見人家園池花木相與歎息既帥機書前所作八詩示滕審言不及予也枕上不能記韻傚唐人和詩體自賦八絕句因以寓意  其四",
        "id": "e797ec80-e801-48e0-abe0-2985d1b761d0"
    },
    {
        "author": "曹彥約",
        "paragraphs": [
            "爭先報國恥非夫，過後論功失故吾。",
            "志士斗量賢士少，赤松遊處智名無。"
        ],
        "title": "奉陪黄帥機訪問元夕戰場歸塗見人家園池花木相與歎息既帥機書前所作八詩示滕審言不及予也枕上不能記韻傚唐人和詩體自賦八絕句因以寓意  其五",
        "id": "db644fd2-8e47-44a1-b055-5a40d204edbd"
    },
    {
        "author": "曹彥約",
        "paragraphs": [
            "並轡遊人任往來，透牆春色已安排。",
            "花時却記梅前事，秀水如何不永懷。"
        ],
        "title": "奉陪黄帥機訪問元夕戰場歸塗見人家園池花木相與歎息既帥機書前所作八詩示滕審言不及予也枕上不能記韻傚唐人和詩體自賦八絕句因以寓意  其六",
        "id": "f481ad9d-f6c2-42f2-a313-e046e8565b67"
    },
    {
        "author": "曹彥約",
        "paragraphs": [
            "憂世愁腸轉斷蓬，趨時好色上芳藂。",
            "古來只有春平直，披拂年來也不公。"
        ],
        "title": "奉陪黄帥機訪問元夕戰場歸塗見人家園池花木相與歎息既帥機書前所作八詩示滕審言不及予也枕上不能記韻傚唐人和詩體自賦八絕句因以寓意  其七",
        "id": "aac885fd-507c-4356-89a9-36926eb2773b"
    },
    {
        "author": "曹彥約",
        "paragraphs": [
            "爲渠著姓黄山谷，結友齊名杜審言。",
            "領略殘膏沾丐我，彊書酬唱入坡門。"
        ],
        "title": "奉陪黄帥機訪問元夕戰場歸塗見人家園池花木相與歎息既帥機書前所作八詩示滕審言不及予也枕上不能記韻傚唐人和詩體自賦八絕句因以寓意  其八",
        "id": "5fa6a8bb-ffb9-49a6-81f8-9725b9dc0574"
    },
    {
        "author": "曹彥約",
        "paragraphs": [
            "催花徑裏日千回，祗恐催開落又催。",
            "老性只宜風雨後，綠陰青子款相陪。"
        ],
        "title": "催花",
        "id": "1c625563-e1e1-4a66-8228-67020e4072eb"
    },
    {
        "author": "曹彥約",
        "paragraphs": [
            "舊雨留煙飾短垣，淺沙催水撼衡門。",
            "旗帘動眼新迎客，䆉䅉關心故弄孫。"
        ],
        "title": "道傍得熟人家",
        "id": "ca21de47-c58d-4076-8d91-ef2ffda8a0b3"
    },
    {
        "author": "曹彥約",
        "paragraphs": [
            "苟簡誅茅勝野盤，託身城郭愛平安。",
            "五更人語驚雞犬，壁漏簷疎共一寒。"
        ],
        "title": "縣郭新居人家",
        "id": "814cff45-3e25-4e3f-a45f-f595e28c0558"
    },
    {
        "author": "曹彥約",
        "paragraphs": [
            "寫遍階頭萬葉紅，不成無味只書空。",
            "絳綃剝盡紅酥凸，給與煩襟作冷風。"
        ],
        "title": "荷花",
        "id": "299cff6f-8be1-4871-a758-f5017a6cc8cd"
    },
    {
        "author": "曹彥約",
        "paragraphs": [
            "逞艷呈祥祇自殲，何人攫取更趨炎。",
            "只將勿剪看君子，愛物安民處己廉。"
        ],
        "title": "漢陰縣驛有連理山茶舊嘗遠送上官擾及百姓根條槎牙鄰於戕賊乾道初有使者沮其事今婆娑蓊蔚爲一邑壯觀因見何令壁間所書賦二十八字",
        "id": "ad134c1f-3f5b-43d6-a7ed-d65d734402ce"
    },
    {
        "author": "曹彥約",
        "paragraphs": [
            "過雨桃花墜晚紅，及時庭草翠翻風。",
            "倚窗細究天人理，六籍元無一字空。"
        ],
        "title": "謝朱鶴皋招飲四詩  其一",
        "id": "fe45b429-566b-4cfa-a510-b924b5976410"
    },
    {
        "author": "曹彥約",
        "paragraphs": [
            "東皇無意染青紅，長養猶資五日風。",
            "收拾英華入新句，祥雲藹藹媚春空。"
        ],
        "title": "謝朱鶴皋招飲四詩  其二",
        "id": "84ba7ae1-e8c0-4892-9efd-28502e82d1d3"
    },
    {
        "author": "曹彥約",
        "paragraphs": [
            "石火能留幾許紅，人生南北馬牛風。",
            "春光倒指無多日，相遇休辭酒盞空。"
        ],
        "title": "謝朱鶴皋招飲四詩  其三",
        "id": "77f4f592-39f1-4518-8b37-0a7144a4cc7d"
    },
    {
        "author": "曹彥約",
        "paragraphs": [
            "六年奔走汗顔紅，此日行吟兩袖風。",
            "俗慮湔磨有詩冊，凈看明月照長空。"
        ],
        "title": "謝朱鶴皋招飲四詩  其四",
        "id": "f8219d37-ff50-4b77-bb36-bb0a69058961"
    },
    {
        "author": "曹彥約",
        "paragraphs": [
            "此天然處不亦妙，費盡思量却不到。",
            "有時父召急趨前，不覺不知造淵奧。",
            "此時合勒承認狀，從古癡頑何不曉。"
        ],
        "title": "偶作  其一",
        "id": "7f539ff0-ffc3-41aa-b812-ca7a721c50e0"
    },
    {
        "author": "曹彥約",
        "paragraphs": [
            "太極奚河圖，河圖非太極。",
            "矧復贅無極，哀哉何太息。",
            "何不觀古聖，一一已默識。",
            "□湖爲作圖，交擾而曲屈。",
            "是孰知五行，五行皆妙質。",
            "不可離合論，渾渾體自一。",
            "安得孔子生，邪說俱蕩滌。",
            "哀哉復哀哉，太息復太息。"
        ],
        "title": "偶作  其二",
        "id": "33a6e545-cbd6-4d68-b42c-d36fc5dd0bfb"
    },
    {
        "author": "曹彥約",
        "paragraphs": [
            "朝梳九疊雲，到暮不成雨。",
            "一日變千絲，只作愁機杼。",
            "愁至雲成幕，小雨和絲落。",
            "愁去臉成霞，雨霽庭下花。",
            "折花愁雨濕，護惜鮫綃立。",
            "蜂蝶愛花紅，花心應未同。"
        ],
        "title": "朝梳怨",
        "id": "25bc2258-e1a3-4c38-a591-a56469a9bc5a"
    },
    {
        "author": "曹彥約",
        "paragraphs": [
            "扁舟下峽七經年，猶憶西民困備邊。",
            "已病一夫空有議，誤謀元帥本非賢。",
            "公朝慮蜀天常近，之子憂時火未然。",
            "遇合却留經濟用，此行應不媿登仙。"
        ],
        "title": "酬楊伯洪",
        "id": "ec926232-f084-48f0-b384-1b9e2932b703"
    },
    {
        "author": "危稹",
        "paragraphs": [
            "我有讀書癖，每喜以筆界。",
            "抹黄飾句眼，施朱表事派。",
            "此手定權衡，衆理析畎澮。",
            "歷歷燦可觀，開卷如畫繪。",
            "知君篤友于，因從借詩話。",
            "過手有約言，不許一筆壞。",
            "自語落我耳，便覺意生械。",
            "明朝試靜觀，議論頗澎湃。",
            "讀到會意處，時時欲犯戒。",
            "將舉手復止，火側禁搔疥。",
            "技癢無所施，悶懷時一噫。",
            "只可捲還君，如此讀不快。",
            "千駟容可輕，君抱亦少隘。",
            "昨問雞林人，尚有此編賣。",
            "典衣須一收，吾炙當痛嘬。"
        ],
        "title": "借詩話於應祥弟有不許點抹之約作詩戲之",
        "id": "f30987bf-ac15-41ef-9091-2bf10914685a"
    },
    {
        "author": "危稹",
        "paragraphs": [
            "買宅須買千萬鄰，季雅喜得王僧珍。",
            "買山百萬復誰與，襄陽節度真主人。",
            "我生兀兀鑽蠹簡，不肯低頭植資産。",
            "綴名虎榜二十年，依舊酸寒廣文飯。",
            "綠鬢半作星星華，豈堪風雨猶無家。",
            "大鵬小鷃各自適，只有鴻鴈長汀沙。",
            "弟昆團欒雖足樂，老屋蕭條不堪著。",
            "玉堂便是無骨相，也合專儂一丘壑。",
            "近來卜築窮冥搜，十里而近依松楸。",
            "驪龍塘上鄧家丘，半山老人所釣遊。",
            "半山天下文章伯，鄧家聲名亦輝赫。",
            "斷碑猶在古牆陰，好句曾經寫山色。",
            "買鄰得此天所予，獨欠山資無覓處。",
            "平生駡錢作阿堵，倉卒呼渠寧肯顧。",
            "君侯地位高入雲，筆所到處皆成春。",
            "萬間廣厦芘許遠，豈無一室棲貧身。",
            "王鄧故處爲鄰曲，更得趙侯錢買屋。",
            "便哦詩句謝山神，飲水也勝樽酒綠。"
        ],
        "title": "上隆興趙帥",
        "id": "2d8281aa-21f4-4bae-938b-5dedc5e3d1b8"
    },
    {
        "author": "危稹",
        "paragraphs": [
            "楚楚雪衣明，煙霞徑裏行。",
            "不管陶令野，有節伯夷清。",
            "一見消塵慮，相親長道情。",
            "秋風著梧葉，時作九臯聲。"
        ],
        "title": "鶴",
        "id": "3456ea98-8751-4f9e-b31a-55594f2a87e7"
    },
    {
        "author": "危稹",
        "paragraphs": [
            "劉伶耽於酒，淵明玩於菊。",
            "君乃癖於文，愛棋尤更篤。",
            "文高新掌故，棋只前祕讀。",
            "我昨却萊兵，書法謹夾谷。",
            "不知君諱之，護名如護玉。",
            "耻鼓趙王瑟，欲舉漸離筑。",
            "明發疾呼予，開枰數反覆。",
            "盛氣欲吞敵，厲響亦驚俗。",
            "失利頳湊頰，得雋喜填腹。",
            "勢固健於常，手終弱於僕。",
            "君名高天下，此特一不足。",
            "小負毋重爭，旁觀有靜矚。",
            "大明昧於小，月固不勝燭。",
            "切勿罪劉五，此筆兢所錄。"
        ],
        "title": "王架閣夙有棋癖嘗於和篇中譏其不工架閣頗諱惡其說復次韵戲之",
        "id": "4388a467-fe8c-461a-8939-1a56de8a4ebd"
    },
    {
        "author": "危稹",
        "paragraphs": [
            "痛入香齦是不禁，三郎心痛亦何深。",
            "當時更有唇亡處，自是君王不動心。"
        ],
        "title": "題楊妃牙痛圖",
        "id": "8114a8bd-5b2d-4557-bf97-4c465464329c"
    },
    {
        "author": "危稹",
        "paragraphs": [
            "期集盟惟舊，交承契更深。",
            "雨聲春共酌，燈影夜同吟。",
            "接武方堯殿，招魂遽楚音。",
            "尤憐哭君日，來納惜時金。"
        ],
        "title": "挽同年胡司門",
        "id": "34892716-155a-42d8-b2f1-93a56e9113e9"
    },
    {
        "author": "危稹",
        "paragraphs": [
            "風清宴瑶池，正擁萬姬醉。",
            "忽有青衫人，穿仗獻封事。"
        ],
        "title": "藕花中未開之荷穿葉而出",
        "id": "3b52911f-3d35-4bd1-99dd-0c1f979120f2"
    },
    {
        "author": "危稹",
        "paragraphs": [
            "春入長安百萬家，湖邊無日不香車。",
            "一株柳色吾無分，看殺庭前薺菜花。"
        ],
        "title": "春日有感三首  其一",
        "id": "2ad468be-38d0-4aae-9e6a-f6425f36987c"
    },
    {
        "author": "危稹",
        "paragraphs": [
            "看書數葉眼花旋，推過熏爐去打眠。",
            "五十壓頭衰白盡，書無靈聖事茫然。"
        ],
        "title": "春日有感三首  其二",
        "id": "8fae992a-6f93-42f2-aff7-51a49bac6fd4"
    },
    {
        "author": "危稹",
        "paragraphs": [
            "情知老却流鶑了，爭奈狂如蛺蝶何。",
            "尚有紫薇紅藥在，佳人休唱怨春歌。"
        ],
        "title": "春日有感三首  其三",
        "id": "be089a8d-e4f9-485b-8dac-c39b6e3b975d"
    },
    {
        "author": "危稹",
        "paragraphs": [
            "破裘芒履晚山前，手抱烏桐白玉絃。",
            "聞道知音在高處，一聲彈入紫微天。"
        ],
        "title": "上雷漕",
        "id": "02078ae5-9eab-4aa6-8837-a8cd2f7c614b"
    },
    {
        "author": "危稹",
        "paragraphs": [
            "蛾眉對歌舞凉伊，舞身還逐歌聲齊。",
            "捲花萬段忽進酒，鬭高蝴蝶飛來低。"
        ],
        "title": "經從豐城謁于房州于令侍姬歌舞進酒二首  其一",
        "id": "f4cfe98f-45d0-4479-b6a8-446f162a7448"
    },
    {
        "author": "危稹",
        "paragraphs": [
            "更有佳人在空谷，能唱春風天上曲。",
            "何時得上金玉堂，一聲飛度龍吟竹。"
        ],
        "title": "經從豐城謁于房州于令侍姬歌舞進酒二首  其二",
        "id": "a871431a-ada8-47fd-98b4-38a5cf228314"
    },
    {
        "author": "危稹",
        "paragraphs": [
            "萬水朝東弱水西，先生歸去老峨眉。",
            "人閒那得樓千尺，望得峨眉山見時。"
        ],
        "title": "送劉帥歸蜀",
        "id": "9c3e0fc6-ad8f-4cf1-bad0-2b1130433431"
    },
    {
        "author": "危稹",
        "paragraphs": [
            "巽齋幸自少人知，飯飽官閑睡轉宜。",
            "剛被旁人去饒舌，刺桐花下客求詩。"
        ],
        "title": "贈書肆陳解元  其一",
        "id": "9d775e68-d356-405c-b8da-2427005a460e"
    },
    {
        "author": "危稹",
        "paragraphs": [
            "兀坐書林自切磋，閲人應似閲書多。",
            "未知買得君書去，不負君書人幾何。"
        ],
        "title": "贈書肆陳解元  其二",
        "id": "7080ba95-57a1-4734-9882-a8c443c8a623"
    },
    {
        "author": "危稹",
        "paragraphs": [
            "海靜江澄玉雪腮，何年和月下瑶臺。",
            "卷中不敢端詳看，曾得君王一笑來。"
        ],
        "title": "題吳淑妃真子",
        "id": "936b188b-8637-4d83-b428-814f02cbcea8"
    },
    {
        "author": "危稹",
        "paragraphs": [
            "麥風翻隴潑濃綠，花露滴枝粘老紅。",
            "小立樓頭檢春事，一絲暖日墜青蟲。"
        ],
        "title": "春日即事",
        "id": "bfc69a11-5b50-40c9-b8a8-3475cc545d33"
    },
    {
        "author": "危稹",
        "paragraphs": [
            "天上金衣侶，還能貺草萊。",
            "風流晉王謝，言語漢鄒枚。",
            "公等久安在，今從何處來。",
            "山禽正嘈雜，慰我日徘徊。"
        ],
        "title": "聞鶑",
        "id": "bd9638ec-87f1-4cbf-b9d9-0db6df21165b"
    },
    {
        "author": "危稹",
        "paragraphs": [
            "日日江頭送客行，況聞君去作專城。",
            "心存臣子無中外，士繫朝廷有重輕。",
            "諫疏滿懷催上道，中原萬事想關情。",
            "戎葵到底還傾日，側耳衡陽來鴈聲。"
        ],
        "title": "送孫行之出守衡陽",
        "id": "fb6940cd-8cca-4224-9290-f2dc25df55a7"
    },
    {
        "author": "危稹",
        "paragraphs": [
            "天胡奪我老先生，軒冕叢中玉雪清。",
            "英石數拳歸艇重，月湖千頃世緣輕。",
            "雲山買得無餘俸，句法流將不盡名。",
            "頭白賈生非不遇，所言向已略施行。"
        ],
        "title": "挽月湖二首  其一",
        "id": "5bafdeab-dbc2-46c2-bb76-d7ac5bb5340b"
    },
    {
        "author": "危稹",
        "paragraphs": [
            "詔書屢趣入承明，黄閣前頭不肯登。",
            "苦欲歸休同野老，本來清浄是禪僧。",
            "苔生文塔今成古，影掛山房喚不譍。",
            "猶想經行泉石處，倚巖憔悴一枯藤。"
        ],
        "title": "挽月湖二首  其二",
        "id": "4c1500a3-e26c-4065-8265-f50bdf41ea23"
    },
    {
        "author": "危稹",
        "paragraphs": [
            "我是康廬舊冷官，夢魂今尚憶雲端。",
            "山將草色到天碧，泉带松聲出谷寒。",
            "仙觀幾年留鶴隠，古潭有日起龍蟠。",
            "史君肯著詩料理，乞我蠻牋半幅看。"
        ],
        "title": "送晁告院得南康",
        "id": "3b5df7bd-a32f-4d04-b605-4356ebbd106b"
    },
    {
        "author": "危稹",
        "paragraphs": [
            "一見煩公道眼明，懸知徹底五湖清。",
            "豈期天上張公子，猶記當年劉更生。",
            "幾度夜深流水操，無人心認斷腸聲。",
            "平生不面却相識，黄鶴樓前今一鳴。"
        ],
        "title": "上趙總領",
        "id": "1835a3c6-a06c-459b-8067-d57780f10dc7"
    },
    {
        "author": "危稹",
        "paragraphs": [
            "接客接客，高亦接，低亦接。",
            "大兒穩善會傳茶，小兒踉蹡能作揖。",
            "家人不用翦髻雲，我典唐書充饌設。",
            "唐書典了猶可贖，賓客不來門戶俗。"
        ],
        "title": "接客篇",
        "id": "ef31c078-1455-4c8d-887c-a100c54eab6a"
    },
    {
        "author": "危稹",
        "paragraphs": [
            "郭公郭公，聞爾失國春秋時，何事到此猶悲啼。",
            "郭公前言亡國故，當時只緣臣子誤。",
            "百年社稷不得歸，而今家住柘岡西。",
            "滿目春風都是恨，聲聲說與齊侯知。",
            "國亡矣，君勉之。"
        ],
        "title": "郭公篇",
        "id": "d343b078-08be-4769-a485-e0b64ce7561f"
    },
    {
        "author": "危稹",
        "paragraphs": [
            "記得蕭郎登第時，謂言即日鳳皇池。",
            "而今老等閒官職，日欠人錢夜欠詩。"
        ],
        "title": "婦歎",
        "id": "5e52864e-0a65-4eaa-8fde-533b3555c59d"
    },
    {
        "author": "危稹",
        "paragraphs": [
            "青青柔蔓遶修篁，刷翠成花著處芳。",
            "應是折從河鼓手，天孫斜插鬢雲香。"
        ],
        "title": "牽牛花",
        "id": "58074127-f221-4502-b2aa-b042a8094317"
    },
    {
        "author": "危稹",
        "paragraphs": [
            "力爲君王乞得州，補天未了石還收。",
            "人才自係國輕重，吾道亦關公去留。",
            "殿角纔辭槐影日，船頭便轉荻花秋。",
            "競誇祖帳都門外，誰識眉攢杜甫愁。"
        ],
        "title": "送柴中行出守章貢",
        "id": "490fdd82-620f-4ce9-859a-a5eda89eb72c"
    },
    {
        "author": "危稹",
        "paragraphs": [
            "有美真夫子，平生心泰和。",
            "令名香宇宙，厚德福山河。",
            "有客湖湘至，談公政化多。",
            "莫侵霜鬢否，書至報如何。"
        ],
        "title": "寄真西山",
        "id": "7c11cb76-be8d-49c3-9907-849c25630aad"
    },
    {
        "author": "危稹",
        "paragraphs": [
            "馬嵬路險失妃子，金谷樓高墮綠珠。"
        ],
        "title": "句  其一",
        "id": "2e202bbc-06f9-4c5b-a948-c0a9987983c5"
    },
    {
        "author": "危稹",
        "paragraphs": [
            "梅以白爲正，菊以黄爲正。"
        ],
        "title": "句  其二",
        "id": "110912dc-ffd9-4a39-a6a8-d908f8dfee63"
    },
    {
        "author": "金朋說",
        "paragraphs": [
            "蒼蒼巖上樹，夜氣積而然。",
            "念彼人之學，盈科爲有源。"
        ],
        "title": "碧巖吟",
        "id": "139265a2-bf99-431e-a11b-d8b0e5b5b583"
    },
    {
        "author": "金朋說",
        "paragraphs": [
            "莠除苗自長，醅化醴方醇。",
            "學至盎然後，眼前皆是春。"
        ],
        "title": "積學吟",
        "id": "5783c5fb-aa63-4b9e-a302-57228dabe515"
    },
    {
        "author": "金朋說",
        "paragraphs": [
            "正心謹獨時，篤實惟精一。",
            "克念寸不欺，充然四端立。"
        ],
        "title": "誠意吟",
        "id": "33b5b784-3142-4c8c-a76f-707a2b41149a"
    },
    {
        "author": "金朋說",
        "paragraphs": [
            "明誠道不離，知格無邪僞。",
            "中正著吾心，毋爲私欲蔽。"
        ],
        "title": "正心吟",
        "id": "3ac50f1a-a0d1-45d8-96db-87de1077589c"
    },
    {
        "author": "金朋說",
        "paragraphs": [
            "揠苗昧所養，乞祭驕其妻。",
            "詭遇得禽者，寧無慙嬖奚。"
        ],
        "title": "自欺吟",
        "id": "6ffd34c4-d986-428c-9fd6-d974b23b4bcc"
    },
    {
        "author": "金朋說",
        "paragraphs": [
            "讀書本衛道，何以道欺人。",
            "古害稱楊墨，而今害益深。"
        ],
        "title": "讀書吟",
        "id": "329f8534-4cd5-49e8-9a64-4c236a6be057"
    },
    {
        "author": "金朋說",
        "paragraphs": [
            "斗室安居廣，爐香樂性閑。",
            "不欺幽獨境，無愧兩儀間。"
        ],
        "title": "閑居吟",
        "id": "b0db9032-2acf-427d-b3e9-ea0d6b315266"
    },
    {
        "author": "金朋說",
        "paragraphs": [
            "芸禾雨苦連，草穢何能蠲。",
            "借問司農者，俱云不得天。"
        ],
        "title": "芸禾吟",
        "id": "cd596331-a3fd-4f9f-a56b-3e9af3b2bfba"
    },
    {
        "author": "金朋說",
        "paragraphs": [
            "克己工夫熟，磋磨日日新。",
            "形端儀表正，湯聖自盤銘。"
        ],
        "title": "修身吟",
        "id": "d67b3894-8d39-4762-8a46-95d38a72518a"
    },
    {
        "author": "金朋說",
        "paragraphs": [
            "齊家先正己，標準自吾身。",
            "動息從心裏，規模衛武箴。"
        ],
        "title": "齊家吟",
        "id": "3ac75900-1750-4909-a17e-f092d89833d5"
    },
    {
        "author": "金朋說",
        "paragraphs": [
            "修己師曾子，爲人謀必忠。",
            "信誠交以道，傳習熟加工。"
        ],
        "title": "省齋吟",
        "id": "a58831a6-924c-4f6c-9ff7-de6bbc6d8f9a"
    },
    {
        "author": "金朋說",
        "paragraphs": [
            "時當夏日臨，酷暑避無地。",
            "唯對碧巖山，清凉又安逸。"
        ],
        "title": "夏日山居",
        "id": "7096e1be-c943-4db9-a9b5-cfba09d2474e"
    },
    {
        "author": "金朋說",
        "paragraphs": [
            "南畝種豆苗，苗稀草猶勝。",
            "農人費鋤耘，凶穢何不凈。"
        ],
        "title": "種豆吟",
        "id": "1ee528a8-26a2-477f-be32-dc2297b6ce3f"
    },
    {
        "author": "金朋說",
        "paragraphs": [
            "種柳護吾廬，無妨隠者居。",
            "綠酬一樽酒，青映五車書。"
        ],
        "title": "種柳吟",
        "id": "60dcbd10-979d-4fcb-9968-0747b468f9d5"
    },
    {
        "author": "金朋說",
        "paragraphs": [
            "松菊存陶徑，弦歌絕武城。",
            "江東新發櫂，僮僕笑相迎。"
        ],
        "title": "賦歸吟",
        "id": "62a201fe-fe7a-4adb-b10c-f775df60306f"
    },
    {
        "author": "金朋說",
        "paragraphs": [
            "彤雲垂四野，六出舞漫天。",
            "却笑廣文鄭，嚴寒無坐氈。"
        ],
        "title": "冬雪吟",
        "id": "a95cf830-f4ac-4930-a472-b813bf40e48b"
    },
    {
        "author": "金朋說",
        "paragraphs": [
            "分種玄都觀，移根出武陵。",
            "河陽花滿縣，曾歷避狂秦。"
        ],
        "title": "種桃吟",
        "id": "6fea757f-8e96-42dc-9a39-61aec88bbd4c"
    },
    {
        "author": "金朋說",
        "paragraphs": [
            "栽梅沿屋角，幽趣少人知。",
            "雪後月明夜，孤芳吐幾枝。"
        ],
        "title": "種梅吟",
        "id": "b67fbcc2-9d6a-4a56-aea8-2c63ee431fc3"
    },
    {
        "author": "金朋說",
        "paragraphs": [
            "人皆愛桃李，我愛種青松。",
            "桃李易凋謝，青松却耐寒。"
        ],
        "title": "種松吟",
        "id": "df042c9e-2786-4e9e-a08a-b303e7658d80"
    },
    {
        "author": "金朋說",
        "paragraphs": [
            "種竹清無俗，虛心耐歲寒。",
            "凭窗風日爽，詩酒可盤桓。"
        ],
        "title": "種竹吟",
        "id": "37683988-5ceb-4b4e-99a7-7c7f3f167588"
    },
    {
        "author": "金朋說",
        "paragraphs": [
            "衆卉競春妍，芬芳無彼此。",
            "霜寒摇落時，獨秀何如爾。"
        ],
        "title": "種菊吟",
        "id": "ad25bacb-0ca8-4d49-b1db-368ed774bb6b"
    },
    {
        "author": "金朋說",
        "paragraphs": [
            "司晨兼五德，曾伴宋宗窗。",
            "日攘能防慎，終當免鑊湯。"
        ],
        "title": "晨雞吟",
        "id": "7afc423f-bb39-4899-964d-f2a3239484f6"
    },
    {
        "author": "金朋說",
        "paragraphs": [
            "恭己時存養，敬以充四端。",
            "唯狂能克念，作聖抑何難。"
        ],
        "title": "持敬齋吟",
        "id": "4805e70e-31e5-46bb-9486-55ef2d449719"
    },
    {
        "author": "金朋說",
        "paragraphs": [
            "知止於至善，修身止用誠。",
            "五倫止此定，明德日新民。"
        ],
        "title": "止齋吟",
        "id": "80e06f54-c4f9-4818-bbb2-bcd5073ef0f6"
    },
    {
        "author": "金朋說",
        "paragraphs": [
            "重色躭沉湎，娛音樂侈華。",
            "禽荒迷不返，未有不亡家。"
        ],
        "title": "戒五荒",
        "id": "020a579e-81f8-4b0a-94af-2ce843e3caa9"
    },
    {
        "author": "金朋說",
        "paragraphs": [
            "柳塘花塢矮垣牆，簾捲東風砌草芳。",
            "天理流行隨處見，盈虛伸縮可消詳。"
        ],
        "title": "春日吟",
        "id": "b93408a6-8c92-4847-adc5-609b82d861b2"
    },
    {
        "author": "金朋說",
        "paragraphs": [
            "躡屐山行日看花，春前桃李屬誰家。",
            "千紅萬紫爭妍媚，不似青松耐歲華。"
        ],
        "title": "游山吟",
        "id": "d3d0eab1-c54d-4438-be07-aaac348dea4b"
    },
    {
        "author": "金朋說",
        "paragraphs": [
            "岧嶢嫩綠間妖紅，碧樹瓊花瀲灧中。",
            "一段天機猶織就，宜爲宅畔錦屏風。"
        ],
        "title": "春山吟",
        "id": "d7980b6d-2d44-4845-a9fa-4644cb0138f1"
    },
    {
        "author": "金朋說",
        "paragraphs": [
            "豔質妖娜放早春，誰教帝主溺初心。",
            "椒房一睡纔扶起，徹動漁陽鼙鼓聲。"
        ],
        "title": "海棠吟",
        "id": "ad0e6233-04b1-4455-954a-743353df5ef8"
    },
    {
        "author": "金朋說",
        "paragraphs": [
            "嬌姿豔質號花王，魏砌姚階羨紫黄。",
            "更有一株何處種，天然標格出扶桑。"
        ],
        "title": "牡丹吟",
        "id": "e57229de-3a40-4f11-b0d4-12c9d06cc943"
    },
    {
        "author": "金朋說",
        "paragraphs": [
            "畫闌倚玉對偎紅，娜嬝翻階放艷穠。",
            "自笑主人無個事，年年携酒祝東風。"
        ],
        "title": "芍藥吟",
        "id": "292dd031-3a73-48b8-8cd7-931f6a183f7f"
    },
    {
        "author": "金朋說",
        "paragraphs": [
            "塗朱抹粉吐芳馨，倚架依闌承露新。",
            "膩白妖紅誰不惜，樽前莫負插花吟。"
        ],
        "title": "薔薇吟",
        "id": "f3d5aceb-e1f9-4e20-bba1-b67537a21bf3"
    },
    {
        "author": "金朋說",
        "paragraphs": [
            "一種秋容淡素粧，西風吹破幾枝芳。",
            "瓊葩玉蕊金飆夜，疑是梅花入夢香。"
        ],
        "title": "茉莉吟",
        "id": "a46cec20-88d8-4dfd-99dd-6b5655f77edb"
    },
    {
        "author": "金朋說",
        "paragraphs": [
            "夜合朝開秋露新，幽庭雅稱畫屏清。",
            "果然蠲得人間忿，何必當年寵太真。"
        ],
        "title": "木槿花",
        "id": "b8b5de91-4ea5-4a1b-bb07-c200f0a5ab49"
    },
    {
        "author": "金朋說",
        "paragraphs": [
            "月窟移來種異常，金英玉糝散天香。",
            "年年八月中秋節，賞盡詩翁酒幾缸。"
        ],
        "title": "木樨吟",
        "id": "7ba0170a-4202-4eee-80c5-84c49f3b256a"
    },
    {
        "author": "金朋說",
        "paragraphs": [
            "金葩玉蘂破寒霜，北徑東籬艷吐芳。",
            "自惜彊腰翁去後，幾人能共對重陽。"
        ],
        "title": "菊花吟",
        "id": "a1fea5da-a2dd-4450-9c4f-1b87d312b02e"
    },
    {
        "author": "金朋說",
        "paragraphs": [
            "傲雪含芳破五花，水村山郭傍詩家。",
            "本爲金鼎調羹物，寥落山林老歲華。"
        ],
        "title": "梅花吟",
        "id": "604c5255-8928-4ce1-aab1-78cbca1ef1ea"
    },
    {
        "author": "金朋說",
        "paragraphs": [
            "嚴寒瑞雪正飄飄，布滿乾坤似玉澆。",
            "獨見牆頭傾赤艷，鮮紅幾朶破瓊瑶。"
        ],
        "title": "山茶花",
        "id": "768f76ea-4a0c-435b-8548-d495ac24f1c7"
    },
    {
        "author": "金朋說",
        "paragraphs": [
            "夐出漣漪不染泥，濃粧淡抹總相宜。",
            "六郎莫恃人憐惜，君子名稱更絕奇。"
        ],
        "title": "蓮花吟",
        "id": "c5c08b67-a4f7-4dcd-bea5-ef9d0ffdeba5"
    },
    {
        "author": "金朋說",
        "paragraphs": [
            "絳萼纍纍承曉露，含英藴質並朱雲。",
            "廟廊忠梗誰堪比，能展丹心向日傾。"
        ],
        "title": "葵花吟",
        "id": "778bbb70-e5e2-4530-8827-75ce2edeaac8"
    },
    {
        "author": "金朋說",
        "paragraphs": [
            "瑶池結實幾千春，曾種河陽花滿城。",
            "若問武陵先日事，相逢俱是避秦人。"
        ],
        "title": "賞桃吟",
        "id": "92b9f92c-a475-4388-a2b4-ff828bfd1f9a"
    },
    {
        "author": "金朋說",
        "paragraphs": [
            "雅綴瓊林伴召棠，梨花綜錯影琳瑯。",
            "慙無廊廟調羹味，莫惜區區棄路旁。"
        ],
        "title": "賞李吟",
        "id": "be9ef88f-ebb7-4bf2-ae18-6439b7069fa1"
    },
    {
        "author": "金朋說",
        "paragraphs": [
            "舞翠垂絲夾小橋，春風庭院鳥聲嬌。",
            "自從靖節蕭踈後，復許誰人不折腰。"
        ],
        "title": "賞柳吟",
        "id": "6db15364-d8f2-4961-9919-3b887b2ed5c4"
    },
    {
        "author": "金朋說",
        "paragraphs": [
            "巖谷雖蕪松尚存，溪門僮僕伺朝昏。",
            "林泉清興真飄逸，月滿軒窗酒滿罇。"
        ],
        "title": "賞松吟",
        "id": "c03e4446-7d26-4b8b-a5cc-5e543e07b0a0"
    },
    {
        "author": "金朋說",
        "paragraphs": [
            "放鶴空庭竹似賓，輕風晴日綠篩金。",
            "幽人寧使食無肉，不可軒墀少此君。"
        ],
        "title": "賞竹吟",
        "id": "be02eaaa-4414-492f-a859-45ebe9c8da4a"
    },
    {
        "author": "金朋說",
        "paragraphs": [
            "種竹爲垣護草堂，面山臨水納幽芳。",
            "從容泉石無牽絆，不似從前志廟廊。"
        ],
        "title": "幽居吟",
        "id": "6f38d35d-3be2-4b14-afce-fc3480a15a3c"
    },
    {
        "author": "金朋說",
        "paragraphs": [
            "池塘高柳噪新蟬，庭館秋風初入弦。",
            "撫罷瑶琴金井畔，不堪梧葉落翩翩。"
        ],
        "title": "新秋即事",
        "id": "50765ce8-50d0-458b-b3fe-d734a32ad33f"
    },
    {
        "author": "金朋說",
        "paragraphs": [
            "夜合花開放曉晴，凉飆新爽小池亭。",
            "幽人雅稱林泉興，弄月吟風樂更清。"
        ],
        "title": "秋日書懷",
        "id": "1beaf1d2-9669-42fd-9209-9fe02a2ac3e3"
    },
    {
        "author": "金朋說",
        "paragraphs": [
            "銀河東達鵲橋西，織女牛郎會晤時。",
            "纔得歡娛又離別，相逢擬待隔年期。"
        ],
        "title": "七夕吟",
        "id": "4acf8991-64cd-46e2-a17e-eebb645fad88"
    },
    {
        "author": "金朋說",
        "paragraphs": [
            "晴空光溢玉盤鮮，銀漢斕斒斗柄旋。",
            "此夕共爲攀桂問，姮娥著付與誰先。"
        ],
        "title": "中秋夜偕朱表姪題月",
        "id": "b923228e-b616-42b7-b9a1-f36a65937fa9"
    },
    {
        "author": "金朋說",
        "paragraphs": [
            "濃淡霜林入望中，天工施巧染秋容。",
            "秋容猶勝春光好，翠葉燒丹綠樹紅。"
        ],
        "title": "秋山吟",
        "id": "50d810d3-e887-4020-98b7-2647f5b1432d"
    },
    {
        "author": "金朋說",
        "paragraphs": [
            "寥落園林度小春，枝頭橙橘摘黄金。",
            "蟹螯樽俎新豊美，剪燭連宵憶故人。"
        ],
        "title": "冬日憶友",
        "id": "d3a11e66-013b-4320-8633-7b5a07acf8fc"
    },
    {
        "author": "金朋說",
        "paragraphs": [
            "爐煨榾柮雪煎茶，松竹環居耐歲華。",
            "窗外玉梅疏弄影，助人詩興兩三花。"
        ],
        "title": "冬日幽居",
        "id": "b30c57d6-7fb9-4adf-8e80-8d4a006e8bd3"
    },
    {
        "author": "金朋說",
        "paragraphs": [
            "聳翠摩蒼列畫圖，彤雲作雪滿天鋪。",
            "青山莫謂長無老，一夜飛瓊盡白顱。"
        ],
        "title": "雪山",
        "id": "313524df-af04-406b-abe5-c96451357e8c"
    },
    {
        "author": "金朋說",
        "paragraphs": [
            "誰掇孤根牆角栽，天然穠艷襯瑶臺。",
            "歲寒松柏如相問，一點丹紅雪裏開。"
        ],
        "title": "詠朱默齋山茶花",
        "id": "007481c1-2c58-4317-bfe4-2e4405d87475"
    },
    {
        "author": "金朋說",
        "paragraphs": [
            "飄然六出舞長空，四顧樓臺玉砌中。",
            "却被兩般來點破，鶴呈丹頂樹頭紅。"
        ],
        "title": "題吳表兄雪鶴山茶圖",
        "id": "12988665-4f4d-4c9b-ab27-77d2310209b5"
    },
    {
        "author": "金朋說",
        "paragraphs": [
            "桃花澗底頻垂釣，蓼子灘頭穩繫舟。",
            "取得魚來換美酒，清風明月興悠悠。"
        ],
        "title": "樂漁吟",
        "id": "b85097f1-9ef8-45cb-8d5d-8a4f7eaeab72"
    },
    {
        "author": "金朋說",
        "paragraphs": [
            "木美牛山斤斧息，爛柯林下度長年。",
            "有時巖底問漁者，利害相論理豁然。"
        ],
        "title": "樂樵吟",
        "id": "6e33e3e1-41ca-4762-aacb-a0f68aad6273"
    },
    {
        "author": "金朋說",
        "paragraphs": [
            "黄鸝語後麥初熟，鴻雁來時稻正香。",
            "但獲新倉豐稔足，牀頭新釀酒盈缸。"
        ],
        "title": "樂耕吟",
        "id": "2afb5e4e-e00d-4243-abe6-97677e489718"
    },
    {
        "author": "金朋說",
        "paragraphs": [
            "牛背日高方睡熟，橫吹短笛不成腔。",
            "毛球打罷歸來晚，古木寒鴉又夕陽。"
        ],
        "title": "樂牧吟",
        "id": "488129c0-1164-4f04-9af4-63cdaee7b5d6"
    },
    {
        "author": "金朋說",
        "paragraphs": [
            "小隠樓臺綠樹中，藕塘花豔散香風。",
            "綸巾羽扇薰風坐，逸興飄飄迥不同。"
        ],
        "title": "夏日幽居",
        "id": "84f01cab-3b05-4e55-9a30-e8d0cf361128"
    },
    {
        "author": "金朋說",
        "paragraphs": [
            "閲牆兄弟不相容，尺布猶憐尚可縫。",
            "讓位介然如棄屣，盛哉至德厚無窮。"
        ],
        "title": "泰伯虞仲祠",
        "id": "54782e29-c315-4aa3-9d18-d4828c0ade41"
    },
    {
        "author": "金朋說",
        "paragraphs": [
            "名稱大孝世之難，襖絮蘆花豈耐寒。",
            "寧使一身甘凍死，肯教三子受衣單。"
        ],
        "title": "閔子騫",
        "id": "5f17fc3c-884d-4e00-bae7-fc68ef59dd1c"
    },
    {
        "author": "金朋說",
        "paragraphs": [
            "惻隠殊無一念仁，誰能推食食王孫。",
            "紛紛天下奇男子，不及淮陰一婦人。"
        ],
        "title": "漂母堂",
        "id": "fbd7ce1f-e3e7-4fcf-9d39-66327e5a4a36"
    },
    {
        "author": "金朋說",
        "paragraphs": [
            "折檻當年世丈夫，上方誰肯借昆吾。",
            "雖然未克誅奸佞，萬古人臣可範模。"
        ],
        "title": "折檻吟",
        "id": "353990c1-cffc-49e4-88f9-b065cf3d2a12"
    },
    {
        "author": "金朋說",
        "paragraphs": [
            "坑士焚書已促秦，前途覆轍又因循。",
            "范滂一命何須惜，可歎顛危漢室傾。"
        ],
        "title": "漢黨錮",
        "id": "295e9865-94e9-4af1-9209-5aa169c185d0"
    },
    {
        "author": "金朋說",
        "paragraphs": [
            "南陽高卧隠人龍，出處躬耕莘野同。",
            "討賊祁山聲大義，至今史冊播丹忠。"
        ],
        "title": "諸葛武侯",
        "id": "da9603b8-7a45-4fc1-80a3-7e67af9204c0"
    },
    {
        "author": "金朋說",
        "paragraphs": [
            "管仲尊周昔相桓，當年文若附曹瞞。",
            "匡朝寧國言雖正，始比高光孰發端。"
        ],
        "title": "荀彧飲藥",
        "id": "8a72140b-6a05-4291-83b5-c13e2e498906"
    },
    {
        "author": "金朋說",
        "paragraphs": [
            "西北樓船烈焰中，周瑜于此破曹公。",
            "孫郎不是劉豚犬，百萬兵消一陣風。"
        ],
        "title": "赤壁鏖兵",
        "id": "44f3403c-0158-4670-91b7-d88c6e1005a1"
    },
    {
        "author": "金朋說",
        "paragraphs": [
            "曹操師模司馬昭，鎔成成弒濟君刀。",
            "恢恢天網原無漏，報施何曾差一毫。"
        ],
        "title": "司馬昭弒魏主",
        "id": "097ebfa0-9e6c-4665-9c24-7ccaeecf9939"
    },
    {
        "author": "金朋說",
        "paragraphs": [
            "春秋大義經中史，司馬當年失董狐。",
            "昭烈本爲炎漢後，何書僣國列於吳。"
        ],
        "title": "司馬溫公帝魏",
        "id": "78e39389-97b0-4a69-86a6-3ecaa2ca3102"
    },
    {
        "author": "金朋說",
        "paragraphs": [
            "烏鳥私情雖孝懇，諛人藐主豈忠誠。",
            "堂堂大漢天潢派，何必陳情以僞名。"
        ],
        "title": "李密陳情表",
        "id": "8f287164-7a83-41b2-b22a-ad854c7292d8"
    },
    {
        "author": "金朋說",
        "paragraphs": [
            "石頭城下炬燒寒，司馬東來骨肉殘。",
            "可惜六朝花粉地，年年風雨草漫漫。"
        ],
        "title": "建康懷古",
        "id": "6368263c-2bd9-4fe6-9392-53dab639133e"
    },
    {
        "author": "金朋說",
        "paragraphs": [
            "南國山河不易圖，投鞭欲使斷江流。",
            "驕兵百萬填淝水，狼狽歸來國已休。"
        ],
        "title": "苻堅伐晉",
        "id": "4cdeffe0-9651-49a7-9326-fb03de65e7ba"
    },
    {
        "author": "金朋說",
        "paragraphs": [
            "唐世閨門少謹嚴，三綱濁亂有由然。",
            "晉陽挾父私宮妾，巢剌王妃不可言。"
        ],
        "title": "唐太宗",
        "id": "fb27b6c9-55b3-4bee-8ff1-56332acf8de3"
    },
    {
        "author": "金朋說",
        "paragraphs": [
            "唐代司晨有牝雞，滅殘宗室殆無遺。",
            "若非仁傑擎天力，李鼎將移屬武媚。"
        ],
        "title": "武則天",
        "id": "3391477d-450b-4f0a-a6bf-f63e4424bcf4"
    },
    {
        "author": "金朋說",
        "paragraphs": [
            "傾國嬌容啟色荒，能移帝主墮三綱。",
            "荔枝嚬笑雖甘美，馬踐嵬坡促命亡。"
        ],
        "title": "楊貴妃",
        "id": "e0dcb4cb-8cf9-41de-96cc-c104cff93932"
    },
    {
        "author": "金朋說",
        "paragraphs": [
            "盡職傾忠世所稀，舍生取義重倫彜。",
            "昭昭名節標青史，萬古流芳天下奇。"
        ],
        "title": "張忠靖",
        "id": "077b3e06-c219-45a9-9b0f-24e364eff092"
    },
    {
        "author": "金朋說",
        "paragraphs": [
            "筆端文彩輝星斗，懷抱詩豪泣鬼神。",
            "超邁英才貫絕世，明皇寵異貴無倫。"
        ],
        "title": "李謫仙",
        "id": "5e984c1d-5c63-4930-ad54-34a7b49bda06"
    },
    {
        "author": "金朋說",
        "paragraphs": [
            "世降文衰失正儒，韓公衛道辟楊朱。",
            "誠通衡岳開雲陣，義信遐荒化鱷魚。"
        ],
        "title": "韓昌黎",
        "id": "60f3f5bc-1cdb-4697-b2e2-5626fda0c515"
    },
    {
        "author": "金朋說",
        "paragraphs": [
            "能詢天寶亂從生，林甫專權罷九齡。",
            "刺史權纔除柳泌，金丹燥發命隨傾。"
        ],
        "title": "唐憲宗",
        "id": "54c5050a-dc66-490b-b482-99a9a48a04c1"
    },
    {
        "author": "金朋說",
        "paragraphs": [
            "竭誠佐理奬言司，先正君心帝者師。",
            "舉薦不爲盲宰相，盡供乃職日孜孜。"
        ],
        "title": "裴垍",
        "id": "6f991c56-bf6d-43e9-ade6-759c68453b43"
    },
    {
        "author": "金朋說",
        "paragraphs": [
            "輔主中興劃懋功，削平僣叛一循公。",
            "自憐黨起群邪進，王業蕭條不克終。"
        ],
        "title": "李絳裴度",
        "id": "dda67a8f-0951-4e22-a118-694d30898c7e"
    },
    {
        "author": "金朋說",
        "paragraphs": [
            "燥發金丹柳泌誅，長生妙藥已成虛。",
            "穆宗心眼何昏惑，不省張皋覆轍書。"
        ],
        "title": "唐穆宗",
        "id": "2dec1e7d-b628-4298-9521-866fda8e201e"
    },
    {
        "author": "金朋說",
        "paragraphs": [
            "丹扆六箴真藥石，童君不餌夭天年。",
            "宴游褻狎比羣小，滅燭筵邊血濺鮮。"
        ],
        "title": "唐敬宗",
        "id": "a0212e20-409e-493a-ac77-9f16ade3a882"
    },
    {
        "author": "金朋說",
        "paragraphs": [
            "耻爲凡主冀明良，擯出賢才事可傷。",
            "若用劉蕡救時策，何須醇酒爛霞觴。"
        ],
        "title": "唐文宗  其一",
        "id": "354825b2-61b0-4c9d-8088-e2caa0bc6d58"
    },
    {
        "author": "金朋說",
        "paragraphs": [
            "賢良策舉厭劉蕡，報獻徒悲自比倫。",
            "直疏李邵言不用，寧從甘露禍金門。"
        ],
        "title": "唐文宗  其二",
        "id": "c9d34a62-3a62-42cc-b2ad-2abc476cfe0a"
    },
    {
        "author": "金朋說",
        "paragraphs": [
            "祖宗疆域陷西戎，得復來歸悉怛謀。",
            "不受生降唯守信，死年褒贈復何憂。"
        ],
        "title": "悉怛謀降唐",
        "id": "1d5b1f99-cfb3-4368-b8ea-f0d9105bb279"
    },
    {
        "author": "金朋說",
        "paragraphs": [
            "長生妄誕誑愚言，覆轍前途不自悛。",
            "若餌金丹人不死，北邙青塚盡神仙。"
        ],
        "title": "唐宣宗餌藥",
        "id": "7c13d072-cf97-46b9-9734-acf7322995da"
    },
    {
        "author": "金朋說",
        "paragraphs": [
            "歇後詩人何志誠，自量心迹甚詳明。",
            "世多覬竇穿窬者，對爾寧無愧赧情。"
        ],
        "title": "歇後宰相",
        "id": "bbfcb3a6-3a77-402d-b024-c4c97b2d1cfa"
    },
    {
        "author": "金朋說",
        "paragraphs": [
            "握兵定策擅朝權，天子門生任劫遷。",
            "教黨愚君爲得志，他年類滅是誰愆。"
        ],
        "title": "唐閹宦",
        "id": "2c2755f4-8d8c-4e96-b6f3-c27c10a183fd"
    },
    {
        "author": "金朋說",
        "paragraphs": [
            "弒君殺父亂綱常，弟戮其兄促滅亡。",
            "上下交征仁義絕，背違天理應難昌。"
        ],
        "title": "五季梁主",
        "id": "170647f0-706d-48df-961b-da16d6346bb1"
    },
    {
        "author": "金朋說",
        "paragraphs": [
            "父禮契丹輸左袵，尊夷割地表稱臣。",
            "降戎借勢冠裳倒，萬古春秋一罪人。"
        ],
        "title": "五季石晉  其一",
        "id": "98f6ac7e-555d-48c2-902f-9221b48cc1e0"
    },
    {
        "author": "金朋說",
        "paragraphs": [
            "石晉尊夷取帝華，如何兩世覆邦家。",
            "殺胡林下天還報，剖腹鹽心歸帝羓。"
        ],
        "title": "五季石晉  其二",
        "id": "583bedb9-8b5b-467b-ab1c-727c85594e2b"
    },
    {
        "author": "金朋說",
        "paragraphs": [
            "歷代成規知謹守，五朝八姓誥封新。",
            "改辭易面何無耻，視古夷齊不愧心。"
        ],
        "title": "五季相馮道",
        "id": "e6349296-5786-4f28-830a-73300ee5a026"
    },
    {
        "author": "朱申首",
        "paragraphs": [
            "平分秋半月華圓，玉碾無聲靜轉旋。",
            "月桂從攀由我捷，姮娥不解是誰先。"
        ],
        "title": "和金表叔中秋夜題月",
        "id": "a402b5dc-79f2-4231-8612-843de720349a"
    },
    {
        "author": "郭綽",
        "paragraphs": [
            "招提避雨寄孤眠，夜靜溪聲到枕邊。",
            "引得五湖清入夢，拍天波浪一漁船。"
        ],
        "title": "枕流軒",
        "id": "eaa93ec4-f40c-46f5-8434-a0ad993a125b"
    },
    {
        "author": "王𨗨",
        "paragraphs": [
            "臺下瀰漫百萬湖，叢生异常葦伴菰蒲。",
            "自從圍作民田後，每遇凶年一物無。"
        ],
        "title": "百萬湖  其一",
        "id": "740cab3f-729b-43f5-98e4-29933752588c"
    },
    {
        "author": "王𨗨",
        "paragraphs": [
            "農人今歲不施功，浸撒田中穀自豐。",
            "極目黄雲無際限，只將晴色望天公。"
        ],
        "title": "百萬湖  其二",
        "id": "30e2e3bd-6959-45d3-a449-a2b9428877fc"
    },
    {
        "author": "霍權",
        "paragraphs": [
            "佞人巧求售，富貴一息頃。",
            "千古名不磨，寸心猶耿耿。",
            "偉哉正惠孫，疾惡何勇猛。",
            "平生歷宦途，南臺與東省。",
            "初著獬豸冠，排擊首權倖。",
            "姦雄始萌蘗，忠憤已骨鯁。",
            "一片忠義心，皦皦從簿領。",
            "涵養老益壯，大節兼晚景。",
            "若人久云亡，冰魂嗟已冷。",
            "羨慕徒馳神，反身盍三省。"
        ],
        "title": "題景呂堂",
        "id": "f129ad15-be85-4883-b061-d7a4520c599b"
    },
    {
        "author": "孫杓",
        "paragraphs": [
            "前有長江後有湖，天將此景屬吾徒。",
            "當時想未見秋興，謾說南樓天下無。"
        ],
        "tags": [
            "长江"
        ],
        "title": "秋興亭",
        "id": "8093d793-1344-4efa-abfa-7de6c743fd69"
    },
    {
        "author": "王容",
        "paragraphs": [
            "天上催班曉色晴，五星伏盡極星明。",
            "奎章讀罷三千字，臚唱傳來第一聲。",
            "名實兩言雖朴語，始終一節悉真誠。",
            "聖恩深厚難圖報，願罄愚衷畢此生。"
        ],
        "title": "登第詩",
        "id": "92a66cf0-293b-48ad-8641-ac62256429a6"
    },
    {
        "author": "王居安",
        "paragraphs": [
            "方巖勝處是仙家，時有輕雲薄霧遮。",
            "我欲去時君共去，遡流而上看山花。"
        ],
        "title": "同林逢吉過小溪寺二首  其一",
        "id": "55c7af46-81d8-4270-a83c-183561b0d5ad"
    },
    {
        "author": "王居安",
        "paragraphs": [
            "濃陰閣雨未全收，屈指相將禊事修。",
            "不必山陰尋故地，小溪曲水更清幽。"
        ],
        "title": "同林逢吉過小溪寺二首  其二",
        "id": "6b947da1-4e1e-48c9-b2d1-b52801107539"
    },
    {
        "author": "王居安",
        "paragraphs": [
            "劉子堂堂七尺軀，高談世事奮髯鬚。",
            "觀渠論到前賢處，據我看來近世無。",
            "出語令人驚辟易，處窮無鬼敢揶揄。",
            "徜徉閙市渾無畏，要是人間烈丈夫。"
        ],
        "title": "送劉改之二首  其一",
        "id": "eb57998e-9224-496f-be61-fab38209660d"
    },
    {
        "author": "王居安",
        "paragraphs": [
            "不識劉郎莫便語，酒酣耳熱未全疎。",
            "士當窮困能無慊，我自斟量愧不如。",
            "橫槊賦詩俱有分，輕裘緩带特其餘。",
            "當今四野無塵土，宜有奇才在草廬。"
        ],
        "title": "送劉改之二首  其二",
        "id": "c708c0be-690a-4e1d-9355-d0c48f6a0cd6"
    },
    {
        "author": "王居安",
        "paragraphs": [
            "幾日山不到，到山心自清。",
            "稜稜有方石，拾得通仙靈。"
        ],
        "title": "游委羽山",
        "id": "7a64aa1e-1a27-4f86-87c1-62b55a3e7e90"
    },
    {
        "author": "王居安",
        "paragraphs": [
            "平生愛奇石，如見古君子。",
            "一卷窗牖間，時復爲隠几。",
            "茲行池陽路，終日亂山裏。",
            "道傍石叢生，牛羊亂虎兕。",
            "中有篆籀文，鼎彝間罍洗。",
            "縱橫列簨虡，埋沒見追蠡。",
            "嗟予心好之，愧恨無能徙。",
            "著手爲摩挲，却立復睥睨。",
            "有似南陽公，可就不可致。",
            "是宜米元章，一見輒下拜。",
            "倘可從予招，安車更加禮。"
        ],
        "title": "考試當塗次池陽崎嶇山行石多可愛因用袁席之韻",
        "id": "5aa26085-0ece-4a28-8b35-df09e222cf5a"
    },
    {
        "author": "王居安",
        "paragraphs": [
            "三馬往往皆龍駒，神駿肯與凡馬俱。",
            "忽不見者其前驅，定應飛上天之衢。",
            "君得其二已有餘，我欲與君分此圖。",
            "駑才患多不患無，四十萬疋將何如。",
            "龍眠已往不可呼，愈少愈貴宜寶儲。"
        ],
        "title": "潘德久有龍眠三馬而失其一俾予賦詩",
        "id": "40671ed7-b238-4b73-9487-83bed648d1d9"
    },
    {
        "author": "王居安",
        "paragraphs": [
            "名滿江湖劉改之，半生窮困只吟詩。",
            "人言季布恐難近，我謂鄭老真吾師。",
            "試令滿飲至酩酊，愈覺高論生神奇。",
            "豪家有財不識寶，貧者識之空嗟咨。"
        ],
        "title": "送劉改之",
        "id": "d5986d2f-e329-4e0e-97b6-b35f73136415"
    },
    {
        "author": "王居安",
        "paragraphs": [
            "高下水痕元自定，後先花信不須催。"
        ],
        "title": "句  其一",
        "id": "23a6c44a-8593-4f32-9614-6ea485398590"
    },
    {
        "author": "王居安",
        "paragraphs": [
            "祇教人種菜，莫誤客看花。"
        ],
        "title": "句  其二",
        "id": "9cab6f45-28da-479c-a4a1-a4997505e7ed"
    },
    {
        "author": "王居安",
        "paragraphs": [
            "只爲人前呈顔色，天工罰取不教香。"
        ],
        "title": "句  其三",
        "id": "370ae340-be5c-4ca0-bbd4-90099b0703ae"
    },
    {
        "author": "朱慶弼",
        "paragraphs": [
            "冰凝石乳寒流竭，霜打孤巖苔髮結。",
            "鮫綃洞底織欲成，颼颼風從洞口出。"
        ],
        "title": "仙水洞",
        "id": "8d5a4526-c151-493a-8a54-90be15b6b879"
    },
    {
        "author": "李志甫",
        "paragraphs": [
            "蓬萊頂上幾相逢，常恨山高目力窮。",
            "此地紆迴泉一線，蓬萊却在有無中。"
        ],
        "title": "一線泉",
        "id": "03f241b3-b889-4ec5-9398-0ef9bb7fff88"
    },
    {
        "author": "繆瑜",
        "paragraphs": [
            "鬰攸屬者潜煽災，蜚廉縱風相與偕。",
            "林林生齒七萬戶，連甍接棟燒成灰。",
            "如何老翁一區宅，間不以寸獨不㶼。",
            "玉石俱焚勢應爾，豈有幻術能然哉。",
            "聞之翁乃好善者，平時事佛經卷開。",
            "有餘必以濟貧乏，不以利欲縈其懷。",
            "倉卒遂蒙鬼神護，萬目注視咸驚猜。",
            "厥初巨燄爇天起，左顧右盼如燔柴。",
            "翁知無脫免，委身甘作燼與煨。",
            "麾兒與婦令亟走，誓死不去無違乖。",
            "全家酣寢越信宿，如聞大浪聲喧豗。",
            "及其夢覺火亦息，依然一室當崔嵬。",
            "微如蒲萄不熏灼，而况梁棟與桷榱。",
            "蒼蒼表善有如此，餘自作孽何足哀。",
            "作詩誌往勸來者，勿以斯語同優俳。"
        ],
        "title": "遇災報應詩",
        "id": "bc762f55-10aa-43db-81c6-7c711f823c78"
    },
    {
        "author": "繆瑜",
        "paragraphs": [
            "王陽在位貢公喜，何况故人作天子。",
            "掉頭不肯從渠遊，却把絲竿釣江水。",
            "欲將此意問遺靈，寂寞江山喚不應。",
            "至今桐江一拳石，留得人間千古名。"
        ],
        "title": "釣臺  其一",
        "id": "d405dd0f-5742-4919-8c8e-136f983447ba"
    },
    {
        "author": "繆瑜",
        "paragraphs": [
            "桐廬江中秋水清，富春山中秋月明。",
            "釣竿千尺無恙在，持竿我欲從先生。",
            "先生豈是傲當世，鄙夫患失滔滔是。",
            "狂瀾既倒挽之回，持報故人惟此爾。",
            "衮衣不博一羊裘，事往臺空江自流。",
            "遂令千古重名節，於乎先生真漢傑。"
        ],
        "title": "釣臺  其二",
        "id": "ce5cf90e-d6df-4b14-af68-b875e9a08a52"
    },
    {
        "author": "繆瑜",
        "paragraphs": [
            "有客去遊丞相閣，無人來問孝廉船。"
        ],
        "title": "句  其一",
        "id": "388234f6-cdb2-49fa-b8ec-f12b58a8e217"
    },
    {
        "author": "繆瑜",
        "paragraphs": [
            "亭臺十二眼雙明，一幅畫圖開水墨。"
        ],
        "title": "句  其二",
        "id": "2decd681-08e6-41ec-ae84-8105598f876c"
    },
    {
        "author": "繆瑜",
        "paragraphs": [
            "棲鴉照日黄。"
        ],
        "title": "句  其三",
        "id": "e8937a01-c586-41e1-bf27-1105e5781853"
    },
    {
        "author": "繆瑜",
        "paragraphs": [
            "勳業轉悠悠。"
        ],
        "title": "句  其四",
        "id": "a1f51477-566b-440d-8e47-fb875c8ce45e"
    },
    {
        "author": "繆瑜",
        "paragraphs": [
            "解纜浙江頭。"
        ],
        "title": "句  其五",
        "id": "6f308d15-39f4-415d-974e-b19d6403f776"
    },
    {
        "author": "繆瑜",
        "paragraphs": [
            "寒盟得問鷗。"
        ],
        "title": "句  其六",
        "id": "06468a2f-d693-429a-8694-a89c5b39714d"
    },
    {
        "author": "繆瑜",
        "paragraphs": [
            "野田流水濺濺白。"
        ],
        "title": "句  其七",
        "id": "01ed0b23-766b-439a-97cd-7501998b7d98"
    },
    {
        "author": "繆瑜",
        "paragraphs": [
            "遊人柳葉蹙鞦韆。"
        ],
        "title": "句  其八",
        "id": "69cf681b-1a87-43e5-a68a-e15b853ce3e5"
    },
    {
        "author": "袁韶",
        "paragraphs": [
            "桂水闊兮仙宮，今何爲兮山之中。",
            "羌時俗兮改錯，寄嘉名兮土龍。",
            "卜中洲兮芷閭，仙歸兮故居。",
            "旂夫容兮蘭枻，詔馮夷兮先驅。",
            "杜蘅紛兮旅庭，酌寒泉兮秋英。",
            "福帝郊兮塵清，終萬古兮揚靈。"
        ],
        "title": "水仙王廟辭",
        "id": "09470fef-5478-4e71-84b6-27181ce9733c"
    },
    {
        "author": "袁韶",
        "paragraphs": [
            "避影林壑，清畏人知。",
            "爾梅多事，漏吾天機。",
            "長風孤騫，秋鶴與飛。",
            "山高水深，無成無虧。"
        ],
        "title": "題林和靖像",
        "id": "87c7c5bd-997b-48ef-9b3b-34ec51e4508f"
    },
    {
        "author": "袁韶",
        "paragraphs": [
            "宴堂聯族子，講席後諸生。"
        ],
        "title": "句",
        "id": "b79f800c-f33e-477c-b734-a96b112b999f"
    },
    {
        "author": "蕭逵",
        "paragraphs": [
            "涪翁筆下千鈞重，趙尹胸中萬里寬。",
            "寶墨幾年藏瑞氣，新亭今日敞奇觀。",
            "翠屏遠带斜陽淡，素練光涵夜月寒。",
            "苔碧印文公事少，謾尋詩句立欄干。"
        ],
        "title": "玉笥山",
        "id": "24ffc050-740c-41f0-9122-79acdce4edc9"
    },
    {
        "author": "杜思恭",
        "paragraphs": [
            "上山月正高，下山月已黑。",
            "謝公風流遠，抵掌慨陳迹。",
            "楸枰一局笑未闌，捷書喜報收河山。",
            "我今念此幾廢食，諸公都作新亭泣。"
        ],
        "title": "憶東山",
        "id": "520d4aac-5994-4cd3-b995-fe09b4cd56d9"
    },
    {
        "author": "林宗放",
        "paragraphs": [
            "坤作基，天作宇，架以虹霓鼇作柱。",
            "入窗秦雲連楚雨，六合爲鄰誰障堵。",
            "試問繩床供仰俯，是處江山子作主。",
            "雲夢胸中著千古，明月清風左右取。",
            "客來問君此爲寓，莫遣漆園漫無據。"
        ],
        "title": "題韓任道寓軒",
        "id": "07a8e23d-e227-4962-ad5e-f4d8b174e1f7"
    },
    {
        "author": "林宗放",
        "paragraphs": [
            "煌煌我宋開鼇極，坐攬輿圖朝列辟。",
            "玉帛爭先萬國趨，吳越歸心天下一。",
            "聖神論報天與同，富貴不獨昌其躬。",
            "建隆以來二百載，是家與國方延洪。",
            "三光五嶽誰言裂，秀氣依然貫吳越。",
            "荀家苗裔何多龍，蕭氏衣冠知幾葉。",
            "賢王忠孝橫古今，文采到公仍映人。",
            "一段清冰出秋壑，笑言滿腹多精神。",
            "胸中色絲經緯密，華衮政須煩黼黻。",
            "會看玄髮映貂蟬，豈久銀章佩朱紱。",
            "轉頭玉樹森琳琅，渥洼之種俱顒昂。",
            "斑斑久矣伏藝苑，秋風忽起催騰驤。",
            "黄金鑄印大如斗，世世纍纍還繫肘。",
            "笑摩銅狄向他年，頗記淮山風月否。"
        ],
        "title": "錢倅生日",
        "id": "6545bfdd-b5f9-4908-90d9-a19088f171c1"
    },
    {
        "author": "林宗放",
        "paragraphs": [
            "雲師怒挾風伯狂，排山立海恣披猖。",
            "斯須委雪一丈强，殺氣吞日埋扶桑。",
            "平時身熱號炎荒，冰山亦復連穹蒼。",
            "翔風健兒材武良，墮指十五半在亡。",
            "巖谷不問殲虎狼，凍合瀛海蛟龍僵。",
            "蒼生似落冰蠶鄉，一氣如縷何可長。",
            "翻思蹈火勇赴湯，誰能排雲挈太陽，稍與萬物回精光。",
            "客來徵此疑荒唐，烏有先生投予方。",
            "端居炎赫汗反漿，試想幻境生清凉。"
        ],
        "title": "劇暑不可耐戲作冷語排之呈國威同舍兄",
        "id": "ecc329ab-4bbd-4ca3-af27-41f78417a93f"
    },
    {
        "author": "林宗放",
        "paragraphs": [
            "始聽歌來暮，還聞說去思。",
            "但知憂國計，那肯問家爲。",
            "跨竹兒童集，携書父子隨。",
            "謝城攀戀處，爭作畫圖披。"
        ],
        "title": "餞使君",
        "id": "19ea7871-a5ad-466d-8556-8800d981e426"
    },
    {
        "author": "林宗放",
        "paragraphs": [
            "昔賢兩手并擎天，鼇極功成勢晏然。",
            "宗廟鼎彜刊祖烈，相門衣鉢付家傳。",
            "藍田種玉連連好，滄海遺珠顆顆圓。",
            "六合共知推晝錦，雲來重爲拂青氈。"
        ],
        "title": "贄奉使總領大卿",
        "id": "eec6e704-45ba-486b-891c-d01e7ee03c44"
    },
    {
        "author": "林宗放",
        "paragraphs": [
            "報政天邊美譽新，十行細札下嚴宸。",
            "逢人政爾詢司馬，從俗何由借寇恂。",
            "制勝萬全端有道，折衝一點是精神。",
            "向來魯國多男子，此日朝家特用真。"
        ],
        "title": "賀俞婺州除左史",
        "id": "0f87d8c5-57a8-4aca-a0dd-a6e03ce21085"
    },
    {
        "author": "林宗放",
        "paragraphs": [
            "雙旌迎曉指林廬，五馬逢辰政得輿。",
            "西掖舊裁天子詔，名山今睹帝王書。",
            "胸中霽月何明甚，筆底清風更穆如。",
            "衮職還須補天手，徵黄那復更躊躇。"
        ],
        "title": "次宣州太守韻  其一",
        "id": "364a0d6a-41c0-4c16-b4cc-4afc7ea2506d"
    },
    {
        "author": "林宗放",
        "paragraphs": [
            "肯將苛政削民廬，好把寬仁答乘輿。",
            "襦袴賸誇今日富，春秋欣見有年書。",
            "門施水薤何須爾，庭卧桁楊只晏如。",
            "擬頌中和獻天子，鯫生無語却躊躇。"
        ],
        "title": "次宣州太守韻  其二",
        "id": "429cf3c0-902b-44e9-a5b3-e31b8a32f7f3"
    },
    {
        "author": "林宗放",
        "paragraphs": [
            "防秋纔過又防春，帥守憂邊笑亦顰。",
            "五馬去循江路穩，一帆回带雨潮新。",
            "知兵儒將功無敵，有道諸侯守在鄰。",
            "籌勝名樓瞻手澤，阿翁世業肯沉淪。"
        ],
        "title": "和龔太守巡江回署之作",
        "id": "9656cc5c-d144-4a9e-9703-65b32eae293a"
    },
    {
        "author": "林宗放",
        "paragraphs": [
            "弱質司明視，虛名直望舒。",
            "軼群辭上蔡，能事到中書。",
            "狡計空多窟，珍盤竟付厨。",
            "獨將毫末效，曾紀汗青餘。"
        ],
        "title": "食兔",
        "id": "a86d7f81-b720-4497-a4cb-472fafea21f5"
    },
    {
        "author": "林宗放",
        "paragraphs": [
            "文曜炳天府，司祿輔時雍。",
            "妥靈儼宮宇，垂光耀詞鋒。",
            "牲齊蠲穀旦，英髦翕來宗。",
            "桂旗降剡剡，瑶席瞻顒顒。",
            "克誠致昭享，受嘏欣滿容。",
            "賓筵列左右，旅觶歡橫縱。",
            "美矣席上珍，何異金在鎔。",
            "聯舉屬茲歲，青雲升九重。"
        ],
        "title": "會文昌宮",
        "id": "9a5c3779-cdd8-4583-a31a-0f857f46bf58"
    },
    {
        "author": "林宗放",
        "paragraphs": [
            "軟紅塵裏獨君醒，拂袖歸來醉六經。",
            "白雪陽春真寡和，高山流水要人聽。",
            "平生藝圃頭將白，依舊昭亭眼最青。",
            "莫問培風恣鵬運，只須隠几送鴻冥。"
        ],
        "title": "賦應齋卷後",
        "id": "c2e0de3c-d3a2-43ef-aa89-1e1f40921c0c"
    },
    {
        "author": "林宗放",
        "paragraphs": [
            "風流不獨占才名，水鏡冰壺表裏清。",
            "千里溪山娛暇日，一天風雨送秋聲。",
            "飽聆玉屑霏談麈，燦覩驪珠出管城。",
            "卧轍遮留能幾日，捲簾煙景若爲情。"
        ],
        "title": "和府判給事登疊嶂樓喜雨韻",
        "id": "c30384ce-8270-41c6-b385-9f651cb7856e"
    },
    {
        "author": "林宗放",
        "paragraphs": [
            "倒影扶闌印碧溪，玻璃盤上玉東西。",
            "落紅那得愁如海，舉白難逃醉似泥。",
            "郎宿高明香霧起，客星華耀燭花低。",
            "波心夜半魚龍舞，都轉天風入鼓鼙。"
        ],
        "title": "陪郡守游西園",
        "id": "629e1869-30bd-4b78-8d60-3ed091dab3d3"
    },
    {
        "author": "林宗放",
        "paragraphs": [
            "浮空紫翠撲層臺，謝守吟窗一夜開。",
            "雲影四垂高捲□，□痕渾落淺膠杯。",
            "紅蓮綠水嘉簪盍，白鳥孤雲八句來。",
            "緩□笙歌下樓去，凉州重聽徹崔嵬。"
        ],
        "title": "北樓次韻",
        "id": "cf3e338d-e52c-47c8-86b6-01a9dbef5e89"
    },
    {
        "author": "楊祖堯",
        "paragraphs": [
            "危石欲阽力自支，罅空引溜日夜垂。",
            "空階滴雨幽夢覺，孤蓬澎浪驚魂飛。",
            "直疑丹液閟石骨，飲此合仙壽無期。",
            "又疑龍宮流潤澤，膏沐萬物皆含滋。",
            "終古不受一塵涴，六月可逃三伏威。",
            "濯我塵纓洗兩耳，審聽廣樂音聲希。",
            "盥頮半生塵俗面，要離仙仗翻雲旗。",
            "仁智所觀自有感，物理天理常參稽。",
            "華池神水倘若此，聖功合發天人機。",
            "湔滌衆生業障盡，更與大地蕩劫灰。"
        ],
        "title": "題漱玉軒",
        "id": "73572330-02e4-4283-a90e-24e5bdd3e9ea"
    },
    {
        "author": "趙汝遇",
        "paragraphs": [
            "峨峨城南樓，締創知幾時。",
            "樓前中津水，潮來復潮歸。",
            "眷此雲海區，襟带東西溪。",
            "圖牒考往事，杳杳孤鴻飛。",
            "傳聞昔蕪城，陋若枳棘籬。",
            "鼎新頼宗衮，欲與千年期。",
            "紀事屬東萊，字字皆吾師。",
            "甲子甫一周，孫枝繼成規。",
            "壁壘訪遺蹟，闌干納餘暉。",
            "農隙既閒暇，溟波日平夷。",
            "班春布寬大，諭俗無澆漓。",
            "喬木有世臣，惟有乃似之。",
            "此段信奇事，今昨何是非。",
            "指顧舊觀還，略不煩文移。",
            "落成當元夜，月華流客衣。",
            "前作信高韻，新篇實英詞。",
            "却笑峴山語，登臨何足悲。"
        ],
        "title": "重建神秀樓追和忠定公韻",
        "id": "e94109c2-d88f-4438-826d-f4992edf5f59"
    },
    {
        "author": "葉槐",
        "paragraphs": [
            "爲愛蓮塘水石幽，畫橋斜日任遲留。",
            "兩山雲出□□雨，一葉風來斷送秋。",
            "滾滾流年愁裏度，淒淒明月暗中投。",
            "何時谷口歸耕去，種得黄粱飽即休。"
        ],
        "title": "木寂院",
        "id": "896ba68d-0a63-4b66-9f89-51248d4c623e"
    },
    {
        "author": "陳德翔",
        "paragraphs": [
            "秋日已過半，林無一葉飛。",
            "曉嵐須闔戶，夜冷旋添衣。",
            "陰壑桄榔瘦，陽坡蓽撥肥。",
            "每傳鄰壤警，行客往來稀。"
        ],
        "title": "漳浦偶成",
        "id": "904f3105-c684-45ef-845a-0aac5801f178"
    },
    {
        "author": "陳德翔",
        "paragraphs": [
            "七八年來住水心，喜鄰蕭寺共僧吟。",
            "古池暗有泉相接，春地從教笋自侵。",
            "興到濃時因坐久，交於淡處見情真。",
            "極憐對立河梁暮，海月初生日正沉。"
        ],
        "title": "和鄰僧韻",
        "id": "be641e2a-f993-43fa-817f-df0cf7cc3407"
    },
    {
        "author": "陳龜年",
        "paragraphs": [
            "山是東南第一峰，長淮古汴渺連空。",
            "登臨不是觀泉石，心折神皋指顧中。"
        ],
        "title": "龜山",
        "id": "3b40cfc1-559c-471f-9557-e401bf9a152c"
    },
    {
        "author": "陳龜年",
        "paragraphs": [
            "古寺何年斲，山空一片雲。",
            "喬松含晚翠，修竹洒清陰。",
            "老衲朝陽綴，雎鳩带雨吟。",
            "俗緣何日了，借榻浄塵心。"
        ],
        "title": "遊浄社寺",
        "id": "fa0f1f99-72f3-4d08-ba3a-eccf7ae21021"
    },
    {
        "author": "林伯成",
        "paragraphs": [
            "讀時方喜能戡亂，責備猶疑過頌功。",
            "歸美縱來臣子事，誰歌宋德乃心同。"
        ],
        "title": "浯溪",
        "id": "798405a3-c22f-4713-8ec0-7004526f3224"
    },
    {
        "author": "鄭訪",
        "paragraphs": [
            "山形鸞羽族，仙子馭翱翔。",
            "琪樹烟霞冷，蓬壺日月長。",
            "來儀當日瑞，覽德應時祥。",
            "何處得環佩，乘遊入岳陽。"
        ],
        "title": "乘鸞峰",
        "id": "5b88e370-e45f-4983-bb5d-63eb37f237d5"
    },
    {
        "author": "何汝樵",
        "paragraphs": [
            "臘盡寒猶厲，春來雪未乾。",
            "流年憐易失，爲客敢求安。",
            "故里屠蘇酒，新年柏葉盤。",
            "嗟哉老兄弟，誰與共清歡。"
        ],
        "title": "元旦",
        "id": "cf54f20b-bf39-4a63-9267-97690bcb1517"
    },
    {
        "author": "張世英",
        "paragraphs": [
            "霅溪深極地根清，四水交流激射聲。"
        ],
        "title": "句",
        "id": "628c79cc-0cc8-4b1d-bb95-f5fc11baad5f"
    },
    {
        "author": "張孝忠",
        "paragraphs": [
            "淮海無波塞不塵，題詩因得弔遺民。",
            "山河信美今戎索，耆老雖存亦外臣。"
        ],
        "title": "過盱眙",
        "id": "fa9bc4d1-f7e1-42c9-89b1-9e1a0c52faaa"
    },
    {
        "author": "張孝忠",
        "paragraphs": [
            "出入黄牛峽，江聲晝夜騰。",
            "猿啼愁不住，何日下彝陵。"
        ],
        "title": "過峽",
        "id": "2abb3621-5b99-4a28-bdb8-551235be556a"
    },
    {
        "author": "康文虎",
        "paragraphs": [
            "中興以後誰堪數，名滿東南震昔賢。",
            "舊論當時存喘息，微波今日塞天淵。",
            "承平格力回全盛，人物風流繼往年。",
            "太息何人知所自，此心時復一潸然。"
        ],
        "title": "輓呂東萊  其一",
        "id": "0e7db4c8-1bc5-4a7e-84c8-82f595014b26"
    },
    {
        "author": "康文虎",
        "paragraphs": [
            "國尚有人悲此老，天其喪我泣吾曹。",
            "平生心事知誰與，悵望今人論太高。",
            "便欲卑心隨故步，豈期中路喪連鼇。",
            "先生已死吾何望，舉眼猶知有鳳毛。"
        ],
        "title": "輓呂東萊  其二",
        "id": "d3e44b0a-40bd-4661-925c-14adec429f26"
    },
    {
        "author": "唐季淵",
        "paragraphs": [
            "方振河汾業，云胡不假年。",
            "斯文今已喪，此道後誰傳。",
            "秘館藏新史，門人緝舊編。",
            "未明修短理，昂首問蒼天。"
        ],
        "title": "挽呂東萊  其一",
        "id": "595d0cac-f045-4219-865e-7dd374bc3df3"
    },
    {
        "author": "唐季淵",
        "paragraphs": [
            "憶昔精藍舍，提撕意頗濃。",
            "笑談猶在耳，趨步遽無蹤。",
            "萬里悲風翮，中宵寤歲龍。",
            "百身嗟莫贖，涕淚灑寒松。"
        ],
        "title": "挽呂東萊  其二",
        "id": "84143edc-21c8-46a6-a5d4-3f0ac77e7344"
    },
    {
        "author": "邵度",
        "paragraphs": [
            "雨化三吳士，風行萬古書。",
            "石渠功不細，鳳閣位方虛。",
            "梁木何摧地，泉臺欲駕輿。",
            "來觀自燕者，頑懦亦欷歔。"
        ],
        "title": "挽東萊先生  其一",
        "id": "33897764-69fc-4de7-9a9f-7effc0fbe726"
    },
    {
        "author": "邵度",
        "paragraphs": [
            "玉石明胸次，風雲在筆端。",
            "教常先慷慨，門不棄蹣跚。",
            "籍湜疑培植，房陳似羽翰。",
            "中興依日月，遺像聖王歎。"
        ],
        "title": "挽東萊先生  其二",
        "id": "e4446ad8-84a3-4da9-8208-a389119c0219"
    },
    {
        "author": "邵度",
        "paragraphs": [
            "岐嶷稱前輩，淵源便老成。",
            "及門多兌說，在寢已蒙亨。",
            "麟筆空遺恨，箋詩正用情。",
            "誰知兩楹夢，湖海哭書生。"
        ],
        "title": "挽東萊先生  其三",
        "id": "f182498d-18cc-4b9e-a6c0-784c5d175756"
    },
    {
        "author": "邵度",
        "paragraphs": [
            "鼻祖雍熙政，三傳壽國醫。",
            "至今稱巨室，有子號宗師。",
            "白璧埋黄壤，朱門罷素絲。",
            "脊令臨祖道，無計駐靈輀。"
        ],
        "title": "挽東萊先生  其四",
        "id": "a8361499-258a-4f9d-bba5-5ed1483f8698"
    },
    {
        "author": "邵度",
        "paragraphs": [
            "名士聞風起，英聲逐電飛。",
            "卜鄰譙子至，閑道洛人依。",
            "共歎斯人疾，何心入揖歸。",
            "七分書策在，馬鬣向斜暉。"
        ],
        "title": "挽東萊先生  其五",
        "id": "8c148f2e-99dd-4569-8c12-8cf46db546ba"
    },
    {
        "author": "邵度",
        "paragraphs": [
            "鼓篋膠庠日，公方屬外艱。",
            "摳衣天不遇，攻玉理應難。",
            "問我好何學，逢人察所安。",
            "由今無拂士，孤陋入心酸。"
        ],
        "title": "挽東萊先生  其六",
        "id": "6c6d782b-230e-483a-84f1-556ad1d09eef"
    },
    {
        "author": "邵津",
        "paragraphs": [
            "□□感易極，學成功未施。",
            "彼蒼胡用問，吾黨竟誰資。",
            "道在漫今昨，人間忽喜悲。",
            "百年總埋玉，千古敬豐碑。"
        ],
        "title": "挽東萊先生",
        "id": "84c64efd-04e9-43fc-9903-5855804d6203"
    },
    {
        "author": "孟行古",
        "paragraphs": [
            "道學方勤績，亨途漸致身。",
            "蒼天傾我淚，今日喪斯人。",
            "弟子群經富，先生一語真。",
            "發揮餘事業，何處不書紳。"
        ],
        "title": "挽東萊先生  其一",
        "id": "3d89f3fc-5fdd-47ed-affd-5cc40538b273"
    },
    {
        "author": "孟行古",
        "paragraphs": [
            "義路資開拓，愀然驚奠亡。",
            "吾儕自如失，夫子獨何傷。",
            "往日知鬷蔑，逢人傲子方。",
            "哭君心欲折，迥立向蒼蒼。"
        ],
        "title": "挽東萊先生  其二",
        "id": "b64b82bc-fd34-49a5-a14e-4146d4835221"
    },
    {
        "author": "孟行古",
        "paragraphs": [
            "脫略囂塵處，清遊興已先。",
            "人行九鎖路，洞引十洲仙。",
            "雲勢生山石，雷聲發澗泉。",
            "長吟動尊俎，林影月娟娟。"
        ],
        "title": "大滌洞天留題",
        "id": "b89abbe7-473c-43e5-ac42-4cb77eac4c3b"
    },
    {
        "author": "朱黼",
        "paragraphs": [
            "生平不肯負所學，高潔清風自凜如。",
            "逆孺殿巖辭特薦，暱交戚畹絕私書。",
            "不矜虜館穿正鵠，甘向蠻溪佩左魚。",
            "沅芷澧蘭香滿路，萬人慟哭護靈輿。"
        ],
        "title": "挽陳有功",
        "id": "9d4e1729-0a57-413c-bac0-3bdbf21a35e8"
    },
    {
        "author": "楊光",
        "paragraphs": [
            "伽陀坐斷碧巖陰，手眼無非利物心。",
            "借我初庚滌袢暑，泠風美蔭木千尋。"
        ],
        "title": "淳熙丁未初伏奉親避暑中巖  其一",
        "id": "3fd41e33-d94e-4275-b96e-64e28fe8abec"
    },
    {
        "author": "楊光",
        "paragraphs": [
            "山下芙蕖雲錦裳，寶瓶浄供坐生涼。",
            "南薰真是社中友，清潤時飄衣袂香。"
        ],
        "title": "淳熙丁未初伏奉親避暑中巖  其二",
        "id": "61c5132b-d39f-4035-ba3b-abf6d96ba6e6"
    },
    {
        "author": "楊光",
        "paragraphs": [
            "禪榻陰森五月秋，井泉甘洌近林幽。",
            "助翁燕坐清涼境，茶具隨行試一甌。"
        ],
        "title": "淳熙丁未初伏奉親避暑中巖  其三",
        "id": "a3000204-d718-42a9-9332-c710ad92fe59"
    },
    {
        "author": "樓淳",
        "paragraphs": [
            "鳳鳥久不至，哲人歎已矣。",
            "空留千載名，寂寞殘陽裏。"
        ],
        "title": "隠居鳳山清明寺  其一",
        "id": "22ef772b-a246-4e07-8e6e-1b977e586e8e"
    },
    {
        "author": "樓淳",
        "paragraphs": [
            "日上鐘未鳴，老僧睡猶熟。",
            "誰是山中人，長享清明福。"
        ],
        "title": "隠居鳳山清明寺  其二",
        "id": "a980f762-e03d-46c3-9965-97a6c9c345d1"
    },
    {
        "author": "樓淳",
        "paragraphs": [
            "風塵滿天下，此地獨清明。",
            "神州何處是，有淚落新亭。"
        ],
        "title": "清明寺",
        "id": "4c419aea-7a8d-41ae-af02-801a96fca575"
    },
    {
        "author": "鄭括蒼",
        "paragraphs": [
            "水國煙霞客，春來始定居。",
            "老逢人事懶，貧覺舊交疎。",
            "隙影窺蟾滴，芸香散篋書。",
            "西湖風月好，不到一年餘。"
        ],
        "tags": [
            "西湖"
        ],
        "title": "水國",
        "id": "33c096b4-849a-4dbd-991b-877796ac1b9e"
    },
    {
        "author": "汪大章",
        "paragraphs": [
            "一封朝奏夕南遷，抖擻精神笑出關。",
            "只有詩書來眼底，更無儕輩敢通函。",
            "聖恩寬大時時降，天意難明特地慳。",
            "鬻藥買田非立異，甘心只作林泉計。",
            "所求於世如斯爾，造物云何降毒厲。",
            "嗟哉我公雖下世，萬古千秋未嘗逝。",
            "家庭學問誠難繼，我公超道獨能詣。",
            "日月有光還有翳，行人潸然咸出涕。",
            "嗟哉我公雖下世，萬古千秋未嘗逝。",
            "往年蒼天夭伯氏，歸咎云發千聖秘。",
            "遷客蕭寺獨羈寄，未知曷犯蒼天意。",
            "嗟哉我公雖下世，萬古千秋未嘗逝。"
        ],
        "title": "哭大愚呂公",
        "id": "6c0e7e7f-c02b-44d2-accb-e6950331c8bf"
    },
    {
        "author": "陳應龍",
        "paragraphs": [
            "弱冠弄筆硯，恥爲章句儒。",
            "夜半劍氣發，精光射天衢。",
            "欲分天子憂，張燈閲地圖。",
            "七閩山水秀，我亦思故廬。",
            "世事苦齟齬，吾道甯躊躕。",
            "一官如涕唾，焉能輕重吾。"
        ],
        "title": "呈徐憲應特",
        "id": "62d09993-5b48-4a85-96a8-b16414d644cf"
    },
    {
        "author": "萬某",
        "paragraphs": [
            "南山何峩峩，群峰秀色聚。",
            "朝暉與夕靄，無□□去住。",
            "徘徊九折險，縈曲一川注。",
            "懸崖置屋少，□穴亦可度。",
            "蒼然老楠木，幾閲風霜斁。",
            "孫枝長□許，老幹未肯仆。",
            "昔年重九日，來者必三顧。",
            "題詩刻峭壁，皆欲寄□□。",
            "念我獨何人，今日追故步。",
            "凌晨出南門，風雨怯行路。",
            "不憚登涉難，恐失此日故。",
            "造物亦隨人，晴明送日暮。",
            "徐行兩柏間，杯盤共草具。",
            "賓僚不鄙我，笑語露情愫。",
            "他時儻再來，莫指桃源誤。"
        ],
        "title": "九日南山",
        "id": "284b45f1-7c64-47c8-a9e3-cbb459478d2b"
    },
    {
        "author": "王介",
        "paragraphs": [
            "今年移硯席，又上白雲邊。",
            "夜氣清於水，春愁薄似烟。",
            "庭前松已腦，門外柳應綿。",
            "尤喜安牀處，更深無杜鵑。"
        ],
        "title": "鄭氏館中書事",
        "id": "b4f0c381-d222-4c84-b7be-8eb0c14bc692"
    },
    {
        "author": "楊介如",
        "paragraphs": [
            "酒量春吞海，詩肩夜聳山。"
        ],
        "title": "句",
        "id": "f00dd2c7-90ac-43e9-89f2-5e065df1944a"
    },
    {
        "author": "吳景",
        "paragraphs": [
            "楚山連白帝，蜀道控烏蠻。"
        ],
        "title": "句",
        "id": "79323cf2-8377-4c5c-b661-a70832643997"
    },
    {
        "author": "羅鑑",
        "paragraphs": [
            "河汾續經罷，洙泗還清風。",
            "深衣大带垂，身退道則豐。",
            "一編通言在，萬古無盲聾。",
            "遺像今偉然，吾敬環溪公。"
        ],
        "title": "題吳氏四賢堂  其一",
        "id": "2edbe3c4-d404-472a-a8f0-570d4732bd7f"
    },
    {
        "author": "羅鑑",
        "paragraphs": [
            "經濟學有用，寧與佔畢同。",
            "集英晨唱第，夕對蓬萊宮。",
            "儒林急淵源，不遣朔庭空。",
            "遺像今偉然，吾敬國子公。"
        ],
        "title": "題吳氏四賢堂  其二",
        "id": "f8a1e3ec-2cde-4dce-be14-cd10b6826de0"
    },
    {
        "author": "羅鑑",
        "paragraphs": [
            "中興洪韓呂，文章之鉅工。",
            "密年徧參請，一鏃直箭鋒。",
            "錦帳與畫戟，稽古似不蒙。",
            "遺像今偉然，吾敬吏部公。"
        ],
        "title": "題吳氏四賢堂  其三",
        "id": "33078a2f-cdd6-49ce-9dda-1356ed3ca682"
    },
    {
        "author": "羅鑑",
        "paragraphs": [
            "敬齋一則話，傳自南軒翁。",
            "于湖金玉之，諸老歸下風。",
            "不使掌帝制，嗟哉吾道窮。",
            "遺像今偉然，吾敬司封公。"
        ],
        "title": "題吳氏四賢堂  其四",
        "id": "3b188e97-cdb5-4f94-9245-222ce9d914a4"
    },
    {
        "author": "淳熙太學生",
        "paragraphs": [
            "周公大聖猶遭謗，伊洛名賢亦被譏。",
            "堪歎古今兩陳賈，如何專把聖賢非。"
        ],
        "title": "誚陳賈",
        "id": "6f8b9196-b502-4d38-8cca-1ca614ed8603"
    },
    {
        "author": "左次魏",
        "paragraphs": [
            "鑾坡蓬監兩封書，道院東西各付渠。",
            "乾道聖人無固必，是非付與直哉魚。"
        ],
        "title": "和楊伯子",
        "id": "ddf6827d-8c5e-49c0-b0c1-1b865a055613"
    },
    {
        "author": "方武子",
        "paragraphs": [
            "明月照齊州，玉龍棲欲起。",
            "壯士腸夜回，寒衾潑秋水。"
        ],
        "title": "南中題壁",
        "id": "211b76d7-056d-4642-94e0-fbb512c031de"
    },
    {
        "author": "方武子",
        "paragraphs": [
            "龍津亭下水漫漫，坐久凝神杳靄間。",
            "說道浙江人不信，向南全似越州山。"
        ],
        "title": "題龍津亭",
        "id": "5c16242f-a6b7-4230-bd38-cb3064618a8e"
    },
    {
        "author": "孔元忠",
        "paragraphs": [
            "引領籃輿上翠微，衆山回首覺平低。",
            "棲真洞口雲初合，大滌峰頭日未西。",
            "新笋暗抽穿木葉，古藤虬結跨沙堤。",
            "蛟亭雨後泉聲急，萬鼓喧豗擁澗蹊。"
        ],
        "title": "回憩翠蛟亭",
        "id": "29971286-b745-4633-b096-3e04d90f549f"
    },
    {
        "author": "蔡沆",
        "paragraphs": [
            "人生何事最爲親，不看春容不識真。",
            "岸柳細摇多意思，野花初破足精神。",
            "精神識後施爲別，意思到時言語新。",
            "爲報同儕須急賞，莫教春去始傷春。"
        ],
        "title": "春日即事二首  其一",
        "id": "7ce2e3d0-3c2c-408b-bda4-4f60abc5ccc4"
    },
    {
        "author": "蔡沆",
        "paragraphs": [
            "樓上從容曉日明，春風隨意動郊坰。",
            "定知有象根沖漠，未信至精惟杳冥。",
            "萬化淳時春藹藹，一元亨處雨零零。",
            "忘言共倚欄干曲，綠滿周原水滿汀。"
        ],
        "title": "春日即事二首  其二",
        "id": "f4be6224-d6ed-4127-b027-5934b6d5b68d"
    },
    {
        "author": "蔡沆",
        "paragraphs": [
            "九日登高廟閣陰，山間犬吠白雲深。",
            "清秋空谷寒侵夜，繞屋幽林翠滿岑。",
            "佳景隨開陶令興，雅懷猶負遠公心。",
            "年來名利都拋却，唯有遊觀到處尋。"
        ],
        "title": "登高",
        "id": "60a19d53-b226-4585-9833-4d72b1a9e86a"
    },
    {
        "author": "蔡沆",
        "paragraphs": [
            "古洞雲封山正陰，攀藤負石此登臨。",
            "雙峰削劍雄中外，五老當頭壯古今。",
            "入室顒瞻先聖像，登臺慚愧昔時心。",
            "十年夢寐今方見，終老生涯只處尋。"
        ],
        "title": "遊白鹿洞",
        "id": "45c8499b-c76d-4c12-ab03-e11dba473113"
    },
    {
        "author": "蔡沆",
        "paragraphs": [
            "一上巍峰獨枕流，匡山爽氣爲君收。",
            "泉飛直下三千丈，池噴奔分數百州。",
            "浄練銀河輝映閣，煙凝碧樹吐成樓。",
            "先師巨筆懸崖石，文物風光度幾秋。"
        ],
        "tags": [
            "庐山"
        ],
        "title": "坐龍池觀瀑布泉",
        "id": "65dfdf68-dbf5-4e02-b4a2-139691e2b48c"
    },
    {
        "author": "蔡沆",
        "paragraphs": [
            "聞道西山勝，今朝始見山。",
            "鶴鳴雙劍動，龍噴紫霄寒。",
            "人去臺空古，墨灰沼未乾。",
            "紫陽招不作，登眺共誰看。"
        ],
        "title": "遊西山",
        "id": "593dab49-b4d9-4f6b-b607-48f9424f585f"
    },
    {
        "author": "蔡沆",
        "paragraphs": [
            "青春不可再，白髮兩三莖。",
            "得句非詩史，爲文學雅成。",
            "愁多憑酒散，老至逐人行。",
            "開卷無相似，長吁負此生。"
        ],
        "title": "自詠二首  其一",
        "id": "4d58d3b9-b0c6-405b-93e0-145dbcb15506"
    },
    {
        "author": "蔡沆",
        "paragraphs": [
            "一病觀書歇，終朝藥餌親。",
            "焚香葆靜性，咬菜適清神。",
            "落燕巢低屋，饑烏噪近人。",
            "覓仙難換骨，貧瘦得吾真。"
        ],
        "title": "自詠二首  其二",
        "id": "92a77223-d8e6-43c6-b60b-386245f57a31"
    },
    {
        "author": "蔡沆",
        "paragraphs": [
            "緩步荒郊外，杖藜看耨鋤。",
            "蓑衣蒙短褐，野飯摘殘蔬。",
            "雨過苗花濕，雲深草樹疏。",
            "敲門無犬吠，何處覓樵漁。"
        ],
        "title": "閑遊",
        "id": "8e19c949-6e79-464d-ac5d-db803cb5c5a0"
    },
    {
        "author": "蔡沆",
        "paragraphs": [
            "霞晚臨江岸，雲深不見星。",
            "鳥棲沙篆暗，山遠暮鐘鳴。",
            "燃火移村色，號風晚度聲。",
            "船窗迷漏鼓，獨立向天明。"
        ],
        "title": "夜行舟",
        "id": "0a00d97c-fa5e-4e9d-8313-6f08df7efb35"
    },
    {
        "author": "洪鉞",
        "paragraphs": [
            "豫章實佳木，尋丈早異衆。",
            "匠石雖未顧，終解作梁棟。",
            "社櫟大蔽牛，不資世所用。",
            "棄置成散材，歲久即空洞。",
            "誠由天所産，亦在德者種。",
            "吾兒豫章流，丱角不好弄。",
            "經訓雖未通，數過輒成誦。",
            "只今十五六，舉止頗持重。",
            "仰頼師友功，綴緝成賦頌。",
            "積絲未盈尺，粗喜入機綜。",
            "胡爲不自量，將使應鄉貢。",
            "文場倍千數，作者豈倖中。",
            "而子於其間，燕雀雜鸞鳳。",
            "鉛刀未易割，庶可供一鬨。",
            "造物果何如，往往形吉夢。",
            "天其助我心，勿使汝放縱。",
            "業貴精于勤，耐取曉窗凍。",
            "文章實公器，妙語世人共。",
            "歲朝哦此詩，洗醆揭春甕。",
            "吾家有陰德，行矣光炎宋。"
        ],
        "title": "示兒",
        "id": "d37805ba-7491-4df3-a078-54b271431131"
    },
    {
        "author": "洪鉞",
        "paragraphs": [
            "樓底雪千峰，樓頭著寓翁。",
            "梅方開萼綠，桃已亞枝紅。",
            "斟淺偏勞勸，眠遲不受烘。",
            "錦城春在眼，何暇問蠶叢。"
        ],
        "title": "和兒咨夔夜坐韻",
        "id": "38241c1d-3151-4002-95b8-1fe5ead078f2"
    },
    {
        "author": "崔與之",
        "paragraphs": [
            "卿月高華照楚墟，澄清雅意見登車。",
            "星分屯壘雲中戍，風引艅艎塞下儲。",
            "十二聚民行惠政，三千議獄謹刑書。",
            "最聲烜赫流聰纊，聖詔今朝下玉除。"
        ],
        "title": "送時漕大卿淮西檢法  其一",
        "id": "55338b4c-d673-4f99-b16b-c1435336ca12"
    },
    {
        "author": "崔與之",
        "paragraphs": [
            "越山輝映繡衣鮮，屈指重來是幾年。",
            "濡轡按行方易地，追鋒趣召已朝天。",
            "步趨接武星辰上，獻納依光日月邊。",
            "到得中流須砥柱，功名事業要雙全。"
        ],
        "title": "送時漕大卿淮西檢法  其二",
        "id": "309522bc-18b0-4f50-b24e-0b6dfc7af33e"
    },
    {
        "author": "崔與之",
        "paragraphs": [
            "十年宦海任飄零，豈料光華伴使星。",
            "落魄半生頭已白，爬沙一見眼長青。",
            "天涯明月方依樹，淮上長風忽散萍。",
            "別淚誰能效兒女，不堪官柳暗長亭。"
        ],
        "title": "送時漕大卿淮西檢法  其三",
        "id": "71f87299-263a-4d5f-9829-cfc8d07db506"
    },
    {
        "author": "崔與之",
        "paragraphs": [
            "青牛老仙紫雲旄，函關西度天風高。",
            "手携柱下五千卷，來擅一世文章豪。",
            "玻璃江頭梅欲蕾，蟆頤山麓寒方鏖。",
            "飈車羽輪下霄漢，從以萬鶴如雲濤。",
            "參天挺特有喬木，大地負荷須巨鼇。",
            "百斛篆鼎筆端斡，五色瑞繭胸底繅。",
            "笑談更化定大計，乾機坤軸回鈞陶。",
            "蒼生脫險誕登岸，沙觜閑此杭川艘。",
            "雁湖風物午橋似，滿引鑿落歌離騷。",
            "酒酣耳熱自擊缶，世閒萬事輕鴻毛。",
            "塗炭未蘇兵未洗，雲雷可使屯其膏。",
            "玉堂昨夜進麻草，延英趣對猩紅袍。",
            "太平事業有所屬，北卷燕薊西臨洮。",
            "扶持世極壽國脈，突兀一柱擎天牢。",
            "五羊僊客起爲壽，安期大棗東方桃。"
        ],
        "title": "壽李參政壁",
        "id": "df9391d4-97a9-4bc8-a155-47559e7240cb"
    },
    {
        "author": "崔與之",
        "paragraphs": [
            "大厦開朱明，物態豐且碩。",
            "薰絃發新奏，生意轉無極。",
            "間氣清而和，融結賦有德。",
            "碧梧挺幽榦，曠度漫九澤。",
            "富哉學古胸，仁義供服食。",
            "渾樸希世珍，外溫而內直。",
            "驊騮開道路，聲光日斯赫。",
            "九關通籍初，南來墜雙舄。",
            "片心清徹底，杯水餞泥軾。",
            "京兆入幕賓，去天不盈尺。",
            "佳最入聰纊，行行陟文石。",
            "邕爲五管雄，地控西南域。",
            "專閫難其人，弄印無以易。",
            "袖却經綸手，天邊樹牙戟。",
            "猩獠叢篁中，深棲而屏息。",
            "夜月照銅柱，警囊聲寂寂。",
            "邊人解带卧，危地成樂國。",
            "屏風御墨鮮，早晚來召驛。",
            "媿我樸樕才，潦霧甘遠役。",
            "題坐遇知己，孤根費培植。",
            "崧高生申甫，好語諠井陌。",
            "碧油塞雲端，阻莫陪賀客。",
            "歌詠淇奧詩，清脩如圭璧。",
            "他年玉班頭，蒼髯而赤黻。"
        ],
        "title": "壽邕州趙守",
        "id": "3d7968f3-de45-484d-911e-6a59ff8cd3c9"
    },
    {
        "author": "崔與之",
        "paragraphs": [
            "熒熒碧眼照人寒，一別重逢歲又殘。",
            "老去但求閒處樂，君來尚作向時看。",
            "誰將伏豸夸顱骨，我有盟鷗託肺肝。",
            "坎止流行隨所遇，何須覓夢到邯鄲。"
        ],
        "title": "張進武善風鑑謂予豸骨日聳早晚入臺求詩贈之  其一",
        "id": "c2ac1af2-35c3-49f2-be29-dd41e75c67dd"
    },
    {
        "author": "崔與之",
        "paragraphs": [
            "瘦插秋山聳兩肩，荒寥不直半文錢。",
            "孤山放鶴林和靖，風雪騎馿孟浩然。",
            "萬事轉頭渾是夢，一身安分總由天。",
            "煩君束起前途事，我欲滄江買釣船。"
        ],
        "title": "張進武善風鑑謂予豸骨日聳早晚入臺求詩贈之  其二",
        "id": "68afaa47-c31e-4956-81dc-4baed1f537de"
    },
    {
        "author": "崔與之",
        "paragraphs": [
            "拙直多忤物，孤根徒自危。",
            "祈閑三扣閽，天遠不我知。",
            "尺書趣入覲，君命其可違。",
            "火雲正燒空，短篷氣如炊。",
            "脩途久困頓，病骨尤支離。",
            "奄奄尚殘息，艤棹江之湄。",
            "來登三元山，炎歊頓無威。",
            "徘徊古亭上，好風吹客衣。",
            "聊爲三日留，食斯眠於斯。",
            "澗泉㶁㶁鳴，四山翠屏圍。",
            "夜深松桂寒，朝瀣生林霏。",
            "李君亦達士，與我真忘機。",
            "乃於山之巔，預作佳城基。",
            "生則此其樂，死則此其歸。",
            "採藥求長年，華髮世所希。",
            "荷鍤欲自埋，不以遺體爲。",
            "要皆非中道，識者之所嗤。",
            "知命故不憂，李君其庶幾。",
            "觸目此境界，陡悟昔者非。",
            "更作首丘想，行色應遲遲。",
            "還遊仁壽菴，細玩淵明詩。",
            "寓形復幾時，皇皇欲何之。",
            "富貴非吾願，帝鄉不可期。",
            "自憐一身孤，蒲柳先秋衰。",
            "百念盡灰冷，故園勞所思。",
            "我有石壁山，畝計十有奇。",
            "歸去營一窟，曲肱送斜暉。",
            "培植先人樹，投老長相依。",
            "清泉白石盟，甘心天一涯。"
        ],
        "title": "題吉水黿潭李氏仁壽堂",
        "id": "462b6795-4e5d-4a34-b5fe-cac202cb8b4c"
    }
]