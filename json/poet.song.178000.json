[
    {
        "author": "韓淲",
        "paragraphs": [
            "詩來增我思親念，愁對秋山氣象高。",
            "糝糝黄花驚節物，東籬徒有鬢蕭騷。"
        ],
        "title": "九日范伯升惠詩連伯玉丈有和句皆道先公平昔登高事感而次韵  其一",
        "id": "27d1540b-5947-4e1e-b14a-fef99fac5e0a"
    },
    {
        "author": "韓淲",
        "paragraphs": [
            "塵土裝懷不可論，傷心夏凊與冬溫。",
            "西風南澗蕭蕭竹，猶有范翁時到門。"
        ],
        "title": "九日范伯升惠詩連伯玉丈有和句皆道先公平昔登高事感而次韵  其二",
        "id": "975ede01-5225-4a0f-bbbd-bf34b1c54158"
    },
    {
        "author": "韓淲",
        "paragraphs": [
            "踏雪尋僧已是詩，更將書冊試同披。",
            "名高直隠江西社，五字非君熟和斯。"
        ],
        "title": "次韵昌甫所賦癩可瘦權且言去歲到白鹿洞  其一",
        "id": "5000d46e-4f8e-42cc-adf5-5d114f103f34"
    },
    {
        "author": "韓淲",
        "paragraphs": [
            "當年權可氣橫秋，此日匡山亦雪不。",
            "莫恨禪牀人寂寂，可論書院鹿呦呦。"
        ],
        "tags": [
            "庐山"
        ],
        "title": "次韵昌甫所賦癩可瘦權且言去歲到白鹿洞  其二",
        "id": "68d3d2d1-6d00-492f-8176-699d2e2519fa"
    },
    {
        "author": "韓淲",
        "paragraphs": [
            "誰家綠展窗前葉，何物清成池上花。",
            "嘆息陶斯爲模寫，要須隨興寄無涯。"
        ],
        "title": "李季章參政寄近作絕句次韵答之  其一",
        "id": "05f68706-0b60-4f04-8bba-ea9c16ea162b"
    },
    {
        "author": "韓淲",
        "paragraphs": [
            "華髮差差從滿顛，形神纔釋自蹁躚。",
            "角巾東路渾常事，便駕柴車亦可憐。"
        ],
        "title": "李季章參政寄近作絕句次韵答之  其二",
        "id": "d470af22-2bea-408e-ae12-4c0d80bbde7f"
    },
    {
        "author": "韓淲",
        "paragraphs": [
            "秋深剩有十分凉，好理平生書傳香。",
            "見說江西多勝士，吟成風雨近重陽。"
        ],
        "title": "李季章參政寄近作絕句次韵答之  其三",
        "id": "59ee7322-db6a-4659-b3ec-a9495ae8ed05"
    },
    {
        "author": "韓淲",
        "paragraphs": [
            "得將膠擾一身藏，吳是他鄉蜀故鄉。",
            "從昔衰榮無定在，山林鐘鼎兩俱長。"
        ],
        "title": "李季章參政寄近作絕句次韵答之  其四",
        "id": "675440aa-8569-4936-ba6b-da55e7b0d5e3"
    },
    {
        "author": "韓淲",
        "paragraphs": [
            "禪門底用金仙偈，道室空多玉笈書。",
            "知我者希斯我貴，身心如此可踟躇。"
        ],
        "title": "李季章參政寄近作絕句次韵答之  其五",
        "id": "0c8040aa-0017-4637-97a6-50d878b2564c"
    },
    {
        "author": "韓淲",
        "paragraphs": [
            "家食何如祿萬鍾，夢回珂轡響玲瓏。",
            "書生習氣初無恙，只怕勳名不貸公。"
        ],
        "title": "李季章參政寄近作絕句次韵答之  其六",
        "id": "fb8a732c-4e32-47b0-92b0-c5e3b9229367"
    },
    {
        "author": "韓淲",
        "paragraphs": [
            "連朝晴日破層陰，下澤翩翩興愈深。",
            "水際風翻沽酒旆，靜看飛鳥過平林。"
        ],
        "title": "次韵張令郊行  其一",
        "id": "ae71ae7d-9c5a-40a3-a645-f07eec5e7fdb"
    },
    {
        "author": "韓淲",
        "paragraphs": [
            "不須萬里羨侯封，且把千詩一撫松。",
            "野步何人知此意，仙家寒露濕芙蓉。"
        ],
        "title": "次韵張令郊行  其二",
        "id": "bf14d15a-2a71-4f22-95e7-159d04157d49"
    },
    {
        "author": "韓淲",
        "paragraphs": [
            "尋詩得酒坐閒亭，秋到騷人獨用情。",
            "猶有黄花看著眼，悠然風味憶淵明。"
        ],
        "title": "次韵張令郊行  其三",
        "id": "75388b07-f4e3-4c09-82ba-b22c15971bdf"
    },
    {
        "author": "韓淲",
        "paragraphs": [
            "鬢絲禪榻紙窗西，柏子煙中落景遲。",
            "莫問少年塗抹事，病餘那復解題詩。"
        ],
        "title": "次韵張令郊行  其四",
        "id": "d7757ef3-05aa-49fb-86c2-941e30b5cf5b"
    },
    {
        "author": "韓淲",
        "paragraphs": [
            "薄寒侵曉露華明，不信人間有許清。",
            "行遍西郊草堂外，老懷渾不負秋晴。"
        ],
        "title": "次韵張令郊行  其五",
        "id": "8cc2102c-a784-40db-b435-b09f24235e0f"
    },
    {
        "author": "韓淲",
        "paragraphs": [
            "少下歸帆上石梯，高風雖在後人迷。",
            "倦懷冷坐客星閣，煙雨漫山覓舊題。"
        ],
        "title": "元立留詩二首因次韵  其一",
        "id": "5003018f-8570-4afd-825d-e58ac5883769"
    },
    {
        "author": "韓淲",
        "paragraphs": [
            "孟郊有句散愁端，墨妙猶能待我看。",
            "試問新秋能幾日，欄干一葉已吹寒。"
        ],
        "title": "元立留詩二首因次韵  其二",
        "id": "aae52fba-e9d7-4612-9e1b-6be35bbb628d"
    },
    {
        "author": "韓淲",
        "paragraphs": [
            "行藏知在倚樓間，雨際煙巒接九關。",
            "著脚既高心自遠，問言何似嶽前山。"
        ],
        "title": "文叔樓居次韵戲之",
        "id": "968e4936-52f8-4748-a080-ab856db5ea54"
    },
    {
        "author": "韓淲",
        "paragraphs": [
            "隔簾花過葉初青，一段清和倚畫屏。",
            "已是春風生晝寂，小樓新月更亭亭。"
        ],
        "title": "樓外新綠成陰片月已上",
        "id": "d20cfd7e-9989-4fa9-8863-e7849bbfbf22"
    },
    {
        "author": "韓淲",
        "paragraphs": [
            "常恐塵埃滿面顔，水邊門戶喜常關。",
            "蒼筤亭上南屏下，天遣幽人入座前。"
        ],
        "title": "次韵郭中",
        "id": "ac0be489-cc36-4e5d-87bb-826c701ae9f1"
    },
    {
        "author": "韓淲",
        "paragraphs": [
            "菊花開處即重陽，常憶蘇仙共酒觴。",
            "霜後擷香尤可玩，喚回佳致有篇章。"
        ],
        "title": "次韵  其一",
        "id": "e6841d48-b9c1-4782-95b7-01e534cd04b8"
    },
    {
        "author": "韓淲",
        "paragraphs": [
            "秋到黄花强自寬，琴堂猶得往來閒。",
            "世情原與詩情背，只許閒人老眼看。"
        ],
        "title": "次韵  其二",
        "id": "2e68782b-bb96-4c7a-96c7-8a368016381f"
    },
    {
        "author": "韓淲",
        "paragraphs": [
            "道愛堂深風滿林，一由華髮半欺簪。",
            "主人記取從容意，三客無他只苦吟。"
        ],
        "title": "次韵  其三",
        "id": "7f0e5a18-ff61-4164-b086-6b59588890ed"
    },
    {
        "author": "韓淲",
        "paragraphs": [
            "溪頭拍浪鼓喧天，驚動山翁一覺眠。",
            "且喜和番征戰息，兒郎贏得鬭龍船。"
        ],
        "title": "次韵周次公五日",
        "id": "cbd01591-d35a-4eaa-99e3-59bfb744f3a4"
    },
    {
        "author": "韓淲",
        "paragraphs": [
            "高隠春山意頗濃，眼明四海有無中。",
            "憑誰喚取爲時用，橫带東華醉軟紅。"
        ],
        "title": "次韵周次公  其一",
        "id": "cf7b3376-8094-4613-b1b0-6f195286e91d"
    },
    {
        "author": "韓淲",
        "paragraphs": [
            "自覺頹然已白頭，塵塵何地不周流。",
            "從渠膠擾蝸牛角，連雨清寒正麥秋。"
        ],
        "title": "次韵周次公  其二",
        "id": "4f1ea67f-846b-4de1-88be-038c45bc53a4"
    },
    {
        "author": "韓淲",
        "paragraphs": [
            "山田喜雨厭晴霞，想見汙邪欲滿車。",
            "客裏從今無貴米，飯餘贏得去煎茶。"
        ],
        "title": "次韵  其一",
        "id": "bf1fdaa7-7edc-41cf-be35-af285622e16b"
    },
    {
        "author": "韓淲",
        "paragraphs": [
            "十日山頭有雨雲，小樓凉意滿紗巾。",
            "清湖一带水常綠，空映往來行路人。"
        ],
        "title": "次韵  其二",
        "id": "59044e9b-eb39-4a86-9f77-328e2469bf6c"
    },
    {
        "author": "韓淲",
        "paragraphs": [
            "青山常對我軒窗，更有澄江作小堂。",
            "今日塵埃無自奈，且乘凉雨卧行牀。"
        ],
        "title": "次韵  其三",
        "id": "235deec8-92fb-415b-b200-78cdaaa3cce8"
    },
    {
        "author": "韓淲",
        "paragraphs": [
            "雲白天青懷玉山，森如束筍杳難攀。",
            "章泉章丘不百里，是二士者居其間。"
        ],
        "title": "次韵昌甫  其一",
        "id": "b5479242-fe66-4bc0-a386-875a79962476"
    },
    {
        "author": "韓淲",
        "paragraphs": [
            "雲白天青懷玉山，應真留影與僧閒。",
            "安得務農息戰鬭，老身長子從鬢斑。"
        ],
        "title": "次韵昌甫  其二",
        "id": "2b336532-f7ea-4cfd-98db-9fa08940c430"
    },
    {
        "author": "韓淲",
        "paragraphs": [
            "近年交友已相安，只要山林保歲寒。",
            "珍重茅齋徐處士，有詩猶許寄來看。"
        ],
        "title": "二十二日次韵徐子融所寄",
        "id": "fe2c6760-7809-4c3f-91b3-1f44b16fd20d"
    },
    {
        "author": "韓淲",
        "paragraphs": [
            "天寒歲晚山黄落，只擬西湖可探梅。",
            "霜重雪深渾不管，一枝青淺爲誰開。"
        ],
        "tags": [
            "西湖"
        ],
        "title": "次韵劉解元",
        "id": "9bc37f02-243f-44bc-b792-60b39df75b9e"
    },
    {
        "author": "韓淲",
        "paragraphs": [
            "雨餘千里得安眠，凉翼條苗綠滿川。",
            "郡幕有賢時自熟，不勞水利問農田。"
        ],
        "title": "和推官  其一",
        "id": "6aea590a-0b24-43cd-bb87-ffdce21daf6e"
    },
    {
        "author": "韓淲",
        "paragraphs": [
            "文字工夫勝鏤冰，眼邊猶信耳邊聲。",
            "暗中摸索曹劉在，嘗鼎酸鹹不待烹。"
        ],
        "title": "和推官  其二",
        "id": "8874207e-3cb1-410b-9a7c-94c81031f2d7"
    },
    {
        "author": "韓淲",
        "paragraphs": [
            "乘凉一雨過城扉，促膝應看玉屑飛。",
            "名下無虛真雅士，清談可飽弗憂饑。"
        ],
        "title": "和推官  其三",
        "id": "49456613-9cc1-4420-bdee-1c1045cb7914"
    },
    {
        "author": "韓淲",
        "paragraphs": [
            "雲連山色晚青蒼，雨激平疇土氣香。",
            "清入斷畦纔汩沒，黄流別港又瀰茫。"
        ],
        "title": "和推官  其四",
        "id": "05b2c03e-1acc-4e75-b032-c1d7eda89371"
    },
    {
        "author": "韓淲",
        "paragraphs": [
            "得詩得雨百憂寬，散髮林間久不冠。",
            "讀盡名章轉搔首，靜看簷溜落驚湍。"
        ],
        "title": "和推官  其五",
        "id": "ff32fcf4-1243-43e5-9283-853c5a9a7bfb"
    },
    {
        "author": "韓淲",
        "paragraphs": [
            "樟下臨岐樹色分，風沙吹日暗車塵。",
            "尋思何地無幽興，不在山林只在人。"
        ],
        "title": "次韵吳推官  其一",
        "id": "4f26412f-6097-4bb8-a7bf-91359c9e433b"
    },
    {
        "author": "韓淲",
        "paragraphs": [
            "投老寬閒寂寞濱，將身隠兮又何文。",
            "暫時相商相徵逐，留與江東日暮雲。"
        ],
        "title": "次韵吳推官  其二",
        "id": "b289f382-5561-4216-8165-19efb1b71433"
    },
    {
        "author": "韓淲",
        "paragraphs": [
            "一片溪流一片山，世氛元自不相關。",
            "松溪直上山頭洞，僧亦何能識我閒。"
        ],
        "title": "次韵吳推官  其三",
        "id": "7f66a397-d623-4185-a4c3-91671fa986d4"
    },
    {
        "author": "韓淲",
        "paragraphs": [
            "因酒從容意已仙，白沙翠竹記同船。",
            "停杯更在斜陽外，此話他年儘可傳。"
        ],
        "title": "次韵吳推官  其四",
        "id": "8566cdc4-3a13-4ed9-80ed-45bf1a80391a"
    },
    {
        "author": "韓淲",
        "paragraphs": [
            "十日之間我欲回，仍於真隠一尊開。",
            "東游西泛多情致，應喜其間得句來。"
        ],
        "title": "次韵吳推官  其五",
        "id": "a18d7b80-97e8-4d22-ae8a-3b28636c0dd3"
    },
    {
        "author": "韓淲",
        "paragraphs": [
            "一亭寒美老彌明，閒裏經春自喜晴。",
            "拄杖披衣隨處歇，有時應覺意和平。"
        ],
        "title": "次韵昌甫併帖斯遠五首  其一",
        "id": "f7f1aa3f-5b73-4dcf-9da9-89b258772537"
    },
    {
        "author": "韓淲",
        "paragraphs": [
            "求田問舍可成家，擁鼻東山又有涯。",
            "今古經營幾人物，輞川圖畫玉川茶。"
        ],
        "title": "次韵昌甫併帖斯遠五首  其二",
        "id": "68e07943-206b-4a32-9a1c-51164e407ceb"
    },
    {
        "author": "韓淲",
        "paragraphs": [
            "經年歸住水南山，滿眼高林猿鳥攀。",
            "盡日無人開竹牖，有時呼僕掃松關。"
        ],
        "title": "次韵昌甫併帖斯遠五首  其三",
        "id": "2c1c6e09-67b8-4f45-b84b-aef9d8136e8d"
    },
    {
        "author": "韓淲",
        "paragraphs": [
            "遯於荒野乃閒人，膠擾其誰不染塵。",
            "乘興相過事幽討，從來高會祗荀陳。"
        ],
        "title": "次韵昌甫併帖斯遠五首  其四",
        "id": "40854c4d-ccaa-48a4-b776-ce07ddf4da64"
    },
    {
        "author": "韓淲",
        "paragraphs": [
            "煖翠浮嵐不可摹，畫師徒自費區區。",
            "吟邊若解收拾得，始信丹青一筆無。"
        ],
        "title": "次韵昌甫併帖斯遠五首  其五",
        "id": "4c9da1fe-8826-45b1-b8a4-7adce0a5d80a"
    },
    {
        "author": "韓淲",
        "paragraphs": [
            "山中石澗正冰冷，愁絕江梅滿樹花。",
            "王節隨晴尚能句，幽懷無復怨年華。"
        ],
        "title": "次韵蹈中見寄",
        "id": "3357e669-03e2-4a09-9a10-035a467d629a"
    },
    {
        "author": "韓淲",
        "paragraphs": [
            "風月齋前巖桂開，細吹流影兩優哉。",
            "主人定自相料理，那有工夫問客來。"
        ],
        "title": "次韵施仲益  其一",
        "id": "4ca0eb8f-f01b-4b7d-8d09-695ab58518c1"
    },
    {
        "author": "韓淲",
        "paragraphs": [
            "盡以清才一筆收，是中宜夏復宜秋。",
            "章泉水老唱和汝，長望我心生許愁。"
        ],
        "title": "次韵施仲益  其二",
        "id": "088d0a37-6783-4465-8209-97424b849db0"
    },
    {
        "author": "韓淲",
        "paragraphs": [
            "空齋秋凈尚何須，夢草池塘句欲敷。",
            "風雨對牀元不惡，更看春霽畫江圖。"
        ],
        "title": "次韵施仲益  其三",
        "id": "2adcf62c-6a60-478b-a847-dfaaaf7556a2"
    },
    {
        "author": "韓淲",
        "paragraphs": [
            "怕向帝城尋子公，官餘且自策閒功。",
            "若論杜集黄陳事，我愛東平鞏睡翁。"
        ],
        "title": "次韵仲至",
        "id": "b1b2cfdf-f8b3-440c-a397-6a61dd077819"
    },
    {
        "author": "韓淲",
        "paragraphs": [
            "馳道人行響動雷，五更推枕重徘徊。",
            "歸家細咏朝陽句，不記曾經省宿來。"
        ],
        "title": "仲至早入局有詩次韵因亦自述併謝外日留酌  其一",
        "id": "d5a12d23-8970-43e6-9267-0d3ed5e4efec"
    },
    {
        "author": "韓淲",
        "paragraphs": [
            "持蟹重傾酒一杯，晚鐘寒色共徘徊。",
            "近年得此於人少，公不招呼我亦來。"
        ],
        "title": "仲至早入局有詩次韵因亦自述併謝外日留酌  其二",
        "id": "cbf6036b-966e-4124-8d03-21dd227b4598"
    },
    {
        "author": "韓淲",
        "paragraphs": [
            "相逢一笑浙江濱，朝市誰云喜脫身。",
            "指點鄉關有滋味，詩來尤足洗緇塵。"
        ],
        "title": "次韵管尉見贈",
        "id": "e38a7bf0-1443-494d-ae2e-0abd254cafe4"
    },
    {
        "author": "韓淲",
        "paragraphs": [
            "詩可尋時酒可呼，幽閒何事却關渠。",
            "更煩一枕邯鄲夢，若輩營營未必如。"
        ],
        "title": "次韵  其一",
        "id": "0ea1e260-5e23-4abc-a2cc-83478d01fd65"
    },
    {
        "author": "韓淲",
        "paragraphs": [
            "幽討荒尋本不艱，强生支節在其間。",
            "請君認取朋從意，風雨何如做澀慳。"
        ],
        "title": "次韵  其二",
        "id": "42f62b44-688a-474a-9892-cad38cf504d6"
    },
    {
        "author": "韓淲",
        "paragraphs": [
            "人生煙滅等飛灰，滿眼吹香總是梅。",
            "不道詩來能解此，得徘徊處且徘徊。"
        ],
        "title": "次韵斯遠五首  其一",
        "id": "67c62938-8676-413f-8f30-926685fffe01"
    },
    {
        "author": "韓淲",
        "paragraphs": [
            "遥遥山囿井泉傍，花氣蜂翻蝶作狂。",
            "一陣晚風相著莫，剩題幽句未全亡。"
        ],
        "title": "次韵斯遠五首  其二",
        "id": "089c517e-38e1-4aeb-94dc-c5903deed2be"
    },
    {
        "author": "韓淲",
        "paragraphs": [
            "老梅如對古衣冠，一點浮華了不干。",
            "橫隔片煙宜畫取，蕭蕭休待雨聲寒。"
        ],
        "title": "次韵斯遠五首  其三",
        "id": "eb068d06-a492-4b39-877f-5303e3d86dd4"
    },
    {
        "author": "韓淲",
        "paragraphs": [
            "澗邊亦有樹空明，盡日吟哦狀不成。",
            "忽得好詩天外至，扶摇如跨九霄程。"
        ],
        "title": "次韵斯遠五首  其四",
        "id": "1cdbed4e-4ba6-4449-bacb-dc74745e21c5"
    },
    {
        "author": "韓淲",
        "paragraphs": [
            "開恍如斯落更新，尋香逐色轉精神。",
            "直須一夜風吹盡，到底孤標不負人。"
        ],
        "title": "次韵斯遠五首  其五",
        "id": "28cf953d-1882-4a82-bb5c-860722b8a45d"
    },
    {
        "author": "韓淲",
        "paragraphs": [
            "諸賢送我入章泉，問訊泉頭不老仙。",
            "更把一盃同醉倒，閒忙出處本忻然。"
        ],
        "title": "十五日將入章泉上饒有句次韵",
        "id": "69471327-b479-4e22-9790-d41e81e1eaee"
    },
    {
        "author": "韓淲",
        "paragraphs": [
            "日月推遷事轉新，百年同盡草棲塵。",
            "紛紛遮莫相欺得，一首閒詩且送春。"
        ],
        "title": "次韵昌甫達夫斯遠子功  其一",
        "id": "c6182f7e-f32d-450e-81a1-7961226f4c28"
    },
    {
        "author": "韓淲",
        "paragraphs": [
            "青山好處杜鵑知，芳草離離正綠滋。",
            "我已顛狂無藉在，又隨名勝學題詩。"
        ],
        "title": "次韵昌甫達夫斯遠子功  其二",
        "id": "8bb8b2fc-7951-4867-a007-6518c4464393"
    },
    {
        "author": "韓淲",
        "paragraphs": [
            "南池風物儘可翫，常記春時踏雨行。",
            "一自花飛柳葉暗，不知貼貼蓮荷生。"
        ],
        "title": "次韵昌甫達夫斯遠子功  其三",
        "id": "2225a9e7-a775-4024-b112-9adc9f44127e"
    },
    {
        "author": "韓淲",
        "paragraphs": [
            "常笑空山草木繁，蕭蕭柏偃與松蟠。",
            "有來領畧東風裏，便覺鷗盟轉不寒。"
        ],
        "title": "次韵  其一",
        "id": "82afadf6-7b37-4115-8a58-f3995aae991a"
    },
    {
        "author": "韓淲",
        "paragraphs": [
            "自是伊人得寶書，興酣聊顧我閒軀。",
            "世間臭味初何似，玉雪胸懷咳唾珠。"
        ],
        "title": "次韵  其二",
        "id": "5e11e2e0-5895-4422-9a59-177dfd84d20c"
    },
    {
        "author": "韓淲",
        "paragraphs": [
            "東望水心生海雲，誰云孔氏是知津。",
            "其爲名世元多少，到處非干欠士民。"
        ],
        "title": "次韵  其三",
        "id": "c57625a3-1882-4d40-a8e9-23ecef6c9241"
    },
    {
        "author": "韓淲",
        "paragraphs": [
            "小軒何物伴吾幽，老眼粗官畏得秋。",
            "片段白雲吹作雨，又看新葉上牽牛。"
        ],
        "title": "次韵  其四",
        "id": "6d3e0ad1-55b4-4ff3-9c22-e0fc41903d9d"
    },
    {
        "author": "韓淲",
        "paragraphs": [
            "南豅山裏寄梅詩，誰信寒花野外遲。",
            "幽處折來我無愛，春風已是隔年期。"
        ],
        "title": "次韵昌甫所寄  其一",
        "id": "6b1d6393-4de1-439f-8af2-9ec14020f54d"
    },
    {
        "author": "韓淲",
        "paragraphs": [
            "經行宛轉動吟腸，想見箯輿自擷芳。",
            "芳亦於斯知句好，人應藉彼發花香。"
        ],
        "title": "次韵昌甫所寄  其二",
        "id": "2c904e1a-14b9-4c25-9e5b-d58108681d6e"
    },
    {
        "author": "韓淲",
        "paragraphs": [
            "奴人滿把和詩到，城市林園未放時。",
            "分餉治中君得句，載酬泉上我非詩。"
        ],
        "title": "次韵昌甫所寄  其三",
        "id": "10eb5508-4908-4c0d-8d2c-3e0edf16a016"
    },
    {
        "author": "韓淲",
        "paragraphs": [
            "錢塘都會正明春，和氣祥風動八垠。",
            "當殿牙牌報班到，玉階方寸引賢人。"
        ],
        "title": "次韵孫耿詩三絕併寄謝  其一",
        "id": "b9cefa72-9e8d-4749-8908-7aabc04a0e24"
    },
    {
        "author": "韓淲",
        "paragraphs": [
            "江浙都來得幾程，風潮聲裏是樟亭。",
            "春膏又動一犂雨，華髮相看眼自青。"
        ],
        "title": "次韵孫耿詩三絕併寄謝  其二",
        "id": "24cb9d29-06dc-43c0-b05e-b08584906f49"
    },
    {
        "author": "韓淲",
        "paragraphs": [
            "雞籠隠隠富春山，猶有孫郎作許閒。",
            "失喜流傳和三絕，暗中摸索得窺斑。"
        ],
        "title": "次韵孫耿詩三絕併寄謝  其三",
        "id": "b4d4d943-ca02-4085-b743-097deefb9614"
    },
    {
        "author": "韓淲",
        "paragraphs": [
            "苦覺今春雨易晴，蠶忙頗早麥垂成。",
            "周遭兩縣相望地，不但歸田望歲情。"
        ],
        "title": "十二日次韵昌甫  其一",
        "id": "8ae08979-fe9f-4f04-afd1-ff583bfbb269"
    },
    {
        "author": "韓淲",
        "paragraphs": [
            "紛紛寺觀占溪南，不是瞿曇即老聃。",
            "何有閒人更周孔，况兼巷語鬭街談。"
        ],
        "title": "十二日次韵昌甫  其二",
        "id": "d1bbbcd3-3c6b-4d22-9406-f03f510e8f86"
    },
    {
        "author": "韓淲",
        "paragraphs": [
            "晚風湖面看漁鈎，盡日相歡得勝遊。",
            "題罷新詩倚蘭棹，一天斜照總宜樓。"
        ],
        "title": "次韵潘德久",
        "id": "e45a02e3-439e-4b51-a21e-5fde21867397"
    },
    {
        "author": "韓淲",
        "paragraphs": [
            "冰玉胸懷隔幾塵，下帷猶復擅詩聲。",
            "人間是處堪娛意，南北兩山湖水清。"
        ],
        "title": "次韵董景先  其一",
        "id": "ec1369a9-cebc-4cb4-8865-ac9b301ea6fd"
    },
    {
        "author": "韓淲",
        "paragraphs": [
            "漠漠春從沙際歸，野梅官柳杜陵知。",
            "風和弄影生香處，常記幽閒小醉時。"
        ],
        "title": "次韵董景先  其二",
        "id": "a07aecde-5cb9-4df4-9ab5-ff5c8139eb1f"
    },
    {
        "author": "韓淲",
        "paragraphs": [
            "心情雖在語皆非，强寫春風不似詩。",
            "一雨小樓煙淡淡，滿山斜日樹離離。"
        ],
        "title": "次韵董景先  其三",
        "id": "38c09e5f-7dec-4965-ac28-05a0bbe7d7ef"
    },
    {
        "author": "韓淲",
        "paragraphs": [
            "老懷風雪往來時，山與溪皆合賦詩。",
            "又是梅花苦無緒，喜聞七字滿篇奇。"
        ],
        "title": "次韵周次公",
        "id": "e8e2a55b-b069-455f-8f4d-cf973c964a17"
    },
    {
        "author": "韓淲",
        "paragraphs": [
            "春山歲晚成良集，不但盃中酒聖賢。",
            "一局棋聲轉歌扇，醉和歸夢入梅邊。"
        ],
        "title": "次韵景瑜  其一",
        "id": "00966120-8141-4561-a52c-bbe06ee857f0"
    },
    {
        "author": "韓淲",
        "paragraphs": [
            "放身滄海畏人知，除却梅花未欠詩。",
            "醉固渾涵醒更爽，我生何特不兒嬉。"
        ],
        "title": "次韵景瑜  其二",
        "id": "56946f3a-779f-4827-aa13-ea441a589c4a"
    },
    {
        "author": "韓淲",
        "paragraphs": [
            "幽深挈杖信偏宜，更酌新詞翡翠巵。",
            "带郭路隨寒水斷，雪松雲竹見藩籬。"
        ],
        "title": "次韵景瑜  其三",
        "id": "6fa61b01-4502-4023-a709-7420a7fc963c"
    },
    {
        "author": "韓淲",
        "paragraphs": [
            "風竹雪花建簷瓴，只道愁霖耳畔鳴。",
            "破曉起來林影動，一山禽鳥已春聲。"
        ],
        "title": "次韵  其一",
        "id": "16234730-1102-4eb8-8736-c4a6d6066a33"
    },
    {
        "author": "韓淲",
        "paragraphs": [
            "紙窗平旦欲熹微，數挽顛之任短衣。",
            "只恐有詩無落句，雪車冰柱古來稀。"
        ],
        "title": "次韵  其二",
        "id": "d0fc9bdd-7181-4b3b-876b-658dc014cc6d"
    },
    {
        "author": "韓淲",
        "paragraphs": [
            "北邙新舊只纍纍，何惜心懷不醉歸。",
            "是處人家作寒食，海棠初發杏花飛。"
        ],
        "title": "次韵  其三",
        "id": "bad024be-85b8-4da5-a7d3-74d1a67de125"
    },
    {
        "author": "韓淲",
        "paragraphs": [
            "破曉鳴鉦催彩舫，近昏吹笛認旗亭。",
            "詩人也作聯翩去，只此遊人眼覺醒。"
        ],
        "title": "次韵  其四",
        "id": "ea200990-977e-48e7-b17c-f5f9ab6d5340"
    },
    {
        "author": "韓淲",
        "paragraphs": [
            "太湖渺渺浸蘇臺，雲白天青萬里開。",
            "莫道吳中非樂土，南人多是北人來。"
        ],
        "tags": [
            "太湖"
        ],
        "title": "次韵  其五",
        "id": "4f675c97-0272-49c2-a7ee-b55c6ce12023"
    },
    {
        "author": "韓淲",
        "paragraphs": [
            "吾家同出鄆州梁，冷落江南各一房。",
            "梅下水仙京洛種，吟成應話故園香。"
        ],
        "title": "次韵仲至臘梅水仙",
        "id": "f98d4eba-0f19-4d87-9651-9631ffd2c3ee"
    },
    {
        "author": "韓淲",
        "paragraphs": [
            "風送潮回沙地乾，船頭山色自相看。",
            "鳳城回首三年夢，一笑新秋轉薄寒。"
        ],
        "title": "次韵紹之",
        "id": "011032af-685f-4654-8913-6cf6c38e296c"
    },
    {
        "author": "韓淲",
        "paragraphs": [
            "三篇懷友賦新詩，渾是經書有德辭。",
            "須信胸中本涇渭，交遊不爲俗推移。"
        ],
        "title": "次韵彥章三首  其一",
        "id": "dd55accd-66c6-4662-8d4b-cee6625d60a5"
    },
    {
        "author": "韓淲",
        "paragraphs": [
            "展轉尋思讀此詩，情文俱盡見於辭。",
            "爲公行坐沈吟久，不覺牀間日影移。"
        ],
        "title": "次韵彥章三首  其二",
        "id": "48d98e62-a302-40e0-ac16-aa296bd2155c"
    },
    {
        "author": "韓淲",
        "paragraphs": [
            "恨無佳句答情詩，搔首如何措一辭。",
            "知道春風動歸思，籃輿山路想頻移。"
        ],
        "title": "次韵彥章三首  其三",
        "id": "7b025956-56fe-42b0-8ebd-878227dc6315"
    },
    {
        "author": "韓淲",
        "paragraphs": [
            "休論玉蘂發唐昌，入眼何能易比量。",
            "曉露未收寒露下，無風亦自有幽香。"
        ],
        "title": "次韵昌父十首  其一",
        "id": "f81a4904-dcce-4b79-aca1-7b4d489eeae2"
    },
    {
        "author": "韓淲",
        "paragraphs": [
            "風前月底儘幽通，影落香濡杖履中。",
            "幾度吟來吟不盡，但知老樹更穹窿。"
        ],
        "title": "次韵昌父十首  其二",
        "id": "0fdb9f89-6cc8-4531-95c2-579b99c614b8"
    },
    {
        "author": "韓淲",
        "paragraphs": [
            "未開宜雨落宜煙，只占山巖已自賢。",
            "白石中間寫泉水，何須物外覓花仙。"
        ],
        "title": "次韵昌父十首  其三",
        "id": "7dcb5d61-4a72-452a-a851-c4d37418ed9d"
    },
    {
        "author": "韓淲",
        "paragraphs": [
            "能與幽芳作主人，西風吹凈世間塵。",
            "接䍦欹倒尋詩處，應在章泉泉水濱。"
        ],
        "title": "次韵昌父十首  其四",
        "id": "2e24d9b7-c174-480e-97bf-a9bb6d48c4db"
    },
    {
        "author": "韓淲",
        "paragraphs": [
            "城中有客占林園，應據枯桐入夢魂。",
            "秋日肯忘東里趙，年時曾醉永嘉潘。"
        ],
        "title": "次韵昌父十首  其五",
        "id": "daebae00-c248-41a7-8d2e-16c795e0d4e6"
    },
    {
        "author": "韓淲",
        "paragraphs": [
            "彫零四海幾人存，一一皆爲我所尊。",
            "物色依然賦叢桂，誰知潘鬢老兒孫。"
        ],
        "title": "次韵昌父十首  其六",
        "id": "fdc04e57-f81d-454d-9972-85b765399547"
    },
    {
        "author": "韓淲",
        "paragraphs": [
            "山迴溪凈氣尤清，落水聲中反獨榮。",
            "日照月移俱可翫，株株根畔古苔生。"
        ],
        "title": "次韵昌父十首  其七",
        "id": "3bec8b6b-f536-4a63-b5f4-19c4f086e0d3"
    },
    {
        "author": "韓淲",
        "paragraphs": [
            "去歲西林湖寺中，野僧曾與咏晴風。",
            "一時潘蓋姜同飲，今日相望我禿翁。"
        ],
        "title": "次韵昌父十首  其八",
        "id": "ade2aaee-dcdb-4f2f-a1a9-f1d1857b37ee"
    },
    {
        "author": "韓淲",
        "paragraphs": [
            "吟盡清詩花自開，中秋宜共月徘徊。",
            "京塵抖擻嵐生潤，忘却年光過眼催。"
        ],
        "title": "次韵昌父十首  其九",
        "id": "06fb0885-0bd8-4a21-8a1b-68beea12c4ec"
    },
    {
        "author": "韓淲",
        "paragraphs": [
            "待以繁英薦夕餐，分明書室是芝蘭。",
            "從來正色黄尤羨，俗眼從他强愛丹。"
        ],
        "title": "次韵昌父十首  其一○",
        "id": "b24f5916-a226-400d-aa95-da9244644078"
    },
    {
        "author": "韓淲",
        "paragraphs": [
            "流轉風光恨不遲，傷風病酒只花知。",
            "海棠紅外梨稍白，人倚欄干憶舊期。"
        ],
        "title": "次韵伯皋  其一",
        "id": "a3acf309-6947-47fb-8fdb-dd797088748d"
    },
    {
        "author": "韓淲",
        "paragraphs": [
            "著意酬春得句遲，閒愁未必故人知。",
            "五更滿院吹風雨，急起成章與子期。"
        ],
        "title": "次韵伯皋  其二",
        "id": "7729bb04-be41-41f6-afec-c2b84bd7a842"
    },
    {
        "author": "韓淲",
        "paragraphs": [
            "夜如荒遠吠何頻，不覺京華旅食貧。",
            "試擁殘書對燈火，門前應有往來人。"
        ],
        "title": "次韵成季  其一",
        "id": "685b41fd-0413-4062-b7c4-764b730a6a49"
    },
    {
        "author": "韓淲",
        "paragraphs": [
            "短橋平水樹清深，樹外雲生漠漠陰。",
            "衣带冠緌半塵土，少憑書几到詩情。"
        ],
        "title": "次韵成季  其二",
        "id": "079cb137-b42c-4df2-ba67-29b945ce38ca"
    },
    {
        "author": "韓淲",
        "paragraphs": [
            "其後凄然忍寄詩，寄之誰復讀於斯。",
            "章丘木落風月冷，手澤應須留與兒。"
        ],
        "title": "有懷斯遠及施仲益次章丘韵",
        "id": "b095a383-5eb2-4ce9-b4ce-6915787f9fee"
    },
    {
        "author": "韓淲",
        "paragraphs": [
            "從前常怪復然灰，入手清詩且剪裁。",
            "擬待高樓同問月，一關新禁莫能來。"
        ],
        "title": "次韵二首  其一",
        "id": "c2fd844f-1e4f-4e1d-9232-14c270865b11"
    },
    {
        "author": "韓淲",
        "paragraphs": [
            "有懷佳伴每忻然，歲晚相看不待言。",
            "應笑老身山澗曲，年年炙背只晴暄。"
        ],
        "title": "次韵二首  其二",
        "id": "7d9d807f-ef90-49e0-9dca-1df8b8ecc5ec"
    },
    {
        "author": "韓淲",
        "paragraphs": [
            "未成雪片漁簑句，空對梅花鐵石腸。",
            "窮巷蕭條人獨卧，暮雲零落鴈分行。"
        ],
        "title": "次韵昌甫",
        "id": "e946d695-efcb-40ca-90f8-b2d1a9639e69"
    },
    {
        "author": "韓淲",
        "paragraphs": [
            "山中正苦風雨夕，送酒白衣何處來。",
            "洗盞開嘗醒復醉，翠微堂上若人哉。"
        ],
        "title": "二十五日昌甫齋中徐倅送酒因次韵共答  其一",
        "id": "58e584d7-078b-43ef-828b-411e456b8027"
    },
    {
        "author": "韓淲",
        "paragraphs": [
            "東遊西汎秋凉後，深密正尋苔竹家。",
            "一段風流誰遠餉，詩清應爲煮芽茶。"
        ],
        "title": "二十五日昌甫齋中徐倅送酒因次韵共答  其二",
        "id": "ccbdd9f0-8233-46b3-bc49-680f3363bcb4"
    },
    {
        "author": "韓淲",
        "paragraphs": [
            "指點蒼茫句欲成，山中滋味水邊情。",
            "須臾數點黄昏雨，更看弄雲微月生。"
        ],
        "title": "次韵  其一",
        "id": "7d3f9e9b-70d3-43c2-bb01-d27934e34bd4"
    },
    {
        "author": "韓淲",
        "paragraphs": [
            "晴靄分明是畫成，淡容輕態最關情。",
            "鳥聲不盡蟬聲起，花影纔收竹影生。"
        ],
        "title": "次韵  其二",
        "id": "f91115a3-4b17-448a-891a-f596aa75fc98"
    },
    {
        "author": "韓淲",
        "paragraphs": [
            "雨熟西疇萬寶成，新凉歌吹見人情。",
            "田家老瓦盆應在，打穀歸來酒興生。"
        ],
        "title": "次韵  其三",
        "id": "a28b475f-46ec-47c2-a5da-980d92f36cee"
    },
    {
        "author": "韓淲",
        "paragraphs": [
            "青入靈山玉削成，羣峰羅列有心情。",
            "眼明忽卷孤城雨，風定白雲濃淡生。"
        ],
        "title": "次韵  其四",
        "id": "012e7e95-39a3-4ac3-8f6d-4aa7b1225bb6"
    },
    {
        "author": "韓淲",
        "paragraphs": [
            "桂樹團團翠簇成，凉天佳月九秋情。",
            "根濡宿雨枝頭潤，細蘂傳芳分外生。"
        ],
        "title": "次韵  其五",
        "id": "c8aa4784-1737-4109-a10a-0db036a60bac"
    },
    {
        "author": "韓淲",
        "paragraphs": [
            "竹枝梅蘂映松林，不是年年著意深。",
            "君有清尊可無醉，春晴贏得看花陰。"
        ],
        "title": "正月十八日雲林用舊韵",
        "id": "c5bcaf5a-262b-4ce5-aec3-24a846c3d76f"
    },
    {
        "author": "韓淲",
        "paragraphs": [
            "造物於人大有功，昭昭在上是玄穹。",
            "洞章定奏長生籙，勿藥誠從一念通。"
        ],
        "title": "次韵醮筵所書",
        "id": "e9f97210-2da9-47ff-a1d2-f1da79e0f2f1"
    },
    {
        "author": "韓淲",
        "paragraphs": [
            "滿窗風葉送新凉，人在紅塵巷裏藏。",
            "午坐岸巾初睡足，更呼茶椀凈燒香。"
        ],
        "title": "徐和卿小樓",
        "id": "b724f3aa-6668-4ec3-aa2e-41d411d31c84"
    },
    {
        "author": "韓淲",
        "paragraphs": [
            "叢生閑得把檀欒，豈待修治結束看。",
            "笑倒街頭誇賣者，陶家真意已摧殘。"
        ],
        "title": "次韵昌甫論菊之結盤者無真意  其一",
        "id": "8e4ae198-8def-48cb-b1a3-67a1476136a6"
    },
    {
        "author": "韓淲",
        "paragraphs": [
            "秋來何物伴吾真，藥菊甘香最可珍。",
            "見說繚潭人不老，肯隨雜色鬭時新。"
        ],
        "title": "次韵昌甫論菊之結盤者無真意  其二",
        "id": "43254b56-5125-4275-ac29-032b1f4d74a2"
    },
    {
        "author": "韓淲",
        "paragraphs": [
            "報政冰溪歲晚時，清心餘韵忽橫枝。",
            "仙壇觀上陵陽子，化鶴千年華表詞。"
        ],
        "title": "題丁使君浮香亭嘗招飲繼有三絕次韵謝之  其一",
        "id": "70297736-ad0e-4d3d-a928-e9801315aa6d"
    },
    {
        "author": "韓淲",
        "paragraphs": [
            "雪後園林春已來，亭前花爲醉翁開。",
            "暗香一陣知多少，徐步凌風索笑盃。"
        ],
        "title": "題丁使君浮香亭嘗招飲繼有三絕次韵謝之  其二",
        "id": "4b61d1b2-2982-41e7-a6b8-99e53732c3b6"
    },
    {
        "author": "韓淲",
        "paragraphs": [
            "名高二相雖陳迹，猶是官梅玉雪風。",
            "吟到金華侍臣語，不妨包括錦囊中。"
        ],
        "title": "題丁使君浮香亭嘗招飲繼有三絕次韵謝之  其三",
        "id": "bb87cbc9-5714-44df-b511-78bc569e4526"
    },
    {
        "author": "韓淲",
        "paragraphs": [
            "常恨春濃不賦詩，詩成却怪得春遲。",
            "春風漫躡登山屐，興入青春若素期。"
        ],
        "title": "次韵王寺簿所和昌甫句  其一",
        "id": "93ddb28d-481b-47b6-8c78-95ad3a128418"
    },
    {
        "author": "韓淲",
        "paragraphs": [
            "君侯錦繡作肝腸，句到江梅韵更芳。",
            "自要逢花試陶寫，從教弄影與吹香。"
        ],
        "title": "次韵王寺簿所和昌甫句  其二",
        "id": "ab261267-7cbe-454d-a2c0-ef194fd63225"
    },
    {
        "author": "韓淲",
        "paragraphs": [
            "雅志東山事事宜，愛閒幽討過橋時。",
            "世間兒女那能識，一段風流總是詩。"
        ],
        "title": "次韵王寺簿所和昌甫句  其三",
        "id": "1a64fa74-d6c3-4f54-beaf-ff0709973662"
    },
    {
        "author": "韓淲",
        "paragraphs": [
            "經年來往誦公詩，眼底虛名莫問遲。",
            "既見梅開且哦句，歲寒風度與心期。"
        ],
        "title": "次韵宋倅所和  其一",
        "id": "be5ca079-0189-437a-a8ff-7f04ff58506e"
    },
    {
        "author": "韓淲",
        "paragraphs": [
            "清愁花惱苦無觴，澗谷空吟野樹芳。",
            "不分水流煙濕處，臘前年後撲人香。"
        ],
        "title": "次韵宋倅所和  其二",
        "id": "bec92b1f-41d3-40bb-b3ef-a3b536e0494a"
    },
    {
        "author": "韓淲",
        "paragraphs": [
            "雨收風外起晴絲，滿地飄零積雪時。",
            "知道傳呼有旌旆，行春無處著清詩。"
        ],
        "title": "次韵宋倅所和  其三",
        "id": "e588aef7-2e9f-4b6d-a74a-efcc4d082d38"
    },
    {
        "author": "韓淲",
        "paragraphs": [
            "層華旖旎正關春，正苦無詩與寫真。",
            "持送平分風月手，果題香草屬幽人。"
        ],
        "title": "蕙斛贈趙倅次韵謝其所賦  其一",
        "id": "9952a38e-e296-4d33-b268-373ba0b63f34"
    },
    {
        "author": "韓淲",
        "paragraphs": [
            "光風轉處影摇春，寂寂茅簷自養真。",
            "痛飲讀騷纕且紉，應言憔悴昔何人。"
        ],
        "title": "蕙斛贈趙倅次韵謝其所賦  其二",
        "id": "7135d2d5-7d84-4446-af2d-0919157083eb"
    },
    {
        "author": "韓淲",
        "paragraphs": [
            "健筆幽葩總是春，非公高韵孰全真。",
            "要知草野多凡卉，不過桐門無此人。"
        ],
        "title": "趙倅又和一絕許予過當再以前韵呈之",
        "id": "4764b42f-d50e-45b5-adff-2c1c69573d95"
    },
    {
        "author": "韓淲",
        "paragraphs": [
            "菊花雖已過重陽，猶有餘英可薦觴。",
            "黄白淺深知幾種，要聞高論試平章。"
        ],
        "title": "和李倅",
        "id": "d1924545-3d57-4cf2-861a-f36410f1953a"
    },
    {
        "author": "韓淲",
        "paragraphs": [
            "共宿施村一夜霜，曉扶輿去路猶長。",
            "如今又到章泉水，準擬詩家舊債償。"
        ],
        "title": "將到章泉水趙成甫寄三絕來  其一",
        "id": "4c851a3e-aea3-47ce-8b22-4febb8038860"
    },
    {
        "author": "韓淲",
        "paragraphs": [
            "襄陽耆舊今誰記，祇有龐公在鹿門。",
            "白髮江南兩兄弟，瑞峰山翠鎖深村。"
        ],
        "title": "將到章泉水趙成甫寄三絕來  其二",
        "id": "ef4625d9-6240-4d91-ab20-e6050828d399"
    },
    {
        "author": "韓淲",
        "paragraphs": [
            "新居曾寫碑千字，更覺閒情入老嚴。",
            "珍重主人留食炙，摩挲貞石我何廉。"
        ],
        "title": "將到章泉水趙成甫寄三絕來  其三",
        "id": "ece8b0ff-8778-48a8-8ebe-81f6bc41648a"
    },
    {
        "author": "韓淲",
        "paragraphs": [
            "天與詩人月一輪，樓高偏照鏡中塵。",
            "夜凉翠袖翩翩處，應問行藏獨倚身。"
        ],
        "title": "戲柬德久",
        "id": "8b3f137c-3dd1-411f-a17b-1628400ffcbf"
    },
    {
        "author": "韓淲",
        "paragraphs": [
            "南劍溪頭黯淡灘，山城五月水聲寒。",
            "凝香應更解懸榻，席上鄭虔同此懽。"
        ],
        "title": "余伯皋過南劍兼寄鄭伯明  其一",
        "id": "a5d970c7-1741-4e60-b630-7df20093395c"
    },
    {
        "author": "韓淲",
        "paragraphs": [
            "往來塗路武夷邊，無復人尋九曲船。",
            "我老君回向何許，故情前夢只依然。"
        ],
        "title": "余伯皋過南劍兼寄鄭伯明  其二",
        "id": "d4406a18-3f0d-4920-8b30-41c0be40f75e"
    },
    {
        "author": "韓淲",
        "paragraphs": [
            "蟆頤江水小羅浮，梅術花時踏雪游。",
            "五字七吟天一角，東南何處是皇州。"
        ],
        "title": "器遠寄近詩季章兄弟唱和蟆頤江梅術皆其所也因題二絕寄答蓋曹李同榜  其一",
        "id": "c47e9586-c652-4f8f-b7d4-06fbefb60432"
    },
    {
        "author": "韓淲",
        "paragraphs": [
            "三人唱第記曾看，往事流雲話亦難。",
            "蜀道有詩猶寄我，才情何不溺儒冠。"
        ],
        "title": "器遠寄近詩季章兄弟唱和蟆頤江梅術皆其所也因題二絕寄答蓋曹李同榜  其二",
        "id": "7a009260-0f82-4a8c-af25-07ec1ebfe3bf"
    },
    {
        "author": "韓淲",
        "paragraphs": [
            "相望於潛信宿中，爲吟趙句憶坡翁。",
            "如今文物依然在，賸欲褰裳一笑同。"
        ],
        "title": "用昌甫寄晁於潛詩韵寄之  其一",
        "id": "ed52d3b3-7af5-4e0d-bda5-fca22b14dd5e"
    },
    {
        "author": "韓淲",
        "paragraphs": [
            "麈尾緣塵已一年，北關門外夜行船。",
            "蕭蕭禿髮深秋影，心往形留只慨然。"
        ],
        "title": "用昌甫寄晁於潛詩韵寄之  其二",
        "id": "980a59ae-8e23-4293-8edc-06635374d696"
    },
    {
        "author": "韓淲",
        "paragraphs": [
            "新凉吹到數行書，香入巖花麝不如。",
            "知我京華老無力，滿壺清酒載勤渠。"
        ],
        "title": "用昌甫寄晁於潛詩韵寄之  其三",
        "id": "5007ecbd-9b3e-4bc4-b2d3-fb043db1cb95"
    },
    {
        "author": "韓淲",
        "paragraphs": [
            "繁陰清影下黄鸝，想見虛堂晝寂時。",
            "試撥吏文危膝坐，篆香無與細風吹。"
        ],
        "title": "寄文叔  其一",
        "id": "fb842682-d124-4520-a292-1615a772e19e"
    },
    {
        "author": "韓淲",
        "paragraphs": [
            "新闢書幃定自如，眼前紛列不關渠。",
            "陶公楮大從容處，酒薄囊慳還飯蔬。"
        ],
        "title": "寄文叔  其二",
        "id": "43d913c1-0055-47ea-80d2-3646a5dbbd9f"
    },
    {
        "author": "韓淲",
        "paragraphs": [
            "雨散風生澗水鳴，倦扶藜杖看山行。",
            "故人正在乾封邑，何日喚之來耦耕。"
        ],
        "title": "寄文叔  其三",
        "id": "952b56a9-1d0c-410a-9945-974548128d23"
    },
    {
        "author": "韓淲",
        "paragraphs": [
            "南團知道過乾封，得得村來語笑同。",
            "急雨顛風慚宿約，能留兩夕見清風。"
        ],
        "title": "二十二日東阜寄南團聞待兩夕而回  其一",
        "id": "19ba49f1-09ff-4dc6-a4bf-9eb097576b8d"
    },
    {
        "author": "韓淲",
        "paragraphs": [
            "相望春時又兩年，深居山舍想幽便。",
            "故人生死驚零落，排遣尋歌付酒邊。"
        ],
        "title": "二十二日東阜寄南團聞待兩夕而回  其二",
        "id": "833ca4eb-858f-4208-aabe-db869676f931"
    },
    {
        "author": "韓淲",
        "paragraphs": [
            "雲錦溪頭玉石村，白蘋風起浪花痕。",
            "何時載酒尋詩去，醉弄扁舟倚樹根。"
        ],
        "title": "寄吳子似",
        "id": "37aab860-39d3-409a-8133-c65c474cc87f"
    },
    {
        "author": "韓淲",
        "paragraphs": [
            "含笑花開寄一枝，要來山裏伴清詩。",
            "兒曹識取香濃處，全似人家酒熟時。"
        ],
        "title": "書寄牛孫",
        "id": "f97ff6bb-2558-4120-82dd-a5c9be9c73df"
    },
    {
        "author": "韓淲",
        "paragraphs": [
            "曾約西林看木犀，望窮雲外只空歸。",
            "十年又見秋風好，未覺幽芳一夢非。"
        ],
        "title": "寄抱樸君  其一",
        "id": "0defa2b9-7af6-4a16-8479-e5d436213d9b"
    },
    {
        "author": "韓淲",
        "paragraphs": [
            "姜蓋潘同看木犀，故交零落竟何之。",
            "如何花滿西林樹，猶有無懷可寄詩。"
        ],
        "title": "寄抱樸君  其二",
        "id": "1831a249-5e30-4857-91e1-97371a70bd6e"
    },
    {
        "author": "韓淲",
        "paragraphs": [
            "歷歷西林舊木犀，何如萍際素秋時。",
            "小樓曲角瓶簪處，花惱香魂只自知。"
        ],
        "title": "寄抱樸君  其三",
        "id": "4d68e6cf-b859-42c5-ad52-7a9d6d852f5c"
    },
    {
        "author": "韓淲",
        "paragraphs": [
            "幽蘭新笋爲誰來，想見山居一一栽。",
            "春日遲遲風淡淡，幾番成竹幾枝開。"
        ],
        "title": "珪山主送蘭笋尋十年前舊詩韵用以寄之  其一",
        "id": "4ce2f103-c08b-464c-bab1-c805c4893ead"
    },
    {
        "author": "韓淲",
        "paragraphs": [
            "十年作別信多時，失喜尋思得舊詩。",
            "和韵且尋人寄與，不同香味兩相知。"
        ],
        "title": "珪山主送蘭笋尋十年前舊詩韵用以寄之  其二",
        "id": "12210c3b-4007-4e1b-9d2a-e41ec5dd35fe"
    },
    {
        "author": "韓淲",
        "paragraphs": [
            "葛嶺人家抱樸翁，鶑啼燕語正東風。",
            "帝城只在湖邊畔，都付傷春病酒中。"
        ],
        "title": "二月十七日寄樸翁  其一",
        "id": "55011255-58e1-4ddf-9f50-cbe2a96dd9b5"
    },
    {
        "author": "韓淲",
        "paragraphs": [
            "南屏山下小園東，便做遷居也不同。",
            "昨日晴和今日雨，幽懷何地不春風。"
        ],
        "title": "二月十七日寄樸翁  其二",
        "id": "41fdcd4f-1090-4419-8955-0bf725cfd8ff"
    },
    {
        "author": "韓淲",
        "paragraphs": [
            "閒花羞對去年叢，君正青春我禿翁。",
            "夜來一陣催花雨，二十四番花信風。"
        ],
        "title": "走筆答上饒",
        "id": "f218c0b1-a73c-4344-9674-999bc69d1342"
    },
    {
        "author": "韓淲",
        "paragraphs": [
            "麥氣初生露氣清，晚風吹得杜鵑聲。",
            "山深儘自可蕭散，道是無情如有情。"
        ],
        "title": "答賦趙路分",
        "id": "36bcc294-063b-42d0-89a9-227fbef18d54"
    },
    {
        "author": "韓淲",
        "paragraphs": [
            "靈府清寒夢境開，渾涵萬狀入詩來。",
            "章泉此老閒拈出，忽到窗前疑是梅。"
        ],
        "title": "昌甫夢中有句和韵答寄  其一",
        "id": "8c11dab3-aa3c-4d96-ba7c-e4d9a96c0ff9"
    },
    {
        "author": "韓淲",
        "paragraphs": [
            "人是梅花梅是人，似談如見景常新。",
            "花香直入人肌骨，寤寐成香孰比倫。"
        ],
        "title": "昌甫夢中有句和韵答寄  其二",
        "id": "86cc3acd-451f-41c8-a03a-8c4259d53751"
    },
    {
        "author": "韓淲",
        "paragraphs": [
            "熟醉春山許著身，夜何其後轉逡巡。",
            "縱翻舊話拈新話，未歎今人笑古人。"
        ],
        "title": "次韵留飲翼日詩來因次韵爲答",
        "id": "2a3f8768-8d40-49f7-84a3-fc46cfbab489"
    },
    {
        "author": "韓淲",
        "paragraphs": [
            "薰風小寺駐征鞍，不問人間行路難。",
            "酒力漸添詩力健，芙蓉空自疊高寒。"
        ],
        "title": "姊丈携諸甥送至十里寺戲題壁間",
        "id": "cc8befa7-51ba-4cfb-89f4-daad35163a6f"
    },
    {
        "author": "韓淲",
        "paragraphs": [
            "吟到西湖詩更清，路經嚴瀨想舟行。",
            "春風細雨潮回處，好泊徐村入帝城。"
        ],
        "tags": [
            "西湖"
        ],
        "title": "送客  其一",
        "id": "a696ee21-5962-490e-8227-6ad7618229dd"
    },
    {
        "author": "韓淲",
        "paragraphs": [
            "榮宦重來十數年，管絃深處百花天。",
            "雲飛咫尺璇霄去，給札西清聽奏篇。"
        ],
        "title": "送客  其二",
        "id": "f1b6991a-6e22-47f2-b1f7-5c0956d7ee99"
    },
    {
        "author": "韓淲",
        "paragraphs": [
            "延陵有客正同僚，千里相望意已消。",
            "功業文章付盃酒，孤山東畔問漁樵。"
        ],
        "title": "送客  其三",
        "id": "725ec4e7-41e6-4ffe-a952-0387edcf89bc"
    },
    {
        "author": "韓淲",
        "paragraphs": [
            "澗頭薄暮看桃花，忽見高人來過家。",
            "一酌扶藜村塢去，夜清燈火思無涯。"
        ],
        "title": "送昌甫蓋前晚獨立澗上看桃花初開意思正適時見昌甫來也  其一",
        "id": "a888ad21-56ac-43d6-919d-65e6218fe6bb"
    },
    {
        "author": "韓淲",
        "paragraphs": [
            "恨不追隨到玉山，笋輿吚軋可怡顔。",
            "詩情酒興復幾許，春在花光草色間。"
        ],
        "title": "送昌甫蓋前晚獨立澗上看桃花初開意思正適時見昌甫來也  其二",
        "id": "f7005d76-f631-4ac8-a5e5-8abb5eb31500"
    },
    {
        "author": "韓淲",
        "paragraphs": [
            "春來閒談竟誰同，啼鳥漫山弄暖風。",
            "章泉水生野花發，老眼古意唯此翁。"
        ],
        "title": "送昌甫蓋前晚獨立澗上看桃花初開意思正適時見昌甫來也  其三",
        "id": "27b967b9-6a3a-4855-bfd2-42b232f11dd9"
    },
    {
        "author": "韓淲",
        "paragraphs": [
            "西湖水月兩峰高，吳會東臨日夜潮。",
            "鳷鵲未央仙仗裏，眼明入閣上雲霄。"
        ],
        "tags": [
            "西湖"
        ],
        "title": "送耿宣贊  其一",
        "id": "decb358b-93e0-4727-b3a2-b67af98eae8e"
    },
    {
        "author": "韓淲",
        "paragraphs": [
            "數年來往於南鹿，酒到詩成情轉親。",
            "鵬翼喜君才得路，春風更不話離情。"
        ],
        "title": "送耿宣贊  其二",
        "id": "10830d8f-b248-4530-9fe2-05cfb455aa02"
    },
    {
        "author": "韓淲",
        "paragraphs": [
            "一溪明月汎清深，醉泊灘頭篠徑陰。",
            "靜夜蛙聲鳴又歇，砌蛩秋近已微吟。"
        ],
        "title": "停舟步月訪春伯",
        "id": "db890bf9-93f9-4ee5-8101-788247aff255"
    },
    {
        "author": "韓淲",
        "paragraphs": [
            "蘇堤東畔南屏北，忽有詩人橫小樓。",
            "楊柳已疎蒲稗晚，旋酤尋蟹洗牢愁。"
        ],
        "title": "二十九日過樸翁",
        "id": "24cf20bd-74d0-48a1-af19-98db9b60b57d"
    },
    {
        "author": "韓淲",
        "paragraphs": [
            "小窗聽雨看梅花，人在江南舊相家。",
            "不是歲闌情味別，舊回歸路板橋斜。"
        ],
        "title": "過王伯是乃岐公孫也",
        "id": "abcf0906-bb59-4666-bf6d-87e3099691d4"
    },
    {
        "author": "韓淲",
        "paragraphs": [
            "飯餘來訪水東家，竹樹蕭森蓼著花。",
            "絕口不談閒俗事，只尋棋具看煎茶。"
        ],
        "title": "過鄰家",
        "id": "c37ee886-db67-49cc-9d7a-4a89ef082315"
    },
    {
        "author": "韓淲",
        "paragraphs": [
            "晚窗持酒對梅花，山色吹寒入歲華。",
            "冰水溪南南澗曲，行吟閒過兩三家。"
        ],
        "title": "過野趣",
        "id": "7503ba36-61b9-4c08-a6b5-910bd7a4347a"
    },
    {
        "author": "韓淲",
        "paragraphs": [
            "綠葉扶疎雨未花，芙蓉窗院晚山斜。",
            "清秋東郭門前路，可醉可吟能幾家。"
        ],
        "title": "過余學正家",
        "id": "66bb125a-4a42-4533-904f-4b3966c0dacd"
    },
    {
        "author": "韓淲",
        "paragraphs": [
            "歲前三日到君家，溪霧連山雨兩涯。",
            "香汎茶甘擁爐坐，紙窗瓶水浸梅花。"
        ],
        "title": "見成季昆仲",
        "id": "2da67825-3215-46f7-aa09-1e7443492323"
    },
    {
        "author": "韓淲",
        "paragraphs": [
            "野路尋詩立馬時，騷人閑淡少人知。",
            "霜華滿地吹黄葉，應有早梅開一枝。"
        ],
        "title": "道中訪何貢士",
        "id": "f42589b6-b748-486a-bc3b-641eae213b27"
    },
    {
        "author": "韓淲",
        "paragraphs": [
            "叢祠寒靄舞神鴉，歸路禾場日未斜。",
            "回望幽人在深隠，山明紅葉水明沙。"
        ],
        "title": "十九日回塗與鄭一矯首不能去  其一",
        "id": "163e44bf-41d0-4f9b-942e-eff032315bfb"
    },
    {
        "author": "韓淲",
        "paragraphs": [
            "離城過縣訪深幽，不許凡人識路頭。",
            "暫得相看易相遠，煙橫雲遶謂何求。"
        ],
        "title": "十九日回塗與鄭一矯首不能去  其二",
        "id": "56905b91-8e16-4ef8-a98c-6d89cdcde678"
    },
    {
        "author": "韓淲",
        "paragraphs": [
            "行吟應更笑劉伶，醉裏雲山傳逸心。",
            "華髮蕭蕭天廣大，歲寒碧色是松林。"
        ],
        "title": "十九日回塗與鄭一矯首不能去  其三",
        "id": "3660a970-125d-4297-8d98-a971083e1de4"
    },
    {
        "author": "韓淲",
        "paragraphs": [
            "玉笥仙壇葛稚川，古人何在豈徒然。",
            "君行但作遊山想，不就丹砂也自賢。"
        ],
        "title": "鄭一送其母舅就祿臨江因往長沙  其一",
        "id": "7312ed5d-a7de-4125-858d-83830b169cc9"
    },
    {
        "author": "韓淲",
        "paragraphs": [
            "道林四絕初無恙，何必騷詞抵死吟。",
            "我識輶車曾著記，瀟湘流盡碧波心。"
        ],
        "title": "鄭一送其母舅就祿臨江因往長沙  其二",
        "id": "6322c925-1ad4-431f-8e84-63a4bfee5dfb"
    },
    {
        "author": "韓淲",
        "paragraphs": [
            "纔見西來又見歸，子陵臺下水煙霏。",
            "停橈應爲一回首，笑殺京塵滿客衣。"
        ],
        "title": "送成季  其一",
        "id": "ff48fcee-99d3-41d5-a9e8-ad7d656b9f26"
    },
    {
        "author": "韓淲",
        "paragraphs": [
            "開歲春風我亦歸，雪雲猶带雨霏霏。",
            "不須別酒添鄉思，待上靈山同振衣。"
        ],
        "title": "送成季  其二",
        "id": "43f281ca-1e98-4593-9dd7-8d6a7a4ccc39"
    },
    {
        "author": "韓淲",
        "paragraphs": [
            "想見庭闈日望歸，好催帆影度山霏。",
            "團欒共頌椒花處，真樂人間是綵衣。"
        ],
        "title": "送成季  其三",
        "id": "be2637ca-536e-45a6-ba2b-9a3d92a93332"
    },
    {
        "author": "韓淲",
        "paragraphs": [
            "見說扁舟下彭蠡，九江日落照廬山。",
            "弟兄情話對牀夜，應笑冰谿人更閒。"
        ],
        "tags": [
            "庐山"
        ],
        "title": "聞少衛有行役  其一",
        "id": "7aac5c29-724a-43cf-b8cc-1b91083b9128"
    },
    {
        "author": "韓淲",
        "paragraphs": [
            "官梅何似野梅好，一任有詩能細論。",
            "牧笛樵歌茶竈外，幾多北海只空樽。"
        ],
        "title": "聞少衛有行役  其二",
        "id": "af8891c3-09f8-4280-b4f3-4bb37189ed4a"
    },
    {
        "author": "韓淲",
        "paragraphs": [
            "濯錦江頭山四圍，遊人愛山自忘歸。",
            "山光不爲人轉改，冉冉綠霧黄葉飛。"
        ],
        "title": "溪路邂逅傅騏驥之在所沽酒話別  其一",
        "id": "e9bb6f16-5a35-4107-a5fc-38e0fedd5a74"
    },
    {
        "author": "韓淲",
        "paragraphs": [
            "濯錦江頭織錦家，幾多花草鬭矜夸。",
            "無人識得他機杼，佇立視之徒嘆嗟。"
        ],
        "title": "溪路邂逅傅騏驥之在所沽酒話別  其二",
        "id": "0ee21cf8-84e4-4c26-9699-1bafd5ffce64"
    },
    {
        "author": "韓淲",
        "paragraphs": [
            "濯錦江頭冬日晴，水光山色傍人清。",
            "我身偶閒來散步，適有溪山能動情。"
        ],
        "title": "溪路邂逅傅騏驥之在所沽酒話別  其三",
        "id": "7704cc51-9491-4f21-9d74-56683ff49ee8"
    },
    {
        "author": "韓淲",
        "paragraphs": [
            "香溫寶鴨枕痕收，眉黛空攢一點愁。",
            "春盡絮飛留不住，樂天猶自說風流。"
        ],
        "title": "勞去姬",
        "id": "9f77aed1-c667-4349-8691-4e60bd4d7b07"
    },
    {
        "author": "韓淲",
        "paragraphs": [
            "野雲飛過玉溪雲，枉把清氛入世氛。",
            "五十三參善知識，偉哉猶說象山君。"
        ],
        "title": "送野雲孔鍊師回永嘉  其一",
        "id": "3475887b-dd14-4d36-b811-fe00c6aaccda"
    },
    {
        "author": "韓淲",
        "paragraphs": [
            "開元觀近水心寺，丹嶠濛鴻第幾峰。",
            "夜半醮壇星月冷，珠藏學海睡驪龍。"
        ],
        "title": "送野雲孔鍊師回永嘉  其二",
        "id": "050d041b-5959-41fc-a4d1-22a519e3ddc1"
    },
    {
        "author": "韓淲",
        "paragraphs": [
            "玉室金堂世有人，龍眠龜息鶴精神。",
            "暑風吹起塵三丈，城市出來閒采真。"
        ],
        "title": "大滌洞贈朱道士",
        "id": "fa8a15f1-287e-4a82-8c0d-0a3a1c4d6b82"
    },
    {
        "author": "韓淲",
        "paragraphs": [
            "賢愚貴賤不相關，風鑒如何著眼看。",
            "三百年來舊宗社，公卿將相滿朝端。"
        ],
        "title": "贈楊相士",
        "id": "46cdea42-c0b0-4ec3-9ac6-0a8f14774c76"
    },
    {
        "author": "韓淲",
        "paragraphs": [
            "玉溪深處靈山閣，一片孤雲飛野鶴。",
            "從人索相問窮通，照破髑髏錯不錯。"
        ],
        "title": "錢相士邂逅靈山閣  其一",
        "id": "55fa04a6-c90c-4342-a086-1930bfcdc3b7"
    },
    {
        "author": "韓淲",
        "paragraphs": [
            "古來雲海本茫茫，見素譚玄總自藏。",
            "揮手出門何處去，華陽且道是仙鄉。"
        ],
        "title": "錢相士邂逅靈山閣  其二",
        "id": "bb858c08-9bee-4428-975c-f5a93c9d396f"
    },
    {
        "author": "韓淲",
        "paragraphs": [
            "老于交往喜尋僧，磵道微寒水未冰。",
            "盡日應身何處供，夜鐘誰上佛前燈。"
        ],
        "title": "訪杰師不值",
        "id": "0cf65efd-d71e-42b2-8aac-17cc65d056a7"
    },
    {
        "author": "韓淲",
        "paragraphs": [
            "閑身初不管陰晴，雨即關門聽瓦聲。",
            "今日溪邊山霧捲，僧坊贏得放身行。"
        ],
        "title": "雨晴過杰上人",
        "id": "2eae9199-6a3d-49c0-b577-1396a121fee6"
    },
    {
        "author": "韓淲",
        "paragraphs": [
            "湖上游船撥不開，芙蓉十里錦新裁。",
            "夜深風露非塵世，惆悵無人月下來。"
        ],
        "title": "九日湖上寄銛師",
        "id": "af74e7c8-098a-4d8d-8da8-328570803b30"
    },
    {
        "author": "韓淲",
        "paragraphs": [
            "葡萄架葉雨蒼凉，經卷禪牀自一窗。",
            "便做山僧休歇去，也聞簷溜響淙淙。"
        ],
        "title": "寄杰上人",
        "id": "d6316c73-286f-4100-991b-3bcc0d385d04"
    },
    {
        "author": "韓淲",
        "paragraphs": [
            "孤山從昔有琴聰，不但尋聲指甲中。",
            "一似少游聞復語，幾曾著眼送飛鴻。"
        ],
        "title": "琴僧見過  其一",
        "id": "905be040-881b-424c-9a84-3147014c95b0"
    },
    {
        "author": "韓淲",
        "paragraphs": [
            "澗上秋深黄葉多，素琴終日奏雲和。",
            "上人過我還休去，一段風光可奈何。"
        ],
        "title": "琴僧見過  其二",
        "id": "c1c4f8e2-d9fa-4635-a8e7-e5850de8df35"
    },
    {
        "author": "韓淲",
        "paragraphs": [
            "踏熱歸來睡澗泉，更尋雪觀碧雲篇。",
            "崎嶇小徑通僧路，不管田乾五月天。"
        ],
        "title": "五月二十二日尋僧  其一",
        "id": "f5f85913-c881-4ac0-b8f3-1a19cc6d53b6"
    },
    {
        "author": "韓淲",
        "paragraphs": [
            "行徧靈巖與虎丘，洞霄雙徑也閑遊。",
            "錢塘潮送釣臺上，投老心情却自由。"
        ],
        "title": "五月二十二日尋僧  其二",
        "id": "6bfecf10-acf5-4bcb-92eb-fb1d0b41cd98"
    },
    {
        "author": "韓淲",
        "paragraphs": [
            "旋汲清泠注石盆，葡萄陰落砌苔痕。",
            "道人坐久茶尤好，香凈不繁縈小軒。"
        ],
        "title": "五月二十二日尋僧  其三",
        "id": "e9b21240-1ada-4f9d-ac3d-f9cca3373725"
    },
    {
        "author": "韓淲",
        "paragraphs": [
            "老僧有句逼陰何，一字流傳興已多。",
            "秋日湖山載尊酒，試邀我輩與相過。"
        ],
        "title": "次韵銛師壁間句四首  其一",
        "id": "50a8ce88-1d45-4ec8-8ca5-941682c2245e"
    },
    {
        "author": "韓淲",
        "paragraphs": [
            "簷外扶疎秋竹竿，冷清清地碧團團。",
            "四人話到離騷地，却怪從前有箇般。"
        ],
        "title": "次韵銛師壁間句四首  其二",
        "id": "13ebeb71-681a-4e57-86c6-f699ab640bcd"
    },
    {
        "author": "韓淲",
        "paragraphs": [
            "繫船湖畔作山行，物是人非幾變更。",
            "川畔何須問圓澤，世間禪指即三生。"
        ],
        "title": "次韵銛師壁間句四首  其三",
        "id": "c985b7fb-3a3d-405e-9e9e-1f67f37da85f"
    },
    {
        "author": "韓淲",
        "paragraphs": [
            "禪家法眼本高寒，不用機緣出世間。",
            "一首清詩一盂飯，靜看南北兩雲山。"
        ],
        "title": "次韵銛師壁間句四首  其四",
        "id": "7fd54a87-7a00-4a65-a310-3cd52c18cf90"
    },
    {
        "author": "韓淲",
        "paragraphs": [
            "剛決柔爻是五陽，一年春數此方强。",
            "希夷只把臨分畫，龍見于田意最長。"
        ],
        "title": "玩易  其一",
        "id": "c5664ef0-8350-4b51-909a-566e3d038f84"
    },
    {
        "author": "韓淲",
        "paragraphs": [
            "太玄準易裝爲旅，歷氣推詳陽夏時。",
            "親寡且從人事說，艮離山火去何之。"
        ],
        "title": "玩易  其二",
        "id": "bf8e2eca-6a55-4d0a-978a-06ff5c6f1603"
    },
    {
        "author": "韓淲",
        "paragraphs": [
            "彭澤非緣懶折腰，便如蓮社也蕭條。",
            "經邱尋壑歸來事，醉眼興亡日月飄。"
        ],
        "title": "讀歸去來詞",
        "id": "38fd9043-71b2-447f-9c43-337187ff1b1a"
    },
    {
        "author": "韓淲",
        "paragraphs": [
            "神焦鬼爛陸渾山，皇甫與韓吟其間。",
            "曲突徙薪城市事，可憐焦土是咸關。"
        ],
        "title": "讀唐韓文公和皇甫持正陸渾山火詩",
        "id": "9e93af9c-56a3-4678-bcb6-cde8417a22a6"
    },
    {
        "author": "韓淲",
        "paragraphs": [
            "武夷山翁今已僊，此書留與學長年。",
            "丹砂夜就龍虎鼎，後之讀者心應然。"
        ],
        "title": "題武夷所校丹經後",
        "id": "e2bfa5db-80ab-4193-8c79-27eacebd71e1"
    },
    {
        "author": "韓淲",
        "paragraphs": [
            "獸鹿如斯爲慨然，使君猶入野人船。",
            "游山失道今誰問，孤姥翻知長史賢。"
        ],
        "title": "題昌甫所錄郭文諸人傳後",
        "id": "9dcc9f09-0997-4a93-a9ac-a6de73bfdcb8"
    },
    {
        "author": "韓淲",
        "paragraphs": [
            "雪雲苔竹寒爐伴，細展橫看淮海詩。",
            "靜坐溪庵寫經罷，魚豚收稅更何爲。"
        ],
        "title": "昌甫示所藏淮海謫處州稅官時詩草",
        "id": "03144cc3-6838-41bb-8050-361eadd3a729"
    },
    {
        "author": "韓淲",
        "paragraphs": [
            "昌甫詩編成甫題，放翁文物海山知。",
            "交情生死人誰識，千古絕絃鍾子期。"
        ],
        "title": "昌甫詩編",
        "id": "a94d8e89-db54-4ac2-96da-f3105a69212e"
    },
    {
        "author": "韓淲",
        "paragraphs": [
            "近來詩句無人道，猶得章泉與栗齋。",
            "寂寂南豅霜雪裏，一枝梅蕊又能佳。"
        ],
        "title": "讀成季近詩慨然有懷諸人  其一",
        "id": "630a8c60-2708-4ad4-960c-78ad6ece4675"
    },
    {
        "author": "韓淲",
        "paragraphs": [
            "因君却數舊過從，南北東西路亦通。",
            "孟達宣城何澹泊，樟丘斯遠更丰融。"
        ],
        "title": "讀成季近詩慨然有懷諸人  其二",
        "id": "c7c20c93-8ae7-4885-b08f-93d20b29a29b"
    },
    {
        "author": "韓淲",
        "paragraphs": [
            "梅山已謝小山老，律調不同情不殊。",
            "九日一尊潘德久，相思相與是西湖。"
        ],
        "tags": [
            "西湖"
        ],
        "title": "讀成季近詩慨然有懷諸人  其三",
        "id": "9f14a225-6f3a-426d-9730-de07d20e89f2"
    },
    {
        "author": "韓淲",
        "paragraphs": [
            "玉山高並兩峰寒，向背稀稠畫亦難。",
            "一味清新無我愛，遥看直北是長安。"
        ],
        "title": "讀昌甫詩",
        "id": "64afeb80-22e2-4bae-8e2c-a39277492889"
    },
    {
        "author": "韓淲",
        "paragraphs": [
            "鍾山投老漫尋詩，幽草閑花水滿陂。",
            "步轉暖風還盡日，坐因凉雨獨移時。"
        ],
        "title": "讀半山詩",
        "id": "3007531d-5dad-45ac-9c95-029a6f8104ab"
    },
    {
        "author": "韓淲",
        "paragraphs": [
            "老僧口邊生白醭，坐斷諸方占幽獨。",
            "池中應有龍去來，好爲朝昏打齋粥。"
        ],
        "title": "青陽龍池僧索詩",
        "id": "e01eaaff-493e-4b6d-a074-1e390a077f76"
    },
    {
        "author": "韓淲",
        "paragraphs": [
            "更把詩來子細抄，虛空界盡一絲毫。",
            "楚人已往應劉遠，難倩麻姑癢處抓。"
        ],
        "title": "抄詩",
        "id": "e9671b9c-50a4-4ab9-a34a-58355faa17ea"
    },
    {
        "author": "韓淲",
        "paragraphs": [
            "蕭條壯客見王孫，誰說中原舊相門。",
            "今日行間爲惆悵，白蘋洲上有吟魂。"
        ],
        "title": "同昌甫觀趙將所錄龐白蘋與其諸父兄詩",
        "id": "69edf470-42bc-4993-9b3f-4be7d2390ef7"
    },
    {
        "author": "韓淲",
        "paragraphs": [
            "不見睡翁恰六年，郭文山下正鳴弦。",
            "欲求一句無因耳，且錄舊詩殊恍然。"
        ],
        "title": "余伯皋持鞏仲至三山詩卷來因借錄之  其一",
        "id": "5f08da0d-5393-41af-a59d-8427cde8cde2"
    },
    {
        "author": "韓淲",
        "paragraphs": [
            "敝衣舊絮依冬日，作墨親傳仲至詩。",
            "我有斯人容老矣，何將鳬舄共參差。"
        ],
        "title": "余伯皋持鞏仲至三山詩卷來因借錄之  其二",
        "id": "727ce82c-bf5f-4744-941e-7d30944a4d43"
    },
    {
        "author": "韓淲",
        "paragraphs": [
            "雅懷好事伯皋子，遊到三山又游江。",
            "收得鞏郎詩一卷，歸來盃酒話吟窗。"
        ],
        "title": "余伯皋持鞏仲至三山詩卷來因借錄之  其三",
        "id": "e7bb0717-6b7d-4599-b0e9-cd19f61a3c3a"
    },
    {
        "author": "韓淲",
        "paragraphs": [
            "眼底誰無一卷詩，詩能如此亦何爲。",
            "縱言光景留連者，春在人間有幾知。"
        ],
        "title": "趙昌甫寫寄江西道中詩卷",
        "id": "bf34abce-2b4b-4c64-94aa-5a58028362e0"
    },
    {
        "author": "韓淲",
        "paragraphs": [
            "三年不見栗齋翁，滿卷新詩是國風。",
            "野趣軒前梅蕊白，故人應在醉吟中。"
        ],
        "title": "仲至近詩戲題卷末",
        "id": "e6af6c03-d69d-462c-9836-1e2fde4b8b44"
    },
    {
        "author": "韓淲",
        "paragraphs": [
            "綺窗春思入鍾山，日日江雲草樹間。",
            "不覺東風吹酒醒，寶香猶煖玉笙寒。"
        ],
        "title": "仲可出劉武子行卷因題",
        "id": "db07bbb7-6f2b-403a-961c-4e45784a3fe7"
    },
    {
        "author": "韓淲",
        "paragraphs": [
            "錦翻香字彩牋輕，折盡青青柳下亭。",
            "半夜隔江風月冷，碧雲深處是詩星。"
        ],
        "title": "趙清江几間見劉小山詩卷",
        "id": "a0ce225e-9872-4ecd-b13e-33c017008bf1"
    },
    {
        "author": "韓淲",
        "paragraphs": [
            "春風一曲唱離歌，樓外玉溪流細波。",
            "詩酒尚能如此在，豈知白髮我偏多。"
        ],
        "title": "題劉叔驥詩卷",
        "id": "a076c882-3c2d-4aad-a43e-25d521e3fd37"
    },
    {
        "author": "韓淲",
        "paragraphs": [
            "天壤無能著此翁，空令千古想其風。",
            "摩挲詩字尤堪憶，愁切水心名志中。"
        ],
        "title": "黄仲明所藏鞏詩小卷次上饒韵",
        "id": "091ae0c0-942e-4ce9-880e-31326e7dad16"
    },
    {
        "author": "韓淲",
        "paragraphs": [
            "閑身八桂復清湘，邂逅猶於敬不忘。",
            "寫作齋名君記取，他時拈出話尤長。"
        ],
        "title": "趙主奉得易帥所書敬齋二字",
        "id": "682a2226-3952-40eb-b729-28bd9b2a4b6c"
    },
    {
        "author": "韓淲",
        "paragraphs": [
            "法雲寶月自空山，相業都歸雙鬢斑。",
            "便得人傳圖畫好，百年何有斷碑間。"
        ],
        "title": "次韵昌甫所題唐宋諸賢畫像石刻  其一",
        "id": "9f3b93a1-fb7a-4786-a86e-69b48bb89cf9"
    },
    {
        "author": "韓淲",
        "paragraphs": [
            "誰云詩好不言寒，隠隠長身擁鼻端。",
            "塵世出門真有閡，强歌聲裏且求安。"
        ],
        "title": "次韵昌甫所題唐宋諸賢畫像石刻  其二",
        "id": "695c271d-dff6-406b-924a-59cbb4b6a27f"
    },
    {
        "author": "韓淲",
        "paragraphs": [
            "不見高人王輞川，興來獨往句能傳。",
            "短衣袖手看雲起，賀監何須水底眠。"
        ],
        "title": "次韵昌甫所題唐宋諸賢畫像石刻  其三",
        "id": "a6c3bab6-5859-4a4f-a061-99359ff9e0eb"
    },
    {
        "author": "韓淲",
        "paragraphs": [
            "唐人楷法今人少，筆數當年虞與歐。",
            "想見臨池池水黑，恨無身世與同遊。"
        ],
        "title": "次韵昌甫所題唐宋諸賢畫像石刻  其四",
        "id": "ea4ce6f4-b514-48fb-a1d8-0f1351c0faaf"
    },
    {
        "author": "韓淲",
        "paragraphs": [
            "放翁所刻章泉賦，雅道誰能見一斑。",
            "却怪我來居澗谷，摩挲墨妙得詩閒。"
        ],
        "title": "次韵昌甫所題唐宋諸賢畫像石刻  其五",
        "id": "f1867fee-150a-4eee-960e-1799a27a639b"
    },
    {
        "author": "韓淲",
        "paragraphs": [
            "散庵常喜沙隨字，更莫說他湍石翁。",
            "忽得行書難獨享，急將回施散庵中。"
        ],
        "title": "喻郎中墨刻寄昌甫",
        "id": "6fafc897-3076-436c-8139-df58800a9b2c"
    },
    {
        "author": "韓淲",
        "paragraphs": [
            "淨名居士本天人，冷坐毗耶百病身。",
            "華髮蒼顔只如此，便多言說也全真。"
        ],
        "title": "淨名石刻",
        "id": "30c93177-9ddf-4160-b747-085ce797f000"
    },
    {
        "author": "韓淲",
        "paragraphs": [
            "江南書院初圖霸，乃斲清琴爾許精。",
            "却憶焦桐裁爨下，要知徽外是真情。"
        ],
        "title": "黄帳幹琴一張云澄心堂舊物也因以次韵  其一",
        "id": "2024e651-5d21-4363-a621-69f70e2f6b56"
    },
    {
        "author": "韓淲",
        "paragraphs": [
            "當年五柳先生手，白日無絃撫此琴。",
            "中散飛鴻有天眼，廣陵一曲亦何心。"
        ],
        "title": "黄帳幹琴一張云澄心堂舊物也因以次韵  其二",
        "id": "ad9aa376-e299-441f-a473-250b5470b1cf"
    },
    {
        "author": "韓淲",
        "paragraphs": [
            "草衣塔院聽鳴絃，妙悟分明恰似禪。",
            "愧我初非子期耳，但知聲和醉吟邊。"
        ],
        "title": "黄帳幹琴一張云澄心堂舊物也因以次韵  其三",
        "id": "20c555ce-ebca-4847-ac88-5ce230874fde"
    },
    {
        "author": "韓淲",
        "paragraphs": [
            "鉛湖鵝岫春風煖，放步擁書明遠樓。",
            "彈指兩年同唱第，要知能賦古詩流。"
        ],
        "title": "小衛鉛山結課",
        "id": "fd799098-e880-4c4e-b097-5793b19c2e66"
    },
    {
        "author": "韓淲",
        "paragraphs": [
            "新亭地望是神州，夷甫諸人話轉愁。",
            "又見江南描畫出，古今容易得悠悠。"
        ],
        "title": "新亭圖",
        "id": "44055a51-dcb0-4e6d-9156-c39ab5928d1b"
    },
    {
        "author": "韓淲",
        "paragraphs": [
            "袖手風前散白鬚，長安道上且騎馿。",
            "蒼黄失脚君門裏，贏得他人作畫圖。"
        ],
        "title": "張果老小刻",
        "id": "f99e889d-28f8-4339-bb92-e52e4fbccfc9"
    },
    {
        "author": "韓淲",
        "paragraphs": [
            "采石磯頭捉月僊，脫靴意氣尚飄然。",
            "沈香亭北驚塵世，且惜閒身棹酒船。"
        ],
        "title": "李白泛舟圖",
        "id": "e781b797-f165-44b3-9a9c-a57b4e1f5d79"
    },
    {
        "author": "韓淲",
        "paragraphs": [
            "玉堂伴直我何如，想見歸來不作詩。",
            "今日秦川灞橋語，蹇馿吹帽也相宜。"
        ],
        "title": "孟襄陽灞橋風雪",
        "id": "14245d28-cba0-437a-a16a-86f3969f6d4f"
    },
    {
        "author": "韓淲",
        "paragraphs": [
            "玉堂學士何清真，惠州儋州猶若人。",
            "豈是故作排遣計，却疑畫師筆有神。"
        ],
        "title": "次韵林德久所賦東坡海外三適圖  其一",
        "id": "e2c2aed9-87e0-48b2-a7b6-042b8f78da53"
    },
    {
        "author": "韓淲",
        "paragraphs": [
            "胸羅星斗明是非，旁人誰知杜德機。",
            "濯足理髮兩眼睡，千載寂寥吾與歸。"
        ],
        "title": "次韵林德久所賦東坡海外三適圖  其二",
        "id": "014a1099-257a-4035-80bf-b9ce9b3abd6a"
    },
    {
        "author": "韓淲",
        "paragraphs": [
            "莫問今人與古人，漢家紅腐本陳陳。",
            "年來饑饉因師旅，何計歸田了此身。"
        ],
        "title": "一犁春雨圖次趙正字韵題之  其一",
        "id": "8247bfc3-6480-4a82-859e-b9a5308721a0"
    },
    {
        "author": "韓淲",
        "paragraphs": [
            "村舂茅屋動炊煙，負郭收他二頃田。",
            "便做丹青也堪賦，誰云不必萬人傳。"
        ],
        "title": "一犁春雨圖次趙正字韵題之  其二",
        "id": "3f326d9c-6b06-4676-b617-22088cf532af"
    },
    {
        "author": "韓淲",
        "paragraphs": [
            "空山蕙帳眠清熟，一箇漁舟墮枕邊。",
            "却憶年時江上路，丹青濃淡是雲煙。"
        ],
        "title": "題山水曲屏",
        "id": "a6cb4b89-f068-49f2-abe2-4e92d14936cf"
    },
    {
        "author": "韓淲",
        "paragraphs": [
            "一夜雲山落枕邊，布衾清煖得安眠。",
            "五更門外聞朝馬，始覺清風遠澗泉。"
        ],
        "title": "陳紹之作山水於卧屏",
        "id": "e0c5736f-9671-44fe-bb72-18020794d13b"
    },
    {
        "author": "韓淲",
        "paragraphs": [
            "霜晴稻熟上場時，雞黍人間任所之。",
            "誰念塵埃自纏縛，耳昏眼悖復奚宜。"
        ],
        "title": "霜天思田間穫稻之樂書贈犁春圖卷  其一",
        "id": "ff91b10e-0949-4826-b80b-16013ff86ffd"
    },
    {
        "author": "韓淲",
        "paragraphs": [
            "除了催租吏打門，洗鉏犁後便醺醺。",
            "常年春雨多春事，待把心情付與君。"
        ],
        "title": "霜天思田間穫稻之樂書贈犁春圖卷  其二",
        "id": "34be4f6c-a854-4d04-8b19-6ca081a58211"
    },
    {
        "author": "韓淲",
        "paragraphs": [
            "妻妾能羞亦可嘉，而今那有此人家。",
            "買臣見棄蘇秦逐，却悔施施尚爾誇。"
        ],
        "title": "題墦間圖孫季仲丈創意爲之殊可玩也  其一",
        "id": "ef146e5d-5d57-426b-94d0-69f1f899b33d"
    },
    {
        "author": "韓淲",
        "paragraphs": [
            "戰國縱橫得幾年，當時情態已如然。",
            "滔滔天下平常慣，要底丹青入畫傳。"
        ],
        "title": "題墦間圖孫季仲丈創意爲之殊可玩也  其二",
        "id": "1059e7a9-4524-4d5c-8c33-77c396850ab8"
    },
    {
        "author": "韓淲",
        "paragraphs": [
            "和月依風遠弄明，細看密密更亭亭。",
            "文湖州去坡仙已，詩眼逢君亦爲青。"
        ],
        "title": "題煙月竹石",
        "id": "8e85296c-fbe6-4f6c-934b-25f7695c273f"
    },
    {
        "author": "韓淲",
        "paragraphs": [
            "絕壑移陰上壁間，潺潺猶聽瀉狂瀾。",
            "亂梅香噴青松起，但覺庵中六月寒。"
        ],
        "title": "題水石松梅",
        "id": "78910cf2-d670-4ee3-a802-060b36e8e074"
    },
    {
        "author": "韓淲",
        "paragraphs": [
            "带得西湖一樹清，却因松竹並蘭生。",
            "如今收拾歸橫卷，冷坐釣臺非有情。"
        ],
        "tags": [
            "西湖"
        ],
        "title": "老仙釣臺觀了思所作蘭松梅竹",
        "id": "9b2c9263-a7a4-417a-8ad5-c572d758a1ab"
    },
    {
        "author": "韓淲",
        "paragraphs": [
            "南唐三主御屏風，流轉宣和畫苑中。",
            "今日江南談舊話，遺黎無泪濕青紅。"
        ],
        "title": "南唐畫有宣和題",
        "id": "2b86a095-961d-4d1b-bb84-497f339c3e27"
    },
    {
        "author": "韓淲",
        "paragraphs": [
            "朔風鬃尾自蕭騷，却喜丹青眼力高。",
            "君欲案圖來索駿，人間誰復九方臯。"
        ],
        "title": "馬圖",
        "id": "6fd6822e-2688-4e21-8a40-a619ebf3cf24"
    },
    {
        "author": "韓淲",
        "paragraphs": [
            "宣和殿上退朝時，萬歲山中猿挂枝。",
            "今日江南無塞北，不禁毫素尚淋漓。"
        ],
        "title": "宣和畫猿  其一",
        "id": "e8411274-db9d-4675-8d84-a3a6c5a9aca7"
    },
    {
        "author": "韓淲",
        "paragraphs": [
            "雪霜繁處是陰山，八駿周遊更不還。",
            "猶有遺黎抱弓劍，猿聲依舊嘯林間。"
        ],
        "title": "宣和畫猿  其二",
        "id": "647be32c-e170-4f3d-bf87-567b9a016b49"
    },
    {
        "author": "韓淲",
        "paragraphs": [
            "暖煙晴靄月明微，一種生香只自知。",
            "春動飛行有情性，爲渠花下立移時。"
        ],
        "title": "梨花蟻蝶圖昌甫伯皋約同賦",
        "id": "c2c857bd-0047-43a7-9635-75eb5d308442"
    },
    {
        "author": "韓淲",
        "paragraphs": [
            "粉翼纔成便鬭飛，微蟲氣化豈先知。",
            "草間更看跳梁者，物物春風信有時。"
        ],
        "title": "題草蟲扇  其一",
        "id": "138b226a-a3c7-4e66-a180-bf9fa13441d9"
    },
    {
        "author": "韓淲",
        "paragraphs": [
            "雨晴風細兩翩翩，一枕莊周莫悵然。",
            "野落春光驚欲老，深情都付草蟲邊。"
        ],
        "title": "題草蟲扇  其二",
        "id": "a056537f-b416-4914-b6e6-973d841025c4"
    },
    {
        "author": "韓淲",
        "paragraphs": [
            "千里雲濤十幅蒲，仙家吹夢入方壺。",
            "嫩香破蕊橫枝處，鏤雪敲冰畫得無。"
        ],
        "title": "施倅留飲題進帆",
        "id": "02325f1a-1654-47a2-a9e4-afbfd3be0f3c"
    },
    {
        "author": "韓淲",
        "paragraphs": [
            "老木埋雲水浸沙，常言山盡是天涯。",
            "誰知却在天涯外，髣髴青山似舊家。"
        ],
        "title": "題扇  其一",
        "id": "3e53728a-7c5d-4651-b43e-15fed4931c22"
    },
    {
        "author": "韓淲",
        "paragraphs": [
            "漁艇悠揚杳渺寬，茅茨突兀有無間。",
            "晴風便面回輕暑，更覺青山似我閒。"
        ],
        "title": "題扇  其二",
        "id": "73fa87fb-4163-4a64-ac72-36eacba2bf7a"
    },
    {
        "author": "韓淲",
        "paragraphs": [
            "一山晴日一林風，僧舍人家杳靄中。",
            "行自章泉過懷德，依稀圖畫略相同。"
        ],
        "title": "題扇  其三",
        "id": "60a695e9-c58d-4426-9367-0cc5186990ee"
    },
    {
        "author": "韓淲",
        "paragraphs": [
            "野水寒煙洗岸沙，蕭蕭風葦凈霜華。",
            "無人獨立飛來鷺，冷落心情一倍加。"
        ],
        "title": "希之小扇",
        "id": "64e971f2-0da1-4aba-9a60-ecb378b22d4f"
    },
    {
        "author": "韓淲",
        "paragraphs": [
            "西湖貌得一枝來，長夏風軒盡日開。",
            "老眼暗中時摸索，便知玉雪不能猜。"
        ],
        "tags": [
            "西湖"
        ],
        "title": "自吳中持陳紹之墨梅歸置屋壁",
        "id": "61d644f0-cfa8-49f3-b582-6b8fd9c5aa3a"
    },
    {
        "author": "韓淲",
        "paragraphs": [
            "只在山林不見花，誰將水墨試橫斜。",
            "與君一笑風霜裏，從此留詩到酒家。"
        ],
        "title": "題墨梅",
        "id": "38efac3c-ecc2-4b96-8c21-b342c78cdf4a"
    },
    {
        "author": "韓淲",
        "paragraphs": [
            "臘前到處見梅蕊，影落寒窗只自知。",
            "珍重西江三昧手，玉谿西隠看橫披。"
        ],
        "title": "楊補之梅花小軸",
        "id": "f3a5f630-046f-4f37-808d-5531d8ca7493"
    },
    {
        "author": "韓淲",
        "paragraphs": [
            "萬葉扶疎落畫簷，清風吹影上疎簾。",
            "人間翰墨閒遊戲，一筆揮成不用添。"
        ],
        "title": "畫竹",
        "id": "2506ca30-e86b-450e-9c3c-f9ce28d1aca7"
    },
    {
        "author": "韓淲",
        "paragraphs": [
            "夜寒窗靜密還開，翠袖移將影下來。",
            "只是風前猶愛惜，更教月底共徘徊。"
        ],
        "title": "伯皋所藏名妓墨竹逼令題之可謂戲劇",
        "id": "d89d4077-9768-401f-8957-bcd54f976ddb"
    },
    {
        "author": "韓淲",
        "paragraphs": [
            "青璧蘭花带土來，極知禪老爲移栽。",
            "斬新葉底含風露，滿眼塵埃亦暫開。"
        ],
        "title": "瑩中自餘杭送蘭笋  其一",
        "id": "496dcc7c-9d94-4ff8-92f0-ff6767ad563e"
    },
    {
        "author": "韓淲",
        "paragraphs": [
            "常記林間燒笋時，飽餐香飯浪吟詩。",
            "如今白髮王城裏，甜苦堆盤只自知。"
        ],
        "title": "瑩中自餘杭送蘭笋  其二",
        "id": "460de69b-6344-4181-83b6-b25e4073c1d5"
    },
    {
        "author": "韓淲",
        "paragraphs": [
            "青山碧澗秋前立，蓮酒和詩字字香。",
            "飲盡却愁君共醉，更將雙井洗肝腸。"
        ],
        "title": "何文蔚以瑞蓮新篘見餉因以雙井茶報之",
        "id": "fdd82ad2-8a1a-43ce-8111-607d0bcacc90"
    },
    {
        "author": "韓淲",
        "paragraphs": [
            "山翁不管膏粱味，道士常從芝朮餐。",
            "想見散庵高潔地，竹罏深火對瓢簞。"
        ],
        "title": "謝昌甫芋藥  其一",
        "id": "58b8cfbc-5d51-4e20-ae87-67e7f8b50e1c"
    },
    {
        "author": "韓淲",
        "paragraphs": [
            "八年置散荒墟境，數月無祠迫暮冬。",
            "芋藥五斤誰饋我，甑塵無用歎溪舂。"
        ],
        "title": "謝昌甫芋藥  其二",
        "id": "6270b0ad-ed41-4e5c-8a22-4e1aab41ae2d"
    },
    {
        "author": "韓淲",
        "paragraphs": [
            "急雨吹風送隠雷，瓦溝煙起往還來。",
            "北窗一枕竹牀夢，便把詩翁酒汎盃。"
        ],
        "title": "胡教授送一壺",
        "id": "50cb3247-2666-4711-b0de-ead5f19c0e25"
    },
    {
        "author": "韓淲",
        "paragraphs": [
            "誰將雙柱兵厨酒，留與閒民尚有餘。",
            "珍重平分風月手，又將新句擘牋書。"
        ],
        "title": "次韵周倅送郡醖且聞郡燕有佳客",
        "id": "53ac2122-3ee8-4452-9c71-51f9f6d198c9"
    },
    {
        "author": "韓淲",
        "paragraphs": [
            "鵝湖十丈古松下，喫得一杯茶味甘。",
            "却坐僧窗撥寒火，滿編新句又同參。"
        ],
        "title": "送文叔同晦之宿鵝湖午間坐松下塊石煎茶",
        "id": "6eb7683d-89fd-445e-a22e-88c795211e89"
    },
    {
        "author": "韓淲",
        "paragraphs": [
            "鞏爲伊人句苦錐，宜乎趙有蔣茶詩。",
            "獻芹微意隨拈出，紫笋石花同譜之。"
        ],
        "title": "仲至寄蔣阜茶與昌甫且錄大監賦來  其一",
        "id": "4797b1bc-ae09-422b-95ee-765237b0fcd3"
    },
    {
        "author": "韓淲",
        "paragraphs": [
            "興言此語竹林悲，寂寞泉溪近親知。",
            "猶有晏齋能賞味，一篇溫實舊人詞。"
        ],
        "title": "仲至寄蔣阜茶與昌甫且錄大監賦來  其二",
        "id": "58aeb957-1f3d-4030-8fa7-90243f080870"
    },
    {
        "author": "韓淲",
        "paragraphs": [
            "絕世吟須屬二公，休言桑苧玉川翁。",
            "清流潔士能同嗜，鬰滯昏蒙定耳聾。"
        ],
        "title": "仲至寄蔣阜茶與昌甫且錄大監賦來  其三",
        "id": "4b169f44-ac9c-4120-882c-39682211ef20"
    },
    {
        "author": "韓淲",
        "paragraphs": [
            "烹煮清風兩腋生，槍旗空復擷其英。",
            "如今共把春風椀，莫道須端與研泓。"
        ],
        "title": "仲至寄蔣阜茶與昌甫且錄大監賦來  其四",
        "id": "2b215aaf-0611-48ca-933f-af00660d3f4a"
    },
    {
        "author": "韓淲",
        "paragraphs": [
            "雨聲滴碎窗前樹，不是詩人作許愁。",
            "夜靜岸花吹浪遠，酒闌山氣與雲浮。"
        ],
        "title": "方齋子潛留瀹茗",
        "id": "e9300e4b-6a17-4444-b78b-1453d84c13d4"
    },
    {
        "author": "韓淲",
        "paragraphs": [
            "山茶天竺記能紅，江浙雖非景則同。",
            "笑到堂中老禪伯，青春吹得幾般風。"
        ],
        "title": "施寺山茶",
        "id": "1893b7a3-9d9b-4205-a353-d4b1a6ec1194"
    },
    {
        "author": "韓淲",
        "paragraphs": [
            "世事紛紛不擬知，縱聾何必苦醫治。",
            "旁觀未會醒然意，更道爲豬無太癡。"
        ],
        "title": "社日無酒戲作",
        "id": "90853618-bcaa-4423-8fcd-f723fe363c8d"
    },
    {
        "author": "韓淲",
        "paragraphs": [
            "兵厨不作鳴鞭送，市酤多懷飲濕憂。",
            "可念囁嚅空燥吻，要須傾倒付新篘。"
        ],
        "title": "從洪子野覓酒",
        "id": "e1e7fd7e-2a13-438c-89fc-01522fe17057"
    },
    {
        "author": "韓淲",
        "paragraphs": [
            "今日復霜江上寒，病軀於此最知難。",
            "所須杯酒相料理，市酤不堪甜且酸。"
        ],
        "title": "簡林敏夫覓酒",
        "id": "30577ca5-4486-481b-bab4-271884c9e6ee"
    },
    {
        "author": "韓淲",
        "paragraphs": [
            "兒曹昨過故人家，歸說渠儂酒味佳。",
            "聞道得之王錄事，題詩聊代夜能賒。"
        ],
        "title": "簡人求酒二首  其一",
        "id": "a9c2614d-b605-49b0-b26a-d7a25328f339"
    },
    {
        "author": "韓淲",
        "paragraphs": [
            "無客猶須酒解憂，客來寧免爲之謀。",
            "白衣走送君家事，莫問東籬菊未秋。"
        ],
        "title": "簡人求酒二首  其二",
        "id": "f5315bf0-1a08-4b5e-9dfa-96e9cc830d1d"
    },
    {
        "author": "韓淲",
        "paragraphs": [
            "今雨能來定可憐，一壺仍與遂初泉。",
            "故人風味成疎闊，且向杯中別聖賢。"
        ],
        "title": "成父携酒過余作二絕  其一",
        "id": "0c17b017-757d-4431-b612-b524c1df5185"
    },
    {
        "author": "韓淲",
        "paragraphs": [
            "曉甑無炊從婦嗔，也須料理甕頭春。",
            "殷勤遺我非無意，應笑茅柴但濕唇。"
        ],
        "title": "成父携酒過余作二絕  其二",
        "id": "23279988-c790-4937-828c-6e2dba3b5ce8"
    },
    {
        "author": "韓淲",
        "paragraphs": [
            "酒闌天地與同流，懊惱吟成不那愁。",
            "渭北江東春樹遠，古今波蕩白浮鷗。"
        ],
        "title": "酒闌",
        "id": "e2d27ae3-7bdb-474c-ad8d-0a16632e6d1c"
    },
    {
        "author": "韓淲",
        "paragraphs": [
            "一壺猶带武林春，細拂湖邊陌上塵。",
            "此去清江八百里，秋深蓬底是行人。"
        ],
        "title": "趙清江携臨安酒來飲",
        "id": "06542d9a-8e21-4ef7-a5ac-b040c74f1a13"
    },
    {
        "author": "韓淲",
        "paragraphs": [
            "隔江煙霧是山陰，一夜風寒忽轉晴。",
            "我有一杯相就飲，喚回昏夢杜鵑聲。"
        ],
        "title": "上巳留晉仙飲",
        "id": "ace2647f-0841-4d9e-836e-5fa0e1067698"
    },
    {
        "author": "韓淲",
        "paragraphs": [
            "出山閒度過橋風，留我持觴兩頰紅。",
            "座對臘梅花著蕊，南窗斜日角聲中。"
        ],
        "title": "胡教授留飲",
        "id": "d1cfd7d9-0eec-4b00-9529-0de9a3e7bd08"
    },
    {
        "author": "韓淲",
        "paragraphs": [
            "落梅春風一盃酒，薄晚小園寒色時。",
            "章泉章丘亦何事，能閒過我容追隨。"
        ],
        "title": "昌甫斯遠步過澗園小坐梅下一盃  其一",
        "id": "d7f8c577-251f-497a-a81e-7bbce9e760f7"
    },
    {
        "author": "韓淲",
        "paragraphs": [
            "十詩說得梅能好，我欲和之無此情。",
            "一塢暗香浮澗水，君來猶覺句難成。"
        ],
        "title": "昌甫斯遠步過澗園小坐梅下一盃  其二",
        "id": "726990c9-3f67-4ff7-86b0-78735eb54b6a"
    },
    {
        "author": "韓淲",
        "paragraphs": [
            "十日秋風記相別，經年常憶樹頭章。",
            "水南春事一月矣，杖藜猶有落梅香。"
        ],
        "title": "昌甫斯遠步過澗園小坐梅下一盃  其三",
        "id": "aed655a3-4d27-455c-a6bb-d8b537c61ac2"
    },
    {
        "author": "韓淲",
        "paragraphs": [
            "行轉山腰喚小舟，更尋荒店酒家遊。",
            "一溪雨後灘聲急，小醉虛簷翠竹秋。"
        ],
        "title": "上南豅春伯家雨後絕溪小酌酒肆",
        "id": "1df8d20a-9137-4eb1-81e5-3893e1be8d55"
    },
    {
        "author": "韓淲",
        "paragraphs": [
            "歲晚相從說睡翁，擁爐吹燭酒杯同。",
            "九原不作泉溪冷，空以殘編著眼中。"
        ],
        "title": "趙簿溪亭張饒縣約共飲有懷睡翁  其一",
        "id": "3f35b0f3-64af-49b7-b1ac-09222e97629c"
    },
    {
        "author": "韓淲",
        "paragraphs": [
            "衝風被褐過橋來，水淨孤城沒點埃。",
            "只是老懷猶自可，懷人驚世復何哉。"
        ],
        "title": "趙簿溪亭張饒縣約共飲有懷睡翁  其二",
        "id": "33e8cbfa-3548-47c2-a396-e33e12099637"
    },
    {
        "author": "韓淲",
        "paragraphs": [
            "晴林眇邈曉波平，紅日埋雲只漏明。",
            "少駐一篙微步去，試沽官酒句須成。"
        ],
        "title": "泊舟垂虹亭下沽酒舉杯",
        "id": "549cbb09-3bb6-4046-9814-2e93eaddcfc3"
    },
    {
        "author": "韓淲",
        "paragraphs": [
            "桂樹水南香是花，高山還許著詩家。",
            "旋沽村酒乘秋思，一道冰溪浸兩涯。"
        ],
        "title": "秋香欲開小醉而歸",
        "id": "74ff749a-59a6-47fd-b3ea-a2d7fcc2a48d"
    },
    {
        "author": "韓淲",
        "paragraphs": [
            "坎石溪頭同早炊，清霜楓樹葉飛飛。",
            "班荆一笑又何許，珍重雲山布衲衣。"
        ],
        "title": "送趙撫州至坎石共飯勝不如索賦",
        "id": "81ea5b43-e52d-49cc-924e-61542ddbb7e6"
    },
    {
        "author": "韓淲",
        "paragraphs": [
            "玉梅吹雪亂香雲，簫鼓聲中萬室春。",
            "誰信長安有閒地，嘯吟風物兩三人。"
        ],
        "title": "小飲  其一",
        "id": "77d1cafb-c1b8-40c5-b6a5-0721688faa5c"
    },
    {
        "author": "韓淲",
        "paragraphs": [
            "春雲梳月照通衢，燈火摇紅入醉呼。",
            "拍手兒童唱楊柳，江頭人道十分無。"
        ],
        "title": "小飲  其二",
        "id": "c68d7f6a-9087-4118-9a3f-fc480cc31890"
    },
    {
        "author": "韓淲",
        "paragraphs": [
            "霜晴隨意到南庵，近有溪流遠看山。",
            "小醉情懷聽別鶴，數聲清弄入幽閒。"
        ],
        "title": "南庵聽琴",
        "id": "4f845cf7-bdd6-4581-b844-85f7ce5fdd41"
    },
    {
        "author": "韓淲",
        "paragraphs": [
            "綠葉初新暑尚輕，林疎明處見流鶑。",
            "茗盂過手棋聲起，睡眼挼挲句又成。"
        ],
        "title": "弈棋",
        "id": "5f276ff3-9938-41ac-80dc-aaa18dcf2fa0"
    },
    {
        "author": "韓淲",
        "paragraphs": [
            "一樹寒梅秋未花，日邊終是影橫斜。",
            "開軒戲把紋楸對，綠葉清聲亦自嘉。"
        ],
        "title": "與成季著棋",
        "id": "291e6703-8d27-4fae-8a76-687ccfa9a066"
    },
    {
        "author": "韓淲",
        "paragraphs": [
            "山雨吹涼醉不成，棋聲閒與寫吟情。",
            "老來但覺相羊地，不盡煙雲筆底生。"
        ],
        "title": "野趣軒弈棋",
        "id": "7f0b906a-8dd2-4edd-b462-57ee5586ebeb"
    },
    {
        "author": "韓淲",
        "paragraphs": [
            "人自西湖南蕩歸，定無塵土染征衣。",
            "山間醉把紋楸戲，還共清暉對落暉。"
        ],
        "tags": [
            "西湖"
        ],
        "title": "仲明還自杭戲與弈棋",
        "id": "6b932162-f3a4-458c-b54e-9382a76ca70c"
    },
    {
        "author": "韓淲",
        "paragraphs": [
            "溪堂不到又三日，忽有松聲來賦詩。",
            "誤喜新涼風雨過，懶收窗下著殘棋。"
        ],
        "title": "十七日過譚守聽松",
        "id": "9ab6b87d-950e-4cb9-94cd-e042d8958f4e"
    },
    {
        "author": "韓淲",
        "paragraphs": [
            "大滌洞頭雙逕間，望窮天目但槃跚。",
            "如今覓得雲根樹，景氣祥飈溢翠寒。"
        ],
        "title": "謝送石松  其一",
        "id": "f3835711-4417-4e5f-ba21-6e132218cf59"
    },
    {
        "author": "韓淲",
        "paragraphs": [
            "故人知我老生埃，天目春松亦茂哉。",
            "從此澗清山愈邃，移來不待著詩催。"
        ],
        "title": "謝送石松  其二",
        "id": "292093a9-ee24-4b3f-95f3-eefc9f6c3dd9"
    },
    {
        "author": "韓淲",
        "paragraphs": [
            "松花千樹發輕黄，乍暖風來細細香。",
            "但是遊蜂喧過午，不知飛鳥下斜陽。"
        ],
        "title": "松花",
        "id": "abd84f29-0cda-47cd-a4d6-653ba6ca7573"
    },
    {
        "author": "韓淲",
        "paragraphs": [
            "薰風常坐竹間亭，不爲前山滿眼青。",
            "行遍溪南來下郭，主人休問草堂靈。"
        ],
        "title": "春山竹間",
        "id": "507fb716-4663-40d6-b8c4-686f35adc834"
    },
    {
        "author": "韓淲",
        "paragraphs": [
            "露荷吹滿小池風，想見公餘採摘空。",
            "正是新秋明月夜，隔溪還許野人同。"
        ],
        "title": "戲問丞廨荷花",
        "id": "aaf47df4-6723-4211-b816-c373d31ccaf3"
    },
    {
        "author": "韓淲",
        "paragraphs": [
            "行雲吹盡沒纖痕，湧月浮空到碧瀾。",
            "濠上更看荷花發，夜凉無計凭欄干。"
        ],
        "title": "同施教授東濠看荷花和韵二首  其一",
        "id": "c3d8b2af-cb8c-453e-8483-c0fdcc0c7271"
    },
    {
        "author": "韓淲",
        "paragraphs": [
            "醉醒絺衣尚酒痕，空思清論捲濤瀾。",
            "一詩又得圓前夢，依約風花十二欄。"
        ],
        "title": "同施教授東濠看荷花和韵二首  其二",
        "id": "2cbbd4cb-465d-4506-9691-19b41aea060d"
    },
    {
        "author": "韓淲",
        "paragraphs": [
            "秦外市塵吹不到，獨看流水種桃花。",
            "春紅片片飛時候，動影垂光是落霞。"
        ],
        "title": "桃花",
        "id": "4c746c6d-05b6-4206-9950-f22d5d15028b"
    },
    {
        "author": "韓淲",
        "paragraphs": [
            "細水收晴露淺沙，葉新枝上綠交加。",
            "春風誤得劉郎老，猶有心情數落花。"
        ],
        "title": "桃花飄零滿澗",
        "id": "19f93afa-f4f2-4e4f-86c0-abb1cb3be38d"
    },
    {
        "author": "韓淲",
        "paragraphs": [
            "桃花風裏鬢成絲，老眼青山百不宜。",
            "猶有中原舊家在，相尋呼酒和新詩。"
        ],
        "title": "澗上桃花",
        "id": "d8eb48a1-d92b-4e8a-9f24-6f1172fd43e0"
    },
    {
        "author": "韓淲",
        "paragraphs": [
            "池閣新晴見海棠，試將杯酒問春光。",
            "主賓可是風流殺，一片紅雲過夕陽。"
        ],
        "title": "飲趙池詠海棠",
        "id": "a02ee98b-db0f-48b7-865f-2fd26971729f"
    },
    {
        "author": "韓淲",
        "paragraphs": [
            "輕陰催雨濕汀沙，山崦寒生一倍加。",
            "好事肯同杯酒咏，綠嬌紅小是誰花。"
        ],
        "title": "胡教授來因酌海棠下見和前韵復答賦",
        "id": "2fc1d92f-330f-4a44-8f62-1859ee6081d1"
    },
    {
        "author": "韓淲",
        "paragraphs": [
            "衝風衝雨看梅花，却喜今年得在家。",
            "拌却一冬常是醉，遠香孤豔正無涯。"
        ],
        "title": "乘雨尋梅",
        "id": "8f073c9e-86d5-42b5-8280-6182b256ca6f"
    },
    {
        "author": "韓淲",
        "paragraphs": [
            "秋風秋雨又冬霜，山路山溪任短長。",
            "邂逅留連隨地飲，崢嶸竹外見梅芳。"
        ],
        "title": "自章泉泊施寺雨中見梅蓋秋嘗宿此",
        "id": "8a0e1f61-2baa-42dd-a653-adda5379a324"
    },
    {
        "author": "韓淲",
        "paragraphs": [
            "澗頭一樹小春梅，每歲何曾抵死開。",
            "亂點香鬚乃如許，有花無句爲徘徊。"
        ],
        "title": "澗梅一枝盛開",
        "id": "c8a2fcad-f401-4fac-881d-80d746ab0e65"
    },
    {
        "author": "韓淲",
        "paragraphs": [
            "移得西湖一種來，小園已是十年栽。",
            "輸香淺色霜風晚，合與幽人子細開。"
        ],
        "tags": [
            "西湖"
        ],
        "title": "武林買蠟梅栽在園",
        "id": "384eb7ac-6309-44f4-8073-6268d7e1b85d"
    },
    {
        "author": "韓淲",
        "paragraphs": [
            "本是山中向臘開，如何亦入帝城來。",
            "插向甆瓶疑有語，大家都莫管塵埃。"
        ],
        "title": "戲問梅花",
        "id": "82fc30bf-a880-43c0-9669-fdfdba5a604f"
    },
    {
        "author": "韓淲",
        "paragraphs": [
            "老去情懷觸景移，意行何地不吾詩。",
            "小園雨後將飛雪，探得梅花第一枝。"
        ],
        "title": "放步山根梅梢一花奇甚",
        "id": "773bc7c5-743e-496d-af75-5494a04d757d"
    },
    {
        "author": "韓淲",
        "paragraphs": [
            "衡門終日掩荒苔，歲晚寒梅取次開。",
            "斜入倒窺霜雪後，嘉平臘近有春來。"
        ],
        "title": "次韵五叔梅花  其一",
        "id": "13d7874d-0c4c-4c42-bee3-5cff4be010f7"
    },
    {
        "author": "韓淲",
        "paragraphs": [
            "漠漠繁香爲倚風，一枝藏白更舒紅。",
            "稀疎固喜山容淡，零落惟愁澗影通。"
        ],
        "title": "次韵五叔梅花  其二",
        "id": "0afbdec8-9fd8-4aa6-8bec-a8cfb9fd1fda"
    },
    {
        "author": "韓淲",
        "paragraphs": [
            "行歌時與發天和，模寫工夫苦未多。",
            "忽到酒邊聊賈勇，衰顔如許亦紅酡。"
        ],
        "title": "次韵五叔梅花  其三",
        "id": "bbe0ada4-dd86-40f0-84a1-be71bcc2b5ad"
    },
    {
        "author": "韓淲",
        "paragraphs": [
            "不須回夢入池塘，對雪逢花且醉香。",
            "縱御鉛華那可擬，塗黄空說舊家粧。"
        ],
        "title": "次韵五叔梅花  其四",
        "id": "2d1468fe-d8b3-4db6-84a7-d725ff5a4f08"
    },
    {
        "author": "韓淲",
        "paragraphs": [
            "千里民熙歲熟時，使君應爲把芳巵。",
            "浮香亭上詩成處，一片官梅意已知。"
        ],
        "title": "次韵五叔梅花  其五",
        "id": "6eb13a2f-5b9d-40c0-8ab6-bdb15ce64947"
    },
    {
        "author": "韓淲",
        "paragraphs": [
            "花僊依約豔輕腮，幽爽何由染世埃。",
            "只道雲階連霧牖，豈知月觀與風臺。"
        ],
        "title": "次韵五叔梅花  其六",
        "id": "8f54ad02-0cc2-4ea0-bf64-d29327e81e73"
    },
    {
        "author": "韓淲",
        "paragraphs": [
            "江頭千樹白茫茫，空谷佳人未洗粧。",
            "一曲霓裳舞初破，壽陽春色到宮嬙。"
        ],
        "title": "次韵五叔梅花  其七",
        "id": "a2e50f65-7c1e-4729-8f76-2ec0b33035d6"
    },
    {
        "author": "韓淲",
        "paragraphs": [
            "細酌微吟苦未休，氣酣名酒思方抽。",
            "一年心事梅花白，留落江南第幾州。"
        ],
        "title": "次韵五叔梅花  其八",
        "id": "8c766874-5d6f-4fdc-ac27-62205a496480"
    },
    {
        "author": "韓淲",
        "paragraphs": [
            "皂蓋難忘近所稀，晚香初落少人知。",
            "訟庭既簡無過酒，官路何嫌不到詩。"
        ],
        "title": "次韵五叔梅花  其九",
        "id": "578d8377-bbc6-46df-a8cc-b6c6f06bbb08"
    },
    {
        "author": "韓淲",
        "paragraphs": [
            "孤靜清新纔半樹，香凝兵衛獨來時。",
            "十詩說盡花間句，未必黄昏淺月知。"
        ],
        "title": "次韵五叔梅花  其一○",
        "id": "53427e4c-fb06-4787-aefa-f599723ac313"
    },
    {
        "author": "韓淲",
        "paragraphs": [
            "梅開詩就適相逢，一樣精神別樣容。",
            "只恐芬芳花易謝，詩人情性却無窮。"
        ],
        "title": "次韵子似梅花  其一",
        "id": "9e84ea8a-7fe7-44f1-b4b6-bac8fc5bdc2a"
    },
    {
        "author": "韓淲",
        "paragraphs": [
            "詩與梅花不易逢，憑誰能賦水邊容。",
            "澗聲清淺流香去，筆力應須子細窮。"
        ],
        "title": "次韵子似梅花  其二",
        "id": "cf5756ad-4dad-4ecc-9169-dcd491df60bb"
    },
    {
        "author": "韓淲",
        "paragraphs": [
            "雪裏何如月下逢，一般景色一般容。",
            "分明天地之尤物，便只枝梢畫莫窮。"
        ],
        "title": "次韵子似梅花  其三",
        "id": "8ceebc49-df53-4982-85bd-bad85bfb4fb3"
    },
    {
        "author": "韓淲",
        "paragraphs": [
            "時時覓句與香逢，看見春風上玉容。",
            "興熟歸來眠紙帳，夢魂何處有詩窮。"
        ],
        "title": "次韵子似梅花  其四",
        "id": "3305bc8b-b846-4a15-b1fa-6644aa03b25e"
    },
    {
        "author": "韓淲",
        "paragraphs": [
            "浮香亭下幾株梅，曾是宗英太守栽。",
            "賓主兩魁黄閣老，發揮全待後賢來。"
        ],
        "title": "正月初三日丁使君送三絕句梅詩  其一",
        "id": "33260e88-3b37-4c31-8be2-c2d1991cfde3"
    },
    {
        "author": "韓淲",
        "paragraphs": [
            "敝廬幽澗自橫斜，千騎行春見此花。",
            "留與他年作佳話，公應猶記野人家。"
        ],
        "title": "正月初三日丁使君送三絕句梅詩  其二",
        "id": "ff323ea6-f834-447b-9e73-f61ce7d9c4e6"
    },
    {
        "author": "韓淲",
        "paragraphs": [
            "軒前淡泊總生春，絕豔吹香更著人。",
            "因古諷今宣德化，要令觀聽俗還新。"
        ],
        "title": "正月初三日丁使君送三絕句梅詩  其三",
        "id": "61d9cf11-e31a-47ac-8610-54c6ab4e3073"
    },
    {
        "author": "韓淲",
        "paragraphs": [
            "晚香梅落小池春，老意閒隨歲事新。",
            "山靄乍收斜日澹，一軒恰醉兩三人。"
        ],
        "title": "十九日散步春浦因看山池梅花繽紛而酌",
        "id": "5e19daa3-73ac-47c5-9152-6b94a8455027"
    },
    {
        "author": "韓淲",
        "paragraphs": [
            "當代儒魁不數人，紛紛膠膠孰知春。",
            "詩來話起梅花約，一段風流意更真。"
        ],
        "title": "朱卿有絕句看梅之約次韵謝之  其一",
        "id": "ddafa38d-2ee0-40a0-a881-9de87fa3e366"
    },
    {
        "author": "韓淲",
        "paragraphs": [
            "雨雪連陰惱殺人，梅花空度玉溪春。",
            "何當遲日暄風底，挈榼從遊醉乃真。"
        ],
        "title": "朱卿有絕句看梅之約次韵謝之  其二",
        "id": "fce02598-c65b-4fb6-bb7c-56138cbc24c9"
    },
    {
        "author": "韓淲",
        "paragraphs": [
            "春風春雨春山裏，一盞青燈對簡編。",
            "澗水東邊有梅蕊，且呼杯酒醉新年。"
        ],
        "title": "約次公看梅",
        "id": "6dce1a72-b976-4d67-bdf4-57b2eb5c5c86"
    },
    {
        "author": "韓淲",
        "paragraphs": [
            "雪殘山潤眩朝晴，澗溜融澌漸有聲。",
            "最是梅花先後發，倚風乘日艷精明。"
        ],
        "title": "雪後看梅",
        "id": "71c9cc1e-9136-4383-92c3-b9f07ec54c1f"
    },
    {
        "author": "韓淲",
        "paragraphs": [
            "竹籬圍著一株梅，不道青春昨夜回。",
            "繁蘂嫩條花萼底，也須知我有詩來。"
        ],
        "title": "看梅",
        "id": "ab602723-61eb-4bbc-a6f2-5d390f0ecfa9"
    },
    {
        "author": "韓淲",
        "paragraphs": [
            "問訊春山綠萼梅，今年還有幾枝開。",
            "主人曳履花香底，誰是漁樵可往來。"
        ],
        "title": "次公山中有綠萼梅  其一",
        "id": "acbe0c5f-d0d9-47b6-b1fb-9b592bfa3389"
    },
    {
        "author": "韓淲",
        "paragraphs": [
            "我亦籬前見野梅，殊非綠萼未全開。",
            "稀疎紅顆多纖瘦，啼徹幽禽撲下來。"
        ],
        "title": "次公山中有綠萼梅  其二",
        "id": "f77ba780-6c77-4e81-b1f0-481cf23350d9"
    },
    {
        "author": "韓淲",
        "paragraphs": [
            "萼綠花仙作爾梅，肯隨塵態向人開。",
            "是中只可添風月，興熟遥知得句來。"
        ],
        "title": "次公山中有綠萼梅  其三",
        "id": "083d8731-4d09-41e0-8b98-9339fb6a1e03"
    },
    {
        "author": "韓淲",
        "paragraphs": [
            "清浸數枝香動人，待吟詩句與花新。",
            "洞庭風度湘靈瑟，月冷波寒誰寫真。"
        ],
        "tags": [
            "洞庭湖"
        ],
        "title": "水仙花  其一",
        "id": "95115cb9-eae7-42aa-9119-fe69758bf85c"
    },
    {
        "author": "韓淲",
        "paragraphs": [
            "冬深猶有水仙花，雪打霜催更好葩。",
            "歲歲山間連檻種，數枝亦足傲塵沙。"
        ],
        "title": "水仙花  其二",
        "id": "1c7a6a33-7ce6-4fc0-9d12-5601f291c32e"
    },
    {
        "author": "韓淲",
        "paragraphs": [
            "春風亦到我窗軒，潔白殷紅日正暄。",
            "桃李人間已無數，且看躑躅與山礬。"
        ],
        "title": "山礬映山紅買置窗間甚思上饒閒適  其一",
        "id": "b2c5c309-aa05-4495-b252-f891e603ff48"
    },
    {
        "author": "韓淲",
        "paragraphs": [
            "月巖雲洞向春時，石上旁開最好枝。",
            "日落風生啼鳥喚，幾回容我醉行遲。"
        ],
        "title": "山礬映山紅買置窗間甚思上饒閒適  其二",
        "id": "3240bfc3-9d6a-4076-b1d5-bf845ee40bb4"
    },
    {
        "author": "韓淲",
        "paragraphs": [
            "西關東郭轉平岡，常是春遊滿路香。",
            "沿路兒童拾殘蘂，更尋高樹折歸忙。"
        ],
        "title": "山礬映山紅買置窗間甚思上饒閒適  其三",
        "id": "a40ce092-8429-42e4-a648-74821a6929d2"
    },
    {
        "author": "韓淲",
        "paragraphs": [
            "紅濕華滋葉護花，金來禽映海棠斜。",
            "珊瑚聲裏飛山鷓，雲氣吹晴落紫霞。"
        ],
        "title": "金來禽",
        "id": "b65f074a-b655-4574-9f10-e6370bd6e5b2"
    },
    {
        "author": "韓淲",
        "paragraphs": [
            "山間亦有御仙花，瓶插幽窗意自嘉。",
            "笑殺黄塵吹鬢客，只圖橫带把金誇。"
        ],
        "title": "御仙花",
        "id": "8e9c1948-12e3-4ed3-a250-7c71a2c20b4d"
    },
    {
        "author": "韓淲",
        "paragraphs": [
            "露氣浮風入短籬，蔓延高下復參差。",
            "輕清不作妖紅艷，漠漠秋陰分外宜。"
        ],
        "title": "牽牛花",
        "id": "1c29807b-17d3-43e6-a239-0b737b9728fa"
    },
    {
        "author": "韓淲",
        "paragraphs": [
            "磊落簷前大笑花，肯同凡木强爭華。",
            "日光玉潔薰風裏，穠郁香傳自一家。"
        ],
        "title": "大笑花",
        "id": "ab3ce302-3455-46aa-b648-1818bf8e59b0"
    },
    {
        "author": "韓淲",
        "paragraphs": [
            "碧葉瑶光發淨香，薰風吹我小書房。",
            "日長飲罷支頤坐，忘却浮生鬢髮蒼。"
        ],
        "title": "瓶間薝蔔",
        "id": "a13152bf-2b3f-437b-97c2-b01bc46ea7df"
    },
    {
        "author": "韓淲",
        "paragraphs": [
            "梅潤愔愔雨脚斜，海天長夜一甌茶。",
            "巴牋試罷卷書坐，靜看小叢薝蔔花。"
        ],
        "title": "梅天薝蔔花開",
        "id": "8209d659-e596-49a8-b9a4-8b46c517fe88"
    },
    {
        "author": "韓淲",
        "paragraphs": [
            "瑟瑟風聲去復還，薄煙輕日小窗閒。",
            "銅壺更浸新薝蔔，香撲書簾筆格間。"
        ],
        "title": "軒窗薝蔔瓶浸佳甚",
        "id": "bc2f316e-1b2a-4643-8ad4-a78e3487d6ac"
    },
    {
        "author": "韓淲",
        "paragraphs": [
            "南枝北枝香最清，詩邊酒邊如許情。",
            "不應領略無妙語，喚取里中諸父兄。"
        ],
        "title": "次韵趙永興梅花蠟梅水仙  其一",
        "id": "f962601a-e504-46d3-8625-2130e0291cdd"
    },
    {
        "author": "韓淲",
        "paragraphs": [
            "絳紗中單發幽芳，不肯祗作脂粉粧。",
            "取蠟爲花付禪老，護寒却有麝臍香。"
        ],
        "title": "次韵趙永興梅花蠟梅水仙  其二",
        "id": "375ada49-3f63-47df-ada6-2cb0fa7ea790"
    },
    {
        "author": "韓淲",
        "paragraphs": [
            "肯同桃李强爭妍，山礬江梅可忘年。",
            "霜雪時候金玉質，持花合爲西湖仙。"
        ],
        "tags": [
            "西湖"
        ],
        "title": "次韵趙永興梅花蠟梅水仙  其三",
        "id": "12c6d762-4683-4109-b4c1-e72e8c94a2a5"
    },
    {
        "author": "韓淲",
        "paragraphs": [
            "滿地春風醉不知，漢臯金谷任他吹。",
            "落花回雪真何有，宛轉如雲點綴遲。"
        ],
        "title": "落花",
        "id": "2a17316d-354b-42d0-8ac4-6cf9abc522c5"
    },
    {
        "author": "韓淲",
        "paragraphs": [
            "乘露看花過小園，海棠明潤轉芳鮮。",
            "無人伴我尋詩立，時有雙雙戲蝶翩。"
        ],
        "title": "曉露看花",
        "id": "a82bcba3-0bca-4e48-acc8-fea73b6d6f2a"
    },
    {
        "author": "韓淲",
        "paragraphs": [
            "宜油宜醤復宜葱，熟炒堆盤放筯空。",
            "應怪辛勤營一飽，幽人元自有家風。"
        ],
        "title": "苦益菜  其一",
        "id": "f83d28d3-4c78-4be3-b2e7-98191306bca7"
    },
    {
        "author": "韓淲",
        "paragraphs": [
            "南烹蛙黽頗腥臊，北食羔豚亦太豪。",
            "老覺閒身便野蔌，口頭雖苦意殊高。"
        ],
        "title": "苦益菜  其二",
        "id": "eaff7a23-d6a0-4e91-8660-fda4d16b8b7d"
    },
    {
        "author": "韓淲",
        "paragraphs": [
            "薺甘荼苦本難齊，苦盡甘回信不迷。",
            "日日曉凉和露採，山間尋得便提携。"
        ],
        "title": "苦益菜  其三",
        "id": "f00de968-20f8-4f4f-a167-3fef7437e47b"
    },
    {
        "author": "韓淲",
        "paragraphs": [
            "數疊高山擁畫屏，一聲啼鳥喚春心。",
            "有詩更在斜陽外，歸棹綠波煙浪深。"
        ],
        "title": "山空鳥鳴可喜",
        "id": "d091beff-1f1e-4980-b989-1659b8e3a7c9"
    },
    {
        "author": "韓淲",
        "paragraphs": [
            "拓落閑身著澗邊，地偏猶幸可回旋。",
            "青桐已長陰敷嫩，黄鳥初飛語轉圓。"
        ],
        "title": "聞鶑",
        "id": "04e33a1f-5c28-49e4-9d85-c2da0676373d"
    },
    {
        "author": "韓淲",
        "paragraphs": [
            "茂樹無風曉自凉，數聲黄鳥囀圓吭。",
            "老身曳屣穿林去，一片荷香是小塘。"
        ],
        "title": "曉凉聞鶑",
        "id": "724b3af7-92af-4729-9e7a-d3ef7bd568cd"
    },
    {
        "author": "韓淲",
        "paragraphs": [
            "勢路權門不負人，林亭花竹且藏身。",
            "山禽地瘴嘲啾叫，又使無明動一塵。"
        ],
        "title": "山禽",
        "id": "26fc4fac-7579-41fa-a5eb-518e80ce51d1"
    },
    {
        "author": "韓淲",
        "paragraphs": [
            "鳴鳩亭午喚春陰，不記凉風氣候深。",
            "殘酒醒來吟筆在，小山叢桂得芳尋。"
        ],
        "title": "午睡醒聞鳩",
        "id": "90a79f76-cfef-489a-8c74-22d7257e2f3b"
    },
    {
        "author": "韓淲",
        "paragraphs": [
            "起來片月尚朦朧，汲井開門露滴空。",
            "隠隠霧橫山澹薄，蛙聲猶在小池東。"
        ],
        "title": "乘曉汲聞蛙鳴",
        "id": "ff78a1d4-d7ab-4589-85bd-2eecb57e0f25"
    },
    {
        "author": "韓淲",
        "paragraphs": [
            "小市春晴魚上來，桃花休數鱖魚肥。",
            "江湖不見玄真子，蓑笠風前事事稀。"
        ],
        "title": "桃花魚",
        "id": "ffd5481a-3f54-4490-be2f-c6e46a903908"
    },
    {
        "author": "韓淲",
        "paragraphs": [
            "有時坐起到天明，剔盡殘缸數盡更。",
            "冬煖號寒猶可事，生憎蚊脚鬢邊聲。"
        ],
        "title": "蚊",
        "id": "d02a6b48-3245-43fd-81a1-446a9e975594"
    },
    {
        "author": "韓淲",
        "paragraphs": [
            "屋前流水水邊山，山水中間十載閒。",
            "一旦塵埃撲雙鬢，薰風吹雨鳥關關。"
        ],
        "title": "山中",
        "id": "5afc4240-bd95-473c-9361-649ebe392a09"
    },
    {
        "author": "韓淲",
        "paragraphs": [
            "煙雨錢塘江上山，客懷舟楫往來間。",
            "誰云朝市無清致，除却利名渾可閒。"
        ],
        "tags": [
            "钱塘江"
        ],
        "title": "廟山竚舟閒賦",
        "id": "a515d646-30bf-4ac1-b723-fe5ebc0fc3d5"
    },
    {
        "author": "韓淲",
        "paragraphs": [
            "一塘春水野花間，田缺溝流轉草閒。",
            "正是冷煙寒食後，蝶飛飛去鳥關關。"
        ],
        "title": "南豅步入北豅",
        "id": "0bda7a09-1622-4cf8-8a73-4617205eaa59"
    },
    {
        "author": "韓淲",
        "paragraphs": [
            "春風今已到春山，花動春林縹緲間。",
            "畫出詩篇在其表，惜春心事幾分閒。"
        ],
        "title": "春山",
        "id": "24c3205f-b139-4d15-a7cb-426401d26363"
    },
    {
        "author": "韓淲",
        "paragraphs": [
            "八年趁得梅花發，忽到窗前把一杯。",
            "歲晚心情吾醉矣，人應問我數能來。"
        ],
        "title": "初二日南豅",
        "id": "72635aef-b7bd-4990-a17f-4e26f5cd6fb7"
    },
    {
        "author": "韓淲",
        "paragraphs": [
            "晴日顛風落早霜，雲隨嵐影暮蒼蒼。",
            "梅梢吹下滿庭蘂，安得一花橫處香。"
        ],
        "title": "書南豅壁間",
        "id": "b4bbdd6f-13a5-4201-b66b-eb99ac32507e"
    },
    {
        "author": "韓淲",
        "paragraphs": [
            "渡水尋山到三巖，不知身尚在人間。",
            "霜天晴日青松下，借問誰能伴我閒。"
        ],
        "title": "三巖",
        "id": "d56ea5fb-1fc5-406d-9071-54d6e315b822"
    },
    {
        "author": "韓淲",
        "paragraphs": [
            "山儘深時氣儘清，雨雲收晚做秋晴。",
            "荒尋有寺通前境，分外身輕放脚行。"
        ],
        "title": "青巖",
        "id": "49ef3214-426e-47f4-bfcf-88d3ca407a0b"
    },
    {
        "author": "韓淲",
        "paragraphs": [
            "年年醉倒春風前，一片花光雜管絃。",
            "今日經行亂山裏，且尋僧話看茶煙。"
        ],
        "title": "紫巖",
        "id": "7554fa00-4717-405f-a41e-4242c75a3524"
    },
    {
        "author": "韓淲",
        "paragraphs": [
            "石逕却思烏石寺，寺巖不數赭亭山。",
            "一望遠村霜日白，酒隨吟句入高寒。"
        ],
        "title": "西巖",
        "id": "3dcfe718-2b59-483f-b489-fe0c834bfd4e"
    },
    {
        "author": "韓淲",
        "paragraphs": [
            "雲谷依然十二峰，遯翁曾在此山中。",
            "滿川風月今誰主，猿鶴哀鳴蕙帳空。"
        ],
        "tags": [
            "庐山"
        ],
        "title": "望廬山  其一",
        "id": "26616bc6-77cc-48bd-87b7-5723338ab18d"
    },
    {
        "author": "韓淲",
        "paragraphs": [
            "一坐廬山近十年，經行空對此峰前。",
            "古書讀罷古心足，想見當年到聖賢。"
        ],
        "tags": [
            "庐山"
        ],
        "title": "望廬山  其二",
        "id": "d1b19b42-1c55-44f6-991d-a87027648ba1"
    },
    {
        "author": "韓淲",
        "paragraphs": [
            "白雲堆裏見靈山，秋竹竿頭雨未乾。",
            "老眼不知閒景色，只疑人把畫圖看。"
        ],
        "title": "望雲峰",
        "id": "fddef8ec-f54f-40ef-829e-64907c41efa3"
    },
    {
        "author": "韓淲",
        "paragraphs": [
            "寒煙淡木逼晴空，山外之山又不窮。",
            "倚遍高樓坐而立，心隨眼力付盃中。"
        ],
        "title": "樓西遠山數疊如屏障",
        "id": "10f901d4-51bc-4184-9d9f-1c00f29abe08"
    },
    {
        "author": "韓淲",
        "paragraphs": [
            "破曉輕寒忽滿樓，高峰雲亦未能收。",
            "蕭蕭便有風前葉，湖海谿山日夜流。"
        ],
        "title": "西窗望北高峰清甚",
        "id": "bbbe23c3-0999-477b-9be4-35fc492d711a"
    },
    {
        "author": "韓淲",
        "paragraphs": [
            "方家谷裏劉家寺，書記忽云寧少耘。",
            "吳人莫唱楚人曲，腸斷竹枝誰忍聞。"
        ],
        "title": "去年間在北高峰下邂逅示我竹枝歌",
        "id": "f754baac-d505-4b78-af79-210c16ecdc73"
    },
    {
        "author": "韓淲",
        "paragraphs": [
            "二父知翁二十年，莫論上世往來賢。",
            "寓邦更到村庵遠，不信翁心不黯然。"
        ],
        "title": "謝昌甫到九峰  其一",
        "id": "f54d596d-41d3-46ab-8292-6ba999e5b4b5"
    },
    {
        "author": "韓淲",
        "paragraphs": [
            "靈井曾煩翁記文，至今流水對荒墳。",
            "孤兒自掃松間祭，人隔九泉聞不聞。"
        ],
        "title": "謝昌甫到九峰  其二",
        "id": "1a11a716-dd7c-451e-8c5e-ca9368edbc60"
    },
    {
        "author": "韓淲",
        "paragraphs": [
            "九峰庵上懶翁泉，鑿井已經三十年。",
            "猶記翁來自扶杖，草根撥剔見涓涓。"
        ],
        "title": "二十日往九峰  其一",
        "id": "c5758645-e5d0-47b0-a993-4a4f534a0020"
    },
    {
        "author": "韓淲",
        "paragraphs": [
            "翁已仙去十七年，樹林水鳥鳴風煙。",
            "此泉以翁得名字，山蒼蒼而翁依然。"
        ],
        "title": "二十日往九峰  其二",
        "id": "d4e934a2-5698-4ff1-b0ea-a630784239df"
    },
    {
        "author": "韓淲",
        "paragraphs": [
            "泉上樹皆翁手種，泉下池皆翁所遷。",
            "遶池倚樹看泉水，泉邊池影樹清圓。"
        ],
        "title": "二十日往九峰  其三",
        "id": "7c69499e-2ee6-427b-99e5-0049a811f15a"
    },
    {
        "author": "韓淲",
        "paragraphs": [
            "春風春雨滿春山，桃李梨花草樹間。",
            "時有片煙收不起，淡隨飛鳥去而還。"
        ],
        "title": "雨中過春山",
        "id": "7ceea58a-96b6-4ad5-a1d6-cb4ac3eefc87"
    },
    {
        "author": "韓淲",
        "paragraphs": [
            "不待他年說舊遊，相逢杯酒懶回頭。",
            "夜來脚踏溪橋路，正是山林一片秋。"
        ],
        "title": "教授推官把酒篬筤同登橫碧  其一",
        "id": "530b68a0-d862-47e6-8803-21703b824993"
    },
    {
        "author": "韓淲",
        "paragraphs": [
            "人已知予苦愛閒，更邀遺佚對南山。",
            "尋常城市官忙者，肯有心情到此間。"
        ],
        "title": "教授推官把酒篬筤同登橫碧  其二",
        "id": "1448eace-396d-41cc-9a62-b0df5796ca3e"
    },
    {
        "author": "韓淲",
        "paragraphs": [
            "道家山頂中秋月，照我溪南野外心。",
            "莫把蕭閒作兒戲，爲君清汎酒盃深。"
        ],
        "title": "夜同處晦霞山",
        "id": "d1ce04f1-12c7-4d62-a0d6-63d15ed76faa"
    },
    {
        "author": "韓淲",
        "paragraphs": [
            "五嶺經行敢憚勞，從前此邑産賢豪。",
            "幾年始見新香火，占得青天白日高。"
        ],
        "title": "回步五嶺",
        "id": "77769b78-beb3-46a0-8895-2cac437c6968"
    },
    {
        "author": "韓淲",
        "paragraphs": [
            "章泉佳處試徘徊，日照松根石上苔。",
            "見說南山有幽隠，詩翁邀我過山來。"
        ],
        "title": "過祝老南山",
        "id": "95ee7f6c-b2b2-4649-8769-04e120ca5009"
    },
    {
        "author": "韓淲",
        "paragraphs": [
            "推窗閒爲寫江天，水色浮晴澹薄煙。",
            "嗟我與君皆老矣，櫓聲帆影眼茫然。"
        ],
        "title": "登稅亭賦江天",
        "id": "e1cd77e8-5cd2-456c-933d-3c9670fc280f"
    },
    {
        "author": "韓淲",
        "paragraphs": [
            "半陰天氣近清明，柳色花光畫不成。",
            "行到遠村山盡處，一江春水縠紋平。"
        ],
        "title": "春江",
        "id": "3bcce778-6347-4195-82c7-4703f836e0ce"
    },
    {
        "author": "韓淲",
        "paragraphs": [
            "日曛晴色斂霜華，路入疎籬北客家。",
            "一笑春情付杯酒，亂香飄蕩落梅花。"
        ],
        "title": "春浦  其一",
        "id": "2a70b0ea-bded-46df-aa54-77e08b97c8de"
    },
    {
        "author": "韓淲",
        "paragraphs": [
            "綠葉陰陰啼杜鵑，人家春浦野泉邊。",
            "東風不忍羣芳歇，猶有殘紅墮酒船。"
        ],
        "title": "春浦  其二",
        "id": "01e11959-5704-41b9-81b1-0536fc908325"
    },
    {
        "author": "韓淲",
        "paragraphs": [
            "山外漲沙江氣黄，天低雲日半浮光。",
            "閒來已是多歸思，更見江蒲過遠檣。"
        ],
        "title": "山頭望江上",
        "id": "3a728354-4a4c-4d23-85b2-ef2a06a844fb"
    },
    {
        "author": "韓淲",
        "paragraphs": [
            "萬疊流波一箭風，幾多人在蕩摇中。",
            "頃刻過來無別水，依前平地閤船蓬。"
        ],
        "title": "潮落",
        "id": "4af62c05-28a7-4db8-bfe5-2a3a3b5633e1"
    },
    {
        "author": "韓淲",
        "paragraphs": [
            "一帆風已過桐江，鷗鷺飛來不作雙。",
            "回首長安在何許，亂雲吹雨滿蓬窗。"
        ],
        "title": "初二日午後乘潮而上",
        "id": "a2a1576f-f91f-4ac7-b6d4-6eb6855385d2"
    },
    {
        "author": "韓淲",
        "paragraphs": [
            "浪連風影浸垂雲，冷氣吹林樹色分。",
            "正是山中春夏接，老身時看白鷗羣。"
        ],
        "title": "水際  其一",
        "id": "9447f137-45bf-4340-9d43-6ae130333491"
    },
    {
        "author": "韓淲",
        "paragraphs": [
            "榴葉深青花驟紅，疏疏籬上小亭東。",
            "微蟲忽化飛蝴蝶，時鬭朝陽復趁風。"
        ],
        "title": "水際  其二",
        "id": "cfc34d91-e472-40c4-bd8d-5544636acc5d"
    },
    {
        "author": "韓淲",
        "paragraphs": [
            "青林收雨乍鳴蟬，流水聲隨燕語□。",
            "寂寂浮橋尚堆纜，蕪城橫處繫篷船。"
        ],
        "title": "水際  其三",
        "id": "7c2cd714-bcaf-4bb4-9764-e155f4b51317"
    },
    {
        "author": "韓淲",
        "paragraphs": [
            "鷓翼斑紅雜亂飛，雲吹雨脚樹枝低。",
            "開軒未午無風日，淡薄陰中理硯池。"
        ],
        "title": "水際  其四",
        "id": "452b8ff8-4b58-49d6-be71-0cc267bd74e1"
    },
    {
        "author": "韓淲",
        "paragraphs": [
            "收卷殘書拂案塵，花瓶初浸玉梔新。",
            "呼童問我煎茶椀，飯了人來一具陳。"
        ],
        "title": "水際  其五",
        "id": "2a14b574-98d5-44ce-9bb4-8ab56197dc3e"
    },
    {
        "author": "韓淲",
        "paragraphs": [
            "馮凌泉石負春山，更著清灘下一灣。",
            "喚作雪溪殊不惡，只愁興盡我空還。"
        ],
        "title": "雪溪",
        "id": "dc4a4642-1ecd-4cbb-be27-e3ab80784cdd"
    },
    {
        "author": "韓淲",
        "paragraphs": [
            "白雲洞邊流水聲，春風桃李鳥和鳴。",
            "客來掃塔無餘事，一宿僧房詩思生。"
        ],
        "title": "南泉",
        "id": "17e7167b-f1ca-4964-8826-a574458eb187"
    },
    {
        "author": "韓淲",
        "paragraphs": [
            "鑿石爲瓢意若何，泉聲流出又風波。",
            "我來石上弄泉水，祗道希顔情味多。"
        ],
        "title": "瓢泉",
        "id": "89ee9703-acc3-46fe-b53e-4998c7a0a8fc"
    },
    {
        "author": "韓淲",
        "paragraphs": [
            "碧嶂清泉占上方，小留連久更相羊。",
            "市聲只隔門前水，付與烏飛带夕陽。"
        ],
        "title": "寺中石下泉池可掬",
        "id": "dda00378-4869-4dc9-97c7-f45eadeb2b85"
    },
    {
        "author": "韓淲",
        "paragraphs": [
            "屋外山圍逼晚蒼，步隨閒意老身凉。",
            "雨收猶自吹殘點，濕起池荷一陣香。"
        ],
        "title": "雨後池上",
        "id": "083bb673-4304-447f-9f56-50a436cb1b1b"
    },
    {
        "author": "韓淲",
        "paragraphs": [
            "久晴何地不塵沙，崦靄清深只數家。",
            "橫著短橋籬落外，一溝秋水浸槐花。"
        ],
        "title": "澗上  其一",
        "id": "496cd538-5f55-43ae-af50-6a04b7fbd05b"
    },
    {
        "author": "韓淲",
        "paragraphs": [
            "新凉吹得鬢斑斑，老去身誰似我閒。",
            "盡日微吟吟忽斷，但隨秋水看秋山。"
        ],
        "title": "澗上  其二",
        "id": "c58086d4-276a-4d39-a80a-dc379feb80f8"
    },
    {
        "author": "韓淲",
        "paragraphs": [
            "雨後蟬聲占夕陽，樹疎林隙見雲光。",
            "棲遲轉覺秋來好，山裏西風分外凉。"
        ],
        "title": "澗上  其三",
        "id": "48606815-0d05-4ce7-a7a9-7785cd1b1e73"
    },
    {
        "author": "韓淲",
        "paragraphs": [
            "微酲未解凌晨起，木影澗流風差差。",
            "新蟬數聲過短壑，鄰家淨軒坐移時。"
        ],
        "title": "晨起步過澗左",
        "id": "df68e99c-fe3e-436b-af3b-4af89b6ca788"
    },
    {
        "author": "韓淲",
        "paragraphs": [
            "上郭山前野路長，一溝流漾入蒼茫。",
            "春風細雨疎籬晚，近眼梅花傍水香。"
        ],
        "title": "小立澗上",
        "id": "88f7a27c-86b2-4547-a723-3b1027578d0e"
    },
    {
        "author": "韓淲",
        "paragraphs": [
            "雲收寒日兩高峰，窣堵波連翠崦重。",
            "南北之間有龍井，十年前事一枝筇。"
        ],
        "title": "望南高峰奇甚龍井正在其處",
        "id": "b4741e60-229a-4cb2-b034-2b341d0f3f9a"
    },
    {
        "author": "韓淲",
        "paragraphs": [
            "龍井寒深碧水流，辯才詩已在山丘。",
            "蕭蕭石上風篁嶺，曾遇蘇仙秦少游。"
        ],
        "title": "龍井",
        "id": "9988f469-0daf-41ca-a79a-b30bf18437da"
    },
    {
        "author": "韓淲",
        "paragraphs": [
            "碧山巖底水長流，要與騷人勝士遊。",
            "霜氣吹寒浮落葉，爲扶藜杖看清幽。"
        ],
        "title": "石井",
        "id": "982365af-5706-4cf6-9fc6-75facc75df2b"
    },
    {
        "author": "韓淲",
        "paragraphs": [
            "西湖浪宕我能知，却賦龍巖老古錐。",
            "便做詩家元不惡，華亭舉棹是因誰。"
        ],
        "tags": [
            "西湖"
        ],
        "title": "白龍洞",
        "id": "3211cb47-df97-44c8-b937-e7e2de979ee9"
    },
    {
        "author": "韓淲",
        "paragraphs": [
            "飛泉洞邊人意閒，白雲流影山空寒。",
            "角巾野服曳筇杖，誰著此身天地間。"
        ],
        "title": "飛泉洞",
        "id": "37902a3b-2beb-4ab4-81be-3132d56cb910"
    },
    {
        "author": "韓淲",
        "paragraphs": [
            "湖山春靜子規啼，草滿汀洲樹葉低。",
            "一陣暖風吹絮亂，又扶輿度柳橋西。"
        ],
        "title": "斷橋",
        "id": "3df5880b-5226-40e5-9f1b-6c021c4d6d87"
    },
    {
        "author": "韓淲",
        "paragraphs": [
            "疏剔灘沙水面陂，四邊山木雨絲絲。",
            "既非朝市非城市，更著交朋來和詩。"
        ],
        "title": "梅陂",
        "id": "d2716641-d301-4d2c-bb8a-3f1560077a96"
    },
    {
        "author": "韓淲",
        "paragraphs": [
            "積潦奔湍響澗陰，風回隠隠更沉沉。",
            "如今又識臨流樂，未信濠梁有是心。"
        ],
        "title": "沿澗觀流",
        "id": "600f4a1d-cdae-4492-b643-ac74753219d7"
    },
    {
        "author": "韓淲",
        "paragraphs": [
            "小舟回柁下彎碕，煙草雲山風雨時。",
            "莫夜歸來全似夢，石橋燈火見疎籬。"
        ],
        "title": "扁舟放流而下",
        "id": "2495bce7-c82f-43fd-bdc4-6fa2221bc789"
    },
    {
        "author": "韓淲",
        "paragraphs": [
            "破碧沿青翻紫苔，浪聲風約去還來。",
            "老身兩耳多塵土，立盡山橋不忍回。"
        ],
        "title": "山橋看水",
        "id": "ac5ba334-d554-4c03-9574-fa5f8fa0761f"
    },
    {
        "author": "韓淲",
        "paragraphs": [
            "魚計亭前放鶴歸，晚風吹葉正飛飛。",
            "策扶老健徐行後，傍水穿雲入翠微。"
        ],
        "title": "陪昌甫成甫尋泉看鶴而歸",
        "id": "e85adc67-6a22-4a41-8611-0ef2d5625b40"
    },
    {
        "author": "韓淲",
        "paragraphs": [
            "亂峰高下抹晴雲，眼力都無遠近分。",
            "綠葉亭臯新竹外，一巾華髮更斜曛。"
        ],
        "title": "曾甥同遊溪園  其一",
        "id": "a7b71a96-fe32-4bf6-8e4a-f9d76b6b728a"
    },
    {
        "author": "韓淲",
        "paragraphs": [
            "笑花香裏綠荷風，暑氣初回日未中。",
            "老去酒杯隨處好，戎葵尤占水邊紅。"
        ],
        "title": "曾甥同遊溪園  其二",
        "id": "8c672ebe-65e9-4164-8fe7-608410036b4f"
    },
    {
        "author": "韓淲",
        "paragraphs": [
            "月明深夜越來溪，撐得船回泊短堤。",
            "一片柳陰隨水綠，山風吹起杜鵑啼。"
        ],
        "title": "月下泊石湖橋",
        "id": "0a47d0eb-45f6-44a7-ae75-dca6832fd1f8"
    },
    {
        "author": "韓淲",
        "paragraphs": [
            "濯錦江頭水自清，行人多少望橋行。",
            "橋中不識橋邊景，橋下莫知橋上情。"
        ],
        "title": "十月十六日同器遠晚步童遊橋  其一",
        "id": "42e34ec4-dddb-4771-91bf-b4f95d2f9be2"
    },
    {
        "author": "韓淲",
        "paragraphs": [
            "濯錦江頭小佛廬，二三良友亦同居。",
            "僧敲暮鼓朝鐘處，舒卷一編賢聖書。"
        ],
        "title": "十月十六日同器遠晚步童遊橋  其二",
        "id": "371f3669-cdad-4996-aa49-a460d2cfefd8"
    },
    {
        "author": "韓淲",
        "paragraphs": [
            "一尉西都梅子真，歸來豈是總忘身。",
            "棲棲吳市門前卒，便道神仙乃若人。"
        ],
        "title": "過吳市",
        "id": "8b0cfa8f-75b5-45fa-b86b-1ca01dc3f83e"
    },
    {
        "author": "韓淲",
        "paragraphs": [
            "冬日雷鳴雨又多，田間流水最奔波。",
            "民無稻食甚閒事，遲納苗時將奈何。"
        ],
        "title": "十一日自湖團歸",
        "id": "c0d8368b-c316-47c4-9996-5470286e75ef"
    },
    {
        "author": "韓淲",
        "paragraphs": [
            "春風吹我過新田，往者從容已數年。",
            "歷歷幽花伴芳草，故交情味倍依然。"
        ],
        "title": "二十六日過新田",
        "id": "7f2a0482-cc6a-4164-9901-e7a030d4cd9b"
    },
    {
        "author": "韓淲",
        "paragraphs": [
            "堆逕殘花落豔陽，通幽何處覓禪房。",
            "留連盡日南溪上，熱惱都忘眼界凉。"
        ],
        "title": "瑞雲堂  其一",
        "id": "1326f847-e9b8-4ace-bbd2-aaed09a8f06a"
    },
    {
        "author": "韓淲",
        "paragraphs": [
            "昏昏煙暖带蕪城，畫出僧坊一岸清。",
            "誰過橋來共幽討，碧羅紋裏小溪平。"
        ],
        "title": "瑞雲堂  其二",
        "id": "3763bb9a-9e10-45c5-aacc-39980de4834c"
    },
    {
        "author": "韓淲",
        "paragraphs": [
            "禪月臺邊洗墨池，春晴風裏看詩碑。",
            "同來不是紅塵客，香拂茶煙兩鬢吹。"
        ],
        "title": "瑞雲堂  其三",
        "id": "b835a6d0-d4fa-43ee-b8c6-2c4d204c5fd3"
    },
    {
        "author": "韓淲",
        "paragraphs": [
            "枝榦亭亭葉葉疎，午陰收後晚凉初。",
            "客懷茗酒從容地，一色侵簷眼更虛。"
        ],
        "title": "碧梧堂",
        "id": "291cbdc4-5153-4b86-89c2-90150c402385"
    },
    {
        "author": "韓淲",
        "paragraphs": [
            "兩峰堂上兩峰寒，不許他人俗眼看。",
            "我覺秋晴林路穩，步回幽處葉聲乾。"
        ],
        "title": "兩峰堂",
        "id": "4e197d37-286e-473b-9226-a4ca0418557f"
    },
    {
        "author": "韓淲",
        "paragraphs": [
            "長夏湖邊何處凉，相君親寫德生堂。",
            "幾多魚鳥升沉去，留得風蓮十里香。"
        ],
        "title": "德生堂爲趙侍郎題",
        "id": "9b1c780c-61c6-4f61-a4a3-43428d557e27"
    },
    {
        "author": "韓淲",
        "paragraphs": [
            "碧瀾堂下白蘋洲，鳥影翩翩魚陣遊。",
            "想見太湖湖更好，西風吹浪一天秋。"
        ],
        "tags": [
            "太湖"
        ],
        "title": "泊舟碧瀾堂即白蘋洲也",
        "id": "2fd46ea8-a3b2-416f-b367-c1159ab59b6c"
    },
    {
        "author": "韓淲",
        "paragraphs": [
            "相臣名德聖君稱，子子孫孫合敬承。",
            "百世衣冠如一日，堂堂心事待傳燈。"
        ],
        "title": "題向子山耐軒",
        "id": "8bfb08b9-65e3-4ca7-8db1-f423fb444066"
    },
    {
        "author": "韓淲",
        "paragraphs": [
            "水源沙地日穿籬，破午清風動蕩之。",
            "不是輕陰過樽酒，故教行色到吾詩。"
        ],
        "title": "同成季過余應卿竹軒",
        "id": "901624f5-153f-4d78-8fde-4b761d5e273b"
    },
    {
        "author": "韓淲",
        "paragraphs": [
            "老來情緒惜春華，常在陰陰雨脚斜。",
            "鶗鴂聲中三月暮，園林何處覓殘花。"
        ],
        "title": "晚過野趣軒  其一",
        "id": "0a0e171b-02d1-4cfe-b7bc-a4cfaee3606f"
    },
    {
        "author": "韓淲",
        "paragraphs": [
            "判斷風光與物華，淋漓筆墨字橫斜。",
            "草分支逕通幽沼，竹外人閒度柳花。"
        ],
        "title": "晚過野趣軒  其二",
        "id": "e967a92b-7bc0-4343-981d-4e47cb6397c3"
    },
    {
        "author": "韓淲",
        "paragraphs": [
            "十年燈火醉秋窗，君過閩山我浙江。",
            "今日持盃聽凉雨，依然簷溜夜淙淙。"
        ],
        "title": "夜過野趣軒小酌  其一",
        "id": "3951cce0-d2e6-419f-b15d-7e306f240570"
    },
    {
        "author": "韓淲",
        "paragraphs": [
            "好山佳月近中秋，不信風光在小樓。",
            "倚盡危欄臨靜夜，一杯消得許多愁。"
        ],
        "title": "夜過野趣軒小酌  其二",
        "id": "b09c82fa-1f18-4206-9933-e5ffc5cb3626"
    },
    {
        "author": "韓淲",
        "paragraphs": [
            "春正濃時花已開，啼禽飛過綠陰來。",
            "小軒不是多情思，華髮尋芳懶獨回。"
        ],
        "title": "小軒",
        "id": "f4039563-148e-45ac-9960-861c90ef46f2"
    },
    {
        "author": "韓淲",
        "paragraphs": [
            "此軒勝事有誰論，霜夜相從共一樽。",
            "歎息摩挲舊詩句，只今猶喜有曾孫。"
        ],
        "title": "題尹諫議西軒",
        "id": "25d3c1e0-baef-4940-ba6d-07e1dccf96a5"
    },
    {
        "author": "韓淲",
        "paragraphs": [
            "東南都會水晶客，髣髴西湖醉眼中。",
            "楚尾寓廛同一笑，蒲萄新漲藕花風。"
        ],
        "tags": [
            "西湖"
        ],
        "title": "題趙鈐轄水閣",
        "id": "3e2351e0-8d84-4de5-9883-22269e2ee355"
    },
    {
        "author": "韓淲",
        "paragraphs": [
            "平生詩思弗浪與，一旦園池來寄題。",
            "得名當復主人勝，孺子之歌疇不知。"
        ],
        "title": "濯纓閣  其一",
        "id": "d0e0002d-f165-454a-9d6e-8079e2b73652"
    },
    {
        "author": "韓淲",
        "paragraphs": [
            "風生微瀾湛蘋芷，欲潔吾纓應爲此。",
            "吾纓已潔可奈何，只恐塵埃污斯水。"
        ],
        "title": "濯纓閣  其二",
        "id": "70c50b4b-91f2-46fb-9b5e-7d44f688a3aa"
    },
    {
        "author": "韓淲",
        "paragraphs": [
            "半陰半雨半晴天，老覺身閒盡願眠。",
            "見說軍民做端午，競沽官酒鬭村船。"
        ],
        "title": "聞溪上喧然",
        "id": "c22b05d9-72b7-43f9-ad1b-bde394a572d3"
    },
    {
        "author": "韓淲",
        "paragraphs": [
            "胸中丘壑本無塵，眼底青山意愈真。",
            "亭占林園最高許，一杯風味景長新。"
        ],
        "title": "題有山亭",
        "id": "f5cfd0c2-82ae-4495-9455-17eebf4bfce8"
    },
    {
        "author": "韓淲",
        "paragraphs": [
            "凌風高挹浮丘袂，城郭山川正晚春。",
            "不爲小亭清坐久，老來隨處著閒身。"
        ],
        "title": "又題浮丘亭",
        "id": "439aea7f-d940-47cd-9b4a-0ec5c2849e26"
    },
    {
        "author": "韓淲",
        "paragraphs": [
            "海氣漫漫江上風，潮聲時度越山中。",
            "且看移得新亭好，一任知名誰勇功。"
        ],
        "title": "文叔移築瑞石山上亭子  其一",
        "id": "4394f97c-62a5-4c87-a90c-36b4e643dabb"
    },
    {
        "author": "韓淲",
        "paragraphs": [
            "塵埃無地可乘風，更落都城隘屋中。",
            "天以江山振衣袂，小亭休沐見新功。"
        ],
        "title": "文叔移築瑞石山上亭子  其二",
        "id": "1b0e7e81-145c-4e49-9e0d-9ff0a51d0ad0"
    },
    {
        "author": "韓淲",
        "paragraphs": [
            "歸鴈亭前坐久之，晴雲吹散碧參差。",
            "江湖秋水已如許，慚愧仇池徙倚時。"
        ],
        "title": "歸鴈亭觀東坡詩",
        "id": "9914c70b-770c-4264-8271-eb94d6a6fc9f"
    },
    {
        "author": "韓淲",
        "paragraphs": [
            "平步飄然上玉堂，也來江祖釣滄浪。",
            "一生不得文章力，猶有虛名萬古光。"
        ],
        "title": "江祖石太白釣臺",
        "id": "1b26624e-6017-43b7-ae03-0949c07ecb93"
    },
    {
        "author": "韓淲",
        "paragraphs": [
            "春登臺處溪山好，煖靄時吹淡淡風。",
            "試以閒身供酒琖，也知人與我能同。"
        ],
        "title": "南臺",
        "id": "d9db256a-1d45-4d1b-a78e-a64ceb5833bc"
    },
    {
        "author": "韓淲",
        "paragraphs": [
            "臺高戲馬風吹帽，笑口開時插菊歸。",
            "却憶東山携妓飲，試呼紅袖著仙衣。"
        ],
        "title": "九日登南臺  其一",
        "id": "4bba9e8c-a119-46ec-b100-025bdbc1b072"
    },
    {
        "author": "韓淲",
        "paragraphs": [
            "殷勤餉酒山中客，獨酌遥知懶獨登。",
            "一片閒雲如可愛，清時誰曰味無能。"
        ],
        "title": "九日登南臺  其二",
        "id": "f6d2701c-1abd-4937-b7d1-67d9057a4674"
    },
    {
        "author": "韓淲",
        "paragraphs": [
            "貫休一去二百載，猶得靈山照玉溪。",
            "不是臺高可留客，秋來人要覓詩題。"
        ],
        "title": "禪月臺  其一",
        "id": "b5f3bd13-c487-4c9d-83f1-e3f10abe1d13"
    },
    {
        "author": "韓淲",
        "paragraphs": [
            "尋得殘僧上月臺，雨雲清薄未全開。",
            "茶甌坐久酒盃舉，桂樹落香黄菊來。"
        ],
        "title": "禪月臺  其二",
        "id": "def57d27-8d5f-4aac-b125-618b5cb0d943"
    },
    {
        "author": "韓淲",
        "paragraphs": [
            "凉風吹雨過城頭，不近重陽不是秋。",
            "斷送清樽欺老病，吹臺供得幾多愁。"
        ],
        "title": "禪月臺  其三",
        "id": "f7951a98-cbc8-4b71-b820-41231f39a382"
    },
    {
        "author": "韓淲",
        "paragraphs": [
            "蛩動一臺秋氣深，酒浮燈影喚微吟。",
            "不禁騷雅多悲興，且與枯禪話息心。"
        ],
        "title": "禪月臺  其四",
        "id": "7b77bae9-adf7-429e-ae0c-ac9e7485c3be"
    },
    {
        "author": "韓淲",
        "paragraphs": [
            "齋餘洗鉢施生臺，此路閒通一線開。",
            "笑殺淵明沽酒遠，推將誰去挽誰來。"
        ],
        "title": "禪月臺  其五",
        "id": "c9323371-e27c-4d34-9f87-81594b6104aa"
    },
    {
        "author": "韓淲",
        "paragraphs": [
            "我作高齋老石林，題詩無復舊知音。",
            "空青何在茶山遠，滿徑秋風生夕陰。"
        ],
        "title": "致虛齋有葉少藴曾公衮曾吉甫題句",
        "id": "1dbef996-93ee-4779-b799-b2c76fddd54c"
    },
    {
        "author": "韓淲",
        "paragraphs": [
            "不能角黍泛菖蒲，且攝閒心自讀書。",
            "誰信騷經未終卷，又行山外到溪廬。"
        ],
        "title": "重午溪廬  其一",
        "id": "4f04f830-544a-49f1-b03c-bc7d550eacf0"
    },
    {
        "author": "韓淲",
        "paragraphs": [
            "懷人何處章泉水，更復可憐潘永豐。",
            "仕路屈身還政拙，山林養志得詩窮。"
        ],
        "title": "重午溪廬  其二",
        "id": "ba734343-4a29-4dda-9934-ca4b69e05afc"
    },
    {
        "author": "韓淲",
        "paragraphs": [
            "吳淞煙水是臞庵，從昔行人入美談。",
            "小艇延緣葦間過，市聲依舊隔橋南。"
        ],
        "title": "臞庵",
        "id": "2145464a-d620-4f88-b5b5-882080232ced"
    },
    {
        "author": "韓淲",
        "paragraphs": [
            "水明山月更閒身，筆底風塵事事新。",
            "賓主歷然應絕倒，鎮常輸與住庵人。"
        ],
        "title": "珪瑩中借庵",
        "id": "74af581e-9338-418c-8a7a-9fa953509648"
    },
    {
        "author": "韓淲",
        "paragraphs": [
            "絕愛青山恨隔城，每登樓處動吟情。",
            "老身一出京城後，却被山迷句不成。"
        ],
        "title": "山居",
        "id": "47d45c5d-5ab6-438f-b3ed-9e7bf64554f1"
    },
    {
        "author": "韓淲",
        "paragraphs": [
            "新霜晴日見郊居，草樹如斯亦有餘。",
            "聞道又從湖外去，峰前回鴈記傳書。"
        ],
        "title": "餘杭訪趙蹈中郊居",
        "id": "fdae5260-c4ff-4a8d-bd7a-670aba4f04a8"
    },
    {
        "author": "韓淲",
        "paragraphs": [
            "菱葉荷枝貼水香，誰知五月此追涼。",
            "一簾之外孤山寺，身在他鄉若故鄉。"
        ],
        "title": "史德脩所泊湖園正對嘯臺坐久荷香四起凉甚",
        "id": "dca038aa-ed07-4005-bafb-a9c91fcbc299"
    },
    {
        "author": "韓淲",
        "paragraphs": [
            "西風蕭索雨聲愁，長夜漫漫人倚樓。",
            "莫上竹簾空悵望，綠楊煙暝水中流。"
        ],
        "title": "武林旅中小樓",
        "id": "bd2e28f7-79ca-4388-a6e1-28bb972686b6"
    },
    {
        "author": "韓淲",
        "paragraphs": [
            "水南下郭是南齋，春雨閒情喚客來。",
            "梅片柳條無藉在，晚香晴色醉深盃。"
        ],
        "title": "二十日趙園",
        "id": "6d8048b5-95be-4107-9720-7317359e75d7"
    },
    {
        "author": "韓淲",
        "paragraphs": [
            "老圃堂前看晚晴，近溪時聽鬭船聲。",
            "不知遠境干戈意，但覺憑軒筆硯情。"
        ],
        "title": "十四日下郭趙園",
        "id": "8d48ed8b-5fad-494d-95cb-44abd2e93f92"
    },
    {
        "author": "韓淲",
        "paragraphs": [
            "不分春晴雪乍銷，等閒騎馬看元宵。",
            "人言山縣無燈火，試與籠街過市橋。"
        ],
        "title": "永豐燈市",
        "id": "7e08a406-f243-4d90-a400-ad2ea3807a81"
    },
    {
        "author": "韓淲",
        "paragraphs": [
            "西晉風流付竹林，山王嵇阮本何心。",
            "便饒江左夷吾在，回首紅塵河洛深。"
        ],
        "title": "竹林七賢",
        "id": "10a99a98-edc8-4814-a970-4f2a041644f7"
    },
    {
        "author": "韓淲",
        "paragraphs": [
            "雨洗風梳萬木蒼，山容水色灧晴光。",
            "清明寒食春將晚，爲覓桐君竚野航。"
        ],
        "title": "桐君祠用壁間韵  其一",
        "id": "5c3e942f-f1d7-499b-afe4-600686807bdc"
    },
    {
        "author": "韓淲",
        "paragraphs": [
            "春陰寂寂萬花中，花外聲傳古寺鐘。",
            "幾度潮生見潮落，尚餘情思在雲峰。"
        ],
        "title": "桐君祠用壁間韵  其二",
        "id": "49edb155-6780-4c3c-832c-e9f973979a0d"
    },
    {
        "author": "韓淲",
        "paragraphs": [
            "浙水東西擁數州，錦衣玉食是王侯。",
            "如今石鏡荒荒白，廟屋欹斜草沒頭。"
        ],
        "title": "臨安縣觀錢氏廟  其一",
        "id": "ebb53ef9-db9f-4c4a-9a7c-a84b3d54a95a"
    },
    {
        "author": "韓淲",
        "paragraphs": [
            "衣錦軍前上冢時，當年意氣懾吳兒。",
            "中原休問今何主，隨分笙歌燕樂嬉。"
        ],
        "title": "臨安縣觀錢氏廟  其二",
        "id": "c4945919-dc79-4427-9def-b982c0a2270d"
    },
    {
        "author": "韓淲",
        "paragraphs": [
            "五帝三王只爲民，幾曾欲貴自家身。",
            "英雄勢去死即已，尚肯貪生事別人。"
        ],
        "title": "臨安縣觀錢氏廟  其三",
        "id": "5a35da31-228d-40fc-abab-c7f9a30ce4ca"
    },
    {
        "author": "韓淲",
        "paragraphs": [
            "王伯規模有事功，偏方乘間得爭雄。",
            "彼時應笑人成敗，覆轍爭知箇箇同。"
        ],
        "title": "臨安縣觀錢氏廟  其四",
        "id": "66283f32-f869-4474-922d-baeb3a6d6483"
    },
    {
        "author": "韓淲",
        "paragraphs": [
            "故宮渾不管興亡，雜遝青山萬木蒼。",
            "人遠何從追往事，吳歌聲斷下牛羊。"
        ],
        "title": "臨安縣觀錢氏廟  其五",
        "id": "ff9dff16-6c01-433f-894a-ebd111a98f25"
    },
    {
        "author": "韓淲",
        "paragraphs": [
            "麒麟石笋尚縱橫，配食諸臣不得名。",
            "辛苦霸圖無別策，倉皇進奉怕天兵。"
        ],
        "title": "臨安縣觀錢氏廟  其六",
        "id": "8da762ce-987f-4fbe-8c40-01ec456d936e"
    },
    {
        "author": "韓淲",
        "paragraphs": [
            "霜入溪風過大橋，寺前來往遠迢迢。",
            "幾多二百年前事，只有蕭條樹葉飄。"
        ],
        "title": "臨安縣觀錢氏廟  其七",
        "id": "232df02e-32ce-4329-85d7-d2a0ba5bdee4"
    },
    {
        "author": "韓淲",
        "paragraphs": [
            "我是承平汝潁家，南來吳越在天涯。",
            "錢王故里驚如此，不忍思鄉老眼華。"
        ],
        "title": "臨安縣觀錢氏廟  其八",
        "id": "fb4741cb-fba5-41b6-857c-8fc167422914"
    },
    {
        "author": "韓淲",
        "paragraphs": [
            "空山落葉響流泉，窈窕崎嶇一徑邊。",
            "借問桃花今在否，秦人元不愛山川。"
        ],
        "title": "桃源山道者小庵",
        "id": "ffaa420c-7d8a-4967-8f26-10e8544823b6"
    },
    {
        "author": "韓淲",
        "paragraphs": [
            "幾年欲到無爲寺，今日春風試一行。",
            "啼鳥數聲花裏老，鵝脾波上夕陽明。"
        ],
        "title": "晚過無爲寺寺前溪有鵝脾石",
        "id": "4faba1ca-87e6-43a5-a5cd-02f89a657789"
    },
    {
        "author": "韓淲",
        "paragraphs": [
            "一會靈山本宛然，因師又見別逢禪。",
            "吾庵鐘鼓原無恙，共看爐前一炷煙。"
        ],
        "title": "崇福庵  其一",
        "id": "54fe23d7-6bac-4be8-84bb-8dfd8be059f3"
    },
    {
        "author": "韓淲",
        "paragraphs": [
            "崇福庵邊安靜泉，往來漸次四十年。",
            "道人只在山深處，手種青松已拂天。"
        ],
        "title": "崇福庵  其二",
        "id": "6271e1f3-435a-4ecc-87dc-aa7c99b0a807"
    },
    {
        "author": "韓淲",
        "paragraphs": [
            "秋晴行到水晶山，山近嵐光起滅間。",
            "應有幽禪在其寺，避人甘占一生閒。"
        ],
        "title": "崇福庵  其三",
        "id": "33e2445b-880b-4541-8555-8dd707b163b5"
    },
    {
        "author": "韓淲",
        "paragraphs": [
            "翠寒雲鎖雨聲虛，眼力無多意有餘。",
            "忽過淺村橫落港，秋來惟恐負樵漁。"
        ],
        "title": "崇福庵  其四",
        "id": "ba7059c5-3ad6-4ac9-9541-5b4038e66eb5"
    },
    {
        "author": "韓淲",
        "paragraphs": [
            "夜長風雨撼空山，老意幽懷儘自閒。",
            "更是一庵人不到，紙屏藤枕竹爐間。"
        ],
        "title": "崇福庵  其五",
        "id": "6bacf055-b105-4aed-b2a7-b949881ad59a"
    },
    {
        "author": "韓淲",
        "paragraphs": [
            "雁聲初掠晚山秋，一片煙寒雨未收。",
            "水落空江楓葉墮，岸明沙磧見虛舟。"
        ],
        "title": "崇福庵  其六",
        "id": "8652887e-5094-46aa-b5de-151fc97d1c5c"
    },
    {
        "author": "韓淲",
        "paragraphs": [
            "雲落山根蔽遠江，漸迷高樹到幽窗。",
            "須臾細雨風收處，畫出蒼洲白鳥雙。"
        ],
        "title": "百法庵次載叔韵  其一",
        "id": "b75ef51e-7e32-46d7-bb2a-d6d2341d3d05"
    },
    {
        "author": "韓淲",
        "paragraphs": [
            "日遲無處著詩狂，寄傲僧窗小小房。",
            "一陣楊花風澹蕩，試回清夢到池塘。"
        ],
        "title": "百法庵次載叔韵  其二",
        "id": "25d08f9e-c3b9-42bc-8ab1-2bd585a039cf"
    },
    {
        "author": "韓淲",
        "paragraphs": [
            "春晚楊花撩亂開，推窗情味興裴徊。",
            "風生但覺堂堂去，日照還看款款來。"
        ],
        "title": "百法庵次載叔韵  其三",
        "id": "d5c46261-f210-4331-abf7-2396ef5652b2"
    },
    {
        "author": "韓淲",
        "paragraphs": [
            "脚底樓臺盡管絃，長安人物信駢闐。",
            "夜深祇有疎更在，滿地月明光皎然。"
        ],
        "title": "百法庵次載叔韵  其四",
        "id": "2f1a1b41-8a25-4a56-a76a-2a305c05e863"
    },
    {
        "author": "韓淲",
        "paragraphs": [
            "城都花賣已逢梅，不覺光陰日夜來。",
            "淺白深紅知幾許，薰風又見渚蓮開。"
        ],
        "title": "百法庵次載叔韵  其五",
        "id": "57aa0aca-1f32-474f-a0d5-8ae2ba688db8"
    },
    {
        "author": "韓淲",
        "paragraphs": [
            "從昔韶華不負人，軟紅塵裏帝城春。",
            "平高一望多楊柳，殢雨霑風處處新。"
        ],
        "title": "百法庵次載叔韵  其六",
        "id": "4376c3c6-e0c6-4180-bf7f-f1dad5b66f46"
    },
    {
        "author": "韓淲",
        "paragraphs": [
            "潮上錢塘海舶行，片帆欹側度空明。",
            "顛風駭浪時常事，三老長年未必驚。"
        ],
        "title": "百法庵次載叔韵  其七",
        "id": "2fe089f8-fc55-4c63-a7b3-9bbb2c390f55"
    },
    {
        "author": "韓淲",
        "paragraphs": [
            "翠潑春窗山數重，回坡複嶺更高叢。",
            "一聲啼鳥破幽夢，撫檻露華清曉中。"
        ],
        "title": "百法庵次載叔韵  其八",
        "id": "dc1cfa39-f428-44c1-9229-d4f4f2915a4a"
    },
    {
        "author": "韓淲",
        "paragraphs": [
            "地占高明因指顧，萬人如蟻正卑喧。",
            "江聲忽起晚風急，一片斜陽過眼前。"
        ],
        "title": "百法庵次載叔韵  其九",
        "id": "f7eb3c32-d24a-4c44-a48d-5f7d090ce115"
    },
    {
        "author": "韓淲",
        "paragraphs": [
            "日中爲市晝昏昏，萬代交馳不但今。",
            "江浙之南數吳會，九天宮殿五雲深。"
        ],
        "title": "百法庵次載叔韵  其一○",
        "id": "91b745fd-333c-4a5c-9b3f-30246036de9a"
    },
    {
        "author": "韓淲",
        "paragraphs": [
            "夜凉河漢粲熒熒，燈火天街更不停。",
            "十里珠簾真昨夢，杜郎霜鬢已如星。"
        ],
        "title": "百法庵次載叔韵  其一一",
        "id": "6e6908e4-4122-4452-9688-53b1ec2fc976"
    },
    {
        "author": "韓淲",
        "paragraphs": [
            "來訪西庵三畏堂，山林草樹只青蒼。",
            "劍池不洗行人恨，石上春風白日長。"
        ],
        "title": "登虎丘西庵",
        "id": "eb88ae35-c801-4d7e-ade8-aef8a2e129a7"
    },
    {
        "author": "韓淲",
        "paragraphs": [
            "春風山路散晴光，柳欲青青梅正香。",
            "試上籃輿載壺酒，也教人道去尋芳。"
        ],
        "title": "遊超果寺",
        "id": "dbea1342-d303-48cc-b55a-e03b858e5c17"
    },
    {
        "author": "韓淲",
        "paragraphs": [
            "振衣岝崿山頭寺，煙抹平林眼欲迷。",
            "我老不知身到此，依依渾似武陵谿。"
        ],
        "title": "岝崿山寺",
        "id": "c04912eb-63e7-425b-ba18-754f27b213e9"
    },
    {
        "author": "韓淲",
        "paragraphs": [
            "柳陰花氣弄晴絲，村北村南總見之。",
            "人意不驚春動蕩，小來山寺一篇詩。"
        ],
        "title": "古城寺",
        "id": "43ad653b-d790-4da4-bf31-272d373e1200"
    },
    {
        "author": "韓淲",
        "paragraphs": [
            "山田渴雨民艱食，國重農功遣吏來。",
            "要使輕徭仍薄斂，坐令寒谷得春回。"
        ],
        "title": "應仙寺",
        "id": "c73a3361-6ce5-47b8-b7c3-f4e419f5bc2a"
    },
    {
        "author": "韓淲",
        "paragraphs": [
            "寒夜蕭蕭一枕清，小窗夢破竹風聲。",
            "不知身在紅塵裏，何處知今有宦情。"
        ],
        "title": "覺安寺",
        "id": "142a0528-9d62-47ed-9338-b06a232e1417"
    },
    {
        "author": "韓淲",
        "paragraphs": [
            "經行修竹小窗軒，閉戶看書記昔年。",
            "薄宦縈人塵瞇目，空餘棲遁此心堅。"
        ],
        "title": "過德清石壁故居二首  其一",
        "id": "dbe461db-1692-4be5-a85a-e0118c73cdd9"
    },
    {
        "author": "韓淲",
        "paragraphs": [
            "世事身心水一杯，是非膠擾付蚊雷。",
            "吾生只合閒蕭散，多少年光節物摧。"
        ],
        "title": "過德清石壁故居二首  其二",
        "id": "5706780b-5de6-4289-b58a-4b9c51139ff1"
    },
    {
        "author": "韓淲",
        "paragraphs": [
            "西湖隨寓數椽下，又與閒人作小詩。",
            "便做心情嫌廣厦，我生如此儘相宜。"
        ],
        "tags": [
            "西湖"
        ],
        "title": "元要以半屋名來索句",
        "id": "5d4207a0-67f1-4399-9823-bfb32c4f8f2c"
    },
    {
        "author": "韓淲",
        "paragraphs": [
            "擾擾紛紛滿眼塵，可憐光景逐時新。",
            "數聲啼鳥亂雲暮，竹外一枝梅小春。"
        ],
        "title": "青山寺",
        "id": "52ee7487-fcb5-4ff6-bbcc-c44697f935a7"
    },
    {
        "author": "韓淲",
        "paragraphs": [
            "乍暖陰陰欲雨天，滿陂春水浸山田。",
            "蛙聲一夜無人管，斷送閒愁到枕邊。"
        ],
        "title": "常安寺",
        "id": "330d4cee-6d30-4437-be06-c8df7dc764b4"
    },
    {
        "author": "韓淲",
        "paragraphs": [
            "歲熟行田禾稻香，斷陂截港轉平崗。",
            "荒鷄遠近聲鳴午，疎雨微雲山短長。"
        ],
        "title": "廣平寺午炊",
        "id": "716caf63-4b6c-4e05-a226-669d9502b9c3"
    },
    {
        "author": "韓淲",
        "paragraphs": [
            "青田白水插秧時，行盡山坡路轉低。",
            "初日漏雲時漲潤，踏歌聲裏子規啼。"
        ],
        "title": "午炊祖教寺",
        "id": "eee8529a-df6d-472e-97f6-653d05ee9227"
    },
    {
        "author": "韓淲",
        "paragraphs": [
            "莫聽秋階促織兒，吟風嘲雨也如嬉。",
            "尋思老睡何曾熟，祇合凄凉爲作詩。"
        ],
        "title": "過草衣寺  其一",
        "id": "dfcf47c3-1307-47f0-bf2f-ae03f0353a05"
    },
    {
        "author": "韓淲",
        "paragraphs": [
            "覆雨翻雲轉手間，陰晴都付與秋山。",
            "老年心緒偏宜醉，長日工夫只爲閒。"
        ],
        "title": "過草衣寺  其二",
        "id": "b3881315-6e18-4e7d-b3cb-e8d158da2bff"
    },
    {
        "author": "韓淲",
        "paragraphs": [
            "陟逕沿岡上玉田，穿墟涉港遇金仙。",
            "黄雲割盡桑重綠，風撼輿籃但兀然。"
        ],
        "title": "過金仙寺",
        "id": "d3edec6e-453c-40a7-b5f4-ad6acc6b5388"
    },
    {
        "author": "韓淲",
        "paragraphs": [
            "青筍初成宿雨晴，並簷啼鳥兩三聲。",
            "鵝湖峰下僧窗晚，一枕誰知夢亦清。"
        ],
        "title": "鵝湖僧房",
        "id": "125a8b05-ede3-4138-a00b-4da57b3cbf05"
    },
    {
        "author": "韓淲",
        "paragraphs": [
            "炷香小閣聽山雨，木葉風摇萬壑聲。",
            "更與野僧供茗事，是知身外有閒僧。"
        ],
        "title": "僧房  其一",
        "id": "94893309-912e-4240-befd-3c703d6eb32d"
    },
    {
        "author": "韓淲",
        "paragraphs": [
            "僧牀午睡夢初成，展轉輕安分外清。",
            "搔首起來神觀定，一窗山影正虛明。"
        ],
        "title": "僧房  其二",
        "id": "151c96bb-1e9d-4f33-946b-969f4874e713"
    },
    {
        "author": "韓淲",
        "paragraphs": [
            "蘇趙從前說辯才，後人塵土不須猜。",
            "風篁嶺下青春晚，寂寂應知我獨來。"
        ],
        "title": "辯才塔院次致道韵",
        "id": "d0ed07a7-9edf-4115-a95e-4d638261b6e9"
    },
    {
        "author": "韓淲",
        "paragraphs": [
            "閒來信脚到乾封，千古清名一夢中。",
            "却憶桐江客星閣，可憐田壠對秋風。"
        ],
        "title": "子陵墓",
        "id": "4852c4c8-1981-44b8-a2a3-e89aaa7dcea1"
    },
    {
        "author": "韓淲",
        "paragraphs": [
            "石壁雲泉四十秋，兒時來往見風流。",
            "可堪松柏衣冠地，世事深沉懶轉頭。"
        ],
        "title": "觀李參政墓",
        "id": "608b5363-0430-42b5-8989-31ba9175fd2f"
    },
    {
        "author": "韓淲",
        "paragraphs": [
            "髣髴兒時拜德容，中州江左事難同。",
            "高泉宰木陰陰綠，白髮人來酹曉風。"
        ],
        "title": "謁尹諫議墓",
        "id": "627e55f5-b718-47e6-9851-5173addfe241"
    },
    {
        "author": "韓淲",
        "paragraphs": [
            "不見先生已六年，湖團只是舊山川。",
            "我携茗酒奠荒草，寒雨吹風淚濕煙。"
        ],
        "title": "拜王處士墓",
        "id": "112688b6-1054-4e1c-aae6-c7f9cc267824"
    },
    {
        "author": "韓淲",
        "paragraphs": [
            "生晚常嗟南北分，故家文獻少知聞。",
            "襄陽耆舊無龐老，獨對高墳看白雲。"
        ],
        "title": "拜呂舍人墓",
        "id": "972a39c9-9f6f-48ce-868a-395a4f78bf7c"
    },
    {
        "author": "韓淲",
        "paragraphs": [
            "西風原上脊令寒，零落交遊我獨難。",
            "不信人間有生死，菊花還作去年看。"
        ],
        "title": "過南豅有懷成季之亡  其一",
        "id": "4adb7e99-89ba-476c-a2b1-2a6ee79df1ad"
    },
    {
        "author": "韓淲",
        "paragraphs": [
            "紛紛人物古猶今，夭壽衰榮共此生。",
            "秋冷南豅半溝水，翛然唯見二難兄。"
        ],
        "title": "過南豅有懷成季之亡  其二",
        "id": "5733b209-e026-44a3-864b-b75c02648a15"
    },
    {
        "author": "韓淲",
        "paragraphs": [
            "紅葉初翻秋已深，暮雲凝亂薄寒侵。",
            "排空忽斷飛鴻影，誰識江湖萬里心。"
        ],
        "title": "過南豅有懷成季之亡  其三",
        "id": "fff50542-c0bb-466d-a4ed-db02078f7b44"
    },
    {
        "author": "韓淲",
        "paragraphs": [
            "信城多士固多才，鄉老凋零安在哉。",
            "自哭湖團王處士，每逢人逝有餘哀。"
        ],
        "title": "徐子顔挽章  其一",
        "id": "e60cbfc8-aac8-41df-a05d-5e079709ccdd"
    },
    {
        "author": "韓淲",
        "paragraphs": [
            "被褐紗巾醉後歌，尋常還往記婆娑。",
            "遯翁九日同登處，殘照吹紅玉水波。"
        ],
        "title": "徐子顔挽章  其二",
        "id": "f516374a-c68d-4bd7-bb17-ab5cd25c4e89"
    },
    {
        "author": "韓淲",
        "paragraphs": [
            "堅坐山頭十數年，後來卜築轉蕭然。",
            "古梅風折籬傾倒，朱橘空垂屋角邊。"
        ],
        "title": "徐子顔挽章  其三",
        "id": "a0d2898b-6a3e-428f-a43f-cda596b3dded"
    },
    {
        "author": "韓淲",
        "paragraphs": [
            "門外曾聽刺史車，也令鄉國重貧儒。",
            "傷心又賻君之葬，此事應須近日無。"
        ],
        "title": "徐子顔挽章  其四",
        "id": "5a99c796-a449-43aa-bad6-66d4d95a8fa1"
    },
    {
        "author": "韓淲",
        "paragraphs": [
            "人營家室因妻子，二者何能一一賢。",
            "到底伶俜反無累，反乎真宅總如然。"
        ],
        "title": "徐子顔挽章  其五",
        "id": "ada6e672-944c-460f-ba16-8888fa931a3c"
    },
    {
        "author": "韓淲",
        "paragraphs": [
            "霜風漠漠葉闌斑，積水陂池映淺山。",
            "氣盡斂形陰野土，一生心事白雲閒。"
        ],
        "title": "徐子顔挽章  其六",
        "id": "55c51672-bd7a-4b99-a1b0-ae3a633543f3"
    },
    {
        "author": "韓淲",
        "paragraphs": [
            "覆雨翻雲以利名，漢庭無日不公卿。",
            "試言行志今誰是，却羨長貧過此生。"
        ],
        "title": "徐子顔挽章  其七",
        "id": "1672e210-5e65-4700-ad8f-de89108eb259"
    },
    {
        "author": "韓淲",
        "paragraphs": [
            "宗人相送入山阿，誰挽誰扶誰作歌。",
            "既老無家且無子，不知君者謂如何。"
        ],
        "title": "徐子顔挽章  其八",
        "id": "459b3880-3ef3-452b-8015-e405010ede95"
    },
    {
        "author": "韓淲",
        "paragraphs": [
            "常與交朋奉杖藜，放懷携手動移時。",
            "蒼茫溪北溪南路，忍對交朋只自知。"
        ],
        "title": "徐子顔挽章  其九",
        "id": "3ebfc128-e1f5-4852-b08b-315cc486d22a"
    },
    {
        "author": "韓淲",
        "paragraphs": [
            "談天談佛共談仙，靜裏光陰不計年。",
            "幾度過家扶醉去，豈知今日見沉泉。"
        ],
        "title": "徐子顔挽章  其一○",
        "id": "942983d4-bab0-4658-a241-74e08edd8f24"
    },
    {
        "author": "韓淲",
        "paragraphs": [
            "往來是日月，變動是寒暑。",
            "伏臘雖不周，爾且對妻子。",
            "遥知風塵表，萬象互吞吐。",
            "所以鹿門人，江左不得取。"
        ],
        "title": "懷古",
        "id": "b49c2b66-4dc2-4ee5-b679-7bc88b5721cd"
    },
    {
        "author": "韓淲",
        "paragraphs": [
            "片月生林白，沿流澗亦明。",
            "幽人方獨夜，山寺有微行。",
            "野處偏宜夏，貧家不厭晴。",
            "薰風吹老鬢，腐草見飛螢。"
        ],
        "title": "五月十日",
        "id": "82dae1cd-1431-4c74-8e9b-9bd1ccb0c347"
    },
    {
        "author": "韓淲",
        "paragraphs": [
            "地僻稀人迹，重林日自虛。",
            "鳥飛晨氣外，蟬噪晚涼初。",
            "餘潤從侵屨，浮埃倦整書。",
            "樵漁時上下，閉戶又何居。"
        ],
        "title": "七月三首  其一",
        "id": "a9f47bc9-23f4-4c4f-a41f-29e825a68024"
    },
    {
        "author": "韓淲",
        "paragraphs": [
            "木末芙蓉起，亭亭綠且青。",
            "牆猶承片瓦，窗不礙疎櫺。",
            "次第花擎蓋，縱橫葉展屏。",
            "石丁誰主者，仙豈待沉冥。"
        ],
        "title": "七月三首  其二",
        "id": "5ee30841-e111-4e1b-af99-fc45c1aee0b4"
    },
    {
        "author": "韓淲",
        "paragraphs": [
            "擁砌叢生菊，何關老意多。",
            "澆花驚易燥，耘草喜成科。",
            "枕腊尤宜睡，餐香豈待哦。",
            "淵明藏不盡，滿把尚婆婆。"
        ],
        "title": "七月三首  其三",
        "id": "c333b49f-046d-47e5-8930-ebeae14e7b53"
    },
    {
        "author": "韓淲",
        "paragraphs": [
            "一年明月在中秋，數日陰雲不奈愁。",
            "忽喜新晴轉書室，極知清夜照歌樓。",
            "醉當弄影如坡老，詩就撞鐘憶貫休。",
            "千里故人應若此，吾生常好更何求。"
        ],
        "title": "中秋呈潘德久",
        "id": "2c57e396-d837-414e-9bcb-7fa152935100"
    },
    {
        "author": "韓淲",
        "paragraphs": [
            "野花狼藉雨初晴，人在山南山北行。",
            "東風淺淺尚寒色，雲映遠天斜照明。"
        ],
        "title": "鵝湖道中  其一",
        "id": "fd4ccd30-e37f-4045-84e9-a5a8dd7eac98"
    },
    {
        "author": "韓淲",
        "paragraphs": [
            "高田下田流水聲，前村後村鵓鳩鳴。",
            "山礬已開桃已謝，霏霏小雨未成晴。"
        ],
        "title": "鵝湖道中  其二",
        "id": "f9d026f4-50d1-414a-a488-8ea6f7639834"
    },
    {
        "author": "韓淲",
        "paragraphs": [
            "雨斜風驟樹連雲，荒遠人家酒不村。",
            "小醉未成愁又入，更無情緒到清樽。"
        ],
        "title": "鵝湖道中  其三",
        "id": "34f3f765-a901-48ad-b1fc-dc7f05b01fed"
    },
    {
        "author": "韓淲",
        "paragraphs": [
            "青松影裏小桃花，山崦橫岡人幾家。",
            "牧童樵子自來往，水擁斷溝留殘沙。"
        ],
        "title": "鵝湖道中  其四",
        "id": "b404894b-bff4-49ca-8279-9340abe05707"
    },
    {
        "author": "韓淲",
        "paragraphs": [
            "青春行樂耳，誰無一林園。",
            "餘陰斂宿雨，桃李亦復暄。",
            "坐閒語句到，酒半情意宣。",
            "從容出處易，緬邈聚散難。",
            "記此野城北，望望橫靈山。"
        ],
        "title": "周國正約過茶山带湖",
        "id": "30def53a-d19b-4166-a984-062913062b05"
    },
    {
        "author": "韓淲",
        "paragraphs": [
            "春山有梅，萼綠香潔。",
            "愛雪宜霜，憑風藉月。",
            "花已開明，枝復橫絕。",
            "翠袖天寒，供吟試折。"
        ],
        "title": "次公招看綠萼梅和韵",
        "id": "307da48d-eef2-4e81-9eda-db82365ca881"
    },
    {
        "author": "韓淲",
        "paragraphs": [
            "秋水澄溪淥，秋山遠岸青。",
            "村酤因覓句，雅放却嫌醒。"
        ],
        "title": "二十五日舒村",
        "id": "23f06c35-ccc0-4630-9265-63c1322a7f1d"
    },
    {
        "author": "韓淲",
        "paragraphs": [
            "已是依山住，更爲深村行。",
            "莽莽少人迹，幽幽聞鳥聲。",
            "忽逢三四家，草樹亦敷榮。",
            "不覺六七里，煙靄還縱橫。"
        ],
        "title": "深村",
        "id": "a4bd2487-fb6d-48ff-bd7f-e61c83cf2a4a"
    },
    {
        "author": "韓淲",
        "paragraphs": [
            "疆埸未云靜，家國疑摇摇。",
            "深乎帷帳籌，公卿日以朝。",
            "虜勢固不壯，虜騎固爲驍。",
            "强弱士氣少，戰守民力凋。",
            "荒山澗壑冷，歲暮風蕭蕭。",
            "百草皆爛死，撲面黄葉飄。",
            "梟鶹互鳴嘯，狐豺紛躑跳。",
            "禿鬢祗枯藜，竚立天益寥。",
            "恭惟我壽皇，恢復悉有條。",
            "咄哉開禧臣，妄動尤虛囂。",
            "女貞亦分裂，幽燕亂無聊。",
            "賢愚世運厄，隆替華夏焦。",
            "羌戎漢威靈，河隍唐僖昭。",
            "民老曾何知，但願歸富饒。",
            "中外持論平，致君舜與堯。"
        ],
        "title": "初八日傳聞光州虜退又云東海之捷",
        "id": "ca22bb5f-376d-4a1e-b21f-01136eeb9325"
    },
    {
        "author": "韓淲",
        "paragraphs": [
            "老覺賓朋日日稀，故家言語轉依違。",
            "百年以往自興廢，千古其間誰是非。",
            "江左風流徒可想，山東豪傑竟何歸。",
            "勾吳於越連閩嶠，瘴雨蠻烟百鳥飛。"
        ],
        "title": "故友不可見新相知者有數",
        "id": "01401916-5ba8-4045-9f35-f4f26d8da1a1"
    },
    {
        "author": "韓淲",
        "paragraphs": [
            "自無太史慈，孰對孫伯符。",
            "羣舒有餘地，周郎或知予。",
            "既推道南宅，以濕謾相濡。",
            "本擬馳中原，掃滅鄴中都。",
            "天乎許貢客，一箭失壯軀。",
            "黽勉付後事，張昭乃其奴。",
            "赤壁之火攻，僅可保全吳。",
            "公瑾復不長，伯業益荒蕪。",
            "至今春草生，高墳在姑蘇。",
            "傳言尚相點，經行倍踟躕。",
            "異代歲月速，誰爲我非夫。",
            "酹酒起英爽，白楊鳴赤烏。",
            "荆州或已分，曹劉竟稱孤。",
            "堂堂破虜冢，歸命誠足俘。"
        ],
        "title": "題孫伯符墓",
        "id": "207fcaf2-49e0-4bbf-9751-f6e882273719"
    },
    {
        "author": "韓淲",
        "paragraphs": [
            "玄機未易窺。"
        ],
        "title": "句",
        "id": "c478dcce-9ed0-4c80-9720-4bed5f2cb085"
    },
    {
        "author": "韓淲",
        "paragraphs": [
            "詩題：王禹偁贈呂通秘楚州監倉首句：聞君公事苦喧卑。"
        ],
        "title": "存目",
        "id": "d8e54833-9f81-4ffd-9ee9-e4616e2c18fe"
    },
    {
        "author": "王汶",
        "paragraphs": [
            "排雲上殊庭，備物儼神道。",
            "含酸步逶迤，積疹思遐漂。",
            "乘風來帝旁，駕說落窮島。",
            "百聖集會期，萬化資斧藻。",
            "瞻前鳳漂漂，顧後龍矯矯。",
            "寶璐列中華，韶音被夷獠。",
            "肅肅闕里牆，萋萋墓林草。",
            "誰尸兩楹夢，而復悲一老。",
            "曩余稚養蒙，今日幸茹蓼。",
            "超然欲徑陳，窅爾竟虛抱。",
            "育德德何成，果行行何造。",
            "沔彼江海流，不納此行潦。",
            "青松露珠團，怪石紫煙遶。",
            "千年萬年垂，封樹等穹昊。"
        ],
        "title": "水心先生墓下作",
        "id": "b7c9218a-b74e-4704-b297-6c28a8d3e66f"
    },
    {
        "author": "王汶",
        "paragraphs": [
            "達人貴適己，脫屣離王庭。",
            "袖此轉物手，悅我違俗醒。",
            "睆彼岐山鳥，揚光來青冥。",
            "豈其覽德輝，而肯啄腐腥。",
            "翻雲吐嘉音，濯露潔脩翎。",
            "紛紛世網密，何由覿爾形。"
        ],
        "title": "寄韓澗泉三首  其一",
        "id": "46d5b09c-3120-43f2-8d68-8630a4df9012"
    },
    {
        "author": "王汶",
        "paragraphs": [
            "在困多促促，長懷特栖者。",
            "崔嵬玉山岑，今誰秣余馬。",
            "朝隨澗雲浮，暮逐澗泉瀉。",
            "光儀儼神交，晤言寄心寫。",
            "食魚不知肥，采菊不盈把。",
            "願垂白日影，照我蔀屋下。"
        ],
        "title": "寄韓澗泉三首  其二",
        "id": "50e53a66-16c3-42a7-8b20-696af57d67f8"
    },
    {
        "author": "王汶",
        "paragraphs": [
            "浮榮安可搴，高蹈何恨早。",
            "處則爲遠志，出則爲小草。",
            "脩名隨風翔，嘉遯若龍矯。",
            "棲遲二十年，匣此不世寶。",
            "灝露團紅蘭，涼吹發清昊。",
            "因知吐芳訊，慰我夙昔抱。"
        ],
        "title": "寄韓澗泉三首  其三",
        "id": "0ee6ec9a-e49e-4018-9d78-6d8ccf02a87d"
    },
    {
        "author": "王汶",
        "paragraphs": [
            "細雨杏花斑，飛飛燕子還。",
            "人隨煙棹去，門對釣磯閒。",
            "曉月偏驚夢，春雲不離山。",
            "定知多好句，音問盍相關。"
        ],
        "title": "送應顯夫之上饒",
        "id": "8385d4b7-67c7-48e4-bfe4-a2be270c8946"
    },
    {
        "author": "王汶",
        "paragraphs": [
            "子規啼不歇，君向越山聽。",
            "既已疎吟伴，誰當共酒瓶。",
            "松花全是粉，柳絮半爲萍。",
            "自笑無生計，閒箋相鶴經。"
        ],
        "title": "寄葛元成",
        "id": "6016685c-4186-496d-a7c3-b7ee2fba2879"
    },
    {
        "author": "王汶",
        "paragraphs": [
            "相看計盡非，息影更何疑。",
            "幾日雁初過，一冬寒較遲。",
            "竹宜和雪看，梅好带花移。",
            "只此清貧趣，知心者是誰。"
        ],
        "title": "有懷蔡貫之子與",
        "id": "596b7e83-e2cb-4e07-b77a-9a676f204849"
    },
    {
        "author": "余儔",
        "paragraphs": [
            "謁入久不出，兀坐如枯荄。",
            "蒼頭前致詞，問我何因來。",
            "士節久凋喪，人情易嫌猜。",
            "本無性命憂，不去安待哉。"
        ],
        "title": "題韓仲止壁二首  其一",
        "id": "885952f2-0f71-40a9-be65-279965a17579"
    },
    {
        "author": "余儔",
        "paragraphs": [
            "名聞由昔者，禮進合欣然。",
            "古有不屑教，意令加後鞭。",
            "尚書八座貴，吏部一燈傳。",
            "驚代文章伯，曾容賈浪仙。"
        ],
        "title": "題韓仲止壁二首  其二",
        "id": "b24b2afe-dbf4-4e2a-b93e-89df075a515a"
    },
    {
        "author": "王大受",
        "paragraphs": [
            "歷聘空寒六六天，更來洗耳聽春泉。",
            "迅湍激石浮清磬，懸溜行沙寫素弦。",
            "洞口林亭三四曲，洞中日月幾千年。",
            "何人獨得開收律，譜入宮商與世傳。"
        ],
        "title": "遊水樂洞",
        "id": "9660154f-4c1a-47cc-ac93-64fa76c3e01d"
    },
    {
        "author": "王大受",
        "paragraphs": [
            "鷲峰遊屐少，我獨住多時。",
            "僧護翻經石，猿攀礙月枝。",
            "地寒春到晚，山遠夢歸遲。",
            "尚被浮名誤，吾心信自癡。"
        ],
        "title": "遊鹿苑寺",
        "id": "8d1b1039-6850-4363-9d6d-488f84cb23e2"
    },
    {
        "author": "王大受",
        "paragraphs": [
            "山居猿狖最多情，嘯月吟風伴醉醒。",
            "昨夜數聲霜雪外，元來不比在家聽。"
        ],
        "title": "客枕",
        "id": "040d1eb7-f323-4435-8e76-68a4c7ac6e94"
    },
    {
        "author": "王大受",
        "paragraphs": [
            "夜夜還家夢，行行撲面風。",
            "征塵添老色，酒病重詩窮。",
            "世路方行險，吾生且轉蓬。",
            "天涯重回首，愁滿夕陽中。"
        ],
        "title": "玉山道中",
        "id": "4d430256-9aec-49ad-8ec8-4b8a6f54b433"
    },
    {
        "author": "王大受",
        "paragraphs": [
            "歲月如流書似山，豈堪檢點鬢毛斑。",
            "貧憂消耗記持少，場屋羈縻展拓難。",
            "事物無窮徒著眼，身心未了只長歎。",
            "直須種種從頭掃，掃到和書也不看。"
        ],
        "title": "曝書",
        "id": "f18c1293-9b2e-4356-9b03-c67d776b3a7f"
    },
    {
        "author": "王大受",
        "paragraphs": [
            "君不見牛奇章與李衛公，二人平生不相容。",
            "門前冠蓋互咿軋，惟有愛石心則同。"
        ],
        "title": "句  其一",
        "id": "99af5aa5-be2b-478c-bdf1-df7db3549cf0"
    },
    {
        "author": "王大受",
        "paragraphs": [
            "波軟夕陽紅。"
        ],
        "title": "句  其二",
        "id": "60bf61ab-0478-4c0a-bdb3-895b6fa0d55c"
    },
    {
        "author": "王大受",
        "paragraphs": [
            "岸拖秋草綠。"
        ],
        "title": "句  其三",
        "id": "972d15e7-66e7-4404-9f38-1aba50da02fa"
    },
    {
        "author": "王大受",
        "paragraphs": [
            "有分長爲客。"
        ],
        "title": "句  其四",
        "id": "c44f2807-30ad-4327-af7c-0488480fd890"
    },
    {
        "author": "王大受",
        "paragraphs": [
            "江平不見灘。"
        ],
        "title": "句  其五",
        "id": "fa9f8e55-79e1-492d-8c2d-da2e788f5c08"
    },
    {
        "author": "王大受",
        "paragraphs": [
            "遠笛招幽響。"
        ],
        "title": "句  其六",
        "id": "77742f42-1337-4a33-b580-9243efa73369"
    },
    {
        "author": "王大受",
        "paragraphs": [
            "山行千巖翠作堆。"
        ],
        "title": "句  其七",
        "id": "9f32e90d-0441-470e-9cc8-8b8266bef29d"
    },
    {
        "author": "王大受",
        "paragraphs": [
            "白雲深處小橋橫。"
        ],
        "title": "句  其八",
        "id": "57641d40-1df1-4316-ad44-71447acad1d8"
    },
    {
        "author": "劉礪",
        "paragraphs": [
            "念昔摳衣日，寧知輩行殊。",
            "師才驚宇宙，鄙學困蟲魚。",
            "紀曆深皇極，談兵淺律書。",
            "傷心濂水別，有惑更誰袪。"
        ],
        "title": "挽蔡西山先生",
        "id": "8353b302-5c01-4887-9c37-fae21391beda"
    },
    {
        "author": "臧辛伯",
        "paragraphs": [
            "四山凝碧一江橫，讀盡唐碑萬感生。",
            "却想老僊明月夜，度香橋下聽溪聲。"
        ],
        "title": "浯溪",
        "id": "46350a9e-e5d2-468c-bcb3-6ac73a5eac13"
    },
    {
        "author": "臧辛伯",
        "paragraphs": [
            "元柳搜奇□□□，□□□□□詩傳。",
            "眼看巖□□□□，□□□明却有天。",
            "溜□□□□□□，□藤穿壁鏁晴□。",
            "□□□□□□古，望斷飛鴻夕照邊。"
        ],
        "title": "澹巖",
        "id": "85e8536e-0f05-4c1d-a798-73c9bf72571e"
    },
    {
        "author": "鄧仲倚",
        "paragraphs": [
            "飲醉歸時戶欲扃，煙喧棲鳥噪荒荆。",
            "飄颻萬里鵬程遠，縹緲三山鶴駕輕。",
            "秋樹涼生空過鷁，暮雲光動海翻鯨。",
            "酒徒他日如相問，爲拂塵埃看姓名。"
        ],
        "title": "御風亭",
        "id": "e6632a7e-e656-4ad5-bf88-d07434777c66"
    },
    {
        "author": "施德",
        "paragraphs": [
            "聲聲啼鳴叫鉤輈，山自巑岏水自流。",
            "西望長沙三百里，行人道是古袁州。"
        ],
        "title": "抵袁陽  其一",
        "id": "cc226ddf-1b5c-44b4-840b-048eb1ba65a5"
    },
    {
        "author": "施德",
        "paragraphs": [
            "曲磵縈紆樹密蒙，放船正值楝花風。",
            "王程不及村南好，水碓無人晝自舂。"
        ],
        "title": "抵袁陽  其二",
        "id": "f65e6365-b8ce-412d-a07f-7eeedceb0e1c"
    },
    {
        "author": "陳詩",
        "paragraphs": [
            "如何五載後，不問九疑歸。"
        ],
        "title": "句  其一",
        "id": "ee04c799-fdbf-4b0d-be04-1b5aa34b0935"
    },
    {
        "author": "陳詩",
        "paragraphs": [
            "瑩光連燭動，月影带河流。"
        ],
        "title": "句  其二",
        "id": "9dc9e573-7d24-4452-9192-2b02a85cb7e2"
    },
    {
        "author": "桂聞詩",
        "paragraphs": [
            "客袖衝寒至，飄飄不受羈。",
            "笑呵雙兔筦，亟寫錦囊詩。",
            "雖我斑毛薄，多君青眼垂。",
            "別懷無處著，隨夢到春池。"
        ],
        "title": "和傅子雲見贈",
        "id": "f8c41bb3-b90f-4f95-ab0b-0c49768062ea"
    },
    {
        "author": "趙良生",
        "paragraphs": [
            "七樹懷鄭薰，千尺羨晉嶠。",
            "弘景招不來，俯仰但長嘯。"
        ],
        "title": "松風亭",
        "id": "49f25331-9476-40ce-927a-50a15698b655"
    },
    {
        "author": "史守之",
        "paragraphs": [
            "挂錫雲飛處，心閑境亦閑。",
            "萬緣空俗想，一鉢飽松關。",
            "身幻從茲化，風高未許攀。",
            "繁華滿眼底，付與水潺潺。"
        ],
        "title": "贈大慈寺嘯翁開士",
        "id": "03b0321d-29d0-4be6-8471-548d43e35e5c"
    },
    {
        "author": "輔廣",
        "paragraphs": [
            "名區與利壠，羊腸競攀躋。",
            "誰能爲芳草，四曠成幽棲。",
            "春風一憑欄，秀色無高低。",
            "山遥不作障，水近何妨隄。",
            "只恐金氣寒，黄枯變碧萋。",
            "坐令羣目驚，有似七聖迷。",
            "人心無天遊，六鑿相攘擠。",
            "但於平處觀，衆有何端倪。",
            "日月互賓送，景物隨乖暌。",
            "彼昏如執著，惟君試金篦。"
        ],
        "title": "題資福院平綠軒",
        "id": "d223a2b8-e2c0-488a-a3a9-eb806c44cf83"
    },
    {
        "author": "常某",
        "paragraphs": [
            "庭院深深春日遲，百花落盡蜂蝶稀。",
            "柳絮隨風不拘管，飛入洞房人不知。",
            "畫堂繡幕垂朱戶，玉爐消盡沉香炷。",
            "半褰斗帳曲屏山，盡日梁間雙燕語。",
            "美人睡起歛翠眉，强臨鸞鑒不勝衣。",
            "門外鞦韆一笑發，馬上行人斷腸歸。"
        ],
        "title": "春日詞",
        "id": "be080d14-ebb7-4d06-8942-4bd7221cd659"
    },
    {
        "author": "杜知仁",
        "paragraphs": [
            "寒梅我故人，歲必以文會。",
            "涴墨尚可覆，未知凡幾醉。",
            "晚乃得此詩，山靈以爲最。",
            "置身風月上，出語色香外。",
            "駕言孤絕處，壞枝委顛沛。",
            "懸崖折披竹，斷澗强病檜。",
            "窮交僅如此，過是藐無輩。",
            "碧眼苦好奇，於焉有深嗜。",
            "迎長得一花，以爲時可矣。",
            "遂若天下春，筆頭頓生氣。",
            "我屬閉關日，一枝偕寤寐。",
            "敢賀微陽來，尚虞堅冰至。",
            "結束果何在，飄零初不計。",
            "政恐負歲寒，或爲識者喟。"
        ],
        "title": "和範孫閑行溪西得梅數花韻  其一",
        "id": "f99d0222-04b6-4f81-82e3-4f7d1f3de4aa"
    },
    {
        "author": "杜知仁",
        "paragraphs": [
            "孤根要先覺，一花已後會。",
            "而况萬香中，晚乃誇狂醉。",
            "東皇兆群物，無物居其最。",
            "對梅欲著語，當在梅之外。",
            "君看龍蛇蟄，中有江河沛。",
            "其元陽復雷，其真歲寒檜。",
            "於梅觀此妙，眼力憐湛輩。",
            "無能根本求，僅爲色香嗜。",
            "一元無識者，孤真可知矣。",
            "君獨邃玄機，命筆開風氣。",
            "奇哉天根詞，與世呼夢寐。",
            "猶疑轉語下，未爲梅之至。",
            "願聞第一義，更作向上計。",
            "會有先天翁，當發無極喟。"
        ],
        "title": "和範孫閑行溪西得梅數花韻  其二",
        "id": "d19dc693-4a76-4508-a62b-7a8947e1f50e"
    },
    {
        "author": "陳章",
        "paragraphs": [
            "滄波萬頃無纖塵，沙鷗兩兩來相親。",
            "主人忘機鷗不去，此時此景皆天真。"
        ],
        "title": "清溪",
        "id": "ab311ca8-c7f5-4191-9184-f4b8d7136874"
    },
    {
        "author": "鍾穎",
        "paragraphs": [
            "大滌通華陽，仙家碧雲上。",
            "飛泉舞蒼蛟，絕壁浮翠浪。",
            "泉石有聲詩，雲煙無盡藏。",
            "落日青山多，臨風一長望。"
        ],
        "title": "遊九鎖",
        "id": "afd41da6-8a94-4f87-bcb7-ab38d07c904a"
    },
    {
        "author": "張本中",
        "paragraphs": [
            "□□縈紆一徑深，□看石壁起千音。",
            "雨□□□來春溜，霧靄留空□晝陰。",
            "坐對雲山開遠眼，靜諧泉石會幽吟。",
            "山陰東武定何□，妙趣何曾間古今。"
        ],
        "title": "賢令山",
        "id": "b1e58563-dd25-41c8-a0f6-84f862ea5766"
    },
    {
        "author": "胡榘",
        "paragraphs": [
            "碎瓊揉香作肌骨，霽日吹紅染膚色。",
            "人間何處有此葩，一種風流初未識。",
            "東隅月戶編三千，夜修玉闕瀛洲前。",
            "拂摇桂子偶墜此，雨露培植開韶妍。",
            "史翁移根出葱蒨，雕斛持歸翠微殿。",
            "一朝麗質冠百昌，御墨分題落團扇。",
            "何年流轉江南鄉，一本奚翅千金償。",
            "分枝接葉色已淺，縱有此花無此香。",
            "絕愛西山佳麗地，藹藹修林倚清吹。",
            "寧論斜日杏花酣，未許熙春海棠睡。",
            "是時金氣初高明，宇宙軒豁澄埃氛。",
            "青霞絳雪互點綴，濃芬賸馥飄氤氳。",
            "鷲峰繁黄今不數，破裓僧練裙女。",
            "試看香御擁紅雲，肅奉虛皇遊碧宇。",
            "携持寶鏡吹波金，寒光萬頃空人心。",
            "煩君控取紅鸞住，便恐香魂夜飛去。"
        ],
        "title": "詠丹桂",
        "id": "b15871f9-a698-49ad-b567-9fcef2c10796"
    },
    {
        "author": "胡榘",
        "paragraphs": [
            "霧隠森森小山碧，不嫁東風矜國色。",
            "流芳端自蕊珠仙，曾是先皇親拔識。",
            "一身便足當三千，氣韻乃在黄香前。",
            "聊同蕖菊領秋色，不與桃李爭春妍。",
            "日幄雲幛護青蒨，丹霞爲臺月爲殿。",
            "露滋韶豔染猩袍，風引清芬吹雉扇。",
            "結根只合帝子鄉，價重未可瓊瑶償。",
            "濟川小試舟楫利，作醴更助椒蘭香。",
            "仙籍英聲在丹地，紫殿名高非濫吹。",
            "影斜遥漢玉蟾寒，香渡鎖窗金鴨睡。",
            "運際千齡遭聖明，氣使萬里開塵氛。",
            "一枝昔已擅風采，五方今正傳氤氳。",
            "後塵江梅誰比數，獨抱孤根對青女。",
            "幸分餘馥霑後來，一吐寒花照霜宇。",
            "佇看一諾輕千金，嫣然顧笑舒丹心。",
            "願公千秋長在廣寒宮裏住，容我驂鸞共來去。"
        ],
        "title": "次忠定史越王丹桂韻",
        "id": "27fdb136-6c9c-4fed-b195-6ba2e3321565"
    },
    {
        "author": "胡榘",
        "paragraphs": [
            "春殘天氣何佳哉，捷書夜自濠梁來。",
            "將軍生擒僞駙馬，虜兵十萬冰山摧。",
            "何物輕獧胡羯，萬里烟塵暗邊徼。",
            "邊臣玩寇不却攘，三月淮堧蹀血。",
            "廟謨密遣山東兵，李將軍者推忠精。",
            "鐵鎗匹馬首破陣，喑嗚叱咤風雲生。",
            "摧殺群妖天與力，虜醜成擒不容逸。",
            "失聲走透虜鼓搥，猶截騰驤三百匹。",
            "防圍健使催賜金，曹家莊畔殺胡林。",
            "遊魂欲反定懸膽，將軍豈知關塞深。",
            "君不見往日蘄王邀兀朮，圍合狐跳追不得。",
            "夫人明日拜函封，乞罪將軍縱狂逸。",
            "豈知李侯心膽粗，捕縛猘纔須臾。",
            "金牛走敵猛將有，沔州斬賊儒生無。",
            "宗社威靈人制勝，養銳圖全無輕進。",
            "會須入汴縛酆王，笳鼓歸來取金印。"
        ],
        "title": "濠梁凱歌",
        "id": "ceb0086d-7cd4-4329-b89c-001d157d6ff8"
    },
    {
        "author": "胡榘",
        "paragraphs": [
            "重尋九鎖躡丹梯，回首空驚歲月移。",
            "風虎守閽寧易到，冰龍候路却先馳。",
            "松筠老去俱全節，猿鶴迎來盡故知。",
            "更拂棲真洞間石，弟兄同記勝游時。"
        ],
        "title": "嘉定二年秋重遊洞霄宮",
        "id": "5f95cfbf-784b-44d6-94b3-783fd312a5e9"
    },
    {
        "author": "胡榘",
        "paragraphs": [
            "誰穿石竇徹瑶空，絕勝吾儒一畝宮。",
            "縱使風雲來蔽塞，此心原自與天通。"
        ],
        "title": "遊玉巖即事",
        "id": "b7b23847-a212-4d1a-ad12-9e6deba950d4"
    },
    {
        "author": "胡榘",
        "paragraphs": [
            "清獻濂溪二老仙，風流俯仰一時賢。",
            "摩挲石刻追前躅，坡叟遺文媿續鎸。"
        ],
        "title": "玉巖石刻",
        "id": "cf2f9bdf-1c8c-4b7e-889d-2dbc081ede6e"
    },
    {
        "author": "胡榘",
        "paragraphs": [
            "穹巖如屋聳翬飛，竹樹參差一徑微。",
            "凌絕空虛真出世，徘徊朝夕竟忘歸。"
        ],
        "title": "玉巖忘歸",
        "id": "023da457-da0a-4dee-aec4-50863c8551bc"
    },
    {
        "author": "胡榘",
        "paragraphs": [
            "陽公舊隠尚依然，鬰鬰松筠鎖翠烟。",
            "一世辛勤躬筆墨，只緣種玉不逢年。"
        ],
        "title": "玉巖遺蹟",
        "id": "20d79510-cc73-41f1-a7df-be60be66b4bb"
    },
    {
        "author": "胡榘",
        "paragraphs": [
            "三顧無人憶草廬，藻江文海竟何如。",
            "馬卿早已羞逢掖，狗監誰能薦子虛。",
            "曠達嗣宗貧嗜酒，清高元晏老耽書。",
            "南州人物今如許，深惜霜林一夜疎。"
        ],
        "title": "挽莫與倫",
        "id": "4a625bb9-f85b-4fd8-af3f-589893618146"
    },
    {
        "author": "胡榘",
        "paragraphs": [
            "天柱峰頭吐細泉，清音亭下玉琅然。",
            "可能爲滌肝腸滓，容我超摇五洞天。"
        ],
        "title": "題清音亭",
        "id": "10252097-5117-48a2-b985-7326bb16a05b"
    },
    {
        "author": "胡榘",
        "paragraphs": [
            "山英藏水巧能欺，動地雷聲發駭機。",
            "驚看玉淵千浪聳，挽回銀浦一支飛。",
            "流霞未引松花酒，湔雪先霑槲葉衣。",
            "坐覺群仙生起色，倒傾蛟室瀉珠璣。"
        ],
        "title": "題翠蛟亭",
        "id": "daabd191-8f07-4360-b8d9-33e8ca64bcfb"
    },
    {
        "author": "胡榘",
        "paragraphs": [
            "青山九鎖洞霄宮，真氣澄鮮瑞霧濃。",
            "扈聖千齡開蕊館，擎天一柱削瓊峰。",
            "丹崖不見凌雲鳳，翠峽驚看躍雪龍。",
            "湔拂京華塵土累，冥鴻何處更求蹤。"
        ],
        "title": "游洞霄宮",
        "id": "7a154859-0178-45c9-89b4-5e4da2d6ece8"
    },
    {
        "author": "胡榘",
        "paragraphs": [
            "蛟鰐讒波偶脫身，洞霄真境浣妖氛。",
            "未妨貰酒餘杭姥，重與題詩大滌雲。",
            "何自玉關休戰鼓，儻容瓊館秦爐熏。",
            "第憂負愧麑裘老，馴虎巖前有勒文。"
        ],
        "title": "重游洞霄宮",
        "id": "75db7dfb-5a87-48d2-ac6f-86b425a38c37"
    },
    {
        "author": "胡榘",
        "paragraphs": [
            "洞霄真境踰前聞，青山九鎖仙塵分。",
            "先皇登臨既冠絕，宰輔典領仍繽紛。",
            "邇來煙霞全屬□，五洞交扃無不鎖。",
            "羽人談笑許卜隣，群從追隨清作火。",
            "古松化石餘古杉，坡翁妙語留東巖。",
            "幾年反骨更刮垢，一旦蛻跡應超凡。",
            "閲世推移本無住，華表區區欲誰語。",
            "它年此地紀昔游，一劍橫空自來去。"
        ],
        "title": "洞霄紀游",
        "id": "70f77637-f0c1-4539-907c-a74c2dcf4d02"
    },
    {
        "author": "胡榘",
        "paragraphs": [
            "像聳奇形曰翠蛟，不須牙爪謾徒勞。",
            "須臾變化非難事，况有飛泉作怒濤。"
        ],
        "title": "翠蛟峰",
        "id": "ab25c9e8-17ab-43e9-a663-a7248d494417"
    },
    {
        "author": "胡榘",
        "paragraphs": [
            "自孤花底三更月，却怨樓頭一笛風。"
        ],
        "title": "句",
        "id": "6588ec8a-5542-4457-84ae-f076a9d3ac56"
    },
    {
        "author": "胡榘",
        "paragraphs": [
            "詩題：嘉定二年秋重遊洞霄首句：餘杭泉石欠幽探。"
        ],
        "title": "存目",
        "id": "347ed10f-9244-46b9-96bc-3d55c5605bec"
    },
    {
        "author": "趙不謭",
        "paragraphs": [
            "信史賒青簡，封章窒皂囊。"
        ],
        "title": "句",
        "id": "7506dca3-2c1b-43bc-b38e-b3139e294c15"
    },
    {
        "author": "程準",
        "paragraphs": [
            "雨歇黄梅後，秋生麥熟前。",
            "偶同金馬客，來訪玉龍泉。",
            "竹葉一樽酒，榴花五月天。",
            "不妨扶拄杖，行到白雲邊。"
        ],
        "title": "留題頂山上方",
        "id": "4bbab977-f470-4b8e-a788-b41881d20104"
    },
    {
        "author": "程準",
        "paragraphs": [
            "帆带暮雲歸別浦，崖拖秋色落澄波。",
            "天連尺五銀河挽，月倍尋常玉鏡磨。"
        ],
        "title": "明遠樓",
        "id": "6a9d913a-3693-4bb8-a227-a0dab47bb0b2"
    },
    {
        "author": "鄭晦",
        "paragraphs": [
            "青天志欲騎長虹，半生雙眼四海空。",
            "題詩遠寄廣成子，筆力萬仞摇崆峒。",
            "前年鶴背乘天風，翻然回首江之東。",
            "束書歸隠黄山中，山中偶遇浮丘翁。",
            "人生寰宇總過客，呼酒澆愁醉李白。",
            "十畝耕雲種紫芝，酣歌擊石嫌春窄。",
            "招浮丘，乾坤到處堪遨遊。",
            "丈夫有志身徇國，逢時無意干封侯。",
            "皇天恩澤盈遐陬，忍視吳楚森戈矛。",
            "黄金白璧豈足尚，我愛文章有官樣。",
            "長篇欲向庵壁題，憑陵豪氣三千丈。",
            "住庵道人請書壁，禿毫轟雷停不得。",
            "飛香灑雪淋漓濕，一夜寒風瘦蛟泣。"
        ],
        "title": "浮丘祠",
        "id": "2d54ae43-5294-4eaa-9d43-5f9ec873895f"
    },
    {
        "author": "姚舜陟",
        "paragraphs": [
            "虛空本無雲，一氣誰所主。",
            "雲空兩無礙，起滅自散聚。",
            "吾聞心歸源，空殞亦無所。",
            "應知不空者，物感自如雨。",
            "君看賢首師，自視木與土。",
            "與雲亦奚期，況問色有五。",
            "云何坐說法，瑞應乃如許。",
            "休疑諸天集，未必衆龍吐。",
            "雲空法如是，我說無說故。",
            "堂中嫡孫在，客至當問取。"
        ],
        "title": "題常樂寺五雲臺",
        "id": "90d24840-d3c3-493b-8189-723472de3610"
    },
    {
        "author": "姚舜陟",
        "paragraphs": [
            "我來請雨謁龍公，日脚已歛雲沖融。",
            "解衣盤礴暫小憇，清談對此兩相翁。",
            "霏霏鋸屑引意靜，爇鼎忽聞彈絲桐。",
            "少年水師貌頗古，十指捲袖如剝葱。",
            "初爲宮聲變羽調，雅澹更覺神雍容。",
            "是時晝晷屋角轉，洶湧萬木鳴西風。",
            "吹蟬得志競清嘯，恍異人境如天宮。",
            "茲山頗疑洞府外，地有奇石皆玲瓏。",
            "是何美韵愜振玉，意欲直造無何中。",
            "塵埃自嘆百僚底，誰謂一日欣遭逢。",
            "更須霖雨起焦旱，茲遊可記傳無窮。"
        ],
        "title": "楊高士聽彈琴",
        "id": "5a1ec2ea-9d43-406f-bc6b-b3ad392f96c7"
    },
    {
        "author": "衛涇",
        "paragraphs": [
            "三釜果何樂，萬鍾豈云輕。",
            "當知昔賢士，及親乃爲榮。",
            "憶昨使東淮，循陔蘭芳馨。",
            "維先司徒公，大篇寵其行。",
            "喜我諧祿養，勸之力身名。",
            "俛仰四十載，歲月何崢嶸。",
            "髯卿世濟美，中外稔踐更。",
            "勇退甫宴娛，起家俄詔徵。",
            "秩真二千石，選授參陪京。",
            "時哉春陽中，光風助嚴程。",
            "歌廉盛襦袴，迎伋森旆旌。",
            "矧伊太夫人，九十顔如嬰。",
            "朱轓從板輿，此樂誰能并。",
            "緬懷平生好，相友真弟兄。",
            "我今抱永慕，撫舊祇愴情。",
            "塗山古名邦，官府號太平。",
            "故秋適淫潦，所至多疲氓。",
            "政須事安集，未可施敲榜。",
            "長江戍水犀，形勢足干城。",
            "時雖急規恢，不用邀功能。",
            "君年壯於我，宏圖在南溟。",
            "報國豈憂晚，事親宜竭誠。",
            "道院日餘暇，北堂慶方增。",
            "戲綵供笑粲，捧觴壽期齡。",
            "孝立忠亦遂，俗美政易成。",
            "奏最亟歸來，勿云厭承明。"
        ],
        "tags": [
            "长江"
        ],
        "title": "送蓋少卿晞之赴太平州",
        "id": "8c61b191-ca19-4a97-8682-8a50dcf03bbf"
    },
    {
        "author": "衛涇",
        "paragraphs": [
            "廷評一石了獄事，謫仙一斗百篇詩。",
            "君才盤盤壓今古，肯使英名誇昔時。",
            "濁醪妙理清有聖，此意豈復達士疑。",
            "我慚鼷腹怯鯨量，咄咄隠几成書癡。"
        ],
        "title": "張德輝以詩見遺需酒因次韵解嘲",
        "id": "bf2ed81c-ebfe-44e7-b2d8-36691e44b877"
    },
    {
        "author": "衛涇",
        "paragraphs": [
            "畫船昨日吳江西，風雨滿江鼓棹遲。",
            "客帆過眼撇波去，坐看舟子相猶夷。",
            "今朝風忽發東北，縱帆如飛揭百尺。",
            "來者寸步不可前，停艫悵望求弗獲。",
            "風從何來天何爲，順喜逆怨人自私。",
            "世間萬事亦爾耳，乘除妙理君安知。"
        ],
        "title": "舟行遇順風",
        "id": "45e415cb-4be9-4ad4-b6bb-cd89ee9bb189"
    },
    {
        "author": "衛涇",
        "paragraphs": [
            "韞櫝君子藏，枉尋吾道曲。",
            "絕物忌太清，狥世未免俗。",
            "人言俗難醫，我見清可濯。",
            "安得直上挽天河，一洗俗塵千萬斛。"
        ],
        "title": "呈張德輝",
        "id": "c79f7a60-2bda-40dd-be6a-141b954d02cf"
    },
    {
        "author": "衛涇",
        "paragraphs": [
            "天台高壓東南州，秀鍾千古生公侯。",
            "君才槃槃第一流，學優顔閔卑由求。",
            "天意端爲斯文憂，妙齡掉鞅從英游。",
            "筆力挽强回萬牛，金玉精美價未酬。",
            "文章從古天地讐，演起大業難延留。",
            "騰驤萬里須騏騮，行看大對悟凝旒。",
            "擢冠多士騎鰲頭，歸來雙親喜氣浮，充閭佳瑞樂事修。",
            "煙霄衮衮殊未休，整頓乾坤攄壯猷。",
            "策勳稷契伊呂周，請公爲酬白玉舟。",
            "他年名遂高千秋，却揖劉阮尋浮邱。"
        ],
        "title": "爲楊仲起壽",
        "id": "e3bd55b8-0406-4afb-8db8-6fc227f86cbb"
    },
    {
        "author": "衛涇",
        "paragraphs": [
            "中興申甫來高崧，卜人吉夢占維熊。",
            "生賢應有造化工，吾家積善慶所鍾。",
            "公跨鸞馭從蓬宮，襟懷廓落凌秋空。",
            "居鄉惠愛先困窮，譚笑萬戶生春融。",
            "在官履行潔且忠，此心須信天可通。",
            "福善有道非濫蒙，歲寒乃知柏與松。",
            "從今風虎依雲龍，扶摇萬里乘長風。",
            "結知丹扆恩厖鴻，金貂赤舄華吾宗。",
            "尊榮安壽仁之功，從教綠鬢宜方瞳。",
            "義方垂教慚倥侗，青氈欲使揚祖風。",
            "勉策駑駕追逸蹤，它年樂事來迎逢。",
            "燕山嘉譽難獨隆，宴堂清曉祥雲濃，槐庭晝永陰重重。",
            "千歲風月誰與同，敬祝王母偕僊翁。"
        ],
        "title": "上親庭壽",
        "id": "d4e93a7a-9f5f-4dc4-9b3c-d018e749ace7"
    },
    {
        "author": "衛涇",
        "paragraphs": [
            "勳業須年少，棲遲祇自憐。",
            "若爲車阨首，未試翼垂天。",
            "拭目看新歷，傷心惜去年。",
            "湖山一舒嘯，春信滿梅邊。"
        ],
        "title": "元日到湖上",
        "id": "7993c23a-516b-423d-b0b0-749a10b97411"
    },
    {
        "author": "衛涇",
        "paragraphs": [
            "沌路隨江轉，疎籬匝岸斜。",
            "寄身千萬里，慰眼兩三家。",
            "老矣思爲圃，歸歟學種瓜。",
            "遥知荷鋤倦，一酌散腰麻。"
        ],
        "title": "次德茂沌中韵",
        "id": "5f73e98c-4365-447d-829d-42b404cf6f7c"
    },
    {
        "author": "衛涇",
        "paragraphs": [
            "大業高千古，斯文炳六經。",
            "無刑深帝澤，不戰壽生靈。",
            "神聖非殂落，乾坤有晦冥。",
            "難名是天德，刻畫謾丹青。"
        ],
        "title": "挽高宗皇帝章四首  其一",
        "id": "0d72493b-d6e9-4073-85f1-9cde63b73abc"
    },
    {
        "author": "衛涇",
        "paragraphs": [
            "致治勤三紀，怡神壽九齡。",
            "玉巵傳漢殿，寶冊煥堯庭。",
            "慶事方頻舉，哀歌詎忍聽。",
            "萬邦惟戴舜，億載奉慈寧。"
        ],
        "title": "挽高宗皇帝章四首  其二",
        "id": "59f90541-f67d-40ab-b29e-78943bcfabcc"
    },
    {
        "author": "衛涇",
        "paragraphs": [
            "歷數千齡在，謳歌四海歸。",
            "地雄元帥府，天授上皇衣。",
            "洗甲乾坤凈，投戈日月揮。",
            "成功有如此，今古獨巍巍。"
        ],
        "title": "挽高宗皇帝章四首  其三",
        "id": "39aed631-e63d-46e3-a06b-6cb2ca34c3c4"
    },
    {
        "author": "衛涇",
        "paragraphs": [
            "江右龍飛後，臨安日暈時。",
            "煌煌周禮樂，肅肅漢威儀。",
            "魚水君臣會，耕桑父子嬉。",
            "誰歟老文學，重述中興碑。"
        ],
        "title": "挽高宗皇帝章四首  其四",
        "id": "5247de63-3c99-4c05-9bb1-dde93766ca42"
    },
    {
        "author": "衛涇",
        "paragraphs": [
            "有美夫人德，家齊周召來。",
            "義襟賙梓里，孝養備蘭陔。",
            "爵視三槐貴，年登九袠開。",
            "追榮知未艾，卿月近公台。"
        ],
        "title": "悼外姑安康郡太夫人章氏  其一",
        "id": "8cc930a6-a0d1-4189-ab23-1d89a1c56a66"
    },
    {
        "author": "衛涇",
        "paragraphs": [
            "鷄犬相聞地，湖山百里間。",
            "自憐同子姓，無復恃慈顔。",
            "薤露聲徒切，靈輀去不還。",
            "擬爲臨穴慟，哀淚已潸潸。"
        ],
        "title": "悼外姑安康郡太夫人章氏  其二",
        "id": "1d40517e-fc9d-4672-a598-78c122cdd05d"
    },
    {
        "author": "衛涇",
        "paragraphs": [
            "歷事三朝久，清居一世尊。",
            "心惟在王室，手不炙權門。",
            "橫浦流風好，香山逸興存。",
            "經綸未渠展，此意向誰論。"
        ],
        "title": "悼倪尚書  其一",
        "id": "07f64dc6-639f-4d98-9a7b-15f2b1d9d4ed"
    },
    {
        "author": "衛涇",
        "paragraphs": [
            "舊草揚庭制，旋高曳履聲。",
            "胸襟忠憤切，官職去留輕。",
            "定力鰲爲動，浮言蜮自鳴。",
            "太玄從白首，性地轉分明。"
        ],
        "title": "悼倪尚書  其二",
        "id": "a4a29a56-a0b8-453b-84b8-4da66d8fd646"
    },
    {
        "author": "衛涇",
        "paragraphs": [
            "入館論心舊，同朝託契長。",
            "鱸鄉各歸去，鷗水久相忘。",
            "正喜山中隠，俄傳橘裏藏。",
            "遺銘最奇絕，讀罷淚淋浪。"
        ],
        "title": "悼倪尚書  其三",
        "id": "8dd0906e-7d08-4357-94bd-eee618e4468a"
    },
    {
        "author": "衛涇",
        "paragraphs": [
            "楚材從古擅豪雄，况是長沙世著忠。",
            "鳴鹿三章新得句，摶鵬萬里穩摩空。",
            "科名直寄文詞表，事業相期氣節中。",
            "畎畝平時憂國念，盍將長策沃宸衷。"
        ],
        "title": "長沙鹿鳴宴送諸進士",
        "id": "d50b1775-427f-4a6a-bda9-1644940e6351"
    },
    {
        "author": "衛涇",
        "paragraphs": [
            "嘉辰鷄戟瑞煙高，蒼震丕承九廟祧。",
            "潮駕天吳彰海潤，氣涵雲漢毓金昭。",
            "分陰資善時稽古，辨色含元日侍朝。",
            "欲識斯心仁壽處，謨參聖父五兵銷。"
        ],
        "title": "上皇太子壽  其一",
        "id": "c2f426b9-b83d-41a6-9e08-0acf13c52e05"
    },
    {
        "author": "衛涇",
        "paragraphs": [
            "南極秋中夜有輝，經旬先與玉衡齊。",
            "祥開遊震天方眷，德懋元良日自躋。",
            "風爽銅聲諧戶御，月明銀鏤濕宮題。",
            "遥知侍宴歡魚藻，曾忝賓筵漫舞醯。"
        ],
        "title": "上皇太子壽  其二",
        "id": "eec99cde-828a-487d-9145-6370aeae472c"
    },
    {
        "author": "衛涇",
        "paragraphs": [
            "千里瀟湘秋氣清，使星高並壽星明。",
            "雲槎端向銀河上，仙桂真從璧月生。",
            "好善優優樂正子，騰光焰焰李長庚。",
            "會看初度稱觴後，徑駕鋒車入帝城。"
        ],
        "title": "爲樂提刑壽二首  其一",
        "id": "dff51d96-5ba5-4e14-8807-949007d59387"
    },
    {
        "author": "衛涇",
        "paragraphs": [
            "繡衣持斧按蠻荆，三見門弧喜氣盈。",
            "孟子能令棠粟發，不疑更使漢刑平。",
            "好將兩手摩銅狄，長對三秋正玉衡。",
            "聞道中宵思賈傅，江湖未可老鱣鯨。"
        ],
        "title": "爲樂提刑壽二首  其二",
        "id": "93d2bb3c-a963-4235-9829-65e1e659f604"
    },
    {
        "author": "衛涇",
        "paragraphs": [
            "橘顆圍僊飽紫芝，菊潭釀酒拍金巵。",
            "九秋沆碭成功日，六轡光華初度時。",
            "試問江湖勞漕輓，何如朝夕密論思。",
            "預知來歲生朝後，更著宮袍拜赤墀。"
        ],
        "title": "爲運使蔡國博壽二首  其一",
        "id": "3d112d32-fd34-4d9f-9fb9-d61b7702d4a2"
    },
    {
        "author": "衛涇",
        "paragraphs": [
            "西山南浦氣葱葱，夜擁長庚粲碧空。",
            "惠露昔霑江漢表，使星今照斗牛中。",
            "晚粳已喜霜前熟，宿麥應從雨後豐。",
            "十一州人還得飽，繡衣壽斚與民同。"
        ],
        "title": "爲運使蔡國博壽二首  其二",
        "id": "448d9911-a701-4c20-9fbf-1ada429b8420"
    },
    {
        "author": "衛涇",
        "paragraphs": [
            "支筇來訪古林邱，轉盡山腰俯碧流。",
            "峭壁千尋懸石磴，蒼崖百尺護龍湫。",
            "行人跡斷煙常暝，過鳥聲閑意更幽。",
            "小憩已銷塵俗慮，溪山奇絕是茲遊。"
        ],
        "title": "古林邱",
        "id": "75cb29f8-1749-4040-ba6c-cbc32ddb439a"
    },
    {
        "author": "衛涇",
        "paragraphs": [
            "雨斷風回忽報晴，山顛初日掛銅鉦。",
            "雲烟藏迹千峰翠，草木增華兩眼明。",
            "桑野枝空蠶杼歇，溪泉溜急水車鳴。",
            "鳥啼花笑渾如喜，此去山齋只一程。"
        ],
        "title": "晚晴",
        "id": "149c6e3b-58d9-4d41-b9c8-f39912816717"
    },
    {
        "author": "衛涇",
        "paragraphs": [
            "東山風景壓東吳，更築書堂映碧梧。",
            "詹尹詩存家有寶，齊齋記外更無圖。",
            "洗除紈袴爲緗帙，掃蕩膏粱入澤臞。",
            "早晚歸舟行霅上，青燈深夜聽伊吾。"
        ],
        "title": "沈氏書堂",
        "id": "5a626145-e3fb-421d-a9ca-6bb97c8d1083"
    },
    {
        "author": "衛涇",
        "paragraphs": [
            "客中春到不知春，庭草青青入眼新。",
            "對酒可無人作伴，照書却有雪爲隣。",
            "雕盤玉笋傳生菜，寶勝金花錫近臣。",
            "我已棲遲寧事事，有誰曾爲嘆長貧。"
        ],
        "title": "五日子刻立春",
        "id": "1b603846-22e2-4a8f-8302-c33b1b7c8009"
    },
    {
        "author": "衛涇",
        "paragraphs": [
            "眼明仍見大江浮，貪看青山倚柂樓。",
            "落日鷄豚秋保社，輕風蘋蓼晚汀洲。",
            "長征倦馬思夷路，不下驚鷗避急流。",
            "亦有琅玕何所贈，漫歌平子側身愁。"
        ],
        "title": "次德茂用惟直南樓韵",
        "id": "24b44b8a-2e3f-4dcb-8581-da7fc4f39b54"
    },
    {
        "author": "衛涇",
        "paragraphs": [
            "溪山適興且閑行，綠蘚蒼苔任點裳。",
            "看鏡已侵雙鬢碧，憂時每覺寸心傷。",
            "馳名擾擾終安用，浩飲陶陶計亦長。",
            "千古英雄誰可問，纍纍邱隴水茫茫。"
        ],
        "title": "山行後觀及通鑑五代之際成敗得喪廢興之跡因爲感慨用前韵",
        "id": "6da071a4-9edc-4d0a-a009-c577a38a1488"
    },
    {
        "author": "衛涇",
        "paragraphs": [
            "野塘古岸飽經行，風雨塵埃笑滿裳。",
            "尊酒清江君意厚，片帆千里客懷傷。",
            "出門求益謀何拙，掃几觀書味更長。",
            "歸去飛篷試回首，一川煙水正微茫。"
        ],
        "title": "次韵呈與叔兄",
        "id": "5a06f82e-9830-4088-8045-82e1a87d08af"
    },
    {
        "author": "衛涇",
        "paragraphs": [
            "金椀輕拋入釣船，夜寒侵被不成眠。",
            "近傳奏疏三千牘，今見新詩十二篇。",
            "故國音書憑過鴈，江城烽火照晴天。",
            "移舟鐵甕城邊去，信與名山舊有緣。"
        ],
        "title": "次韵高仲貽贈別",
        "id": "77d3184d-cbcb-4703-9e99-0725eefc3b27"
    },
    {
        "author": "衛涇",
        "paragraphs": [
            "平湖萬頃天無風，試上垂虹月滿空。",
            "豁目直窮煙障外，諸峰渾出有無中。",
            "混同天地纖塵絕，倒影星辰萬象雄。",
            "却笑三山遊汗漫，恍然身世到蓬宮。"
        ],
        "title": "月夜登吳江垂虹",
        "id": "850e99c9-6651-4069-83bb-5744ed2469c1"
    },
    {
        "author": "衛涇",
        "paragraphs": [
            "當時騎氣擁函關，奕代清才擅謫仙。",
            "鼻祖嬋嫣有餘慶，至今名世更生賢。"
        ],
        "title": "爲師席李上舍去智壽四首  其一",
        "id": "4139162a-46c9-4a91-a753-4364f71267c5"
    },
    {
        "author": "衛涇",
        "paragraphs": [
            "屢將大手占倫魁，槐市英聲早四馳。",
            "肯與鱣魴爭尺水，鵾鵬行矣化天池。"
        ],
        "title": "爲師席李上舍去智壽四首  其二",
        "id": "2077b01b-6952-447a-81cb-36bcf5dc2442"
    },
    {
        "author": "衛涇",
        "paragraphs": [
            "道義須知耐歲寒，論心還喜臭如蘭。",
            "龍鱗幸許同攀附，乞與春風借羽翰。"
        ],
        "title": "爲師席李上舍去智壽四首  其三",
        "id": "39f2597b-3873-4308-9ac8-c06c0de1dba6"
    },
    {
        "author": "衛涇",
        "paragraphs": [
            "美景良辰幸與同，瓣香聊以祝南豐。",
            "它年妙斡洪鈞手，盡納羣生壽域中。"
        ],
        "title": "爲師席李上舍去智壽四首  其四",
        "id": "578482f6-724f-4515-ba57-2e7852c9f7cb"
    },
    {
        "author": "衛涇",
        "paragraphs": [
            "深山五月清無暑，露氣漙空午夜寒。",
            "草際鳴蛩更强聒，滿懷秋思寄毫端。"
        ],
        "title": "夜坐",
        "id": "1c0a0d97-b4df-4612-947b-40ae7d9e22be"
    },
    {
        "author": "衛涇",
        "paragraphs": [
            "陰雲凍合不成飛，行李留連歲律遲。",
            "山色宜晴更宜雪，別來應有憶山詩。"
        ],
        "title": "次與叔兄山行韵",
        "id": "94c72698-7511-48b6-8024-c607f88a2d5f"
    },
    {
        "author": "衛涇",
        "paragraphs": [
            "掣電追風古見稱，駑材空負渥洼名。",
            "何如手植青藜杖，雲屨風裾自在行。"
        ],
        "title": "與進叔弟策杖山行遣馬還孫氏",
        "id": "1545ed9e-3707-4ba4-8e31-88954c2c5f02"
    },
    {
        "author": "衛涇",
        "paragraphs": [
            "蕭條古寺僧何處，癡坐方床午漏長。",
            "怪我溪山慣來往，不惟魚鳥解相忘。"
        ],
        "title": "登寺中蕭疎極甚不見一僧獨坐雲堂數刻口占",
        "id": "df972305-ef2a-4624-8879-23f067d17a38"
    },
    {
        "author": "衛涇",
        "paragraphs": [
            "幾陣涼風清不盡，一天秋色渺無邊。",
            "僧房好處閒窗牖，把定山椒紫翠煙。"
        ],
        "title": "張巖拙軒窯寺用壁韵",
        "id": "2d19cc47-f072-4d2c-b225-1cc157ebb30c"
    },
    {
        "author": "衛涇",
        "paragraphs": [
            "八載江湖甫召還，深言應又忤天顔。",
            "九重不見饑民色，只看先生兩鬢間。"
        ],
        "title": "別吳荆溪  其一",
        "id": "cc895ece-5579-4da0-a35a-d19563705a25"
    },
    {
        "author": "衛涇",
        "paragraphs": [
            "去年靈麓未空寒，一客南歸不足歎。",
            "學子今翻辭使旆，歸來只得片碑看。"
        ],
        "title": "別吳荆溪  其二",
        "id": "7768baf5-82bb-4130-907f-92d7291f13ae"
    },
    {
        "author": "衛涇",
        "paragraphs": [
            "家數文章有路尋，雲韶殊世不殊音。",
            "小生不幸生來晚，纔識先生識水心。"
        ],
        "title": "別吳荆溪  其三",
        "id": "b8cc88c3-1698-4490-a564-d059da3f3a7a"
    },
    {
        "author": "衛涇",
        "paragraphs": [
            "鰻井由來歲月深，泓澄一鏡絕塵侵。",
            "要觀變化神功妙，會見翻爲旱歲霖。"
        ],
        "title": "金鰻井",
        "id": "b1ec3e63-4858-462f-b823-f0f1e77952da"
    },
    {
        "author": "衛涇",
        "paragraphs": [
            "古木蒼然幾歲周，摩空老幹蔭溪流。",
            "舉頭未見征帆下，來向清陰繫小舟。"
        ],
        "title": "開化寺前古木數株葉密陰繁極可愛繫舟其下賦此",
        "id": "fc9efd12-2712-4a11-935e-c3daf87153f5"
    },
    {
        "author": "衛涇",
        "paragraphs": [
            "百花頭上春光到，雪壓霜欺意更奇。",
            "歲歲倚欄相望處，水邊竹外最南枝。"
        ],
        "title": "憶環谷古梅  其一",
        "id": "07a5af4a-b781-4bba-ad37-616dedaa023f"
    },
    {
        "author": "衛涇",
        "paragraphs": [
            "故園一別換年華，客裏看花更憶花。",
            "昨夜西窗無限月，伴人春瘦一枝斜。"
        ],
        "title": "憶環谷古梅  其二",
        "id": "c269f9d7-9ef1-4ea8-acff-2b3d13f1e22a"
    },
    {
        "author": "衛涇",
        "paragraphs": [
            "癡坐禪關日亭午，靜看博山香一縷。",
            "欲知世上炎與涼，三扣金僊三不語。"
        ],
        "title": "小山遊翠峰寺携枕席寄宿僧堂僧甚多而不與人相接戲成",
        "id": "80543bfe-f70c-44df-88d3-b74f9e9d49ca"
    },
    {
        "author": "衛涇",
        "paragraphs": [
            "尊酒清江欲語離，事多八九苦參差。",
            "飛潮更捲征帆急，盡作西窗去後思。"
        ],
        "title": "欲至浙江送子寔聞潮早不果行小詩寄別",
        "id": "1f961062-15b6-4624-b48f-11c7137db92f"
    },
    {
        "author": "衛涇",
        "paragraphs": [
            "蓐收傳令待殘更，斗轉參橫露氣清。",
            "誰弄瑶池三尺玉，怪來萬壑動秋聲。"
        ],
        "title": "聞和叔撫琴",
        "id": "80b3876a-b254-4f69-bc89-5fa4f7ee4f07"
    },
    {
        "author": "衛涇",
        "paragraphs": [
            "芳意傳梅信，東風到柳邊。",
            "王春在除夜，明日是新年。"
        ],
        "title": "皇帝閤春帖子  其一",
        "id": "0da797b4-d51a-4318-9933-a84b1062060a"
    },
    {
        "author": "衛涇",
        "paragraphs": [
            "綵勝黄金縷，青絲白玉盤。",
            "內家迎淑節，先奉太皇歡。"
        ],
        "title": "皇帝閤春帖子  其二",
        "id": "3a6f1749-84bf-4cff-9753-7b04e0da7e7b"
    },
    {
        "author": "衛涇",
        "paragraphs": [
            "遲明魚鑰九門開，警蹕聲清繞殿雷。",
            "穆穆天顔應有喜，捷書新自北邊來。"
        ],
        "title": "皇帝閤春帖子  其三",
        "id": "315573cb-e500-4969-939b-e68c9822ec9f"
    },
    {
        "author": "衛涇",
        "paragraphs": [
            "沈沈廣殿靡遑安，玉食丁寧減太官。",
            "野宿貔貅三萬竈，重裘應軫鐵衣寒。"
        ],
        "title": "皇帝閤春帖子  其四",
        "id": "3d007411-2c64-4b5a-a5eb-31bce41077a9"
    },
    {
        "author": "衛涇",
        "paragraphs": [
            "一德坤元厚，三朝母道尊。",
            "含飴供樂事，戲綵見重孫。"
        ],
        "title": "壽成惠聖慈祐太皇太后閤春帖子  其一",
        "id": "17bea9c5-7a9b-4e53-9150-4fe13ae9cfc5"
    },
    {
        "author": "衛涇",
        "paragraphs": [
            "北內風光別，僊家日月閑。",
            "紫皇天下養，金母住人間。"
        ],
        "title": "壽成惠聖慈祐太皇太后閤春帖子  其二",
        "id": "482dd2fd-be70-4fe2-88b3-c26c53bc966b"
    },
    {
        "author": "衛涇",
        "paragraphs": [
            "柳色侵宮瓦，花陰覆綺疏。",
            "鵲爐煙馥郁，賸閲妙乘書。"
        ],
        "title": "壽成惠聖慈祐太皇太后閤春帖子  其三",
        "id": "deba1b4d-d943-48b5-ba83-da4c17354842"
    },
    {
        "author": "衛涇",
        "paragraphs": [
            "銀旛點綴鬭宮嬪，小字橫斜篆縷新。",
            "歲歲詞臣供帖子，從今便數八千春。"
        ],
        "title": "壽成惠聖慈祐太皇太后閤春帖子  其四",
        "id": "29c6145f-5a14-41db-b1e0-8718d507db51"
    },
    {
        "author": "衛涇",
        "paragraphs": [
            "文孫親上萬年巵，姒婦嚴粧五翟衣。",
            "不用都人須數蹕，內庭跬步即重闈。"
        ],
        "title": "壽成惠聖慈祐太皇太后閤春帖子  其五",
        "id": "a1464fa1-2967-4c28-a1e6-e8ed0049aa74"
    },
    {
        "author": "衛涇",
        "paragraphs": [
            "刁斗轅門五夜深，思齊文母正關心。",
            "身臨大練無他費，湯沐先捐鉅萬金。"
        ],
        "title": "壽成惠聖慈祐太皇太后閤春帖子  其六",
        "id": "f0435b3c-9ac0-4584-b881-fa40fc59e317"
    },
    {
        "author": "衛涇",
        "paragraphs": [
            "五日天中候，南風物阜時。",
            "三邊寬大詔，億載太平期。"
        ],
        "title": "皇帝閤端午帖子  其一",
        "id": "f65be752-e788-404e-b092-8077ccf2bf12"
    },
    {
        "author": "衛涇",
        "paragraphs": [
            "御服齊官獻，生衣暴室供。",
            "金箱初進入，一一耀黄封。"
        ],
        "title": "皇帝閤端午帖子  其二",
        "id": "d0c83e52-f859-41b9-878a-674f78983ac1"
    },
    {
        "author": "衛涇",
        "paragraphs": [
            "日轂亭午，金徒緩報衙。",
            "邇英催晚講，分賜壑源茶。"
        ],
        "title": "皇帝閤端午帖子  其三",
        "id": "3fe9c563-7f1a-46b9-9cf3-125d1690a6ca"
    },
    {
        "author": "衛涇",
        "paragraphs": [
            "靈開玉壘靜無塵，聖澤新覃雨露勻。",
            "束縛仇頭藏武庫，梟羹不用賜羣臣。"
        ],
        "title": "皇帝閤端午帖子  其四",
        "id": "be21bab7-1a15-41c2-836d-50e515151611"
    },
    {
        "author": "衛涇",
        "paragraphs": [
            "遠人新有約和書，並塞狼煙指日無。",
            "聖主憂民軫宵旰，宮中猶綰辟兵繻。"
        ],
        "title": "皇帝閤端午帖子  其五",
        "id": "dba6c4aa-fc81-480f-81e3-e645818e2b71"
    },
    {
        "author": "衛涇",
        "paragraphs": [
            "清禁傳呼近，紅雲擁紫皇。",
            "菖花浮九醖，請祝壽無疆。"
        ],
        "title": "壽成惠聖慈祐太皇太后閤端午帖子  其一",
        "id": "4cd53030-f859-4abb-8f90-40b63430a931"
    },
    {
        "author": "衛涇",
        "paragraphs": [
            "邊頭傳吉語，井絡報平安。",
            "今歲端辰別，慈顔一笑歡。"
        ],
        "title": "壽成惠聖慈祐太皇太后閤端午帖子  其二",
        "id": "02ca16a9-9bbd-4499-ad43-88742dfff0ba"
    },
    {
        "author": "衛涇",
        "paragraphs": [
            "綵縷新纏臂，靈符穩插釵。",
            "承平多舊事，閑教小宮娃。"
        ],
        "title": "壽成惠聖慈祐太皇太后閤端午帖子  其三",
        "id": "3ba9d6cb-4dc4-4ac1-b9be-0126c60d0de6"
    },
    {
        "author": "衛涇",
        "paragraphs": [
            "雙人翠艾垂朱戶，三角瓊糜護箬衣。",
            "聞道內家行樂祕，先將節物奉重闈。"
        ],
        "title": "壽成惠聖慈祐太皇太后閤端午帖子  其四",
        "id": "9a6e9f4e-564a-44a7-8a1b-ad7fb4d35895"
    },
    {
        "author": "衛涇",
        "paragraphs": [
            "深宮永日鎮長閑，心靜多繙蘂笈篇。",
            "侍女身留香案側，旋燔金餠炷爐煙。"
        ],
        "title": "壽成惠聖慈祐太皇太后閤端午帖子  其五",
        "id": "2e5e6033-4cbd-441d-a9d6-79de653ec1ab"
    },
    {
        "author": "衛涇",
        "paragraphs": [
            "人間無處避炎蒸，身在瑶臺最上層。",
            "學士大書金字帖，宮中巧篆絳綃繒。"
        ],
        "title": "壽成惠聖慈祐太皇太后閤端午帖子  其六",
        "id": "9fffb5c8-0dfc-4a39-8572-2c116ae6ea0b"
    },
    {
        "author": "衛涇",
        "paragraphs": [
            "疎星殘月尚朦朧，閑趁烟波一棹風。",
            "始覺舟移楊柳岸，直疑身到水晶宮。",
            "鳥鴉天際墨千點，白鷺灘頭玉一叢。",
            "欵乃一聲回首處，西山橫在有無中。"
        ],
        "title": "遊澱湖",
        "id": "2e55ec93-41d6-4d5a-a45c-b137f547ce01"
    },
    {
        "author": "徐僑",
        "paragraphs": [
            "雲山窈兮風微，山徑繚兮雲依。",
            "蘭馨兮晨晞，松樛兮夕暉。",
            "有禽消摇其間兮不去，飛俛啄兮蔌薇。",
            "昂吟兮綠筠枝，春與鼯騰兮秋鶑與啼。",
            "希鸞鵠兮志亦幾，絕樊弋兮隨所棲。",
            "空碧臨臨兮山四圍，泉咽咽兮流以時。",
            "寧易地兮潁若箕，與世相忘兮幽人期。",
            "山雖高兮步坦夷，雲雖深兮光陸離。",
            "胸洞洞兮陶然以怡，祗天命兮安厥宜。"
        ],
        "title": "雲山歌",
        "id": "71756fba-d59a-4200-8e85-5f451c26ddf2"
    },
    {
        "author": "徐僑",
        "paragraphs": [
            "行行兮何之，郊之疇兮山之徑。",
            "耕藝兮雨晴，樵牧兮昕暝。",
            "室廬兮其倫，老稚兮其性。",
            "負者蹇兮趨者勁，役而歌兮遊以詠。",
            "機杼兮國資，雞犬兮家政。",
            "草萋萋其青兮，木蔚蔚其盛。",
            "吭林鳴兮尾川泳，空雲騰兮月出嶺。",
            "威之霜兮風以令，胡然而然兮。",
            "森森兮天之命，職我其間兮毋不敬。"
        ],
        "title": "行行歌",
        "id": "466db717-fa05-4d8f-9acd-3f99d2e2b652"
    },
    {
        "author": "徐僑",
        "paragraphs": [
            "常自在，常自在，莫受物觸隨變改。",
            "心常澄太虛，胸常涵滄海。",
            "志常明秋霜，氣常融春靄。",
            "常自在，常自在，莫或欺心旋遮蓋。",
            "此心常與天地通，日月神明環內外。",
            "萬物森森在吾下，我自小之自傷害。",
            "常自在，常自在，詩書樂處安精神。",
            "道義合時行身世，貧何足嗟，賤何□嘅，富何足淫，貴何足泰。",
            "靜惟飭身而無愧，動惟利□而盡愛。",
            "常自在，常自在，此外何求哉。",
            "有時詩一篇，有時酒一杯。",
            "庭花野草爲賓友，清風明月相追陪。",
            "陶吾真兮適吾性，常自在。",
            "常自在，何處有愁來。"
        ],
        "title": "常自在歌",
        "id": "14e9207c-1a5a-474c-84ea-20c789a5082e"
    },
    {
        "author": "徐僑",
        "paragraphs": [
            "幽人尋坦道，爲言柔履剛。",
            "所利在艱正，未取馬逐良。",
            "雲山坐深窈，無人蘭自芳。",
            "青青松與竹，障暑拒雪霜。",
            "人跡所罕到，亶爲煙雲鄉。",
            "老我志彫落，髮蒼而視茫。",
            "懷哉此丘壑，閑蹤寄忀徉。",
            "人事輒往復，世慮忘暄涼。",
            "書數種，琴一張，竹布充野服，筇杖替游韁。",
            "生來坦率得自遂，客至嘲誚庸何傷。",
            "非故逃名甘寂寂，攻嫌助長病茫茫。",
            "君詩明澹起予意，留取伴我山中藏。"
        ],
        "title": "次陳和仲惠雲山歌韵",
        "id": "bf74ac5c-ff43-4ed8-a47c-21e9f9bd481f"
    },
    {
        "author": "徐僑",
        "paragraphs": [
            "鶑兮鶑兮載好音，羽毛自珍兮藏山林。",
            "春出依柳兮秋隠林深，丘隅有木兮游知所止。",
            "睍睆求友兮期遠匪比，出處有度兮觀者爲儀。",
            "溫乎其聲和兮，聽者心夷。",
            "鶑兮□其禽乎，其禽之君子歟。"
        ],
        "title": "鶑兮歌",
        "id": "3742edd8-930f-4328-a588-e95eb9dfd74c"
    },
    {
        "author": "徐僑",
        "paragraphs": [
            "燕兮燕兮，頡頏于飛。",
            "語呢喃兮聲哲支，居慕賢兮身緇衣。",
            "高明依棲兮王謝儕其主，去來有節兮春秋兮其旅。",
            "良時賡歌兮對爾吟哦，清燕論文兮聆爾話語。",
            "燕兮燕兮其禽乎，其禽之嘉賓歟。"
        ],
        "title": "燕兮歌",
        "id": "b46f8cb3-0494-40ed-944d-c0f811a16247"
    },
    {
        "author": "徐僑",
        "paragraphs": [
            "晨征已輸行者早，紛來歛避樵夫道。",
            "樵夫辛苦刈樵歸，昏莫結束更起炊。",
            "夜半出門星月暗，崎嶇露草寒濡衣。",
            "入市博得升合糧，歸來分與妻兒嘗。",
            "依前剝剝上山去，不住朝朝莫莫忙。",
            "樵夫樵夫休懊惱，世路艱難勤亦好。",
            "蝗蟲四起米價高，憐汝饑勞我未飽。",
            "我苦閑愁雪滿顛，烹葵煮藜過年年。",
            "夜枕欹傾半眠醒，或起浩歎窺星天。",
            "逢人說事只憂國，長哀無告窮已極。",
            "天下奸弊紛如麻，虎狼搏攫殫麋麚。",
            "愁眠忍餓不敢出，羸瘠膏髓堪推撾。",
            "冤氣干天天垂災，連年禾稼同枯荄。",
            "斯人每恨不速死，樵夫縱苦未及此。",
            "安得人仁公且剛，一掃蠆螫完民瘡。",
            "感動和氣時覆斗，樵夫飽食我醉酒。",
            "待與樵夫齊高歌，昔談王道今如何。"
        ],
        "title": "樵夫行",
        "id": "c95308b0-af00-4763-9e4e-1574c0f21f78"
    },
    {
        "author": "徐僑",
        "paragraphs": [
            "舟溪羣山俱有情，禺昂環列如逢迎。",
            "東出雙秀高沖天，推先兩峰當我前。",
            "二水南來炯相顧，合流于西疑欲住。",
            "成此溪山一段清，中有一園十畝平。",
            "著我翛然數間屋，遶屋但栽竹與菊。",
            "扶杖行舒景物娛，開卷坐對聖賢讀。",
            "嗟余藐焉天地間，居然分得此清閑。",
            "毋餒浩然有以老，也應不負爾溪山。"
        ],
        "title": "舟溪吟",
        "id": "c3ca1969-f249-4ff9-bd33-198049dd6ae5"
    },
    {
        "author": "徐僑",
        "paragraphs": [
            "穹窿奠計幾層蒼，繚遶難輸九曲腸。",
            "七曜運空機不斷，百川流下礙無妨。",
            "千林松柏獨堅正，一草薰蕕異臭香。",
            "祥戾毛羣若麟獍，愛憎羽族類鴞凰。",
            "最宜春風與秋月，忽作冬雷或夏霜。",
            "萬變雜興雖錯糅，一元不動固安詳。"
        ],
        "title": "和邵康節蒼蒼吟",
        "id": "6081598b-6a1b-4a9b-aecf-c84b593b283b"
    },
    {
        "author": "徐僑",
        "paragraphs": [
            "北堂老人性嗜魚，有魚一飯空無餘。",
            "行水登舟喜動色，幾月乃得三四食。",
            "溪涸舟膠挽不去，舍舟行行溪上路。",
            "路入茅舍惟一翁，網挂壁頭兒負舂。",
            "問之有底不出漁，水動魚藏溪作風。",
            "强之不能許觴醪，翁爲持網兒持篙。",
            "挾艇過臨叢藻岸，踏竹下網屢成漫。",
            "忽然得鯉僅如掌，翁笑官有福可仗。",
            "我舟猶在極目涯，乃坐其艇與之往。",
            "烹魚一開慈顔驩，膠舟旋亦辭涸灘。",
            "兩日舟移無十里，吁嗟有此行路難。",
            "漁翁飲酒得錢去，一葉如飛烟水暮。"
        ],
        "title": "張家渡買魚",
        "id": "73193e3c-9efb-40b0-bb9b-cb93afee0c95"
    },
    {
        "author": "徐僑",
        "paragraphs": [
            "人生會合難，四海皆兄弟。",
            "解后若爲寮，爲情乃其至。",
            "嚴陵雖陋邦，山水固佳致。",
            "宦遊於其間，亦未爲失計。",
            "嗟嗟我輩人，志不在名利。",
            "所趨必踏正，所論必根義。",
            "聖門有格言，胡不慥慥爾。",
            "險夷融一心，相與共守此。",
            "維君更直諒，多聞且知禮。",
            "責善有忠告，規失無因避。",
            "人或苦難合，我匪以爲具。",
            "始如石落落，終似旂旎旎。",
            "入議必追聯，出遊必連軌。",
            "朝夕恃驩比，同襟能有幾。",
            "君今先我去，落漠將何委。",
            "政此黯銷魂，臨分不我鄙。",
            "絕無兒女悲，慨慷及治己。",
            "竊聞之先儒，物我均一理。",
            "達人宏大觀，曲士局偏倚。",
            "偏倚狹一隅，愛惡無公是。",
            "大觀歸衆善，寬平有餘地。",
            "理義固無窮，虛心知所止。",
            "感君謙自牧，使我愁翻喜。",
            "還以作贈言，相觀要終始。"
        ],
        "title": "送施持正司理解官",
        "id": "271a7b26-6de9-413f-9469-e43a72a89956"
    },
    {
        "author": "徐僑",
        "paragraphs": [
            "我五十有四，纔今見其孫。",
            "汝父亦三十，得子爲之昆。",
            "人生百年間，欻如駒隙奔。",
            "其間欣與戚，短長未暇論。",
            "長長與幼幼，一家團春溫。",
            "豈惟情愛足，是有禮義存。",
            "嗟我生苦晚，陟岵悲蚤吞。",
            "有懷當世憂，拙迂不自軒。",
            "老矣絕他念，先志惟所□。",
            "詩書茂花實，忠厚豐本根。",
            "要令汝輩長，續續熟予言。",
            "功名身外物，孝悌德之源。",
            "莫先家人正，所貴椒聊蕃。",
            "今朝情陪喜，添汝壯吾門。",
            "相與紹清白，無慚故丘園。"
        ],
        "title": "喜得孫",
        "id": "26b4bc19-54fd-473d-b369-352b89d1fdd5"
    },
    {
        "author": "徐僑",
        "paragraphs": [
            "雙松如老虬，拜然俯於地。",
            "山下草細微，降從所非類。",
            "昂藏烈丈夫，肯與樵牧比。",
            "樛枝若欲頹，直幹固不倚。",
            "外柔內則剛，物耳寓此理。",
            "吾觀世俗流，隨人盡棄己。",
            "此松乃不然，自下弗爲恥。",
            "所立峭已高，其節凜不記。",
            "滿眼春風生，中有歲寒意。",
            "敢告行道人，視此知所止。"
        ],
        "title": "雙松亭",
        "id": "57d4f7a6-106f-41f3-9239-7b1a7f5c93c4"
    },
    {
        "author": "徐僑",
        "paragraphs": [
            "我本山林人，出處無意固。",
            "君亦如山泉，隨地爲流注。",
            "方其居山時，文豹隠冥霧。",
            "又如出岫雲，散漫欻無據。",
            "憶昨我與君，相逢同一處。",
            "時時湖光亭，襟抱一披露。",
            "君橫膝上琴，我踵戶外屨。",
            "梅花落園春，辭君一朝去。",
            "詩筒遽寥寥，粵從浙濡渡。",
            "雁去燕復來，不得一字附。",
            "撫懷興長嗟，恍然此散聚。",
            "何期老鶴臞，短翮忽舒布。",
            "九皋聳孤唳，羣仙翕清譽。",
            "高寒玉峰巔，爲爾肯一駐。",
            "杭嚴兩西湖，未必置愛惡。",
            "瞥從子陵臺，來踏蘇公路。",
            "山友而水賓，風曉而煙暮。",
            "行止初何心，同是一真趣。",
            "願於人海中，更覓山中句。"
        ],
        "tags": [
            "西湖"
        ],
        "title": "滕丞洎沖天觀先以詩來次韵謝之",
        "id": "68a5a21b-f754-44d4-a433-759db5761f14"
    },
    {
        "author": "徐僑",
        "paragraphs": [
            "欲晴未晴還不雨，無日無風又無暑。",
            "煙薄微籠四岸山，空翠却向湖中聚。",
            "今日之游誠佳哉，湖山文字中銜盃。",
            "相爲此約亦已久，天相其逢資追陪。",
            "吾儕官閑無一事，平生丘壑詎輕棄。",
            "相從於此合鍾情，無奈同襟欲分袂。",
            "西風著意向芙蓉，綠柳未疎花正濃。",
            "勸君慢理江頭楫，更作一日來從容。"
        ],
        "title": "同官三人率慶裘元量司直於湖中有詩呈諸公",
        "id": "af951474-fa19-4b55-977e-74e4bd1591ce"
    },
    {
        "author": "徐僑",
        "paragraphs": [
            "夫物有奇觀，而於天地間。",
            "月中浮白水，雨後對青山。",
            "雲巘泉千尺，雪天梅一班。",
            "有時逢此景，清興頗相關。"
        ],
        "title": "永樂道中",
        "id": "5b5fc592-b489-457f-8424-3df637479f55"
    },
    {
        "author": "徐僑",
        "paragraphs": [
            "在家貧亦好，居官貧更宜。",
            "布被不妨溫，菜羹有餘滋。",
            "客至草具杯，事閑遣興詩。",
            "外此了無撓，澹然心地夷。"
        ],
        "title": "即事",
        "id": "696e32da-6b66-4130-8137-e8a4eabb1a1a"
    },
    {
        "author": "徐僑",
        "paragraphs": [
            "積雨鬰愁思，初日破春泥。",
            "勝處欲何往，游情翻自迷。",
            "柳招追綠渡，梅引逐香蹊。",
            "却憶杜陵老，慇懃出碧雞。"
        ],
        "tags": [
            "西湖"
        ],
        "title": "初晴出南山過西湖往九峰復飲於湖光",
        "id": "e6863deb-d136-442a-8564-79a8670e0e15"
    },
    {
        "author": "徐僑",
        "paragraphs": [
            "睡起愁無緒，持書復懶披。",
            "篷嫌斜日照，襟愜好風吹。",
            "水闊舟移細，山長鳥去遲。",
            "悠悠天外意，惟只寸心知。"
        ],
        "title": "青田舟中",
        "id": "6e77f493-54fc-4d8d-80c8-6b1c58c47345"
    },
    {
        "author": "徐僑",
        "paragraphs": [
            "地禁塵難到，亭深暑不奸。",
            "一杯天上把，千策日邊看。",
            "頻勞君恩重，危言士志殫。",
            "治安渾道未，臣亦欲披肝。"
        ],
        "title": "殿廬考試畢",
        "id": "394725ec-d45b-45b9-8872-6b59fb3392e2"
    },
    {
        "author": "徐僑",
        "paragraphs": [
            "識度追諸老，文章用一班。",
            "志心深國計，正論豫時艱。",
            "將指顧憂地，登車慷慨間。",
            "却聞塗巷語，有詔命公還。"
        ],
        "title": "送真景元直院將漕江東  其一",
        "id": "7f83bf5a-36ea-497f-b010-a33bdc812f36"
    },
    {
        "author": "徐僑",
        "paragraphs": [
            "憂國誠如此，憂民事可知。",
            "政苛紛蠹螫，官墨厭膏脂。",
            "誰謂長城在，不扶元氣衰。",
            "天顔還咫尺，時聽遠猷馳。"
        ],
        "title": "送真景元直院將漕江東  其二",
        "id": "38264547-d851-48ca-88fb-04ccd625cda9"
    },
    {
        "author": "徐僑",
        "paragraphs": [
            "帝遣軺車重，深懷浙水東。",
            "幽崖須烈日，寒谷倚春風。",
            "惠達摧姦裏，功浮按職中。",
            "活人千百萬，歸報□□宮。"
        ],
        "title": "送李夢間赴浙東倉",
        "id": "652bb104-46af-41c6-9737-4513c38efdf0"
    },
    {
        "author": "徐僑",
        "paragraphs": [
            "心事相知久，交情一見真。",
            "靜參師友正，細語弟兄親。",
            "索去銷魂惡，期來刮眼新。",
            "臨分不多語，重會莫過□。"
        ],
        "title": "送葉知道歸永嘉約其再爲歷陽來",
        "id": "63bb57ed-dd8a-4baa-8ea5-d37b652894fb"
    },
    {
        "author": "徐僑",
        "paragraphs": [
            "我生隨所止，唯種竹與菊。",
            "菊靚而無華，竹清而不俗。",
            "淵明興悠然，子猷愛之酷。",
            "夫我乃兼之，佳趣於爾足。"
        ],
        "title": "看栽菊",
        "id": "57c15f08-01e2-4117-aa00-0c5583e54eea"
    },
    {
        "author": "徐僑",
        "paragraphs": [
            "白墁蠲敗壁，墨燼沃塵楹。",
            "瓦闕刪茅補，牆穿埏土平。",
            "竹栽簷外箇，花植盎中莖。",
            "次第成吾趣，婆娑樂此生。"
        ],
        "title": "即事",
        "id": "fa59ba32-9286-472d-a12c-034049b7184e"
    },
    {
        "author": "徐僑",
        "paragraphs": [
            "塵世燈窗外，寒儒竹簡情。",
            "三杯慰岑寂，一榻寄孤清。",
            "夜永那能睡，天寒不肯明。",
            "起來重搔首，江海一鷗輕。"
        ],
        "title": "書齋即事",
        "id": "e12fb8b3-8d80-4350-bce0-44d5ec07c9d2"
    },
    {
        "author": "徐僑",
        "paragraphs": [
            "花開何太晚，頼爾張簷楹。",
            "春後幾多日，枝頭三四英。",
            "人嫌芳意懶，我愛澹標清。",
            "恰好來深夜，移牀對月明。"
        ],
        "title": "西軒臘梅",
        "id": "352413b4-8f38-498a-aada-83fa49925173"
    },
    {
        "author": "徐僑",
        "paragraphs": [
            "智創輕我節，工閑妙出機。",
            "疏風寧事扇，被體若無衣。",
            "頗與山翁稱，何嫌俗子譏。",
            "此君元我契，相與不相違。"
        ],
        "title": "竹布道服",
        "id": "25612293-5028-4d32-8fc5-2096ce5366d2"
    },
    {
        "author": "徐僑",
        "paragraphs": [
            "關吾朝夕事，月嶺與雲岑。",
            "坐冊澹中味，行筇老者襟。",
            "酒隨深淺酌，詩任短長吟。",
            "時與七賢語，知音在素琴。"
        ],
        "title": "即事",
        "id": "7dfdb105-67c5-4264-9b5a-ec783017ccb3"
    },
    {
        "author": "徐僑",
        "paragraphs": [
            "闕然不見懷千慮，特地相過無一言。",
            "平日交情如水淡，暫時客裏似春溫。",
            "酒隨深淺有餘味，事向細微無不論。",
            "漫道與君心莫逆，誰知樸直箇中存。"
        ],
        "title": "道中口占呈能之",
        "id": "91e3a9b0-d64e-4da6-8644-c62d9a3d3abd"
    },
    {
        "author": "徐僑",
        "paragraphs": [
            "箇中巖壑欠相羊，秋色無邊古興長。",
            "寒盡鑑湖僅荷浦，靈遺禹廟尚梅梁。",
            "追尋遊舫空千載，物色先賢但一堂。",
            "征□倚風歸路晚，可堪晴月照凄涼。"
        ],
        "title": "鑑湖",
        "id": "963209a2-9086-4609-b4cb-8d3db17d15a8"
    },
    {
        "author": "徐僑",
        "paragraphs": [
            "擬乞四明幕下客，忽得嚴陵闕兩年。",
            "造物故憐貧已甚，去家不費一篙船。",
            "世事低昂吾有分，人生出處亦關天。",
            "釣臺高士不可尚，贏得桐江在眼前。"
        ],
        "title": "得嚴陵推官",
        "id": "74da43a7-0542-4be4-b1fc-a953ce0438bb"
    },
    {
        "author": "徐僑",
        "paragraphs": [
            "秋期載酒子雲居，春柳還驚綠映渠。",
            "幾欲出門阻風雨，半因居幕困文書。",
            "自違清隠三時久，空擬憂懷一日舒。",
            "想見湖邊嘗獨立，不禁鷗鷺問何如。"
        ],
        "title": "和滕丞元秀韵",
        "id": "ff811dd0-a7ea-4159-a91f-26e781cd316b"
    },
    {
        "author": "徐僑",
        "paragraphs": [
            "何事貪乘逆水船，此心長向白雲邊。",
            "琴書篷底一樽酒，花柳江頭三月天。",
            "逸興只將詩句遣，清襟那就俗塵牽。",
            "簿書不到斑衣底，進學輸君屬壯年。"
        ],
        "title": "和呂巽伯韵",
        "id": "cd69c6a7-9bb2-4e9e-9a83-3be5664603ef"
    },
    {
        "author": "徐僑",
        "paragraphs": [
            "從君把酒爐峰下，去踏黄塵三見秋。",
            "別後便教詩社冷，夢中尤憶草堂幽。",
            "忽承珠玉聯佳什，賸喜亭池添勝遊。",
            "最想版輿頻御處，山花庭草總忘憂。"
        ],
        "title": "喻叔厚總幹寄詩甚富",
        "id": "46adf11d-476e-49dd-9ffe-298ba5e265dc"
    },
    {
        "author": "徐僑",
        "paragraphs": [
            "潮回盡處曉江清，百丈灘頭舟子情。",
            "饒我靜觀黄卷罷，爲渠卧看白雲輕。",
            "炫蓬滉漾龍蛇影，喧枕蕭騷風雨聲。",
            "無限青山飽秋色，去來誰暇與將迎。"
        ],
        "title": "安溪",
        "id": "c8f63573-ffc5-4469-a7ec-00288c53d6d9"
    },
    {
        "author": "徐僑",
        "paragraphs": [
            "把酒湖亭一笑逢，沿湖猶擁綠叢叢。",
            "倒涵嵐影晴煙紫，回射城陰夕照紅。",
            "愁緒不關歌舞外，交情却在別離中。",
            "片帆我亦隨西下，小□凭欄蔌蔌風。"
        ],
        "tags": [
            "西湖"
        ],
        "title": "司戶攝淳安丞同官送至西湖支使有詩因次韵",
        "id": "11ab2d15-006d-4c4a-81c7-eedc3e1e6fb8"
    },
    {
        "author": "徐僑",
        "paragraphs": [
            "羨君蕭散脫塵□，別□□官自不卑。",
            "判斷湖山詩有按，追呼風月酒隨司。",
            "衙官宋玉供奔走，從事青州奉指麾。",
            "慚我真成今俗吏，固應期會絕文移。"
        ],
        "title": "久不作詩立春以詩并酒送滕知丞",
        "id": "906c142a-f15e-4eb2-add8-5a3558dbfc50"
    },
    {
        "author": "徐僑",
        "paragraphs": [
            "不見西湖兩鬢絲，湖光如舊不□欺。",
            "畫橋各領遊船去，密港誰知漁艇移。",
            "綠柳行疎人步隠，翠荷叢淺鳥飛遲。",
            "清風汗漫知何許，小憇招提獨自移。"
        ],
        "tags": [
            "西湖"
        ],
        "title": "因報謁過西湖",
        "id": "7c76519b-b9a0-4fab-b959-d606ca6040bf"
    },
    {
        "author": "徐僑",
        "paragraphs": [
            "一從驅迫入通闤，望渺江湖夢遶山。",
            "日墮紅塵轉湮沒，天教羣玉與躋攀。",
            "莫孤文字澹中趣，要識人情奔處間。",
            "多謝故人相警發，驪珠特地出滄灣。"
        ],
        "title": "次韵謝滕丞惠詩",
        "id": "5890a84a-7515-4616-8dc2-4805232ba86f"
    },
    {
        "author": "徐僑",
        "paragraphs": [
            "初無家學贍三餘，濫被君恩有此除。",
            "非取金華能占對，但令東觀與觀書。",
            "汗顔莫稱英髦選，冷眼終輸山澤居。",
            "自昔與君憂世切，只今何策塞侵漁。"
        ],
        "title": "次韵能之賀除",
        "id": "82d61a4d-deaa-4026-9a24-8dbf3f1c5bf8"
    },
    {
        "author": "徐僑",
        "paragraphs": [
            "兩山對立著君三，山意無窮勿浪參。",
            "靜底規摹隨處有，忙時事業箇中涵。",
            "移文肯爲輕離北，采菊何嘗索見南。",
            "會取孔門仁者意，等閑風月不虛談。"
        ],
        "title": "寄題趙仁父兩山堂",
        "id": "9b82c7cd-62ed-45b1-b015-596d9bb2d7a6"
    },
    {
        "author": "徐僑",
        "paragraphs": [
            "湖上朝市兩忘言，勝趣何須頻出門。",
            "要並雪巖尋酒伴，更從梅隠覓詩魂。",
            "風低雁溆數行影，烟障鳬波幾疊痕。",
            "此意古來誰領得，可無同調與同論。"
        ],
        "title": "和杜叔高相約湖上韵",
        "id": "10a8328f-97de-4e2f-9776-b7ba4b72b81e"
    },
    {
        "author": "徐僑",
        "paragraphs": [
            "別時來悟合并難，君向湖山去不還。",
            "好語欲酬嗟侶少，空餐亡補媿官閑。",
            "身謀未肯忘箕潁，世慮無嫌付觸蠻。",
            "幸有孤山陳迹在，倘來同踏石苔斑。"
        ],
        "title": "能之寄詩和其月夜泛舟韵以寓相思",
        "id": "ca16e9b0-864c-412d-819e-860ddd5ad7f5"
    },
    {
        "author": "徐僑",
        "paragraphs": [
            "退之作文自天巧，讀者未免加人私。",
            "紙尾連銜行鴈鶩，同僚翻作刻木期。",
            "句讀中分肯趣短，一輩抱睨何多爲。",
            "自唐及今襲訛舛，文公有神應點嗤。"
        ],
        "title": "韓退之藍田丞廳記所謂鴈鶩者相承以爲吏每切不然往往人未之信偶讀吳子寬詩有鴈鶩庭空之語因作此云",
        "id": "9eee5776-4bbd-4947-8b00-f5b17b1a94b1"
    },
    {
        "author": "徐僑",
        "paragraphs": [
            "往來烏兔底匆忙，老去身心只自將。",
            "理櫛不勝渾種種，繙書未了苦忙忙。",
            "情知世俗風光淺，日覺山林氣味長。",
            "有負夙心依屺岵，更將餘力事松篁。"
        ],
        "title": "晨興耕菴",
        "id": "8fab0002-13f7-4853-a62b-3b7e2c70cc44"
    },
    {
        "author": "徐僑",
        "paragraphs": [
            "自吾齋外付諸兒，除却詩書總不知。",
            "苔色上侵閑坐處，鳥聲來和獨吟時。",
            "十分秋氣重陽近，一味天涼老者宜。",
            "調得身心能自慊，止吾所止復何疑。"
        ],
        "title": "毅齋即事",
        "id": "9411b747-9187-4f98-afb2-416b4203162a"
    },
    {
        "author": "徐僑",
        "paragraphs": [
            "我來不及赴重陽，孤負清幽獨自芳。",
            "夾徑也能隨意白，出牆無柰著情黄。",
            "亟邀舊友將余玩，細酌新醪對汝嘗。",
            "懸知靖節無人見，却見南山此意長。"
        ],
        "title": "重陽後二日",
        "id": "3f3debba-1893-41c6-97fc-61bd85c16963"
    },
    {
        "author": "徐僑",
        "paragraphs": [
            "所存諸子少知名，自古陳編浩莫程。",
            "未說合神老成子，誰傳談易杜田生。",
            "到頭法語那能廢，終久浮言自不行。",
            "只向孔門詳答問，正塗坦坦甚分明。"
        ],
        "title": "讀藝文志",
        "id": "4a475fbf-c96d-4c96-951c-7f00aea53096"
    },
    {
        "author": "徐僑",
        "paragraphs": [
            "巖泉潠洒著根纖，拳石相依自糾纏。",
            "土葉漸除青带冗，細莖初發綠毛鮮。",
            "一塵不許溷幽雅，百草誰能並潔娟。",
            "日課蒼頭注新汲，要移林壑在庭前。"
        ],
        "title": "詠拳石菖蒲",
        "id": "e1cdc6e3-e2cb-487c-9134-8d88e8d67b57"
    },
    {
        "author": "徐僑",
        "paragraphs": [
            "黄雲不似五雲深，隠隠回環坐此林。",
            "巒阜幾重遮入路，隴岡百里護來峰。",
            "單僧憐汝喧魚板，漫叟便余玩鶴琴。",
            "茶罷策筇無箇事，登高時復一長吟。"
        ],
        "title": "五雲寺",
        "id": "6174b29f-9dab-4651-bda9-137a499a6797"
    },
    {
        "author": "徐僑",
        "paragraphs": [
            "扶筇剝啄一山中，幽興偏於此處濃。",
            "前屏樹柯呈列岫，旁開林隙出奇峰。",
            "座迎夜月分吾石，欄度朝雲對汝松。",
            "俗客不來人籟寂，省心時聽數聲鐘。"
        ],
        "title": "後坡",
        "id": "89ecc3d5-6a0b-4f7b-b59c-f9bbc0230029"
    },
    {
        "author": "徐僑",
        "paragraphs": [
            "寄跡雲山澹澹心，舊盟得得荷君尋。",
            "偶緣他客追遊屐，却使良朋誤盍簪。",
            "政苦寒飈妨剝□，□□□□□□□。",
            "□□□□□□□，□□□□□□□。"
        ],
        "title": "近陳和仲訪山間不值留詩今次韵招之",
        "id": "712c85f8-5239-4f7b-812c-1c6dff8d41f8"
    },
    {
        "author": "徐僑",
        "paragraphs": [
            "桃李紛紛一餉花，風清月白老生涯。",
            "取之無盡山林藏，求而有餘農圃家。",
            "游是理中無愧慊，樂吾心處是榮華。",
            "較他絃管淒涼地，巵酒杯羹總自奢。"
        ],
        "title": "宿野墅五更窗月照瓶中老梅清甚有感",
        "id": "a339cb17-d38a-4c96-ab3b-7eaf90f61a31"
    },
    {
        "author": "徐僑",
        "paragraphs": [
            "元化渾淪迹已希，不緣風雨翳明輝。",
            "靜中會得生生意，滿眼春光未始歸。"
        ],
        "title": "和章父兄春歸韵",
        "id": "00b9444b-778a-4f27-a3db-0e242af69b9a"
    },
    {
        "author": "徐僑",
        "paragraphs": [
            "碧松窩裏著吾身，風在襟裙月在門。",
            "燈火未殘絃誦習，一團清興許誰論。"
        ],
        "title": "倚門",
        "id": "1c9e8f1f-eee9-4c54-ae86-f1da5d88e2a1"
    },
    {
        "author": "徐僑",
        "paragraphs": [
            "酒正醺人苦不禁，詩來撩我可無吟。",
            "輕紈不動清風在，况有松聲醒醉心。"
        ],
        "title": "酒後",
        "id": "91b4ec23-52cb-4411-8bde-d71798399367"
    },
    {
        "author": "徐僑",
        "paragraphs": [
            "擎拳伺色紫朱前，極愛殫憂衽席邊。",
            "能合此心移膝下，未慚舜聖與參賢。"
        ],
        "title": "有感",
        "id": "36768d7e-a68b-47c6-ac34-dbc6d56b5ca2"
    },
    {
        "author": "徐僑",
        "paragraphs": [
            "桃藤下上蟻行暑，竹影浮沉龜蔭涼。",
            "步緩幽塘成小立，清風微度藕花香。"
        ],
        "title": "夏日即事",
        "id": "b5ab8c7a-01e0-4ada-9c89-872dee5eefa0"
    },
    {
        "author": "徐僑",
        "paragraphs": [
            "慈恩昔日寄題名，此作江頭長短亭。",
            "潮去潮來知幾恨，酣歌漁父許誰聽。"
        ],
        "title": "題六和塔",
        "id": "10fa9ee8-8e82-4ff4-936f-7d88fc654446"
    },
    {
        "author": "徐僑",
        "paragraphs": [
            "舟子長歌下急灘，江風吹我怯衣單。",
            "一輪明月爲誰好，無限清光照夜寒。"
        ],
        "title": "歸自壽昌",
        "id": "32f2b29a-0fb8-421d-a880-99ff7180923f"
    },
    {
        "author": "徐僑",
        "paragraphs": [
            "北風獵獵送吾船，夜過吳江炯不眠。",
            "月色微明天覆水，倚看銀浪欲無邊。"
        ],
        "title": "過吳江",
        "id": "305a1242-a100-4645-98b1-f332c3ba36fc"
    },
    {
        "author": "徐僑",
        "paragraphs": [
            "羣巒回照紫瀰漫，坐攬湖光風不寒。",
            "最惜傍欄鳬鷺狎，往來不作眼生看。"
        ],
        "tags": [
            "西湖"
        ],
        "title": "西湖",
        "id": "a86ded53-fbcc-46ab-9142-251ab4dd6f8f"
    },
    {
        "author": "徐僑",
        "paragraphs": [
            "草殘木盡又春來，辜負梅花與酒杯。",
            "政要詩翁裁好句，爲從今日洗塵埃。"
        ],
        "title": "立春以詩并酒送滕知丞",
        "id": "9c6070c4-22b8-40c6-b644-b9b35856511f"
    },
    {
        "author": "徐僑",
        "paragraphs": [
            "自公不退準爲常，永晝深簾坐此堂。",
            "今日與君添轉語，共參雲石與風篁。"
        ],
        "title": "和吳子開訪省中韵",
        "id": "3d63b1ec-7aa8-45dd-b313-c4ab50330e60"
    },
    {
        "author": "徐僑",
        "paragraphs": [
            "夕無下照澹雲亭，暝入前除獨自行。",
            "棲樹喧沉砌吟迥，雨留微潤作秋清。"
        ],
        "title": "晚步",
        "id": "450683f0-6ef9-4a37-8c9c-af1d7b9b6924"
    },
    {
        "author": "徐僑",
        "paragraphs": [
            "占得江湖汗漫天，了無鄉縣挂民編。",
            "賣魚買酒醉日日，長是太平無事年。"
        ],
        "title": "詠漁父  其一",
        "id": "ac34c251-133e-4969-a2da-28a7800e01d2"
    },
    {
        "author": "徐僑",
        "paragraphs": [
            "只把絲綸當酒金，世間萬事不關心。",
            "月移篷影醒未醒，人在蘆花深更深。"
        ],
        "title": "詠漁父  其二",
        "id": "26fd5305-f917-452c-9d09-f368f30e106c"
    },
    {
        "author": "徐僑",
        "paragraphs": [
            "陂沼盈盈閑綠水，郊原浩浩湧青禾。",
            "煙連山際無人語，只有晚歸樵牧歌。"
        ],
        "title": "晚望",
        "id": "02caa85b-9128-4aec-aaed-d0051c017070"
    },
    {
        "author": "徐僑",
        "paragraphs": [
            "拙哉百事不如人，天畀清閑適我真。",
            "好是山深林密處，且還康濟比天民。"
        ],
        "title": "竹間納凉",
        "id": "bf7f188d-c7f4-451d-ab67-74244f58a5c1"
    },
    {
        "author": "徐僑",
        "paragraphs": [
            "身在五雲雲自閑，相娛石友與蒼官。",
            "山林老去方知味，加我五年當挂冠。"
        ],
        "title": "趙昌父詩來舉似慈湖話頭次韵答之",
        "id": "9440741e-db3c-4f80-babe-b273552d52f0"
    },
    {
        "author": "徐僑",
        "paragraphs": [
            "爲嫌遠目礙雙明，只許蒼松一幹橫。",
            "盡對羣巒坐高爽，月來分席不渠爭。"
        ],
        "title": "刪後坡繁枝出四山剡溪陳正仲作詩有白雲移向青林外讓與幽人不敢爭之句因次其韵",
        "id": "c90f8070-b32f-41c4-b146-19b43f6d5b2c"
    },
    {
        "author": "徐僑",
        "paragraphs": [
            "鄉居唯我與君閑，相見俱緣一出慳。",
            "此去君家無十里，杖藜明日會香山。"
        ],
        "title": "約喻叔厚總幹會於香山",
        "id": "15755623-b305-4364-b4a8-b94ec7501718"
    },
    {
        "author": "徐僑",
        "paragraphs": [
            "雷峰頂上兩三松，挺秀扶疎印碧空。",
            "坐石倚筇看不足，此心游泊太虛中。"
        ],
        "title": "對雷峰",
        "id": "bb9c4048-31d8-4030-aa52-8bd43e38b431"
    },
    {
        "author": "徐僑",
        "paragraphs": [
            "白雲入戶牖，幽趣頗相關。",
            "俗遠人無累，心夷物自閑。"
        ],
        "title": "雲入窗牖",
        "id": "b500074d-a66d-472e-a391-42835d8f4695"
    },
    {
        "author": "徐僑",
        "paragraphs": [
            "避閙深違俗，耽閑懶作書。",
            "故人無誚我，丘壑政關渠。"
        ],
        "title": "懶書問",
        "id": "da98429b-cd08-4613-ac6b-779171473d06"
    },
    {
        "author": "徐僑",
        "paragraphs": [
            "雲凍雨無脚，寒凝霜有毛。",
            "却能開霽色，愛日炫初晴。"
        ],
        "title": "欲雨雪而晴",
        "id": "556c0ce4-a0a4-4417-92f7-7e7d63375f9e"
    },
    {
        "author": "徐僑",
        "paragraphs": [
            "老幹矗無容，虬枝蔚相倚。",
            "圖以歸草堂，怡怡有深旨。"
        ],
        "title": "題杜仲高松杉檜圖",
        "id": "7483da61-70dc-462c-a10b-74b77ca49efe"
    },
    {
        "author": "徐僑",
        "paragraphs": [
            "深院楊花閑暇，小亭林影清微。",
            "忙裏不知客去，病中無柰春歸。"
        ],
        "title": "和徐敬伯知縣別喻伯經韵",
        "id": "6fbaf3fd-bd12-45f1-a26e-b616ab9ac519"
    },
    {
        "author": "徐僑",
        "paragraphs": [
            "竹門何爲設，護此自在身。",
            "而有不知者，謂隔一切人。",
            "門有閉有開，人有疏與親。",
            "閉以謝俗客，開以納嘉賓。",
            "或方計財利，我方甘窶貧。",
            "或方圖宦達，我方埋隠淪。",
            "豈惟乖趨尚，誠亦困糾紛。",
            "若夫道義交，開益所願聞。",
            "清幽能共適，淡薄能相因。",
            "與夫學問徒，講說敢辭勤。",
            "義理滋我悅，詩書陶我真。",
            "俱不役殽酌，且無昏精神。",
            "然當時省己，勿或浪尤人。",
            "古人重晚節，氣衰當志新。",
            "古人貴老成，齒頹資德尊。",
            "初心苟無負，斯不愧斯門。"
        ],
        "title": "竹門",
        "id": "16bd3cfc-b9b4-4a9c-8a8a-23f80c21d921"
    },
    {
        "author": "徐僑",
        "paragraphs": [
            "涵養當用敬，進學在致知。",
            "如車去隻輪，跬步不可移。",
            "夫子受師說，惟敬實所持。",
            "升堂逮易簀，參倚日在茲。",
            "遺言落人間，考論極研幾。",
            "是心要收斂，中不容毫釐。",
            "大學著明法，格物及楷梯。",
            "放心苟不收，窮格將安施。",
            "古人貴爲己，末俗多外馳。",
            "豈無實踐者，茲焉當反思。",
            "晚生拜遺像，敷衽跪陳詞。",
            "願言服予膺，沒齒以爲期。"
        ],
        "title": "虎邱謁和靖祠",
        "id": "d9d2ca4d-7c21-4cb2-aca5-c60631d04528"
    },
    {
        "author": "徐僑",
        "paragraphs": [
            "有原一本流無窮，有物萬殊生不同。",
            "自從太極兩儀後，往古來今感應中。"
        ],
        "title": "偶書  其一",
        "id": "ffef8454-7833-4cab-88d9-1569128803b4"
    },
    {
        "author": "徐僑",
        "paragraphs": [
            "日月東西遞往還，四時遷易不曾閒。",
            "要知天地生成妙，只在陰陽進退間。"
        ],
        "title": "偶書  其二",
        "id": "74be0f19-7e9a-45e2-bd63-74f5764ca95e"
    },
    {
        "author": "徐僑",
        "paragraphs": [
            "我來叩石洞，嶄絕何從登。",
            "天開一間路，崖列兩連屏。",
            "有水泠泠來，委蛇貫中行。",
            "五丁修磴道，引步若余迎。",
            "昏暮坐危閣，蕭颼風雨聲。",
            "不知身何許，似有通山靈。",
            "晨興窮所歷，石轉泉逾清。",
            "絕頂一带垂，方諸函明泓。",
            "想當春夏交，雪練輸浮輕。",
            "欲去重倚徙，拳石提蒲生。",
            "歸與置窗几，聊以誌餘情。"
        ],
        "title": "游石洞",
        "id": "e8723684-fbc2-4bbf-b24e-262f7be01f5f"
    },
    {
        "author": "許文蔚",
        "paragraphs": [
            "我祖有遺迹，振屐訪南嶺。",
            "憑高一以眺，萬壑皆雲烟。",
            "谷鳥猶嚶嚶，遼鶴無時旋。",
            "一飲丹池水，心中塵慮捐。"
        ],
        "title": "登城陽山",
        "id": "1f9e748b-390e-4593-a9f5-3ca272ccc7f6"
    },
    {
        "author": "朱申",
        "paragraphs": [
            "平分秋半月華圓，玉碾無聲靜轉旋。",
            "月桂從攀由我捷，姮娥不解是誰先。"
        ],
        "title": "和金表叔中秋題月",
        "id": "695c095e-0375-417e-9e22-e511831b22a2"
    },
    {
        "author": "聶子述",
        "paragraphs": [
            "香瓣平生滿意熏，更參曲阜問關津。",
            "祇宜黄閣官尊貴，不敢近前丞相嗔。"
        ],
        "title": "曾公道夫出示先世手澤歛衽拜觀之餘敬題二小詩  其一",
        "id": "5873471c-1b6d-46e7-a471-8f8afaa43658"
    },
    {
        "author": "聶子述",
        "paragraphs": [
            "一門翰墨森圭璧，諸老題評粲錦花。",
            "珍重雲仍好收拾，夜虹貫月定君家。"
        ],
        "title": "曾公道夫出示先世手澤歛衽拜觀之餘敬題二小詩  其二",
        "id": "2b9755cb-bd60-47af-a009-bc79045fb030"
    },
    {
        "author": "張嗣古",
        "paragraphs": [
            "崎嶇鳥道開烟蘿，長松偃蹇聲蕩摩。",
            "白龍怒吼挂絕壁，蒼兕離立迎清波。",
            "枯筇拄破青苔色，雷雨收功神歛迹。",
            "窮源不得空歸來，掬雪摶珠三太息。"
        ],
        "title": "雪谷潭",
        "id": "599a5c45-41c1-4192-8115-6f0689d27446"
    },
    {
        "author": "張嗣古",
        "paragraphs": [
            "雨餘山石洗孱顔，卧虎蹲羊各自閑。",
            "杖屨貪穿秋色好，不知衣惹蘚痕斑。"
        ],
        "title": "登妙高亭",
        "id": "a47e4f3c-16b1-4ed4-b624-548c193058b0"
    },
    {
        "author": "余復",
        "paragraphs": [
            "海上一峰高插天，山頭眼力窮大千。",
            "飛來鴻鵠下霄漢，掩翼縮足今三年。"
        ],
        "title": "瑞峰",
        "id": "5027bd48-22e5-41bd-8443-85749c34f071"
    },
    {
        "author": "余復",
        "paragraphs": [
            "二十年前過此間，旅囊羞澀筆頭慳。",
            "時來山色與人好，我亦詩腸似海寬。",
            "舊事消除身後夢，新聲慚愧路旁官。",
            "乘車衣錦渾閑事，留此功名竹帛看。"
        ],
        "title": "仙霞嶺",
        "id": "3d5a097a-a1c0-4988-95ef-40574185a5a5"
    },
    {
        "author": "余復",
        "paragraphs": [
            "一飛一飛知幾時，斗酒落魄誰共知。",
            "胸中造物飽星斗，筆下文字盤蛟螭。"
        ],
        "title": "文筆峰",
        "id": "83691fd0-cf70-4867-9c38-5ee04b918b40"
    },
    {
        "author": "余復",
        "paragraphs": [
            "涉海波濤險，登山足力疲。",
            "胡爲赤鑑遊，海角山之涯。",
            "崎嶇亂石間，况復乘船危。",
            "茲遊固有意，訪古傷今時。",
            "荒陂存遺跡，缺處十丈餘。",
            "父老向我言，先疇爲農師。",
            "當時大父行，相與築此堤。",
            "堤成百物豐，師承及見之。",
            "稻蟹不論錢，况敢論糠粃。",
            "一朝壞不修，驚心傷鼓鼙。",
            "田家歲作苦，土狹何由支。",
            "憶昔禾黍地，石水數斗泥。",
            "前功嗟已廢，繼者今其誰。",
            "曾聞部使者，詢問及故基。",
            "水利固可究，具文怨徒欺。",
            "又聞勸農吏，楚楚多奇姿。",
            "朝遊暮始還，山水窮清暉。",
            "有念不及此，但見冠蓋飛。",
            "公家急相歛，星火驚文移。",
            "農無地可耕，歲入何從規。",
            "今幸長官賢，願言拯我饑。",
            "作書白太守，經營得如茲。",
            "珍重父老言，豈爲兒童戲。",
            "皇華如觀風，此老誠可資。"
        ],
        "title": "西陂",
        "id": "204e9485-55dc-45de-adf3-cd500e97456c"
    },
    {
        "author": "余復",
        "paragraphs": [
            "霍童山峰凡六六，不知仙子在何山。",
            "秋風萬里一黄鶴，返照半林雙白鷴。",
            "長劍氣橫霄漢外，飛泉影落畫圖間。",
            "自憐懶作朝陽客，訪道尋真日往返。"
        ],
        "title": "霍童山",
        "id": "8906f320-9507-46d7-8b96-5f0d57a404a2"
    },
    {
        "author": "余復",
        "paragraphs": [
            "吾閩三山妙天下，靈鰲背上羅高峯。",
            "山環水繞龍虎伏，人在縹渺烟霞中。"
        ],
        "title": "金鰲橋",
        "id": "185d6d0e-ca29-4190-afb7-f7158e485453"
    },
    {
        "author": "余復",
        "paragraphs": [
            "大山奔到海之濱，中有輝光佛剎新。",
            "前後二三皆梵侶，不知誰是報恩人。"
        ],
        "title": "報恩寺",
        "id": "8f230e26-eeb0-48de-bbec-001aa655f111"
    },
    {
        "author": "余復",
        "paragraphs": [
            "風虎雲龍豈偶然，信知盛世士多賢。",
            "虞庠教育蒙深澤，漢殿咨詢愧首延。",
            "釋褐遽沾瓊宴寵，錫詩齊聽玉音宣。",
            "愛君憂國平生志，敢負周王宴樂篇。"
        ],
        "title": "和御賜登第",
        "id": "5a9f7d17-d091-4350-ac66-837fd5cfea18"
    },
    {
        "author": "柴中行",
        "paragraphs": [
            "有生同宇宙，所欠好江山。",
            "因自舂陵至，留居廬阜間。",
            "斯文傳墜緒，太極妙循環。",
            "希聖誠何事，懷哉伊與顔。"
        ],
        "title": "敬題濂溪先生書堂  其一",
        "id": "3a0f1882-4ccc-48b0-bcd0-b921faa21de3"
    },
    {
        "author": "柴中行",
        "paragraphs": [
            "出城三四里，矯首愜遐觀。",
            "頓覺市聲絕，忻從天宇寬。",
            "康山書几浄，湓浦硯泓寒。",
            "一誦愛蓮說，塵埃百不干。"
        ],
        "title": "敬題濂溪先生書堂  其二",
        "id": "afb9ed80-bf2a-4046-8412-4b01b9989454"
    },
    {
        "author": "柴中行",
        "paragraphs": [
            "君子重出處，兒女多依違。",
            "孰知退有義，一辭若發機。",
            "刑部今其人，識遠渺造微。",
            "時方事疾走，而我心獨非。",
            "老色未上面，健筆駃于飛。",
            "宛然傲霜菊，燦燦黄金輝。",
            "勉留鵷鷺行，夫豈少輕肥。",
            "一麾即得請，衆目駭見稀。",
            "了不露纖芥，舒卷流清{山/徽}。",
            "凉風稱歸棹，灝氣浥征衣。",
            "婆娑慰邱園，咳唾落珠璣。",
            "因風來錦囊，猶足慰依依。"
        ],
        "title": "送許郎中出知漳州",
        "id": "aa000d30-ed46-4f75-9a4d-808713522864"
    },
    {
        "author": "柴中行",
        "paragraphs": [
            "一簇人家起暮煙。"
        ],
        "title": "句  其一",
        "id": "79383d3c-1013-491c-9c71-258db5f8e60b"
    },
    {
        "author": "柴中行",
        "paragraphs": [
            "郭外春山明錦繡。"
        ],
        "title": "句  其二",
        "id": "8c194e9e-50ba-4ef7-9599-5c3528317985"
    },
    {
        "author": "柴中行",
        "paragraphs": [
            "想得彭園富春色。"
        ],
        "title": "句  其三",
        "id": "f791f1b1-c748-460d-90dd-31a2b059d346"
    },
    {
        "author": "柴中守",
        "paragraphs": [
            "小春晝日如春晚，飲罷披圖清興遠。",
            "夜光照屋四座驚，金薤銀鈎真墨本。",
            "當年太史謫宜州，腸斷梅花棲戍樓。",
            "拾遺不逢東道主，翰林長作夜郎囚。",
            "蠻烟瘴雨森鈇鉞，更值韓盧搜兔窟。",
            "老色上面懽去心，惟有忠肝懸日月。",
            "郡丞嗜好殊世人，投箋乞字傳兒孫。",
            "平生孟博是知己，筆下寫出精神騫。",
            "興亡萬古同一轍，黨論到頭不堪說。",
            "刊章下郡漢道微，清流入河唐祚絕。",
            "先朝白晝狐亦鳴，正氣消盡邪氣生。",
            "殿門斷碑仆未起，中原戎馬來縱橫。",
            "生蛟入手不敢玩，往事凄涼重三歎。",
            "蘭亭瘞鶴徒爾爲，好刻此書裨廟算。"
        ],
        "title": "跋山谷書范滂傳帖",
        "id": "811c2c6d-8b2d-4690-a5c2-0d91eb3257c4"
    },
    {
        "author": "豐有俊",
        "paragraphs": [
            "小船行行過靖軒，衾紬帷楮興悠然。",
            "如何打疊江湖志，甘守陳編隠几眠。"
        ],
        "title": "題薛教授靖軒",
        "id": "2c9503c9-8ac3-4f50-8529-ceeb7d2e7cd5"
    },
    {
        "author": "林迪",
        "paragraphs": [
            "廣行行實稱才華，如節鸞和馭寶車。",
            "曾燕瓊林天一幄，却吟玉蘂市三家。",
            "大篇追補唐詩闕，盛事常流魯頖誇。",
            "別有冰姿延客住，白池賸種白蓮花。"
        ],
        "title": "教授兩爲玉蘂花賦長韻富贍清新老病無以奉酬輒用楊史君韻爲謝",
        "id": "f800d25f-529c-4cf3-b1ec-e2465506da7d"
    },
    {
        "author": "林迪",
        "paragraphs": [
            "姑射山前雪照人，長安水畔態尤真。",
            "步摇翹玉中心整，瓔珞塗金四面勻。",
            "常笑荼䕷藏浪蕊，獨陪芍藥殿餘春。",
            "自從唐代來天女，直到平園見後陳。"
        ],
        "title": "次韻廷秀待制玉蘂",
        "id": "7fcc071f-e50a-49f3-968b-a1ec2fb2591a"
    },
    {
        "author": "林迪",
        "paragraphs": [
            "食菜曾饕三百囷，種花重看一番新。",
            "洞仙舊賞輪無迹，工部高吟筆有神。",
            "疊雪雅宜歌白雪，送春仍欲買青春。",
            "向來僞帖今冰釋，從此嘉名徧廣輪。"
        ],
        "title": "去夏孫從之示玉蘂佳篇時過未敢賡和今年此花盛開輒次嚴韻并以新刻辯證爲獻",
        "id": "d8da752b-30fb-4d6c-9504-7b180e6d37d9"
    },
    {
        "author": "林迪",
        "paragraphs": [
            "暇日來游九鎖山，登龍踞虎恣躋攀。",
            "方瞳皓豁小天下，仙隠清越非人間。",
            "秘籍瓊科輝映簇，白雲朱鶴鎮長閑。",
            "洞中丹竈開還未，願覓刀圭駐瘠顔。"
        ],
        "title": "大滌洞天留題",
        "id": "63e00caa-24fa-46ca-9098-adf59bc5ed0a"
    },
    {
        "author": "汪楚材",
        "paragraphs": [
            "面面軒窗好，溪山不待招。",
            "清風修竹徑，細雨綠荷橋。",
            "地僻人烟少，天恢景象饒。",
            "襟懷無一事，終老樂簞瓢。"
        ],
        "title": "方壺別墅",
        "id": "de195141-bbd9-4659-b0aa-7cf48b6494ed"
    },
    {
        "author": "吳豐",
        "paragraphs": [
            "古羊人物舜風餘，子姓傳來祇舊廬。",
            "爲愛一門能守義，相承五世不分居。"
        ],
        "title": "贈胡彥忠",
        "id": "86dac7b2-23ee-4036-9723-a57d027616b1"
    },
    {
        "author": "戴蒙",
        "paragraphs": [
            "家住南溪欲盡頭，茂林脩竹幾清幽。",
            "菰蒲漲綠蛙專夜，樹葉吹寒麥半秋。",
            "修褉從教非節物，舞雩元自有風流。",
            "明朝酒醒春猶在，更向長潭上小舟。"
        ],
        "title": "南溪暮春",
        "id": "32775354-c418-48f1-bb08-737f6c70cd53"
    },
    {
        "author": "徐次鐸",
        "paragraphs": [
            "幾點歸舟破暮烟，數行雁字落霞邊。",
            "世間安得王摩詰，爲寫琴川作輞川。"
        ],
        "title": "極目亭",
        "id": "60e671d4-b1c0-4998-a1b2-5a4a48bbfd39"
    },
    {
        "author": "程九萬",
        "paragraphs": [
            "宦遊偶落雲水鄉，耻以貪墨爲吏商。",
            "三年寄傲南窗月，一瓣爲炷東堂香。",
            "翛然清風揖佳客，好古博雅真揚揚。",
            "舊題湔祓古寺壁，濁酒呼索鄰家牆。",
            "淋浪醉墨鸞鳳舞，警語峭厲凌冰霜。",
            "大碑小碑共檢校，次第安置堂中央。",
            "朅來絃歌有餘暇，逸興賸欲希韓湘。"
        ],
        "title": "重建東堂",
        "id": "4a62def7-5f90-4be5-bfb4-f5bf8d265eeb"
    },
    {
        "author": "程九萬",
        "paragraphs": [
            "松桂移栽滿，園亭改築新。",
            "詩書千古事，松桂四時心。",
            "蕭瑟風成韻，扶疎月滿陰。",
            "一琴聊自託，山水是知音。"
        ],
        "title": "松桂亭",
        "id": "398d42b5-b65a-412a-a2cd-56182b4cfb37"
    },
    {
        "author": "程九萬",
        "paragraphs": [
            "山深何限好，客到輒同登。",
            "泉壑嵐光冷，烟林霽色凝。",
            "韻艱詩益健，杯數量難勝。",
            "老矣功名穩，何須歎沔澠。"
        ],
        "title": "烟霞塢二首  其一",
        "id": "a5d8bb17-06bf-4430-a919-ae8ab078ef54"
    },
    {
        "author": "程九萬",
        "paragraphs": [
            "鬢髮幾星星，風霜抑飽經。",
            "年華輕過鳥，身世俯危亭。",
            "寒碧還相照，飛湍盍暫停。",
            "平生愛山眼，分外爲渠清。"
        ],
        "title": "烟霞塢二首  其二",
        "id": "ce968328-867d-4b7a-b747-11204028c5e6"
    },
    {
        "author": "程九萬",
        "paragraphs": [
            "二載塵勞薄宦身，雙峰幾憶舊家鄰。",
            "甫能再上陽城考，更有一年孤負春。"
        ],
        "title": "證道寺",
        "id": "32ecc0e5-7a28-4776-bb59-8c052036bc69"
    },
    {
        "author": "程九萬",
        "paragraphs": [
            "飛鳥投林去復還，臨風恒憶舊家山。",
            "平生杖履經行處，杳在雲烟髣髴間。"
        ],
        "title": "銅山",
        "id": "93409023-6564-4248-8cd0-663405540fa0"
    },
    {
        "author": "程九萬",
        "paragraphs": [
            "聞法師來杖錫東，於菟蹭蹬奮雷風。",
            "當時地裂泉隨動，一酌清甘萬慮空。"
        ],
        "title": "石頤寺",
        "id": "230008c8-e2d1-4f76-9a25-7a6406fc743b"
    },
    {
        "author": "程九萬",
        "paragraphs": [
            "巖石玲瓏翠竹斜，木犀依約又殘花。",
            "長官媿我無才思，却憶東堂舊作家。"
        ],
        "title": "翠峰寺和毛澤堂韻",
        "id": "797d846c-9296-4fc1-9c85-e487d3ef4d55"
    },
    {
        "author": "程九萬",
        "paragraphs": [
            "蒼巖絕頂俯晴川，佳處潛開小洞天。",
            "琴几棋臺誰是伴，霞棲月嘯恍如仙。",
            "□山□□□多石，□□□□□引泉。",
            "獨取懸崖□□□，□□已自□燕然。"
        ],
        "title": "峴石寺",
        "id": "21b1e300-a17d-4d27-9727-a1a85237c53e"
    },
    {
        "author": "毛友誠",
        "paragraphs": [
            "何以答夫子，力學窮朝曛。",
            "瞬息纔不學，老與衰相親。",
            "誓參舞雩樂，胸中長暮春。"
        ],
        "title": "謝李宏齋先生",
        "id": "97098567-8ba8-40e5-98d8-5234b4fb3ba7"
    },
    {
        "author": "方暹",
        "paragraphs": [
            "鄉村十里少人家，手掬清泉嚼細茶。",
            "洞口春深却無酒，故人相贈以桃花。"
        ],
        "title": "仙人橋石刻",
        "id": "a8c13483-bbc6-45fb-a7e7-8f85f34a5722"
    },
    {
        "author": "方輗",
        "paragraphs": [
            "張氏母袁稱壽星，生紹興庚申今有百五齡。",
            "子孫耕稼食可飽，女婦紡織衣稱情。",
            "白髮既脫生黑髮，耳目聰明長步行。",
            "五朝皇帝恩廣大，一老平時身太平。",
            "鄉里皆慶喜，縣官問姓名。",
            "闔門漏屋下，上詣縣官廳。",
            "太夫人之面可識，太夫人之堂可升。",
            "即前再拜問起居，謝官下念田里氓。",
            "尊高年以長其長，凡爲人子沸歡聲。"
        ],
        "title": "里中張氏母出與邑宰母宴餞以詩",
        "id": "1827ac3e-9d61-4fc3-bb53-0ca79c3a9095"
    },
    {
        "author": "方輗",
        "paragraphs": [
            "太極巖圖出道州，茲巖名道實相猶。",
            "元公圖說茲巖具，好向巖中仔細求。"
        ],
        "title": "道巖",
        "id": "301f6b1b-1181-46b7-ae5c-b80a807a8b66"
    },
    {
        "author": "黄瑄",
        "paragraphs": [
            "長因風木起悲酸，省墓歸來痛忍言。",
            "雖得青衫聯子貴，深慚白髮負親恩。",
            "璜溪猶有家居舊，蕭寺尋來手澤存。",
            "墨迹依然逾二紀，摩挲塵壁黯銷魂。"
        ],
        "title": "省墓",
        "id": "8f635d59-537a-4bdd-9f49-d7f9822dc064"
    },
    {
        "author": "黄治",
        "paragraphs": [
            "威稄赤壁千尋峻，德量黄陂萬頃寬。"
        ],
        "title": "句",
        "id": "94f1a728-da76-4215-a981-fbcd679bb7c0"
    },
    {
        "author": "葉澄",
        "paragraphs": [
            "我陟黄楊奧，我懷董孝君。",
            "懷君君不見，冢草裹晴雲。"
        ],
        "title": "過黄楊奧孝子董公墓",
        "id": "c82adc7d-187e-49d2-8e52-f6252440e27f"
    },
    {
        "author": "桂如虎",
        "paragraphs": [
            "天作高山勢已空，地開巖竇巧玲瓏。",
            "卷成璆屋垂瓊珮，擘破蒼崖潄玉虹。",
            "雲氣擁時來座上，塵埃飛不到亭中。",
            "品題自有元郎句，我輩聊書一笑同。"
        ],
        "title": "陽華巖",
        "id": "571cf883-7647-4e96-bdc7-94b78b9ad827"
    },
    {
        "author": "林伯春",
        "paragraphs": [
            "羊腸路入最高峰，倦倚東風點瘦筇。",
            "芳草有情春意遠，青山依舊暮雲重。",
            "新來梵閣添奇觀，前度詩人带老容。",
            "寄我此身天地裏，夢回林杪一聲鐘。"
        ],
        "title": "藍溪次曾狀元韻",
        "id": "12775cc2-1cb6-4ad3-be60-c9d462340901"
    },
    {
        "author": "鄭瀛",
        "paragraphs": [
            "丹崖之山丹氣浮，葛洪老仙居上頭。",
            "丹成一去幾千載，至今猿鶴生清愁。",
            "丹井有泉石有拇，流芳直與天地久。",
            "我來問山山不知，坐費山僧一盃酒。"
        ],
        "title": "丹崖",
        "id": "4cb88896-893c-45ea-9e03-a423cd47427c"
    },
    {
        "author": "鄭瀛",
        "paragraphs": [
            "村南野老亦多伎，兩鬢髼鬆狀如鬼。",
            "嬴顛秦蹶了不聞，一心只向紅爐裏。",
            "風鞴在手金在鎔，等閒變化天無工。",
            "日暮歡呼走妻子，買魚沽酒歌春風。"
        ],
        "title": "南野暮鎔",
        "id": "cd62595c-71d1-4bf0-8e45-c7aad09675e9"
    },
    {
        "author": "鄭瀛",
        "paragraphs": [
            "西崖有虎憑其威，凜然百獸不敢窺。",
            "衆山壓倒勢莫敵，磅礴萬古誰能驅。",
            "鄉人好利不知計，翦毛伐骨何太厲。",
            "安知此虎不汝欺，長作吾家一屏蔽。"
        ],
        "title": "伏虎崖",
        "id": "1476ac5f-1acf-4e1d-adba-6eb95ceb31d1"
    },
    {
        "author": "鄭瀛",
        "paragraphs": [
            "吾鄉葛氏真好奇，鑿開石井山之湄。",
            "寒波清冽不受暑，主人愛取沁詩脾。",
            "百年興廢事非昔，莓苔剝落土花碧。",
            "我來拂拭已忘言，落葉西風秋析析。"
        ],
        "title": "葛井涵秋",
        "id": "03e5befa-fe32-4d9f-b947-49f0f2bd23ad"
    },
    {
        "author": "鄭瀛",
        "paragraphs": [
            "長江百里濃於醅，天風吹作雲濤堆。",
            "吾鄉好事重佳節，龍舟兩兩爭喧豗。",
            "今人不識靈均意，祇作龍舟多競渡。",
            "汨羅舊事付蒼煙，空有遺歌寫哀些。"
        ],
        "tags": [
            "长江"
        ],
        "title": "官塘競渡",
        "id": "f5f80c26-758a-4298-a2c8-0647883d036c"
    },
    {
        "author": "鄭瀛",
        "paragraphs": [
            "澤水迴環六七里，中流擁出一廛市。",
            "桃花吹浪鱖魚肥，紅蓼翻風蟹螯美。",
            "漁郎業漁相忌猜，欲曉未曉江上來。",
            "舉罾交錯不知倦，欵乃又入雲濤堆。"
        ],
        "title": "四澤曉罾",
        "id": "a278f0ad-bed6-4e71-9e65-2225152a3933"
    },
    {
        "author": "曹絳",
        "paragraphs": [
            "嬌紅膩綠暖生春，步繞清溪錦帳新。",
            "花意不須羞白髮，五朝得見太平人。"
        ],
        "title": "溪上賞芙蓉",
        "id": "768c117e-489e-4bc8-b42e-6922251adce0"
    },
    {
        "author": "曹叔遠",
        "paragraphs": [
            "瀘江東山山更奇，騎鯨飛仙歸未歸。",
            "桃花千樹爛春晝，莫作韓子荒唐譏。"
        ],
        "title": "題錦浪亭",
        "id": "7f6244d8-1671-4fbd-a70b-34b97c7f8f78"
    },
    {
        "author": "曹叔遠",
        "paragraphs": [
            "遨游倦聽水聲潺，却愛靈巖引憇間。",
            "樹擁倒暉穿嶂曲，風牽斜雨灑藤彎。",
            "半袈裟裏須彌現，隙滹阿中法界寬。",
            "爲納千僧渾不見，欲於此地扣禪關。"
        ],
        "title": "通玄洞",
        "id": "7408a7ba-7137-403e-b45b-940b83bb357c"
    },
    {
        "author": "陳煒",
        "paragraphs": [
            "有酒宜成頌，知君恥獨醒。",
            "回車經巷口，荷鍤信丘冥。",
            "死豈人埋得，言猶婦可聽。",
            "閉關當日飲，想象只忘形。"
        ],
        "title": "劉伶巷",
        "id": "a58bcb96-d6e7-49c3-ac39-5bb6f80418fb"
    },
    {
        "author": "陳與行",
        "paragraphs": [
            "椒蘭平酒酌，簠簋散香箕。"
        ],
        "title": "句  其一",
        "id": "7180acbf-202d-4d54-ba40-e8251c0ed01e"
    },
    {
        "author": "陳與行",
        "paragraphs": [
            "霜間開紫蒂，露下發金英。"
        ],
        "title": "句  其二",
        "id": "1ebd8038-82dd-4dd4-9773-f2acdf247a6c"
    },
    {
        "author": "曾煥",
        "paragraphs": [
            "玉虬垂處雪花翻，四序雷聲六月寒。",
            "憑檻未窮千丈勢，請君巖下舉頭看。"
        ],
        "title": "題飛雪亭",
        "id": "57fe652e-7a4c-40e7-9030-d93fdbc18193"
    },
    {
        "author": "曾煥",
        "paragraphs": [
            "元頌顔書山谷詩，還鎸我宋中興碑。",
            "慇懃三讀重回首，萬□□□江渺瀰。"
        ],
        "title": "浯溪磨崖",
        "id": "3c5a8103-2b68-401e-ba40-6b2794ba9b72"
    },
    {
        "author": "陳槱",
        "paragraphs": [
            "膏潤滋松雨，孤高表竹君。",
            "夜碪寒擣玉，春几瑩鋪雲。",
            "越地雖呈瑞，吳天乃策勳。",
            "莫言名晚出，端可大斯文。"
        ],
        "title": "春膏紙",
        "id": "c79432f6-648f-476d-b919-0912e22d13e6"
    },
    {
        "author": "董與幾",
        "paragraphs": [
            "厥初誰剖混沌殻，光明僅透天一握。",
            "龍門鑿斷工有餘，劖劃巉巖開灑落。",
            "我來沆碭千崖高，溜雨萬丈聲蕭騷。",
            "巖上風煙巖下水，晚尋丹竈夜漁舠。"
        ],
        "title": "題澹山巖",
        "id": "78e91062-03b7-4b33-a454-471d82869108"
    },
    {
        "author": "張伯威",
        "paragraphs": [
            "壺中別景絕塵埃，不是山靈閟不開。",
            "午夜月華冬夜雪，爲無人向此時來。"
        ],
        "title": "偶題",
        "id": "00ee7837-b5fa-4f1d-840d-2b1795d3493e"
    },
    {
        "author": "薛舜俞",
        "paragraphs": [
            "丘壑胸中事。"
        ],
        "title": "句  其一",
        "id": "09d9971f-ea96-4684-86ff-4853e553f51e"
    },
    {
        "author": "薛舜俞",
        "paragraphs": [
            "舊邑浮航外。"
        ],
        "title": "句  其二",
        "id": "21b0e5ed-a794-4b8d-9740-78084c7a6be6"
    },
    {
        "author": "薛舜俞",
        "paragraphs": [
            "軒窗眼界開。"
        ],
        "title": "句  其三",
        "id": "a63cbe61-55e2-468a-a7bf-b94606f67425"
    },
    {
        "author": "慶元士人",
        "paragraphs": [
            "一在廬陵一豫章，文忠文穆兩相望。",
            "大家飛上梧桐樹，自有旁人說短長。"
        ],
        "title": "嘲韓侂胄",
        "id": "29f5e4d1-9a74-4b91-bac8-4a6c9076dcba"
    },
    {
        "author": "李𡌴",
        "paragraphs": [
            "白馬湖光綠染衣，蘭舟溶漾綵鴛飛。",
            "閑愁不到秋風後，聽唱蠻歌月下歸。"
        ],
        "title": "白馬湖",
        "id": "f9a205dd-8888-421e-b8ff-1bc54537184c"
    },
    {
        "author": "李𡌴",
        "paragraphs": [
            "低齋結空野，小竹移孤林。",
            "齋閑竹浄好，日媚幽人心。",
            "南方夏厭暑，獨此留殘陰。",
            "戞雨挫促夢，穿風搜凉襟。",
            "長茵展麗蘚，亂歌奏歡禽。",
            "侍奴裹村服，語客拋塵簪。",
            "志高成利犇，思爽生詩淫。",
            "值聖喜盈卷，感古悲入琴。",
            "山迎穩履遠，月勸澄杯深。",
            "榮名雖未染，幸亦非煙沉。"
        ],
        "title": "竹齋題事",
        "id": "2bb78739-4b71-42ec-90cb-54f07f6dd5b0"
    },
    {
        "author": "李𡌴",
        "paragraphs": [
            "疲筇捫石上，大野俯欄窺。",
            "洞穴通諸頂，泉流接兩池。"
        ],
        "title": "四恩巖",
        "id": "36071734-cbb6-48e5-a07b-88119b3d1cce"
    },
    {
        "author": "李𡌴",
        "paragraphs": [
            "黄昏風雨阻江濱，翠綰羣峯莫色勻。",
            "一夜子規啼到曉，孤舟愁殺未歸人。"
        ],
        "title": "離巫山晚泊棹石灘下",
        "id": "6b0fb15c-9cc2-45c1-83ef-a968c980a61b"
    },
    {
        "author": "李𡌴",
        "paragraphs": [
            "風沙一夜卷冥冥，曉色曈曚上翠屏。",
            "薄宦驅人成老大，佳時得酒慰飄零。",
            "紅餘晚樹迷幽谷，綠漲晴波失遠汀。",
            "却是崇山兼峻嶺，看來渾不減蘭亭。"
        ],
        "title": "上巳從史巫山𥘬飲江臯",
        "id": "08a1a6ee-4547-45db-92a0-0b9ed3aa4663"
    },
    {
        "author": "李𡌴",
        "paragraphs": [
            "日射紅鸞扇，風清白獸樽。"
        ],
        "title": "句",
        "id": "46a18e3e-0f20-4aef-a675-1c43c1383fc2"
    },
    {
        "author": "葉秀發",
        "paragraphs": [
            "曉色明征轡，疎鐘忽斷林。",
            "譚經驚虎伏，說法引龍吟。",
            "竹影殘鐙暗，苔痕落葉深。",
            "客懷無處適，欹枕聽霜砧。"
        ],
        "title": "題龍吟寺",
        "id": "4038c756-baa4-4c89-8d44-864983a795fb"
    },
    {
        "author": "葉秀發",
        "paragraphs": [
            "細問黄山事，荒唐半不傳。",
            "諸峰幾林壑，十日九雲煙。",
            "笙斷空中籟，丹留澗底泉。",
            "相招媿猿鶴，何日謝塵緣。"
        ],
        "title": "廣福寺",
        "id": "f03ab94b-2bff-4549-9c46-2242443968d8"
    },
    {
        "author": "葉秀發",
        "paragraphs": [
            "飛觀干霄出，疎松隔塢聞。",
            "水聲高下澗，山色去來雲。",
            "露舄行秋杪，天花落葉分。",
            "小窗吟不就，清殺病休文。"
        ],
        "title": "登古城山觀",
        "id": "aa70e106-1f75-49ab-a1ca-c7b54c25e3b3"
    },
    {
        "author": "葉秀發",
        "paragraphs": [
            "一春鳩婦不停鳴，遠岫雲歸喜得晴。",
            "水拍秧田釵股細，風吹麥隴浪紋輕。",
            "天應憐我倦行役，山亦多情互送迎。",
            "三十六峰如好客，相逢便覺眼增明。"
        ],
        "title": "黄山喜晴即事",
        "id": "3e41f420-e5b4-4e1f-ae68-2895a4522a4f"
    },
    {
        "author": "葉秀發",
        "paragraphs": [
            "雖無酒令與詩籌，喜約新盟訪舊遊。",
            "寒露正催黄菊晚，斷雲不鎖碧山秋。",
            "機於空處鷗方下，節到寒時蝶也愁。",
            "聚散摶沙多少恨，一詩三嘆寄湯休。"
        ],
        "title": "興國寺",
        "id": "3934cbbb-b9fb-4b07-be02-7fe0062ff2d8"
    },
    {
        "author": "葉秀發",
        "paragraphs": [
            "茫茫宇宙幾分離，晚識真人曆數歸。",
            "五閏都無半抔土，清風千古一麻衣。"
        ],
        "title": "翠微寺",
        "id": "56383ab1-7fa1-4647-a63b-dfbcf65d93cf"
    },
    {
        "author": "宋之源",
        "paragraphs": [
            "不因黨論到元符，安得溪山著一儒。",
            "時有詘伸須直道，天開靈傑豈歸愚。",
            "泉疏陰澗詩餘派，手拓蒼崖節轉孤。",
            "自送江西仙袂遠，神遊應過此間無。"
        ],
        "title": "游涪溪",
        "id": "a0c982df-54ee-43df-8322-a2d96feb6a93"
    },
    {
        "author": "元在庵主人",
        "paragraphs": [
            "吾斲石堂無變怪，土缶瓦鼓閑遊戲。",
            "一钁相隨萬事空，十二時中牢捉繫。",
            "牢捉繫，不在三閒前後際。",
            "拍將兩手笑呵呵，這箇消息不容易。",
            "不容易，拈起石頭拈不住，放下石頭放不去。",
            "去與住，認取石堂門前路。",
            "不開窗，不閉戶，塞破世界無覓處。",
            "煖則乘風凉則眠，烟霞雲外朝還暮。",
            "朝還暮，不貪榮，不貪富，不戀妻帑及兒女。",
            "隨緣自在度時光，看著古今都錯誤。",
            "皇天后土莫相瞞，翻來覆去能幾許。",
            "前賢後聖說多般，千經萬論從頭注。",
            "渠不省，渠不悟，一任從渠失故步。",
            "我自知，我自顧，富貴渾如草頭露。",
            "人與我，愛與妬，對境不生無喜怒。",
            "清涼世界乃吾臺，是非海裏終不覷。",
            "不向君王殿上行，不入豪家問尊貴。",
            "紅妝豔粉任安排，誇逞從他鬭能會。",
            "英雄强弱只一般，嘍囉巧拙說甚彩。",
            "少年才子漫風流，絕代佳人臭囊袋。",
            "一息不來何所尋，萬兩黄金不容带。",
            "都是空，必竟敗。",
            "唇鏘舌劍遞相欺，縱使金印如斗大。",
            "儘數收拾滿倉箱，不知前面能幾歲。",
            "一著錯分明，輸却無贏落。",
            "聚散還同浮水漚，頃刻之閒難捉摸。",
            "不向根基上乘尋，个个急後抱佛脚。",
            "早悟解，早悟解，不如石堂一大塊。",
            "石堂壞時從他壞，這一大塊元自在。",
            "堅且耐風霜，雪雨摧不碎。",
            "祁寒隆暑沒遮欄，春去秋來任推載。",
            "四方八面透玲瓏，石堂裏面快活睡。",
            "覺後還將恁麽時，撒手便行無布擺。"
        ],
        "title": "石堂歌",
        "id": "b42f26c4-e6f3-4213-a23d-dc13590b7d1a"
    },
    {
        "author": "于倞",
        "paragraphs": [
            "和風春滿園，草木皆芳薰。",
            "君看十八葉，肯與凡卉羣。"
        ],
        "title": "詠海棠",
        "id": "bcee3ab3-02e4-42ac-935a-ea2479cd5199"
    },
    {
        "author": "黄子信",
        "paragraphs": [
            "六年兩度拜宸旒，換得青衫白上頭。",
            "飛鵲祇因無樹繞，窮猿何暇擇林投。",
            "明知著脚當來誤，幾欲抽身不自由。",
            "安得有錢了官債，便無三徑也歸休。"
        ],
        "title": "投楊帥長孺",
        "id": "0b8d0ae9-6c8a-4c46-a73a-ec177d2651da"
    },
    {
        "author": "黄子信",
        "paragraphs": [
            "笑倩西風拂舊埃，歸時行李似初來。",
            "也知三載清貧好，博得一家强健回。"
        ],
        "title": "歸時作",
        "id": "85baef69-60c6-4f8f-b5ef-8b2e4cdd3c71"
    },
    {
        "author": "葉祐之",
        "paragraphs": [
            "木葉臨風皆好色，稻田流水亦新聲。"
        ],
        "title": "句",
        "id": "d502e8f9-05b2-400a-af7a-913d4fe38e16"
    },
    {
        "author": "葉樾",
        "paragraphs": [
            "扶疎不耐繁華，意足自然清絕。",
            "壁間幻出橫斜，祇欠紗窗明月。"
        ],
        "title": "三里塘掐梅",
        "id": "6615df7b-36f1-46cb-bbb1-d8c22cfe17e7"
    },
    {
        "author": "徐璣",
        "paragraphs": [
            "帝業江淮表，丕承七十年。",
            "太平南北共，內禪子孫傳。",
            "弓矢深櫜橐，桑麻鬰壠阡。",
            "江河春混混，雨露夜涓涓。",
            "治久情多縱，才卑氣或偏。",
            "穹蒼宜予弼，淵默正思賢。",
            "四世忠勳積，三朝節概全。",
            "威儀新禹服，光彩舊星躔。",
            "本以文爲治，尤知政有權。",
            "粟紅初穰穰，榆散亦翩翩。",
            "國似傳東魯，名能躐潁川。",
            "殊恩方錫馬，盛美又臨軒。",
            "易鎮旌旗遠，趨朝劍履便。",
            "想知環去旆，咸似渴思泉。",
            "典誥黄麻出，衣冠紫禁聯。",
            "安危看去就，扶掖頼精專。",
            "江岸梅花小，山城桂影圓。",
            "歌思惟兩地，動化及無邊。",
            "相復中興舊，書重說命篇。",
            "元勳列青史，焜燿祖宗前。"
        ],
        "title": "送太守傅尚書易鎮當塗二十韻",
        "id": "9cdc6b0f-83b3-440d-add3-62348dd7f20e"
    },
    {
        "author": "徐璣",
        "paragraphs": [
            "侍從西湖宅，安閑近水心。",
            "門開春郭靜，橋度野池深。",
            "山翠連龍起，雲樓學虎臨。",
            "芙蓉通遠渚，槐柳步回陰。",
            "盛業歸宗匠，斯文並古今。",
            "典謨存大雅，金石振餘音。",
            "疇昔留藩管，江淮擁带襟。",
            "雍容平宇宙，瀟洒在園林。",
            "玉富淵難測，仙癯鶴可尋。",
            "步趨垂雜組，言笑響鳴琴。",
            "補衮心無替，彈冠迹未沉。",
            "于今幽興極，正可辨清吟。"
        ],
        "tags": [
            "西湖"
        ],
        "title": "上葉侍郎十二韻",
        "id": "20dc28d5-e195-4faf-88cd-7a61f598a57a"
    },
    {
        "author": "徐璣",
        "paragraphs": [
            "熙洽壬辰際，剛明十載初。",
            "祥風開宇宙，粹質産瓊琚。",
            "年齒終童右，文章兩漢餘。",
            "體將時格變，名向榜頭書。",
            "多病侵絲鬢，清顔侍玉除。",
            "溫恭扶國是，端直屏姦渠。",
            "良月春先暖，豐年日自舒。",
            "潜藩來騎鼎，故里去程徐。",
            "北虜盟方締，蠻陬孽已鋤。",
            "願言歸補衮，敷澤徧坤輿。"
        ],
        "title": "送蔡侍郎鎮建寧",
        "id": "b139246e-8f96-463f-ae06-71f1065e7e62"
    },
    {
        "author": "徐璣",
        "paragraphs": [
            "京口丘都督，江淮第一人。",
            "竭心安宋代，决策斬蘇嚚。",
            "猛將親經選，高材近莫倫。",
            "六鈞來有力，一騎去無塵。",
            "塞靜良弓隠，時明枉事伸。",
            "遷車行地遠，歸詔及春新。",
            "恃險猺奴蠢，招亡鼠技貧。",
            "衆情懽殺賊，國本在安民。",
            "功過今方使，忠誠正可陳。",
            "能言學李固，茲日願亡身。"
        ],
        "title": "漳州送王益統制謫歸時方收峒寇",
        "id": "cce8887f-5a7a-4316-8bd5-97f39f6f862e"
    },
    {
        "author": "徐璣",
        "paragraphs": [
            "焚罷南坡藁，星華接履聲。",
            "艱時曾倚重，鉤黨頼持平。",
            "仲甫思全衮，元戎正本兵。",
            "丰儀麟閣貴，威重犬戎驚。",
            "聖主憂遐遠，朝端擇老成。",
            "邇臣宣惠化，七嶺動懽情。",
            "風俗移刀劍，田閭遂鑿耕。",
            "試茶龍井碧，開硯鳳潭清。",
            "秋日江沙渺，晴天鼓角鳴。",
            "稻香隨使驛，桂影伴仙程。",
            "美玉非藏韞，黄金笑滿籝。",
            "寬和無白髮，卑遜有高名。",
            "登用唐三世，樞機漢九卿。",
            "鼎司虛正席，丹扆待忠誠。"
        ],
        "title": "送張尚書出鎮建寧",
        "id": "84c75f3f-1073-45be-a984-6da528151dec"
    },
    {
        "author": "徐璣",
        "paragraphs": [
            "胡虜無仁義，興衰匪百年。",
            "如何憑氣力，久欲靖中邊。",
            "異類依天角，黄頭住海𤲬。",
            "愚堪呼鹿豕，健每學鷹鸇。",
            "猰狄時方憊，燕雲耗頗傳。",
            "姦臣貪拓境，黠計落空拳。",
            "氈毳分伊水，旌旗濕汴川。",
            "鶑花春自老，風雨夜相連。",
            "文物東南盛，舟車蜀廣聯。",
            "規模垂翼翼，鼎石頼乾乾。",
            "五福祥光近，千齡厚澤綿。",
            "雨晴均化日，豐穰慶秋田。",
            "禽獸聞相噬，干戈鬭欲纏。",
            "瓜分爭塊壤，鼎沸逐埃涓。",
            "亡北惟堪伺，良圖盍自堅。",
            "藩籬兼謹守，閫外勿輕捐。",
            "晉趙非殊異，山河本渾全。",
            "人心方激切，天道有回旋。",
            "王佐存諸葛，中興仰孝宣。",
            "何當渭橋下，拱揖看駢闐。"
        ],
        "title": "傳胡報二十韻",
        "id": "eb65a91e-93cc-4788-a268-b07a8e5567aa"
    },
    {
        "author": "徐璣",
        "paragraphs": [
            "脩麓長髯客，風儀野老邊。",
            "夕陽烏袖薄，細雨葛巾偏。",
            "握手相從日，寒雲未雪天。",
            "釅醅篘不盡，鮓醢罄無捐。",
            "共舸浮江北，聯吟就幾篇。",
            "梅花知老矣，流水尚依然。",
            "倚杖臨臯別，東風白髮前。",
            "官途三載遠，世事古人先。",
            "疋布心曾許，交情後莫傳。",
            "蕭蕭瓜井暮，瑟瑟故廬烟。",
            "衰病身如木，懷思淚欲泉。",
            "磨詩終未穩，空向月嬋娟。"
        ],
        "title": "哭朱嚴伯",
        "id": "d37f5b89-806f-4ec3-815d-c9af6ec0f03a"
    },
    {
        "author": "徐璣",
        "paragraphs": [
            "江水何滔滔，渡江相別離。",
            "揖子客舍前，對子衣披披。",
            "問子何所爲，旅客未得歸。",
            "執手一悲喚，驚覺妻與兒。",
            "起坐不得省，清風在簾帷。",
            "平明出南門，將以語所知。",
            "過子舊家處，寒花出疎籬。",
            "蕭蕭黄葉多，裊裊歸步遲。",
            "子去不早還，何以慰我思。"
        ],
        "title": "述夢寄趙紫芝",
        "id": "876741d9-badd-4d42-afa3-6604467a6c50"
    },
    {
        "author": "徐璣",
        "paragraphs": [
            "百草各有種，春至不栽培。",
            "交情重故知，豈論才不才。",
            "相識十年初，再見天之涯。",
            "共飲一盃酒，粲若紅顔開。",
            "人生有此樂，知復能幾回。",
            "契闊幾已深，矧爾病與衰。",
            "朔風從何來，吹白枝上梅。",
            "天寒日欲莫，又乃行色催。",
            "君去江水西，我歸近天台。",
            "東西道路長，未可心膂摧。",
            "明朝碧雲多，佇思良徘徊。"
        ],
        "title": "漳州別王仲言祕書",
        "id": "88d1ed30-a952-45fd-bfb6-8669311e790c"
    },
    {
        "author": "徐璣",
        "paragraphs": [
            "日月交輝際，乾坤欲整時。",
            "謀謨無遠近，顧盼有安危。",
            "國倚宗臣重，人惟正統推。",
            "將軍兼問古，中尉不言私。",
            "美德開初禩，清風起四維。",
            "山河春藹藹，雨露夜垂垂。",
            "川浩黿鼉穴，田豐鼠兔窺。",
            "險辭萋莫已，深網障無遺。",
            "流謗看金策，純誠表竹枝。",
            "丹心元未改，隻影去奚疑。",
            "能勝歸天道，云亡忽事宜。",
            "蜀關幾犬豕，淮岸邇旌旗。",
            "將相通新好，朝廷說舊規。",
            "渠奸甘授首，盛代鞏丕基。",
            "褒敘還宗祏，光昭在鼎彝。",
            "凄凉餘謚法，慷慨付諸兒。",
            "汨水芬芳地，三閭絕好詞。",
            "子蘭真已矣，靳尚亦奚爲。",
            "樂事云悲事，新知匪故知。",
            "續騷何日了，千古泪如絲。"
        ],
        "title": "記述二十韻爲趙沂公作",
        "id": "fb7d920d-1fdb-4d8e-9e08-8ebb4206f05a"
    },
    {
        "author": "徐璣",
        "paragraphs": [
            "森森壑源山，嫋嫋壑源溪。",
            "脩脩桐樹林，下蔭茶樹低。",
            "桐風日夜吟，桐雨洒霏霏。",
            "千叢高下青，一叢千萬枝。",
            "龍在水底吟，鳳在山上飛。",
            "異物呈嘉祥，上奉玉食資。",
            "臘餘春未新，素質藴芳菲。",
            "千夫{口砉}登壠，叫嘯風雷隨。",
            "雪芽細若針，一夕吐清奇。",
            "天地發寶祕，鬼神不敢知。",
            "舊制遵御膳，授職各有司。",
            "分綱製品目，簿尉監視之。",
            "雖有領督官，焉得專所爲。",
            "初綱七七夸，次綱數弗差。",
            "一以薦郊廟，二以瀹賓夷。",
            "天子且謙受，他人奚可希。",
            "柰何貪瀆者，憑陵肆姦欺。",
            "品嘗珍妙餘，倍稱求其私。",
            "初非狐鼠媚，忽變狼虎威。",
            "巧計百不行，叱怒面欲緋。",
            "再拜長官前，茲事非所宜。",
            "性命若螻蟻，蠢動識尊卑。",
            "朝廷設百官，責任無細微。",
            "所守儻在是，恪謹焉可違。",
            "君一臣取二，千古明戒垂。",
            "以此得重劾，刀鋸弗敢辭。",
            "移官責南浦，奉命去若馳。",
            "回首鳳凰翼，雨露生光輝。"
        ],
        "title": "監造御茶有所爭執",
        "id": "8d9669b5-cd23-4dcf-b8e0-c8fa8681491d"
    },
    {
        "author": "徐璣",
        "paragraphs": [
            "翁侯兩兄弟，志尚等高獨。",
            "閑心沒江鷗，逸興狎山鹿。",
            "難兄早登第，高風動喬木。",
            "湘南花滿汀，百里正膏沐。",
            "歸作山水游，詞源傾百斛。",
            "令弟小謝徒，深沉鬰林麓。",
            "優游千卷書，平生幾竿竹。",
            "能琴絃不理，少飲巾未漉。",
            "兄倡復弟酬，音調諧擊筑。",
            "晝卧小窗南，煩暑在荷屋。",
            "凉風從何來，池花動輕䔩。",
            "顧□傳新章，爽氣滌炎伏。",
            "如臨古澗旁，泓澄碧環復。",
            "如倚青林下，松風對心讀。",
            "善詩如善韻，警響間圓熟。",
            "但令契人心，勿令駭人目。",
            "我愛二君子，芳馨襲蘭菊。",
            "迎秋月色新，佳香滿晴宿。",
            "安得扁舟去，□□蔭溪谷。",
            "論詩暮繼朝，吟思俱毣毣。"
        ],
        "title": "奉和翁千四知縣千十四隠居山中作",
        "id": "c9a19058-d9e2-4f9f-984a-ba5c63a2eb8a"
    },
    {
        "author": "徐璣",
        "paragraphs": [
            "南州冬日佳，風和霜氣收。",
            "出門訪良友，散策尋清游。",
            "負郭有野趣，荒草带寒流。",
            "信步任所止，款扉得深幽。",
            "初若隠者居，忽上雲中樓。",
            "攬以三層顛，恍與萬象浮。",
            "綠野寬作圍，青山遠相蟉。",
            "凌然欲輕舉，久乃思冥搜。",
            "團團荔枝林，往往叢葉稠。",
            "時於陰木間，略見碧瓦溝。",
            "蒼然晚烟集，紅者楓樹頭。",
            "竚立思轉賒，顧盼目不周。",
            "何意城中身，而對海上州。",
            "要須千幅盡，未可一語酬。",
            "時已梅萼春，景邁浙水秋。",
            "遠地得心賞，良會非宿籌。",
            "黄柑况可餐，綠酒方出篘。",
            "十年真契闊，再見方綢繆。",
            "矧茲天一方，無異水上漚。",
            "把盞不知暮，論文殊未休。",
            "俄驚庭葉落，始覺昏鴉投。",
            "獨憐下弦月，未掛初旬鈎。",
            "絕景尚可揖，歸途諒匪脩。",
            "何當鴈蕩間，相與老一丘。"
        ],
        "title": "登三層樓與王仲言聯句",
        "id": "73806ce8-2290-4aaf-951f-ea12bf4aae5a"
    },
    {
        "author": "徐璣",
        "paragraphs": [
            "成陣風作車，宓妃波爲茵。",
            "良夕忽會遇，明月寒鋪銀。",
            "環珮凌秋空，笙簫亦具陳。",
            "何以慰寥廓，樂此相知新。",
            "採珠拾翠羽，言笑生華春。",
            "贈以金琅玕，捧以白玉人。",
            "酌醴動芳氣，妙與蘭茝紉。",
            "歡娛有聚散，美寶無賤珍。",
            "至今寒花種，清徹瑩心神。",
            "霜皚衆枿藁，孤媚良舒伸。",
            "杜鵑望帝魂，啼血何嚚嚚。",
            "妃子眠海棠，荒湎焉足鄰。",
            "姮女手栽桂，光彩相依因。",
            "故知蓬瀛姿，不染纖點塵。"
        ],
        "title": "水仙花篇",
        "id": "353de776-369c-4660-986f-824fdfdf15b4"
    },
    {
        "author": "徐璣",
        "paragraphs": [
            "婁家屋西梅，梅老枝更清。",
            "衆樹吐齊白，密萼含微清。",
            "下有碧池波，照此鷗鷺翎。",
            "寒雲拂縞衣，遥空淡明星。",
            "薄言種樹時，兩世且百齡。",
            "樹亦匪難老，一歲一彫零。",
            "我嗟人事遷，且愛樹伶俜。",
            "回桓不能去，月來孤影生。",
            "倚樹一長吟，寫我寥曠情。"
        ],
        "title": "婁家梅篇",
        "id": "a805ddab-1599-4993-9ba5-d2d53eeadab7"
    },
    {
        "author": "徐璣",
        "paragraphs": [
            "松聲欲動風聲催，細非笙簧大非雷。",
            "松間便使無風起，亦有爽氣如風來。",
            "傍松作樓古爲務，小著軒楹省斤鋸。",
            "樓低要與綠陰平，勿令高過松梢去。"
        ],
        "title": "松風樓篇",
        "id": "3c2b1d80-b1c1-4a3a-8cbf-99bc11120e53"
    },
    {
        "author": "徐璣",
        "paragraphs": [
            "訪梅行近郊，寒氣初淅瀝。",
            "欲開未開時，三點兩點白。",
            "清枝何蕭疎，幽香况岑寂。",
            "頗知天姿殊，絕似人有德。",
            "逢君天一方，歡然舊相識。"
        ],
        "title": "訪梅",
        "id": "f574d7a5-c98d-4cae-8d98-613eec08764a"
    },
    {
        "author": "徐璣",
        "paragraphs": [
            "長江欲趨海，日夜不肯休。",
            "終然至海後，大小同一流。",
            "君家學海名，舊有江上樓。",
            "取義誠在斯，終始志欲侔。",
            "雲門接滄波，碧玉浩遠浮。",
            "一瞬便可得，垂則良易求。",
            "茲道無小成，勉矣歸藏脩。"
        ],
        "tags": [
            "长江"
        ],
        "title": "題林氏學海樓",
        "id": "1e2cb793-bdf4-405b-ab73-bee4bb3b959d"
    },
    {
        "author": "徐璣",
        "paragraphs": [
            "去載羈旅身，千里望群賢。",
            "今夕良燕會，况乃佳節前。",
            "凉風日已多，歲序日已遷。",
            "春時種藂菊，秋花滿籬邊。",
            "採之不盈把，泛彼清清泉。",
            "行樂不易得，貧賤焉可捐。",
            "惟當從爾游，吟哦思陶然。"
        ],
        "title": "九月初四日分韻得然字",
        "id": "d1d5e3b9-127a-42d9-9e81-b5460f58b620"
    },
    {
        "author": "徐璣",
        "paragraphs": [
            "性懶修書苦，題詩寄海濱。",
            "閩中今樂地，遷客舊名臣。",
            "乍嚼檳榔澀，初餐荔顆珍。",
            "園林春易老，鄉岸雨難勻。",
            "世慮千峯靜，時賢一聘新。",
            "閑居尋釣石，朝晚待歸人。"
        ],
        "title": "寄上泉州許參政福州薛端明謫居",
        "id": "36de8fe6-aff3-48d8-a3bd-7768aeecc87e"
    },
    {
        "author": "徐璣",
        "paragraphs": [
            "玉陛傳臚曉，身居第一功。",
            "絕班知禮異，專局信儒崇。",
            "賢俊科名上，邦家事業中。",
            "規模垂廣遠，鼎鼐蓄含洪。",
            "更化方今務，經時志已通。",
            "蒞人惟簡直，修己在謙沖。",
            "日旦清風發，江晴野霧空。",
            "奉親游宦喜，初向水晶宮。"
        ],
        "title": "送趙狀元赴湖州幕",
        "id": "62d5ea07-0c21-4029-8791-f417b3b7d4a9"
    },
    {
        "author": "徐璣",
        "paragraphs": [
            "王國重熙洽，邦基百世安。",
            "深源混清濁，直道闡平寬。",
            "學術知同貴，師儒頗異觀。",
            "脩名褎蘭省，舊格到蟬冠。",
            "十載田廬隠，三年客授官。",
            "括溪方水漲，江左尚春寒。",
            "論議何時一，行藏此日難。",
            "宿酲江柳綠，風物强加餐。"
        ],
        "title": "送錢省元赴太平州教授",
        "id": "248334fe-7f2f-4899-8dc5-b3693cbb29bb"
    },
    {
        "author": "徐璣",
        "paragraphs": [
            "又取紗衣換，天晴起細風。",
            "清陰花落後，長日鳥啼中。",
            "水國乘舟樂，巖扉有路通。",
            "州民多到此，猶自憶髯公。"
        ],
        "title": "初夏遊謝公巖",
        "id": "0261a255-ea47-439a-8ac4-daa0e7923dac"
    },
    {
        "author": "徐璣",
        "paragraphs": [
            "舊說湘中事，身來又可尋。",
            "廟存虞帝迹，江照楚臣心。",
            "爲客人俱遠，題名刻自深。",
            "春迴洲渚綠，遥望正沉吟。"
        ],
        "title": "湘中",
        "id": "8e958168-2fd8-4b04-b70c-dbca94a100b4"
    },
    {
        "author": "徐璣",
        "paragraphs": [
            "泊舟風又起，繫纜野桐林。",
            "月在楚天碧，春來湘水深。",
            "官貧思近闕，地遠動愁心。",
            "所喜同舟者，清羸亦好吟。"
        ],
        "title": "泊舟呈靈暉",
        "id": "a98cf1db-da38-4d1b-a94d-7b4f0003b38a"
    },
    {
        "author": "徐璣",
        "paragraphs": [
            "古郡依蠻楚，身來作冷官。",
            "老憐兄弟遠，貧喜婦兒安。",
            "分菊乘春雨，移梅待歲寒。",
            "又傳家信至，入夜著燈看。"
        ],
        "title": "古郡",
        "id": "94e887cc-8841-4adf-8977-2eb345617c47"
    },
    {
        "author": "徐璣",
        "paragraphs": [
            "骨體先如鶴，離家歲已周。",
            "欲知詩思遠，曾共楚鄉游。",
            "窮達身將老，分携菊正秋。",
            "江西看舊友，歸計少遲留。"
        ],
        "title": "送徐照先回江西",
        "id": "ca31efce-a9ea-4f89-8cbc-5c7374c7128d"
    },
    {
        "author": "徐璣",
        "paragraphs": [
            "憑高散幽策，綠草滿春坡。",
            "楚野無林木，湘山似水波。",
            "客懷隨地改，詩思出門多。",
            "尚有溪西寺，斜陽未得過。"
        ],
        "title": "憑高",
        "id": "8a2b7e29-f30f-45f2-a1e1-b05d4487d161"
    },
    {
        "author": "徐璣",
        "paragraphs": [
            "自入春來旱，祈求到夏中。",
            "數朝人盡恐，今夜雨須通。",
            "雲氣昏猶散，雷聲隠漸隆。",
            "池魚先得活，歡喜與予同。"
        ],
        "title": "喜雨",
        "id": "0a3673b7-9c48-492d-8a3c-f53ea6f87e8b"
    },
    {
        "author": "徐璣",
        "paragraphs": [
            "別遠心常記，書歸亦到吾。",
            "離家非失計，有子已爲儒。",
            "海淺編魚扈，人清養鶴雛。",
            "禮優賓館暇，賦詠幾歡娛。"
        ],
        "title": "謝劉明遠華亭惠書",
        "id": "17faae41-4629-4e47-aea7-759555ac976a"
    },
    {
        "author": "徐璣",
        "paragraphs": [
            "惟誦天童咒，飲泉能不饑。",
            "只緣多自譽，翻以致人疑。",
            "賦質全如鶴，謀生却似龜。",
            "綠華通籍後，會報女仙知。"
        ],
        "title": "不食姑",
        "id": "f4de94f8-8c5a-46d0-989b-fca13e4ec3d4"
    },
    {
        "author": "徐璣",
        "paragraphs": [
            "曾學輕騰術，長懷萬里心。",
            "江湖雲似水，巴廣石如林。",
            "好飲身常樂，無言道更深。",
            "丹砂能愈疾，不用化黄金。"
        ],
        "title": "贈李丹士",
        "id": "6fa618e9-9de1-4d4c-a3c9-6e71e440a435"
    },
    {
        "author": "徐璣",
        "paragraphs": [
            "近舍新爲圃，澆鋤及晚凉。",
            "因看瓜蔓吐，識得道心長。",
            "隔沼嘉蔬潔，侵畦異草香。",
            "小舟應買在，門外是漁鄉。"
        ],
        "title": "題薛景石瓜廬",
        "id": "9b797efc-062a-4514-994b-c27ca09a6f18"
    },
    {
        "author": "徐璣",
        "paragraphs": [
            "聞道長溪令，相留一館閑。",
            "便令全近舍，尚隔幾重山。",
            "爲旅春郊外，懷人夜雨間。",
            "年來疎覽鏡，怕見減朱顔。"
        ],
        "title": "檄途寄翁靈舒",
        "id": "f73591bc-f043-4a42-a3a7-caa5eb6790ac"
    },
    {
        "author": "徐璣",
        "paragraphs": [
            "南北門相對，傳來歲月深。",
            "但添新意趣，不改舊園林。",
            "花日移朝坐，松風伴夕吟。",
            "自然忘宦達，非是少知音。"
        ],
        "title": "贈薌林後人",
        "id": "365f3d2e-7de0-4cc5-804f-4fced117edda"
    },
    {
        "author": "徐璣",
        "paragraphs": [
            "辭相還家後，清癯带少顔。",
            "便令凡事足，不似一身閑。",
            "長日惟開卷，晴天偶看山。",
            "只應憂國念，到此或相關。"
        ],
        "title": "投周益公",
        "id": "1e8666c8-d4c1-4a2d-8611-9797e14fb073"
    },
    {
        "author": "徐璣",
        "paragraphs": [
            "名高身又貴，自住小村深。",
            "清得門如水，貧惟带有金。",
            "養生非藥鉺，常語盡規箴。",
            "四海爲儒者，相逢問信音。"
        ],
        "title": "見楊誠齋",
        "id": "b4feef7e-59b6-40f9-9e0d-0ba5e55f43a2"
    },
    {
        "author": "徐璣",
        "paragraphs": [
            "步陟高高寺，徐行不用扶。",
            "青天晴又雨，山色有還無。",
            "句向閑中覓，茶因醉後呼。",
            "所懷論未足，何乃又征途。"
        ],
        "title": "登橫碧軒繼趙昌甫作",
        "id": "05c7e511-cdc7-45e1-b9b1-612bd47fd055"
    },
    {
        "author": "徐璣",
        "paragraphs": [
            "住屋半依村，先生氣貌尊。",
            "若非迎好客，長是掩柴門。",
            "覓句行山影，披蓑釣月痕。",
            "固貧年八十，惟得令名存。"
        ],
        "title": "題李商叟半村堂",
        "id": "86543159-c5b0-4566-8d0d-de637fe58d85"
    },
    {
        "author": "徐璣",
        "paragraphs": [
            "十日清溪路，新春細雨天。",
            "綠波隨棹起，白鳥望舟眠。",
            "麥秀初如草，雲濃半是煙。",
            "明朝可遵陸，還憶此江邊。"
        ],
        "title": "十日",
        "id": "0ff8fbdf-3ab8-48c2-968d-5fcaa3e524ee"
    },
    {
        "author": "徐璣",
        "paragraphs": [
            "屋舍如庠序，讀書兼教文。",
            "來茲望南嶽，青似一重雲。",
            "步遶叢山小，城看隔水分。",
            "欲知巡狩事，野老間能云。"
        ],
        "tags": [
            "衡山"
        ],
        "title": "嶽麓書院",
        "id": "3d8418cd-6183-4cd5-8081-5f1f128c5a44"
    },
    {
        "author": "徐璣",
        "paragraphs": [
            "書困當檐立，微風動鬢毛。",
            "桐陰遮井暗，鶑語出林高。",
            "執熱思時雨，如疲得美醪。",
            "居然吟思起，獨步幾周遭。"
        ],
        "title": "夏日",
        "id": "e8948524-94de-44ea-9c5b-a0bda88d7dab"
    },
    {
        "author": "徐璣",
        "paragraphs": [
            "雨來連幾夕，滿漲一湖波。",
            "苦似前時少，毋嫌此日多。",
            "砌荒蝸出舍，屋漏燕移窠。",
            "今歲翻成稔，田塍亦産禾。"
        ],
        "title": "雨中",
        "id": "9afa2e93-de76-40ee-b757-6727aaae3f1a"
    },
    {
        "author": "徐璣",
        "paragraphs": [
            "自覺中年後，惟能半夕眠。",
            "寒窗微带月，山郡遠聞泉。",
            "行樂人同尚，遲留我未然。",
            "題書寄朋舊，歸日是春邊。"
        ],
        "title": "自覺",
        "id": "65a8e4ee-de1b-4ba6-9885-bf69468399fd"
    },
    {
        "author": "徐璣",
        "paragraphs": [
            "古道難爲友，相期一見中。",
            "但令心事合，不在語言同。",
            "秋早湘煙白，舟移岸蓼紅。",
            "別懷如迥野，長與水雲通。"
        ],
        "title": "別趙汝鬯黄中",
        "id": "6ee79484-d071-4871-b32b-1bf0361e9133"
    },
    {
        "author": "徐璣",
        "paragraphs": [
            "隠居須是僻，君向數家村。",
            "自以閑爲樂，何嫌貧尚存。",
            "碧波連草舍，白日掩柴門。",
            "挂得一瓢在，風來應惡喧。"
        ],
        "title": "次韻劉明遠移家  其一",
        "id": "b6879540-87b1-4c66-b46f-f58b133580cf"
    },
    {
        "author": "徐璣",
        "paragraphs": [
            "恬淡安身易，新家似舊居。",
            "徑凉行落葉，池浄數游魚。",
            "詩得唐人句，碑臨晉代書。",
            "半生惟此樂，同輩必無如。"
        ],
        "title": "次韻劉明遠移家  其二",
        "id": "de7658a4-2a8f-448f-96ab-b7fc7b2c117a"
    },
    {
        "author": "徐璣",
        "paragraphs": [
            "躬耕儒者事，甘苦自能便。",
            "叩角吟山際，休鋤坐竹邊。",
            "長年多涉歷，豐歲少憂煎。",
            "一一舊所好，知君能棄捐。"
        ],
        "title": "次韻劉明遠移家  其三",
        "id": "8c0b18e0-5630-49e3-97c2-5c24c62c2a84"
    },
    {
        "author": "徐璣",
        "paragraphs": [
            "傳得臨池訣，勤勞敢遽忘。",
            "錐沙惟是正，舞劍本非狂。",
            "舊隠尋芳芷，離懷對碧湘。",
            "寸心長記面，不似隔他鄉。"
        ],
        "title": "送單丙文先生歸沅州",
        "id": "a32cf82b-c9c4-4bb6-9100-f2a525df7ddc"
    },
    {
        "author": "徐璣",
        "paragraphs": [
            "齋居惟少睡，露坐得論文。",
            "凉夜如清水，明河似白雲。",
            "宿禽翻樹覺，幽磬度溪聞。",
            "欲識他鄉思，斯時共憶君。"
        ],
        "title": "夏夜同靈暉有作奉寄翁趙二友",
        "id": "06e242fe-3c79-4972-ab37-c4555a15fd67"
    },
    {
        "author": "徐璣",
        "paragraphs": [
            "子向江淮去，應懷計策新。",
            "但須先審己，然後可圖人。",
            "戰野寒猶力，邊城草不春。",
            "曹劉若無競，閑却卧龍身。"
        ],
        "title": "送翁靈舒遊邊",
        "id": "db153740-25ad-41f9-9bfb-fca56a5a6a00"
    },
    {
        "author": "徐璣",
        "paragraphs": [
            "祇爲吟成癖，官閑樂有餘。",
            "病惟親筆墨，貧亦買琴書。",
            "別奠臨西野，春風入故廬。",
            "悠悠想精魄，如賦釣臺初。"
        ],
        "title": "潘德久挽詞",
        "id": "130af394-2851-4be1-8baa-0e2641074f06"
    },
    {
        "author": "徐璣",
        "paragraphs": [
            "處己先能儉，爲官易得清。",
            "長卿詩最好，叔度德難名。",
            "歸旐郴江遠，新墳秀嶺平。",
            "松楸本相望，惆悵不堪情。"
        ],
        "title": "翁通判挽詞  其一",
        "id": "c471a401-fd7d-4e70-a93c-0647e073bf13"
    },
    {
        "author": "徐璣",
        "paragraphs": [
            "昔年樓上飲，分韻正秋深。",
            "冷貌長如在，高風不可尋。",
            "獨遺楊子厚，誰寄惠連音。",
            "莫向山廬宿，松聲似夜吟。"
        ],
        "title": "翁通判挽詞  其二",
        "id": "5aa46d2d-c1a8-400d-9378-bf3f872545ab"
    },
    {
        "author": "徐璣",
        "paragraphs": [
            "執饋供湯藥，辛勤四十年。",
            "誰知飛蝶夢，翻落鼓盆先。",
            "丹旐秋城外，寒雲野寺邊。",
            "送車來闔境，陶侃信能賢。"
        ],
        "title": "梅夫人挽詞",
        "id": "11b9cc60-d9c7-47d9-9a81-6522235f8684"
    },
    {
        "author": "徐璣",
        "paragraphs": [
            "不識張顛面，畫成釵股艱。",
            "長存昔年宅，猶塑醉時顔。",
            "筆與身同葬，池荒墨似斑。",
            "才清人必重，瀟岸野雲間。"
        ],
        "title": "懷素臺",
        "id": "e5f76b76-21c4-4ce5-a7cc-7ae3783c8af5"
    },
    {
        "author": "徐璣",
        "paragraphs": [
            "問得梅花信，寒林動晚聲。",
            "雨來山漸遠，潮去水還清。",
            "寥落尋新句，懽娛解宿酲。",
            "相携歸路滑，燈火近孤城。"
        ],
        "title": "江亭臨眺",
        "id": "55c3e083-932d-4172-a21d-c4ac8948c774"
    },
    {
        "author": "徐璣",
        "paragraphs": [
            "樓上看春晚，煙分遠近村。",
            "曉晴千樹綠，新雨半池渾。",
            "柳密鶑無影，泥新燕有痕。",
            "輕寒衫袖薄，杯酌更須溫。"
        ],
        "title": "春日晚望",
        "id": "6be5d0ee-336a-48a2-8b84-660f904ed88d"
    },
    {
        "author": "徐璣",
        "paragraphs": [
            "澤國自秋凉，乘舟入渺茫。",
            "荷披沙渚碧，花亂暑風香。",
            "山色含疎雨，蟬聲带夕陽。",
            "不知歸路杳，相對有篇章。"
        ],
        "title": "同友人乘舟",
        "id": "9cf87532-372e-4cbd-9bb3-0b24943cca08"
    },
    {
        "author": "徐璣",
        "paragraphs": [
            "城闉多汩沒，宜爾向村居。",
            "蔬茹餐僧飯，香茶讀古書。",
            "秋潮侵岸滿，曉月带星疎。",
            "相送未相憶，相期同荷鋤。"
        ],
        "title": "送徐照還舊山  其一",
        "id": "daee058d-3e0c-4023-b5bd-8ba888212b77"
    },
    {
        "author": "徐璣",
        "paragraphs": [
            "役役勞形器，乾坤一轉蓬。",
            "暗因凡慮汩，明爲此心空。",
            "小舍依沙渚，扁舟繫荻叢。",
            "且能漁釣樂，亦似古人風。"
        ],
        "title": "送徐照還舊山  其二",
        "id": "49e67c89-baf5-4825-bdfb-8ecc0a60151b"
    },
    {
        "author": "徐璣",
        "paragraphs": [
            "好去巴陵縣，神仙屢此過。",
            "但知存惠愛，自足感弦歌。",
            "官况湘流碧，詩情楚岫多。",
            "梅花送征棹，萬里接陽和。"
        ],
        "title": "送翁巴陵之官",
        "id": "5a6e4c28-ed21-443f-8d07-d2174cd63c40"
    },
    {
        "author": "徐璣",
        "paragraphs": [
            "風晴霜氣合，沙渚夜鳴榔。",
            "獨喜鱗兼細，時看寸有長。",
            "月斜寒動影，水碧靜傳香。",
            "可愛漁翁樂，溪梅次第芳。"
        ],
        "title": "時魚",
        "id": "d38548fb-03c3-4c14-8be0-c9b91ffc27e4"
    },
    {
        "author": "徐璣",
        "paragraphs": [
            "一雨臨初夏，驚雷昨夜新。",
            "地晴烟冉冉，堤漲淥鱗鱗。",
            "蘭麝銷衣潤，珊瑚浄几塵。",
            "牆陰舊無竹，筍過謝東鄰。"
        ],
        "title": "初夏",
        "id": "84befeba-49ef-43e7-b8e7-1be4f9096894"
    },
    {
        "author": "徐璣",
        "paragraphs": [
            "邊郡三年守，知陪後乘安。",
            "遠遊登覽易，老大別離難。",
            "紅日千峰曉，清霜幾樹丹。",
            "江臯一回首，念爾去凌寒。"
        ],
        "title": "送劉明遠客和州  其一",
        "id": "f4fe5a10-b7ee-47e5-8476-d7096fb1c14a"
    },
    {
        "author": "徐璣",
        "paragraphs": [
            "十載知心友，文才爾獨兼。",
            "病諳孤寢樂，貧識茹蔬甜。",
            "冬暖梅花早，年豐酒價廉。",
            "不愁無遠信，佳句日應添。"
        ],
        "title": "送劉明遠客和州  其二",
        "id": "f4e6d981-dbb2-462d-b7d8-5f77c719306e"
    },
    {
        "author": "徐璣",
        "paragraphs": [
            "上世喜同登，論交建水清。",
            "故人逢客裏，明日又離情。",
            "佳闕東南少，卑官遠近行。",
            "秋風分手地，霜葉滿江城。"
        ],
        "title": "年家生張主簿經過相尋率爾贈別",
        "id": "01ddb65f-6e50-41d5-b4d5-fa4cd6306eee"
    },
    {
        "author": "徐璣",
        "paragraphs": [
            "中川人語別，南國夜何其。",
            "江迥風來急，山低月落遲。",
            "纜從前浦遠，角在古城吹。",
            "五畝耕鋤地，何當手共治。"
        ],
        "title": "中川別舍弟",
        "id": "4c87e679-5ee4-4736-b626-183afcfe5648"
    },
    {
        "author": "徐璣",
        "paragraphs": [
            "閑庭黄葉滿，園樹盡玲瓏。",
            "寒水終朝碧，霜天向晚紅。",
            "蔬餐如野寺，茅舍近溪翁。",
            "非是分囂寂，由來趣不同。"
        ],
        "title": "冬日書懷",
        "id": "52b28098-9793-4036-bd34-2b88fb6c3700"
    },
    {
        "author": "徐璣",
        "paragraphs": [
            "星郎復持節，垂榻待君來。",
            "又醉閩溪酒，因沾謝屐苔。",
            "天寒松子落，臘月茗花開。",
            "白髮傷離緒，何堪節物催。"
        ],
        "title": "送朱學諭遊建上赴陳提舉約",
        "id": "7959abb0-65fe-4793-b370-fb96a0e07285"
    },
    {
        "author": "徐璣",
        "paragraphs": [
            "一雨郊原綠，高田水過低。",
            "荷鋤煩稚子，饁畝伺良妻。",
            "老去知誰許，歸歟得自犂。",
            "緩行溪上石，吟詠到鴉棲。"
        ],
        "title": "一雨",
        "id": "8a9b482c-24df-44e6-a30f-95d08746af57"
    },
    {
        "author": "徐璣",
        "paragraphs": [
            "古木山邊寺，深松徑底風。",
            "獨吟侵夜半，清坐雜禪中。",
            "殿靜燈光小，經殘磬韻空。",
            "不知清夢遠，啼鳥在林東。"
        ],
        "title": "宿寺",
        "id": "cddba989-8925-4041-b6f5-6507238c2ba6"
    },
    {
        "author": "徐璣",
        "paragraphs": [
            "亥月霜澄霽，幽窗晚更明。",
            "文書隨意閲，蘭菊與心清。",
            "洗硯須池暖，燃香得火輕。",
            "妻孥渾笑我，作計亦平平。"
        ],
        "title": "亥月",
        "id": "31936957-c526-444b-9ee7-eeca5ab5ddff"
    },
    {
        "author": "徐璣",
        "paragraphs": [
            "晨起猶孤坐，瓶泉待煮茶。",
            "寒烟添竹色，疎雪亂梅花。",
            "獨喜忘時事，誰知改歲華。",
            "多君能過此，人里似山家。"
        ],
        "title": "孤坐",
        "id": "340c6a09-10f4-431c-8825-4727a9165cdd"
    },
    {
        "author": "徐璣",
        "paragraphs": [
            "詩鬢曉星星，霜天似水清。",
            "風當窗眼入，冰向硯池生。",
            "已瘦梅枝影，猶乾竹葉聲。",
            "夜來天地潔，惟是月華明。"
        ],
        "title": "霜",
        "id": "5cf1c7e3-b345-4960-88d5-d4d050db256f"
    },
    {
        "author": "徐璣",
        "paragraphs": [
            "古郡草爲城，懷賢隔此扃。",
            "水風凉遠樹，河影動疎星。",
            "江國晴猶潤，煙林暮轉青。",
            "荷鋤曾有約，獨喜带騷經。"
        ],
        "title": "夏夜懷趙靈秀",
        "id": "feb534ce-57c6-4fe1-9018-6132e7cba089"
    },
    {
        "author": "徐璣",
        "paragraphs": [
            "煩暑何能避，孤舟訪隠人。",
            "水鄉菱藕熟，晴野稻苗新。",
            "爲學師前輩，談空悟宿身。",
            "鏡湖三百頃，不似此湖濱。"
        ],
        "title": "夏日湖上訪隠士",
        "id": "ad1ace06-c11f-499e-b15c-56c0f735de15"
    },
    {
        "author": "徐璣",
        "paragraphs": [
            "庭深自無暑，苔徑復縈紆。",
            "賓客不長到，兒童亦可娛。",
            "荷花晴带粉，蒲葉曉凝珠。",
            "與爾城闉隔，茲歡想不殊。"
        ],
        "title": "又寄",
        "id": "b1ec7102-c07c-49be-a540-f340e2350b88"
    },
    {
        "author": "徐璣",
        "paragraphs": [
            "瀑水東南冠，廬山未足論。",
            "飛來長似雨，流處不知源。",
            "洞裏龍爲宅，溪邊石作門。",
            "修行謝康樂，庵有故基存。"
        ],
        "tags": [
            "庐山"
        ],
        "title": "題石門洞",
        "id": "6cedfebe-923c-41f0-8885-ca18ae6f2e52"
    },
    {
        "author": "徐璣",
        "paragraphs": [
            "緩行循翠麓，凝睇俯清灣。",
            "舟楫蘆花外，江山夕照間。",
            "天寒雖日短，歲晚亦身閑。",
            "高樹梅初發，與君相共攀。"
        ],
        "title": "臘日同朱學諭登翠麓亭",
        "id": "e1d90943-0296-434d-8583-0c4c52eae487"
    },
    {
        "author": "徐璣",
        "paragraphs": [
            "柳竹藏花塢，茅茨接草池。",
            "開門驚燕子，汲水得魚兒。",
            "地僻春猶靜，人閑日自遲。",
            "山禽啼忽住，飛起又相隨。"
        ],
        "title": "山居",
        "id": "bc097d84-011a-42b8-9100-e1c619874774"
    },
    {
        "author": "徐璣",
        "paragraphs": [
            "客裏遭多難，相逢意已降。",
            "酒殽同晚店，煙雨隔秋江。",
            "許國心猶壯，論兵世少雙。",
            "將門尋舊績，應不記蓬窗。"
        ],
        "title": "西興渡壓雨贈同邸李計議",
        "id": "53b3bbc8-9e00-4bd8-a610-8d71a7a70b2b"
    },
    {
        "author": "徐璣",
        "paragraphs": [
            "謝公曾步處，石鼓尚依然。",
            "地狹川多漲，山高浦欲旋。",
            "不因詩句說，更復有誰傳。",
            "懷望徘徊久，寒郊起暮煙。"
        ],
        "title": "謝步石鼓山",
        "id": "61cae138-b81a-407a-b99b-30e79c87ed10"
    },
    {
        "author": "徐璣",
        "paragraphs": [
            "黄碧平沙岸，陂塘柳色春。",
            "水清知酒美，山瘦識民貧。",
            "雞犬田家靜，桑麻歲事新。",
            "相逢行路客，半是永嘉人。"
        ],
        "title": "黄碧",
        "id": "6f05ca9a-c819-4918-a247-a3cdc2652566"
    },
    {
        "author": "徐璣",
        "paragraphs": [
            "斗建魁星地，城隅李氏亭。",
            "竹高隨路有，山靜隔江青。",
            "人在雲間語，潮生戶外汀。",
            "憑高一長望，疑欲入滄溟。"
        ],
        "title": "題李氏山亭",
        "id": "6285e5d0-8eeb-4dfd-9da1-def377f80662"
    }
]