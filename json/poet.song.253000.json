[
    {
        "author": "傅夢得",
        "paragraphs": [
            "一舸西風到水鄉，半痕殘月浸滄浪。",
            "湖中有影渾如畫，天下無橋似此長。",
            "題品垂虹多古作，去來征雁带秋霜。",
            "三高千古英靈在，經過祠前菊正黄。"
        ],
        "title": "垂虹橋",
        "id": "2bea8e24-afea-483f-bcf1-a7c5b6f01243"
    },
    {
        "author": "傅夢得",
        "paragraphs": [
            "朱闌遮護石爲臺，只說揚州地可栽。",
            "若與八仙同日語，因何九蘂有香來。",
            "此花堪詠奚須辯，自舊曾移不肯開。",
            "得得無雙亭上望，臨祠酹酒葉爲盃。"
        ],
        "title": "后土祠瓊花",
        "id": "9e2e05c1-33f1-48e4-951c-9a78f543f92b"
    },
    {
        "author": "傅夢得",
        "paragraphs": [
            "惟有閑中日最長，薰風拂拂透脩廊。",
            "半窗槐影侵書葉，一曲蟬聲送夕陽。",
            "强把茶甌醒困眼，久無詩債抖枯腸。",
            "何妨自取離騷讀，且向齋爐爇晚香。"
        ],
        "title": "齋中",
        "id": "0ebaa388-70d5-49c4-84f0-4b48a7813f0f"
    },
    {
        "author": "傅夢得",
        "paragraphs": [
            "自來京口足清游，天下聞名只此樓。",
            "山結人愁成北固，江和客淚向東流。",
            "痕留很石傳千古，望斷中原知幾州。",
            "有景雖多非可樂，明朝準擬渡瓜洲。"
        ],
        "title": "多景樓",
        "id": "dbbc0e7c-d781-4b97-8dee-1f7e836ba4c5"
    },
    {
        "author": "傅夢得",
        "paragraphs": [
            "人生行樂是便宜，慣入深林細品題。",
            "有石兩行如壁立，登樓一望覺天低。",
            "亭前秋意驚松露，山外湖光拍柳堤。",
            "此景欲吟吟不盡，夜深分付野猿啼。"
        ],
        "title": "沖天樓",
        "id": "aa54fb89-0e2b-46e3-8e1d-9f0c75cb8f21"
    },
    {
        "author": "傅夢得",
        "paragraphs": [
            "自從騎鶴到，船泊畫橋堤。",
            "新酒斟花露，高樓傍竹西。",
            "拭盤將蟹擘，拂壁把詩題。",
            "早過瓜洲渡，秋深怕馬嘶。"
        ],
        "title": "揚州竹西樓",
        "id": "6929516e-028e-4c1d-b943-d0d3b3edbb57"
    },
    {
        "author": "傅夢得",
        "paragraphs": [
            "曾向西風把別盃，知君黄色上眉催。",
            "浙江莫道音書隔，一日潮聲兩度來。"
        ],
        "title": "四山任鼓院",
        "id": "afd0af1e-7f77-46b0-afbf-b7f27c03f371"
    },
    {
        "author": "傅夢得",
        "paragraphs": [
            "相逢交未深，一笑便生春。",
            "松作四時友，窗無半點塵。",
            "詩囊爲活計，廛隠着吟身。",
            "似此知音者，江湖能幾人。"
        ],
        "title": "鄭松窗",
        "id": "0db53911-9722-426b-b5d1-67e7c4415a50"
    },
    {
        "author": "傅夢得",
        "paragraphs": [
            "右軍堂下過，尚有讀書壇。",
            "水曲觴何在，池荒墨未乾。",
            "人多尋古跡，我亦渡寒灘。",
            "要把蘭亭記，摩挲醉眼看。"
        ],
        "title": "過蘭亭",
        "id": "373586e0-a1bc-4bd4-9dc2-87357cd7fb4c"
    },
    {
        "author": "傅夢得",
        "paragraphs": [
            "暫泊喜天晴，丹陽住晚程。",
            "半窗留月色，隔岸送鐘聲。",
            "江繞金山寺，雲生鐵甕城。",
            "片帆催早發，莫待暗潮平。"
        ],
        "title": "宿鎮江丹陽館",
        "id": "2ef09d79-aba8-490b-abfe-e9536e68f93f"
    },
    {
        "author": "傅夢得",
        "paragraphs": [
            "蒼寒松竹滿，此地稱僧居。",
            "寺僻啼林鳥，廊空響木魚。",
            "煮茶燒樹葉，带雨翦園蔬。",
            "待了功名債，重來買地鋤。"
        ],
        "title": "德清永興寺",
        "id": "d8f8b80b-ffc2-4ec9-97d3-7ee8a95a7182"
    },
    {
        "author": "傅夢得",
        "paragraphs": [
            "西風吹客過唐栖，袖拂塵埃讀斷碑。",
            "適意遶廊詢古跡，老僧引看建炎詩。"
        ],
        "title": "德清太善寺",
        "id": "9f82f2d5-fd50-4f64-af20-1876dcb4a964"
    },
    {
        "author": "傅夢得",
        "paragraphs": [
            "昨夜宿江口，客衣風已飄。",
            "兩峰參塔頂，一寺裹山腰。",
            "水拍瓜洲渡，煙生揚子橋。",
            "尋花并問柳，端的在明朝。"
        ],
        "title": "金山寺",
        "id": "2834e9af-60f1-4049-981a-d48e472d1107"
    },
    {
        "author": "傅夢得",
        "paragraphs": [
            "古剎號承天，規模闊萬間。",
            "寺中重有寺，山外更無山。",
            "供佛香猶在，尋僧客亦閑。",
            "渡淮難久駐，此去別閶關。"
        ],
        "title": "平江承天寺",
        "id": "ba164c34-7849-4e12-bd89-4eac1f716006"
    },
    {
        "author": "傅夢得",
        "paragraphs": [
            "不到吳墳久，重來又七春。",
            "山巒如舊識，猿鶴復相親。",
            "往事皆成夢，清游不厭頻。",
            "倦行難喚酒，信步出湖濱。"
        ],
        "title": "題吳寺",
        "id": "cca308d3-10fd-45cf-ba45-fcde53d06f95"
    },
    {
        "author": "傅夢得",
        "paragraphs": [
            "要使清風激懦頑，餓夫寧死首陽山。",
            "當年若食周家粟，未必名垂萬古間。"
        ],
        "title": "讀夷齊傳",
        "id": "5966728a-c1d0-45bf-98b5-40b19cd7a4db"
    },
    {
        "author": "周晞稷",
        "paragraphs": [
            "君不見楚王渡江萍如日，剖而食之甜似蜜。",
            "河魨本自食楊花，花結浮萍萍結實。",
            "又不見越王食鱠遺其餘，中流化作王餘魚。",
            "河魨本是當年物，尚带西子胸前酥。",
            "春紅摇摇波頭暖，蔞蒿蒙茸蘆筍短。",
            "嫩肥初破鼈裙重，膩白細挑羊腦滿。",
            "嗟予二年留江城，嗜此不去遲吾行。",
            "鱸鮮便覺官可棄，雁美却得人呼卿。",
            "鄰翁勸我知機早，有毒傷人如鴆鳥。",
            "世間萬事是機穽，此外傷人亦非少。",
            "我生有命懸乎天，飽死終勝饑垂涎。",
            "君看子美牛炙嚴武尤可憐。"
        ],
        "title": "食河豚",
        "id": "0fbba44d-a5df-4120-9e2c-541d96720c83"
    },
    {
        "author": "史安叔",
        "paragraphs": [
            "冥搜渾不見詩蹤，却在陶然一醉中。",
            "到得醒來詩又去，麴君那有許神通。"
        ],
        "title": "麴君",
        "id": "46f65a5e-41c6-4c6e-b161-39b263158851"
    },
    {
        "author": "史安叔",
        "paragraphs": [
            "雪飛渾不管梅嗔，都把寒來障却春。",
            "直恐雪欺渾凍損，那知雪後越精神。"
        ],
        "title": "和惜梅",
        "id": "d2796f22-26de-4194-bd50-608d31f32632"
    },
    {
        "author": "史安叔",
        "paragraphs": [
            "瘦藤拄曉覓寒梅，着蕊南枝開未開。",
            "祇我往來亭下路，芒鞋顛倒印蒼苔。"
        ],
        "title": "問梅",
        "id": "e8350e43-9b9a-4c63-9f8d-c5151a257d75"
    },
    {
        "author": "史安叔",
        "paragraphs": [
            "短褐衝風立曉亭，無端物物攪詩情。",
            "梅邊正被寒山惱，又聽松梢衮雪聲。"
        ],
        "title": "曉亭",
        "id": "bca8c5f5-428f-4630-8b8a-e5688b294bc4"
    },
    {
        "author": "史安叔",
        "paragraphs": [
            "長揖薰風詠式微，譸張山鳥怪儒衣。",
            "竹君伴我尋詩瘦，梅子從誰學道肥。",
            "先自宦情如霧薄，可堪鄉夢與雲飛。",
            "支林堂下波光好，鷺笑鷗嗔胡不歸。"
        ],
        "title": "靜治堂書懷",
        "id": "627583a7-281c-4778-9e49-61e9def13cfa"
    },
    {
        "author": "史安叔",
        "paragraphs": [
            "閑較新詩意未降，吟髭撚斷數莖霜。",
            "忽然得句笑聲發，驚起花間蝶也狂。"
        ],
        "title": "謾成",
        "id": "b04c4ca8-1c32-456b-8298-36e16e0cb15a"
    },
    {
        "author": "史千",
        "paragraphs": [
            "知君愛物與人民，敢造琴堂訴在陳。",
            "斗水果能相活否，今年猶甚去年貧。"
        ],
        "title": "干丹陽宰乞米",
        "id": "e54af6dd-e595-467f-b831-1c3fb4b61791"
    },
    {
        "author": "謝安國",
        "paragraphs": [
            "簾外春風正落梅，須求狂藥解愁回。",
            "煩君玉指輕攏撚，慢撥死灰送一杯。"
        ],
        "title": "素曲送酒",
        "id": "b226ed0d-9c09-4c72-bf78-b8b72f59fd8a"
    },
    {
        "author": "謝安國",
        "paragraphs": [
            "歡伯風流可解憂，疑君此外更何求。",
            "揀芽投我真拋却，不是詩人薛許州。"
        ],
        "title": "次韻智伯寄茶報酒三斗",
        "id": "bb3272ea-f27d-45b9-a332-0292ac707fc6"
    },
    {
        "author": "呂耐軒",
        "paragraphs": [
            "終年不舉酒，愛漱玉池津。",
            "自謂醒時好，誰知醒者嗔。",
            "貧交滋味薄，老眠是非真。",
            "拚死成何事，劉伶輩誤人。"
        ],
        "title": "止酒",
        "id": "72dce045-caf0-4861-b188-12584c1dc6c0"
    },
    {
        "author": "王翊龍",
        "paragraphs": [
            "春霆發蕾抽新馥，榷吏窮搜不容粟。",
            "是誰千金收寸芽，烹鼎車聲繞斜谷。",
            "白雲飄落甘露椀，清風吹破玉川屋。",
            "平生此腹負將軍，空攬十年燈火讀。"
        ],
        "title": "煎茶",
        "id": "f0f737cd-4c34-4967-b6ba-ee950c51d036"
    },
    {
        "author": "王翊龍",
        "paragraphs": [
            "繡衣玉斧下青冥，端爲斯文主夏盟。",
            "師道更全雙璧白，講堂初奏六莖清。",
            "秦灰不燼詩書種，孔壁猶鏗絲竹聲。",
            "惟有漁翁祇自嘆，談經敢望漢鴻生。"
        ],
        "title": "謝王繡使同二教舉充講賓",
        "id": "3873a1bb-7f1b-4cfb-a2c5-f6e29c3cc833"
    },
    {
        "author": "丁高林",
        "paragraphs": [
            "未得多時別，無時不念君。",
            "池深春草雨，天遠暮山雲。",
            "去雁情千里，殘蟬思十分。",
            "不知明月夜，曾復望鄉枌。"
        ],
        "title": "懷胡怡齋府教",
        "id": "e99d815c-4226-4c6b-ace3-2856bb5eaec2"
    },
    {
        "author": "丁高林",
        "paragraphs": [
            "歸向龍巖巖下房，又添移竹種松忙。",
            "江湖萬事孤燈夜，風月千篇滿鏡霜。",
            "日暮烏栖梧葉落，天晴雁過菊花香。",
            "誠知道義相忘處，豈恨雲山隔渺茫。"
        ],
        "title": "寄龍巖張節翁",
        "id": "d55cf27a-44b1-4c0b-9320-66d52c827acb"
    },
    {
        "author": "丁高林",
        "paragraphs": [
            "東皇太一司花命，花落花開老歲華。",
            "天地精英無着處，今朝開到牡丹花。",
            "千山桃李盡輿臺，獨有梅花是相材。",
            "定是傅巖傳得種，年年商正又花開。",
            "紅塵世界夢都迷，我正閑吟得意詩。",
            "夜氣清時天地別，梅花頭上看參旗。"
        ],
        "title": "山",
        "id": "7191b471-8e00-4806-8d8e-baf111c4c2a0"
    },
    {
        "author": "丁高林",
        "paragraphs": [
            "萬紅千紫畫乾坤，綠染江南江北村。",
            "文鳥雙飛魚作隊，好花生子竹添孫。"
        ],
        "title": "山中吟",
        "id": "eaf86c11-a091-4b19-af9f-e1d700087ecd"
    },
    {
        "author": "丁高林",
        "paragraphs": [
            "郵亭折盡爲分携，爭得長條拂地垂。",
            "何似竹籬茅舍畔，新年不減舊年枝。"
        ],
        "title": "村舍柳",
        "id": "1ee334fe-d8ea-4e5d-8f7e-2a12f2684abf"
    },
    {
        "author": "丁高林",
        "paragraphs": [
            "幾本僅成畦，山晴手自栽。",
            "花逢新過雁，根带舊移苔。",
            "正色通騷籍，清香入酒杯。",
            "儻無陶靖節，今古爲誰開。"
        ],
        "title": "對菊",
        "id": "792c612a-ee9b-4178-a473-c17285e02712"
    },
    {
        "author": "丁高林",
        "paragraphs": [
            "圯上求西舍，隆中買北鄰。",
            "種花行造化，移竹試經綸。"
        ],
        "title": "卜居",
        "id": "b26b1e66-0651-4ef7-8f80-58e230b3388e"
    },
    {
        "author": "丁高林",
        "paragraphs": [
            "得趣貪山好，山翁清更癯。",
            "琴詩立門戶，姓字出江湖。",
            "步月尋松子，鋤煙補菊株。",
            "相携多道義，誰可與同徒。"
        ],
        "title": "題石好山詩卷",
        "id": "67610bdd-9316-489f-aaa9-989c887eef8c"
    },
    {
        "author": "林石澗",
        "paragraphs": [
            "溪光清淺碎瓊瑶，楊柳風柔酒漸消。",
            "猶憶去年今夜月，照人同上水西橋。"
        ],
        "title": "月夜溪行懷富沙友",
        "id": "f8b86356-2b2a-4bdf-bdab-5025637dee4b"
    },
    {
        "author": "林石澗",
        "paragraphs": [
            "昔同詩伴結清遊，亂折梅花當酒籌。",
            "十二闌干風雪裏，玉人扶醉下西樓。"
        ],
        "title": "雪中懷槐坡丹品",
        "id": "29635f06-7f08-4bba-aaba-38e821c134c0"
    },
    {
        "author": "林石澗",
        "paragraphs": [
            "潮後菰蔣半带泥，隔林遥聽午時雞。",
            "江天漠漠雲帆遠，野日荒荒春鳥啼。",
            "石壁倒垂枯樹老，沙田平接亂山低。",
            "經行好處須摹取，收入詩囊付小奚。"
        ],
        "title": "潮後",
        "id": "20ac82f7-399b-4398-b36d-4f39e4599c21"
    },
    {
        "author": "林石澗",
        "paragraphs": [
            "年年因社到，海闊翅飛低。",
            "故國傷新別，空梁憶舊棲。",
            "暮簾疏竹雨，春岸落花泥。",
            "紅線今何在，香愁滿綉閨。"
        ],
        "title": "燕",
        "id": "378f0660-4a1c-4adb-8158-23b75556b22b"
    },
    {
        "author": "林石澗",
        "paragraphs": [
            "蓂莢階前日月飛，羹牆惆悵望堯眉。",
            "三千年笑巢由錯，不見勳華揖遜時。"
        ],
        "title": "雜詠",
        "id": "1c1afc92-15a4-4cef-9b26-f20394ac094c"
    },
    {
        "author": "林石澗",
        "paragraphs": [
            "碧雲芳草兩悠悠，望斷天涯此倚樓。",
            "莫遣閑愁似江海，潮生潮落幾時休。"
        ],
        "title": "戲筆",
        "id": "f2c0eb57-c5bd-4788-9576-acd1c73a45f9"
    },
    {
        "author": "林石澗",
        "paragraphs": [
            "祖席歌雲散，春風助馬飛。",
            "到京三月盡，爲客幾時歸。",
            "雨驛梨花瘦，煙村荻筍肥。",
            "倚門有慈母，莫負老萊衣。"
        ],
        "title": "送友人西上",
        "id": "0a321d2b-7d98-420d-baf0-e3aa37fb4706"
    },
    {
        "author": "吳升之",
        "paragraphs": [
            "先生曾此濯塵纓，七里寒灘分外清。",
            "少日决科雖失意，全家肥遯豈無成。",
            "蛟龍窟宅身如寄，泉石膏肓詩有聲。",
            "雖與子陵同一律，不將絲線釣虛名。"
        ],
        "title": "題清芬閣  其一",
        "id": "6e3e0b9c-7be3-4343-8842-15d222c4aa5e"
    },
    {
        "author": "吳升之",
        "paragraphs": [
            "辟書既上不霑恩，拂袖歸來閉里門。",
            "聊取江山助篇什，盡將軒冕付兒孫。",
            "紛紛利害真能擇，擾擾光塵豈易論。",
            "儻使乘時拜遺補，未應千古配嚴尊。"
        ],
        "title": "題清芬閣  其二",
        "id": "b5546892-2506-4105-961d-f825b8fec288"
    },
    {
        "author": "陳振甫",
        "paragraphs": [
            "富貴不可縶，瀟然脫塵羈。",
            "神氣自涵養，巖壑方棲遲。",
            "山中有宰相，物外多仙師。",
            "蓬萊定不達，節操請堅持。"
        ],
        "title": "贈張師",
        "id": "849ed194-4f74-4654-8014-6ebcb4daf188"
    },
    {
        "author": "陳振甫",
        "paragraphs": [
            "玉室金堂世有人，龍眠龜息鶴精神。",
            "暑風吹起塵三丈，城市出來閑采真。"
        ],
        "title": "贈沖虛齋朱道士",
        "id": "9c3a0e54-69d0-46c8-b79d-76e7f8e85a80"
    },
    {
        "author": "陳振甫",
        "paragraphs": [
            "我到洞天雙眼明，憑虛不覺骨毛輕。",
            "更有清幽許存道，爲寫高山流水聲。"
        ],
        "title": "醉贈宮主許存道",
        "id": "497b1334-ce87-409d-956a-74745d37ee3c"
    },
    {
        "author": "張簡",
        "paragraphs": [
            "病骨癯然鶴一般，相陪夜坐萬松間。",
            "乾坤清氣皆歸月，湖海高人半在山。",
            "吟苦心從天漢轉，琴清身與嶺雲閑。",
            "杯茶預約中秋節，五老峰頭說大還。"
        ],
        "title": "贈徐月道士",
        "id": "94ccfcca-c561-4e48-a3ad-3db265c2a996"
    },
    {
        "author": "張簡",
        "paragraphs": [
            "骨凡緣欠大還丹，飽食人間行路難。",
            "燈火半生詩鬢老，江湖九月客衣單。",
            "拈將紅葉書愁思，摘得黄花當晚餐。",
            "莫向吳松江上宿，夢魂偏怯雁聲寒。"
        ],
        "title": "寄浙西倉曹東甽",
        "id": "04ae732a-8612-4a1d-a915-a004d13368da"
    },
    {
        "author": "張簡",
        "paragraphs": [
            "俗緣未斷念家鄉，回首仙源竟渺茫。",
            "野鳥自啼春自好，桃花應是怨劉郎。"
        ],
        "title": "讀劉阮傳",
        "id": "d2494a9d-e915-4c8b-b2ff-3222a74ffeb0"
    },
    {
        "author": "張簡",
        "paragraphs": [
            "草窩雙樹下，借與定僧居。",
            "會得虛空境，坐卧總從渠。"
        ],
        "title": "禪窩",
        "id": "2b6fb1ed-70fd-41f1-86c1-e7741f241c51"
    },
    {
        "author": "張簡",
        "paragraphs": [
            "行闕獨崔嵬，垂楊夾道栽。",
            "河通桃葉渡，門對雨花臺。",
            "世事棋千變，人生夢一回。",
            "誰知今夜月，曾照六朝來。"
        ],
        "title": "天津橋月夜",
        "id": "e486bad3-64cb-4205-8f44-b69441baa727"
    },
    {
        "author": "無名氏",
        "paragraphs": [
            "牙髪重生黑，延齡三事因。",
            "至誠遵道友，精謹奉高真。",
            "靜意摛猿馬，清心聚氣神。",
            "處端聊拜上，稽首壽長人。"
        ],
        "title": "贈長安趙先生母",
        "id": "dba3696a-8156-4c4b-8764-530275f46a27"
    },
    {
        "author": "李誨言",
        "paragraphs": [
            "早悟功名歲月空，衲衣何處不從容。",
            "幾回渡水自尋鶴，豈但買山方種松。",
            "麾玉固嘗聞咳唾，擲金未盡寫心胸。",
            "與君能隔幾多地，薄暮一聲湖上鐘。"
        ],
        "title": "贈周書記",
        "id": "967263c2-4cc0-4ff9-a91a-5cb568d06fe8"
    },
    {
        "author": "李誨言",
        "paragraphs": [
            "一書催客棹，興已落天涯。",
            "詩捲愁中景，人歸夢裏家。",
            "山田耕過雨，谿水釣殘霞。",
            "茆屋容身老，文章不足誇。"
        ],
        "title": "送永嘉張德載歸",
        "id": "42ad6f44-c11a-43b4-ba9c-4390f5d88136"
    },
    {
        "author": "阮委心",
        "paragraphs": [
            "非稼亦非田，生香萃簡編。",
            "所耕皆實地，何慮不豐年。",
            "華秀充諸己，收藏樂此天。",
            "揠苗求助長，毋若宋人然。"
        ],
        "title": "贈鄭稼田",
        "id": "61456f83-7868-432c-bb31-abff5765922c"
    },
    {
        "author": "趙東閣",
        "paragraphs": [
            "聖水水深山亦深，寺前三十里清陰。",
            "一僧趺坐松間石，不是安禪定苦吟。"
        ],
        "title": "寄聖水照講師",
        "id": "a8ba9114-e475-4b5a-b209-9be6e402442f"
    },
    {
        "author": "趙東閣",
        "paragraphs": [
            "嫋嫋枯藤淺絳葩，夤緣直上照殘霞。",
            "老僧不作依附想，將謂青松自有花。"
        ],
        "title": "凌霄花爲復上人作",
        "id": "c8fa7985-e005-4bb3-ac76-e7d092637ff6"
    },
    {
        "author": "趙東閣",
        "paragraphs": [
            "山在畫堂西，鈎簾靜對時。",
            "林高日落早，巷僻客來遲。",
            "抱病獨不飲，愛閑君所知。",
            "階前碧梧葉，片片可題詩。"
        ],
        "title": "春山堂",
        "id": "fd9fa6e7-8c7b-40f0-a7e0-b2d500f5dd06"
    },
    {
        "author": "趙東閣",
        "paragraphs": [
            "衡嶽夜來雨，湘江增綠波。",
            "小舟浮似屋，香草結爲簑。",
            "水定見魚影，夜深聞櫂歌。",
            "悠悠百年內，醒少醉時多。"
        ],
        "title": "漁家",
        "id": "18d2d520-07b3-48e0-9f19-a482dbf139b4"
    },
    {
        "author": "陳鱗",
        "paragraphs": [
            "雙魚書不至，江上又空還。",
            "芳草去時路，暮雲何處山。",
            "吟牀花片積，釣石蘚痕斑。",
            "惟有思君夢，迢迢夜度關。"
        ],
        "title": "寄友",
        "id": "3ec94bae-fbd7-4ec6-8ca9-06771e1fe0ca"
    },
    {
        "author": "章仙巖",
        "paragraphs": [
            "着身塵世易遭魔，是是非非可奈何。",
            "心地一生如日月，人情千變自風波。",
            "但從正直天須見，到底關防事轉多。",
            "所以古來真隠者，貂蟬不肯換漁蓑。"
        ],
        "title": "寄劉易隠",
        "id": "d5a36f85-6d86-4cc6-a9ac-2186a99d9f60"
    },
    {
        "author": "章仙巖",
        "paragraphs": [
            "六和塔上一登臨，當景江山入興深。",
            "雲出雲歸天自在，潮來潮去水無心。",
            "東南船{舟覽}風方順，西北樓臺日向陰。",
            "壯矣帝居吳越舊，未甘河洛久湮沉。"
        ],
        "title": "六和塔",
        "id": "71f809bf-9754-46f5-bb72-8992a6fbccdd"
    },
    {
        "author": "蘇竹里",
        "paragraphs": [
            "少年浩蕩子長遊，回首人間道路修。",
            "納納乾坤日西下，悠悠江漢水東流。",
            "如知往事皤青鬢，應把華年伴白鷗。",
            "惆悵半生飛動意，看人騎馬覓封侯。"
        ],
        "title": "和高斯立見寄",
        "id": "2e0b16ff-d111-4b1f-be90-2f994e3bb236"
    },
    {
        "author": "王名遂",
        "paragraphs": [
            "夫君真自淦川來，書種相承教有台。",
            "蓬閬得時宜直上，金焦無地却空回。",
            "薦書共喜從天下，詩句誰能带雨催。",
            "細數平生歸計是，待耕明月種寒梅。"
        ],
        "title": "答曾節推",
        "id": "04e017e4-a2e2-444f-ae42-57299d1f5db3"
    },
    {
        "author": "王名遂",
        "paragraphs": [
            "松榮梅竹秀，三徑但含滋。",
            "不與乾坤老，難令霜雪欺。",
            "交情存淡薄，世治識艱危。",
            "前路留教遠，終身以自期。"
        ],
        "title": "歲寒亭成題柱自警",
        "id": "a854d8ee-00cb-4d57-b0ee-fd99c192ed83"
    },
    {
        "author": "余力齋",
        "paragraphs": [
            "歲近歸程夢裏忙，可憐一日九回腸。",
            "雪中飲酒難爲醉，梅下吟詩易得香。",
            "無愧我心何毀辱，休將世事論行藏。",
            "相逢柳已開青眼，共對東風舞一場。"
        ],
        "title": "謝石守留度歲",
        "id": "38dcb68e-a37a-4e7c-a223-7a6b8d1d622a"
    },
    {
        "author": "無名氏",
        "paragraphs": [
            "入得青山第幾重，龍蟠鳳舞着仙宗。",
            "九關雲鎖疑無地，數步天開又一峰。",
            "大滌洞中丹作井，昊穹殿下石爲松。",
            "我來自結真人伴，杖屨蹁躚是指蹤。"
        ],
        "title": "奉謝徐獻子",
        "id": "155f7991-f8ee-4b07-9d4d-e3c00dfa9f38"
    },
    {
        "author": "何橘潭",
        "paragraphs": [
            "露洗金蟲一半開，層層碧玉映樓臺。",
            "西風昨夜吹香過，人在欄干待月來。"
        ],
        "title": "木犀",
        "id": "ea3fb4d4-3c84-4065-995d-d803a49c1a3f"
    },
    {
        "author": "何橘潭",
        "paragraphs": [
            "千古甘心冷淡中，却於春事不相同。",
            "東風祇解吹花落，吹得花開是北風。"
        ],
        "title": "詠梅",
        "id": "f682bad0-a152-40ac-9b44-b42ca94e2721"
    },
    {
        "author": "李靜獨",
        "paragraphs": [
            "顔色鮮明能幾時，未辭黄葉已辭枝。",
            "都緣愛管閑離別，多恨多愁故早衰。"
        ],
        "title": "柳",
        "id": "4b157438-e732-47ab-866f-d753fa4b76de"
    },
    {
        "author": "李靜獨",
        "paragraphs": [
            "羞將塵土鬢，重上釣魚舟。",
            "閑對湖山曉，靜觀天地秋。",
            "鼓鐘雲外寺，歌舞水邊樓。",
            "興盡歸心急，荷花勸少留。"
        ],
        "title": "回舟即事",
        "id": "3470bbf2-2187-4f5c-b4d6-bdf1c5f1eae2"
    },
    {
        "author": "薛海隠",
        "paragraphs": [
            "不問章臺與楚樓，一根半樹亦風流。",
            "看來的是多情物，愛殺春光怕殺秋。"
        ],
        "title": "柳",
        "id": "7d42bba9-f568-4116-8b3c-a3e0f81bc26e"
    },
    {
        "author": "拾遺",
        "paragraphs": [
            "分紅間白汀州晚，拜雨揖風江漢秋。",
            "看誰耐得清霜去，却是蘆花先白頭。"
        ],
        "title": "蓼花",
        "id": "57e15886-1bc2-46f0-98fe-790c30a8960f"
    },
    {
        "author": "拾遺",
        "paragraphs": [
            "夜深琵琶聲似裂，一曲霓裳一庭月。",
            "曲終人影在西階，困倚東風步摇折。"
        ],
        "title": "琵琶",
        "id": "b7708d80-3c12-4342-a33b-5e71235e643e"
    },
    {
        "author": "王石室",
        "paragraphs": [
            "靜參香影句，獨向野橋行。",
            "數點水邊白，十分天下清。",
            "嫩條尤勁直，老樹更晶明。",
            "冰雪窮冬裏，春風頼爾生。"
        ],
        "title": "梅",
        "id": "c77b71b5-b08c-4378-8504-8cc643369553"
    },
    {
        "author": "李嘯軒",
        "paragraphs": [
            "笛譜從來有落梅，梅花那怕笛聲哀。",
            "幾回笛裏看花處，曲自凄凉花自開。"
        ],
        "title": "梅  其一",
        "id": "513d0e14-c418-4711-8c0d-fc6f523d624a"
    },
    {
        "author": "李嘯軒",
        "paragraphs": [
            "傲寒特地占春光，不是東皇用意偏。",
            "只恐百花羞見面，故教回避艷陽天。"
        ],
        "title": "梅  其二",
        "id": "2ae95399-425a-4bea-88c2-7e94882e6fc5"
    },
    {
        "author": "李嘯軒",
        "paragraphs": [
            "規模高敞俯城池，未必斯臺是故基。",
            "風月祇招人感慨，江山不管國興衰。",
            "幾年勾踐讎思復，終日吳王醉不知。",
            "却使五湖烟浪裏，扁舟一葉載西施。"
        ],
        "title": "登姑蘇臺",
        "id": "7787cd5e-8457-454f-94e5-58e190cd2f25"
    },
    {
        "author": "劉月房",
        "paragraphs": [
            "骨格孤高太瘦生，民門霜雪鬭晶明。",
            "後開桃李千門滿，纔染東風便不清。"
        ],
        "title": "梅花",
        "id": "4d522221-4aea-464e-bbf3-ffe19f00da53"
    },
    {
        "author": "劉月房",
        "paragraphs": [
            "水光摇入碧窗寒，兩岸斜陽照亂山。",
            "纔一吟詩便多事，只消靜對綠陰閑。"
        ],
        "title": "清華園",
        "id": "d38f58d2-e539-428c-a2fc-1c9e458f93eb"
    },
    {
        "author": "方南山",
        "paragraphs": [
            "高低庭樹晚風吹，脫葉應難戀舊枝。",
            "莫向秋深怨零落，春深還有綠陰時。"
        ],
        "title": "葉",
        "id": "43fb5e11-59bd-4eb9-9118-2bf7f241281c"
    },
    {
        "author": "何麟瑞",
        "paragraphs": [
            "莫吹角，吹得梅花片片落。",
            "朝吹暮吹吹不了，盤古不知坐成老。",
            "童男童女求蓬山，何如此器束之高閣間。",
            "金盤擎露仙人掌，何如敕斷此聲勿用響。",
            "不知今日復明日，兩鬢常常黑如漆。",
            "莫吹角，天寒歲晚情更惡。"
        ],
        "title": "畫角辭",
        "id": "9fb82021-5cc7-46f1-b46c-9cb2232e9966"
    },
    {
        "author": "何麟瑞",
        "paragraphs": [
            "崑崙高哉二千五百餘里，日月相隠避。",
            "黄河發源下有渥洼水，大宛群馬飲其澨。",
            "天馬下與群馬戲，産駒一日可千里。",
            "滴汗化作燕支水，國人縛藁爲人置水際。",
            "久與馬習不經意，一朝却被人馽繫。",
            "張騫使還報天子，天子不惜金珠與重幣，期以此馬可立致。",
            "大宛使人欺漢使，致煩浞野樓蘭七百騎，攻虜其王馬始至。",
            "此馬初入天廄時，一十二閑無敢嘶。",
            "萬乘臨觀動一笑，盛氣從此無四夷。",
            "君王神武不世出，天産神物相追隨。",
            "高皇手提三尺劍，蹙秦誅項一指麾。",
            "天下馬上得，不聞取馬外國爲。",
            "龍如可豢龍亦物，馬果龍種豈受羈。",
            "徒令物故過半不補失，輪臺一詔悔已遲。",
            "此詩欲學旅獒可，光武一牛亦足噓漢火。"
        ],
        "title": "天馬歌",
        "id": "ff1bc180-b665-41ff-bbcd-a9252a376ca7"
    },
    {
        "author": "何麟瑞",
        "paragraphs": [
            "建元天子不世出，天相神武産異物，有馬出在月氏窟。",
            "寶劍之精，乾龍之靈。",
            "足如奔電，目如耀星。",
            "汗血雨洒，騣肉飆輕。",
            "渴吻一飲，黄河塵生。",
            "昂首一鳴，天雷收聲。",
            "曾爲伏羲出河負八卦，曾隨穆王遠與西母會。",
            "鸞旂屬車相後先，龍盾虎韔八寶韉。",
            "萬乘親臨拜甘泉，穩馱玉輅壇壝前。",
            "兀鼎勒兵十八萬，天子自將孰敢戰。",
            "駿氣橫出立陣前，百萬聞嘶股俱顫。",
            "笑此馬，神哉沛。",
            "西極龍媒□望退。",
            "天子作歌暢皇明，四夷竭蹙咸來庭。",
            "天馬來，帝作歌，漢時此馬今更多。"
        ],
        "title": "後天馬歌",
        "id": "c5c5fbfd-fcad-442f-b638-3e6cbdb9fef4"
    },
    {
        "author": "杜樗隠",
        "paragraphs": [
            "鑄就揩磨不計工，豈量資質本頑銅。",
            "面前毫髪曾無隠，背後看來便不同。"
        ],
        "title": "鏡",
        "id": "3fd9cdb0-c5f8-4b1b-9d86-ab0031155fcb"
    },
    {
        "author": "怡然",
        "paragraphs": [
            "圓頂環珠幡，久與石俱化。",
            "我執黄庭經，跏趺坐其下。"
        ],
        "title": "石寶蓋",
        "id": "ca1fbaed-75ce-471b-aed8-6b709b0adbc4"
    },
    {
        "author": "怡然",
        "paragraphs": [
            "縈紆九鎖山，稜層幾疊水。",
            "誰令翻其源，銀濤迸石髓。"
        ],
        "title": "翠蛟亭  其一",
        "id": "83102c09-bb0a-405d-b55c-8bc89f522f39"
    },
    {
        "author": "怡然",
        "paragraphs": [
            "擘石鬬雷霆，蛟乎爾□怒。",
            "會當捲銀河，凌空瀉甘澍。"
        ],
        "title": "翠蛟亭  其二",
        "id": "452df61a-8e8b-448f-88db-e0264f38dd00"
    },
    {
        "author": "怡然",
        "paragraphs": [
            "一柱懸通衢，可望不可進。",
            "老仙指謂予，傍邊有捷徑。"
        ],
        "title": "隔凡柱",
        "id": "cdd56ce5-d300-4d75-8c68-2e02d42047c0"
    },
    {
        "author": "丁竹巖",
        "paragraphs": [
            "一着非時一局非，山房愁到曉鐘時。",
            "楠榴枕上平生事，聽雨聽風聽子規。"
        ],
        "title": "五更枕上",
        "id": "88a5811c-bccc-4dc0-8e22-4ad5b4617307"
    },
    {
        "author": "雪巖",
        "paragraphs": [
            "莫笑扁舟數尺長，幾經煙雨浸瀟湘。",
            "紅船箇箇高於屋，未必荷花入夢香。"
        ],
        "title": "漁舟",
        "id": "6a233de5-954e-4bd9-ac22-41ed650d2838"
    },
    {
        "author": "雪巖",
        "paragraphs": [
            "菊花相菊一長歎，公是公非話總難。",
            "以道義交堪傲俗，得漁樵趣不須官。",
            "紛紛落葉山初瘦，隠隠平沙雁已寒。",
            "天氣欲晴又欲雨，百年心事滿欄干。"
        ],
        "title": "對菊",
        "id": "145599fc-06d5-4436-aa08-cca2d8d5f903"
    },
    {
        "author": "吳子實",
        "paragraphs": [
            "煙暗前村樹欲無，草簑篛笠一翁漁。",
            "無端風伯吹斜雨，濕却蓬窗數冊書。"
        ],
        "title": "舟行即事",
        "id": "1e48fe03-2b05-43b8-928f-2959ff5c26af"
    },
    {
        "author": "吳子實",
        "paragraphs": [
            "中興踰百載，獨有放翁詩。",
            "豪出謫仙右，妙惟工部知。",
            "鏡湖歸老日，劍閣入軍時。",
            "英氣今何在，九原千古悲。"
        ],
        "title": "題張穫軒詩卷  其一",
        "id": "b8dd4e8e-b8f4-4b41-932c-836c12e19337"
    },
    {
        "author": "吳子實",
        "paragraphs": [
            "句法親傳得，江湖老穫軒。",
            "推敲深得趣，窮達可曾論。",
            "好爵無三字，清名有五言。",
            "還知絕奇處，難弟復難昆。"
        ],
        "title": "題張穫軒詩卷  其二",
        "id": "3ae62ec6-b10a-41ec-bc0e-db1df5160a2a"
    },
    {
        "author": "章桂發",
        "paragraphs": [
            "携手清苕去，高楓丹葉森。",
            "漁樵九鎖外，風雨一窗深。",
            "索酒貪山月，添衣怯洞陰。",
            "鳳歸天柱曉，樓閣有鳴琴。"
        ],
        "title": "游棲真洞歸舟带月泊市橋  其一",
        "id": "46a04d3f-1555-489d-a39a-d16be6a65cfa"
    },
    {
        "author": "章桂發",
        "paragraphs": [
            "山嵐來夾案，泉急自穿渠。",
            "密記東陽訣，高題上帝居。",
            "牙兒藏寶篋，山子走籃輿。",
            "曲折璣衡轉，溪坳可結廬。"
        ],
        "title": "游棲真洞歸舟带月泊市橋  其二",
        "id": "5848a221-fa43-44c1-ad0c-563f8d9903fa"
    },
    {
        "author": "徐橫槊",
        "paragraphs": [
            "短蓬靜坐月窺船，斗轉參橫水底天。",
            "傳語篙工低着語，恐驚沙觜白鷗眠。"
        ],
        "title": "泊舟",
        "id": "88d4605b-48d0-4db6-a8e5-eb1308366e96"
    },
    {
        "author": "良史偉長",
        "paragraphs": [
            "渺渺復迢迢，楓林带板橋。",
            "沙寒初上月，浦暗已回潮。",
            "霜葦多先折，江花或後凋。",
            "今宵何處雁，相伴宿蘭橈。"
        ],
        "title": "泊舟有懷",
        "id": "9ab1fa5f-7c4a-466d-b92e-c30259ea8dbc"
    },
    {
        "author": "吳仙湖",
        "paragraphs": [
            "漁火穿蓬罅，僧鐘到夢邊。",
            "水鄉多得月，野境遠連天。",
            "敗葦流螢集，荒林宿鳥喧。",
            "舟人苦無夜，未曉起炊煙。"
        ],
        "title": "夜乘航",
        "id": "ae20121f-a25e-4e40-af26-98ed6ea7f537"
    },
    {
        "author": "吳仙湖",
        "paragraphs": [
            "農家冬事足，何處不祈禳。",
            "煨芋分兒食，蒭醪喚客嘗。",
            "犬眠茅舍暖，犢跳野田荒。",
            "勿遣官租急，令渠樂歲康。"
        ],
        "title": "農家",
        "id": "1b0df646-aa68-4678-975d-56976245236c"
    },
    {
        "author": "武成",
        "paragraphs": [
            "初買雖憐價甚微，駑駘便已化驦騛。",
            "幹長却想穿階直，節密應知受土肥。",
            "金賜夜寒敲月落，玉絲春裊拂花飛。",
            "提携莫笑無他用，萬里旌旗更指揮。"
        ],
        "title": "買鞭",
        "id": "79502499-acc0-4efb-a278-8e75c2342325"
    },
    {
        "author": "張仲信",
        "paragraphs": [
            "頻將衣食結圜圊，天樂旌幢降綵雲。",
            "二十四年功行滿，衆真推讓武夷宮。"
        ],
        "title": "萬年宮",
        "id": "992423eb-6692-4718-9a8a-c51e02ba7faf"
    },
    {
        "author": "李彥方",
        "paragraphs": [
            "日華晴射武夷峰，湛碧溪流照玉驄。",
            "行郡敢辭千里路，祝釐先拜萬年宮。",
            "山川歷歷神仙境，民物熙熙太古風。",
            "笑領霞觴雲子酒，姓名留在洞天中。"
        ],
        "title": "題萬年宮",
        "id": "85ad80b2-5333-42fb-8ee8-b5291f906082"
    },
    {
        "author": "鄭國輔",
        "paragraphs": [
            "自憐蹤迹又塵埃，再見溪山眼便開。",
            "野水縈紆通路過，閑花疏淡放春回。",
            "玉清緲緲排仙仗，金碧峨峨煥寶臺。",
            "十里暮雲橫九鎖，却如騎鶴下蓬萊。"
        ],
        "title": "洞霄宮",
        "id": "844606a5-8419-40f5-afed-68b829d719ab"
    },
    {
        "author": "鄭國輔",
        "paragraphs": [
            "去縣十八里，傳名千萬年。",
            "三山空隔海，一柱獨擎天。",
            "驂馭歌司馬，燒丹扣葛仙。",
            "誰云塵俗骨，亦得嗣前賢。"
        ],
        "title": "大滌洞",
        "id": "ace0b8d3-2ade-4252-bbe8-c44289e41e05"
    },
    {
        "author": "鄭國輔",
        "paragraphs": [
            "終日湍流怒作聲，憑欄便覺耳根清。",
            "龍君雅欲助奇觀，故把銀瓶瀉水晶。"
        ],
        "title": "瀑布",
        "id": "0c84727c-eeb3-4a0f-8bb2-58364eba5d31"
    },
    {
        "author": "鄭國輔",
        "paragraphs": [
            "輪囷一片出無心，未許蒼苔久見侵。",
            "六月旱田天不雨，願將膚寸霈爲霖。"
        ],
        "title": "雲根石  其一",
        "id": "abb2a2c4-a0fc-42ec-bac1-897f6fccb11e"
    },
    {
        "author": "鄭國輔",
        "paragraphs": [
            "滿耳環珮聲，雲根綫寒玉。",
            "雨過勿雷吼，老龍鼾正熟。"
        ],
        "title": "雲根石  其二",
        "id": "f31fe60b-e379-4927-82a8-a64e2b7f66ca"
    },
    {
        "author": "鄭國輔",
        "paragraphs": [
            "泥蟠蟄卧久潜蹤，一旦青雲得路通。",
            "利物濟人功已了，却遺凡骨返仙宮。"
        ],
        "title": "龍洞",
        "id": "1822fa78-842b-4f1e-a41b-617710869c24"
    },
    {
        "author": "鄭國輔",
        "paragraphs": [
            "古木森森翳女蘿，四山環抱鬰嵯峨。",
            "此間定有荆山璞，未審何時遇卞和。",
            "斬開綠棘黄荆路，巖上采霞摇影動。",
            "洞裏仙人醉不知，巖前留下無聲鳳。",
            "我今行向洞前來，是洞須開鳳莫猜。",
            "便好跨遊三島去，等閑抖擻輕塵埃。"
        ],
        "title": "鳳洞",
        "id": "93ccf324-82f3-4a60-8636-2f01701e6329"
    },
    {
        "author": "鄭國輔",
        "paragraphs": [
            "山泉潄玉琴，塵世誰知音。",
            "植杖憩于此，頓消名利心。"
        ],
        "title": "清音亭",
        "id": "21114b32-b993-4e2c-b395-20832e165343"
    },
    {
        "author": "鄭國輔",
        "paragraphs": [
            "滿眼青山倦應酬，小亭回護頗知休。",
            "撚髯索句空歸去，疑在飛來峰上頭。"
        ],
        "title": "翠微亭",
        "id": "2a24b2a5-129f-4cf4-92d7-93e559549d9e"
    },
    {
        "author": "無名氏",
        "paragraphs": [
            "虛無混沌未分前，大道元居太極先。",
            "自一而三同祖炁，澄清高上積陽天。"
        ],
        "title": "仙迹巖題詩二十三首 三清殿",
        "id": "2a8f7738-b625-41c5-9b3f-6041c42e285d"
    },
    {
        "author": "無名氏",
        "paragraphs": [
            "挺鋒鎮北闡威權，翦伐魔精正法宣。",
            "化育黎民臻大道，安寧家國享長年。"
        ],
        "title": "仙迹巖題詩二十三首 佑聖殿",
        "id": "6258752e-c48d-49b9-8a76-0a435a272831"
    },
    {
        "author": "無名氏",
        "paragraphs": [
            "辨道焚修練性根，應時粥飯益真元。",
            "齋餘有報君恩重，壽祝無疆帝道尊。"
        ],
        "title": "仙迹巖題詩二十三首 齋堂",
        "id": "5e999348-9670-4f33-b23d-4d3b0c2b56e6"
    },
    {
        "author": "無名氏",
        "paragraphs": [
            "參稽道德本無言，不二門開闡古先。",
            "多謝師尊傳演教，要令後學悟真詮。"
        ],
        "title": "仙迹巖題詩二十三首 演教堂",
        "id": "c291e7bf-3ed0-467b-bbe8-5f360aaff16e"
    },
    {
        "author": "無名氏",
        "paragraphs": [
            "高敞山齋立乳巔，飄颻雲馭聚群仙。",
            "百靈聽講開壇夜，大法將臨報語宣。"
        ],
        "title": "仙迹巖題詩二十三首 方丈後聚仙亭",
        "id": "ec807eb9-c844-48f3-9261-ad421e838020"
    },
    {
        "author": "無名氏",
        "paragraphs": [
            "幽棲枹樸古先精，宴坐參同元化并。",
            "一炷清香騰瑞靄，雲端時透步虛聲。"
        ],
        "title": "仙迹巖題詩二十三首 道院",
        "id": "f630b2d4-79d1-4452-b52a-7e117f0ec681"
    },
    {
        "author": "無名氏",
        "paragraphs": [
            "精思名扁列金題，沖素齋居與道齊。",
            "德感天仙來聽論，芝軿時降共參稽。"
        ],
        "title": "仙迹巖題詩二十三首 精思道院",
        "id": "f1ee6e48-a2c6-4986-8902-d64eece2356d"
    },
    {
        "author": "無名氏",
        "paragraphs": [
            "遊幸名山德壽存，鼎新大殿顯仁恩。",
            "玉圭物物皆珍異，安奉嚴恭玉帝尊。"
        ],
        "title": "仙迹巖題詩二十三首 昊天殿",
        "id": "69d6e1dc-8c0d-46c1-8eb1-d49ca3fd5523"
    },
    {
        "author": "無名氏",
        "paragraphs": [
            "衆聖環拱位中天，統濟乾坤妙轉旋。",
            "高覆崑崙朝帝闕，注生迴死福增延。"
        ],
        "title": "仙迹巖題詩二十三首 璇璣殿",
        "id": "3533c15b-b86d-4e3e-aadf-f3d361213f45"
    },
    {
        "author": "無名氏",
        "paragraphs": [
            "湍激清泉舞翠蛟，幽亭跨澗對岩坳。",
            "我來憩此觀嘉趣，一洗塵襟凡世拋。"
        ],
        "title": "仙迹巖題詩二十三首 翠蛟亭",
        "id": "476a1253-c8e5-4fe2-9d70-b770968868e6"
    },
    {
        "author": "無名氏",
        "paragraphs": [
            "重樓高聳丹霄外，深夜聲摩碧落中。",
            "神通無量鴻音遠，永鎮名山有顯功。"
        ],
        "title": "仙迹巖題詩二十三首 鍾樓",
        "id": "b8e1c15e-ff45-4c3d-8aa5-afa1fea4bdd7"
    },
    {
        "author": "無名氏",
        "paragraphs": [
            "聖像遷祠出禁扃，天恩遣使從神靈。",
            "奉安欽敬祈民福，應感昭彰佑帝庭。"
        ],
        "title": "仙迹巖題詩二十三首 張真君祠",
        "id": "adc56a05-4d9a-4e63-81c0-7cda18abf432"
    },
    {
        "author": "無名氏",
        "paragraphs": [
            "巍然垂象隠精思，著述丹書與世違。",
            "真得紫文無上道，業成遺跡是題詩。"
        ],
        "title": "仙迹巖題詩二十三首 葉天師書樓",
        "id": "14c3e8b5-db69-4092-adbd-e3dba20a28c1"
    },
    {
        "author": "無名氏",
        "paragraphs": [
            "寶閣莊嚴金玄耀，風鈴震響玉丁東。",
            "甍飛傑出青霄上，道典珍藏在此中。"
        ],
        "title": "仙迹巖題詩二十三首 經閣",
        "id": "3ac0ee0a-db57-4df8-95f4-de7856341eee"
    },
    {
        "author": "無名氏",
        "paragraphs": [
            "一片輪囷跡嚴存，無心出岫瑞騰坤。",
            "不隨風雨輕舒卷，觸石凝然正性根。"
        ],
        "title": "仙迹巖題詩二十三首 雲根石",
        "id": "48668383-aa2e-4d5f-a145-abcc1e1bd2ba"
    },
    {
        "author": "無名氏",
        "paragraphs": [
            "大滌之西一窮生，源高樵者只聞聲。",
            "汲泉烹茗多甘味，內隠丹砂赤更清。"
        ],
        "title": "仙迹巖題詩二十三首 天柱泉",
        "id": "16548712-2597-42bf-aa81-26b456b79a02"
    },
    {
        "author": "無名氏",
        "paragraphs": [
            "琳宮門外小橋東，石罅泉流細脈通。",
            "清似玉壺承沆瀣，遊人掬飲凜生風。"
        ],
        "title": "仙迹巖題詩二十三首 冷泉",
        "id": "3560e87a-f350-4999-8217-f97a67d54b33"
    },
    {
        "author": "無名氏",
        "paragraphs": [
            "秀鍾天柱産靈芝，造就仙芽發嫩旗。",
            "採向先春煙露裏，喊山鳳尾豈爲奇。"
        ],
        "title": "仙迹巖題詩二十三首 茶嶺",
        "id": "9172e915-1e72-4142-a46f-1a3748be3ea7"
    },
    {
        "author": "無名氏",
        "paragraphs": [
            "鯪鰻環遶井楯間，兩目神光狀類丹。",
            "杖撲投淵陰霧鎖，殿堂洶湧盡波瀾。"
        ],
        "title": "仙迹巖題詩二十三首 龍井",
        "id": "6e127092-688f-4368-b558-891d21d15495"
    },
    {
        "author": "無名氏",
        "paragraphs": [
            "許氏功成獲上昇，曾遺一劑語丁寧。",
            "山生紺篛奇無骨，洞隠金丹顯有靈。",
            "松竹欹岩非易取，煙霞塞道卒難經。",
            "有緣仙者當須遇，用倖搜求豈露形。"
        ],
        "title": "仙迹巖題詩二十三首 無骨篛",
        "id": "bc8f39f8-8391-436b-a145-8b48a681020a"
    },
    {
        "author": "無名氏",
        "paragraphs": [
            "仙芝靈朮總芳妍，野草閑花各變遷。",
            "古櫟復榮松化石，藥苗蕃植可延年。"
        ],
        "title": "仙迹巖題詩二十三首 採芝朮即事",
        "id": "4f7b6a7e-3679-4911-86a8-ac8f9442cb64"
    },
    {
        "author": "無名氏",
        "paragraphs": [
            "覆石爲亭武肅成，有仙來此變棋枰。",
            "炷香五色祥光現，縹緲靈官朝玉京。"
        ],
        "title": "仙迹巖題詩二十三首 祥光亭",
        "id": "282ba09d-e26a-4891-9e64-cb058f94bb8a"
    },
    {
        "author": "無名氏",
        "paragraphs": [
            "閑亭清憩覺情優，四顧嵐光景色幽。",
            "湍玉飛簾侵座冷，璇源本自接天流。"
        ],
        "title": "仙迹巖題詩二十三首 飛玉亭",
        "id": "55a1c6a7-d9e6-4eb3-aa5e-62e039a39684"
    },
    {
        "author": "無名氏",
        "paragraphs": [
            "鳥鳴深夜豈知形，徹曉音喧響更清。"
        ],
        "title": "句",
        "id": "821f0871-8379-4c99-b637-2b32e3d2c57a"
    },
    {
        "author": "舒道紀",
        "paragraphs": [
            "憕心坐清境，虛白生林端。",
            "夜靜嘯聲出，月明松影寒。",
            "絳霞封藥竈，碧竇濺齋壇。",
            "海樹幾回老，先生棋未殘。"
        ],
        "title": "題浩然觀",
        "id": "90deee61-ec4a-40ff-952e-d15660ec65b0"
    },
    {
        "author": "范心遠",
        "paragraphs": [
            "路入清溪第二灣，東風猶自逗餘寒。",
            "白雲粘地掃不去，黄葉戀枝吹未乾。",
            "沙上濕痕誰涉水，天邊長嘯獨憑闌。",
            "道人酒意無醲薄，飲盡携琴月下彈。"
        ],
        "title": "常庵題",
        "id": "d50e6950-cf6d-4af9-a96e-c2dd59699c24"
    },
    {
        "author": "范心遠",
        "paragraphs": [
            "雲溪高隠卧煙霞，默飲陽晶與月華。",
            "霧斂丹臺生瑞草，雲收靈腑結瓊葩。",
            "青龍吐火烹金茗，白虎跑泉溉玉芽。",
            "龍虎媾交功九轉，刀圭一粒捧丹砂。"
        ],
        "title": "題雲溪庵",
        "id": "ef62f2a4-f26d-4a5b-b37b-56986685153c"
    },
    {
        "author": "趙菊莊",
        "paragraphs": [
            "雲深戶不開，竹屋兩三間。",
            "野水浸官渡，低牆出遠山。",
            "絕葷如鶴瘦，習懶慣童頑。",
            "我亦皈真者，來公半日閑。"
        ],
        "title": "昭孝道院",
        "id": "18ed0291-c6ac-41f8-a52e-b4f1821c0dda"
    },
    {
        "author": "黄庭美",
        "paragraphs": [
            "賓雲奏徹控青鸞，綵幔香銷生翠寒。",
            "三十六峰秋色裏，月明人倚玉闌干。"
        ],
        "title": "題方丈  其一",
        "id": "e70c0c5f-dec2-44f0-ab8f-c773f11dad03"
    },
    {
        "author": "黄庭美",
        "paragraphs": [
            "欲看太乙青蔾火，笑領仙人綠玉杯。",
            "物外同心誰管鮑，山中清話得張裴。"
        ],
        "title": "題方丈  其二",
        "id": "f7143c48-0a05-4b20-9b9a-f1e5b9cf9a10"
    },
    {
        "author": "黄庭美",
        "paragraphs": [
            "九重雲外步虛聲，十二時中太古情。",
            "爲問當年赤松子，人生何處是功成。"
        ],
        "title": "題方丈  其三",
        "id": "6cd4cedf-e40d-4804-a725-b84d41fd26f5"
    },
    {
        "author": "林錫翁",
        "paragraphs": [
            "覽遍溪山最上頭，琳宮貝闕更清幽。",
            "雖然未得長生訣，也道曾從天上遊。"
        ],
        "title": "天遊觀",
        "id": "b171c491-0ad0-4ded-8130-57556aab5d44"
    },
    {
        "author": "林錫翁",
        "paragraphs": [
            "共工發怒亦徒然，煉石忙忙女補天。",
            "既用斷鰲并立極，此峰何不立當先。"
        ],
        "title": "天柱峰",
        "id": "139a1aa2-10b4-467e-929b-68436ed017c8"
    },
    {
        "author": "林錫翁",
        "paragraphs": [
            "兒童日報竹平安，新笋如何折一痕。",
            "接住喜憑仙掌力，春風胡不長琅玕。"
        ],
        "title": "接笋巖",
        "id": "55696594-6496-4f5d-8643-254b82a28e5f"
    },
    {
        "author": "林錫翁",
        "paragraphs": [
            "貓兒峰小眼精光，來護仙家石廩糧。",
            "回顧威風何凜凜，山中安得有拖腸。"
        ],
        "title": "貓兒峰",
        "id": "249d82d5-4f3f-4306-bb0e-08cb34fb88e8"
    },
    {
        "author": "林錫翁",
        "paragraphs": [
            "幾載修真洞裏人，只憑啁哳報天明。",
            "丹成不逐劉安去，只在岩頭唱五更。"
        ],
        "title": "金鷄巖",
        "id": "117f1010-a76d-4be2-97ef-2828a32aee36"
    },
    {
        "author": "林錫翁",
        "paragraphs": [
            "蝸名蠅利處樊籠，世事□其轉眼空。",
            "惟有高人林下隠，只求明月與清風。"
        ],
        "title": "隠求齋",
        "id": "ad4909c8-cb2b-4cbd-a5ac-3e973e1988d7"
    },
    {
        "author": "陳元英",
        "paragraphs": [
            "琅玕瑶草滿空山，月上丹臺鶴未還。",
            "夜入瓊樓襟袖冷，始知身在白雲間。"
        ],
        "title": "天遊觀",
        "id": "58b3e133-6e3c-41e7-81a8-c17b2f726d5d"
    },
    {
        "author": "新父",
        "paragraphs": [
            "斷崖捲銀濤，拍岸雪相濺。",
            "去住本無心，曾向岷峨見。"
        ],
        "title": "翠蛟亭",
        "id": "7802f70b-bba1-44fb-ab2f-af39bf00c26c"
    },
    {
        "author": "金堅",
        "paragraphs": [
            "怒猊抉石驥奔泉，誰挽河流下九天。",
            "傾瀉瓊珠三萬斛，從師乞作買山錢。"
        ],
        "title": "翠蛟亭",
        "id": "a14172a9-afea-46e9-b909-9daae7f7320b"
    },
    {
        "author": "金堅",
        "paragraphs": [
            "手翻河漢出天關，雪漱霜飛照眼寒。",
            "且向亭前供玩好，却來筆底作波瀾。"
        ],
        "title": "大滌洞",
        "id": "7c7d30b8-ddb0-4b38-8e2c-b6cda5834dc2"
    },
    {
        "author": "泰亨",
        "paragraphs": [
            "坡謝無人共此山，翠蛟亭上拍欄干。",
            "溪聲到耳三更雨，嵐氣霑衣六月寒。",
            "酒釀可呼仙子飲，池深怕有老龍蟠。",
            "天河挽住不容易，只縱游人一餉觀。"
        ],
        "title": "翠蛟亭",
        "id": "ca6caadf-58d1-4a07-8e12-aca78aa05a38"
    },
    {
        "author": "王與能",
        "paragraphs": [
            "靈砂九轉鍊金頑，留得丹泉在此間。",
            "明月清風誰管領，洞天福地占幽閑。",
            "巖巔雪湧金波立，石罅潮生銀屋翻。",
            "句續坡仙懷古意，梅花也覺带歡顔。"
        ],
        "title": "賡翠蛟亭韻",
        "id": "5aec4a37-96a1-4e5a-9a07-aec13fcaacd1"
    },
    {
        "author": "王與能",
        "paragraphs": [
            "洞霄飛杖屨，人境共真清。",
            "天柱擎峰出，丹泉迸霤生。",
            "棲巖遺隠迹，漱石洗虛名。",
            "珍重樂斯者，微吟謾紀行。"
        ],
        "title": "游洞霄宮",
        "id": "70110b27-9123-471f-b497-4166728e5287"
    },
    {
        "author": "笑擲震雷",
        "paragraphs": [
            "兀兀梅窗坐已頑，自憐失脚落人間。",
            "洞霄宮裏星辰近，天柱峰前日月閑。",
            "野鶴聽琴飛雪舞，湫龍喜客爲瀾翻。",
            "此中不晝生雲雨，珍重坡仙一扁顔。"
        ],
        "title": "借翠蛟亭韻",
        "id": "f539445d-6c8f-447e-8da2-4bfacf8e6453"
    },
    {
        "author": "黄常吉",
        "paragraphs": [
            "山鎖清溪溪鎖峰，溪光山色兩怡融。",
            "松枝點滴衣夾雨，雲葉飄揚巖際風。",
            "玉室金堂端好坐，石壇乳竇自相通。",
            "我生已幸塵緣薄，擬結茅廬天柱東。"
        ],
        "title": "游洞霄宮  其一",
        "id": "a87fabd1-865e-4e42-945a-364728933716"
    },
    {
        "author": "黄常吉",
        "paragraphs": [
            "喬松蒼竹带煙霏，木拱彤簷藹翠微。",
            "虛谷玲瓏遺鳳響，行雲蒙密護龍歸。",
            "繁花結繡迷樵徑，靈飄藥香滿客衣。",
            "更欲搘筇遍諸頂，可憐無策駐殘暉。"
        ],
        "title": "游洞霄宮  其二",
        "id": "88c42ff1-77aa-4920-a066-e6f271206de5"
    },
    {
        "author": "黄常吉",
        "paragraphs": [
            "我厭城市喧，故作林泉遊。",
            "十事思九錯，一笑忘百憂。",
            "道念豈不定，俗累良未休。",
            "安得弄泉石，味道老一丘。"
        ],
        "title": "游洞霄",
        "id": "f7e40849-5b46-45a2-a42b-5d5dc3bdb1d5"
    },
    {
        "author": "祕仲威",
        "paragraphs": [
            "洞霄之名天下聞，洞霄之職宰輔分。",
            "聞名姓往未識面，寄祿於此徒紛紛。",
            "身到仙關不如我，九虎迎門開□鎖。",
            "六洞高人接笑談，三泉隠客通香火。",
            "風來萬壑嘶松杉，水繞百折鳴嵌巖。",
            "門前俗客自斂迹，不待立柱名隔凡。",
            "群仙挽衣留我住，因一相逢忽相語。",
            "雙徑秋風已掃塵，奚爲後我同歸去。"
        ],
        "title": "游洞霄宮",
        "id": "16f00845-6e46-4bed-ba2a-26058329f82d"
    },
    {
        "author": "祕仲威",
        "paragraphs": [
            "紫府清都不可梯，何年宮闕下遷移。",
            "飛來殿閣風雷架，逼近巖崖日月馳。",
            "境靜固宜真聖宅，地靈唯許列仙知。",
            "想應留鑰更相授，以待虛皇駕幸時。"
        ],
        "title": "大滌洞天留題  其一",
        "id": "84b8006c-7f27-40c3-a58e-15fa175572fd"
    },
    {
        "author": "祕仲威",
        "paragraphs": [
            "我行不識洞霄門，但怪東來見紫氛。",
            "玉帝衮衣明日月，仙官劍履會風雲。",
            "箬根也有靈丹助，芝草疇非協氣薰。",
            "亦恐彌明寓茲境，儻同尊酒細論文。"
        ],
        "title": "大滌洞天留題  其二",
        "id": "8cdbf613-f47d-42c4-a0c7-36b7cc71396a"
    },
    {
        "author": "張巽",
        "paragraphs": [
            "掣開九鎖謁琳宮，物色真仙劍履蹤。",
            "一朵雲根生老澗，千尋天柱壓群峰。",
            "功名祕略求黄石，呼吸微言斅赤松。",
            "我是康廬倦游客，朅來猶愛翠雲重。"
        ],
        "title": "游洞霄宮  其一",
        "id": "1f8a0539-073d-4b48-8a93-e11fd1e05be9"
    },
    {
        "author": "張巽",
        "paragraphs": [
            "新晴草木翠光流，麥隴清和四月秋。",
            "巽二風來山髪冷，阿香雷過馨聲幽。",
            "杜鵑鬨枕催歸去，丁鶴攀轅欲借留。",
            "半夜忽聞巖壑響，小詩調戲鬼神愁。"
        ],
        "title": "游洞霄宮  其二",
        "id": "11c99890-5dce-4ed1-bfdc-93e2110042f3"
    },
    {
        "author": "張巽",
        "paragraphs": [
            "曜相偏羸足力强，不辭複嶺與重崗。",
            "未窮仙隠千年跡，先炷宸遊一瓣香。",
            "詩得好題難駐筆，酒逢佳趣便飛觴。",
            "夢回彷彿前身事，却認金庭是故鄉。"
        ],
        "title": "游洞霄宮  其三",
        "id": "6f3f1cb7-239f-4492-b9e8-68524086318a"
    },
    {
        "author": "盧正中",
        "paragraphs": [
            "雲海三山路忽通，形神俱妙玉霄東。",
            "八篇擬授無司馬，銀鼎浮珠問葛翁。"
        ],
        "title": "游洞霄宮",
        "id": "6e98719b-a35c-462b-b9c3-b192b3ac9959"
    },
    {
        "author": "余愚",
        "paragraphs": [
            "琳宮勝處絕塵囂，千古佳名號洞霄。",
            "地鎖九峰形屈曲，擎天一柱勢岧嶢。",
            "鳳鳴怪石仙巖邃，蛟舞流泉澗壑遥。",
            "幸有飛昇遺跡在，便須騎鶴快扶摇。"
        ],
        "title": "游洞霄宮",
        "id": "d78f5069-e2b3-44a4-90e0-6f1dbad9ded7"
    },
    {
        "author": "陸卿",
        "paragraphs": [
            "名山長表冠東南，一柱屹然天與參。",
            "玉府從來通六六，金扃寧竟鎖三三。",
            "千巖深處標馴虎，萬乘當時幸秣驂。",
            "撫掌酌泉觀舞翠，清忠□詠□高談。"
        ],
        "title": "游洞霄",
        "id": "ce318ce3-b610-4f8d-ad07-085832469c13"
    },
    {
        "author": "史宗愷",
        "paragraphs": [
            "水非凡濁石非頑，水石縈迴九鎖間。",
            "遊客步隨清浪起，道人身似白雲閑。",
            "仙巖泉滴瓊音碎，古木風輕寶蓋翻。",
            "共酌翠蛟亭上酒，翠光相與映紅顔。"
        ],
        "title": "遊洞霄和坡仙韻",
        "id": "b6c29f31-e2be-475f-a6fc-27fc788ecd0d"
    },
    {
        "author": "史宗愷",
        "paragraphs": [
            "苕溪之源流洞天，中有福地壽可延。",
            "山盤九鎖到空谷，石間隠蹟知其仙。",
            "懸崖險阻不易到，來者悚觀須有緣。",
            "道邊獸石卧獅虎，庭下鏡沼流潺湲。",
            "東游大滌阻天柱，西至石室飛寒泉。",
            "雲房石磴絡苔蘚，疑是霞玉留花鈿。",
            "嵌空上下不可數，曉猿夜鶴驚人眠。",
            "西林詩伯□仙裔，落筆妙句今青錢。",
            "歷窮巘嶮事幽討，不畏蔓草矜蛇蜒。",
            "皈來詩篇壯青谷，好句屹崛參天全。",
            "何當□約素秋晚，與公共醉洪崖巔。"
        ],
        "title": "和周丞丈遊洞霄韻",
        "id": "04cdf317-1c20-436b-9cbc-0622989698d2"
    },
    {
        "author": "易群峰",
        "paragraphs": [
            "片雲將雨又輕還，物外光陰本自閑。",
            "醉裏不妨游汗漫，詩成更爲寫斕斑。"
        ],
        "title": "游洞霄",
        "id": "7f408259-f884-455b-b6ab-1bdd15ed56f0"
    },
    {
        "author": "易群峰",
        "paragraphs": [
            "半生華髪笑茫然，作意清朝到洞天。",
            "疊嶂互□芒屩穩，飛雲故傍葛巾偏。",
            "忍思城市輪蹄夢，款結山林筍蕨緣。",
            "我有賜餘蒼玉璧，與君同試酌寒泉。"
        ],
        "title": "初入洞霄",
        "id": "a13f971b-a1b6-401b-b751-375d4298ba4a"
    },
    {
        "author": "姚自强",
        "paragraphs": [
            "青藜有分步仙家，昨日晴暉今雨霾。",
            "不是游觀先一日，何緣識得淡生涯。"
        ],
        "title": "遊洞霄",
        "id": "d296af7d-478d-44d0-bd8a-c2be8a545017"
    },
    {
        "author": "徐獻子",
        "paragraphs": [
            "何處尋仙隠，樓居出世間。",
            "洞天藏福地，丹水接青山。",
            "樹掛崖腰古，苔封石齒班。",
            "午窗經卷寂，長對□□□。"
        ],
        "title": "游洞霄",
        "id": "882e1474-d5c9-4ec7-b963-7487aee02756"
    },
    {
        "author": "聶兼善",
        "paragraphs": [
            "吾聞洞霄山水妙天下，繚白縈青勝圖寫。",
            "九重扃鑰極深嚴，一岫寬閑更瀟灑。",
            "倚空天柱何孤高，諸峰羅立猶兒曹。",
            "長松怪石入題品，金堂玉室供遊遨。",
            "此地隠居皆勝士，道骨仙風絕塵滓。",
            "就中俞子最少年，烱若芙蓉映秋水。",
            "青鞋布襪千里來，一見使我昏眸開。",
            "談空說有坐終日，舌濤衮衮生風雷。",
            "鄙夫未愚晚聞道，寄傲嵌巖事幽討。",
            "只緣方寸無荆棘，漸喜丹田熟梨棗。",
            "人生百歲空自忙，讀書博塞俱亡羊。",
            "勸君火急烹鉛汞，莫待倒景飛屋梁。",
            "春風又放鶑求友，烟外暗黄初著柳。",
            "南行儻遇置書郵，莫忘超然北山叟。"
        ],
        "title": "游洞霄",
        "id": "0c12ab24-a9ef-4628-9ec2-ca75604598bd"
    },
    {
        "author": "嚴嘉",
        "paragraphs": [
            "帝子吹簫上瑶闕，靈妃跨鳳音塵絕。",
            "行雲山水跡依然，留伴九峰秋夜月。",
            "閬苑宮前見玉真，許傳消息到金庭。",
            "瓊姿一去丹霞□，紫桂蟠桃幾度春。",
            "十二欄干天一握，教人望斷緱山鶴。",
            "蜀客歸槎杳未來，銀漢縱香泉□□。",
            "巖前邂逅童顔子，許我刀圭大患痊。"
        ],
        "title": "遊洞霄",
        "id": "75acab46-de5a-4060-98b7-cfd40c116785"
    },
    {
        "author": "餘杭令",
        "paragraphs": [
            "野服蕭蕭款翠微，虛亭高敞射晴暉。",
            "仙歸洞府雲烟靜，春入名山笋蕨肥。",
            "緩飲壺觴聊自適，暫指朱墨便忘歸。",
            "何時罷脫利名去，始悟人間萬事非。"
        ],
        "title": "遊洞霄",
        "id": "291df9ec-9c80-451f-b959-188d9aa2c51c"
    },
    {
        "author": "聞鑒",
        "paragraphs": [
            "從來此山中，不記幾遊歷。",
            "每緣困杯酌，未暇賦篇什。",
            "屢恐爲山羞，欲吟嗟思澀。",
            "今晨始杖屨，醒眼看泉石。",
            "草木呈幽姿，烟雲舒秀色。",
            "捫蘿扣棲真，束燎穿大滌。",
            "神工跨石梁，天巧鏤巖壁。",
            "仙人不可逢，靈箬無從得。",
            "回觀翠蛟舞，俯視雲根屹。",
            "何如出山去，飛騰霈甘澤。"
        ],
        "title": "洞霄紀遊",
        "id": "2caddad0-96ec-4b6d-b348-68209bd38190"
    },
    {
        "author": "何處厚",
        "paragraphs": [
            "洞天宮中清無塵，紛紛霏霏翔五雲。",
            "光浮閬風藹無垠，中有神仙相輩倫。",
            "服曳雲章玉佩珣，時聞金鐘催朝真。",
            "仙班序列覲紫宸，瓊花羌靈飛翁翁。",
            "水晶簾捲許行循，群仙以我丘壑身。",
            "相與笑語交益親，玄談妙句泣鬼神。",
            "一局圍棋度幾春，大開十二樓宴賓。",
            "玉真安排雲錦茵，天女競着絳霞裙。",
            "盎缶罍洗羅珠珍，金爐龍腦香騰薰。",
            "七寶蠟炬光如銀，鳳泉飲散醉醺醺。",
            "天子呼來不得臣，宴罷乘槎渡漢津。",
            "玉皇遽遣使者巡，使者交薦有大勳。",
            "玉皇詔歸眷注勤，不容山中伴帝君。"
        ],
        "title": "游洞霄",
        "id": "17b38107-bde2-433f-aab8-4dab98f885b7"
    },
    {
        "author": "彭揮",
        "paragraphs": [
            "洞霄從古宅真仙，鎮日群峰起瑞烟。",
            "林下千年丹已就，山中九鎖月長圓。",
            "半巖隠迹遺靈像，一井清凉撫掌泉。",
            "我到此間無別事，燒香直欲達諸天。"
        ],
        "title": "游洞霄",
        "id": "ad7c4a9c-ed7c-43a6-8a97-8e1fa9b6a755"
    },
    {
        "author": "米仲昌",
        "paragraphs": [
            "公餘陪侍九鎖行，花已凋殘鶑已老。",
            "舞蛟亭下泉如奔，伏虎巖前景尤好。",
            "四圍翠巘悉可躋，一點紅塵渾不到。",
            "坐中元白非一人，自愧才疏難壓倒。"
        ],
        "title": "游洞霄",
        "id": "6379d46e-781c-404a-a732-4268019d23a2"
    },
    {
        "author": "俞洵直",
        "paragraphs": [
            "九折山圍五洞天，中間玉殿倚祥烟。",
            "隔雲雞犬聞清曉，鎖徑松篁認永年。",
            "野鹿獻花來石室，寒猿擲果飲溪泉。",
            "玉皇弄笑飛金電，太上紅顔雪滿顛。"
        ],
        "title": "遊洞霄",
        "id": "a0ed7d15-8b3a-4370-b4be-656eff1cd6c8"
    },
    {
        "author": "彥修",
        "paragraphs": [
            "巢松老鶴鳴丹井，籠月梅花摇素影。",
            "竹敲白露幔亭寒，吟弄紫簫山月冷。",
            "山月簫聲清且幽，幔亭不見昔人游。",
            "我來欲此騰雲霧，笑指三山十二樓。"
        ],
        "title": "夜宿武夷宮",
        "id": "93d0993d-7062-4a3b-a17f-921b29ec040d"
    },
    {
        "author": "彥修",
        "paragraphs": [
            "學仙獨訪武夷君，老樹垂藤弄夕曛。",
            "我欲幔亭拚一醉，不知何處奏賓雲。"
        ],
        "title": "宿武夷宮  其一",
        "id": "011643bc-a06c-4082-9521-42eda5313dfd"
    },
    {
        "author": "彥修",
        "paragraphs": [
            "月滿空山雪滿溪，幽人何處吹龍笛。",
            "醒來和月倚虛窗，鶴翻松露滴雲石。"
        ],
        "title": "宿武夷宮  其二",
        "id": "809ac2bf-87ab-441f-82f8-967ffe049d50"
    },
    {
        "author": "彥修",
        "paragraphs": [
            "偶過群仙入武夷，蒼崖瑶草白雲飛。",
            "不知何處猿啼月，巖上松花落滿衣。"
        ],
        "title": "宿武夷宮  其三",
        "id": "edb9da2f-f766-4985-b193-9ebe545e7921"
    },
    {
        "author": "自强",
        "paragraphs": [
            "大洞仙宮古有名，要觀主宰立平生。",
            "掛琴堂上心尤逸，種菊池邊景益清。",
            "巳喜襟期同我得，旋將契誼與君盟。",
            "丹泉肯入丹田去，願受丹□學大成。"
        ],
        "title": "益清堂偶作",
        "id": "1de1c27b-f606-4c9d-ad4b-75f5f5132294"
    },
    {
        "author": "蕭蘭皋",
        "paragraphs": [
            "終朝穿翠微，投暮叩松扉。",
            "童子出相語，道人猶未歸。",
            "尋香溫紙被，拂石弄金徽。",
            "明發下山去，白雲隨馬飛。"
        ],
        "title": "山行宿道院",
        "id": "1b2fada2-7365-47a6-b603-1c1fbcc4bdad"
    },
    {
        "author": "陳庚生",
        "paragraphs": [
            "玉琴彈罷一燈青，仙鼠飛飛到客庭。",
            "道士却能談肇論，夜深傾聽有山靈。"
        ],
        "title": "超然館彈琴夜話",
        "id": "4f00dabd-145c-4f7a-a24c-57492a57e3f5"
    },
    {
        "author": "陳庚生",
        "paragraphs": [
            "誰引滄洲客，行歌到此亭。",
            "縈迴一水碧，巉絕兩峰青。",
            "小雨吹行艦，疏梅度遠汀。",
            "我無纓可濯，華髪任星星。"
        ],
        "title": "濯纓亭",
        "id": "d3e55ce1-8702-42d9-8db8-c11d6e3cf992"
    },
    {
        "author": "陳庚生",
        "paragraphs": [
            "煉就靈丹歲月賒，藥爐丹竈旋成漥。",
            "庭空響落山松子，路遠香迷野草花。",
            "舊事誰能問□水，神仙今已在東華。",
            "田翁猶酹先生酒，亂紙飛錢噪暮鴉。"
        ],
        "title": "謁陶隠居祠呈郎中張聲華",
        "id": "4fa804a1-c6de-4498-a213-6d3e526da15a"
    },
    {
        "author": "陳庚生",
        "paragraphs": [
            "風流誰似賀知章，乞得平湖任草荒。",
            "今日藕花三百畝，折來依舊屬君莊。"
        ],
        "title": "賀家湖",
        "id": "4ba91364-d447-4c18-a153-6ecd4cc4cbe0"
    },
    {
        "author": "何君式",
        "paragraphs": [
            "路轉峰回意豁然，逢迎馬首更飛泉。",
            "地嚴九鎖紅塵外，天近三關黄道邊。",
            "奏簡夜騰孤鶴表，步虛聲徹老龍淵。",
            "會須香火通仙籍，一洗人間未了緣。"
        ],
        "title": "遊天柱宮因留宿觀醮",
        "id": "a5f4afed-3642-4b62-b196-876dccfb5856"
    },
    {
        "author": "樓雲卧",
        "paragraphs": [
            "紅塵車馬道，曾向閙中看。",
            "貴賤人多等，利名心一般。",
            "侯門崇嗜慾，客路薄孤寒。",
            "誰肯翻然悟，尋仙求大丹。"
        ],
        "title": "都下作",
        "id": "5dc891cb-b57b-4211-9274-f35ead4084a5"
    },
    {
        "author": "倪應淵",
        "paragraphs": [
            "雉堞平來塹擁沙，綠蕪闕處見人家。",
            "山河舊影藏秋月，關塞新聲起暮笳。",
            "玉蕊已爲亭下草，蒺藜不是眼中花。",
            "當年鳳舸經行地，枯柳無枝寄宿鴉。"
        ],
        "title": "古揚州",
        "id": "37ee3066-58e1-427c-803c-2c9521ca7195"
    },
    {
        "author": "倪應淵",
        "paragraphs": [
            "天留遺迹鑑興亡，出郭傷心見此塘。",
            "廢苑無螢秋寂寂，壞陵有樹月蒼蒼。",
            "綠悽霜重摧荷蓋，紫怯波寒褪芰裳。",
            "喚醒錦帆當日夢，一聲水調隔雲長。"
        ],
        "title": "雷塘",
        "id": "1c062d5a-d218-49d0-a330-b7e3c6bc594a"
    },
    {
        "author": "倪應淵",
        "paragraphs": [
            "狠石蒼頑歲月遥，幾人觸境想英標。",
            "欲知三國興亡事，但看一江來去潮。",
            "南土塵飛通嶺海，中流砥立獨金焦。",
            "雲山繞檻期深隠，不受劉安作賦招。"
        ],
        "title": "多景樓",
        "id": "bce1200d-5b76-4b6a-878a-15986b60509c"
    },
    {
        "author": "倪應淵",
        "paragraphs": [
            "金錫飛來日，靈鼇負地形。",
            "濤翻四面白，寺裹一山青。",
            "海月窺簷箔，天風語塔鈴。",
            "倦懷思煮茗，誰與汲中𤃩。"
        ],
        "title": "金山寺",
        "id": "821f710a-7d25-4e2c-a922-cfea0349c2b9"
    },
    {
        "author": "趙竹屋",
        "paragraphs": [
            "拍欄一笑大江橫，號太平州亦浪名。",
            "春水秋濤流不盡，半年農事半年兵。"
        ],
        "title": "太平州",
        "id": "ffd6bb0b-7e7a-4253-960f-b1d55368d750"
    },
    {
        "author": "王月窗",
        "paragraphs": [
            "早出城南路，江山總着題。",
            "林高樓似縮，岸遠樹疑低。",
            "鸜鵒噪喬木，桔橰鳴小畦。",
            "郵亭聊一憩，沽酒夕陽西。"
        ],
        "title": "城南",
        "id": "e9af7fa6-7d90-49d0-92de-c33f570caaa4"
    },
    {
        "author": "王月窗",
        "paragraphs": [
            "來訪山中景，亭闌鼠甘陰。",
            "客投孤寺宿，蟬趁夕陽晴。",
            "滿樹青苔濕，一村黄葉深。",
            "納凉歸去晚，湖月掛遥林。"
        ],
        "title": "普向山門",
        "id": "db22198a-a922-4a15-a740-8e250ed65b40"
    },
    {
        "author": "曾邍",
        "paragraphs": [
            "匹馬來逢寒草秋，淮雲一片隔神州。",
            "黄昏燈火西津渡，白晝風烟北固樓。",
            "猶有斷碑知晉宋，誰將遺石問孫劉。",
            "天荒地老英雄盡，落日長江萬古秋。"
        ],
        "tags": [
            "长江"
        ],
        "title": "邊景",
        "id": "6832d5a8-39f3-42c6-b709-33c67af02ac9"
    },
    {
        "author": "陳逢辰",
        "paragraphs": [
            "九山互鎖碧烟深，路轉花香惱客吟。",
            "歸鶴带雲回谷口，潜蛟飛雪噴亭心。",
            "洞中無計尋芝鼠，箬底猶聞搗藥禽。",
            "莫歎仙凡幾塵隔，菊花巖畔是知音。"
        ],
        "title": "題九鎖山",
        "id": "d7f44325-c7a4-48fb-a978-d69f8d260341"
    },
    {
        "author": "釋惠嵩",
        "paragraphs": [
            "滿川梨雪照斜曛，野水交流路不分。",
            "隔岸一聲牛背笛，和風吹落渡頭雲。"
        ],
        "title": "天台道中",
        "id": "4fdbcc9f-9e72-4c05-a91a-0f542d1eb10a"
    },
    {
        "author": "周耕雲",
        "paragraphs": [
            "行行欲少歇，爭奈客途長。",
            "村酒略無味，野花空自香。",
            "幾家茅屋小，數畝麥田荒。",
            "何處堪投宿，林梢已夕陽。"
        ],
        "title": "歙溪道中",
        "id": "034d6191-a7a0-45b3-bb67-13c08d72eb5a"
    },
    {
        "author": "周耕雲",
        "paragraphs": [
            "近謀吟屋傍潯溪，雁蕩山深雲未歸。",
            "怕惱春光花種少，愛延月色竹栽稀。",
            "寶藏書冊教兒讀，土視功名與世違。",
            "不是詩人相過處，晝長應是掩柴扉。"
        ],
        "title": "賦介軒半村新居",
        "id": "2139375b-7bcb-44be-b8d1-89b156dfd30d"
    },
    {
        "author": "胡琴窗",
        "paragraphs": [
            "黑潦妨行役，呼船渡碧灣。",
            "春烟數家遠，綠樹一鶑閑。",
            "古有難行路，今無僻處山。",
            "空餘芳草句，流落在人間。"
        ],
        "title": "清江道中",
        "id": "b5336e6e-901e-41f1-8e60-ffbb5a1e0931"
    },
    {
        "author": "何籌齋",
        "paragraphs": [
            "扁舟空載斷紋琴，橫膝誰知太古音。",
            "趁取暮潮歸舊隠，豆花籬落正秋深。"
        ],
        "title": "題柯山道中",
        "id": "6cce1d9a-c1ed-4117-a0b9-bce2e0ec8832"
    },
    {
        "author": "何籌齋",
        "paragraphs": [
            "小立溪窗下，山光晚不同。",
            "清秋霜未降，烏桕葉先紅。",
            "橋影涵深水，鍾聲挾遠風。",
            "閑情誰領會，吟處倚梧桐。"
        ],
        "title": "溪軒即事",
        "id": "2c6f429a-cad6-4200-a9e3-cda922c2eacb"
    },
    {
        "author": "何籌齋",
        "paragraphs": [
            "靜答光陰轉法華，生涯更藉菊爲家。",
            "山園隔樹翻秋雨，石逕縈池浴晚霞。",
            "學鳳尾翹無限草，似雞冠樣不勝花。",
            "蕭槮安得諸王謝，竹下清譚煮露芽。"
        ],
        "title": "書鄉僧庵",
        "id": "ad45a7b5-c148-4260-a69f-e38a86f82d65"
    },
    {
        "author": "劉草廬",
        "paragraphs": [
            "身如孤鶴在林間，百事無營只愛閑。",
            "最得意時朝曝背，未忘情處晚看山。",
            "靜拈周易從頭讀，醉把唐詩信手刪。",
            "爲愛石橋明月色，柴門常是夜深關。"
        ],
        "title": "林間",
        "id": "cbf9fc59-e26b-4ae7-89de-5c1c98ea2fcb"
    },
    {
        "author": "章雲心",
        "paragraphs": [
            "晚眺青牛谷，晨遊白鹿山。",
            "乾坤何日老，今古幾人閑。",
            "卉木煙華紫，江湖雨氣斑。",
            "聘君猶在否，悵望隔雲關。"
        ],
        "tags": [
            "庐山"
        ],
        "title": "廬山",
        "id": "727a291f-8e9c-4719-9d86-5abfd3c64cfb"
    },
    {
        "author": "章雲心",
        "paragraphs": [
            "萬朵奇雲繞屋飛，雲心修竹綠猗猗。",
            "孤高不爲風霜折，正直只應天地知。",
            "四海久無龍化處，千年幾具雁來時。",
            "晉林充隠皆塵土，瞻彼西山我所思。"
        ],
        "title": "竹",
        "id": "754c081b-c344-4be6-89a5-7b9be1a8344f"
    },
    {
        "author": "章雲心",
        "paragraphs": [
            "江漢亭前江漢浮，岷嶓萬里會吳頭。",
            "江穿南北天心落，漢接東西地脈流。",
            "水上龍爭方一夢，山中鵲起已千秋。",
            "張劉精爽知何在，安得同來賦遠遊。"
        ],
        "title": "武昌江漢亭",
        "id": "dda718ca-dfaa-42d0-9fbb-cd955a358a83"
    },
    {
        "author": "章雲心",
        "paragraphs": [
            "龍馬圖猶在，麒麟使亦傳。",
            "羲皇心不死，孔子夢難圓。"
        ],
        "title": "古意十四首  其一",
        "id": "af1382bd-4f05-4271-97d5-310b0097f225"
    },
    {
        "author": "章雲心",
        "paragraphs": [
            "折柳繫離船，船行柳條短。",
            "頼有枝上花，飄泊隨君遠。"
        ],
        "title": "古意十四首  其二",
        "id": "9b4e560b-ac55-4920-b1c3-f31b06176cd3"
    },
    {
        "author": "章雲心",
        "paragraphs": [
            "采蓮莫采花，采花損空房。",
            "留房結青子，種作明年香。"
        ],
        "title": "古意十四首  其三",
        "id": "b1bae408-f41b-4f64-a647-c470d24c9948"
    },
    {
        "author": "章雲心",
        "paragraphs": [
            "匆匆采桑女，花雨濕襜袖。",
            "春風十二絃，生世未觸手。"
        ],
        "title": "古意十四首  其四",
        "id": "5eeabfbd-f79d-404d-8eb0-0a50231879ea"
    },
    {
        "author": "章雲心",
        "paragraphs": [
            "浣衣輕浣布，布縷不如絲。",
            "□堅猶易穿，布弱從可知。"
        ],
        "title": "古意十四首  其五",
        "id": "cb9bf169-2ffd-4c25-91d5-5c7eb90f10a0"
    },
    {
        "author": "章雲心",
        "paragraphs": [
            "佳人買明鏡，意重輕千金。",
            "結以雙羅带，欲照蕩子心。",
            "蕩子渺不歸，鏡影春雲深。"
        ],
        "title": "古意十四首  其六",
        "id": "2a93ab6a-ee5c-4cc7-8fb5-d5e063b933c8"
    },
    {
        "author": "章雲心",
        "paragraphs": [
            "賤妾燕子身，銜泥巢君屋。",
            "游子黄鵠志，辭家獨南翔。",
            "采花爲誰容，襲蘭爲誰香。",
            "安得小心風，寄子雙明璫。"
        ],
        "title": "古意十四首  其七",
        "id": "745bf5ca-34a2-4570-8487-f95f243cd77d"
    },
    {
        "author": "章雲心",
        "paragraphs": [
            "難與時流道，憂心常悄悄。",
            "古道貴平易，今人□機巧。",
            "好古而居今，每飯不能飽。",
            "來往無嫌猜，□知愛沙鳥。"
        ],
        "title": "古意十四首  其八",
        "id": "2170607c-9f7b-4608-af0c-1c17e39343dd"
    },
    {
        "author": "章雲心",
        "paragraphs": [
            "百川畢東注，兩丸盡西頹。",
            "二物常汲汲，未嘗少徘徊。",
            "短生亦如斯，逝者良可哀。",
            "自昔青雲士，皆爲黄土堆。",
            "何如大覺仙，無去亦無來。"
        ],
        "title": "古意十四首  其九",
        "id": "76f2d4a4-48bc-4ca1-97fe-65a29a57773f"
    },
    {
        "author": "章雲心",
        "paragraphs": [
            "吉凶本由人，往事皆可覆。",
            "禍人還自禍，福人還自福。",
            "于公果傳世，李斯竟夷族。",
            "豺狼不知寤，紛紛方擇肉。",
            "達者識幾微，爲之先痛哭。"
        ],
        "title": "古意十四首  其一○",
        "id": "ac434041-1744-44a0-be69-a058c2c5117c"
    },
    {
        "author": "章雲心",
        "paragraphs": [
            "福禍遞隠伏，榮辱相因依。",
            "賢達素知此，不肯如脂韋。",
            "青門工種瓜，首陽甘采薇。",
            "清風彌萬世，斯人諒堪晞。"
        ],
        "title": "古意十四首  其一一",
        "id": "ec5b0c6f-5073-4d29-9cb7-3ca2185e6dea"
    },
    {
        "author": "章雲心",
        "paragraphs": [
            "谷風扇春和，卉木皆敷芬。",
            "貞松但如故，高標在煙雲。",
            "君子守常性，時榮非所欣。",
            "亦有孤鳳皇，不與衆鳥群。"
        ],
        "title": "古意十四首  其一二",
        "id": "32ad94fc-9cd1-46af-aa8d-766084e28cb0"
    },
    {
        "author": "章雲心",
        "paragraphs": [
            "逝川常東流，白日易西沒。",
            "悠悠天地間，二物何飄忽。",
            "促迫於生人，綠鬢成華髪。",
            "昧者不自知，終朝常汩汩。",
            "利欲沈厥身，其本已先蹷。",
            "孰若繕真性，以自固靈骨。"
        ],
        "title": "古意十四首  其一三",
        "id": "d281eed4-5b8d-447f-96c4-8f63a92e4f71"
    },
    {
        "author": "章雲心",
        "paragraphs": [
            "老梅何偃蹇，雪時方始花。",
            "自守歲寒性，不肯隨春花。",
            "隠人適然見，移植溪水涯。",
            "瘦影無陽豔，清香絕淫邪。",
            "閒靜如隠人，隠人心所嘉。",
            "樵牧無見侵，以詒隠人嗟。"
        ],
        "title": "古意十四首  其一四",
        "id": "a2ee100e-3bce-4d04-8261-e66f8ac77b6c"
    },
    {
        "author": "章雲心",
        "paragraphs": [
            "蜀山如砥水如絲，送子西遊蜀道時。",
            "萬里乾坤猶戰血，百年豪傑幾愁眉。",
            "青蟲漸老秋聲小，白雁不來霜信遲。",
            "若過錦宮城下路，遥憐墮淚孔明祠。"
        ],
        "title": "送劉同年入蜀",
        "id": "555cbe22-5852-4677-8aff-d259c0cd7404"
    },
    {
        "author": "林方",
        "paragraphs": [
            "□□霞佩久蹁躚，峭壁崚嶒駕紫烟。",
            "天下名山無此境，世間何地更尋仙。",
            "雲迷古洞還丹室，鶴護仙家種玉田。",
            "我欲携書來此住，隠屏峰下弄雲泉。"
        ],
        "title": "題武夷",
        "id": "a3461072-4553-40c0-8c4f-d579181dae47"
    },
    {
        "author": "楊遶善",
        "paragraphs": [
            "說盡東南第一峰，武夷端與畫圖同。",
            "幔亭烟带凌霄紫，玉女霜花照水紅。",
            "漁父欹殘溪澗冷，仙人蛻久洞巖空。",
            "飛塵馬足何時已，安得誅茅深翠中。"
        ],
        "title": "題武夷",
        "id": "1f85e124-3e26-4df9-9b68-21f23863a8db"
    },
    {
        "author": "孫士廉",
        "paragraphs": [
            "翠巖九曲老仙家，玉女峰頭煉紫霞。",
            "幻海無人來跨鶴，天河有路可乘槎。",
            "春雲細釀幔亭酒，夜雨初煎石鼎茶。",
            "久矣樵漁懷此志，吹簫閑看碧桃花。"
        ],
        "title": "題武夷",
        "id": "1a8d8817-b450-4a20-baab-dca0a67461bc"
    },
    {
        "author": "石建見",
        "paragraphs": [
            "拂散征塵曳素袍，小鞍乘興過林臯。",
            "溪山九曲雲烟合，宮闕萬年星斗高。",
            "天柱插空留鶴駕，仙船橫石待鯨濤。",
            "玉笙吹徹金鷄叫，落盡巖前幾樹桃。"
        ],
        "title": "武夷",
        "id": "c92e3552-458f-4130-a7ef-3c91bb4137d0"
    },
    {
        "author": "石建見",
        "paragraphs": [
            "大王高住碧雲間，玉女風鬟相對看。",
            "畫鶴有年游瀚海，釣魚何日起波瀾。",
            "工添一線仙機就，酒盡三杯茶竈乾。",
            "醉聽鼓樓聲已遠，幔亭環珮響珊珊。"
        ],
        "title": "集峰名",
        "id": "115d0b35-c072-4109-8ea4-95da5aead21b"
    },
    {
        "author": "楊希古",
        "paragraphs": [
            "萬壑千巖疊翠微，幔亭紅日浸漣漪。",
            "紫陽去後無消息，留得溪山九曲詩。"
        ],
        "title": "武夷",
        "id": "dfdf8e3c-98b9-4926-8b3d-16021a55e1b6"
    },
    {
        "author": "陳子浩",
        "paragraphs": [
            "武夷山水稱奇絕，歷歷仙源路可通。",
            "人古道尊精舍在，曾玄世隔幔亭空。",
            "萬年宮接青冥上，九曲溪流碧嶂中。",
            "幾欲相期游汗漫，披圖陡覺馭天風。"
        ],
        "title": "寄題武夷",
        "id": "ce2e28ad-6c82-42cd-9618-5b0b37b04b26"
    },
    {
        "author": "馬合麻",
        "paragraphs": [
            "石鼓溪邊渡，門前一葉舟。",
            "雨滋千壑翠，風動萬巖秋。",
            "仙去雲常在，山空水自流。",
            "九天煩紫詔，借我此中遊。"
        ],
        "title": "題武夷",
        "id": "3a6446c9-a8db-47f1-94e9-15ab30bbba47"
    },
    {
        "author": "聶鐵峰",
        "paragraphs": [
            "秋香扶我過仙家，□大眠雲石逕斜。",
            "九曲溪山閑日月，萬年宮殿老烟霞。",
            "吟筇尚带瑶階蘚，渡舫曾撐翠竹沙。",
            "迴首雲深何處覓，洞簫吹落碧巖花。"
        ],
        "title": "寄題武夷",
        "id": "2fc7a73e-0e44-46bd-8499-ef37f633b8fb"
    },
    {
        "author": "趙宗吉",
        "paragraphs": [
            "天風吹盡蔽空雲，疊嶂層巒勢吐吞。",
            "鐵笛聲沉人換世，幔亭宴罷竹生孫。",
            "崑閬境界烟霞窟，洙泗源流道義門。",
            "分治優游公事了，溪山佳處共清尊。"
        ],
        "title": "題武夷",
        "id": "36417052-b4c4-4530-963a-dcc68cd0fce4"
    },
    {
        "author": "趙承禧",
        "paragraphs": [
            "群玉山前隠道園，松聲鶴唳隔溪聞。",
            "山靈似識遊人意，要看青林映白雲。"
        ],
        "title": "題武夷",
        "id": "03c2efeb-d882-4d10-8c25-c3f54ba38138"
    },
    {
        "author": "李公平",
        "paragraphs": [
            "溪頭借得釣魚船，又向山中覓洞天。",
            "聞道巖前有遺蛻，神仙飛去二千年。"
        ],
        "title": "題武夷",
        "id": "05388273-decd-4190-b485-a1765dccf2d7"
    },
    {
        "author": "丁西湖",
        "paragraphs": [
            "金門待漏馬嘶寒，月落宮牆未曉天。",
            "爭子莫教容易掃，恐傷一片惜花心。"
        ],
        "title": "山中",
        "id": "273e5da5-5b47-4f40-b91a-a2ab069f4b1b"
    },
    {
        "author": "丁西湖",
        "paragraphs": [
            "春江柳色新，別酒易成醺。",
            "自厭久爲客，難堪又送君。",
            "溪晴沙度鶴，地暖水生兮。",
            "若到蘭亭上，應須弔右軍。"
        ],
        "title": "送吳菊潭遊越",
        "id": "51a67644-f139-4d09-b152-5156beb7fe89"
    },
    {
        "author": "釋本粹",
        "paragraphs": [
            "巉巖古徑幽，疏林閣秋雨。",
            "小立蘚花寒，江清魚可數。"
        ],
        "title": "龍游石壁",
        "id": "fbb450cc-42d3-4c41-af0d-ebef27146023"
    },
    {
        "author": "無名氏",
        "paragraphs": [
            "青溪宜晚日，曲處千丈晦。",
            "天開蒼石屏，影落西村外。",
            "虛無元氣立，明滅河漢對。",
            "人行崢嶸下，鳥急浩蕩內。",
            "向來千萬峰，瑣細等蓬塊。",
            "老夫倚杖久，三嘆造物大。",
            "惜哉太史公，意短遺此快。",
            "更欲訪野人，窮探視其背。"
        ],
        "title": "永青溪石壁",
        "id": "9d6a0e62-e4e1-480b-96a2-95ae34c6cd29"
    },
    {
        "author": "葉維瞻",
        "paragraphs": [
            "杜鵑啼處花成血，燕子忙時麥未胎。",
            "舉世但知春易老，不知春老幾人來。"
        ],
        "title": "西陽嶺",
        "id": "a43af648-cba4-4121-9a54-194c5231dfba"
    },
    {
        "author": "孟晉",
        "paragraphs": [
            "昔聞仙子宅，今幸過琳宮。",
            "溪曲三三水，山環六六峰。",
            "翠雲升送雨，白鶴舞凌風。",
            "好景遊歸晚，簫聲縹緲中。"
        ],
        "title": "遊武夷山洞天",
        "id": "7726ca7a-b780-48ee-9705-6f408d910855"
    },
    {
        "author": "何洞清",
        "paragraphs": [
            "落魄人間成謾老，足繭胼胝要聞道。",
            "掉頭不向聲利場，飄飄逈出風塵表。",
            "嗟嗟事事不愜懷，却喜因緣飽幽討。",
            "登太華兮濯滄浪，雲夢湫隘魯邾小。",
            "既不責人求諸己，自信玄門窮妙理。",
            "虛室生白悟名言，坐見吉祥來止止。",
            "箇中端的合乾坤，幾道致柔若諸水。",
            "要須萬里可參同，坐斷孤峰空棄鄙。",
            "潜山霍山大滌山，天柱插雲人莫企。",
            "癡狂取笑誰氏子，不以生生而死死。",
            "自知蹤跡類閭丘，君家可是留前軌。",
            "枯藤擬待掛休休，莫使風雷暗催徙。"
        ],
        "title": "大滌洞天留題",
        "id": "3da663b7-4bee-470a-82de-75d54916c91b"
    },
    {
        "author": "何炳然",
        "paragraphs": [
            "杳默閟虛曠，森爽離人寰。",
            "玉室非所詣，回首烟中山。"
        ],
        "title": "大滌洞",
        "id": "7239d222-c590-4586-ae5e-29055de1fcb3"
    },
    {
        "author": "何炳然",
        "paragraphs": [
            "終古鬰岧嶢，東南此撐柱。",
            "當時若更高，恐礙日月路。"
        ],
        "title": "天柱峰",
        "id": "239afc92-f8bb-43b2-bc76-2db73567029a"
    },
    {
        "author": "何炳然",
        "paragraphs": [
            "十洲仙子騎龍鶴，路闊雲深貪舞躍。",
            "不知縹緲已無心，一朵飛來墜山脚。",
            "幾度天風吹不開，數回山雨誤飄來。",
            "直恐老龍招得去，千頃萬頃遊蓬萊。"
        ],
        "title": "雲根峰",
        "id": "35a2f7a2-83b6-433d-b27b-f0d5e9ed81a6"
    },
    {
        "author": "何炳然",
        "paragraphs": [
            "怪底黄石公，乃是赤松子。",
            "蒲柳不自强，一見顙應泚。"
        ],
        "title": "千年古石",
        "id": "684f5849-2051-4d8b-b442-365ce01ef670"
    },
    {
        "author": "何炳然",
        "paragraphs": [
            "胡髯抱嵌巖，白雲擁萬里。",
            "若弄華陽珠，我欲割左耳。"
        ],
        "title": "龍洞",
        "id": "8daeec27-6de8-42aa-8b53-cea1d85e1193"
    },
    {
        "author": "何炳然",
        "paragraphs": [
            "上作千仞翔，下作千巖棲。",
            "簫韶在何處，蒼梧雲氣迷。"
        ],
        "title": "右鳳洞",
        "id": "b4bbc9f1-2b94-4bd4-9469-e5c1b2ac09ac"
    },
    {
        "author": "呂某",
        "paragraphs": [
            "古檜沉沉萬籟微，祥光縈繞鎖瑶扉。",
            "石間怪底泉涓滴，却是老龍行雨歸。"
        ],
        "title": "大滌洞",
        "id": "8192333e-bc8a-4660-a8be-d0b11b6c01e1"
    },
    {
        "author": "李暘夫",
        "paragraphs": [
            "誰挽天河瀉翠崖，一條飛瀑界烟霞。",
            "只愁風力半天勁，吹向人間作雪花。"
        ],
        "title": "大滌洞天留題",
        "id": "a94f139b-330a-4530-8dbe-f2fd17f31b26"
    },
    {
        "author": "蘇遹",
        "paragraphs": [
            "生平未識洞霄宮，幸與東君訪赤松。",
            "丹井千年猶好在，青山九鎖不曾封。",
            "入門快臯雲根石，矯首遐觀天柱峰。",
            "凡骨變成仙骨了，此軀何患弗爲龍。"
        ],
        "title": "大滌洞天留題",
        "id": "9b6a805f-5348-4d3b-ac13-fc1ad74a7938"
    },
    {
        "author": "胡𧗸",
        "paragraphs": [
            "拔脚紅塵到蕊宮，眼前物物是詩筒。",
            "雲關左右轉九鎖，天柱西南邊一峰。",
            "正喜齋厨供筍蕨，更尋藥圃覓芝芎。",
            "飛仙何在應憐我，指出靈丹紺箬叢。"
        ],
        "title": "題大滌洞天留題",
        "id": "f33cde11-38be-43f5-baea-5b1cf36920a6"
    },
    {
        "author": "陳德翁",
        "paragraphs": [
            "天柱峰頭疊紫烟，遥看萬玉聳相連。",
            "雲深九鎖疑無路，翠豁一區我有天。",
            "靈氣襲人噓石潤，嗔雷飛雨響山泉。",
            "倏然不類人間世，今日自驚平地仙。"
        ],
        "title": "大滌洞天留題",
        "id": "bc730fb0-d844-46c3-bb2e-e6ab9cebe1f9"
    },
    {
        "author": "薛炎",
        "paragraphs": [
            "我有愛山癖，苦無買山錢。",
            "平生天柱夢，今日地行仙。",
            "九鎖何曾礙，三椽若有緣。",
            "鵝溪三百幅，喚起老龍眠。"
        ],
        "title": "大滌洞天留題",
        "id": "926faf30-154c-4160-b6ae-189ce147ea8f"
    },
    {
        "author": "趙觀復",
        "paragraphs": [
            "不作翠蛟詩，獨賦上池水。",
            "鑿開自淵源，鑒觀湛然止。",
            "豈惟白心事，且以明□底。",
            "松風生晚清，暑夜看晨起。",
            "二瓢餉內熱，透徹□若髓。",
            "匯流接山腰，放溜達澗尾。",
            "當其保持盈，一丈若縱侈。",
            "□輪爭道來，三板擁清泚。",
            "飛簾從天下，衆吼亂石裏。",
            "濺珠忽尋丈，灑面寸尺咫。",
            "恭惟坡仙翁，學道老不已。",
            "每言杭有緣，來往即鄉里。",
            "自題九鎖篇，景物相刃靡。",
            "親聞衆妙玄，金丹起人死。",
            "新名揭亭戶，空翠冷欄几。",
            "易求水之形，難造水之理。",
            "與君論源流，或者未劇此。"
        ],
        "title": "大滌洞天留題",
        "id": "db3197e6-ac1e-4652-85bf-73086873ca58"
    },
    {
        "author": "呂奫",
        "paragraphs": [
            "泠然風御遠光塵，軒豁嵯峨插碧雲。",
            "空洞元來無一物，惟留飛鼠自成群。"
        ],
        "title": "大滌洞天留題  其一",
        "id": "b88fb444-7c3c-4f37-a0bb-75bb0e3588af"
    },
    {
        "author": "呂奫",
        "paragraphs": [
            "九鎖瓊宮萃列仙，飄然別是一壺天。",
            "時時雲氣生巖洞，日日松聲助澗泉。",
            "山茗已堪回短夢，金丹要可得長年。",
            "是中着語真難事，今古舂容幾大篇。"
        ],
        "title": "大滌洞天留題  其二",
        "id": "b954dc49-77f7-4098-a853-3b6294726a20"
    },
    {
        "author": "呂奫",
        "paragraphs": [
            "遠岫參橫滃白雲，一聲雷震出天門。",
            "恍然身在龍頭上，笑引莊生五石樽。"
        ],
        "title": "翠蛟  其一",
        "id": "e2537970-4b74-44a2-80cb-5293278c9a91"
    },
    {
        "author": "呂奫",
        "paragraphs": [
            "我讀坡詩醉眼開，翠蛟騎取借風雷。",
            "直教大地霑霖雨，變作清凉不快哉。"
        ],
        "title": "翠蛟  其二",
        "id": "d38b9378-40b9-4fa5-a289-fa37b2d6fd25"
    },
    {
        "author": "陳唐生",
        "paragraphs": [
            "天下有力可移山，底事秦鞭不作難。",
            "我却笑渠精衛石，一生愁絕海漫漫。"
        ],
        "title": "大滌洞天留題  其一",
        "id": "73b0d2cd-f7eb-41cd-aae7-7b17fdcf4933"
    },
    {
        "author": "陳唐生",
        "paragraphs": [
            "肩臂成漥古石存，雨乾不受野苔痕。",
            "道人未用誇神力，自是山王不動尊。"
        ],
        "title": "大滌洞天留題  其二",
        "id": "df08ce9c-edbc-482a-9bde-7e5eadac1adc"
    },
    {
        "author": "陳垵留",
        "paragraphs": [
            "支徑縈紆路似窮，疑非瓊館洞霄宮。",
            "雖煩綠野諸公領，誰到青山九鎖中。",
            "栝隠又深千嶂月，笋將猶欠一枝筇。",
            "道人欲識巖棲處，因鶴東來問漫翁。"
        ],
        "title": "大滌洞天留題",
        "id": "65f2f6b4-5f22-403b-a23a-8a43dad64b5c"
    },
    {
        "author": "朴子文",
        "paragraphs": [
            "不得入壺中，不知有洞天。",
            "未許涉弱水，蓬瀛名空傳。",
            "洞霄古真境，九鎖開其先。",
            "靈殿拱嘉樹，奇巖漱飛泉。",
            "朝氣夜沆瀣，夕嵐蟠霏烟。",
            "自從漢晉間，隠迹叢真仙。",
            "所以鎮琳宮，距今千百年。",
            "我來尋勝游，聊以息塵緣。",
            "誰意得高人，凡百爲之前。",
            "捫蘿扣大滌，曳裾登來賢。",
            "宮殿本邃靚，亦許奉周旋。",
            "倦游恬小憩，借我幽榻眠。",
            "覺我黄粱夢，枕上破纏綿。",
            "醉我真一酒，春臺熙熙然。",
            "勿謂房櫳深，入室乃淵淵。",
            "勿謂欄檻小，棲幽即㛹娟。",
            "苟有一拳石，天巧意已全。",
            "苟有一樹木，風月亦足延。",
            "况是石與木，森羅呈萬妍。",
            "有仙山即靈，君當悟真筌。"
        ],
        "title": "大滌洞天留題",
        "id": "f510a5d5-616f-4573-8cf5-dde4c2703c2a"
    },
    {
        "author": "龍友",
        "paragraphs": [
            "每見杭人說洞霄，恨無雙翼興飄飄。",
            "恍觀石勢如蟠獸，靜聽泉聲若春韶。",
            "既想洞天多窈妙，更知仙境絕塵囂。",
            "官遊到此勞人甚，準擬時來酌一瓢。"
        ],
        "title": "大滌洞天留題",
        "id": "2f47fb30-4e9c-49cc-bfb2-86ee478e0cd5"
    },
    {
        "author": "高攀",
        "paragraphs": [
            "洞府幽深幸許探，危峰削玉與天參。",
            "凡心洗滌今無妄，仙迹微茫要指南。",
            "俯澗長吟舒逸興，倚巖小酌助清談。",
            "抱琴携子盟泉石，終老山阿我亦甘。"
        ],
        "title": "大滌洞天留題",
        "id": "704aeda4-d3f4-4313-a174-9984b3142486"
    },
    {
        "author": "蘇瀛",
        "paragraphs": [
            "天作名山滿世間，洞霄畢竟出塵寰。",
            "達翁不問長生藥，高興惟通九鎖關。",
            "願學坡仙遊赤壁，肯如謝老陟東山。",
            "羽人能重來賢裔，杖屨相陪一日閑。"
        ],
        "title": "大滌洞天留題  其一",
        "id": "cc44340d-e260-4d89-8bc5-7a582d1ca275"
    },
    {
        "author": "蘇瀛",
        "paragraphs": [
            "冉冉雲根手可採，天然泉石故相參。",
            "仙家永日元無夜，虛室冷風每自南。",
            "賸辦芒鞋尋隠躅，更從羽士縱玄談。",
            "真空不在多言論，學道何如啖蔗甘。"
        ],
        "title": "大滌洞天留題  其二",
        "id": "f31c1540-00a3-471f-80c3-fd8718cd04d9"
    },
    {
        "author": "霍正夫",
        "paragraphs": [
            "長虹舞澗石磷磷，勝踐還憐雨送春。",
            "雲木千章森翠幄，洞天九鎖絕紅塵。",
            "丹藏仙谷生奇箬，香到龍祠澤旱民。",
            "山有舊盟來更好，齋心恭對玉晨真。"
        ],
        "title": "大滌洞天留題",
        "id": "dd52e540-3c55-4ae4-bf4a-c9c3520283c7"
    },
    {
        "author": "彭老",
        "paragraphs": [
            "九峰嵯峨擁金碧，來游知費幾兩屐。",
            "石虹妥玉飛雪寒，蘿屏削紫春雲濕。",
            "仙蹤誰言隔弱水，時見石盤敲玉子。",
            "千年箬底遺丹紅，桃花洞口吹天風。"
        ],
        "title": "大滌洞天留題",
        "id": "f3dca1e4-d153-4fc9-a1ff-246355bcb94c"
    },
    {
        "author": "李閌先",
        "paragraphs": [
            "福地彎環古洞霄，古壇雲冷寶□飄。",
            "無蛟可斷泉猶怒，有虎難馴霧未消。",
            "一柱孤擎天妥帖，重巒九掩路迢遥。",
            "自憐骨相多奇蹇，只合山中種藥苗。"
        ],
        "title": "大滌洞天留題",
        "id": "b580eafb-c290-4638-8f02-23a10e75f832"
    },
    {
        "author": "果老",
        "paragraphs": [
            "烟霞溟濛峰九轉，淀潑屏風倚天半。",
            "石龍背冷泉聲哀，萬疊靈鼉飛素練。",
            "江山登臨夙所願，何當騎麟醉遊徧。",
            "仙人一去不可見，洞天春晚花流遠。"
        ],
        "title": "大滌洞天留題",
        "id": "db98472f-e289-476a-a220-675596474407"
    },
    {
        "author": "邵喆",
        "paragraphs": [
            "抖擻京塵只素衣，脫銜困馬喜逶迤。",
            "雲根來擬啟金室，天柱高攀得玉芝。",
            "龍躍清泉知客定，丹藏紺箬與誰期。",
            "晴霞闊引棲真洞，不管落花流水知。"
        ],
        "title": "大滌洞天留題",
        "id": "fb213439-4943-4090-b8be-a97b4bdcfca6"
    },
    {
        "author": "湖杓",
        "paragraphs": [
            "蔓藤森木閲千齡，斷壁嵌崖翠削成。",
            "安得抱琴來此宿，夜深隨意寫溪聲。",
            "平生晝裏看丘壑，便欲扶筇快賞心。",
            "真箇溪山在亭外，老坡千古共知音。"
        ],
        "title": "大滌洞天留題",
        "id": "0f63d341-45b6-4d8f-929d-281d7046d392"
    },
    {
        "author": "徐初學",
        "paragraphs": [
            "化工欲使聚群靈，上下鑿開洞府深。",
            "雲放碧峰藍掩映，溜迴小澗雲浮沉。",
            "至神莫測圓湫水，澤潤能成大旱霖。",
            "天下洞霄真第一，到茲寧不效蟲吟。"
        ],
        "title": "大滌洞天留題",
        "id": "34d52c9c-7018-4a27-98d5-19365e95fa50"
    },
    {
        "author": "樊處恭",
        "paragraphs": [
            "持杯睥睨不逾時，一派寒聲落翠微。",
            "蛟室倒翻珠亂躍，瓊田耕破玉紛飛。",
            "壯懷摇動頻扶檻，濺沫飄零欲濕衣。",
            "繞磵更須林蔭密，呼尊重約扣巖扉。"
        ],
        "title": "大滌洞天留題",
        "id": "09978379-6136-4341-a5a6-37185af6bbe7"
    },
    {
        "author": "潘伯虎",
        "paragraphs": [
            "平生聞有洞霄奇，三載京華夢裏知。",
            "非藉賢侯爲引領，那因小子獲追隨。",
            "危坡滑滑憑輿上，古洞陰陰秉燭窺。",
            "萬壑千巖遊未徧，又催歸騎向東籬。"
        ],
        "title": "大滌洞天留題",
        "id": "7da6d1dd-3c69-4ad3-9b2d-ef8d81c79c99"
    },
    {
        "author": "張遜",
        "paragraphs": [
            "浮雲飛動渾非真，飽看山水浴精神。",
            "行空未駕青田鶴，持杯欲餉採薇人。",
            "醉中往往紅生面，是是非非都不見。",
            "只言學詩與學仙，此道如今絕如線。"
        ],
        "title": "大滌洞天留題",
        "id": "3ede117c-b98a-45de-b171-3b2141eaf195"
    },
    {
        "author": "何林",
        "paragraphs": [
            "仙窟訪龍君，開奩炷室薰。",
            "洞中天地別，物外聖凡分。",
            "古井流金水，空山鎖白雲。",
            "步虛聲杳杳，疑向碧霄聞。"
        ],
        "title": "大滌洞天留題",
        "id": "9a2d402b-5214-494f-8b77-2da72da15801"
    },
    {
        "author": "朱堂",
        "paragraphs": [
            "地勝群峰秀，山高宿霧昏。",
            "靈宮從昔著，仙迹至今存。",
            "嵌洞窺天巧，飛泉挾石奔。",
            "塵緣何日了，小築占雲根。"
        ],
        "title": "大滌洞天留題",
        "id": "6542fe7c-16ff-48ce-94a4-623569e09c06"
    },
    {
        "author": "葉漙",
        "paragraphs": [
            "青山曲折鎖瑶扉，俗客頻勞攬芝衣。",
            "更看臨流輕指顧，翠蛟化作玉龍飛。"
        ],
        "title": "大滌洞",
        "id": "a502e2fb-99ef-4c8d-a189-7393cf5d86e6"
    },
    {
        "author": "黄子安",
        "paragraphs": [
            "洞天三十六，此地屬苕南。",
            "古物藏松石，清流勝菊潭。",
            "擎空山骨瘦，懸乳石毛毿。",
            "飛舄王喬事，行看日接三。"
        ],
        "title": "大滌洞",
        "id": "c59cc50b-2208-4041-bf64-a85a5428ce1f"
    },
    {
        "author": "閻良臣",
        "paragraphs": [
            "慈泉地闢與天開，屈曲飛鳴聲隠雷。",
            "若使翠華臨此地，飛來未必羨佳哉。"
        ],
        "title": "大滌洞天留題",
        "id": "f205e7ef-0f79-4280-9a2b-f0a7ca3eba71"
    },
    {
        "author": "林人隠",
        "paragraphs": [
            "浮跡東西浙，大江長短亭。",
            "潮來遠水白，雨過亂峰青。",
            "春夜夢無定，天寒酒易醒。",
            "回橈下江渚，杜若滿沙汀。"
        ],
        "title": "菁江",
        "id": "67ffbb00-ac66-4719-aef1-7e841c8acc6a"
    },
    {
        "author": "林人隠",
        "paragraphs": [
            "茅舍枕寒溪，出門煙翠齊。",
            "曉林過栗鼠，秋草伏莎雞。",
            "村酒大書字，山蔬小作畦。",
            "落然人寂歷，野迥白雲低。"
        ],
        "title": "湖州溪舍",
        "id": "78ce1d32-fe7b-4a1e-a6bf-51e4c093a660"
    },
    {
        "author": "徐一山",
        "paragraphs": [
            "堤上柳依依，柳風吹絮飛。",
            "帝京三月盡，客子幾時歸。",
            "山近鳥棲早，花殘人買稀。",
            "儘多湖水在，誰與浣塵衣。"
        ],
        "title": "湖上",
        "id": "ae14bac6-6c39-418f-bef6-d2b5ba30a779"
    },
    {
        "author": "徐一山",
        "paragraphs": [
            "一見青山便是家，苦無人可共烟霞。",
            "枯腸不受春風膩，莫汲花邊水煮茶。"
        ],
        "title": "偶成",
        "id": "c23980bc-dcf9-45d5-b9cb-33860e78cf49"
    },
    {
        "author": "李介山",
        "paragraphs": [
            "東風滿眼柳花飛，信步扶藜過小溪。",
            "淮甸淒凉春事少，楚天空闊暮雲低。",
            "江山有意憐孤客，桃李無心戀故蹊。",
            "縱使有家歸未得，數聲蜀魄爲誰啼。"
        ],
        "title": "小溪",
        "id": "81a6cd22-79ab-4db2-84d5-3883e053bec9"
    },
    {
        "author": "李介山",
        "paragraphs": [
            "靈源分左界，千仞落飛泉。",
            "散作一空雨，長如四月天。",
            "挂巖寒練直，濺席水珠圓。",
            "湫石龍應在，巖扉浮翠烟。"
        ],
        "title": "梅雨潭",
        "id": "7fc6079b-42ed-4828-8207-689de1ed06ef"
    },
    {
        "author": "王竹臞",
        "paragraphs": [
            "天闊不知山脚遠，潮平微見晚烟橫。",
            "石門無數征帆去，惟有漁舟箇箇輕。"
        ],
        "title": "石門貪泉",
        "id": "3b5f7727-3166-46dc-ba1e-83ac0adb6ce9"
    },
    {
        "author": "王威",
        "paragraphs": [
            "白雲深處有清音，上接祥光古木森。",
            "不但濯纓兼濯足，直須一洗利名心。"
        ],
        "title": "清音",
        "id": "83d0e375-7b71-49ae-8332-a9fdefbea243"
    },
    {
        "author": "□韞",
        "paragraphs": [
            "拄天屹嶪斷鼇根，卧草蒙茸伏虎痕。",
            "想見山中明月夜，有人長嘯抱崑崙。"
        ],
        "title": "天柱峰",
        "id": "33596a6e-fa3f-4cbf-af35-a7db3bd017ca"
    },
    {
        "author": "□韞",
        "paragraphs": [
            "蒼松翠石束寒流，飛下長身白玉虬。",
            "吐出英雲□□□，□□□□□□□。"
        ],
        "title": "翠蛟峰",
        "id": "66689bdb-5bd4-439f-b219-77d640f95fa9"
    },
    {
        "author": "□韞",
        "paragraphs": [
            "山出涓寒一道泉，暗聲落澗玉錚然。",
            "轆轤引上泥丸頂，便是人間赤脚仙。"
        ],
        "title": "清音泉",
        "id": "0aaa17ef-f090-4748-bfe9-5621d8108af3"
    },
    {
        "author": "□韞",
        "paragraphs": [
            "竹几蒲團石室中，細書抱朴校參同。",
            "寄聲碧眼朱高士，何必携琴下閬風。"
        ],
        "title": "石室",
        "id": "71f25b97-652e-4dca-a263-b631a688f805"
    },
    {
        "author": "吳某",
        "paragraphs": [
            "孤峰斗絕矗雲浮，俯視群山若蟻丘。",
            "倚住東南天一角，笑它芑國謾多憂。"
        ],
        "title": "天柱峰",
        "id": "2fdda176-a024-452d-98e2-d6f2608325b8"
    },
    {
        "author": "吳某",
        "paragraphs": [
            "白雲觸石起油然，倏忽從龍遍九天。",
            "多謝豐隆留一葉，至今遺跡在巖前。"
        ],
        "title": "雲根石",
        "id": "5e4307b3-1d4a-4b47-a62b-58ece1cf2beb"
    },
    {
        "author": "吳某",
        "paragraphs": [
            "蒼崖决水下雷霆，掉尾蜿蜒不暫停。",
            "榜作翠蛟猶未稱，不如喚作舞蛟亭。"
        ],
        "title": "翠蛟亭",
        "id": "e833e5bf-a825-435d-b0af-c61d7a0b62ce"
    },
    {
        "author": "魏麟一",
        "paragraphs": [
            "冰海濯足來天遊，萬里雲氣隨青牛。",
            "盤車沾沾星斗濕，手捲風雨藏金甌。",
            "玲瓏珊瑚樹，記得西王母挂玉鈎。",
            "幾時化作小玉船，一葉蕩蕩隨天流。",
            "滿載清霜落九州，與人生白頭。",
            "我歌黄鵠歌，南斗盤其南兮，河嶽擁其後。",
            "海岱明東方，黄河之源。",
            "江水之宗，昆侖雪山在其右，巍然天柱當中居。",
            "斯文光氣長，萬丈塞太虛。",
            "不信九天上，仙人不讀書。",
            "如今白玉樓，聞道紫陽老子在其上，手摶日月安星辰，爲玉皇作典謨。",
            "又聞鬰羅蕭臺上，紫陽奏可决取河漢之水，千古萬古洗濯下土愚民愚。",
            "男子學麟鳳，女子學王雎，萬萬萬世尊唐虞。",
            "我乃太姥之曾孫，故聞天上語。",
            "來此樂飲，人間愁一粟無，只有天地吾非吾。",
            "鼓髪長嘯秋月白，照見大千世界都置在我太姥清水之玉壺。"
        ],
        "title": "天遊峰",
        "id": "d34475df-9d9a-496c-9f20-e52c45cf436f"
    },
    {
        "author": "朱叔大",
        "paragraphs": [
            "初疑石壁無行路，已轉方知透碧霄。",
            "茶鼎快烹泉竇月，酒杯低吸海門潮。",
            "乾坤浩蕩鄉心遠，歲月蒼忙客鬢凋。",
            "欲約洪崖同一笑，滿山竹□自蕭蕭。"
        ],
        "title": "透碧霄",
        "id": "fa5fa232-48cd-48ec-a2d5-1e3ddf9bce7f"
    },
    {
        "author": "朱希言",
        "paragraphs": [
            "君看萬事等虛舟，一任星星兩鬢秋。",
            "惟有林泉久成癖，每逢佳處爲遲留。"
        ],
        "title": "大滌洞天留題  其一",
        "id": "5b2e1b77-19e2-4175-b4ad-085d5f651fc7"
    },
    {
        "author": "朱希言",
        "paragraphs": [
            "松檜參天幾萬株，清陰夾道暑全無。",
            "暗泉深洞尤難寫，擬借君詩作畫圖。"
        ],
        "title": "大滌洞天留題  其二",
        "id": "8ffea1a2-ae1c-44dc-aecf-161fcf5f5058"
    },
    {
        "author": "易平湖",
        "paragraphs": [
            "扁舟曉泊畫橋西，風滿蓬窗水拍堤。",
            "落舟半山人未起，萬蛙聲裏子規啼。"
        ],
        "title": "曉岸",
        "id": "bca445b6-d115-48b1-9a2e-ebdae4a5a25e"
    },
    {
        "author": "田耕月",
        "paragraphs": [
            "山靜鶑啼春事深，意行到處若爲情。",
            "休言柳絮全輕薄，半是東風不老成。"
        ],
        "title": "春日山中",
        "id": "816cad93-d275-43a2-afb3-821d61713ccc"
    },
    {
        "author": "安𪊲",
        "paragraphs": [
            "暖翠浮嵐萬壑春，桃花流水碧沄沄。",
            "同亭祠下生青草，天柱峰頭空白雲。",
            "雨後石林群鷺宿，月中山樹兩猿分。",
            "幾時結屋清溪上，鶴氅筇枝學隠君。"
        ],
        "title": "暖翠",
        "id": "eb987e3f-58ac-40c9-a4d1-adc54fef9c76"
    },
    {
        "author": "安𪊲",
        "paragraphs": [
            "霧鬢烟鬟彷彿梳，老翁指點說三姑。",
            "娉婷不嫁非無意，誰是人間大丈夫。"
        ],
        "title": "三姑石",
        "id": "e8595475-04d3-4c33-9576-0a77adfa9680"
    },
    {
        "author": "孫正平",
        "paragraphs": [
            "窗前修竹靄如雲，巧語春禽只聽聞。",
            "睡起蒲團趺坐穩，惟將茗椀對爐熏。"
        ],
        "title": "春日嶺南",
        "id": "9a381c84-4412-41dd-b2d8-28e2f8cfbd7a"
    },
    {
        "author": "葉師文",
        "paragraphs": [
            "東風紅紫過千千，獨着黄衣不敢先。",
            "萬仞峰頭今一萼，別無花木可秋天。"
        ],
        "title": "菊巖",
        "id": "8eb9bace-1337-4c7a-8e4a-632791d49707"
    },
    {
        "author": "無名氏",
        "paragraphs": [
            "西南十里嶺之巔，靈冢巋然洞隠仙。",
            "門闢神扃低視井，柱生一竅仰瞻天。",
            "甕中春酒今朝釀，洞內仙賓昔日賢。",
            "路阻山高難可到，茆君職守幾千年。"
        ],
        "title": "題蛻龍洞 白茆洞 其一",
        "id": "be2fd440-c545-4448-89bc-52beae2a93ba"
    },
    {
        "author": "無名氏",
        "paragraphs": [
            "白茆職此不知年，井竇迴環會飲仙。",
            "遺跡空存春酒甕，通天靈竅尚依然。"
        ],
        "title": "題蛻龍洞 白茆洞 其二",
        "id": "d31ddb34-c3bc-4ec7-97d8-e5e064f1f7b2"
    },
    {
        "author": "無名氏",
        "paragraphs": [
            "空巖深峻可棲真，猛虎溫馴異類親。",
            "正節天師時憩此，逍遥忘返詠章新。"
        ],
        "title": "題蛻龍洞 伏虎巖",
        "id": "c396880c-f207-4001-b071-818f47db6af1"
    },
    {
        "author": "無名氏",
        "paragraphs": [
            "鳴鳳來儀瑞翠巔，洞中阻隘石門全。",
            "傍通小徑無窮極，溜響玎璫有穴泉。"
        ],
        "title": "題蛻龍洞 鳴鳳洞",
        "id": "f271d250-742d-4301-9f26-366bda2658ad"
    },
    {
        "author": "張復",
        "paragraphs": [
            "來游九鎖山，忽遇菊巖仙。",
            "老翠偃千畝，黄金鋪萬錢。",
            "花經令尹愛，詞入北司編。",
            "最重水中石，平舟曾爲鎸。"
        ],
        "title": "知宮高士菊巖",
        "id": "fe4b16bc-0a85-46fb-a338-faf1fccb1700"
    },
    {
        "author": "季履道",
        "paragraphs": [
            "濁酒三秋館，青燈半夜花。",
            "故人渾在目，幽夢暫還家。",
            "淮近風偏惡，山高月易斜。",
            "新霜何處雁，片影落平沙。"
        ],
        "title": "龜山",
        "id": "50d5f02d-fe91-4df5-bfe6-0b426ad70c97"
    },
    {
        "author": "鄭上村",
        "paragraphs": [
            "紛紛蜂蝶莫教知，竹外疏花一兩枝。",
            "待得枝頭春爛熳，便如詩到晚唐時。"
        ],
        "title": "早梅",
        "id": "eacfbbd2-a922-4be8-90c5-3a4e08c742c0"
    },
    {
        "author": "鄭上村",
        "paragraphs": [
            "山雲樓頭徹夜明，天風吹下讀書聲。",
            "勸君莫把離騷讀，見說梅花恨未平。"
        ],
        "title": "梅氏梅樓",
        "id": "29ef7a50-6309-4d4e-b78f-a624fe378558"
    },
    {
        "author": "高安齋",
        "paragraphs": [
            "買得街頭最晚梅，瀟瀟風雨對吟杯。",
            "莫嫌吟蕊能稀少，不學春光爛熳開。"
        ],
        "title": "晚梅",
        "id": "1fa70aba-9194-4a07-955c-c0b11289c6ca"
    },
    {
        "author": "韓準",
        "paragraphs": [
            "粉膩迷春月滿枝，誤隨秋日弄芳菲。",
            "料應潜作春宵夢，剛被西風不放歸。"
        ],
        "title": "九月梨花",
        "id": "86153c19-fdbb-463c-a7f1-3286b17ef180"
    },
    {
        "author": "李雲巖",
        "paragraphs": [
            "點檢春風事，瓶花最可憐。",
            "本根不知處，猶自向人妍。"
        ],
        "title": "瓶花",
        "id": "c0e33bec-933f-4f4e-8364-f7866b7efb49"
    },
    {
        "author": "凌雲屋",
        "paragraphs": [
            "清白冠他三少貴，孤高獨占九秋寒。",
            "功成勇退東籬下，不逐春紅相牡丹。"
        ],
        "title": "太師菊",
        "id": "375d2eae-8582-43f8-adab-bda4ecae1f79"
    },
    {
        "author": "韓愛山",
        "paragraphs": [
            "不能隨俗辦生涯，剗草栽蘭當理家。",
            "不見西湖林處士，一生受用只梅花。"
        ],
        "tags": [
            "西湖"
        ],
        "title": "栽蘭",
        "id": "c6d7e26d-fd5b-417e-9465-47a367a9319b"
    },
    {
        "author": "錢積善",
        "paragraphs": [
            "新挑笋茁喜登盤，減却南階竹幾竿。",
            "已爲枯禪參玉版，暫停排日報平安。"
        ],
        "title": "謝惠竹萌",
        "id": "652c0230-2dc7-4fae-ab3b-fba9a9d1578a"
    },
    {
        "author": "耕吳",
        "paragraphs": [
            "九夏蜩螗不可聽，秋風纔動便無聲。",
            "一襟月露丘園裏，却勝趨炎作隊鳴。"
        ],
        "title": "蛩",
        "id": "21cf0e3b-8303-4568-bc62-c6101788a397"
    },
    {
        "author": "耕吳",
        "paragraphs": [
            "菊過重陽尚吐香，晚秋風景屬村莊。",
            "日羹野菜同妻飯，時倩鄰蒭對客觴。",
            "霜後樹枝多老醜，雨餘山色半微茫。",
            "近來少入城中去，爲愛閑居滋味長。"
        ],
        "title": "村莊即事",
        "id": "36678ae0-1aa1-4f58-b052-febf4b9168f5"
    },
    {
        "author": "耕吳",
        "paragraphs": [
            "得失兩忘機，何心問是非。",
            "難求斬馬劍，且守釣魚磯。",
            "鶴瘦添新料，兒寒補舊衣。",
            "詩成興飄逸，天外片雲飛。"
        ],
        "title": "隠居",
        "id": "e8c716a8-9d20-4366-9fc4-385454cf6ceb"
    },
    {
        "author": "向雪湖",
        "paragraphs": [
            "曈曨曉日上簾旌，又聽林鳩逐婦聲。",
            "可笑天公無定向，只隨汝輩作陰晴。"
        ],
        "title": "雨鳩",
        "id": "7bf31162-040e-4cda-83a8-43f6b9751346"
    },
    {
        "author": "黄月湖",
        "paragraphs": [
            "主人情熟已忘機，簾幙中間自在飛。",
            "昨夜西風凉信早，豈無歸夢到烏衣。"
        ],
        "title": "秋燕",
        "id": "ec2d2f73-f234-46cc-a7df-1d4e2210abc4"
    },
    {
        "author": "彭子翔",
        "paragraphs": [
            "莫養虎，飽則喜子饑則怒。",
            "莫養鷹，饑則附人飽颺去。",
            "鷹去但忘恩，虎怒將爲冤。",
            "不如團飯養雞狗，狗能吠盜雞戒曉。",
            "世事反覆不可□，狗或反噬雞亂啼。"
        ],
        "title": "莫養虎",
        "id": "1c669c75-4d5d-43b1-bdcd-47e56c39d4bf"
    },
    {
        "author": "陶應靁",
        "paragraphs": [
            "雨壞宮牆蔓草多，自披荒棘認銅駝。",
            "舊家遊女知亡國，不唱春風緩緩歌。"
        ],
        "title": "廢宮",
        "id": "fa8933b4-b72c-4e8c-87ec-694dd53a4c26"
    },
    {
        "author": "陶應靁",
        "paragraphs": [
            "晨選期門士，大獵南山陽。",
            "白日照旌旗，咫尺臨清光。",
            "之子才且武，結髪在戎行。",
            "控弮拉羆虎，餘勇殊未央。",
            "回車宴五柞，舉烽令行觴。",
            "禾黍被中野，松柏生高岡。",
            "借問何所思，所思在冀方。",
            "彼美冀方士，安得同翱翔。",
            "峨峨切雲冠，奕奕夫容劍。",
            "揚揚徒旅繁，濟濟駕紫燕。",
            "行行向雙闕，去上未央殿。",
            "君明臣亦良，四海皆清晏。",
            "齋房多靈芝，郊藪鳳凰見。",
            "群臣亦何爲，稱功勸封禪。",
            "中夜整冠带，覽彼明月光。",
            "屏營不能寐，憂心獨怦怦。",
            "危坐待月發，牽牛直南榮。",
            "盈庭樹蘭蕙，芬香日凋零。",
            "客行隨所適，感物懷故鄉。",
            "朝發雁門道，夕入蘭臺宮。",
            "佳賓會若雲，列鼎吹笙簧。",
            "終歲極燕樂，保己有餘慶。"
        ],
        "title": "古詩二首  其一",
        "id": "4aed2e80-29ea-4764-b234-f82483be49dc"
    },
    {
        "author": "陶應靁",
        "paragraphs": [
            "仙人降瑶席，風露清壇場。",
            "朗詠玉書文，遥上綠雲章。",
            "閶闔啟中夜，五色垂景光。",
            "霓旌導絳節，授以長生方。",
            "湛然守中扃，不迎亦不將。",
            "瓊漿酌天和，玉芝茹春香。",
            "手種蟠桃花，坐待三千霜。",
            "相從廣成子，鸞鵠參翱翔。"
        ],
        "title": "古詩二首  其二",
        "id": "0eb717ba-ef4c-47c4-b2ff-44c3193e97ce"
    },
    {
        "author": "無名氏",
        "paragraphs": [
            "凉蟬亂叫朝暮雨，獨鶴不迷前後山。",
            "茶葉煮湯勝茗椀，栗花然火稱松關。"
        ],
        "title": "題清隠堂",
        "id": "d073dd59-e739-4983-accf-516f7cb4bb38"
    },
    {
        "author": "謝安之",
        "paragraphs": [
            "后皇來何從，頓此八紘網。",
            "神臯塵冥冥，冠蓋爭勇往。",
            "研桑到白首，塞屋猶怏怏。",
            "云何石南牧，上印歸州黨。",
            "虛裝絕桂海，借石壓輕槳。",
            "清風肅炎漲，心事映莽沆。",
            "一朝入吳門，幾載耀庭幌。",
            "取廉報常豐，溢作百世享。",
            "英英玉華姿，宛有鬰林象。",
            "開軒函位置，得地甫尋丈。",
            "何以詔雲仍，世居如此榜。"
        ],
        "title": "世居亭",
        "id": "4c586be3-9b33-4056-b79f-dc6ce000245f"
    },
    {
        "author": "蔡王竦",
        "paragraphs": [
            "先生窮不怨，語淡氣渾然。",
            "大雅三百首，高□□萬年。",
            "至今存舊稿，舉世玩新編。",
            "我獨非真□，□慚遠裔賢。"
        ],
        "title": "題清芬閣",
        "id": "ff27dc53-5da2-42d5-8790-519c9572f619"
    },
    {
        "author": "長倩",
        "paragraphs": [
            "先生有古風，杳出塵外格。",
            "猶如陵空鴻，矯矯奮六翮。",
            "鏘金中律呂，詠性甘糠覈。",
            "苦調非孟酸，□適鄙韓窄。",
            "逸韻肩曹劉，雄詞卑甫白。",
            "空遺茂陵稿，未前宣室席。",
            "瓌寶豈終埋，簡編綴陳迹。",
            "予生誦風雅，嗜好真成癖。",
            "盥手讀終篇，喜同藏拱璧。",
            "裔孫文昌郎，授受良珍惜。",
            "小巫畏大匠，累句屢承索。",
            "續貂愧非尾，成裘由聚腋。",
            "皇華間白雪，雜唱紛繳繹。",
            "意欲揚祖美，不問玉與石。",
            "長言拙稱贊，徒慕郢中客。"
        ],
        "title": "題清芬閣",
        "id": "4ab79c0c-136b-4541-bb82-67d24be136d4"
    },
    {
        "author": "令狐勤",
        "paragraphs": [
            "遠叩玄英舊隠扉，清風今日尚依依。",
            "雲山自許老龍卧，霄漢不妨雙鳳飛。",
            "欲訪騷人考槃地，但尋漢叟釣魚磯。",
            "年來踏盡紅塵路，頼有溪流濯客衣。"
        ],
        "title": "題清芬閣",
        "id": "09359141-9920-4775-b56c-09efa2b7d1fd"
    },
    {
        "author": "李洸",
        "paragraphs": [
            "詩亡向千載，禮義誰維持。",
            "唐人得名者，沈宋稱綺詞。",
            "卓哉先生才，邈視數子卑。",
            "抗懷信高潔，出事皆清奇。",
            "不矜險絕句，意遠窺無涯。",
            "春歸鑑湖綠，水落嚴子磯。",
            "往來寄漁釣，遯世心獨知。",
            "松月繞雲山，盡入騷人思。",
            "白雪雅調高，俗耳聽不宜。",
            "群兒謾嘲毀，百歲名愈馳。",
            "裔孫有清風，宛若先生詩。",
            "搔頭試一吟，古意猶能追。"
        ],
        "title": "題清芬閣二首  其一",
        "id": "3e8836b9-4beb-42f3-bcb1-874319469f34"
    },
    {
        "author": "李洸",
        "paragraphs": [
            "備員何奉再依仁，仰慕亨衢速若神。",
            "萬里雲龍遭聖世，三年苫塊報慈親。",
            "盧茨山水風騷國，獬豸衣冠法令臣。",
            "誰謂趨朝虛几席，長兄歌酒更延賓。"
        ],
        "title": "題清芬閣二首  其二",
        "id": "3f37fc4b-b779-449f-9337-1189c6977f4d"
    },
    {
        "author": "陶遷",
        "paragraphs": [
            "盧茨源上風烟好，結架遥憐雲水湄。",
            "曾是先生親卜築，不妨相國細吟詩。",
            "山開兩峽雲來暝，灘急一江帆到遲。",
            "作意雲孫真好事，清芬高繼昔人□。"
        ],
        "title": "題清芬閣二首  其一",
        "id": "361c26e4-428b-4008-b6d8-969f682fdffa"
    },
    {
        "author": "陶遷",
        "paragraphs": [
            "平生無夢到班行，留得清名與世長。",
            "此老風流勝此謝，諸郎佳句似池塘。",
            "掛雲出屋須臨賦，卓筆名題信似狂。",
            "小泊便思安石渚，他年容我聽鳴羯。"
        ],
        "title": "題清芬閣二首  其二",
        "id": "9c57cc2d-a994-4d20-aa09-e5d175f065fb"
    },
    {
        "author": "趙蘭皋",
        "paragraphs": [
            "總爲門無馬足塵，敗簑懸壁亦天真。",
            "看渠只是芸田者，處世强如識字人。",
            "隔水架茅知避俗，得魚沽酒却分鄰。",
            "市朝多少人稱隠，只隠黄金不隠身。"
        ],
        "title": "野人家",
        "id": "d0a2a05a-4c59-47e1-806d-3b1eac5aa740"
    },
    {
        "author": "羅南山",
        "paragraphs": [
            "逐壯雞飛過短牆，茅柴燒盡滿林霜。",
            "釀成社酒家家醉，炊得新粳處處香。",
            "牽犢負犁朝種麥，開渠引水晚澆桑。",
            "老農不管催租急，未夜烘衣先上床。"
        ],
        "title": "田家",
        "id": "ddb8bda0-5d4a-4893-8aa7-4e09a0201590"
    },
    {
        "author": "吳敏",
        "paragraphs": [
            "蟬聲滿秋樹，雲影護晴雷。",
            "獨坐西風久，半空飛雨來。"
        ],
        "title": "巖嶺憩亭",
        "id": "7bf93926-d666-44f8-a5cd-c46cfb48dade"
    },
    {
        "author": "江定齋",
        "paragraphs": [
            "倚檻窮雙目，疏林出遠村。",
            "秋深山有骨，霜降水無痕。",
            "天地供吟思，煙霞入醉魂。",
            "回頭雲破處，新月報黄昏。"
        ],
        "title": "列岫亭",
        "id": "1de2ad56-d2c4-42e7-9d28-181420f5614d"
    },
    {
        "author": "江定齋",
        "paragraphs": [
            "漠漠楊花滿渡頭，東方助我作山遊。",
            "凌空地勢欲吞海，繞寺渡聲長带秋。",
            "遠近煙光分岸色，高低塔影浸江流。",
            "欄干倚遍無窮思，頻喚吟杯洗□愁。"
        ],
        "title": "題金山雄跨亭",
        "id": "99535070-c542-4491-b4e4-7684442f9ca6"
    },
    {
        "author": "上官琪園",
        "paragraphs": [
            "微雨樵蒸煙起遲，一官拋去久忘機。",
            "門多雜樹聞蟬早，家近青山見客稀。",
            "藥臼每移斜日晒，荻船常趁便風歸。",
            "生來未覺疏琴史，冰簟苔樽在石磯。"
        ],
        "title": "南塘山居",
        "id": "ec6ecfe7-a0ee-4ac6-9f8f-35ab27155e6a"
    },
    {
        "author": "趙汝記",
        "paragraphs": [
            "近屋新篁已作叢，山光稍遠眼濛濛。",
            "何如乞取仙源水，塵垢俱消洗滌中。"
        ],
        "title": "山隠齋樓居偶成",
        "id": "4ad83969-6e28-4561-aec2-30d8692c0a7e"
    },
    {
        "author": "高竹鶴",
        "paragraphs": [
            "自汲清泉灌藥畦，西風籬落豆初肥。",
            "溪童趁日烘漁網，山婦迎寒織雨衣。",
            "棋散石臺仙客去，松摇花崦野猿歸。",
            "尚嫌居處鄰村近，又欲移家入翠微。"
        ],
        "title": "題友人山居",
        "id": "aaead99d-9ede-43b2-b9ee-052ff3792f06"
    },
    {
        "author": "劉雪崖",
        "paragraphs": [
            "數聲雞犬自相聞，借得茅廬住水濆。",
            "梅欲黄時常是雨，稻纔青處便如雲。",
            "憂時每歎朝廷遠，學稼方知畎畝勤。",
            "若使徵書到巖谷，北山又恐動移文。"
        ],
        "title": "村居即事",
        "id": "90989d08-6ae5-4a42-a14e-7caff5de8a30"
    },
    {
        "author": "劉雪崖",
        "paragraphs": [
            "蟠蟀吟空壁，秋深夜漸長。",
            "月華清似水，露氣重於霜。",
            "醉後夢難記，興來詩欲狂。",
            "西風何處笛，喚起客思鄉。"
        ],
        "title": "客邸",
        "id": "7da4c3d2-8f71-4206-b044-1cb2b12f28de"
    },
    {
        "author": "申屠月巖",
        "paragraphs": [
            "竹滿園林水滿池，旋栽黄菊補疎籬。",
            "白雲遮斷紅塵路，人是人非總不知。"
        ],
        "title": "李山人所居",
        "id": "ab97b047-9861-4c7d-bbcb-4bd99df84166"
    },
    {
        "author": "申屠月巖",
        "paragraphs": [
            "鷗鷺江湖性，清閑勝作官。",
            "家貧隨分過，母健覺心寬。",
            "酒熟旋篘飲，詩成逐板刊。",
            "七星在長鋏，斷不爲魚彈。"
        ],
        "title": "閒居遣興",
        "id": "3bba7160-b5e5-4c43-8673-af64778c971c"
    },
    {
        "author": "吳默齋",
        "paragraphs": [
            "閑憑欄干立，詩牽望眼迷。",
            "水穿城內外，樓接市東西。",
            "江闊雲常濕，天寬山盡低。",
            "燕鶑春寂寂，只有雨鳩啼。"
        ],
        "title": "復州東樓",
        "id": "6733844a-57be-4a30-8cb2-cce47c9bf194"
    },
    {
        "author": "鄭錦溪",
        "paragraphs": [
            "玳簪新筍破泥沙，寒食輕陰酒望斜。",
            "日暮子規啼不住，滿山風雨落桐花。"
        ],
        "title": "雙溪閣",
        "id": "82f27cdd-a185-400a-8283-5e8141b6375f"
    },
    {
        "author": "虞子萬",
        "paragraphs": [
            "落日下青嶂，歸雲猶未安。",
            "倚杖無言久，夕陰生翠寒。"
        ],
        "title": "晚對亭",
        "id": "618b6aa1-4503-4eb3-9647-d99f068d363f"
    },
    {
        "author": "陳壑山",
        "paragraphs": [
            "青竹題猶在，黄花課又供。",
            "浮生閑日少，清賞幾人從。",
            "老木有豪氣，秋山無媚容。",
            "凭高政懷古，江上夕陽舂。"
        ],
        "title": "九日山亭",
        "id": "5fd63bd5-f296-4004-8cc8-0a351808c119"
    },
    {
        "author": "林漢宗",
        "paragraphs": [
            "晚對無人但翠屏，春猿秋鶴自飛吟。",
            "滿船載酒來歌舞，誰識當年仁智心。"
        ],
        "title": "晚對亭",
        "id": "0958d3b0-e9c1-4927-b927-8c6f5d0a4c06"
    },
    {
        "author": "鮑鼇川",
        "paragraphs": [
            "杜門春又夏，貧不厭身閑。",
            "白日靜於水，綠陰濃似山。",
            "野蔬留客飲，小艇送僧還。",
            "却憶西庵雨，泉聲石壁間。"
        ],
        "title": "初夏閑居",
        "id": "536fbcc7-9c3b-4399-85eb-f9cc8a0752aa"
    },
    {
        "author": "武夷",
        "paragraphs": [
            "去日春蠶吐雪絲，歸時霜菊剝金衣。",
            "沙鷗不入鴛鴻侶，依舊滄浪繞釣磯。"
        ],
        "title": "題旅舍",
        "id": "ffe44845-e093-4374-b7ac-0032b8bcb50f"
    },
    {
        "author": "皇甫□",
        "paragraphs": [
            "倚棹短亭西，吹塵認舊題。",
            "水添春岸闊，雲壓暮山低。",
            "沙觜鷺初宿，樹頭烏自啼。",
            "故人今不見，惟有草萋萋。"
        ],
        "title": "故人亭",
        "id": "cfde5f89-6e31-4572-92a8-3c887ea3d251"
    },
    {
        "author": "皇甫□",
        "paragraphs": [
            "棹穿波底月。"
        ],
        "title": "句",
        "id": "799d39e4-ad21-4dc6-9f6a-543382caa56e"
    },
    {
        "author": "何凉窗",
        "paragraphs": [
            "禹山山下是吾廬，坐處常安數卷書。",
            "族近弟兄相聚密，家貧朋友欲來疏。",
            "臨窗種竹堪延鶴，向水開門可釣魚。",
            "莫羨貴人連甲第，一生能得幾時居。"
        ],
        "title": "吾廬",
        "id": "5fd5f3c5-a69a-4934-afb4-eaf3e9e3fd43"
    },
    {
        "author": "劉叔驥",
        "paragraphs": [
            "竹樹深藏遠市譁，吾廬真似野人家。",
            "幽禽就浴階前水，游蝶來尋几上花。",
            "心地幸無閑事擾，眼塵還有好書遮。",
            "浮生如此亦堪老，世路驅人底有涯。"
        ],
        "title": "吾廬",
        "id": "7d212f9e-9d02-4541-93ab-7ba1d73e6818"
    },
    {
        "author": "留怡然",
        "paragraphs": [
            "拳石漱芳玉，夢回堪洗耳。",
            "客至館於斯，妙處從此始。"
        ],
        "title": "潄玉館",
        "id": "df344a3f-ff8a-414a-aead-3f39210eaf57"
    },
    {
        "author": "趙汝□",
        "paragraphs": [
            "日誦哲師記，歲通聖人書。",
            "前岡復後麓，儼在中間居。",
            "佩月而冠雲，被服以璠璵。",
            "滄海朝奮駕，崑崙暮停車。",
            "矯然竦上征，浩蕩遊太虛。",
            "竟當一悟足，紛歷萬變餘。",
            "危機易翻覆，末世多崎嶇。",
            "主公總軍戎，參佐謀議攄。",
            "環帳募敖曹，奪營走休屠。",
            "寧知情事異，豈謂才智疏。",
            "歸飲永嘉水，勝食建鄴魚。",
            "緬想過西山，薰風襲芙蕖。",
            "朗明觀衆妙，沖漠味至腴。",
            "身治爲物基，學廣充理儲。",
            "潜深下董帷，抱獨吟葛廬。",
            "經綸有時命，吾子意何如。"
        ],
        "title": "題蔡令葉嶺書房",
        "id": "c3b9332c-c847-485b-88a3-3ea914660d0b"
    },
    {
        "author": "管御史",
        "paragraphs": [
            "乘舟駐馬覽九曲，怪柏喬松映修竹。",
            "水明山秀讀書地，萬古悠悠遺芳躅。",
            "年深景怪公不來，淡霧衰草迷書臺。",
            "烏啼鵲噪暮林杪，明月夜夜穿空齋。",
            "門軒歲月誰開閉，策杖登臨令心碎。",
            "無聊舉棹便迴路，悶倚船窗讀周易。"
        ],
        "title": "題文公書院",
        "id": "ce5b9100-c5c6-4b5d-9c80-110f53837bb2"
    },
    {
        "author": "鄭隼",
        "paragraphs": [
            "雨來風靜綠蕪鮮，憑看朱欄思浩然。",
            "人語獨耕燒後嶺，鳥飛斜沒望中烟。",
            "松梢半露藏雲寺，灘勢橫流出浦船。",
            "若遣謝宣城不死，必應吟盡夕陽川。"
        ],
        "title": "題苑林北樓",
        "id": "83a0605e-0b84-4c2c-8e66-65d745f33f55"
    },
    {
        "author": "徐太玉",
        "paragraphs": [
            "十日書窗九日扃，春晴無處不閑行。",
            "瓶花落盡無人管，留得殘枝葉自生。"
        ],
        "title": "西窗",
        "id": "8cd86cbe-1827-4a51-9572-0fa07994716a"
    },
    {
        "author": "呂良叔",
        "paragraphs": [
            "寒窗一穗篆煙斜，紙帳孤眠對月華。",
            "信是道人風味別，枕邊祇欠着梅花。"
        ],
        "title": "齋宿南山堂",
        "id": "f1b6fd90-39a3-48ba-b309-f4c13bf155c9"
    },
    {
        "author": "鄭恕齋",
        "paragraphs": [
            "拋却西湖舊綠簑，閉門無計奈愁何。",
            "非關豪氣消磨盡，自是中年感慨多。",
            "漫漫平波魚自躍，陰陰垂柳鳥能歌。",
            "小樓咫尺無因到，輸與周郎日日過。"
        ],
        "tags": [
            "西湖"
        ],
        "title": "次君用借屋",
        "id": "80c531f3-e6c5-4266-bc7a-deaadf7c1f73"
    },
    {
        "author": "盛松坡",
        "paragraphs": [
            "地僻無人到，何緣有市聲。",
            "醉中詩句健，閑裏夢魂清。",
            "澗水濃煎茗，畦蔬淡煮羹。",
            "讀書猶懶在，何暇見公卿。"
        ],
        "title": "閑居",
        "id": "fccbb43f-c10c-40ae-917d-129c36ae6c13"
    },
    {
        "author": "盛松坡",
        "paragraphs": [
            "小徑通山寺，飛簷抹曉霞。",
            "松風驚蝶夢，梵磬雜蜂衙。",
            "僧臘菩提樹，禪心菡萏花。",
            "詩成因抵掌，飛起欲棲鴉。"
        ],
        "title": "烏石山僧舍",
        "id": "06d9e925-b897-4745-826b-f5998ca8a971"
    },
    {
        "author": "林羲",
        "paragraphs": [
            "卜築向東郊，低簷淺覆巢。",
            "自知心計拙，不與市情交。",
            "夜燭調詩律，晨香玩易爻。",
            "有時松影散，坐看鶴歸巢。"
        ],
        "title": "卜築",
        "id": "c9d32799-359c-4e51-be26-40d71bf8ea33"
    },
    {
        "author": "王漁壑",
        "paragraphs": [
            "維舟古柳傍嚴城，借我今宵倚晚晴。",
            "一笛清風秋萬里，半樓殘月夜三更。",
            "客懷耿耿清樽窄，世故悠悠白髪生。",
            "醉倒拍床誰喚醒，轆轤聲裏辨長庚。"
        ],
        "title": "月夜登樓",
        "id": "4460859d-f6f6-4255-bf9c-b625d6e40ac1"
    },
    {
        "author": "和請",
        "paragraphs": [
            "又携詩卷到南州，塵滿征衫雪滿頭。",
            "桃李春風故國夢，江山落日異鄉愁。",
            "樽前一笑真奇事，坐上諸君盡勝流。",
            "政倚清談洗胸臆，莫教王粲賦登樓。"
        ],
        "title": "林潘張三友會于新樓",
        "id": "4cfa9893-1701-4732-b562-4afafb06b996"
    },
    {
        "author": "姜竹野",
        "paragraphs": [
            "西風籬下菊班班，想得吟肩正聳山。",
            "急遣麴生陪杖履，要傳好句出人間。"
        ],
        "title": "簡高澹軒",
        "id": "3282f65c-7d98-4e2a-b471-1d295e04b7d1"
    },
    {
        "author": "姜竹野",
        "paragraphs": [
            "來此琅玕影裏吟，更於何處覓山林。",
            "千年清事無人管，獨有香山領此心。"
        ],
        "tags": [
            "西湖"
        ],
        "title": "西湖竹閣寺",
        "id": "f6f42f02-2107-4741-ade1-e8317973deb7"
    },
    {
        "author": "姜竹野",
        "paragraphs": [
            "船翻亭迹尚依然，動有風波靜有天。",
            "人世不知行實地，每於船上又安船。"
        ],
        "title": "船子和尚西亭",
        "id": "ce31bfbb-3e9b-41d9-a21e-cc2abc3ac664"
    },
    {
        "author": "釋朋來",
        "paragraphs": [
            "幾宿青山逐陸郎，清明時節好煙光。",
            "歸穿綠荇船頭滑，醉踏殘花屐齒香。",
            "風急嶺雲飄逈野，雨餘田水落方塘。",
            "不堪吟罷東回首，滿耳蛙聲正夕陽。"
        ],
        "title": "清明遊玉堂莊",
        "id": "2419d877-e6a2-41c1-8f5a-c83602e99db3"
    },
    {
        "author": "周野齋",
        "paragraphs": [
            "靜看唐人刻，相連坐石陰。",
            "鳥呼留客意，果熟住山心。",
            "野水流詩葉，天香襲道林。",
            "雲根有桂樹，應待月中尋。"
        ],
        "title": "下竺寺",
        "id": "568ef7fc-4238-49f1-a545-698ff9e2eb8c"
    },
    {
        "author": "周□",
        "paragraphs": [
            "才入度門寺，先觀覺範詩。",
            "昔人吟不盡，今日到方知。",
            "地僻寒來早，山高月上遲。",
            "池邊老脩竹，曾映董生帷。"
        ],
        "title": "題度門寺",
        "id": "25f0c2fb-1f27-472c-9c5e-0abd8d290ea5"
    },
    {
        "author": "黄樵逸",
        "paragraphs": [
            "曾是衣裳第一人，曲終認得本來身。",
            "多年不作東風夢，閑却薔薇一架春。"
        ],
        "title": "九曲尼院",
        "id": "864aabc0-5888-4577-9d40-86cf5eb91c63"
    },
    {
        "author": "余國寶",
        "paragraphs": [
            "楚江空闊水痕收，葭葦蕭蕭兩岸幽。",
            "柔櫓推殘千頃浪，好風吹過一帆愁。",
            "人歸別浦雲烟晚，舟泊寒沙島嶼秋。",
            "領略風光須我輩，謾尋詩句倚江樓。"
        ],
        "title": "祥符寺水閣",
        "id": "d2fa49c6-ee5f-4697-884d-9276ba0b37a9"
    },
    {
        "author": "朱省齋",
        "paragraphs": [
            "鶴林古竹院，馬素舊松關。",
            "草合門前路，雲埋寺後山。",
            "花神千載去，僧話片時閑。",
            "滿壁瑰奇句，慚窺豹一斑。"
        ],
        "title": "鶴林寺竹院",
        "id": "71182c3c-45a7-474e-b525-35d1b059447f"
    },
    {
        "author": "蘇凌然",
        "paragraphs": [
            "看經轉佛稻場邊，一逕松杉密似煙。",
            "見說老僧渾不出，送人只到寺門前。"
        ],
        "title": "禹寺",
        "id": "79fff412-00ae-489f-a3bd-1043abc66fb4"
    },
    {
        "author": "蔣允中",
        "paragraphs": [
            "曉入靈巖寺，靈蹤一一穿。",
            "天聰鑿混沌，龍鼻滴潺湲。",
            "不雨山長濕，微風谷競喧。",
            "參旗開障日，鼇柱仰擎天。",
            "雁異靈山鷲，蒲非華嶽蓮。",
            "重臺疑魏載，卓筆豈張顛。",
            "夜月連千嶂，晴雲畫一川。",
            "凈名常宴坐，行亮昔安禪。",
            "共樂仙遊勝，都將世事捐。",
            "雙鸞知可跨，擬把石碑鎸。"
        ],
        "tags": [
            "华山"
        ],
        "title": "靈巖禪寺",
        "id": "e3224a18-3672-40d5-a093-d1f16213efa0"
    },
    {
        "author": "康惇",
        "paragraphs": [
            "不怕石頭滑，來爲雁蕩行。",
            "平生夢不到，今日眼逾明。",
            "未歷千巖秀，先逢一段清。",
            "遍觀從此始，着脚歷崢嶸。"
        ],
        "title": "壽昌禪寺",
        "id": "78d3fbdd-8cd7-4b54-a66d-8cc2f3c37e68"
    },
    {
        "author": "邊維嶽",
        "paragraphs": [
            "飛橋翼翼傍雲岑，田宅荒凉一逕深。",
            "想像吹笙凉徹夜，却疑風竹助遺音。"
        ],
        "title": "題妙庭觀  其一",
        "id": "0fe0885c-ec78-4fba-b8d2-d9cf0382f33e"
    },
    {
        "author": "邊維嶽",
        "paragraphs": [
            "不見當年鼎與堅，望中河漢路漫漫。",
            "人人自有飛昇骨，平却心丹是內丹。"
        ],
        "title": "題妙庭觀  其二",
        "id": "60426bc3-f7e2-4922-b8c2-6e2ddfb07b81"
    },
    {
        "author": "程秘",
        "paragraphs": [
            "衝雨西來又雨歸，出門重爲此山悲。",
            "重重俗屋遮藏盡，無復新軒扁乞芝。"
        ],
        "title": "題妙庭觀  其一",
        "id": "b8b08d5c-e8ad-4c03-af80-713cea035ed5"
    },
    {
        "author": "程秘",
        "paragraphs": [
            "要識仙霞五色丹，須還苔瑣舊靈壇。",
            "玉樓更疑群仙宿，移向長虹卧處安。"
        ],
        "title": "題妙庭觀  其二",
        "id": "557bf139-0b15-41d8-af1c-fd132156c8b7"
    },
    {
        "author": "無名氏",
        "paragraphs": [
            "有一老翁老無齒，處處無人問年紀。",
            "白髪如絲向下垂，一雙眸子碧如水。",
            "不裹頭，又不履，相識雖多少知己。",
            "問翁畢竟何所止，笑言只在紅塵裏。",
            "秋風獵獵行雲飛，老人此意無人會，目注雲歸心自知。",
            "黄口小兒莫相笑，老人舊日曾年少。",
            "浪迹常如不繫舟，地角天涯自知跳。",
            "亦曾樂半夜，傳籌醉朱閣。",
            "美人如花弄絃索，只恨樽前明月落。",
            "亦曾憂羈放，他鄉迫暮秋。",
            "故國日邊無信息，斷鴻空逐水長流。",
            "或安貧，或安富，或爵通侯封萬戶。",
            "一任秋霜換鬢毛，本來面目長如故。",
            "水有蘋兮山有芝，人意雖存事已非。",
            "有時却憶經游處，都似茫茫春夢歸。",
            "邇來尤解安貧賤，不爲公卿强陪面。",
            "皎如明月在秋水，動著依前還不見。",
            "還不見，可奈何，空使遠人增眷戀。",
            "但只從他隨物轉，青樓黄閣長相見。",
            "長相見，莫殷勤，却是翁家舊主人。"
        ],
        "title": "老人行",
        "id": "4cc44030-03e7-4d3a-a2b1-2bf4ff0f0ad8"
    },
    {
        "author": "趙月泉",
        "paragraphs": [
            "入山認得本來蹤，識破機關境界同。",
            "水自東流山自秀，因緣只在笑談中。"
        ],
        "title": "遊虎丘見瞎堂扁額有感",
        "id": "fbb8b729-8ffe-4775-a2db-138ba46cb4bd"
    },
    {
        "author": "偉岸翁",
        "paragraphs": [
            "水聲翻海底，塔影寫樓心。"
        ],
        "title": "句",
        "id": "095ed6d9-b09c-4a23-918f-42a9c31ad7be"
    },
    {
        "author": "葛逸",
        "paragraphs": [
            "樓觀倚雲端，烟收陸海寬。",
            "蒼崖留劍跡，古木見龍蟠。",
            "石徑青苔滑，霜林木葉乾。",
            "憑欄千里豁，爽氣逼人寒。"
        ],
        "title": "虎丘呈元機上人",
        "id": "2004ccb9-ec07-4a01-a1eb-65b25158ccb6"
    },
    {
        "author": "張靈受",
        "paragraphs": [
            "鐵甕城頭數塞鴻，淮山依約翠烟中。",
            "傷心狠石千年在，極目迷樓百尺空。",
            "浮玉春酣江带綠，扶桑日漲海門紅。",
            "南朝流下無窮浪，長與漁人櫂短蓬。"
        ],
        "title": "北固山",
        "id": "f14149ed-ef47-4194-aa3e-b302e0b657cd"
    },
    {
        "author": "潘景良",
        "paragraphs": [
            "嵌巖穹窿，屹立乎江中。",
            "崩湍下瞰不見底，巨石崛出高摩空。",
            "混沌破來到今幾萬歲，雄奇秀麗胡爲乎此山兮獨鍾。",
            "長江西來一萬里，當空削出金芙蓉。",
            "上有金仙居，下有馮夷宮。",
            "寶坊櫛比列霄漢，塔影倒置驚魚龍。",
            "有時洪鐘咽烟響，潮音屬和驅群聾。",
            "鳥飛竟力不得到，我嘗拏舟一抵其雲峰。",
            "攝衣步樓閣，矯首觀無窮。",
            "齊州九點落眼底，岷峨西望滄溟濛。",
            "忽聞長風破巨浪，芥蒂一洗平生胸。",
            "山僧喜殊常，握手何從容。",
            "杯擎陸羽水，茶汎玉川風。",
            "鶴庵散仙，恒齋老翁，把臂大笑聲融融。",
            "天風吹袂欲輕舉，白雲縹緲將何從。",
            "不知海外之三山，群仙之樂與此將異而或同。",
            "迄今別去五六載，我舟又復來掀篷。",
            "山靈偃蹇我倨傲，塵懷汩沒不得追前蹤。",
            "風帆一笑金山過，山頭日落飛冥鴻。"
        ],
        "tags": [
            "长江"
        ],
        "title": "遊金山",
        "id": "a8a6057d-85d4-498c-8e23-2b5a34111dc6"
    },
    {
        "author": "余越",
        "paragraphs": [
            "松花蔌蔌糝蒼苔，牆角梧桐取次開。",
            "倚徧闌干人未去，一雙白鷺破山來。"
        ],
        "title": "題白雲院",
        "id": "5eafc4c9-a4ee-4832-bf12-dee2073a6692"
    },
    {
        "author": "上官祐",
        "paragraphs": [
            "野寺無人到，春風掃落花。",
            "重尋舊遊處，泉石遶烟霞。"
        ],
        "title": "遊寶林寺",
        "id": "16c34d34-15fe-4d99-940d-5c00b52ecbe0"
    },
    {
        "author": "黄畸翁",
        "paragraphs": [
            "流落人間一萬篇。"
        ],
        "title": "句  其一",
        "id": "97541e69-19e6-4210-a273-4015f218a27f"
    },
    {
        "author": "黄畸翁",
        "paragraphs": [
            "身閑不入紅塵市，夢好頻驚畫角聲。"
        ],
        "title": "句  其二",
        "id": "f75901ab-a2fc-43e6-9fc4-e481f6093c38"
    },
    {
        "author": "黄畸翁",
        "paragraphs": [
            "日高三丈宿酒醒，鳥喚一聲春夢驚。"
        ],
        "title": "句  其三",
        "id": "8e53b5ca-cbc6-4e7d-9576-e53a39ffff89"
    },
    {
        "author": "洪延",
        "paragraphs": [
            "曉日開晴壑，山行信馬蹄。",
            "石泉鳴夜玉，林筍迸春遲。",
            "松月禪心靜，塵埃俗眼迷。",
            "懸崖高萬丈，倚作上天梯。"
        ],
        "title": "靈鑒院",
        "id": "d9ba2615-06da-4ef9-a39c-4d12bc24fe99"
    },
    {
        "author": "傅知錄",
        "paragraphs": [
            "萬物榮枯自有時，梅花非早菊非遲。",
            "時人莫似春蝴蝶，才到花開便滿枝。"
        ],
        "title": "題太平館",
        "id": "a3fb1cc1-458a-4599-8357-196896753891"
    },
    {
        "author": "□說",
        "paragraphs": [
            "路入仙峰不記重，一軒瀟洒檜陰中。",
            "溪山括盡丹青巧，天地馳回造化工。",
            "風剡鱗波清枕簟，日扶花影上簾櫳。",
            "來遊絕異人間景，身世依稀到蘂宮。"
        ],
        "title": "高平北巖",
        "id": "4ca92ed5-9778-44dd-9eff-97ed3e829866"
    },
    {
        "author": "黄宗德",
        "paragraphs": [
            "姑蘇西去是閶門，何事祁山亦共名。",
            "落月啼烏人睡覺，曉鐘空動故鄉情。"
        ],
        "title": "閶門灘",
        "id": "0a614ac2-1a19-4852-9226-86d69ec49f50"
    },
    {
        "author": "胡溥",
        "paragraphs": [
            "楊柳汀洲綠四圍，沙中禽鳥雜相依。",
            "烟留群鷺和鷗卧，霞带孤鴻與鶩飛。"
        ],
        "title": "清溪",
        "id": "1663869f-839e-4e53-9486-670a3970e962"
    },
    {
        "author": "汪行素",
        "paragraphs": [
            "蓬壺咫尺隔塵氛，流水桃源上下村。",
            "遊遍東西南北洞，風光別是一乾坤。"
        ],
        "title": "通玄觀",
        "id": "87d7363c-13cb-49a0-97bb-5cabb333094b"
    },
    {
        "author": "王學",
        "paragraphs": [
            "南朝笛竹蘄爲良，織成文簟瑠璃黄。",
            "舊物正爾冷如鐵，此君無奈寒如霜。",
            "山齋溽暑正六月，野人清夢迷三湘。",
            "卷舒隨分且藏節，作詩爲報劉中央。"
        ],
        "title": "謝劉本玉先生惠簟",
        "id": "910ef6e8-7ef8-40a0-9264-210ca91d2db2"
    },
    {
        "author": "施冘",
        "paragraphs": [
            "蒼虬橫距沙心泊，蜿蜒跨山矗一角。",
            "松林忽撼洪濤風，雪浪排空奔電雹。",
            "長淮渺渺烟未收，英雄自老江自流。",
            "野人半醉不一語，豁見秋月升山頭。"
        ],
        "title": "君山",
        "id": "79c9f0e7-df92-4eec-84d9-4f82d68209db"
    },
    {
        "author": "孫應威",
        "paragraphs": [
            "君山盤結青雲梯，堂高更覺天象低。",
            "橫江萬頃瑩玻璃，蓬瀛勝概從端倪。",
            "幾欲收拾歸品題，分甘獨令倦攀躋。",
            "使君領客佇沙堤，指點淮浙分東西。",
            "神州三百塵埃迷，慨懷往昔重慘悽。",
            "我聞王師臨青齊，虜穴已掃庭已犁。",
            "志士毋必驚聞鷄，威儀喜見皆遺黎。",
            "當頌中興鎸浯溪，說秦彊楚不復稽。"
        ],
        "title": "君山",
        "id": "bfa0690b-7896-4063-b804-b3c0962e7529"
    },
    {
        "author": "鄭奎",
        "paragraphs": [
            "歲晚征顔嘆飄泊，日暮江城吹畫角。",
            "倚欄無地吊興亡，松風落子驚飛雹。",
            "雲凝蒼梧愁不收，英雄淚灑涇渭流。",
            "眼前不着沙洲礙，望到中原天盡頭。"
        ],
        "title": "君山",
        "id": "91fbad99-b5cd-47b7-89a7-9d74cb594fd1"
    },
    {
        "author": "王元復",
        "paragraphs": [
            "五雲金紫湧仙宮，十八灣尖第一峰。",
            "木石陰陰風颯颯，方池掬看小神龍。"
        ],
        "title": "題大茅峰",
        "id": "656e0c5b-6214-41ed-a31d-422072ca7b7e"
    },
    {
        "author": "童童",
        "paragraphs": [
            "屣棄萬乘追浮丘，仙成駕鶴緱山頭。",
            "碧桃千樹鎖金嗣，玉笙嘹喨天風秋。",
            "回眸下笑蜉蝣輩，蝸角爭戰污濁世。",
            "何當高氣凌雲霄，願隨環珮聯雲騎。"
        ],
        "title": "題王子晉",
        "id": "14586c0d-f014-4504-b56d-edbc6e10b532"
    },
    {
        "author": "汪應晦",
        "paragraphs": [
            "武侯遺廟自丹青，霸業銷磨但故城。",
            "北魏中分盟血在，南陽三顧夙心明。",
            "君臣際會宜興漢，吳蜀相資失借荆。",
            "獨致瓣香思祀典，西山回首暮雲生。"
        ],
        "title": "次韻武侯廟",
        "id": "1f8e8b84-ccb3-432c-86f9-c25ce157c8da"
    },
    {
        "author": "吳山",
        "paragraphs": [
            "一年荒宿敬亭嵐，世路如今亦頗諳。",
            "鴉带夕陽來舍北，雁傳秋信到江南。",
            "王曾素志非溫飽，毛義微名爲旨甘。",
            "料得倚門凝望切，東風何日擁歸驂。"
        ],
        "title": "宣城倅館",
        "id": "fbf7bd7c-0fea-4ad6-9f8a-ac14b2935ebb"
    },
    {
        "author": "周尹潜",
        "paragraphs": [
            "可憐江月亂中明，應識逋逃病客情。",
            "斗柄闌干洞庭野，角聲淒斷岳陽城。",
            "酒添客淚愁仍濺，浪卷歸心暗自驚。",
            "欲問行朝舊消息，眼中盜賊尚縱橫。"
        ],
        "tags": [
            "洞庭湖"
        ],
        "title": "野泊對月有感",
        "id": "d1c63855-5b0b-436c-b5a7-b7f12e1072b0"
    },
    {
        "author": "釋德葵",
        "paragraphs": [
            "君不見昔人十日畫一水，摩挲漥窿隨手起。",
            "若非胸次吞江湖，安得波瀾來筆底。",
            "我來蕭寺觀奇蹤，壁間隠隠騰蛟龍。",
            "初疑乘風馭弱水，恍然坐我蓬萊宮。",
            "又疑去年八月秋水溢，陰風襲人廊廡濕。",
            "誰知畫者巧通神，董羽至今羞死筆。",
            "此水不是畫，一水一水勢相及。",
            "對此融神坐終日，後人雖畫畫不出。",
            "何如倒却毘陵華嚴壁，海慧北廊推第一。"
        ],
        "title": "題海慧寺畫水壁",
        "id": "0dd8b4fe-4671-40d4-86b0-0dc7ee1450f5"
    },
    {
        "author": "釋德葵",
        "paragraphs": [
            "聞說芳亭著意濃，留連美景一壺中。",
            "歌聲不放鶑聲老，酒面長陪花面紅。",
            "筍迸玉簪穿落日，柳拖金綫繫東風。",
            "時人盡道春歸去，疑是桃源路忽通。"
        ],
        "title": "留春亭",
        "id": "5eb41520-6a1c-4f05-8e29-d7f81b0ac4df"
    },
    {
        "author": "釋德葵",
        "paragraphs": [
            "五月六月火雲蒸，家家納凉前後庭。",
            "樓頭四鼓五鼓急，閣上猶聞人誦經。"
        ],
        "title": "精進閣",
        "id": "39d72651-84f3-4027-b216-e720d4647aba"
    },
    {
        "author": "饒道深",
        "paragraphs": [
            "兩岸塵埃終不到，四簷風月冷無聲。",
            "路從碧樹陰中斷，人向紅蓮影裏行。"
        ],
        "title": "水心亭",
        "id": "b56b18e2-21df-45b0-acf6-cdda9316c93d"
    },
    {
        "author": "饒道深",
        "paragraphs": [
            "落霞斷岸斜陽裏，萬里江天畫不成。"
        ],
        "title": "句",
        "id": "03189f7a-40e9-4a60-8a86-3458fe5290a0"
    },
    {
        "author": "無名氏",
        "paragraphs": [
            "靈光殿古生秋草，曲阜城荒噪晚鴉。",
            "惟有孔林殘照裏，至今猶屬仲尼家。"
        ],
        "title": "宣聖墓",
        "id": "a74da130-e05f-49e5-9abb-b35966724863"
    },
    {
        "author": "無名氏",
        "paragraphs": [
            "祖來産業分兄弟，身後詩書遺子孫。"
        ],
        "title": "句",
        "id": "33a5cde4-f33e-489d-927f-d22b426f876a"
    },
    {
        "author": "鄧南秀",
        "paragraphs": [
            "漁照滅不滅，水光空復空。",
            "疏鍾五更月，殘夢萬松風。",
            "沆瀣虛無外，凄清頃刻中。",
            "火輪欲飛動，灧灧紫霄東。"
        ],
        "title": "鈐岡早行",
        "id": "e218de25-a9bd-47a5-af34-ee1e9899832b"
    },
    {
        "author": "趙升之",
        "paragraphs": [
            "落蒂纍纍入海航，枯皮猶吐綠芽長。",
            "金絲髪裹烏龍腦，白兔脂凝碧玉漿。",
            "未許分瓢飲{需酉靈}醁，且堪切肉配檳榔。",
            "當時曾掛將軍首，此說荒唐未可量。"
        ],
        "title": "椰子",
        "id": "31932454-e9fe-47f6-bfd5-3ae95169f5a3"
    },
    {
        "author": "陳正善",
        "paragraphs": [
            "聞道騎鯨碧眼仙，黄柑手植尚依然。",
            "人間俯仰更成古，天下聲名不計年。",
            "繭紙誰能收妙墨，雞林何用續遺編。",
            "使君爲創新堂事，若解尊賢即是賢。"
        ],
        "title": "尊賢堂",
        "id": "d87d5e30-1bec-4e8c-af47-c6f2005f460f"
    },
    {
        "author": "黄嗣",
        "paragraphs": [
            "誅茅壘石結新亭，退食籌邊答聖明。",
            "海外時康民訟簡，同官莫惜共論兵。"
        ],
        "title": "籌邊亭",
        "id": "2721ffcc-d227-448e-931a-7143c526e55a"
    },
    {
        "author": "丁臣",
        "paragraphs": [
            "山僧野老遠逢迎，指點清泉笑語同。",
            "近日帝前樞軸老，舊來亭上醉吟翁。",
            "林巒自古名雖勝，事物因人地轉雄。",
            "從此州民增壯觀，峴山非獨有羊公。"
        ],
        "title": "題醉翁亭",
        "id": "6ab348f7-eac2-45f6-8ce5-98d10b550230"
    },
    {
        "author": "無名氏",
        "paragraphs": [
            "戎馬掀天動地來，襄陽城下哭聲哀。",
            "平章束手全無策，却把科場惱秀才。"
        ],
        "title": "譏賈平章",
        "id": "05b0dd76-4b2f-4e67-b9be-7b8120461a76"
    },
    {
        "author": "無名氏",
        "paragraphs": [
            "駕幸景靈宮，諸生盡鞠躬。",
            "頭烏身上白，米蟲。"
        ],
        "title": "十七字詩",
        "id": "379e3a6f-ff86-4ef6-8b04-bd3a634e700f"
    },
    {
        "author": "冉居常",
        "paragraphs": [
            "縹緲飛樓壓舊城，年年來聽峽猿吟。",
            "衣裳慣見秋風冷，夢寐常愁塞日陰。",
            "霜露園林千古事，波濤鷗鷺一生心。",
            "祗應庾信頻飄泊，正坐江關緣分深。"
        ],
        "title": "到夔州",
        "id": "0968cd1b-1500-437e-abca-67293cc034c3"
    },
    {
        "author": "冉居常",
        "paragraphs": [
            "他年蟲篆老書生，謬向文闈預領衡。",
            "敢道靈鼇嗟贔屭，祗愁洼馬賦崢嶸。",
            "舊傳錦樣心雖愧，新揀沙金眼自明。",
            "收拾美莊逃謗去，升沈脚跡任諸英。"
        ],
        "title": "夔州試院呈諸公  其一",
        "id": "8e559c58-39cb-4846-a23b-3a499e6f719b"
    },
    {
        "author": "冉居常",
        "paragraphs": [
            "粉袍切勿笑冬烘，且踏燒殘鼠尾蹤。",
            "總是炎蒸同造榜，不妨衣鉢繼登庸。",
            "雲移白帝鵬霄近，月入清秋桂子濃。",
            "願得詞鋒倚天劍，借君雷雨化蛟龍。"
        ],
        "title": "夔州試院呈諸公  其二",
        "id": "8b09f3a2-2342-4434-8f3a-4627ff30edd5"
    },
    {
        "author": "冉居常",
        "paragraphs": [
            "西南割據幾何年，長託威靈灧澦前。",
            "霸氣不隨天數盡，神祠猶壓地形偏。",
            "舟航歲晚方孤客，關塞山寒更莫煙。",
            "欲論興亡愁意緒，持杯寂寞酹山川。"
        ],
        "title": "白帝廟",
        "id": "2d665feb-a959-453a-9c15-ad2cb0308c98"
    },
    {
        "author": "冉居常",
        "paragraphs": [
            "青春惱人思跰躚，女郎市酒趣數錢。",
            "不道翁家久留客，紅襠幔結賽鞦韆。"
        ],
        "title": "上元竹枝歌和曾大卿  其一",
        "id": "bda0b9e1-408e-4e3d-894b-49f42a372fad"
    },
    {
        "author": "冉居常",
        "paragraphs": [
            "學簫學鼓少年群，準擬春來奉使君。",
            "自向琱籠作行隊，安排好曲寫殷勤。"
        ],
        "title": "上元竹枝歌和曾大卿  其二",
        "id": "14a28d62-d38c-4f63-9486-fc5663f96914"
    },
    {
        "author": "冉居常",
        "paragraphs": [
            "珍珠絡結繡衣裳，家住江南山後鄉。",
            "聞道使君重行樂，爭携腰鼓趁年光。"
        ],
        "title": "上元竹枝歌和曾大卿  其三",
        "id": "5cb879cd-3ad3-410d-b944-344742aadf78"
    },
    {
        "author": "劉士季",
        "paragraphs": [
            "少陵遺蹟瀼西東，端的高齋在此中。",
            "今日花枝弄煙雨，前時蔬甲卧霜風。",
            "根株移取他山翠，跗萼輸來別圃紅。",
            "收拾陽春無盡藏，夔人端說兩詩翁。"
        ],
        "title": "次韻和漕司小紅翠亭  其一",
        "id": "1eaf397c-df84-48cc-a48e-b403c41af66f"
    },
    {
        "author": "劉士季",
        "paragraphs": [
            "苑在中巴東復東，滿城春色一園中。",
            "休言小小鶑花界，也勝纖纖燕麥風。",
            "舞袖卷紗空映翠，晴窗磨鏡漫晞紅。",
            "葉成帷幄花成陣，壯觀詩壇矍鑠翁。"
        ],
        "title": "次韻和漕司小紅翠亭  其二",
        "id": "fd3803f1-e776-4490-acd0-63d500510ad5"
    },
    {
        "author": "張德容",
        "paragraphs": [
            "高秋客未還，何處望鄉關。",
            "喬宇蒼烟外，孤亭落照間。",
            "雨晴山覺近，潮滿水如閑。",
            "目斷峒陽路，歸雲不可攀。"
        ],
        "title": "蘆臺峭帆亭",
        "id": "91389412-cd45-4f8c-acc9-45de85dc4217"
    },
    {
        "author": "呂信臣",
        "paragraphs": [
            "秦川西去遠，不意過漳川。",
            "歸夢三千里，羈愁二十年。",
            "謀生空白髪，行路若青天。",
            "餘事休相問，相留只醉眠。"
        ],
        "title": "漳州寫懷",
        "id": "3e976f3d-ff1d-4e1f-9302-a1af9f071eed"
    },
    {
        "author": "廖衡",
        "paragraphs": [
            "淚多陳后愁離殿，浴出楊妃困倚闌。"
        ],
        "title": "句",
        "id": "eea373cf-7713-4a6c-a79c-adc11d05e70d"
    },
    {
        "author": "庾卜禮",
        "paragraphs": [
            "我觀大瀛海，山與水相伴。",
            "維茲山水麗，邈在西南畔。",
            "公如出岫雲，頃刻固已漫。",
            "倏爾轉晴空，化爲五色斕。",
            "三徑他山緝，萬里歸心斷。",
            "要從父老歸，不作兒女觀。",
            "蘇公金石心，坐閲歲時換。",
            "來赴林泉期，更覺雲錦煥。",
            "五采弄珠璣，八章誦雲漢。",
            "向來古使星，久未視龜篆。",
            "心貪汗漫遊，行無麋鹿亂。",
            "快哉天下樂，豈以寸心玩。"
        ],
        "title": "題雲錦園",
        "id": "91f25647-64a0-4cba-9a61-788e016dcc48"
    },
    {
        "author": "劉弼",
        "paragraphs": [
            "灘聲來席上，亭影落溪中。"
        ],
        "title": "句",
        "id": "9136d2a3-139e-4ef8-91ec-dc36ed8e20c6"
    },
    {
        "author": "廖𠵨",
        "paragraphs": [
            "陶公非是愛黄花，花與陶公本一家。",
            "懶向春風競顔色，自甘秋露綴英華。",
            "寧知發早還先萎，到底開遲反耐賒。",
            "物理細推元不異，銜盃何惜月西斜。"
        ],
        "title": "題東流菊江亭",
        "id": "395eee8f-3269-4d2b-918b-4d1d160d6003"
    },
    {
        "author": "房芝蘭",
        "paragraphs": [
            "窗含野色入平吞，極目漁樵江上村。",
            "流出異香花堰水，放開老翠葉山雲。",
            "竹邊僧寺鷗沙繞，柳外人家驛路分。",
            "掛月參天蟠地脈，門前雙樹幾斜曛。"
        ],
        "title": "題順安樓",
        "id": "5fbfba70-1d10-4469-8d5e-f42c07813267"
    },
    {
        "author": "房芝蘭",
        "paragraphs": [
            "雲根流出瀉寒聲，冷沁禪關竹樹清。",
            "氣泄化胎飛寶錫，巖開冰谷愧塵纓。",
            "鶴林月浪秋常浸，龍海波濤夜忽驚。",
            "分我一瓢甦旱歲，化爲霖雨澤蒼生。"
        ],
        "title": "題梵天寺泉",
        "id": "173f2308-1458-4667-a556-864b2b867ce8"
    },
    {
        "author": "房芝蘭",
        "paragraphs": [
            "門前流水碧粼粼，禪定僧閑化復淳。",
            "攪夢半因詩作祟，破寒全藉酒生春。",
            "休教一切有爲法，誤着三生自在身。",
            "拂袖重來經五載，梵雲飛雨灑儒巾。"
        ],
        "title": "梵天寺",
        "id": "8685d7ca-9403-4363-8a9d-a785ad4cbc8b"
    },
    {
        "author": "何英",
        "paragraphs": [
            "羊腸有路地多險，馬脊無人天一隅。"
        ],
        "title": "句  其一",
        "id": "8e81ca34-0872-4b82-ac97-5606e1634863"
    },
    {
        "author": "何英",
        "paragraphs": [
            "自從二水分新舊，南北烟波各自愁。"
        ],
        "title": "句  其二",
        "id": "3c927a82-3ba5-4f3d-b293-6b5e9ee44035"
    },
    {
        "author": "顧祿",
        "paragraphs": [
            "黄閣彤扉盡宋臣，歸來松菊伴閑身。",
            "舉頭誰識悠然意，只有南山是故人。"
        ],
        "title": "淵明祠  其一",
        "id": "e98686b6-a67f-44f3-afc4-8d465557cdb4"
    },
    {
        "author": "顧祿",
        "paragraphs": [
            "葛巾漉酒艷流霞，長向東籬醉菊花。",
            "不分宋公移晉祚，只將甲子紀年華。"
        ],
        "title": "淵明祠  其二",
        "id": "0c4f5bd8-1242-4069-b6e9-310a9efce3a7"
    },
    {
        "author": "饒方",
        "paragraphs": [
            "地將靈氣吐林巒，至寶曾淘瓦礫間。",
            "若把圖經重校定，此山宜喚作金山。"
        ],
        "title": "金山",
        "id": "afae6278-338f-46f8-a3c2-42b1c79fe18a"
    },
    {
        "author": "馮濬",
        "paragraphs": [
            "手執筇敲結佩刀，直趨危頂一峰豪。",
            "回頭朝市聲聲遠，接武烟霞步步高。",
            "天上召雷池水漲，人間禱雨穴風號。",
            "九千七百三十丈，翠壓江湖幾點濤。"
        ],
        "title": "祝融峰",
        "id": "b9957110-b840-4838-96b8-79d9b74751c8"
    },
    {
        "author": "張翠屏",
        "paragraphs": [
            "溪上桃花無數開，花間秋水綠於苔。",
            "不因漁父尋源入，爭識仙家避世來。",
            "翠雨連雲流玉洞，丹霞護日抱瑶臺。",
            "幔亭亦有紅橋約，問我京華幾日回。"
        ],
        "title": "憶秦人洞",
        "id": "f3f6bdb4-bf10-4d9c-ac57-34284fc15ef8"
    },
    {
        "author": "古汴高士",
        "paragraphs": [
            "山前溪是當時水，源上桃非舊日花。",
            "多是漁郎露消息，洞門從此鎖烟霞。"
        ],
        "title": "桃源",
        "id": "a2bc8010-95f6-4f87-9d2d-f6789fd007f8"
    },
    {
        "author": "古汴高士",
        "paragraphs": [
            "霧散雲收宿雨乾，秦桃落盡曉風寒。",
            "晴山四望天開畫，啼鳥一聲人倚欄。"
        ],
        "title": "楚山春曉",
        "id": "7b7e68fc-fd90-424d-9ba9-67c827955af8"
    },
    {
        "author": "古汴高士",
        "paragraphs": [
            "日落山前水漲時，有人拍掌笑嘻嘻。",
            "篙師只管需把手，載過神仙不自知。"
        ],
        "title": "潼坊晚渡",
        "id": "d62ac720-41b7-43e2-aa9a-2e5168c6b952"
    },
    {
        "author": "古汴高士",
        "paragraphs": [
            "第一巖前景若何，江流瀲灧漾晴羅。",
            "遊仙道士無縈繫，也共白雲棲一窩。"
        ],
        "title": "淥羅晴晝",
        "id": "2a9ba86e-85ed-400e-83da-6f2e94cd836b"
    },
    {
        "author": "古汴高士",
        "paragraphs": [
            "潯陽古寺久荒凉，倒柱頹梁卧夕陽。",
            "一盞佛燈猶未滅，霽天雲淡月華光。"
        ],
        "title": "潯陽古寺",
        "id": "1f74804e-bbfc-4e30-a928-26eef39f17fb"
    },
    {
        "author": "古汴高士",
        "paragraphs": [
            "層瀾疊浪勢轟雷，怒雨號風湧雪堆。",
            "半夜四天雲墨黑，恍疑白馬闖江來。"
        ],
        "title": "白馬雪濤",
        "id": "6c1c3756-7741-4485-8afb-9c18f9e39294"
    },
    {
        "author": "古汴高士",
        "paragraphs": [
            "洞角丹砂吐錦雲，龜毛鉛彩瑞氤氳。",
            "我來收入縣胎鼎，煉到洪濛未剖分。"
        ],
        "title": "煉丹臺",
        "id": "5483bae1-8959-421c-818b-1a07bdcfc96e"
    },
    {
        "author": "藍喬",
        "paragraphs": [
            "太乙峰前是我家，滿床書史足生涯。",
            "春深带酒不歸去，老却碧桃無限花。"
        ],
        "title": "懷霍山",
        "id": "03267d84-b830-4d9a-8414-cb80831b2fcc"
    },
    {
        "author": "藍喬",
        "paragraphs": [
            "人間富貴塵如海，虛度春三二月花。",
            "八表烟霞總一家，藍喬到此作生涯。"
        ],
        "title": "題霍山巖",
        "id": "dbf7604a-fbd2-485c-a2ed-99b37d9faf7a"
    },
    {
        "author": "林應隆",
        "paragraphs": [
            "石樓千丈鎖山南，青壁盤桓下有巖。",
            "知是何年隠君子，清名留得在烟嵐。"
        ],
        "title": "君子巖",
        "id": "0cdae336-5ea2-4a24-bff8-7e16123f8d71"
    },
    {
        "author": "崔放之",
        "paragraphs": [
            "自從白馬馱經始，寶地紺園知有幾。",
            "今見逍遥巖洞深，啼猿塢接棲禪寺。",
            "嵯峨樓閣東西橋，掬水聞香景趣饒。",
            "講經雲外天花落，卓錫林邊暑氣消。",
            "塵埃不到松關口，僧老漸隨松影瘦。",
            "誰知好事眼能青，借與詩人信宿逗。",
            "山高地僻月空圓，晨鍾暮鼓驚龍眠。",
            "看來懶把無生學，長笑一聲歸釣船。"
        ],
        "title": "棲禪寺",
        "id": "4eda6b03-2920-4f6a-ace9-ec1a812c2a7c"
    },
    {
        "author": "葛某",
        "paragraphs": [
            "飛雲頂上閣闌干，夜半南溟出玉盤。",
            "捲起水簾三百尺，松風吹度鐵橋寒。"
        ],
        "title": "飛雲頂",
        "id": "d9242210-03b5-4c8f-b18b-5dca1121f8af"
    },
    {
        "author": "劉華",
        "paragraphs": [
            "制閫今元帥，男邦舊大夫。",
            "受成無弊事，直上有夷塗。",
            "赤縣圖新入，蒼生喘欲蘇。",
            "底須勞戰士，城築守淮隅。"
        ],
        "title": "寄寶應丘大夫攽",
        "id": "78289236-85c0-4850-986a-79ae729f25c3"
    },
    {
        "author": "葉善夫",
        "paragraphs": [
            "何人辟穀硯山隈，洞府藤蘿鎖不開。",
            "煉就金丹乘鶴去，藥爐煙冷未歸來。"
        ],
        "title": "芹溪八詠  其一",
        "id": "271be322-d16b-4680-8c16-e3d17807ebed"
    },
    {
        "author": "葉善夫",
        "paragraphs": [
            "月光如水水連天，萬頃玻璃浸碧淵。",
            "一顆驪珠收不去，幾回驚起卧龍眠。"
        ],
        "title": "芹溪八詠  其二",
        "id": "392811dd-d292-4e69-b56e-c844c1dcfc37"
    },
    {
        "author": "葉善夫",
        "paragraphs": [
            "雲谷山高列畫屏，晚來盡對更多情。",
            "煙凝紫翠斜陽裏，一幅丹青寫不成。"
        ],
        "title": "芹溪八詠  其三",
        "id": "4822b155-8812-4828-a7a7-75d988f6aea7"
    },
    {
        "author": "葉善夫",
        "paragraphs": [
            "芹溪處士古人風，寶劍塵埋未化龍。",
            "舊隠至今名不朽，扁題元出紫陽翁。"
        ],
        "title": "芹溪八詠  其四",
        "id": "b7e8b51f-8554-41cd-8f7c-af2313400373"
    },
    {
        "author": "葉善夫",
        "paragraphs": [
            "高人棲隠向山林，林壑幽清絕俗塵。",
            "當日武陵人已老，誰知猶有種桃人。"
        ],
        "title": "芹溪八詠  其五",
        "id": "8da42d25-55cb-4576-a518-cff14d2a5740"
    },
    {
        "author": "葉善夫",
        "paragraphs": [
            "登樓眺望雪晴天，銀作高山玉作田。",
            "最好夜深明月上，素娥滕六鬬嬋娟。"
        ],
        "title": "芹溪八詠  其六",
        "id": "44735d65-8393-424d-8352-434fb2874950"
    },
    {
        "author": "葉善夫",
        "paragraphs": [
            "數盡寒鴉日已昏，疏鍾隠隠隔林聞。",
            "僧歸林下柴門靜，聲逐前村一片雲。"
        ],
        "title": "芹溪八詠  其七",
        "id": "38ccc613-2277-401d-aef4-ceb9193c610b"
    },
    {
        "author": "葉善夫",
        "paragraphs": [
            "筆架三峰插碧虛，午來倒影落平湖。",
            "凭高最好供吟笑，宜入王維畫裏圖。"
        ],
        "title": "芹溪八詠  其八",
        "id": "01205834-3e33-4045-89d6-c002c8f2c3ea"
    },
    {
        "author": "王平國",
        "paragraphs": [
            "群峰翠擁古禪關，夾道松篁五月寒。",
            "欲識天冠真隠處，白雲深鎖紫金壇。"
        ],
        "title": "支提禪寺",
        "id": "9e5cb37e-adb3-432d-b517-51945cc1acda"
    },
    {
        "author": "孫蕃",
        "paragraphs": [
            "官路日長蝴蝶飛，豫章花落點征衣。",
            "江南江北牡丹過，腸斷春歸客未歸。"
        ],
        "title": "東路赤嶺鋪",
        "id": "7a1b068e-5911-416a-83ed-01fb25ede741"
    },
    {
        "author": "周遇聖",
        "paragraphs": [
            "瑞出雙蓮與九芝，何如瑞粟見明時。",
            "一根異彼禾同穎，四穗多於麥兩岐。",
            "紀載簡編前未有，獻諸郡國事非欺。",
            "三年宰邑書成績，悠久難磨頌德碑。"
        ],
        "title": "詠瑞粟  其一",
        "id": "3e715702-ce25-44dc-b36d-ae961ead1fb5"
    },
    {
        "author": "周遇聖",
        "paragraphs": [
            "淳居萬山巔，土瘠稀良田。",
            "豐歉繫饑飽，民命懸於天。",
            "人憂庚子歉，我見爲豐年。",
            "蠶登百穀熟，箱萬倉盈千。",
            "異哉粟四穗，一幹生南阡。",
            "豈無連理木，亦有雙華蓮。",
            "維茲孕瑞粟，庶補民艱鮮。",
            "嘉生本協氣，此事非偶然。",
            "竊聞野老說，守令仁且賢。",
            "官清簡案牘，刑省空扉圜。",
            "農耕士力學，工肆商充廛。",
            "午鷄桑樹鳴，夜犬花村眠。",
            "君不見漁陽歌秀麥，善政青史編。",
            "又不見中牟書嘉禾，德化今古傳。",
            "猗歟際聖代，奇祥呈八埏。",
            "願言叫閶闔，入奏冕旒前。"
        ],
        "title": "詠瑞粟  其二",
        "id": "6e06b1af-2411-4cbd-b4a1-349121f319a5"
    },
    {
        "author": "陸宗亮",
        "paragraphs": [
            "雲鎖瑶扉童未起，樹摇凉露鶴初還。",
            "曲肱道士清溪水，心在羲皇未畫前。"
        ],
        "title": "題方仙翁點易圖",
        "id": "82165033-0fc2-4b21-b6ff-d9503af80382"
    },
    {
        "author": "管向",
        "paragraphs": [
            "絕景西溪寺，分明見城郭。",
            "綠水纈清波，青苔照朱閣。",
            "石逕無纖塵，楊花共紛泊。",
            "香剎中天起，野泉當案落。",
            "蛇龍蟠古根，院竹翻夏籜。",
            "李侯金閨彥，頗多宛陵作。",
            "韻與金石諧，遺聲寄寥廓。",
            "何人繼其蹤，佳游屢前諾。"
        ],
        "title": "集句和太白水西韻",
        "id": "f8b2550b-1cca-44a0-b64d-0edb56548a4a"
    },
    {
        "author": "張叔敏",
        "paragraphs": [
            "鳥回山色隠如城，碧落人歸依舊青。",
            "好向中間安一榻，何須更畫遶牀屏。"
        ],
        "title": "延真秋屏軒",
        "id": "8580a31a-5aa5-4fa8-b00a-b0ceeae2e5af"
    },
    {
        "author": "黎登",
        "paragraphs": [
            "涿鹿雄威衮繡鄉，早從昭烈起樓桑。",
            "眼空塞北萬夫特，名在巴西千古香。",
            "將蜀若教星不隕，吞吳未信策非良。",
            "興劉不盡英雄志，太息無由問彼蒼。"
        ],
        "title": "張桓侯廟",
        "id": "14ef5c36-f525-44e1-94bb-acb3c24c7309"
    },
    {
        "author": "張勳",
        "paragraphs": [
            "亂草織斜陽，天風結曉霜。",
            "摇鞭追馬足，投宿問僧房。",
            "望眼揮清淚，愁雲罩故疆。",
            "客帆更無數，不見祖生航。"
        ],
        "title": "宿護法寺",
        "id": "cd21d45d-db27-4a9b-ba5f-0193bd15649b"
    },
    {
        "author": "阜民",
        "paragraphs": [
            "江氛朝暮半晴陰，紺宇飛甍接翠岑。",
            "手摘匏瓜曾未遍，身從鷗鷺得相尋。",
            "千年舞袖雲崖冷，幾度桃花春水深。",
            "猶有門前舊題句，松風萬壑老龍吟。"
        ],
        "title": "題太白五松書堂",
        "id": "af9e047c-e9a4-456d-893c-1a4cab915d88"
    },
    {
        "author": "王經",
        "paragraphs": [
            "靈巖奇絕俯林埛，梯上層巒步一停。",
            "朔意難欺芳樹色，佛頭濃抹遠山青。",
            "半泓藥水瘳民疾，兩硤雲峰展翠屏。",
            "壯我客懷瞻劍閣，寒烏飛處見蒼冥。"
        ],
        "title": "靈巖紀勝",
        "id": "8f79ec81-55f3-4368-b197-a06e47192521"
    },
    {
        "author": "王龍學",
        "paragraphs": [
            "古寺山埛遠，蹻攀一逕斜。",
            "洞深留碧靄，溪急蕩晴沙。",
            "殿接巖松影，堂鄰野客家。",
            "謁僧詢世事，無語指燈花。"
        ],
        "title": "遊靈巖",
        "id": "0f96ad7c-1949-4287-a1fa-7db6c162d193"
    },
    {
        "author": "盧剛",
        "paragraphs": [
            "摩挲石刻拜方興，誤國從初恨老秦。",
            "十六州歸仍遺虜，百餘年事語誰人。",
            "出師表在今如始，墮泪碑存舊似新。",
            "江水江花豈終極，風光一任轉青春。"
        ],
        "title": "靈巖感懷",
        "id": "3e23da48-b5c7-49ca-b21a-622a35bcb3d1"
    },
    {
        "author": "程少逸",
        "paragraphs": [
            "秀爽盤空翠不收，陰晴俱好更宜秋。",
            "滄江也愛樓頭月，故抱青山月樣流。"
        ],
        "title": "月珠寺明月樓  其一",
        "id": "52a458bd-ea8e-4a52-b4d8-d8956e91d1e1"
    },
    {
        "author": "程少逸",
        "paragraphs": [
            "樓面環開紫翠屏，峨眉瓦屋共前楹。",
            "莫嫌鷗鷺時來去，正要微雲滓太清。"
        ],
        "title": "月珠寺明月樓  其二",
        "id": "1130c6d3-6162-4f42-ade6-e2e0ea0de8d6"
    },
    {
        "author": "程少逸",
        "paragraphs": [
            "江上群峰潑黛濃，水村烟渚夕陽紅。",
            "一聲啼鳥催耕去，何處龍歸急雨中。"
        ],
        "title": "月珠寺明月樓  其三",
        "id": "2f46f937-22a6-4e10-805c-a825dfd9afe2"
    },
    {
        "author": "程少逸",
        "paragraphs": [
            "雲坼崖分邃景藏，更煩清樾護幽芳。",
            "林深草木四時潤，日薄窗櫺多半凉。",
            "睡過午陰茶乳白，醉餘霜檜蘚花蒼。",
            "兩旬來結僧房夏，贏得他年戒臘長。"
        ],
        "title": "月珠寺明月樓  其四",
        "id": "a0e46797-ebcb-4316-a1e5-d99b6bffd887"
    },
    {
        "author": "程少逸",
        "paragraphs": [
            "風菜差差午暑清，眼明茶碗打花輕。",
            "蒲團小歇誰驚起，簌簌楠花落雨聲。"
        ],
        "title": "月珠寺明月樓  其五",
        "id": "95cba81a-8057-4dac-9c5e-c0f7bea06891"
    },
    {
        "author": "程少逸",
        "paragraphs": [
            "飲罷茶甌未有言，各歸窗底默參禪。",
            "僧房睡息齁齁起，倒著繩床我亦眠。"
        ],
        "title": "月珠寺明月樓  其六",
        "id": "56a74ebf-f33a-4a96-8411-ced8d8ee5d48"
    },
    {
        "author": "程少逸",
        "paragraphs": [
            "秀壑陰崖列翠微，光風瑶草日暉暉。",
            "林深不放棋聲出，怕觸歸雲作雨飛。"
        ],
        "title": "月珠寺明月樓  其七",
        "id": "0346e993-3bf0-4c19-a824-99a62bd9c1df"
    },
    {
        "author": "謝興",
        "paragraphs": [
            "渺渺烟波一釣舟，幾行歸雁白蘋洲。",
            "郭熙眼力今誰健，寫出江天烟雨秋。"
        ],
        "title": "慈航寺",
        "id": "279363bc-3b17-4a97-88e8-7a04955e741c"
    },
    {
        "author": "高詡",
        "paragraphs": [
            "帝王而下幾興亡，銷盡繁華作戰場。",
            "惟有東家詩禮在，子孫萬古讀書堂。"
        ],
        "title": "謁闕里  其一",
        "id": "817af323-8602-4aef-9478-be5e4f4313b6"
    },
    {
        "author": "高詡",
        "paragraphs": [
            "六經不幸火於秦，日月曾何礙片雲。",
            "用舍從來關治亂，皇天本不喪斯文。"
        ],
        "title": "謁闕里  其二",
        "id": "6a8723ff-e6ce-43df-8ca3-ec530c351dac"
    },
    {
        "author": "釋昭輯",
        "paragraphs": [
            "涓涓碧水細通池，小雨廉纖未作泥。",
            "深炷爐烟濃著火，何須騎馬聽朝鷄。"
        ],
        "title": "廣福寺偶題",
        "id": "9dd522d6-e198-44c1-a506-7b161b1d90ba"
    },
    {
        "author": "馮戴",
        "paragraphs": [
            "荆軻一去不復返，易水東流無盡期。"
        ],
        "title": "句",
        "id": "28fc7755-131b-4444-85ac-e5bee3194b3a"
    },
    {
        "author": "蘇福",
        "paragraphs": [
            "氣朔盈虛又一初，嫦娥應事半分無。",
            "都於無處分明有，恰似先天太極圖。"
        ],
        "title": "初一夜月詩",
        "id": "401ed27d-4402-4d73-a4b9-53b255ecd1ac"
    },
    {
        "author": "黄無悔",
        "paragraphs": [
            "秋風起兮白雲飛，南國遠兮心欲歸。",
            "歸心切兮親庭闈，復相見兮在何時。"
        ],
        "title": "送蔣時舉歸養",
        "id": "32c3823c-e72b-48e8-8a66-ad2072284f67"
    },
    {
        "author": "狄燠",
        "paragraphs": [
            "翠色折不盡，離亭生更多。"
        ],
        "title": "句",
        "id": "6c8d78fa-2632-44fb-9a46-c5e8793f60c5"
    },
    {
        "author": "林杜娘",
        "paragraphs": [
            "幽谷泉聲冷，鳥啼僧定深。",
            "好花叢古砌，寒瀑發高岑。",
            "遊客陸鴻漸，居人支道林。",
            "欲歸青嶂去，臨去復沈吟。"
        ],
        "title": "遊碧沼勝居",
        "id": "5c8629af-5210-4c8d-8d4f-dbbcb8e37d43"
    },
    {
        "author": "士人妻",
        "paragraphs": [
            "細襪宮鞋巧樣新，殷勤寄語讀書人。",
            "好將穩步青雲上，莫向平康漫惹塵。"
        ],
        "title": "寄鞋襪",
        "id": "1a451cd3-5e19-4358-9534-5660d482d63b"
    },
    {
        "author": "賈蓬萊",
        "paragraphs": [
            "露顆珠團團，冰肌玉釧寒。",
            "杏梁棲隻燕，菱鏡掩孤鸞。",
            "殘樹枯黄遍，圓荷濕翠乾。",
            "繡簾生色畫，窗下带羞看。"
        ],
        "title": "閨怨",
        "id": "7f36f499-a46c-4487-93a3-b482f1110618"
    },
    {
        "author": "賈蓬萊",
        "paragraphs": [
            "方池水影薄，曲檻鳥聲嬌。",
            "鸞鏡紅綿冷，蛾眉翠黛消。",
            "冶容舒嫩萼，幽思結柔條。",
            "纖指收花露，輕將雪粉調。"
        ],
        "title": "春曉",
        "id": "d6fb0223-4b7b-4985-8975-f4cb42d1f72e"
    },
    {
        "author": "賈蓬萊",
        "paragraphs": [
            "幽蘭露華重，羅幌凉風動。",
            "木匣掩香紈，繡衾誰與共。",
            "螢影度疏簾，獸爐寥寥烟。",
            "銀缸芳焰滅，自脫翠花鈿。"
        ],
        "title": "秋夜",
        "id": "baa3fc7f-c365-4cb0-96be-f689d73ad8b6"
    },
    {
        "author": "賈蓬萊",
        "paragraphs": [
            "蓮瓣娟娟遠寄將，繡羅猶带指尖香。",
            "弓彎著上無行處，獨立花陰看雁行。"
        ],
        "title": "謝姊惠鞋",
        "id": "8b9a5216-250a-4667-8808-37f0035013b0"
    },
    {
        "author": "賈蓬萊",
        "paragraphs": [
            "薄翅凝香粉，新衣染媚黄。",
            "風流誰得似，兩兩宿花房。"
        ],
        "title": "咏蝶",
        "id": "7d95c0f4-85b1-4ce7-82b5-4a7769d44c31"
    },
    {
        "author": "賈蓬萊",
        "paragraphs": [
            "燕子南來雁北飛，遠人何事竟忘歸。",
            "一腔心病難形口，萬斛愁情盡屬眉。",
            "試掠金釵臨曉鏡，潜垂玉筯漬春衣。",
            "鄰姬莫問容憔悴，只有西窗夜月知。"
        ],
        "title": "閨情",
        "id": "403059ed-3a8d-4872-bba6-1f778c05cc15"
    },
    {
        "author": "賈蓬萊",
        "paragraphs": [
            "朱砂顔色瓣重臺，曾是劉郎舊看來。",
            "只好天台雲裏種，莫教移近俗人栽。"
        ],
        "title": "畫緋桃題詩",
        "id": "7c6625e3-bfa3-4267-b8d4-c81117cc4a65"
    },
    {
        "author": "梁意娘",
        "paragraphs": [
            "蹤跡浮萍落五湖，一番相別一番疏。",
            "不知此去從何處，還許春風得見無。"
        ],
        "title": "述懷",
        "id": "901173d8-efa5-44d3-b648-23eb15a438cf"
    },
    {
        "author": "于本大",
        "paragraphs": [
            "自從明府升仙後，出入塵寰直至今。",
            "不是藏名混時候，賣柴沽酒貴無心。"
        ],
        "title": "詩一首",
        "id": "7dabe1e7-df39-4f7d-883e-45c24601e61c"
    },
    {
        "author": "于本大妻",
        "paragraphs": [
            "醉舞狂歌踏落花，綠羅裙带有丹砂。",
            "往來城市買山藥，那個西山是我家。"
        ],
        "title": "詩一首",
        "id": "21cc2b18-a152-4840-8bfb-babfc2dc1839"
    },
    {
        "author": "華春娘",
        "paragraphs": [
            "燕子樓中燕子飛，芹泥一點悞沾衣。",
            "主人頻起嗔嫌意，垂下珠簾不放歸。"
        ],
        "title": "題壁",
        "id": "da6bed9e-79f1-4c38-81d9-3476e1b7b9db"
    },
    {
        "author": "徐君亮",
        "paragraphs": [
            "自從瞥見如花面，曉夜相思腸欲斷。",
            "分明咫尺遠如天，何似同心作方便。"
        ],
        "title": "寄華春娘",
        "id": "b37d967e-1ea9-400f-93df-5641186f054d"
    },
    {
        "author": "蔡中道",
        "paragraphs": [
            "天上騾蹤竟不迴，洞門深閉密封苔。",
            "神光夜燭燒丹竈，淑氣晴薰講易臺。",
            "瑶草春肥仙去遠，紫芝雲暖鶴歸來。",
            "清游喜挾三茅客，杖履凌空霧雨開。"
        ],
        "title": "張公洞",
        "id": "ab3b370d-c39b-4913-8485-d77c051f144e"
    },
    {
        "author": "方千里",
        "paragraphs": [
            "萬歲丹霞府，千函蕊笈書。",
            "時時瞻絳節，往往下雲車。",
            "近與剛風接，高連上帝居。",
            "登前望南岳，清蹕徹空虛。"
        ],
        "title": "題真源宮",
        "id": "1eee0965-e3f5-43d6-8b4b-80d6feb07c75"
    },
    {
        "author": "馬定遠",
        "paragraphs": [
            "籬落牽牛放晚花，西風吹葉滿人家。",
            "閉門久雨青苔滑，時見鴛鴦下白沙。"
        ],
        "title": "楊休烈村居",
        "id": "23f033fd-48ac-47dc-9689-763624d2f9ec"
    },
    {
        "author": "馬定遠",
        "paragraphs": [
            "秋江白水浪花粗，墟落人歸鳥自呼。",
            "新月高城三百雉，角聲吹徹小單于。"
        ],
        "title": "郢州城西",
        "id": "4e81f91d-5492-46a4-8922-7da757ed9994"
    },
    {
        "author": "馬定遠",
        "paragraphs": [
            "溪頭梅是去年花，閒月初長竹逕斜。",
            "向晚孤烟三十里，不知樵唱落誰家。"
        ],
        "title": "村居",
        "id": "af08afc2-16e6-4344-a735-1a4057f5a866"
    },
    {
        "author": "馬定遠",
        "paragraphs": [
            "井邊薏苡吐秋珠，舍下瓜區雜芋區。",
            "世道未夷聊小隠，不須辛苦著潜夫。"
        ],
        "title": "秋日書事",
        "id": "86b78bed-c9b2-47a6-80a2-7f1bcb67453d"
    },
    {
        "author": "夏之中",
        "paragraphs": [
            "郎上孤舟妾上樓，闌干未倚淚先流。",
            "片帆漸遠郎回首，一種相思兩處愁。"
        ],
        "title": "古離別",
        "id": "b2761f9b-848c-411d-86e6-698f86d5de76"
    },
    {
        "author": "張仲威",
        "paragraphs": [
            "瑞氣葱葱雨露邊，璧門金闕倚層巔。",
            "青霓絳節嚴中夜，綠蓋丹輿會九天。",
            "香染舊泥封寶洞，聲傳鳴鶴湛靈泉。",
            "分明步入烟霄上，何必餐霞駐少年。"
        ],
        "title": "設醮靈仙觀",
        "id": "6c8943fa-3a2d-48af-8600-a2bb177e39f2"
    },
    {
        "author": "路忱",
        "paragraphs": [
            "落日留虛壁，秋風急戍樓。",
            "高歌鬼神夜，揮涕虎狼秋。",
            "豪貴少青眼，文章多白頭。",
            "何時掛長劍，天地一扁舟。"
        ],
        "title": "秋懷",
        "id": "e48f9b17-2338-4e19-ade5-3e6a49402a5a"
    },
    {
        "author": "王隠",
        "paragraphs": [
            "學稼古寺側，結廬高柳陰。",
            "音書故交絕，歲月杜門深。",
            "新雪添衰鬢，寒灰死壯心。",
            "西州賢別駕，連日肯相尋。"
        ],
        "title": "謝竹堂先生見過",
        "id": "7a1f5caf-c404-4e02-9adf-392ca2c37785"
    },
    {
        "author": "王隠",
        "paragraphs": [
            "洺州秋雨後，幽勝可供閒。",
            "白首留他縣，歸心繞故山。",
            "野泉來竹底，危磴入雲間。",
            "尚記登高會，重巖細菊斑。"
        ],
        "title": "次韻之秋日雨後韻",
        "id": "180edada-6de9-4bf2-a573-13e9db3ca608"
    },
    {
        "author": "釋印",
        "paragraphs": [
            "將軍手持三尺劍，奮身直入蛟龍穴。",
            "至今魚鼈不敢游，溪流上下皆腥血。",
            "千年廟食未足酬，問之父老何其憂。",
            "害人白額猶未盡，紛紛不獨南山頭。"
        ],
        "title": "周侯祠",
        "id": "72abfafe-6210-44f8-8cf1-1db4a487caf1"
    },
    {
        "author": "釋思雅",
        "paragraphs": [
            "舊居千萬岑，歸去獨携琴。",
            "物外情難遏，雲中路再尋。",
            "花繁溪圃合，柳暗野橋深。",
            "想到垂綸處，和苔掃竹陰。"
        ],
        "title": "送王山人歸千峰",
        "id": "b117489d-83d9-4dfb-a5bc-4ca62075bede"
    },
    {
        "author": "釋惠渙",
        "paragraphs": [
            "山人惟委命，豈戀世塵間。",
            "干祿不得志，移家住遠山。",
            "醉眠溪石靜，吟倚草堂閒。",
            "到想無餘事，林僧日往還。"
        ],
        "title": "送王山人歸隠",
        "id": "8708c2b0-549d-4cb3-aef5-a174a3ad60ff"
    },
    {
        "author": "釋善懃",
        "paragraphs": [
            "歲暮遠交朋，携筇背洛城。",
            "往來興廢地，今古別離情。",
            "疊翠嵩峰色，瀉寒伊水聲。",
            "他年再相會，却訝白髭生。"
        ],
        "title": "洛下別同志",
        "id": "4a28eede-e3a8-43bd-93ae-96be36a3d385"
    },
    {
        "author": "釋善懃",
        "paragraphs": [
            "華郭外登臨，凝眸秋色深。",
            "樹凋分岳面，雲破露天心。",
            "斷雁當空續，殘陽隔隴沉。",
            "盤桓傷急景，回首動微吟。"
        ],
        "title": "秋郊晚望",
        "id": "fe78247c-d0a5-4c69-a0de-af4a3455307d"
    },
    {
        "author": "杜德源",
        "paragraphs": [
            "駕石飛梁儘一虹，蒼龍驚蟄背磨空。",
            "坦途箭直千人過，驛使馳驅萬國通。",
            "雲吐月輪高拱北，雨添春色去朝東。",
            "休誇世俗遺仙跡，自古神丁役此工。"
        ],
        "title": "安濟橋",
        "id": "ee29c8ea-5138-4d95-bc97-ee708a897e8c"
    },
    {
        "author": "文興",
        "paragraphs": [
            "百丈傳衣後，棲心近沃洲。",
            "道高歸毳侶，名重達凝旒。",
            "對話千峰雪，安禪萬木秋。",
            "仍聞有新偈，時向四方流。"
        ],
        "title": "寄雲水禪師",
        "id": "34af48c5-1158-481b-94ba-1e63d2d28c75"
    },
    {
        "author": "祝乂",
        "paragraphs": [
            "冷浸三江碧，青圍四面山。",
            "帆歸烟浪杪，人住水雲間。",
            "風颭波聲碎，虹垂雨意閒。",
            "無端動歸興，一棹喜輕還。"
        ],
        "title": "垂虹亭",
        "id": "06a2ad55-8fa3-42ea-9c84-9248ad453921"
    },
    {
        "author": "程企",
        "paragraphs": [
            "泗源奇且怪，聲勢各喧豗。",
            "虎豹巖邊去，蛟龍窟裏來。",
            "稍流烟作陣，初激雪成堆。",
            "派必人疏導，源應鬼鑿開。",
            "乍深濤不起，漸遠浪相催。",
            "可把江心比，嘗將海眼猜。",
            "始微纔迸玉，終盛忽奔雷。",
            "澗爲寒無卉，丘因澗有苔。",
            "已觀離竇側，俄見過城隈。",
            "石勁崖難潄，沙虛岸易頹。",
            "邇雖逾濟漯，遐亦到蓬萊。",
            "洗鉢僧常至，乘槎客未迴。",
            "我從原際瞰，誰自谷中推。",
            "洶涌曾浮磬，潺湲好泛杯。",
            "狹寧容蟻穴，湍可暴魚鰓。",
            "劈華非天意，排淮廼力哉。",
            "傍如巫女峽，上類楚王臺。",
            "漏澤空神異，襄陵但水災。",
            "林幽多鳥雀，地僻少塵埃。",
            "重愛茲佳趣，題詩愧不才。"
        ],
        "title": "泗源",
        "id": "1d667cc9-625c-4ecf-bdd2-cab0f4e21130"
    },
    {
        "author": "周百祿",
        "paragraphs": [
            "光摇暗日動珠盤，汎汎輕風漾碧瀾。",
            "俯檻恍然驚醉眼，雲天却向鏡中看。"
        ],
        "title": "百門泉",
        "id": "fe53531f-16b5-40b5-905d-830d1005d2f1"
    },
    {
        "author": "黄晦叔",
        "paragraphs": [
            "大安婦翁舍，時來枕流眠。"
        ],
        "title": "句",
        "id": "09ffa5a4-3169-47a5-9643-d7607a8eeab9"
    },
    {
        "author": "釋景雲",
        "paragraphs": [
            "日照西山雪，老僧門始開。",
            "凍瓶黏柱礎，宿火陷爐灰。",
            "童子病歸去，鹿麋寒入來。",
            "齋鐘知漸近，枝鳥下生臺。"
        ],
        "title": "老僧",
        "id": "19d5594d-00e7-4955-973a-adb7dc35c4d4"
    },
    {
        "author": "釋尚顔",
        "paragraphs": [
            "不難饒白髪，相續是灘波。",
            "避世嫌身晚，思家乞夢多。",
            "暑衣經雪著，凍研向陽呵。",
            "豈能臨岐路，還聞聖主過。"
        ],
        "title": "夷陵即事",
        "id": "74da5aa3-2d40-440e-acc4-4625cb247807"
    },
    {
        "author": "釋尚顔",
        "paragraphs": [
            "海島和濤望。"
        ],
        "title": "句  其一",
        "id": "a9f42056-f6a4-4197-a8b5-7c6f95760599"
    },
    {
        "author": "釋尚顔",
        "paragraphs": [
            "一十二三年。"
        ],
        "title": "句  其二",
        "id": "3ccfae9b-9c95-4b6b-9ac2-a6c1d0cd7798"
    },
    {
        "author": "釋尚顔",
        "paragraphs": [
            "山僧带雪期。"
        ],
        "title": "句  其三",
        "id": "f306c677-08b3-43fc-8882-2bc7cb7d62c1"
    },
    {
        "author": "釋北野",
        "paragraphs": [
            "自過羊裘七里灘，尋思欲見故人難。",
            "殷勤借問溪邊叟，近日誰來把釣竿。"
        ],
        "title": "釣臺",
        "id": "f3841ddd-5017-400c-9a9c-9398b7a918c0"
    },
    {
        "author": "潘中父",
        "paragraphs": [
            "焚坑禍作逃園綺，明哲保身寧餓死。",
            "溺冠嫚駡又一春，織畚鼓刀恬不恥。",
            "子房託疾封留歸，齊魯大臣那可知。",
            "此意寥寥二百載，阿諛往往居帝師。",
            "中興天幸有光武，下士謙恭冠千古。",
            "布衣本以道義交，不問故人登九五。",
            "朅來過我路幾程，征衫猶作戰血腥。",
            "睡餘伸足稍加腹，安得細事關天星。",
            "歸與宜審苞桑戒，勿念潔身增嘆慨。",
            "君持柔道理乾坤，我把絲綸老湍瀨。"
        ],
        "title": "題釣臺",
        "id": "ea5aa475-80f7-4621-9ff8-866a86b5fe74"
    },
    {
        "author": "陳疇",
        "paragraphs": [
            "綠竹叢邊繫客船，釣臺千古薄雲天。",
            "區區寇鄧功如許，何以高風獨凜然。"
        ],
        "title": "題釣臺  其一",
        "id": "cae2acbe-2e9d-480f-a4fd-ec5f00b61066"
    },
    {
        "author": "陳疇",
        "paragraphs": [
            "故人已了中興事，贏得溪頭一釣竿。",
            "喚起先生同一笑，青山自在白雲閑。"
        ],
        "title": "題釣臺  其二",
        "id": "ea949087-0e89-4bf9-9475-7554660b3fb1"
    },
    {
        "author": "胡梅所",
        "paragraphs": [
            "空山危石平如掌，雲嶺苔封自昔時。",
            "不識山僧曾坐處，幾回彈舌雨龍歸。"
        ],
        "title": "石禪床",
        "id": "3a9b3289-5724-43a4-8443-b0d18f23b31c"
    },
    {
        "author": "胡梅所",
        "paragraphs": [
            "洞門無鎖白雲深，同日閑表一問津。",
            "安待霄時𥜐桃者，相逢花下說前因。"
        ],
        "title": "桃園",
        "id": "c375a78a-e25b-4c2d-9e3d-1474a6319e97"
    },
    {
        "author": "胡梅所",
        "paragraphs": [
            "昔人曾此月明中，掃石焚香禮碧空。",
            "千載臺空人不見，野花啼鳥自春風。"
        ],
        "title": "誦經石",
        "id": "bc177432-69ac-486b-a3f0-cfdca2279f2f"
    },
    {
        "author": "胡梅所",
        "paragraphs": [
            "天生巖穴受千人，隠隠巒深隔□塵。",
            "不識人間經幾劫，洞門依舊鎖閉雲。"
        ],
        "title": "千人洞",
        "id": "c74caf8c-44db-43b4-8f8b-0ed4c9c451fb"
    },
    {
        "author": "胡梅所",
        "paragraphs": [
            "仙子高棲海上山，一塵不到石臺間。",
            "鶴隨仙客收棋去，龍伴山僧採藥還。",
            "風送白雲歸洞口，鐘隨明月到人間。",
            "不須再問神仙事，花落花開暑又寒。"
        ],
        "title": "仙亭巖",
        "id": "0fa64e27-4611-4d64-a984-f73a39b5f70c"
    },
    {
        "author": "石亨之",
        "paragraphs": [
            "祇因尋勝到林泉，四抱回峰萬景連。",
            "僧過不知山隠寺，客來方見洞開天。",
            "浮屠照水光相映，古木臨崖影倒懸。",
            "風露了非人世界，恍疑身似洞中仙。"
        ],
        "title": "南明山",
        "id": "11cb5739-45c3-4cfe-975b-cfffa65f94b0"
    },
    {
        "author": "邱一中",
        "paragraphs": [
            "仙都有敕到林泉，誰信祠官無俸錢。",
            "陶醉猶能麾客去，顔饑何至乞人憐。",
            "鹿蕉已是今無夢，枸芑曾傳昔有仙。",
            "餓死亦堪垂不朽，無緣個個珥貂蟬。"
        ],
        "title": "自寬",
        "id": "c1af0278-117d-495b-904a-4d08c0dc5f5f"
    },
    {
        "author": "釋用孫",
        "paragraphs": [
            "山爲浮來海莫沈，蕭梁曾此布黄金。",
            "梵僧親指耆闍路，帝女歸傳達磨心。",
            "地控好峰排萬仞，澗餘流水落千尋。",
            "靈蹤斷處人何在，日夕雲霞望轉深。"
        ],
        "title": "浮槎山",
        "id": "8b86d4e4-334d-46c3-bb30-613500596e9e"
    },
    {
        "author": "釋志芝",
        "paragraphs": [
            "千峰頂上一間屋，老僧半間雲半間。",
            "昨夜雲隨風雨去，回頭方羨老僧閑。"
        ],
        "title": "山居",
        "id": "9151d0d2-5c55-4a6b-bba8-7f15f065e163"
    },
    {
        "author": "釋志芝",
        "paragraphs": [
            "茶芽蔍䔩初離焙，筍角狼忙又吐泥。",
            "山舍一年春事辦，得閑誰管板頭低。"
        ],
        "title": "偈",
        "id": "76410392-7a3f-416c-940a-cd96114b95a2"
    },
    {
        "author": "釋朋",
        "paragraphs": [
            "徒整春風兩鬢垂，子規啼徧落花枝。",
            "龍門上客家家是，錦鯉提來賣與誰。"
        ],
        "title": "詠魚籃觀音",
        "id": "82106d7b-739c-48f7-8cea-a59c5aca4b65"
    },
    {
        "author": "李師聖",
        "paragraphs": [
            "梵書五頂清凉府，冬冰夏雪無炎暑。",
            "我來七月秋正寒，何况蕭蕭巖谷雨。",
            "偶爾雲開煦氣生，溶溶滿目烟光聚。",
            "真容古基鷲峰寺，高山之麓雄今古。",
            "西方樓觀縹緲間，粲然金碧蓮華宇。",
            "懸崖峻嶺架大木，神物所持憑險阻。",
            "金璫垂空殿簷響，森森鐵鳳相交舞。",
            "憶昔文殊出火宅，金剛寶窟通真土。",
            "牽牛老人飲玉泉，二子一犬隨貧女。",
            "變化無方利有情，知是西天七佛祖。",
            "重聞清凉境界真，無窮陳迹書妙語。",
            "我有誠心頗出群，瑞應神奇目親臯。",
            "須臾光相現咫尺，玉洞金燈明可數。",
            "松影摇空山谷中，夜寂太陰隠龍虎。",
            "丹樓碧閣香案前，敬畏生心誰敢侮。",
            "從來昏迷如夢迴，前三後三慎莫取。",
            "我今不作前後想，香烟稽首清凉主。"
        ],
        "title": "遊臺感興古風",
        "id": "e21d8a0b-b750-4610-a67f-84e88d1bd7a9"
    },
    {
        "author": "趙元清",
        "paragraphs": [
            "鳳舞龍飛王氣蟠，兩都賦在一闌干。",
            "伍員不死江潮壯，西子如生越水寒。",
            "春日百花連上苑，秋風落葉滿長安。",
            "錢塘盡占東南美，河洛何人著眼看。"
        ],
        "title": "題江湖偉觀",
        "id": "4fd7ac11-d25b-4b72-86e6-fe6edfece352"
    },
    {
        "author": "陳孟陽",
        "paragraphs": [
            "形如閤皁對清江，吳漢神仙古道場。",
            "玉像靈多民受賜，天書歲久墨猶香。",
            "絳霞密鎖靈仙館，碧霧輕籠正一堂。",
            "蒼蘚斕斑雙鯉石，寒泉澄湛九龍塘。",
            "著衣臺上三冬暖，鳴水亭前六月凉。",
            "擣藥鳥聲喧夜榻，昇天馬跡印西岡。",
            "葛憩源深生異草，凌雲峰峻染瑶光。",
            "丹井雖存人杳漠，松巢空見鶴飛翔。",
            "屏粧水墨誇陶弼，門斷塵埃憶孟昌。",
            "風來松檜笙簫地，春入園林錦繡鄉。",
            "箇中自少紅塵到，閑裏惟知白晝長。",
            "景物敢吟成實錄，願憑賢宰一稱揚。"
        ],
        "title": "答清江錢大尹問閤皁山中景",
        "id": "de34ce5b-6fe0-4a05-a35c-ff43e9d9b158"
    },
    {
        "author": "內院官",
        "paragraphs": [
            "花前靜榻閒眠處，竹下明窗獨坐時。",
            "著甚語言名定泰，林間自有翠禽知。"
        ],
        "title": "題馬遠四景圖  其一",
        "id": "c0088b3f-2ce0-4f1e-8b0c-ded76b7f2023"
    },
    {
        "author": "內院官",
        "paragraphs": [
            "一霎催花細雨回，集芳堂下錦千堆。",
            "浪紅狂紫渾爭發，不待商量細細開。"
        ],
        "title": "題馬遠四景圖  其二",
        "id": "f67b76d0-2069-44b6-a4e1-7a6d7822f8ad"
    },
    {
        "author": "內院官",
        "paragraphs": [
            "初晴月向松間出，盛暑風從水面來。",
            "已比他人多數倍，况能時復舉尊罍。"
        ],
        "title": "題馬遠四景圖  其三",
        "id": "166392b8-f44d-4179-a320-118fac3de5c1"
    },
    {
        "author": "內院官",
        "paragraphs": [
            "同雲漠漠雪霏霏，安樂園中賞玩時。",
            "酒放半醺簾半捲，此情無使外人知。"
        ],
        "title": "題馬遠四景圖  其四",
        "id": "a190ce64-5372-4469-a057-db840bdd7d6b"
    },
    {
        "author": "釋道英",
        "paragraphs": [
            "南北東西住險巘，古巖寒桂冷依依。",
            "無人到我經行地，明月清風擬付誰。"
        ],
        "title": "偈二首  其一",
        "id": "22b8c8df-9144-474f-bc74-bf02bca3d6a3"
    },
    {
        "author": "釋道英",
        "paragraphs": [
            "每把葫蘆椀放欹，從教天下浪猜疑。",
            "秋風擺落園林後，始信寒松格不卑。"
        ],
        "title": "偈二首  其二",
        "id": "514b0dec-b234-47c0-989b-2e08f1c3eb96"
    },
    {
        "author": "釋義傳",
        "paragraphs": [
            "西南山水佳，清游何款款。",
            "白雲無定蹤，飛入長洲苑。",
            "空臺誰與登，麋鹿去人遠。",
            "啼月城頭烏，風悲易淒斷。",
            "爛開木芙蓉，寒塘弄清淺。",
            "憑虛一徘徊，西飛日何短。"
        ],
        "title": "姑蘇懷古",
        "id": "20b7f001-df78-4dee-8170-2a98491a52ec"
    },
    {
        "author": "郭君舉",
        "paragraphs": [
            "絕頂龍君宅，深疑與海連。",
            "飛來千丈瀑，下潤幾桑田。",
            "噀日虹霓壯，隨風雪霰圓。",
            "高寒吟未穩，欲去復迴旋。"
        ],
        "title": "龍湫",
        "id": "0fb0e8fc-941b-4776-92a8-1fdf584ac420"
    },
    {
        "author": "郭君舉",
        "paragraphs": [
            "上得馬鞍嶺，奇峰應接頻。",
            "遥看孤絕處，分現普陀身。",
            "納月瓶泉冷，嬌春柳黛新。",
            "却疑吳道子，貌出此巖真。"
        ],
        "title": "觀音巖",
        "id": "7eb321c3-9ac5-4e72-96d2-c9d6ca5a2298"
    },
    {
        "author": "郭君舉",
        "paragraphs": [
            "混沌何年鑿，天聰亦强名。",
            "我疑龍窟宅，人說鬼經營。",
            "梯向巖邊接，雲從洞裏生。",
            "此行頑健甚，脚力十分輕。"
        ],
        "title": "天聰洞",
        "id": "51e54691-adc6-45e0-9506-61a7ff8b6d37"
    },
    {
        "author": "郭君舉",
        "paragraphs": [
            "來問維摩室，因參不二門。",
            "一龕間日月，方丈別乾坤。",
            "風落巖花暖，雨晴山鳥喧。",
            "何當分半席，默坐聽潺湲。"
        ],
        "title": "維摩室",
        "id": "e6ea19d5-4d7b-4697-b1ef-8d548a806c65"
    },
    {
        "author": "無名氏",
        "paragraphs": [
            "忽入桃源景可猜，莫非道士亦曾栽。",
            "舟行泝水沿溪進，花映清流夾岸開。",
            "石澗有岐封碧草，洞門無俗長蒼苔。",
            "方知此景非人世，岩谷幽深少客來。"
        ],
        "title": "題桃源  其一",
        "id": "dcd1b984-3c58-4c2f-856a-bd174a60d5af"
    },
    {
        "author": "無名氏",
        "paragraphs": [
            "捨舟入洞夕陽斜，得見方村八九家。",
            "林鎖山環藏屋宇，雞鳴犬吠隠烟霞。",
            "寧知門有今朝客，可使燈開昨夜花。",
            "共喜相邀詢動止，呼童汲水煮仙茶。"
        ],
        "title": "題桃源  其二",
        "id": "bdd02357-bb96-4ebc-8012-b631ecc4b46f"
    },
    {
        "author": "無名氏",
        "paragraphs": [
            "遠近人家盡見招，小童環立總垂髫。",
            "玄冰滿椀侵肌爽，絳雪堆盤入口消。",
            "山內不知今晉代，座中猶自問秦朝。",
            "夜深時向花前立，遥見雙株合鳳簫。"
        ],
        "title": "題桃源  其三",
        "id": "119348ab-a803-4b24-93f7-b609ff50731e"
    },
    {
        "author": "無名氏",
        "paragraphs": [
            "憶前復入武陵溪，野水微茫烟樹迷。",
            "巖閉不聞仙犬吠，山深惟聽鷓鴣啼。",
            "神仙懸隔今非昔，烏兔循環東復西。",
            "應向洞中存隠跡，芳名留與後人題。"
        ],
        "title": "題桃源  其四",
        "id": "367dbd89-e625-476c-b850-746a62aadffb"
    },
    {
        "author": "羅禧",
        "paragraphs": [
            "陟彼中和山，無人不感仰。",
            "庭中檀麝盈，洞裏珍珠滿。",
            "兩腋清風生，一腔春意爽。",
            "焚香祝聖回，袖带爐烟暖。"
        ],
        "title": "雲巖次朱晦庵韻",
        "id": "70b709b5-adea-4fc2-873f-9c670c8fb7ab"
    },
    {
        "author": "羅禧",
        "paragraphs": [
            "山迴百折路難躋，遠望樓臺烟樹迷。",
            "滿地白雲封洞口，一輪紅日照天梯。",
            "龜蛇伏氣時難老，鸞鶴歸來夜倦飛。",
            "萬壑千巖遊不盡，且將詞句壁頭題。"
        ],
        "title": "詠雪巖",
        "id": "016c3a9d-39da-40e2-a9b8-88309c0791a9"
    },
    {
        "author": "羅禧",
        "paragraphs": [
            "豫章譜系派流長，積德貽謀百世昌。",
            "子孝臣忠昭史冊，人文士義著名邦。",
            "根源有自支流盛，辭賦無窮翰墨香。",
            "一閲此書一興嘆，令人千古仰餘光。"
        ],
        "title": "詠宗統",
        "id": "06134aac-aa9c-4fd8-ad62-74724651d82d"
    },
    {
        "author": "李柘",
        "paragraphs": [
            "東西水去吼雷霆，左右山排劍戟陳。",
            "天固無心開宇宙，地如有意限江閩。",
            "榆關北辨夷兼夏，劍閣西分蜀與秦。",
            "到底乾坤同一視，舟車何處不通津。"
        ],
        "title": "分水嶺",
        "id": "fc5102b2-0a6f-4fbb-9a5d-642031a0f413"
    },
    {
        "author": "李柘",
        "paragraphs": [
            "周君築室東南隅，訓友仲季勤詩書。",
            "求名於我我不語，爲君邈取棠棣圖。",
            "棠棣詩成喻恩義，鄭氏箋詩寓深意。",
            "上華下萼兩相扶，枝干光華能覆庇。",
            "兄弟本是同枝生，譬諸華萼齊敷榮。",
            "蔓草難圖段不弟，尺布可縫嗟爾兄。",
            "君家昆仲俱秀敏，願篤萱堂眉壽慶。",
            "勉旃覆弟有餘榮，戒爾事兄須盡敬。",
            "數椽雅談標新題，爲君更作敬榮詩。",
            "敬榮之善不可獨，餘波亦詔吾癡兒。"
        ],
        "title": "題敬榮堂",
        "id": "4906da14-668d-4b0e-b353-d004bcc09aab"
    },
    {
        "author": "王庭",
        "paragraphs": [
            "萬頃靈湫带碧煙，源泉混混自山前。",
            "四時每漲空中雨，一片常涵鏡裏天。",
            "星斗轉時銀漢近，芙蓉開處彩屏連。",
            "魚龍久躍平深處，變化應知在異年。"
        ],
        "title": "清湖",
        "id": "bd77a089-21cf-4ac8-8e8b-1fb60c944b7b"
    },
    {
        "author": "司馬允中",
        "paragraphs": [
            "百尺寒泉浸崖腹，蘚蝕題名不堪讀。",
            "只今此味屬誰論，自把銅瓶汲新淥。"
        ],
        "title": "陸羽井",
        "id": "551c1eed-e5c8-4916-a6e5-0682d1bedf8c"
    },
    {
        "author": "司馬允中",
        "paragraphs": [
            "陳公汲深實奇計，轉向人間作豐歲。",
            "轆轤聲曉潜虬寒，玄猨啼在深深樹。"
        ],
        "title": "陳公樓",
        "id": "ce881537-49c3-45d3-8493-a98675f41bf8"
    },
    {
        "author": "司馬允中",
        "paragraphs": [
            "且與祖龍相頡頏，大施霖雨謾悠揚。",
            "歸來好護安禪石，莫作巫山一夢長。"
        ],
        "title": "千頃雲",
        "id": "851dd496-690b-47bd-9d2e-6c8f858be37f"
    },
    {
        "author": "釋興肇",
        "paragraphs": [
            "高僧危閣侵雲際，盡日披襟濯好風。",
            "極目長川人不見，萬株烟樹接遥空。"
        ],
        "title": "武丘寺",
        "id": "467119b7-e253-401e-8699-7fe7d42560b6"
    },
    {
        "author": "釋興肇",
        "paragraphs": [
            "滄海何年湧，秦傳虎踞丘。",
            "池空劍光冷，墳缺鬼吟愁。",
            "石礙樓臺仄，烟深草木稠。",
            "吳人貪勝概，春盡亦來游。"
        ],
        "title": "遊虎丘",
        "id": "f27b225c-5739-4fb4-8ec2-7a2711811697"
    },
    {
        "author": "林拱中",
        "paragraphs": [
            "白虎巖前秋已闌，黑雲疏雨洗林巒。",
            "鐵花烟落石泉冷，羽井苔深霜月寒。",
            "隠浦疾帆風去飽，疏寮森木曉催丹。",
            "清齋不許盤餐入，辜負湖山冷淡看。"
        ],
        "title": "遊虎丘  其一",
        "id": "e3aa6409-cdfa-48e3-859a-6c19afcadaaa"
    },
    {
        "author": "林拱中",
        "paragraphs": [
            "我來一榻羨危亭，倦步支頤竹杖輕。",
            "僧聽鐘聲歸寺急，鴉爭林宿壓枝鳴。",
            "禪機擊撥如鋒起，塵袂驅除似水清。",
            "風定夜虛聲轉寂，杯茶精舍一燈明。"
        ],
        "title": "遊虎丘  其二",
        "id": "a90821e6-a428-4da6-b20d-fcb4e9dcdead"
    },
    {
        "author": "楊頤",
        "paragraphs": [
            "盡日凭高步臺閣，意氣飄然擺羈縛。",
            "靈蹤絕跡萬千狀，群玉排青插寥廓。",
            "點頭巨石勢欲動，突立試劍峭如削。",
            "劍池在嶺不憚浚，造化神工巧鎸鑿。",
            "寒湫耿耿浸雲根，大旱燒雲源不涸。",
            "跳珠噴激瑩無痕，百斛珠璣綴疏箔。",
            "丹青妙手畫不到，一點塵埃無處著。",
            "僧居占盡佳山景，樓殿高低半丹雘。",
            "午齋寂寂山風幽，續斷風摇四簷鐸。",
            "始疑東海轉鼇背，蓬萊弱流在西角。",
            "千巖萬壑看不厭，自謂它山盡糟粕。",
            "我來因作神仙尉，得捨塵寰少盤礴。",
            "不因仙客爲先容，爭得看山這一脚。",
            "乃知世俗徒擾擾，不若甘心處恬薄。",
            "長嘯拂衣歸去來，舊山亦有雲泉約。"
        ],
        "title": "遊虎丘",
        "id": "3b7d75d4-b394-4cd7-8220-78591771addb"
    },
    {
        "author": "蔡令將",
        "paragraphs": [
            "佳時結勝遊，與子棹蘭舟。",
            "路近雲烟霽，巖深水木秋。",
            "臨風傷遠日，感慨發詩愁。",
            "樂事真難偶，年光若轉頭。"
        ],
        "title": "遊虎丘",
        "id": "f0dfb1b3-d71c-45f4-afa0-185306811656"
    },
    {
        "author": "鄧宗度",
        "paragraphs": [
            "劉阮辭世塵，桃花誰復主。",
            "無計殢春風，一夜零紅雨。"
        ],
        "title": "黄山雜詠 桃花峰",
        "id": "056dbc30-790a-4850-b199-365c10904c86"
    },
    {
        "author": "鄧宗度",
        "paragraphs": [
            "原非人力建，造化琢磨成。",
            "一枕遊仙夢，蟾波白晝生。"
        ],
        "title": "黄山雜詠 石牀峰",
        "id": "e7aa771c-0e8a-4366-a425-3353a2cc2c72"
    },
    {
        "author": "鄧宗度",
        "paragraphs": [
            "雲水最饒處，輪蹄無到時。",
            "夜蟾生佛面，春雪印僧眉。"
        ],
        "title": "黄山雜詠 祥符寺",
        "id": "a032a44d-1b83-4d12-b83c-89c16c213573"
    },
    {
        "author": "鄧宗度",
        "paragraphs": [
            "暮雲無意鎖，春草豈能關。",
            "何事棲霞客，從茲去不還。"
        ],
        "title": "黄山雜詠 石門峰",
        "id": "06fa1dbf-9ba3-49c0-b091-449c34321d68"
    },
    {
        "author": "鄧宗度",
        "paragraphs": [
            "綺段堆青壁，點綴秋顔色。",
            "幾使曉來風，縱橫裁不得。"
        ],
        "title": "黄山雜詠 丹霞峰",
        "id": "0ad48e75-7738-4331-a0b3-27500782062c"
    },
    {
        "author": "鄧宗度",
        "paragraphs": [
            "石壁碎寒流，行人暮已愁。",
            "更傾風月耳，無水不生秋。"
        ],
        "title": "黄山雜詠 滴水巖",
        "id": "e9eca2a8-4b6e-4214-b8f6-772d76a39118"
    },
    {
        "author": "鄧宗度",
        "paragraphs": [
            "却隠他山霧，來眠此洞雲。",
            "區區麛鹿輩，戰栗敢子群。"
        ],
        "title": "黄山雜詠 蒼豹",
        "id": "66e01960-9c5f-41b6-a550-cf624c978901"
    },
    {
        "author": "趙日巖",
        "paragraphs": [
            "半空嵐翠滴樓臺，物象冥搜入翦裁。",
            "雲散峭峰殊華嶽，仙留靈跡勝天台。",
            "丹砂水暖巖前湧，紫朮花香洞口開。",
            "爲問神仙住何處，寄詩還許到蓬萊。"
        ],
        "tags": [
            "华山"
        ],
        "title": "遊黄山留題",
        "id": "07bb0c60-205f-4f05-a818-fc1e10603d54"
    },
    {
        "author": "徐師",
        "paragraphs": [
            "黄山樓上望黄山，水石雲霞未得攀。",
            "三十六峰應笑我，紛紛塵事幾時閒。"
        ],
        "title": "登樓望黄山",
        "id": "5b8a96d1-ceed-4e6f-bcc6-8a46ce8d08db"
    },
    {
        "author": "陳巨川",
        "paragraphs": [
            "浮丘羽化幾經年，千仞青溪有洞天。",
            "丹竈石牀依舊在，雲深何處問神仙。"
        ],
        "title": "浮丘廟",
        "id": "41e15088-e192-4d99-a0c7-a8c289fafaae"
    },
    {
        "author": "陳山泉",
        "paragraphs": [
            "雨晴泥路滑，杖履豈徒勞。",
            "雙檜塔前老，一峰天外高。",
            "錫泉通殿砌，巖瀑起波濤。",
            "欲問麻衣意，風林作怒號。"
        ],
        "title": "謁麻衣祠",
        "id": "6a16fc25-97c5-4b11-84f1-0965767f1fda"
    },
    {
        "author": "張冠卿",
        "paragraphs": [
            "路盡清谿逼畫圖，亂雲深處插天都。",
            "霧開虎豹文姿出，松隠龍蛇怪狀孤。",
            "吐焰香砂收火齊，凌虛精舍礙靈烏。",
            "我來爲訪容成侶，試問丹丘果有無。"
        ],
        "title": "遊黄山留題",
        "id": "ce91a550-b7ca-4242-a2ad-4a087d0ad45e"
    },
    {
        "author": "焦靜山",
        "paragraphs": [
            "渟渟靈水養靈珠，籟定波生注玉壺。",
            "洗盡塵勞多少客，不知還解洗心無。"
        ],
        "title": "湯泉",
        "id": "1f9ca91d-9e2a-4ed1-968e-0a1f6d132607"
    },
    {
        "author": "焦本心",
        "paragraphs": [
            "自有乾坤不記年，山中紫翠尚依然。",
            "百千萬世留今日，三十六峰橫暮烟。",
            "怪石矬松名嶽上，神仙天子一人傳。",
            "桃花流水丹罏畔，欲往從游洗俗緣。"
        ],
        "title": "游黄山留題",
        "id": "3e89ea6b-fb14-47c4-bc96-3e3213f50dca"
    },
    {
        "author": "焦翠峰",
        "paragraphs": [
            "石爲肌骨應成假，鐵作肝腸未必真。",
            "當日容成丹就處，何當點化作仙人。"
        ],
        "title": "石人峰",
        "id": "e1a7e284-ad48-434a-82ed-57078c30d24d"
    },
    {
        "author": "程楠",
        "paragraphs": [
            "雨過群峰翠欲飛，白雲松徑鳥聲微。",
            "山僧閒卧鳴鐘起，共話無生醉月歸。"
        ],
        "title": "花山寺",
        "id": "6919c9fe-7c2d-4bb2-a0da-507e5c2f5d9a"
    },
    {
        "author": "汪兼山",
        "paragraphs": [
            "誰能鍊得媧皇石，我亦叫開閶闔門。",
            "早起蒙天微一笑，依然雲氣薄崑崙。"
        ],
        "title": "黄山遇雨  其一",
        "id": "284bbd62-1bac-4f02-a2a5-f4dc0b85ee0e"
    },
    {
        "author": "汪兼山",
        "paragraphs": [
            "碑翻薦福雷轟碎，舟近蓬萊風勒回。",
            "山意有餘還不盡，青鞋留待後遊來。"
        ],
        "title": "黄山遇雨  其二",
        "id": "1231519f-d075-4344-8b0d-692ec1885222"
    },
    {
        "author": "汪兼山",
        "paragraphs": [
            "乾坤老我頭先白，山水無情眼自青。",
            "三十六峰藏不得，小窗趺坐看圖經。"
        ],
        "title": "黄山遇雨  其三",
        "id": "c9c3031d-b361-4b7d-a347-21d4fc3b1531"
    },
    {
        "author": "釋巖隠",
        "paragraphs": [
            "芒鞋踏遍翠微中，拭目群峰勢插空。",
            "石罅迸泉珠跳白，山花落澗錦浮紅。",
            "一天星澹猿啼曉，萬壑雲生虎嘯風。",
            "藥臼丹罏經世遠，軒皇曾此駕飛虹。"
        ],
        "title": "遊黄山",
        "id": "eb3c3c1d-8e22-41b4-b893-61ee48fbf8f9"
    },
    {
        "author": "方月澗",
        "paragraphs": [
            "笑擬愚公恨力綿，無窮眼力到危巔。",
            "天黏青嶂蒸嵐霧，池湧丹砂費酒泉。",
            "高下瀑聲多是雨，去來雲氣半非烟。",
            "仙家日月長閒在，纔得心閒也是仙。"
        ],
        "title": "遊黄山留題  其一",
        "id": "f7f2761e-8df3-41a9-98da-6e5eac8f0053"
    },
    {
        "author": "方月澗",
        "paragraphs": [
            "金蓉綠水插層層，嵐氣浮浮直上蒸。",
            "丹竈幾千年尚火，泉崖五六月猶冰。",
            "鹿銜烟草陪仙友，鶴睡雲松伴定僧。",
            "失笑紅塵奔走者，見山佳處幾人曾。"
        ],
        "title": "遊黄山留題  其二",
        "id": "fd134835-ba08-4965-a847-9d94f6a45bcb"
    },
    {
        "author": "薛琦",
        "paragraphs": [
            "渺渺山上山，隠隠樹邊樹。",
            "鷄犬不聞聲，居人在何處。",
            "扁舟載酒來相尋，古木蒼苔一徑深。",
            "白雲不飛青山舞，誰悟荆生點筆心。"
        ],
        "title": "題荆浩畫青山白雲卷",
        "id": "5c4b01b3-91cb-4351-a9e2-1a826285ee80"
    },
    {
        "author": "薛琦",
        "paragraphs": [
            "葉落古祠前，村安許宿船。",
            "人聲齊到客，月色獨歸禪。",
            "野火明秋渚，山鐘出寺煙。",
            "推蓬不成寐，霜氣覽江天。"
        ],
        "title": "舟泊五聖祠前",
        "id": "0d03c2e2-4440-41b1-afc5-a9eb18a44b12"
    },
    {
        "author": "釋清尚",
        "paragraphs": [
            "瘦顔諸骨現，滿面雪毫垂。",
            "坐石鳥疑死，出門人謂癡。",
            "照身潭入楚，浸影檜生隋。",
            "太白曾經夏，清風凉四肢。"
        ],
        "title": "贈樊川長老",
        "id": "bbc40910-1eb9-4dda-9118-91df44b4f189"
    },
    {
        "author": "孟淑卿",
        "paragraphs": [
            "綠槐蟬靜日偏長，懶爇金爐百和香。",
            "莫摘池中蓮子看，箇中多半是空房。"
        ],
        "title": "題采蓮美人圖",
        "id": "1fbbe008-0c2b-4d2d-98e2-cd44712e09d5"
    },
    {
        "author": "孟淑卿",
        "paragraphs": [
            "落盡棠梨水拍堤，凄凄芳草望中迷。",
            "無情最是枝頭鳥，不管人愁只顧啼。"
        ],
        "title": "春歸",
        "id": "87c740ea-8bae-4148-ae76-57e83644eb5e"
    },
    {
        "author": "慧姞",
        "paragraphs": [
            "自憐新髻好，對鏡久夷猶。",
            "回首瞥見郎，含羞整搔頭。",
            "花間並郎行，低說夜來話。",
            "蝴蝶學嬌癡，飛來傍裙带。",
            "羨殺葉底花，色嬌香不漏。",
            "安得郎如葉，長將玉肌覆。"
        ],
        "title": "賦情",
        "id": "dcd26630-d474-4b31-8bb7-0bf6c8bcf9dc"
    },
    {
        "author": "翠屏道人",
        "paragraphs": [
            "翠带懸璫重，凌波步步輕。",
            "春深不成怨，錦瑟夜無聲。"
        ],
        "title": "題趙子固水仙圖",
        "id": "91acfd9b-87d8-42d3-8acf-eb5f39ae6c9d"
    },
    {
        "author": "龔復",
        "paragraphs": [
            "奚官小臣職奚爲，馬饑則秣渴飲之。",
            "龍媒八尺千里姿，雪花被身雲陸離。",
            "洼之異種來天池，乘輿重惜閒驅馳。",
            "河清海晏無盤嬉，壯士老死不得騎。",
            "御柳春深白日遲，寒甃淨汲冰花漪。",
            "目光注電吻沫脂，振迅欲掣青絡絲。",
            "奚官小臣謹厥司，猶恐若後呵譴施。",
            "不必前身作馬通馬語，人心物性在善推。",
            "嗚呼奚官小臣身賤卑，馬不如人愚亦知。",
            "奈何爲人牧，重爵厚祿不卹民渴饑。",
            "{夋刂}刮膏血剔肉肌，坐令溝壑轉老羸。",
            "今之龔黄卓魯誰，雲林藂社時所師，爲出馬圖陳詩爲。"
        ],
        "title": "題韓幹馬",
        "id": "439afb21-9350-4627-9d73-cd27cfabcd78"
    },
    {
        "author": "呂量",
        "paragraphs": [
            "何年供奉仙，寫此真乘黄。",
            "矯矯天骨起，爛爛隅目光。",
            "豈無萬里姿，御者非王良。",
            "青衫老奚官，肉眼空倀倀。",
            "飲秣不以時，羈馽無繇驤。",
            "昂首思渥洼，浩蕩充虛腸。",
            "何來斗斛水，似是出尚方。",
            "雖霑金井恩，未效和鸞鏘。",
            "蹭蹬十二閑，何異古道傍。",
            "迴首萬駑駘，飽食馳康莊。",
            "朝飲華清流，暮垂紫游韁。",
            "此馬獨棄捐，物理良可傷。",
            "君王倘惠養，請試苜蓿長。"
        ],
        "title": "題韓幹馬",
        "id": "42103e09-d796-4088-b8e2-a0a65c452265"
    },
    {
        "author": "岑津",
        "paragraphs": [
            "左輔周垣隠白沙，龍媒絕種進天家。",
            "驕嘶玉勒憐豐草，渴飲冰泉带落花。",
            "西狩還經千里棧，東巡會駕五雲車。",
            "權奇滅沒猶驚電，漫許拳毛世特誇。"
        ],
        "title": "題韓幹馬",
        "id": "65b8cdfe-8c76-4c82-a0f5-d10deeb4f43d"
    },
    {
        "author": "謝采",
        "paragraphs": [
            "圉人唐衣冠，天閑畜神駿。",
            "雖非金日磾，不忝張景順。",
            "飽食無嫌身賤卑，時其渴燥張飲之。",
            "長年牧養瘠者肥，龍鬐鳳臆誇權奇。",
            "韓幹仙翁揮翰手，毫端幻出渴烏首。",
            "氣不凋喪骨肉勻，藝精端繼王裴後。",
            "遥想騰驤析木津，銜勒難拘自在身。",
            "斗水底用求他人，淥波沄沄易水春。"
        ],
        "title": "題韓幹馬",
        "id": "2a057451-aa56-4a95-84a7-d717f444c556"
    },
    {
        "author": "何權",
        "paragraphs": [
            "茅堂結構背江干，日日愛看江上山。",
            "箕踞盤陀吟未穩，不知身在畫圖間。"
        ],
        "title": "題范寬臨流獨坐圖",
        "id": "66b555fc-9c30-4da4-9fbe-830242f32789"
    },
    {
        "author": "甯某",
        "paragraphs": [
            "四百峰巒隠畫屏，翠光樓閣起山溟。",
            "高侔太嶽千山小，勢鎮乾坤萬古青。",
            "石洞猿啼烟月落，嘉池龍起水雲腥。",
            "臨流磯上誰遺跡，隠約仙人竇子明。"
        ],
        "title": "嘉魚池",
        "id": "e633bda2-0c3c-4148-a6d8-ff17a715036e"
    },
    {
        "author": "羅少微",
        "paragraphs": [
            "還嶺峰頭霽色清，知微曾此學無生。",
            "鳥從青壁屏邊過，人在白雲天際行。",
            "一片晴霞迎曉日，萬年松檜起秋聲。",
            "箇中仙景真奇絕，寶塔玲瓏最得名。"
        ],
        "title": "地藏塔",
        "id": "77cff493-3bff-4601-b7fd-b4abfe26ce72"
    },
    {
        "author": "柯敬之",
        "paragraphs": [
            "久欲華山訪謫仙，謫仙書舍尚依然。",
            "青松翠柏疑無路，流水高山別有天。",
            "千片浮雲飛碧漢，一聲啼鳥破蒼烟。",
            "扶筇直上中峰頂，一看千山在眼前。"
        ],
        "title": "李白書堂",
        "id": "0772510a-5623-49ee-bca3-fc6122fba2df"
    },
    {
        "author": "高子洪",
        "paragraphs": [
            "九朵芙蓉天琢開，烟霞靜處翠成堆。",
            "鹿銜花向林邊過，龍带雲從樹杪來。",
            "最愛山中閒日月，何須海上訪蓬萊。",
            "翛然自覺清風爽，直欲臨風翹上台。"
        ],
        "title": "龍池",
        "id": "6f6188e3-3f0e-4ab3-ac86-37bbb4c787fa"
    },
    {
        "author": "單縣君",
        "paragraphs": [
            "雄峰峻峙煥朱明，元聖清虛此耀真。",
            "地靜無心閒日月，山高舉首近星辰。",
            "金壇露冷青鸞舞，丹竈風清白鶴馴。",
            "時有仙人綠雲上，九霄飄忽響韶鈞。"
        ],
        "title": "沖虛觀",
        "id": "58197615-9d6c-4c48-99e0-b95967857489"
    },
    {
        "author": "雲章真人",
        "paragraphs": [
            "一望羅浮聳萬山，畫圖曾進悅天顔。",
            "金爐飛篆乘鸞去，玉笈翻經引鶴還。",
            "棋洞落花春寂寂，藥槽流水夜潺潺。",
            "人來共道修仙易，誰肯安心學坐圜。"
        ],
        "title": "題明福法堂壁",
        "id": "cbdb61b3-98f9-43cb-888a-d756da5654b5"
    },
    {
        "author": "莫洞觀",
        "paragraphs": [
            "嵯峨千仞控炎陬，鐵作橋梁石作樓。",
            "五嶺衆山皆拱附，三神一島自漂流。",
            "氣凌滄海遥相視，看入青雲勢未休。",
            "借問穉川今在否，待飛雙燕結真遊。"
        ],
        "title": "遊羅浮",
        "id": "460786e4-3e2e-449a-94b1-14c7b1696a0c"
    },
    {
        "author": "張仲武",
        "paragraphs": [
            "二室盤游日，三陽宴喜心。",
            "分流來萬壑，巨石擬千岑。",
            "玉殿煙蕪在，金碑雨蘚侵。",
            "翠華何處問，山水自清音。"
        ],
        "title": "石淙",
        "id": "3c762eca-d4da-4023-881b-1d34194dde01"
    },
    {
        "author": "王贊",
        "paragraphs": [
            "磴道山巖下，茅楹竹樹中。",
            "深潭魚可見，攢石路纔通。",
            "坐聽潺湲碧，縣思爛熳紅。",
            "平生丘壑志，覽此興何窮。"
        ],
        "title": "石淙",
        "id": "d3190770-58ea-470b-a585-1b851aaba4be"
    },
    {
        "author": "建都思",
        "paragraphs": [
            "逍遥留古迹，勝景浩無窮。",
            "霧鎖山城市，煙藏水府宮。",
            "峰巒霄漢外，棟宇畫圖中。",
            "百草叢深綠，群花綻淺紅。"
        ],
        "title": "逍遥樓",
        "id": "b72e6d97-d513-4f4e-a9a2-ff49302684b0"
    },
    {
        "author": "浣花女",
        "paragraphs": [
            "芙蓉花發滿江紅，盡道芙蓉勝妾容。",
            "昨日妾從堤上過，如何人不看芙蓉。"
        ],
        "title": "潭畔芙蓉",
        "id": "99663850-8a2c-4e55-9c3a-4459704a5047"
    },
    {
        "author": "郭瑄",
        "paragraphs": [
            "危坡下盡見殘墉，勢扼長川萬古雄。",
            "涇水無泥分畎澮，回山有脈自崆峒。",
            "唐文曾祀龍君廟，漢武猶存阿母宮。",
            "更喜筆峰青翠處，雨餘疑是畫圖中。"
        ],
        "title": "涇州懷古",
        "id": "c00aff70-83f6-46c0-b13f-424a3b4bcb67"
    },
    {
        "author": "王潤之",
        "paragraphs": [
            "支公曾駐錫，規矩舊叢林。",
            "飛鼠殿堂古，靈鰻井穴深。",
            "磬聲來竹外，塔影卧池陰。",
            "幸有相知客，時時過我吟。"
        ],
        "title": "寶林寺",
        "id": "06100cb8-1357-48cc-9e3f-331779b22ed9"
    },
    {
        "author": "閻欽愛",
        "paragraphs": [
            "借問襄王安在哉，山川此地勝陽臺。",
            "今朝寓宿高唐館，神女何曾入夢來。"
        ],
        "title": "宿濠州高唐館",
        "id": "f9383b00-0316-4598-93f3-3cd92ec6b334"
    },
    {
        "author": "楊符",
        "paragraphs": [
            "吏道官官惡，田家事事賢。"
        ],
        "title": "句",
        "id": "5b9ea1ed-fa82-4308-8114-9557d27c9c95"
    },
    {
        "author": "令狐慶譽",
        "paragraphs": [
            "地遠塵寰絕點埃，懸崖屈曲寄層臺。",
            "山頭玉溜隨檐滴，巖下金容就石開。",
            "寺影不妨流水過，松香長逐好風來。",
            "徧游未盡無窮景，爲報舟人且莫催。"
        ],
        "title": "題雲安下巖",
        "id": "ab215301-d564-40c3-b677-2d9bb666fa4b"
    },
    {
        "author": "張瓊",
        "paragraphs": [
            "草草登臨未擬回，烟昏雨溼賦歸哉。",
            "山寒未放遷鶑出，地勝先聞駕鶴來。",
            "老去春光都是夢，嬾邊心事總如灰。",
            "歸尋藥裹扶筋力，准擬東風得屢陪。"
        ],
        "title": "雨中自萬壽宮歸",
        "id": "b54ed0d2-b4fc-4881-bc92-e0a9ba8581da"
    },
    {
        "author": "黎宙",
        "paragraphs": [
            "不到金精久，山空花自香。",
            "殿梁唐歲月，石鼓漢文章。",
            "洞杳多雲氣，崖高易夕陽。",
            "酌泉消世慮，吾亦正徜徉。"
        ],
        "title": "遊金精山",
        "id": "0e4b5778-8ad7-44fe-821a-7a7816a348c2"
    },
    {
        "author": "邵梅溪",
        "paragraphs": [
            "客舟艤盡江頭月，忍聽寒潮聲哽噎。",
            "那知江上無情波，總是曹娥眼中血。"
        ],
        "title": "曹娥江",
        "id": "7d1e6bd8-3ab2-4e47-b0d6-3b399be0b36c"
    },
    {
        "author": "甘邦俊",
        "paragraphs": [
            "火德中微否未傾，朝陽一疏鳳先鳴。",
            "如公忠論能旋聽，彼莽姦謀未易成。",
            "萬古仙名香宇宙，幾人遺臭腐公卿。",
            "至今風吼松聲怒，似爲先生訴不平。"
        ],
        "title": "題梅壇",
        "id": "0264350d-bbef-4111-b767-76cee8cb7a0e"
    },
    {
        "author": "賈仲穎",
        "paragraphs": [
            "燈花寒影裏，詩句雨聲中。"
        ],
        "title": "句  其一",
        "id": "fffdff2d-c64c-40bc-8ebb-06919ab45840"
    },
    {
        "author": "賈仲穎",
        "paragraphs": [
            "盡開窗戶容秋月，遍倚闌干看晚山。"
        ],
        "title": "句  其二",
        "id": "0956ae9f-a415-46bf-bf81-151692d9dcac"
    },
    {
        "author": "陳潤道",
        "paragraphs": [
            "吳民嗜錢如嗜飴，天屬之愛亦可移。",
            "養女日夜望成長，長成未必爲民妻。",
            "百金求師教歌舞，便望將身贍門戶。",
            "一家飽暖不自憐，傍人視之方垂涎。",
            "朱門列屋爭妍麗，百計逢迎主人意。",
            "常時疏棄自悲啼，一旦承恩多妒忌。",
            "古人怕爲蕩子婦，夜夜孤眠淚如雨。",
            "今人甘爲貴人妾，得意失意花上月。",
            "蕩子不歸寧空房，主人喜怒多不常。"
        ],
        "title": "吳民女",
        "id": "0bc61555-1e40-480c-83ea-f9b77aca8ab0"
    },
    {
        "author": "彭昌詩",
        "paragraphs": [
            "仙去時移境尚同，巖花開落爲誰容。",
            "歌沈石鼓泉空響，局冷紋枰霧半封。",
            "山上丹桃無核種，甑頭青䭀自機舂。",
            "翠眉不是人間儷，笑殺王孫不再逢。"
        ],
        "title": "游金精山陳千峰索和",
        "id": "80cb3e5a-8725-409a-a9ab-760d369497aa"
    },
    {
        "author": "胡平仲",
        "paragraphs": [
            "人去壇空幾歷年，塵埃難沒漢山川。",
            "竇門深入壺中地，環壁遥開甕外天。",
            "致雨土龍如解化，隨時木鶴亦能仙。",
            "要知萬劫長生處，古篆惟存石鼓篇。"
        ],
        "title": "游金精山",
        "id": "6da2cc02-710d-454b-8396-8985bb31e588"
    },
    {
        "author": "侯丹",
        "paragraphs": [
            "桐風吹月烏啼井，碧波濕露沈雲影。",
            "素絲牽玉轉泉華，美人睡覺燕支冷。",
            "銀鉤挂簾北窗曉，翠鬟臨鏡雙鸞小。",
            "黄衫少年望不來，寂寂庭階滿春草。"
        ],
        "title": "學古體",
        "id": "4accd163-a7f0-4c43-bdc7-ca513db90258"
    },
    {
        "author": "林衢",
        "paragraphs": [
            "開池曾記虞翻苑，列樹今存建德門。",
            "無客不觀丞相硯，有人曾悟祖師幡。",
            "舊煎訶子泉猶冽，新種菩提葉又繁。",
            "無奈益州經卷好，千絲絲縷未消痕。"
        ],
        "title": "題廣州光孝寺",
        "id": "8a6a0987-9c62-4c94-8d93-e7ef33b0c740"
    },
    {
        "author": "蘇元鼎",
        "paragraphs": [
            "秋浦齊山寺，峰巒楚楚長。",
            "巖根堆雁塔，溪角架虹梁。",
            "雨過聞幽磬，雲開見上方。",
            "苔侵石磴滑，花擁洞門香。",
            "禪客探玄切，騷人覓句忙。",
            "汲泉寒井廢，觀郡古樓荒。",
            "白鳥巢危樹，孤猿叫斷岡。",
            "碑珉黄閣相，詩板紫薇郎。",
            "蹤跡依稀在，文章大半亡。",
            "登臨正吟賞，惆悵見斜陽。"
        ],
        "title": "遊齊山寺",
        "id": "0fb53f94-0d06-48a1-824d-14b5035ff8d6"
    },
    {
        "author": "甄圭",
        "paragraphs": [
            "深塢人稀到，重門晝亦關。",
            "白雲秋舍靜，明月夜窗閑。",
            "徑掩花開落，簾通燕往還。",
            "窮居聊自適，却憶謝東山。"
        ],
        "title": "閑居",
        "id": "0dd53785-6c84-41b6-8e8f-00eae08f1ade"
    },
    {
        "author": "吳宣德",
        "paragraphs": [
            "幽村分野徑，勝地絕浮埃。",
            "殿閉烟霞靜，門臨水石開。",
            "日斜山影背，泉落雨聲來。",
            "故里經年別，祇園首重回。"
        ],
        "title": "題西巖院",
        "id": "51626654-a195-4bd0-8df7-559aff274537"
    },
    {
        "author": "王瓊奴",
        "paragraphs": [
            "茜色霞箋照面赬，玉郎何事太多情。",
            "風流不是無佳句，兩字相思寫不成。"
        ],
        "title": "答外",
        "id": "948c1688-6b36-4181-b583-cdcc9c7cdfae"
    },
    {
        "author": "無名女子",
        "paragraphs": [
            "無人解妾心，日夜長如醉。",
            "妾不是瓊奴，意與瓊奴會。"
        ],
        "title": "永安驛題柱",
        "id": "2defa7fa-343f-4553-9bd7-6cf980be1e19"
    },
    {
        "author": "裴道人",
        "paragraphs": [
            "好酒吃三盞，好花插一枝。",
            "思量今古事，安樂是便宜。"
        ],
        "title": "歌",
        "id": "f419a9ad-6410-43fe-b7b2-6649af0cac00"
    },
    {
        "author": "洛浦道士",
        "paragraphs": [
            "一水穿崖走碧沙，崖前樛木偃龍蛇。",
            "分明便是桃源洞，不見溪中流落花。"
        ],
        "title": "絕句",
        "id": "c9f85e3c-f213-4af0-ad43-a981c79abc9f"
    },
    {
        "author": "惠津",
        "paragraphs": [
            "饑殘夷叔丰姿瘦，泣盡娥英粉淚乾。"
        ],
        "title": "句",
        "id": "f91ef8a6-2beb-4f64-b83e-4cb650b701d1"
    },
    {
        "author": "釋及甫",
        "paragraphs": [
            "輟棹江頭謁孝娥，斷碑枯柏尚嵯峨。",
            "生爲女子既如此，身是男兒又若何。",
            "千古美名昭日月，一軀靈骨葬藤蘿。",
            "沈魂欲酹不知處，無限西風起碧波。"
        ],
        "title": "謁曹娥廟",
        "id": "1b989e96-d8eb-408d-992d-4b3100398c2a"
    },
    {
        "author": "石林",
        "paragraphs": [
            "一點冥通未兆前，乾坤虛鑑已昭然。",
            "爛銀宮裏擎屍出，萬古傳聲浪拍天。"
        ],
        "title": "曹娥江",
        "id": "562f9e3c-f554-45e6-86b8-149c88add03b"
    },
    {
        "author": "楊氏婦",
        "paragraphs": [
            "海壇門外浪滔天，妾上城樓君上船。",
            "回首西風深巷底，梅花霜月夜如年。"
        ],
        "title": "送夫從軍",
        "id": "1d558b3c-40a6-4c99-8445-c5beaaeef306"
    },
    {
        "author": "宗瑩",
        "paragraphs": [
            "園廟深關春寂寂，雨杉風檜翠蕭蕭。",
            "山中舊事無人說，碎疊唐碑補石橋。"
        ],
        "title": "天衣故寺",
        "id": "5fddceb5-f5b0-4dc6-89cc-fd5f175d9a41"
    },
    {
        "author": "余知閣",
        "paragraphs": [
            "幾年魂繞浙城西，十里荷花漾錦陂。",
            "踏遍兩峰三竺路，又隨青嶂入雲棲。"
        ],
        "title": "絕句三首  其一",
        "id": "7e51b9b5-578a-4eb7-a850-42c0b1ba9868"
    },
    {
        "author": "余知閣",
        "paragraphs": [
            "洛邑名園歌舞沈，亂鴉啼破幾深林。",
            "何人學得香山老，千載精廬有梵音。"
        ],
        "title": "絕句三首  其二",
        "id": "51d4068a-f4b8-4993-bb12-c246e42dd84d"
    },
    {
        "author": "余知閣",
        "paragraphs": [
            "千里旌旗擁六飛，投簪欲上釣魚磯。",
            "無端忽被閑雲引，迴耀峰前掩竹扉。"
        ],
        "title": "絕句三首  其三",
        "id": "8e34e3ba-2aa2-4d9f-8005-f8b4ad33376b"
    },
    {
        "author": "常省元",
        "paragraphs": [
            "乾坤到處是吾亭，機械從來未必真。",
            "覆雨翻雲成底事，清風明月冷看人。",
            "蘭亭禊事今非晉，桃洞神仙也笑秦。",
            "園是主人身是客，問君還有幾年身。"
        ],
        "title": "書園契上趙尚書",
        "id": "0afd9096-4606-48fa-bd91-949789a77a1c"
    },
    {
        "author": "無名氏",
        "paragraphs": [
            "雨滴空階曉，無心換心香。",
            "井桐花落盡，一半在銀牀。"
        ],
        "title": "石刻詩",
        "id": "431ae600-9f8a-40f5-ab5c-5907425ee694"
    },
    {
        "author": "無名氏",
        "paragraphs": [
            "迎春燕子尾纖纖，拂柳穿花掠翠簷。",
            "聞道蘂宮三十六，美人爭爲捲珠簾。"
        ],
        "title": "宮詞二首  其一",
        "id": "2e2d0a77-21d9-4ed1-9f75-4962bb669643"
    },
    {
        "author": "無名氏",
        "paragraphs": [
            "蓬萊風促水紋斑，月甃風廊數百間。",
            "雲外蹕聲穿嶺去，行宮簇馬望驪山。"
        ],
        "title": "宮詞二首  其二",
        "id": "41c25423-ac48-40eb-a7fc-08b449040a64"
    },
    {
        "author": "無名氏",
        "paragraphs": [
            "太和酒樓三百間，大槽晝夜聲潺潺。",
            "千夫承糟萬夫甕，有酒如海糟如山。",
            "銅鍋鎔盡龍山雪，金波湧出西湖月。",
            "星宮瓊漿天下無，九醖仙方誰漏泄。",
            "皇都春色滿錢塘，蘇小當壚酒倍香。",
            "席分珠履三千客，後列金釵十二行。",
            "一座行觴歌一曲，樓東聲斷樓西續。",
            "就中茜袖擁紅牙，春葱不露人如玉。",
            "今年和氣光華夷，遊人不醉終不歸。",
            "金貂玉塵寧論價，對月逢花能幾時。",
            "有箇酒仙人不識，幅巾大袖豪無敵。",
            "醉後題詩自不知，但見龍蛇滿東壁。"
        ],
        "tags": [
            "西湖"
        ],
        "title": "題太和樓壁",
        "id": "60c2f040-fef3-4bb6-aee8-45f884bad889"
    },
    {
        "author": "無名氏",
        "paragraphs": [
            "懊惱鴛鴦未白頭，却尋遺翠失芳洲。",
            "離魂暗逐明珠佩，遠目偏傷紫桂樓。",
            "湘水渺瀰歸別渚，隴雲容與澹新秋。",
            "菖花若有重開日，得見菖花亦自羞。"
        ],
        "title": "代意",
        "id": "6a1d1813-efee-4bee-8e77-0170380e1bdf"
    },
    {
        "author": "無名氏",
        "paragraphs": [
            "雲師一生耽作草，銀鐵蟠空覷天巧。",
            "老來逸氣未全平，筆底鋒鋩猶獨掃。",
            "開關勇士爭赴敵，劍戟弓戈奮相繚。",
            "睡龍沒起求頷珠，劃木抓巖紛怒爪。",
            "風雷喧豗撼坤軸，飛電交橫印清沼。",
            "忽然天宇變空澄，千丈孤峰立寒峭。",
            "張顛驚號智永泣，剝筋椎骨爲君飽。",
            "恨予不習草書訣，九轉枯腸祇自攪。",
            "雲師雲師汝誠能，春蚓秋蛇幾時了。",
            "何如認取主人翁，破衲蒙頭紙窗曉。"
        ],
        "tags": [
            "西湖"
        ],
        "title": "書西湖雷峰雲講主草書",
        "id": "c6169979-7276-42ba-a4e9-17207e2cef9c"
    },
    {
        "author": "無名氏",
        "paragraphs": [
            "仙人未必皆仙去，還在人間人不知。",
            "手把白髦從兩鹿，相逢聊問姓名誰。"
        ],
        "title": "白鶴觀題壁",
        "id": "7cca23c7-c435-410c-84a8-f8eec8f9abc3"
    },
    {
        "author": "無名氏",
        "paragraphs": [
            "裴相亭成未退身，空煩舞袖與歌塵。",
            "至今亭上蕭蕭竹，似對西風怨主人。"
        ],
        "title": "裴公亭",
        "id": "1ece2eea-f129-4cba-ad6a-a54ceb73b947"
    },
    {
        "author": "胡文媛",
        "paragraphs": [
            "却有一端宜恨處，開花相背有何功。"
        ],
        "title": "句",
        "id": "806ce9e7-6f3b-48dd-8196-493d8d204fc7"
    },
    {
        "author": "楚娘",
        "paragraphs": [
            "丹桂迎風蓓蕾開，摘來斜插竟相偎。",
            "清香不與群芳並，仙種原從月裏來。"
        ],
        "title": "桂花",
        "id": "97a2f9fa-0de8-43d9-82f3-83fad583418d"
    },
    {
        "author": "謝金蓮",
        "paragraphs": [
            "本分天然白雪香，誰知今日却濃妝。",
            "秋千院落溶溶月，羞臯紅脂睡海棠。"
        ],
        "title": "答趙生紅梨花詩",
        "id": "13a4b977-b5ab-48bf-9a7c-c7d8c1bda5f7"
    },
    {
        "author": "謝慧卿",
        "paragraphs": [
            "尋得桃源可學仙，丹書唯恐鳳飛傳。",
            "雨收峰頂雲歸洞，風到池塘月滿天。"
        ],
        "title": "絕句",
        "id": "889e7806-6d39-4c44-a4d6-470609d6923d"
    },
    {
        "author": "羅處純",
        "paragraphs": [
            "三萬六千頃，湖侵海內田。",
            "逢山方得地，見月始知天。",
            "南國吞將盡，東溟勢欲連。",
            "何當灑爲雨，無處不豐年。"
        ],
        "tags": [
            "太湖"
        ],
        "title": "汎太湖",
        "id": "f93b9f57-2367-4597-a4ad-b3147ec97d06"
    },
    {
        "author": "釋道章",
        "paragraphs": [
            "得地久蟠踞，參天多晦冥。",
            "月通深夜白，雪壓歲寒青。",
            "獨擁虬腰大，疑聞雨甲腥。",
            "深根動坤軸，蕭瑟挂疏星。"
        ],
        "title": "偃松",
        "id": "9d6f79db-f600-4b49-b703-dd684db33403"
    },
    {
        "author": "錢元鼎",
        "paragraphs": [
            "隔城舒晚嘯，信步得高臺。",
            "亭去名猶在，霜遲菊未開。",
            "浮雲西日下，明月大江來。",
            "逸思飛難禁，昏鐘何處催。"
        ],
        "title": "登黄花亭遺址",
        "id": "973082bf-0f5f-4ade-9ab2-7fd794aa6aec"
    },
    {
        "author": "傅文翁",
        "paragraphs": [
            "灧澦拓瞿塘，二孤障瀾蠡。",
            "大哉神禹功，天地相終始。"
        ],
        "title": "小孤山",
        "id": "f4b81f11-6eba-4450-b108-323a1a6b6a1e"
    },
    {
        "author": "衡泌",
        "paragraphs": [
            "清淚斑斑灑綠波，年來轉覺別離多。",
            "扁舟南浦分携處，水遠山長愁奈何。"
        ],
        "title": "綠波亭",
        "id": "0fa44cd9-833a-4991-92b3-0358a4c3d3b1"
    },
    {
        "author": "董曇",
        "paragraphs": [
            "曉發山間寺，籃輿冒朔風。",
            "雪融溪漲碧，雲漏日穿紅。",
            "歲月塵埃裏，江山醉夢中。",
            "人生要家處，浪出笑龐公。"
        ],
        "title": "甘陂寺",
        "id": "70999385-e136-4147-a8a2-d013fdae3cc1"
    },
    {
        "author": "俞鼒",
        "paragraphs": [
            "虬鬚公子真奇物，曾把英靈寄此山。",
            "鼓鬣掀髯天上去，空留遺跡在人間。"
        ],
        "title": "龍巖寺",
        "id": "be45d66c-7a5e-4787-ad62-1eab9c87d36d"
    },
    {
        "author": "吳城",
        "paragraphs": [
            "過爲世希氏，史牒鮮著名。",
            "孰謂吾之邦，有以至孝稱。",
            "想其事雙親，誠恪通神明。",
            "身後一抔土，世猶不敢輕。",
            "樂公誠樂善，記名誓遺氓。",
            "偶讀靈禽碑，得之嘉不勝。",
            "吾邦有盛德，豈宜久沉冥。",
            "恨不訪遺冢，下拜涕泣零。",
            "又恨失名字，無以附汗青。",
            "自傷無贏貲，傍建旌孝亭。",
            "當使孝者見，事親堅其誠。",
            "且令頑悖兒，內愧面頰頳。",
            "因茲或改行，爲國省繁刑。",
            "徒將拙言句，頌詠播芳馨。",
            "蒿茨莫浪剪，牛羊勿妄登。",
            "過者宜下馬，呵護煩山靈。"
        ],
        "title": "過至孝墓",
        "id": "2f2e9251-d478-45b3-b533-8d5a791349af"
    },
    {
        "author": "熊邦彥",
        "paragraphs": [
            "萬壑雲霾凝不消，橫空突起老龍腰。",
            "虛皇未放拏雲去，留與金仙作石橋。"
        ],
        "title": "石䂬",
        "id": "69e139c8-fbb0-4075-bd07-912f57eb6926"
    },
    {
        "author": "辛好禮",
        "paragraphs": [
            "清秋山水無不宜，筆架之峰天下奇。",
            "高蟠斗極鳥先却，幽測珠光龍未知。",
            "天清鐘磬度霄轉，月黑星河當戶垂。",
            "却念浮丘應識我，滿空風雨遴新詩。"
        ],
        "title": "筆架山",
        "id": "812e73c3-18f7-43b2-957c-db5e78da62ea"
    },
    {
        "author": "章藻之",
        "paragraphs": [
            "環山清淺一溪水，夾逕高低十里松。",
            "煙鎖石門疑路斷，斜陽影裏忽聞鐘。"
        ],
        "title": "明水寺",
        "id": "aaad29e6-ffa0-4e47-9856-2b35e4b737eb"
    },
    {
        "author": "黄漳",
        "paragraphs": [
            "晚宿曹山寺，僧房半劫灰。",
            "參差惟古柏，潦倒有寒梅。",
            "行役經年邁，勞形覺鬢頹。",
            "閒情原不減，空憶菊花杯。"
        ],
        "title": "曹山寺",
        "id": "b4c1b68c-2edf-4f5d-b7b0-134f849b523a"
    },
    {
        "author": "黄漳",
        "paragraphs": [
            "簿領紛迷日不閒，偶因佳節一登山。",
            "風飄木葉雁初到，霜度巖籬菊漸班。",
            "與客不妨長送酒，對時聊爾暫開顔。",
            "凭欄萬頃黄雲熟，猶恐民生尚苦艱。"
        ],
        "title": "卓望山",
        "id": "468600b7-cf29-458b-9b67-55805c1ba02e"
    },
    {
        "author": "黄漳",
        "paragraphs": [
            "鳳山之嶺高岧嶢，上有仙人吹洞簫。",
            "俯瞰衆流浩無際，縱觀萬壑亦來朝。",
            "衣冠幸際承明日，壺矢況逢拔俗標。",
            "長嘯一聲海天闊，凌風毛髪故蕭蕭。"
        ],
        "title": "鳳山",
        "id": "123a7144-3413-4f18-8357-b36941bfd48e"
    },
    {
        "author": "鄒毅",
        "paragraphs": [
            "白雲深處到林丘，曹洞根深地更幽。",
            "聖隠巖前山杳杳，迴龍亭下水悠悠。",
            "凉侵客枕秋風活，光抱禪關桂影秋。",
            "塵足未堪康樂屐，得閒聊伴省郎遊。"
        ],
        "title": "曹山",
        "id": "1d5ff37f-3ba3-4c99-9638-29fbe464d540"
    },
    {
        "author": "李北之",
        "paragraphs": [
            "巒岡經亙翠環中，中有山形如覆鏞。",
            "晉仙王郭曾登眺，名形婺女金華同。",
            "懸崖積鐵數百尺，輪囷老木參天碧。",
            "時有金雞擊膊鳴，鏗鍧響通石屋石。",
            "石屋去山三里餘，潭潭若有神龍居。",
            "漁人爬{瓜少}入深處，聞得山椒奏步虛。",
            "山趾有觀名玉山，黄冠分得葛仙班。",
            "家無擔石四壁立，披風切月陪往還。",
            "我師率庵龐眉老，故園跨鶴迷仙島。",
            "道號艮齋曾品題，椽筆特書爲摛藻。",
            "千載一遇邑大夫，來問勝境形何模。",
            "片言擬作詩中句，羞獻人家水墨圖。",
            "倚風太息來何暮，入境發揮方得路。",
            "願言葺理芰荷衣，青天白日披雲霧。"
        ],
        "title": "玉山觀",
        "id": "bf6571c2-faa0-4a94-800e-189859631f23"
    },
    {
        "author": "釋晦山",
        "paragraphs": [
            "千年荷玉紫雲蟠，偶翳浮塵影欲寒。",
            "不是老人重着力，雨花洞口棘漫漫。"
        ],
        "title": "曹山寺",
        "id": "07ceed31-0761-4ef9-a689-d5047e30c7cc"
    },
    {
        "author": "饒南强",
        "paragraphs": [
            "禪山喬木飽蒼烟，柿葉能來老鄭虔。",
            "樓閣暮寒風鐵定，與僧分展對牀眠。"
        ],
        "title": "禪峰寺",
        "id": "0fcd7742-c739-4454-8c08-85634a716ab8"
    },
    {
        "author": "趙恒",
        "paragraphs": [
            "昔年曾此遠風塵，盤谷烟霞每見分。",
            "萬里江河還壯觀，一時冠蓋屬元勳。",
            "海鷗春暖眠沙草，遼鶴秋高度嶺雲。",
            "今日重來倍惆悵，草堂應是勒移文。"
        ],
        "title": "游裴公亭  其一",
        "id": "c92225e0-23b9-4d23-81d2-640c0d136111"
    },
    {
        "author": "趙恒",
        "paragraphs": [
            "溶溶春水碧生池，上相臨觀許從隨。",
            "萬姓歌呼喜遊豫，幾人出處佩安危。",
            "雨餘空谷雲歸早，風滿長林鳥下遲。",
            "笳鼓明當催曉發，柳烟花露溼旌旗。"
        ],
        "title": "游裴公亭  其二",
        "id": "9510eb3e-bee5-43e6-90c2-e859b5fdc6da"
    },
    {
        "author": "李氏",
        "paragraphs": [
            "汲水佳人立曉風，青絲輾盡轆轤空。",
            "銀瓶觸破殘粧影，零亂桃花滿井紅。"
        ],
        "title": "汲水詩",
        "id": "a5503354-dcdb-4828-844b-e284e6680de9"
    },
    {
        "author": "李氏",
        "paragraphs": [
            "門對雲霄碧玉流，數聲漁笛一江秋。",
            "衡陽雁斷楚天闊，幾度潮來問故舟。"
        ],
        "title": "書懷",
        "id": "48046088-eb96-4ebe-813a-76bb87d138d8"
    },
    {
        "author": "李氏",
        "paragraphs": [
            "清朝富貴利名在，結髪夫妻日月長。"
        ],
        "title": "句",
        "id": "985de6db-e0f3-428a-99c9-6fcb5897dce2"
    },
    {
        "author": "丁倣",
        "paragraphs": [
            "萬峰翠插鎖縈紆，一沼光涵湛碧虛。",
            "馴虎舊聞輸野鹿，化龍俄已失金魚。",
            "白蓮尚結高僧社，古木全荒隠士廬。",
            "襥被須期借禪榻，盡穿犖确與崎嶇。"
        ],
        "title": "碧沼寺",
        "id": "0abf4862-fafc-4927-b890-2bf951f17131"
    },
    {
        "author": "徐慥",
        "paragraphs": [
            "瀫波亭下晚維舟，縹緲烟屏翠欲流。",
            "忽地驚雷過溪面，連天吹雪下山頭。",
            "汀洲瑟縮藏鷗鷺，涯涘瀰漫失馬牛。",
            "自笑勞生日蒼鬢，不知來往竟何求。"
        ],
        "title": "瀫波亭  其一",
        "id": "0ddd2f46-c03e-4ebe-870e-08728afca88b"
    },
    {
        "author": "徐慥",
        "paragraphs": [
            "古縣幽亭勝景多，青春啼鳥每相過。",
            "林間石磬風敲竹，水面金蛇日漾波。",
            "得友且須頻載酒，愛山何必更捫蘿。",
            "我來欲作無何醉，爲子敲盤試一歌。"
        ],
        "title": "瀫波亭  其二",
        "id": "e55b74aa-1eb5-4611-93ad-81f69a580fe1"
    },
    {
        "author": "陳舉愷",
        "paragraphs": [
            "九峰濕翠秋光凝，亭亭出水芙蓉凈。",
            "崔巍怪石距若虎，合沓奇峰馳八駿。",
            "山深古寺隔紅塵，時有天風度幽磬。",
            "豈惟清賞玩心目，况有高人寄真隠。",
            "自慚奔走紅塵客，何由得遂山林性。",
            "長歌聊復賦重游，不用懸巖刻名姓。"
        ],
        "title": "龍邱山",
        "id": "c7829998-5f1c-4e86-99b2-52f0fef531b2"
    },
    {
        "author": "陳舉愷",
        "paragraphs": [
            "姑蔑古城暮，山川近不同。",
            "草黄秋過雨，樹暗晚生風。",
            "流水中分郭，飛橋下應虹。",
            "未須追往事，回首送冥鴻。"
        ],
        "title": "過姑蔑道中",
        "id": "38f4c953-aebf-4da0-a217-1c26c7801c4a"
    },
    {
        "author": "鄭得彝",
        "paragraphs": [
            "一棹巨川舟，相隨物外遊。",
            "芳塵曾未逐，春興若爲酬。",
            "酌石花陰濕，題巖蘚墨浮。",
            "沙鷗應笑我，留住瀫溪頭。"
        ],
        "title": "翠光巖",
        "id": "1bbbfb13-3e94-4e8f-b341-145e73be48a5"
    },
    {
        "author": "鄭得彝",
        "paragraphs": [
            "雨急林花第幾峰，層層巖翠沐嵌空。",
            "回頭萬象皆生意，綠遍天涯造化功。"
        ],
        "title": "龍游八景",
        "id": "fe60516d-be06-4bd5-a831-2fd42b103264"
    },
    {
        "author": "鄭得彝",
        "paragraphs": [
            "鮫鮹藍色染初勻，風皺粼粼渺水雲。",
            "安得此溪還姓冉，名高千載柳州文。"
        ],
        "title": "龍游八景 瀫水晴風",
        "id": "13fd70fb-6f68-4fb4-a255-5108f7a9eba4"
    },
    {
        "author": "鄭得彝",
        "paragraphs": [
            "沄沄逝水夾滄洲，金耀浮光碎碧流。",
            "夜半漁歌聲再起，一天明月兩溪秋。"
        ],
        "title": "龍游八景 雙港明月",
        "id": "68734fad-2d30-400f-a49c-418afba54cdb"
    },
    {
        "author": "鄭得彝",
        "paragraphs": [
            "寒峰蒼削露痕晴，殘雪遥疑宿凍雲。",
            "茶話尚餘清絕趣，半甌真味許僧分。"
        ],
        "title": "龍游八景 半山殘雪",
        "id": "2d24c657-a54f-437e-bb92-a7a4786f79c4"
    },
    {
        "author": "鄭得彝",
        "paragraphs": [
            "小艇穿魚醉夕陽，柔條猶可折殘楊。",
            "數家網罟孤村外，漁唱一聲烟水長。"
        ],
        "title": "龍游八景 漁村夕照",
        "id": "19728c45-0eb0-4b66-a921-5a1a2ed9988f"
    },
    {
        "author": "鄭得彝",
        "paragraphs": [
            "望斷烟波眼欲空，霞光明襯暮天紅。",
            "水高數尺舟歸急，幅幅蒲帆飽受風。"
        ],
        "title": "龍游八景 別浦歸帆",
        "id": "c102b33f-1156-41d9-a07d-65bc91e94816"
    },
    {
        "author": "鄭得彝",
        "paragraphs": [
            "輕舠簇簇水溶溶，影落空江萬丈虹。",
            "溱洧更無人病涉，浮梁千載紀成功。"
        ],
        "title": "龍游八景 斷岸浮梁",
        "id": "26cbb34a-e365-485d-860f-e90d1ca4ab71"
    },
    {
        "author": "鄭得彝",
        "paragraphs": [
            "微茫村市隠江湄，三兩人家欲早炊。",
            "翠箔樓臺烟半濕，不知紅日上花枝。"
        ],
        "title": "龍游八景 村市曉烟",
        "id": "38ae8f12-b076-4b21-9007-2d29fde1b09d"
    },
    {
        "author": "倪光蘭",
        "paragraphs": [
            "東山山下海潮通，一片江流出鏡中。",
            "度嶺拾薪歌稚子，和烟牧犢走村翁。",
            "千年橋鎖高人跡，百丈巖垂烈女風。",
            "此去天台知幾許，桃花深處失西東。"
        ],
        "title": "剡溪",
        "id": "412cd843-fb88-48be-a746-74c764a83445"
    },
    {
        "author": "過守約",
        "paragraphs": [
            "層楹寶勢壓禪扃，俗眼塵昏到易醒。",
            "千幰樹排車蓋翠，萬螺山矗佛頭青。",
            "夜將溪月澄心鏡，春把巖花作畫屏。",
            "我欲期師不須出，世途今險甚東溟。"
        ],
        "title": "寶積寺",
        "id": "0c9478e0-1cfa-4b51-a649-0d76a5cc60cd"
    },
    {
        "author": "釋慈永",
        "paragraphs": [
            "丹桂生瑶寶，千年會一時。",
            "偏從天竺落，祇向月宮知。",
            "出海冰輪滿，當軒玉樹遲。",
            "清暉含遠嶠，接影下空墀。",
            "金氣風初勁，銀河露恐垂。",
            "嬋娟應悵望，果爾見蛾眉。"
        ],
        "title": "咏月桂峰桂子",
        "id": "c118d62e-185b-43ca-a072-cf654705314e"
    },
    {
        "author": "邱道源",
        "paragraphs": [
            "南屏高瞰府城西，畫舸千艘共醉迷。",
            "四柱臺邊烟是幕，百花橋畔葑連堤。",
            "龍壇咽路迎轝隼，綺繡登山汙粉題。",
            "暮色沉沉郊郭閉，寶燈輝映梵天低。"
        ],
        "title": "錢塘",
        "id": "1ea872af-1a91-4b23-b1db-4a3ba83db52a"
    },
    {
        "author": "懶漁",
        "paragraphs": [
            "梵王宮倚市廛開，波劫何曾斷俗埃。",
            "百萬源流歸海會，三千世界屬如來。",
            "老龍收雨藏香缽，野鶴聽經繞法臺。",
            "聞道題名還有塔，熙寧四老總多才。"
        ],
        "title": "龍華山",
        "id": "2d456a78-3368-4699-9e18-05c0f65e13b0"
    },
    {
        "author": "南野",
        "paragraphs": [
            "湖山夢不到襄闈，六載沈酣一出遲。",
            "漁子能言飛渡處，市翁親見潰師時。",
            "權臣貴戚戈相藉，北槳南檣風背馳。",
            "事逐孤鴻今已矣，年年水落荻芽肥。"
        ],
        "title": "過蕪留詠",
        "id": "4adce904-4bd7-4761-b169-7ea8357ce93b"
    },
    {
        "author": "趙曾頀",
        "paragraphs": [
            "行行出西郊，稍覺囂塵遠。",
            "風景既已殊，磽确頗忘倦。",
            "南安古雄州，今亦壯哉縣。",
            "九日一佳景，居然在郊甸。",
            "地高瞰川原，林杪露堂殿。",
            "晉朝松百章，存者才一見。",
            "歲月不我留，寒暑幾更變。",
            "當年秦隠君，軒冕非所羨。",
            "間關剡溪來，至此獲勝踐。",
            "結廬巢其巔，穴石爲之硯。",
            "城市不到足，公卿罕窺面。",
            "邂逅有至交，相從情繾綣。",
            "緬懷興元年，致位在台鉉。",
            "扶持公道開，不絕幾如綫。",
            "一言才見疏，斥逐遽遭譴。",
            "天教流落餘，乃遂山林願。",
            "當年築室處，遺址了難辨。",
            "獨有高士峰，千載猿鶴怨。"
        ],
        "title": "游延福寺",
        "id": "0fd71908-6322-4b8d-a423-d480694a0e86"
    },
    {
        "author": "趙源",
        "paragraphs": [
            "九日登臨老奈何，强將幽恨寄悲歌。",
            "疲欹巾帽愁風動，病著饑腸厭酒多。",
            "東嶺荒榛藏馬鬣，西岩空榻鎖蜂窠。",
            "獨憐堂下千章木，跨歷齊梁未改柯。"
        ],
        "title": "九日山中宴集",
        "id": "e2ffe75f-348c-4b52-8d34-6454ba8e8598"
    },
    {
        "author": "易時敏",
        "paragraphs": [
            "遠樹芊芊暮靄平，顧王曾此保孤城。",
            "雷封已并田同井，烟爨猶疑竈滿營。",
            "當代貔貅誰削迹，芳春杜宇自呼名。",
            "黍離行邁應相似，倍感詩家咏嘆情。"
        ],
        "title": "顧王遺址",
        "id": "1f4cd6ab-711c-4bdf-a319-70fec3a436b7"
    },
    {
        "author": "易時敏",
        "paragraphs": [
            "典午河山尚有名，興從陽樂故城生。",
            "夕陽門巷丘墟久，春草池塘野水平。",
            "廢堞棲烏啼夜月，閑壕留雁叫寒更。",
            "人民非處桃花在，一度東風一度榮。"
        ],
        "title": "陽樂故城",
        "id": "0969b173-221f-4161-83cd-76c17b338ed6"
    },
    {
        "author": "況師點",
        "paragraphs": [
            "迢迢幽徑入松關，四面雲藍分外寒。",
            "長嘯一聲山谷應，洞深驚起老龍蟠。"
        ],
        "title": "聖濟院",
        "id": "6222612d-a374-4cb3-8914-095c8b66e185"
    },
    {
        "author": "姜正",
        "paragraphs": [
            "山如削玉水涵秋，人在冰壺月底遊。",
            "劫火半空塵世換，不知此處幾登舟。"
        ],
        "title": "遊枋口",
        "id": "9aded692-0237-48f0-b11e-f10b7359d4d5"
    },
    {
        "author": "孫翥",
        "paragraphs": [
            "太行王屋群峰上，秦晉關河望處分。",
            "猿鶴幾年懷舊隠，乾坤百戰重儒勳。",
            "龍歸洞府暮將雨，僧過浮橋曉度雲。",
            "萬里中原無事日，不妨尊酒細論文。"
        ],
        "title": "裴公亭二首  其一",
        "id": "dc706f8f-07d7-44f4-847c-bb64f70f3bec"
    },
    {
        "author": "孫翥",
        "paragraphs": [
            "風有亭臺月有池，春深猿鶴喜追隨。",
            "水從王屋泉初旺，山過秦關勢欲危。",
            "仙樂靜依林鳥奏，浮雲輕伴海鷗遲。",
            "斜陽不盡登臨興，遠樹微茫入酒旗。"
        ],
        "title": "裴公亭二首  其二",
        "id": "f3f20a44-adac-4c40-afd1-811b952d9f6e"
    },
    {
        "author": "孫翥",
        "paragraphs": [
            "旌斾朝驅入翠微，東風閑訪故山薇。",
            "金龜換酒留僧住，白鶴穿雲伴客歸。",
            "月影坐移棲鳳竹，泉聲靜繞釣魚磯。",
            "中原那似開元日，得學巢由遠是非。"
        ],
        "title": "春日遊盤谷",
        "id": "4df109db-a2bf-42e2-b45a-b2c40ceb34ae"
    },
    {
        "author": "曹清",
        "paragraphs": [
            "浮生江路水茫茫，彭澤原非令故鄉。",
            "爲訪子明尋玉澗，也因太白宿雲房。",
            "詩摩古壁搜遺韻，井煉丹砂辨舊方。",
            "從此欲歸情復結，擬移亭舍築山傍。"
        ],
        "tags": [
            "九华山"
        ],
        "title": "登九華山",
        "id": "2c1833f0-f2b0-46b5-aec3-412ca98de970"
    },
    {
        "author": "林景清",
        "paragraphs": [
            "山風不動雲四寂，萬頃波濤生素壁。",
            "三峽夜怒摇星河，九溟晝沸卷霹靂。",
            "誰將江海一筆吞，華陽入硯玄波翻。",
            "靈鼇東轉坤軸動，驚浪出沒蛟與黿。",
            "毫端分寸千萬里，人心之險亦如此。",
            "老僧閲世如閲畫，面壁凝然悟玄理。",
            "嗟余老作汗漫游，寒光飛動六月秋。",
            "乃知瞿唐在平陸，安得竹葉吹成舟。"
        ],
        "title": "毘陵太平院壁間畫山水熟視之有飛動勢殆仙筆也",
        "id": "e72e548e-3053-4a7a-8a88-6136c0d8128c"
    },
    {
        "author": "林景清",
        "paragraphs": [
            "文姬別子地，一騎輕南馳。",
            "傷哉賢王北，一騎挾二兒。",
            "二兒抱父啼，問母何所之。",
            "停鞭屢回首，重會知無期。",
            "孰謂天壤內，野心無人彝。",
            "萬物以類偶，濕化猶相隨。",
            "穹廬况萬里，日暮驚沙吹。",
            "惜哉辨琴智，不辨華與夷。",
            "縱憐形勢迫，難掩節義虧。",
            "獨有思漢心，寫入哀絃知。",
            "一朝天使至，千金贖蛾眉。",
            "雨露洗腥瘢，陽和變愁姿。",
            "出關拜漢月，照妾心苦悲。",
            "妾心儻未白，何以覲彤墀。",
            "狐死尚丘首，越鳥終南枝。",
            "如何李都尉，沒齒陰山陲。"
        ],
        "title": "蔡琰歸漢圖",
        "id": "1446e13c-fb06-428d-b5a8-30027df95b05"
    },
    {
        "author": "方九功",
        "paragraphs": [
            "露冷江蘋雁度時，蕭蕭黄菊滿疏籬。",
            "寒枝带雨開仍艷，晚節凌霜賞未遲。",
            "移傍小簷承綺席，從觀深夜倒金巵。",
            "摘來冉冉香盈把，共泛西風醉莫辭。"
        ],
        "title": "菊花  其一",
        "id": "e405f212-b0d7-4c27-b512-a9b8b8d70cab"
    },
    {
        "author": "方九功",
        "paragraphs": [
            "莫惜寒花開太晚，孤懷深喜客來雙。",
            "疏枝最耐存霜圃，晚節偏宜映月窗。",
            "同調自應蘭是籍，濁醪何有玉爲缸。",
            "籬邊無限陶潜興，倒著綸巾醉未降。"
        ],
        "title": "菊花  其二",
        "id": "baaff1e7-39c8-4835-bd59-701feae4eaac"
    },
    {
        "author": "孫文叔",
        "paragraphs": [
            "宮柳垂垂拂苑牆，啼鶑驚夢暗心傷。",
            "起來羞見空中絮，也得隨風入御牀。"
        ],
        "title": "柳絮",
        "id": "35c6346e-33f2-411a-8559-82f90752a464"
    },
    {
        "author": "劉師邵",
        "paragraphs": [
            "乍因輕浪疊晴沙，又趁迴風擁釣槎。",
            "莫怪狂蹤易飄泊，前身不合是楊花。"
        ],
        "title": "浮萍",
        "id": "545b371f-b3f3-4523-b9cd-7e8b38ae0398"
    },
    {
        "author": "道諫",
        "paragraphs": [
            "長吟遊古寺，九里入青松。",
            "鳥向花間語，僧從月下逢。",
            "陰廊連碧殿，清磬雜疏鐘。",
            "回首夕陽晚，烟霞鎖亂峰。"
        ],
        "title": "遊靈隠寺",
        "id": "8e3e8be4-36c4-432c-8d3a-28ad16b810c0"
    },
    {
        "author": "崖州女子",
        "paragraphs": [
            "團扇畫方新，金花照席茵。",
            "那緣燈下見，更值月中人。"
        ],
        "title": "詠花扇",
        "id": "d2b782da-9cf7-4a14-a0b9-515ced546026"
    },
    {
        "author": "止翁",
        "paragraphs": [
            "月作金徽風作弦，清音不在指端傳。",
            "有時彈罷無生曲，露滴松梢鶴未眠。"
        ],
        "title": "無弦琴",
        "id": "8063efe9-aa5b-4f06-ae8e-4c5d9c4fec5a"
    },
    {
        "author": "朱逸仙",
        "paragraphs": [
            "郎今多病如家令，妾自拚躬怨楚王。",
            "斜壓玉釵成獨夢，低垂玄髪繫柔腸。"
        ],
        "title": "寄元驤卿",
        "id": "dd26b7c2-d3a5-44fd-8549-4d62f6e39c4c"
    },
    {
        "author": "鄧氏",
        "paragraphs": [
            "欲寄寒衣上帝都，連宵裁剪眼模糊。",
            "可憐寬窄無人試，淚逐西風灑去途。"
        ],
        "title": "寄衣",
        "id": "5b297751-b4c4-4815-86b3-b266b627ca0f"
    },
    {
        "author": "無名氏",
        "paragraphs": [
            "倚天危閣貼重岡，細路縈紆石磴長。",
            "曲磵碧流疏宿雨，夾山紅葉助斜陽。"
        ],
        "title": "棲雲閣",
        "id": "ab913b13-4b7c-4d49-99e0-494c936d764d"
    },
    {
        "author": "徐文瀾",
        "paragraphs": [
            "才傾一盞碧澄澄，自是山妻手法成。",
            "不遣水多防味薄，要令麴少得香清。",
            "凉從荷葉風邊起，暖向梅花月裏生。",
            "世味總無如此味，深知此味即淵明。"
        ],
        "title": "詠酒",
        "id": "8733f100-7c5a-45cc-b7c4-cdeeb1e0b81e"
    },
    {
        "author": "郭士道",
        "paragraphs": [
            "首陽山，青巃嵷。",
            "上聳紫蓋凌瑶空，下周林壑盤蒼龍。",
            "嵯峨自太古，崒嵂鎮寰中。",
            "黄河西來遶其下，日夕雲氣開鴻濛。",
            "恍疑鬼神護，又似丹青工。",
            "諸峰不敢並，蒼翠光玲瓏。",
            "我生癖性愛山水，見此奇絕摩雙瞳。",
            "忽憶武王收諸夏，夷齊叩馬來山東。",
            "風雲變化適際會，恥逐龍虎爭奇功。",
            "歸來守岩穴，鬰鬰抱孤忠。",
            "朝采山上蕨，暮拾山下蓬。",
            "渴飲澗中水，熱眠雲外松。",
            "既不學赤松子，又不侶商山翁。",
            "丹誠耿耿照白日，勁節凜凜摩蒼穹。",
            "首陽青青萬古色，不改夷齊之心胸，直與天地相始終。",
            "千載扶名教，二子功無窮。",
            "我歌首陽歌未歇，泠然八表生清風。"
        ],
        "title": "首陽山行",
        "id": "624d85ff-ae96-46b7-843d-8f64dd9361d2"
    },
    {
        "author": "王秠",
        "paragraphs": [
            "異政豐餘暇，新軒雅構成。",
            "雲成簷外落，魂自座中清。",
            "盡日松風響，通宵花月明。",
            "琴觴暫舒嘯，才用即登瀛。"
        ],
        "title": "凉軒",
        "id": "667d91a3-68ac-4d84-b66c-8b1778792070"
    },
    {
        "author": "李中立",
        "paragraphs": [
            "山圍平野四迴環，天迥臺高眼界寬。",
            "雲漏殘陽明遠岫，濤翻急雨漲前灘。",
            "一川勝趣四時好，千里雄風三伏寒。",
            "誰見凌雲清絕處，夜凉空翠濕闌干。"
        ],
        "title": "凌雲臺",
        "id": "e3e75ad8-fcfe-42a1-bf3f-d9ed76941f89"
    },
    {
        "author": "新若通",
        "paragraphs": [
            "吾黨登臨興，亭高眼更明。",
            "雲深山斷續，川闊路縱橫。",
            "突兀媧皇塚，荒蕪簡子城。",
            "古來那可問，林外晚風生。"
        ],
        "title": "廣勝寺",
        "id": "60e6ca65-a7ce-4330-bbe0-2f1c70cca9a5"
    },
    {
        "author": "王淵亭",
        "paragraphs": [
            "春嶺碧嵯峨，公餘載酒過。",
            "紅塵隨地少，野意近山多。",
            "泉溜寒鳴玉，楊花碎剪羅。",
            "歸衫未能著，斜日上松坡。"
        ],
        "title": "廣勝寺",
        "id": "846d8c48-deb0-4faf-9069-d38c60b5e58a"
    },
    {
        "author": "袁藏雲",
        "paragraphs": [
            "獨向條陽翠靄行，杖藜徐步愴吟情。",
            "長河漫有懷山迹，故國空傳讓畔名。",
            "遠樹半遮干木廟，斷雲猶鎖魏侯城。",
            "可憐列土繁華地，祇是寥寥作釣耕。"
        ],
        "title": "魏侯故城",
        "id": "b573f5c4-8e24-41bc-8366-ae974f83faed"
    },
    {
        "author": "孫景文",
        "paragraphs": [
            "帝廟乘山勢，巍巍古柏中。",
            "治雖爲日遠，仁尚與天同。",
            "堂陛嚴遺像，川原隠舊風。",
            "時時有靈異，此語出田翁。"
        ],
        "title": "堯廟",
        "id": "f4c23099-7fa8-4c1f-a167-5079dfd5ed4e"
    },
    {
        "author": "高昌",
        "paragraphs": [
            "霜旄行郡試尋幽，一曲圍垣遶縣周。",
            "山色迎人來黛嵋，河聲驚夢撼黄流。",
            "禹門水逈鄉關月，濟廟烟連草樹秋。",
            "遥指天南嵩洛近，烟雲何處望神州。"
        ],
        "title": "登洪慶觀河亭",
        "id": "d01b16db-dd2d-41ab-8db8-7514b134b377"
    },
    {
        "author": "馬世德",
        "paragraphs": [
            "邑宰崇明祀，侵晨苦見邀。",
            "未能乘快騎，且復御輕軺。",
            "瑞應黄流碧，晴清戾氣消。",
            "今朝風日暖，臨水且逍遥。"
        ],
        "title": "冬日觀河清",
        "id": "d7b6b28b-9264-423c-ad6b-748767712ce2"
    },
    {
        "author": "史監",
        "paragraphs": [
            "群峰歷盡到巔巒，極目清凉境界寬。",
            "山入雁門真設險，地藏佛國即長安。",
            "雨來絕澗自成響，雲渡遠溪時作團。",
            "花落經臺鐘梵寂，袈裟香靄翠雲蟠。"
        ],
        "title": "五臺山和韻",
        "id": "a391123b-40a6-4856-b066-ffb613e56314"
    },
    {
        "author": "適宜",
        "paragraphs": [
            "行到蓬萊第一宮，却慚仙路印塵蹤。",
            "界開形勢崑崙水，送過烟嵐黛嵋峰。",
            "經夏定知非暑氣，乘時猶逮看秋容。",
            "不才佳景難爲賦，空立斜陽倚瘦筇。"
        ],
        "title": "登洪慶觀",
        "id": "ab130bbc-6fd0-4eba-90e1-a9961aecbac4"
    },
    {
        "author": "藍諫礬",
        "paragraphs": [
            "一上危亭倚翠微，曠然懷抱失塵機。",
            "天遥流水分明去，野闊輕雲自在飛。",
            "歲景又看梅已落，鄉心還見雁將歸。",
            "紛紛戰國無窮事，今日誰能說是非。"
        ],
        "title": "廣勝寺",
        "id": "ca3ac8a3-e412-4e5a-8f81-4a22b2df961e"
    },
    {
        "author": "張硯",
        "paragraphs": [
            "解慍風來處，朱甍起舊城。",
            "條山供偃蹇，鹽澤借澄泓。",
            "龍廟疑飛出，蓮宮若化成。",
            "亂雲堆素彩，遠溜集幽聲。",
            "逸驥騰前路，鳴鳶激去程。",
            "散眸襟抱爽，翹首骨毛清。",
            "歡席多嘉客，豐郊少困氓。",
            "鼓琴歌渙澤，擊石樂承平。",
            "鉅肇重華榜，高吟刻萃瑛。",
            "雖無丹雘構，三絕足垂名。"
        ],
        "title": "題迎薰閣",
        "id": "0db3e9e8-d294-4094-be2a-50dfbae9e28a"
    },
    {
        "author": "皇甫韶",
        "paragraphs": [
            "路盡山尤勝，溪深水愈豪。",
            "寺樓今不見，依舊五峰高。"
        ],
        "title": "和詣巖祈雨",
        "id": "b849118d-dc4a-4944-9f2a-cdb7a9b116b2"
    },
    {
        "author": "雷臨",
        "paragraphs": [
            "區區奔走漫華顛，一別王官十四年。",
            "綠玉峽中噴白玉，溉田澆竹滿平川。"
        ],
        "title": "王官瀑布",
        "id": "d6034e4f-38e9-4210-ab89-17a5d7270fa2"
    },
    {
        "author": "段讓",
        "paragraphs": [
            "解職歸來謝世譁，東風閒步到僧家。",
            "何時許我棲雲榻，夜掃寒爐煮雪花。"
        ],
        "title": "羅漢寺",
        "id": "f331d431-a7f0-47be-abe7-80ef8bbe7c26"
    },
    {
        "author": "丁带",
        "paragraphs": [
            "瀟灑吳山縣，居民近百家。",
            "孤城連阜起，小市枕溪斜。",
            "土潤宜栽竹，泉甘好試茶。",
            "公餘無一事，何處息紛華。"
        ],
        "title": "吳山縣",
        "id": "1027a511-a9db-4643-86f2-26673799a7eb"
    },
    {
        "author": "胡明善",
        "paragraphs": [
            "卧龍扶漢室，躍馬阨秦原。",
            "星落干戈死，山空雲鳥存。",
            "昏鴉啼古戍，秋水咽孤村。",
            "愁讀出師表，凄凄傷我魂。"
        ],
        "title": "祁山堡",
        "id": "d4a1d630-5faf-4041-8b2c-19a9b85a3a2b"
    },
    {
        "author": "張天啟",
        "paragraphs": [
            "天入平湖遠，樓深納霽華。",
            "青山藏福地，碧樹記人家。",
            "水落魚龍蟄，風高雁鶩斜。",
            "古來形勝地，何事憶長沙。"
        ],
        "title": "岳陽",
        "id": "0ecaec31-6132-431b-a3ab-23b52d3927b5"
    },
    {
        "author": "歐演",
        "paragraphs": [
            "每逢勝境便留神，一路桃花別漢秦。",
            "繞剎苔封高士蹟，臨溪客問野人津。",
            "紆回松竹看非俗，羅列山川識有真。",
            "踏遍嶺頭天尺五，飄飄已覺迥風塵。"
        ],
        "title": "通天巖",
        "id": "8d20ee53-ec16-4c31-abb5-4bdb016b52b2"
    },
    {
        "author": "釋晦機",
        "paragraphs": [
            "檻外長江去不迴，檻前楊柳後人栽。",
            "當時唯有西山在，曾見滕王歌舞來。"
        ],
        "tags": [
            "长江",
            "滕王阁"
        ],
        "title": "滕王閣",
        "id": "e3c5ace2-c6b9-4a51-bf64-9dd2655d06d7"
    },
    {
        "author": "釋德最",
        "paragraphs": [
            "江南三月春無邊，谿竹十里花爭妍。",
            "兒童且莫吹羌管，我欲臨流枕石眠。"
        ],
        "title": "羅霄洞",
        "id": "81a993e8-4ec9-496f-bcff-36aa9fdcb748"
    },
    {
        "author": "釋愻",
        "paragraphs": [
            "落葉秋滿庭，夜深月臨沼。",
            "獨坐彈素琴，知音有魚鳥。"
        ],
        "title": "東皋彈琴",
        "id": "5a212e60-b89d-4a59-9edd-f90a52e5eb58"
    },
    {
        "author": "釋紹瑶",
        "paragraphs": [
            "使君得佳句，簡存如猗那。",
            "着之巖石中，千古不可磨。"
        ],
        "title": "澹山巖",
        "id": "c695cba1-a519-4146-b642-133b9dbc29d6"
    },
    {
        "author": "王時",
        "paragraphs": [
            "□□□□□□□，□□□□□□□。",
            "□□□□□□□，旋復東秦舊版圖。",
            "動若汾陽年最少，戰如廣固勢同符。",
            "掀天勛業磨崖勒，萬古英烈隘八區。"
        ],
        "title": "詩一首",
        "id": "7e8acac3-e456-4b25-a1e6-f06c66a91e50"
    },
    {
        "author": "崔某",
        "paragraphs": [
            "三仕寧爲喜，一閑當自修。",
            "世情今似古，何必謝交游。"
        ],
        "title": "題翟公",
        "id": "a6c1279c-0a88-4819-9a97-cd611a24b21e"
    },
    {
        "author": "馬某",
        "paragraphs": [
            "王師競下九天來，□甕江城一戰開。",
            "蓋世榮華□不□，滿船同籍送軍臺。"
        ],
        "title": "詠曹彬",
        "id": "76700d5a-4d84-4cfd-8c79-1d63183779a7"
    },
    {
        "author": "姜德明",
        "paragraphs": [
            "楓樹蕭蕭霜葉紅，蘆花瑟瑟鳴西風。",
            "漁翁舉網秋江上，輕舟一葉波溶溶。",
            "群魚遊泳影相續，密網收來心易足。",
            "赤鱗素質影跳空，玉尺金梭光炫目。",
            "鼓枻歸來日未斜，腥風吹入比鄰家。",
            "家人出戶歡相迓，笑舉魚筐還自誇。",
            "老妻汲泉向江口，稚子攀條折楊柳。",
            "汲泉炊水待烹鱗，貫柳携魚去沽酒。",
            "黄昏燈火羅盤餐，妻兒笑語娛團欒。",
            "況值時清少徵稅，一生未解愁饑寒。",
            "却笑商人輕遠別，寒帳孤眠怨妻妾。",
            "更憐農父在西疇，年豐則喜荒則憂。",
            "何如漁者生涯寄江水，取之無窮用不已。",
            "朝復暮兮醉復醒，長年嘯傲烟波裏。"
        ],
        "title": "秋江漁樂圖爲邑人宗正純撰",
        "id": "9d56054f-5288-49ce-bff7-44c65459602a"
    },
    {
        "author": "余瀚",
        "paragraphs": [
            "書堂高構歲寒巔，水秀山明隔市廛。",
            "兩岸柳風吹道骨，一溪梧月浸心天。"
        ],
        "title": "自題歲寒堂",
        "id": "7f8e5dd5-5dc5-4df3-afa3-947081d262dc"
    },
    {
        "author": "章承道",
        "paragraphs": [
            "鶴鳴在野聲聞天，靈壇夜醮朝群仙。",
            "群仙乘風駕雲軿，一一來自虛皇前。",
            "玉鑪不散香凝煙，火中金縷光相連。",
            "仙官謂我帝所憐，百拜向帝臣有言，願乞臣母千斯年。"
        ],
        "title": "設醮洞霄因以古詩記其事",
        "id": "58bf0c31-3b76-4777-847b-d903c267e0bf"
    },
    {
        "author": "黄極",
        "paragraphs": [
            "雁落平沙一雨收，淡烟斜日荻花洲。",
            "憑誰與作王摩詰，爲寫江南水墨秋。"
        ],
        "title": "秋日渡江",
        "id": "6d7f28eb-bcc3-4e7a-ba6b-570caf4a567c"
    },
    {
        "author": "吳叔元",
        "paragraphs": [
            "獨坐江之涘，高秋葉落時。",
            "風狂疑水立，雲動覺天移。",
            "浦遠孤鷗沒，溪平小艇遲。",
            "徘徊待月上，把酒寄遐思。"
        ],
        "title": "江上",
        "id": "ac84fc60-9cd5-4558-b035-10647d28bff8"
    },
    {
        "author": "楊雯",
        "paragraphs": [
            "溪聲答松風，巨石出老拳。",
            "古樹不知名，岌岌蛟龍纏。",
            "夕陰互出沒，秋華带芳鮮。",
            "葱葱帝王氣，棟宇垂千年。",
            "虎賁秉霜戟，慘淡生雲烟。",
            "宮人翠龍駕，手持玉連蜷。",
            "昌明坐恍惚，精神雷在天。",
            "大呼司雍間，旬月無秦燕。",
            "昔爲萬夫特，今受衆目憐。",
            "石馬亦埋沒，歲時草芊芊。",
            "小臣異代士，見之淚迸泉。",
            "齊人思爽鳩，蜀人哀杜鵑。",
            "江東舊正朔，禮奉敢不虔。",
            "但願君王心，不忘載荻船。",
            "下山又再拜，白日當空懸。"
        ],
        "title": "宋武帝廟",
        "id": "239783c4-b63c-4978-9cb4-6f633f92cbde"
    },
    {
        "author": "楊雯",
        "paragraphs": [
            "迢迢空同山，乃在西極巔。",
            "玉泉蔭靈芝，上有千歲仙。",
            "安得凌風翼，相從白雲間。",
            "神仙本冥漠，天運乃推遷。",
            "不如酌我酒，或得成自然。",
            "田父要我語，飲者亦非賢。",
            "願君長獨醒，加餐足高年。"
        ],
        "title": "迢迢空同山",
        "id": "54fcfc8c-772b-4328-87bb-c5002785b36a"
    },
    {
        "author": "楊雯",
        "paragraphs": [
            "北客相催發，一日舉千帆。",
            "遥憐庾開府，歲晚望江南。"
        ],
        "title": "北客",
        "id": "ad7c2efa-12b5-41dc-8af3-f97d18c0fa42"
    },
    {
        "author": "楊雯",
        "paragraphs": [
            "人烟正摇落，樓笛頗清圓。",
            "老樹依山驛，東風上峽船。",
            "江湖萬里外，燈火十年前。",
            "世路能令老，吾生且醉眠。"
        ],
        "title": "宿峽市",
        "id": "77e25462-0711-4e0c-b260-c3938d6a4d87"
    },
    {
        "author": "楊雯",
        "paragraphs": [
            "不知何處碧雲鄉，冉冉平生可斷腸。",
            "怪底乾坤惟夢短，老來歲月更心長。",
            "城頭急鼓千家怨，江上殘梅一水香。",
            "自作醉侯開醉國，笑人奔走爲誰忙。"
        ],
        "title": "早春",
        "id": "1b41bc2f-5ecb-42d1-993d-3efcdbaf742c"
    },
    {
        "author": "楊雯",
        "paragraphs": [
            "古寺隠山腹，蒼苔行地衣。",
            "岑寂少人迹，路纔一線微。",
            "問誰促公行，一句山谷詩。",
            "閒來就湯沐，聊叩幽人扉。",
            "相投一杯水，氣味如曹溪。",
            "興盡即云返，重到還無期。"
        ],
        "title": "遊觀山",
        "id": "536b1c52-b9f9-489c-a88b-f79dc3b98bf1"
    },
    {
        "author": "楊雯",
        "paragraphs": [
            "霞衣玉珮去飄飄，控鶴仙人不可招。",
            "難信嶺頭頑石畔，分明有路入青霄。"
        ],
        "title": "玉山",
        "id": "c69e49dd-e4f4-4afd-a345-346ff01a7f59"
    },
    {
        "author": "洪師中",
        "paragraphs": [
            "搗藥禽啼雨後山，千巖萬谷鎖蒼寒。",
            "一溪春水高三尺，書畫船中更好看。"
        ],
        "title": "大滌洞  其一",
        "id": "1fa0232f-83ff-4755-b892-fb8ce23d3aaf"
    },
    {
        "author": "洪師中",
        "paragraphs": [
            "九曲青山一曲溪，仙人住處自春遲。",
            "筍輿切莫匆匆返，要作春行卷裏詩。"
        ],
        "title": "大滌洞  其二",
        "id": "49bbc2f2-2b52-45a6-8f30-d907c846047c"
    },
    {
        "author": "玉壺洞客",
        "paragraphs": [
            "洞前流水碧于苔，洞口桃花撲面開。",
            "轉頭望斷意不斷，長嘯一聲須再來。"
        ],
        "title": "題玉壺洞",
        "id": "93e57df5-74af-4ae3-b53c-4e7919595a8a"
    },
    {
        "author": "無名氏",
        "paragraphs": [
            "南陽高卧屈將軍，往事流傳水墨昏。",
            "莫訝軸閑茅屋小，箇中藏得漢乾坤。"
        ],
        "title": "義試詩 孔明草廬圖",
        "id": "ed61afc2-6539-4938-9c4d-08143223f126"
    },
    {
        "author": "無名氏",
        "paragraphs": [
            "春藤上架翠成窩，顆顆圓光得月多。",
            "疑是蘂珠開夕宴，結成珠帳待常娥。"
        ],
        "title": "義試詩 葡萄月",
        "id": "94f97cec-292e-4582-a4d9-d0460a8f3497"
    },
    {
        "author": "無名氏",
        "paragraphs": [
            "昔設黄婆舊酒壚，如何今日似蓬壺。",
            "只因王郭仙人過，化作青城上帝都。"
        ],
        "title": "逍遥觀",
        "id": "ca0891cd-5ba0-4510-bc39-9c1ef8c793c8"
    },
    {
        "author": "王敖道",
        "paragraphs": [
            "靈剎倚山光，無塵染洞房。",
            "雲籠金地暖，龍噴玉泉香。",
            "松竹分幽逕，樓臺聳上方。",
            "蓬壺人到此，僧伴遶迴廊。"
        ],
        "title": "題龍居寺",
        "id": "f19de8c0-86d3-4a48-934f-7b16f80f5d7c"
    },
    {
        "author": "趙子甄",
        "paragraphs": [
            "秦川蟬蛻已三回，明月清風任去來。",
            "寄語沖虛諸道友，芒鞋竹杖不須埋。"
        ],
        "title": "寄道友",
        "id": "56fcc039-3f47-4585-b1c8-a25f27a8966a"
    },
    {
        "author": "吳夢陽",
        "paragraphs": [
            "氣蒸不待薪，水活可烹鼎。"
        ],
        "title": "句",
        "id": "6c6faabf-1960-44c5-b275-0bc6d52a3ea8"
    },
    {
        "author": "龔桂馨",
        "paragraphs": [
            "碧樹花開醉晚春，靈槎幾度汎天津。",
            "可憐太守仙緣薄，不是衣冠不屬秦。"
        ],
        "title": "題桃花源",
        "id": "700ffb59-9f57-430c-b04e-c878ea4884fb"
    },
    {
        "author": "李公晦",
        "paragraphs": [
            "避人忘井邑，躭靜步郊原。",
            "落葉風能掃，寒花霜更繁。",
            "山空樵響答，灘淺楫聲喧。",
            "願結山陽伴，長年共灌園。"
        ],
        "title": "樵川江行",
        "id": "640cd6ac-dc0e-4271-a22d-2222ee0f4c75"
    },
    {
        "author": "張惟中",
        "paragraphs": [
            "昔年曾過賀家湖，今日烟波太半無。",
            "惟有一天秋夜月，不隨田畝入官租。"
        ],
        "title": "鏡湖",
        "id": "a5583156-d855-40d3-b55c-2e9c8d21f647"
    },
    {
        "author": "林誠仲",
        "paragraphs": [
            "巖半松門敞不關，芒鞋竹杖重躋攀。",
            "天涵鑑水澄清裏，人入披雲杳藹間。",
            "燒藥爐寒烟草碧，鎸詩石古雨苔斑。",
            "干戈滿目何從適，日日青山共往還。"
        ],
        "title": "遊瑞巖",
        "id": "1469ac26-4a64-422a-a5a1-47c9b54896e9"
    },
    {
        "author": "吳孔錡",
        "paragraphs": [
            "鳴泉出澗潔而瑩，盡日鏘鏘解佩聲。",
            "絕俗不須頻洗耳，試聽餘響自心清。"
        ],
        "title": "玉山聽泉",
        "id": "6cd22510-b9de-43b2-8fdd-776bc98bb7fb"
    },
    {
        "author": "陳成己",
        "paragraphs": [
            "水自湖心一派分，高低晚望稻垂雲。",
            "侵魚爭畔人如鬼，莫向祠前聽祭文。"
        ],
        "title": "遺愛祠",
        "id": "e79e815f-5872-4ca1-af92-565d85c85b25"
    },
    {
        "author": "鮑承議",
        "paragraphs": [
            "平田千頃綠秧稠，水繞山阿出澗流。",
            "門掩落花春自晚，畫簷時聽鳥聲幽。"
        ],
        "title": "秀峰院",
        "id": "cd4cbdbd-b4f1-488c-8421-937283fcc9cb"
    },
    {
        "author": "陳裔長",
        "paragraphs": [
            "地坦容車馬，城空絕戍樓。",
            "幾家烟火在，風露冷松楸。"
        ],
        "title": "過周墩堡",
        "id": "80d4b6c0-3cfb-409a-bdb1-d40b28439e40"
    },
    {
        "author": "江南劍客",
        "paragraphs": [
            "暑往寒來造化間，誰將大药駐朱顔。",
            "騎鯨客去天連水，跨鶴人歸月滿山。",
            "爐火焰燒情慾境，劍峰割斷利名關。",
            "烟花隨分巖頭綠，猿鳥不驚春色閒。"
        ],
        "title": "題鶴林宮",
        "id": "bcdfd0c4-769f-47ad-94ee-ac9207d1b988"
    },
    {
        "author": "張守質",
        "paragraphs": [
            "步入禪關一徑賒，攝衣登眺夕陽斜。",
            "金谿碧落千條練，紫塔光涵五色霞。",
            "月繫扁舟漁火渡，風清古碣隠君家。",
            "遊人亦卧東山麓，醉倚烟蘿學種瓜。"
        ],
        "title": "延福寺",
        "id": "4515caad-0f6b-44c2-a47c-d4e58ed58a81"
    },
    {
        "author": "傅宗教",
        "paragraphs": [
            "隠君在何許，遺跡此山阿。",
            "春風閉門處，回首空烟蘿。"
        ],
        "title": "秦君亭",
        "id": "7294b295-0e43-42ab-8953-22a6a0f1d29f"
    },
    {
        "author": "傅宗教",
        "paragraphs": [
            "何人鑿山腹，高堂跨崔嵬。",
            "悠悠百年事，滾滾隨塵埃。",
            "棄置君莫問，且復共此杯。"
        ],
        "title": "思古堂",
        "id": "a3944180-247f-4140-90d4-d466d57792c4"
    },
    {
        "author": "傅宗教",
        "paragraphs": [
            "峨峨九日峰，下有千年木。",
            "正異歲寒姿，命受茲也獨。",
            "十圍鐵幹古，百尺虬髯矗。",
            "不以姓名顯，肯爲封爵辱。",
            "畏名如畏虎，終焉託巖伏。",
            "何當大厦求，一枝亦自足。"
        ],
        "title": "無名木",
        "id": "766fc18f-b674-4a2d-951e-ca3c3ef18602"
    },
    {
        "author": "梁知錄",
        "paragraphs": [
            "危亭縹渺斗星傍，俯檻連雲掛碧蒼。",
            "航快遠隨飛鳥下，樹穠陰覆酒樽凉。",
            "胡床坐久景方見，詩句評多味最長。",
            "况有青山對揮麈，每逢高論賞仇香。"
        ],
        "title": "廓然亭",
        "id": "2fc24d47-7738-4613-a78e-dbf9203a630b"
    },
    {
        "author": "滕翔",
        "paragraphs": [
            "海翻波浪遶危峰，無盡巖前此界空。",
            "不是灰心求佛者，片時艱住寂寥中。"
        ],
        "title": "普照寺",
        "id": "6718311e-60e3-49c6-91a0-9b58a0432347"
    },
    {
        "author": "許彌安",
        "paragraphs": [
            "紫極宮中晉朝檜，故老語我今千年。",
            "盤根厚地龍蛇走，榦薄霄漢星斗懸。",
            "玄冬飛雪斷人跡，貞姿不改平時妍。",
            "虬枝香葉翠如幄，一子不落含蒼煙。",
            "胡爲廣厦構梁棟，如此大材乃棄捐。",
            "伊昔晉朝紛亂日，衣冠南渡依江堧。",
            "風流王謝各幻化，肝膽鐵石還依然。"
        ],
        "title": "晉檜行",
        "id": "37f539a7-1096-47af-b639-e6dbc1ae64a1"
    },
    {
        "author": "秦元似",
        "paragraphs": [
            "古木巢遼鶴，陰崖溜石泉。",
            "登臨多意緒，深邃好風烟。",
            "嘯傲欣離俗，徘徊覺近天。",
            "熒煌逼霄漢，疑是繼張騫。"
        ],
        "title": "大澤山",
        "id": "d785a639-9eba-4808-89fc-8fb3fba4037b"
    },
    {
        "author": "嬾雲",
        "paragraphs": [
            "荒冢臨歧尚隠然，春風吹綠草芊芊。",
            "牧兒亂唱黄昏後，猶似悲歌薤露篇。"
        ],
        "title": "田橫墓",
        "id": "a20b5086-dbd3-475d-b343-5e0fb8119d9e"
    },
    {
        "author": "竹林吟叟",
        "paragraphs": [
            "明月池邊酌玉罍，玉罍未倒玉山頹。",
            "秋風吹斷華胥夢，卧看飛雲過嶺來。"
        ],
        "title": "百家巖",
        "id": "ca0345c1-8077-4a37-ad91-34f214a238c9"
    },
    {
        "author": "王疏",
        "paragraphs": [
            "春雨新晴上翠微，三年兩過洞天扉。",
            "塵蹤不得多時住，又向雲間一宿歸。"
        ],
        "title": "遊天平山  其一",
        "id": "d3675681-b998-4c61-9bf3-d4f41c9b3638"
    },
    {
        "author": "王疏",
        "paragraphs": [
            "勝景奇蹤爛漫遊，歸鞍欲上重回頭。",
            "山禽於我情何厚，逐馬聲聲似見留。"
        ],
        "title": "遊天平山  其二",
        "id": "91ccd6de-afb7-4f9b-a64a-9be8e973c99d"
    },
    {
        "author": "徐蘭皋",
        "paragraphs": [
            "楚王宮闕馬王宮，惟有江山带舊風。",
            "屬玉不知興廢事，雙雙飛入藕花叢。"
        ],
        "title": "流杯池",
        "id": "38742f39-c0ee-492d-9905-961577ad409e"
    },
    {
        "author": "蔣山卿",
        "paragraphs": [
            "秦皇開象郡，茲事已千年。",
            "臺古埋秋草，城荒起暮烟。",
            "江天雲漠漠，石嶺月娟娟。",
            "萬里慚漂泊，因風懷昔賢。"
        ],
        "title": "過象州",
        "id": "b70e139c-8922-468e-969a-b6561e998203"
    },
    {
        "author": "松庵道人",
        "paragraphs": [
            "千巖萬壑倚晴空，此洞真奇迥不同。",
            "未數洞天三十六，想移當日太清宮。"
        ],
        "title": "真仙巖",
        "id": "3e190e72-4a53-451a-b217-750be280a61c"
    },
    {
        "author": "李宗道",
        "paragraphs": [
            "何山鑿出洞巖深，置屋懸崖映竹林。",
            "像設金園崇梵宇，壁間石室塑觀音。",
            "接天遠岫巍千古，跨磵飛虹映百尋。",
            "極目憑欄多少景，一回到此一寒心。"
        ],
        "title": "萬春洞",
        "id": "cd65257b-31a6-4f59-879e-f2201df71457"
    },
    {
        "author": "游君傳",
        "paragraphs": [
            "待潮舟閣淺邊岡，少憩田園竹樹凉。",
            "數點弄秋疏雨過，槿花籬落带斜陽。"
        ],
        "title": "沙岡待潮",
        "id": "1be623c6-7e6e-459c-bdcd-a84a8cb122d4"
    },
    {
        "author": "游君傳",
        "paragraphs": [
            "西風吹客鬢，孤坐欲銷魂。",
            "野櫂他鄉客，酒旗何處村。",
            "稻隨秋雨熟，水带晚潮渾。",
            "寂寞吳塘路，塵沙望眼昏。"
        ],
        "title": "吳塘晚泊",
        "id": "dce841da-a943-4858-91b5-aebc3b846266"
    },
    {
        "author": "馬仲珍",
        "paragraphs": [
            "十步九憩息，行行不計程。",
            "徑長人未盡，寺近地差平。",
            "古井知潮候，重雲隔磬聲。",
            "榴花半零落，碎糝石棋枰。"
        ],
        "title": "遊圓通寺  其一",
        "id": "a5995572-16d8-4728-9667-0e3180133183"
    },
    {
        "author": "馬仲珍",
        "paragraphs": [
            "一筇吾事足，身世付科頭。",
            "漸長石間筍，半遮林杪樓。",
            "雲飛山欲動，木落塔如浮。",
            "遊客未歸去，松陰入茗甌。"
        ],
        "title": "遊圓通寺  其二",
        "id": "f5912773-1987-43cd-9b20-ce01a527c80a"
    },
    {
        "author": "馬仲珍",
        "paragraphs": [
            "山空不隠響，一葉落還聞。",
            "龍去遺荒井，僧歸禮白雲。",
            "蟲絲昏畫壁，嵐氣濕爐薰。",
            "睡思渾無奈，茶甌易策勛。"
        ],
        "title": "遊圓通寺  其三",
        "id": "314a33a3-ab98-4171-b770-4212e899cba8"
    },
    {
        "author": "馬仲珍",
        "paragraphs": [
            "欲坐又還起，白雲隨我行。",
            "一空皆佛性，群動共秋聲。",
            "崩石斜分路，支岡半入城。",
            "明朝山下去，平地見朱甍。"
        ],
        "title": "遊圓通寺  其四",
        "id": "6b2cab38-214a-4750-a1a9-d41ae086fafb"
    },
    {
        "author": "馬仲珍",
        "paragraphs": [
            "老僧頭擁雪，領客下階行。",
            "盡日坐山影，有時聞市聲。",
            "千峰平裹寺，一徑背通城。",
            "幽訪未成返，水中新月生。"
        ],
        "title": "遊圓通寺  其五",
        "id": "3bd1e588-9b71-4220-b2ac-093e454b52a7"
    },
    {
        "author": "金涓",
        "paragraphs": [
            "八月桐江曲，青蘋未著花。",
            "亂雲低壓樹，細水淺流沙。",
            "到郭無多路，依山有幾家。",
            "故人成遠別，相望各天涯。"
        ],
        "title": "舟次嚴灘",
        "id": "d18d118e-09f8-4832-82bd-db5b7aa583b5"
    },
    {
        "author": "李仲驤",
        "paragraphs": [
            "水盡露嵌嶔，紅塵雜市音。",
            "西來天日遠，東望白雲深。",
            "塔□中流見，漁燈半夜沉。",
            "烟波競名利，應負指桐心。"
        ],
        "title": "桐君山",
        "id": "379b9ae0-ef18-4eab-bdc3-e81f99537209"
    },
    {
        "author": "李恭",
        "paragraphs": [
            "一絲風下碧雲天，亭上窗開霽色鮮。",
            "嚴子釣臺青樹裏，桐君丹竈白雲邊。",
            "千家畫棟前朝屋，百里清江過客船。",
            "瀟灑桐廬幾興廢，野花山鳥自年年。"
        ],
        "title": "合江亭",
        "id": "312110e6-46df-43c4-81d1-4814b641a8d8"
    },
    {
        "author": "盧茂",
        "paragraphs": [
            "雞犬無譁四境同，桑麻百里長春風。",
            "熙熙安養知誰力，父老相逢說魯恭。"
        ],
        "title": "送葉大尹廷衡",
        "id": "9cbfa78e-11e3-4b91-9aa8-1a6341b226d9"
    },
    {
        "author": "石世英",
        "paragraphs": [
            "深谷不易到，烟霞真勝遊。",
            "翻身渺雲海，長嘯落滄洲。",
            "曙色楓林曉，天香桂子秋。",
            "更期南澗石，重約泛浮丘。"
        ],
        "title": "訪陶山寺",
        "id": "c1540b2d-cdcc-4592-9bd2-e89305c3072d"
    },
    {
        "author": "李咸",
        "paragraphs": [
            "一方靈跡兩峰間，左右芒山與碭山。",
            "勝地昔曾鍾王氣，高僧誰此掩柴關。",
            "翬飛巍殿烟瓴碧，翠削層崖苔蘚斑。",
            "千古英雄無處問，嶺頭依舊白雲閒。"
        ],
        "title": "游均慶寺",
        "id": "59fa5919-d7f0-4417-92d6-85ae03483a4b"
    },
    {
        "author": "丁大容",
        "paragraphs": [
            "十里城西松嶺庵，每經過此便懷慚。",
            "此山若有歸耕地，肯墜嵇康七不堪。"
        ],
        "title": "松嶺",
        "id": "a39aa364-50e4-48ee-a3d1-b6effb146ff9"
    },
    {
        "author": "康鼎成",
        "paragraphs": [
            "久學秦人避，空聞漢主求。",
            "丹鑪無鳳髓，石室有龍湫。",
            "谷挾千峰雨，湖生六月秋。",
            "塵蹤應自息，長嘯下溪鷗。"
        ],
        "title": "題九仙閣",
        "id": "d3471484-0610-4dee-91aa-b7ad45771642"
    },
    {
        "author": "高獻民",
        "paragraphs": [
            "迢遞尋真到紫壇，參差樓閣倚層巒。",
            "三株樹古巢玄鶴，五粒松低下素鸞。",
            "烟暖芝田應有玉，樹封藥竈已無丹。",
            "昔人跨鯉歸何處，彷彿中天月影寒。"
        ],
        "title": "題九仙宮",
        "id": "00fd50eb-3457-4562-9157-62ec4d76f524"
    },
    {
        "author": "龔伯摴",
        "paragraphs": [
            "桃花流水隔人間，千古高風不可攀。",
            "綠樹陰中孤鶴宿，碧潭深處九龍蟠。",
            "雨餘芝朮香丹室，夜半風雲繞石壇。",
            "富貴由來天有命，何勞清夢到邯鄲。"
        ],
        "title": "題九仙宮",
        "id": "74669d64-68e5-4069-b102-2c4251a06895"
    },
    {
        "author": "李德馨",
        "paragraphs": [
            "倚天峭壁屹崔巍，觸石飛湍怒震雷。",
            "一鏡澄清涵宇宙，四圍空翠映樓臺。",
            "煉丹道士老無寐，跨鯉仙人去不來。",
            "掃却平生塵土夢，此身便是小蓬萊。"
        ],
        "title": "題九仙宮",
        "id": "4c4a23b5-e7ad-4379-8060-a217e8c66c3f"
    },
    {
        "author": "陳效",
        "paragraphs": [
            "碧山如畫豁吟眸，信是神仙此地遊。",
            "九鯉有人爭乞夢，一麾無事獨登樓。",
            "田中水白秧初雨，隴上雲黄麥已秋。",
            "民困祇今蘇息否，我來端不爲花謀。"
        ],
        "title": "行部仙遊",
        "id": "be9c9fdf-ef49-4c10-b067-67c95e239bc4"
    },
    {
        "author": "顔克宗",
        "paragraphs": [
            "陰陽炭兮天地爐，融液好景人間無。",
            "木酸火炎兩不用，清流自沸跳明珠。",
            "何當揚波激滄溟，大塊不許氛翳生。",
            "何當翻波湔酷吏，群黎坐使心眼明。",
            "堯舜君民均一視，匹夫匹婦皆使被。",
            "洗除煩苛不擇地，奚止一泓而已矣。"
        ],
        "title": "蕉溪溫泉",
        "id": "df137d7f-f731-4217-bd68-78cec203121e"
    },
    {
        "author": "釋寶玄",
        "paragraphs": [
            "南望青山十里賒，五雲深處問琵琶。",
            "從知天子封侯廟，原是神仙賣藥家。"
        ],
        "title": "康仙祠",
        "id": "2d3158ad-27ef-4db0-80bc-51cc3a4e0c6e"
    },
    {
        "author": "魯千之",
        "paragraphs": [
            "心情稍覺難如舊，勝迹依然日月新。",
            "鶴怨猿驚嗟往事，再來山色似迎人。"
        ],
        "title": "題崇明寺",
        "id": "7a7469c2-6285-4725-8f45-cc028b4c047c"
    },
    {
        "author": "謝圖南",
        "paragraphs": [
            "山水盤桓天地中，幾多異事出仙宮。",
            "玉龍嘶斷黄龍現，劍氣曾凌上大空。"
        ],
        "title": "黄龍洞",
        "id": "c8f5b099-1cd3-4626-8adf-490a61926aef"
    },
    {
        "author": "徐秋雲",
        "paragraphs": [
            "太平風月屬三郎，羯鼓聲高思轉長。",
            "天子錦纏娛虢國，貴妃音律教寧王。",
            "人歸巫峽山容在，花落溫泉水更香。",
            "誰信蓬萊青鳥使，回來無語怨漁陽。"
        ],
        "title": "題明皇",
        "id": "330d2c3d-aefd-4107-bd44-23eb7d9fff2c"
    },
    {
        "author": "朴通",
        "paragraphs": [
            "平昔常聞風水洞，重山複水去無窮。",
            "因緣偶入雲泉路，林下先聞接客鐘。"
        ],
        "title": "恩德寺",
        "id": "b4d2f389-ada9-4ee2-8432-fc682f02a563"
    },
    {
        "author": "烏允卿",
        "paragraphs": [
            "精舍蕭然絕世塵，登臨漸覺爽精神。",
            "庭連翠島松篁暗，沼接清流瀑布新。",
            "高潔白雲長作侶，幽閒明月每爲親。",
            "開窗更有消煩景，猿鶴無機解伴人。"
        ],
        "title": "寧國院",
        "id": "4e99bb2d-5e0e-4200-b5ca-db2a4e2f7c24"
    },
    {
        "author": "劉浚",
        "paragraphs": [
            "滿山雲雨蛟龍走，萬壑風烟虎豹通。",
            "巖竇石泉流出冷，草庵禪影坐來空。"
        ],
        "title": "東鶩山石洞",
        "id": "d81926c3-a29c-425a-9fc9-2411a9070095"
    },
    {
        "author": "鄧熛",
        "paragraphs": [
            "一寸龍香一寸金，仙家傳藥不傳心。",
            "得來莫作尋常看，千載文光翰苑林。"
        ],
        "title": "墨",
        "id": "f4e75f31-ae93-4088-ade1-3adf4a59b97b"
    },
    {
        "author": "吳虎",
        "paragraphs": [
            "玉樓高倚漢昌城，處士閒居不可名。",
            "天際山青疑泰岱，雲邊木落見長庚。",
            "開簾曉挹晴光滿，策杖秋吟爽氣迎。",
            "我欲巢雲向西竺，何時風月話三生。"
        ],
        "title": "題玉翠樓",
        "id": "8fe71583-bbd1-4397-95e6-ddbfa3f7e643"
    },
    {
        "author": "徐釣者",
        "paragraphs": [
            "曾見秦王架石橋，海仙忙迫漲驚潮。",
            "蓬萊隔海雖難到，直好三清却不遥。"
        ],
        "title": "自吟",
        "id": "c38c8e8b-ab12-43c1-9098-1e9300537fc7"
    },
    {
        "author": "石泳堅",
        "paragraphs": [
            "茫茫天地老洪崖，太樸何年此鑿開。",
            "一派靈源流不盡，教人疑是九天來。"
        ],
        "title": "龍巖山",
        "id": "555cf2a1-2481-4a11-b9d9-0c5fa44c3178"
    },
    {
        "author": "林穀",
        "paragraphs": [
            "崢嶸頭角隠何年，直露靈光在此間。",
            "天下蒼生方引領，好施膏雨潤人寰。"
        ],
        "title": "龍隠洞",
        "id": "749df98c-dfef-47ed-8500-273a9c2c2da5"
    },
    {
        "author": "郝顯",
        "paragraphs": [
            "偃蹇蒼松鎖翠巖，邦人云是古湘山。",
            "寺穿石磴高低處，塔聳雲烟吞吐間。",
            "物外豈知塵世事，箇中只許老僧閒。",
            "我來策杖登臨罷，落日歸鴉自往還。"
        ],
        "title": "湘山寺",
        "id": "003fc92a-6cc5-4afd-84d9-27e4329ff1a6"
    },
    {
        "author": "無名氏",
        "paragraphs": [
            "人言周公來結宇，不知建立何年中。",
            "撰詞仍是謫御史，殘缺欲讀嗟難通。"
        ],
        "title": "周公亭留題",
        "id": "3efe37f7-9d68-41cc-af13-4bd1a97c53cb"
    },
    {
        "author": "谷客",
        "paragraphs": [
            "蓬島三山在寸心，先生何事混凡塵。",
            "不因門外家人謹，還是無緣遇洞賓。"
        ],
        "title": "題几",
        "id": "eb0a571f-5cef-4760-a317-f3f609d0a05c"
    },
    {
        "author": "牧得清",
        "paragraphs": [
            "完得一局棋，除此一襲衣。",
            "何去何來兮，白雲共依稀。"
        ],
        "title": "吟",
        "id": "4ef461ea-2785-43df-8493-1e15d817c609"
    },
    {
        "author": "蘇頔",
        "paragraphs": [
            "杳杳波濤閲古今，四邊無際莫知深。",
            "潤通曉月爲清露，氣入霜天作溟陰。",
            "笠澤鱸肥人膾玉，洞庭柑熟客分金。",
            "風烟觸目相招隠，聊爲停橈一楚吟。"
        ],
        "tags": [
            "太湖",
            "洞庭湖"
        ],
        "title": "望太湖",
        "id": "0b5714b5-a412-4867-95a8-ead900d7adde"
    },
    {
        "author": "張監",
        "paragraphs": [
            "斬蛟橋北玉樞府，高樹連雲第一家。",
            "欲向新圖問何處，客窗風雨對梨花。"
        ],
        "title": "題荆溪圖",
        "id": "926fd363-c0e3-42b0-a0a9-89311d649450"
    },
    {
        "author": "無名氏",
        "paragraphs": [
            "家問不來秋夜長，白鷗眠處倚牙檣。",
            "風摇湖水動山影，天壓隴雲低雁行。",
            "菊老過時猶嚼蕊，魚逃無水尚鳴榔。",
            "洗兵馬詔何時下，免遣農夫坐女牆。"
        ],
        "title": "題宜興迎華驛",
        "id": "b571ae93-989a-4378-aff2-7395beff28b4"
    },
    {
        "author": "袁正",
        "paragraphs": [
            "大坤濕氣蒸嵷巃，油然勃然連蒼穹。",
            "曙窗注望東𠙶峰，須臾不見青芙蓉。",
            "初疑博山噴出紫烟縷，又疑蜃精海底推起龍王宮。",
            "東西模糊總一色，上下變幻知幾重。",
            "既非芒碭山中隠劉季，又非陽臺神女遥相通。",
            "養文玄豹隠丹壑，失巢老鶴迷青松。",
            "忽見千株萬株老枯檜，化作千丈萬丈蒼精龍。",
            "斷崖滴翠時灑灑，落花細雨春濛濛。",
            "金烏欲上海水赤，神光盪射生青紅。",
            "狂飈捲地忽吹散，依然繡出金屏風。",
            "奇奇怪怪渺無際，且將浩興收拾填心胸。"
        ],
        "title": "𠙶山曉雲歌",
        "id": "4e0201f7-049d-4f58-a8a4-f9ed63f1913b"
    },
    {
        "author": "蔣時中",
        "paragraphs": [
            "幼年曾讀貞女碑，坐想瀨水清漣漪。",
            "試來江東弔李白，瓣香敬謁貞女祠。",
            "平生不數子胥子，鞭平進諸何至此。",
            "有金投瀨竟何爲，當時豈爲將軍死。"
        ],
        "title": "貞義女祠",
        "id": "3744c2d6-7149-4486-8091-5415fd345bc3"
    },
    {
        "author": "蔣時中",
        "paragraphs": [
            "黄鶴山中黄鶴觀，黄鶴仙人此修煉。",
            "功成羽化歸丹丘，環佩珊珊度遥漢。",
            "昔聞有鳥名令威，去家千年今來歸。",
            "仙人一去不復返，長松落雪秋霏霏。"
        ],
        "title": "黄山觀",
        "id": "aa3f0034-1744-496d-b888-0c397a8775e9"
    },
    {
        "author": "任安",
        "paragraphs": [
            "雲中丹井出天然，白石當年煮尚堅。",
            "洗耳不留塵世事，松陰高居伴神仙。"
        ],
        "title": "雲湖山",
        "id": "dc301544-a53a-486a-920e-248898a798ab"
    },
    {
        "author": "徐銳",
        "paragraphs": [
            "脚力無窮爲好山，直須勾引到禪關。",
            "柳堤雪後摇金縷，竹徑風前弄翠環。",
            "宦業始知紅葉落，清游終羨白雲閑。",
            "此來不見文殊面，多謝巖花慰我顔。"
        ],
        "title": "妙相寺方丈",
        "id": "2a24c8ed-2103-4a7d-9705-7a5afeabf1c0"
    },
    {
        "author": "陳柄",
        "paragraphs": [
            "涇巘翠插天，涇溪清繞郭。",
            "巒環松竹裏，崖磴自樓閣。",
            "是時秋陽驕，三日此棲泊。",
            "曉色林端來，晴雲巖際落。",
            "飛梯接絕壁，畫柱裹枯籜。",
            "誰拂梁間塵，謫仙久不作。",
            "予生捉月姿，方寸頗明廓。",
            "思君騎鯨魚，赴我千金諾。"
        ],
        "title": "次太白水西韻",
        "id": "6ee7e6a1-6664-41ca-97c2-9a4a9d799786"
    },
    {
        "author": "哀謙",
        "paragraphs": [
            "時人不識田園樂，只羨相如駟馬歸。"
        ],
        "title": "句",
        "id": "4dd0229f-d7bc-4c34-89f0-f52aead0eacd"
    },
    {
        "author": "吳杭",
        "paragraphs": [
            "周雅久不復，楚騷方獨鳴。",
            "溪蛙弄氣態，污我瀟湘清。",
            "二公好奇古，大筆時縱橫。",
            "磨崖勒唐頌，字字飛瓊英。",
            "雲烟借體勢，水石生光精。",
            "浯溪在僻地，自是聞正聲。",
            "名傳播夷夏，孰貴燕然銘。",
            "絃歌入商魯，永與神仙聽。",
            "江流不可竭，此文如日星。"
        ],
        "title": "磨崖頌",
        "id": "df46fcd3-36d6-4db4-9545-a09bb89fe39b"
    },
    {
        "author": "朱正一",
        "paragraphs": [
            "秦曾羽客駐真跧，唐有禪翁嗣結緣。",
            "石竇宏深開洞府，天門明顯逗風煙。",
            "香山聳迹停危壁，怪木盤根長絕巔。",
            "千古靈蹤誰可問，踟躕瞻想不知還。"
        ],
        "title": "題澹巖",
        "id": "79f63c52-05e4-4a51-8d22-f4774127ad7f"
    },
    {
        "author": "周錫",
        "paragraphs": [
            "龍門居士隠江濱，老去風流樂事真。",
            "觴詠又臨三月暮，李桃初種一溪春。",
            "眼中信我無餘子，名下如君有幾人。",
            "淯溪不盡東流水，兩字平安託錦鱗。"
        ],
        "title": "寄呂伯祐",
        "id": "b9df41fe-f057-4ab4-919f-f51f9e3f2a60"
    },
    {
        "author": "俞君宣",
        "paragraphs": [
            "小姨學采蓮，兩腕白於雪。",
            "花色妬緗裙，瓣瓣紅如血。",
            "西鄰小姑亦采蓮，隔岸徒聞語笑喧。",
            "從來不相識，相呼好並船。",
            "停橈花下勤把手，他年何處投箕帚。",
            "苦樂參差不可言，此日花開得來否。",
            "難割藕絲腸，怕逢遊冶郎。",
            "歸去風吹小簟凉，時聞花外香。"
        ],
        "title": "采蓮曲",
        "id": "2692b70a-c3d6-4e98-aaf5-4cc6a9fcb4c6"
    },
    {
        "author": "余迪",
        "paragraphs": [
            "數年樂此宦池城，每愛湖光分外清。",
            "遠浦落霞秋水闊，亂山斜日碧雲橫。",
            "牧吹牛背歸林晚，漁唱舟中對月明。",
            "同覽翠微重弔古，謾將詩酒逐交情。"
        ],
        "title": "登翠微亭  其一",
        "id": "94888132-fe5a-438c-9aaa-d67f5c72cc69"
    },
    {
        "author": "余迪",
        "paragraphs": [
            "池陽勝跡翠微峰，今古才人咏不窮。",
            "僧寺宛如仙仗裏，人家儼若畫圖中。",
            "迎風楊柳依依綠，带雨桃花淡淡紅。",
            "沉醉不知歸去晚，匆匆回首月升東。"
        ],
        "title": "登翠微亭  其二",
        "id": "6a662b8d-eeee-4c07-8ab7-37398e398ccd"
    },
    {
        "author": "高應乾",
        "paragraphs": [
            "訪勝及春遊，雙魚古石留。",
            "能觀時顯晦，不逐浪沉浮。",
            "守介難投餌，呈祥類躍舟。",
            "胥歸霖雨望，千載砥中流。"
        ],
        "title": "白鶴梁觀石魚",
        "id": "9367eb83-b250-4d77-9bc5-fd6d48a4d1ea"
    },
    {
        "author": "楊郡守",
        "paragraphs": [
            "邀客西津上，觀魚出水初。",
            "長江多巨石，此地近仙居。",
            "所記皆名筆，爲祥舊□書。",
            "豐年知有驗，遺秉利將舒。",
            "戲草春波靜，雙鱗樂意徐。",
            "不才叨郡寄，燕喜愧蕭疏。"
        ],
        "tags": [
            "长江"
        ],
        "title": "題涪州石魚",
        "id": "24311625-a318-4141-bff0-635848bba494"
    },
    {
        "author": "李得之",
        "paragraphs": [
            "靄靄雲□爛，岑岑洞穴幽。",
            "黄衣無□士，陳迹□千秋。",
            "本爲征途憩，還因爽氣留。",
            "塵緣吾未斷，歸路晚颼飀。"
        ],
        "title": "題九龍巖",
        "id": "116c89cc-a7a5-4bc9-a553-0b4a9405ce92"
    },
    {
        "author": "陳某",
        "paragraphs": [
            "里俗相傳有九龍，昔年栖隠此巖中。",
            "煙霄一去□□隔，石戶雙開舊徑通。",
            "月影日光東北近，泉聲山色古今同。",
            "何當便脫卑凡累，來伴僧閑論苦空。"
        ],
        "title": "留題九龍巖",
        "id": "530e631b-2c9a-4428-b955-ee8478482fa3"
    },
    {
        "author": "章某",
        "paragraphs": [
            "九十衰翁七十兒，此時那可兩分離。",
            "客鄉已是三年別，人世應無百歲期。",
            "春雁北飛頻送目，夕陽西下幾顰眉。",
            "何如及早成歸計，莫待山榴開滿枝。"
        ],
        "title": "寄子",
        "id": "b7bf7b66-68d2-4587-bb10-1ba7231986e4"
    },
    {
        "author": "無名氏",
        "paragraphs": [
            "四圍喬木盡兒孫，曾見吳宮幾度春。",
            "若使當年成大厦，也應隨例作灰塵。"
        ],
        "title": "詠古樹",
        "id": "ec5176ac-f9da-4816-a333-7c49623001a1"
    },
    {
        "author": "無名氏",
        "paragraphs": [
            "南軒北牖又東扉，取次園林待我歸。",
            "當路莫栽荆棘草，他年免掛子孫衣。"
        ],
        "title": "寄家書",
        "id": "99702b2a-c022-44cb-b7fd-d06a98f64a85"
    },
    {
        "author": "張紳",
        "paragraphs": [
            "前枕清流後倚山，殿堂高創白雲間。",
            "幸因供職頻經此，及過三年鬢漸班。"
        ],
        "title": "留題宣聖廟石壁",
        "id": "519e208c-2044-4b23-8210-f71d5c90ea5d"
    },
    {
        "author": "李伯先",
        "paragraphs": [
            "一門萃忠孝，竹帛寫家聲。"
        ],
        "title": "句",
        "id": "b9957368-2d33-45fc-9a91-c2842e2b3e82"
    },
    {
        "author": "許仕叔",
        "paragraphs": [
            "撐空疊石何嵯峨，世傳其名曰堆婆。",
            "乃在淛嶺之巔，吳山之阿。",
            "我來於此少憩息，借問父老元如何。",
            "父老爲言五代時，有婆姓方氏結茅嶺巔兩鬢皤。",
            "爲念往來渴，均施湯水無偏頗。",
            "行人以此盡感激，婆言吾亦期無他。",
            "早晚吾骨只堆此，願將一石堆吾坡。",
            "爾來迄今四百載，行人堆石不少差。",
            "我亦拾石堆其冢，既行且歎復逶迤。",
            "今冢之高過百尺，堆石亦已豈虛過。",
            "乃知一飲一滴水，恩至久遠不可磨。",
            "古人一飲在必報，如此傳說夫豈訛。",
            "吁嗟俗世人，乃道無恩波。",
            "反恩以爲讎，此語愚已多。",
            "我適來此秋向晚，滿屨霜葉仍吟哦。",
            "因筆記此堆婆石，慷慨爲賦堆婆歌。"
        ],
        "title": "堆婆石",
        "id": "a955cbf2-19dc-4020-9240-6627dba1dfff"
    },
    {
        "author": "聞肇瑝",
        "paragraphs": [
            "漢史標名氏，宕梁存慕丘。",
            "非惟能抗節，更獨抱先憂。",
            "全蜀悲銜璧，孤身欲斷頭。",
            "湍奔砥柱屹，果碩剝陽留。",
            "片語消威猛，三軍盡輯柔。",
            "詞嚴偏藹若，氣正一何遒。",
            "廟貌旒垂冕，祀將春復秋。",
            "我來虔展拜，匪敢謂遨遊。"
        ],
        "title": "漢嚴將軍廟",
        "id": "bae5688a-bc6b-44e7-bb44-735226723c93"
    },
    {
        "author": "張瓚",
        "paragraphs": [
            "帝城誰送應商金，故壘蕭蕭歲月深。",
            "山勢北來連鳥道，水聲東去作龍吟。",
            "西風老樹惟寒鵲，落日荒郊只暮砧。",
            "不有少陵詩句在，草堂何處共追尋。"
        ],
        "title": "武侯祠",
        "id": "e3eb80ec-8748-4cbb-86ea-fa20bb24640b"
    },
    {
        "author": "馬某",
        "paragraphs": [
            "暇時結客小舂容，路值重巖紫翠峰。",
            "雲閣翬飛翼鸞鳳，石柟盤屈老虬龍。",
            "林扉雨過便秋菊，山寺風清度晚鐘。",
            "快展眉頭須劇飲，天開霽色不妨農。"
        ],
        "title": "遊南山賦五十六言呈書記郎中教授大著",
        "id": "a5eb4e73-749f-493d-a319-c7ad92a2585d"
    },
    {
        "author": "□庭倚",
        "paragraphs": [
            "宦海漂浮若轉蓬，唯餘訪古意無窮。",
            "曾觀老柏懷諸葛，今對古柟思鄭公。",
            "遺憾已隨流水遠，英名仍伴故山雄。",
            "後來碌碌空千輩，誰許登臨繼此風。"
        ],
        "title": "懷古",
        "id": "0eaa7928-99f1-4ca8-8362-75d4dee275c4"
    },
    {
        "author": "□公才",
        "paragraphs": [
            "一本修柟出萬蓬，挺生綿邈尚誰窮。",
            "胡爲壯烈思嚴老，雅愛甘棠學召公。",
            "懷德自應存芘蔭，企賢那不念英雄。",
            "要知遺躅傳無盡，時聽龕巖度遠風。"
        ],
        "title": "次庭倚懷古韻",
        "id": "209d7aa2-da15-4d7a-8e23-86d4a2028b40"
    },
    {
        "author": "無名氏",
        "paragraphs": [
            "郭侯凜凜氣橫秋，管領江山作勝遊。",
            "痛飲不知烏景墜，清歌更覺鳥聲幽。",
            "誦君崖畔神仙句，淡我胸中浩蕩愁。",
            "萬里相逢更相失，他年卜築共歸休。"
        ],
        "title": "和郭使君韻",
        "id": "1d4e4ef7-7cf7-46ad-9bc4-f7897f4aa407"
    },
    {
        "author": "黄蛾",
        "paragraphs": [
            "初出如弓未上弦，分明掛在碧雲邊。",
            "時人莫道蛾眉小，十五團圓照滿天。"
        ],
        "title": "新月",
        "id": "0518841b-0dcd-4e34-b7a6-21ef9ace9931"
    },
    {
        "author": "張大直",
        "paragraphs": [
            "雨過薰風吹面凉，芒鞋終日水雲鄉。",
            "可憐塵緒縈人久，頼有仙源引興長。",
            "山鳥無心時自語，林花有意解留香。",
            "村醪不惜杖頭費，渴似虹霓飲練光。"
        ],
        "title": "題三洞",
        "id": "6a94b74c-8b45-43a6-be33-8f406f47e5ef"
    },
    {
        "author": "張大直",
        "paragraphs": [
            "箇中別是一乾坤，藹藹祥雲擁洞門。",
            "天柱遥知鎖金闕，絳橋仍想接崑崙。",
            "仙人幻出珊瑚木，玉女妝成錦繡墩。",
            "石室霜臺更奇絕，桃源從此不須論。"
        ],
        "title": "題慶雲東洞",
        "id": "33326e74-6f3b-482b-8a7c-1da05e85baf1"
    },
    {
        "author": "張大直",
        "paragraphs": [
            "先生自是大羅仙，一去塵寰不記年。",
            "道室只今丹竈在，石窗依舊碧蘿纏。",
            "空來蓮洞聞仙樂，那得桃源駕鐵船。",
            "欲覓當年天井路，雲蒸霧罩水潺湲。"
        ],
        "title": "題蓮華西洞  其一",
        "id": "ea7fb315-d9fa-4657-8af9-cbdc691357f6"
    },
    {
        "author": "張大直",
        "paragraphs": [
            "巖洞嵌空路險巘，神仙窟宅故應奇。",
            "湧雲巧作蓮幢仰，滴乳翻成石筍垂。",
            "瓊樹千年生異果，玉田四季産靈芝。",
            "真人隠壁君休問，駕鶴驂鸞自有時。"
        ],
        "title": "題蓮華西洞  其二",
        "id": "6a5e37dd-a457-4e8f-9a4b-bd26370e86da"
    },
    {
        "author": "張大直",
        "paragraphs": [
            "雲嶺嵯峨掛夕陽，含虛南洞更徜徉。",
            "書堂猶覺寶薰在，石銚微聞仙茗香。",
            "遥想釣魚臺上客，飄然駕鶴白雲鄉。",
            "洪崖有路通仙島，當日無人報始皇。"
        ],
        "title": "題含虛南洞",
        "id": "cd012a3d-3b76-4bab-a4d9-0f9fc6762cee"
    },
    {
        "author": "李奎",
        "paragraphs": [
            "天肇文明贊治平，萬年宗主頼先生。",
            "經窮六籍開來學，道繼諸儒集大成。",
            "祠枕星源青嶂合，亭臨虹井綵雲橫。",
            "乘驄遠謁逢秋祀，瞻拜偏興景仰情。"
        ],
        "title": "拜婺源文公祠",
        "id": "1a4a5061-eac0-4358-84ba-5952e346bfa5"
    },
    {
        "author": "潘初",
        "paragraphs": [
            "朝向蓬萊遊，暮歸蕊珠宿。",
            "偶然折斷玉龍腰，降下凡間三十六。"
        ],
        "title": "登樓吟",
        "id": "762f2e1b-b228-4308-ab39-9518be636531"
    },
    {
        "author": "陳雄飛",
        "paragraphs": [
            "處順心恒逸，無求道乃高。"
        ],
        "title": "句",
        "id": "c75848b0-ba51-46e7-8bbb-1506068ea0b5"
    },
    {
        "author": "張昌祖",
        "paragraphs": [
            "深壑敞禪扉，獨魁天下奇。",
            "烟雲藏不盡，花木秀無時。",
            "誰謂神仙去，我疑蛟壘移。",
            "沉吟玷佳景，有句不成詩。"
        ],
        "title": "遊靈巖",
        "id": "87d950b1-08d2-4f5d-b4a0-99100651967e"
    },
    {
        "author": "龍輔",
        "paragraphs": [
            "寂寂中秋夜，含情出玉閨。",
            "河長看雁遠，月皎覺雲低。"
        ],
        "title": "中秋",
        "id": "f9b177c1-84aa-4ac6-ac4f-9bb327a7bda7"
    },
    {
        "author": "龍輔",
        "paragraphs": [
            "暮閨翹首覺愁添，鑿壁書生隔翠烟。",
            "獨向嫦娥再三拜，殷勤爲我到郎邊。"
        ],
        "title": "暮閨",
        "id": "723bd883-ca65-4b6d-9cb4-a1aa59c8e33b"
    },
    {
        "author": "龍輔",
        "paragraphs": [
            "徐淑古銅鏡，背多青綠花。",
            "收藏敢輕慢，曾得照秦嘉。"
        ],
        "title": "鏡",
        "id": "6ca9b40b-27c5-484d-bfa8-508e08589180"
    },
    {
        "author": "龍輔",
        "paragraphs": [
            "誰道孤眠苦，孤眠却自强。",
            "請看隔宿髻，常是不勞妝。"
        ],
        "title": "戲示女伴",
        "id": "7b03ac92-3b5e-442d-aae2-2a5344ca7eaa"
    },
    {
        "author": "龍輔",
        "paragraphs": [
            "繡窗同刺繡，女伴喜天晴。",
            "剪刀當日暖，妝鏡隠霜明。"
        ],
        "title": "偶成",
        "id": "c4563977-0edd-4de2-9458-1c9ae797e94c"
    },
    {
        "author": "龍輔",
        "paragraphs": [
            "春日映朝霞，新妝出絳紗。",
            "開簾驚宿鳥，倚樹落危花。"
        ],
        "title": "曉景",
        "id": "a0b1d3f3-c692-48c9-bca5-d62830295f82"
    },
    {
        "author": "龍輔",
        "paragraphs": [
            "金徽只自秘，玉匣不曾開。",
            "梅花難獨弄，袖手待郎來。"
        ],
        "title": "答外",
        "id": "2181ad96-4247-4ac7-8fd9-af75df3bbe50"
    },
    {
        "author": "龍輔",
        "paragraphs": [
            "榜人㰕舟待，催飯送郎行。",
            "獨諳郎食性，厨下自調羹。"
        ],
        "title": "送外",
        "id": "4baf05c4-22b3-4b70-ac44-3d0f14aaaa08"
    },
    {
        "author": "龍輔",
        "paragraphs": [
            "日斜未理妝，晝長人易倦。",
            "迴撲硯上蠅，墨花濺團扇。"
        ],
        "title": "夏閨",
        "id": "c2127cae-4670-4d05-8e5f-c9930adf7d5e"
    },
    {
        "author": "龍輔",
        "paragraphs": [
            "蓮房新摘袖中携，剖寄青青子數枚。",
            "若識心頭最清淨，莫嫌根脚本污泥。"
        ],
        "title": "蓮子寄外",
        "id": "b9a6e5f7-7d9f-4835-ac68-ba2e94f63951"
    },
    {
        "author": "龍輔",
        "paragraphs": [
            "書罷題鍾字，要君知妾心。",
            "雖然非白雪，却是重黄金。"
        ],
        "title": "蓮子詩比成自覺醜甚戲題此作以解發君一笑耳",
        "id": "17880ce3-3209-4b72-822f-57b5c3c6d28e"
    },
    {
        "author": "龍輔",
        "paragraphs": [
            "夢中握手說離愁，夢覺歡娛忽已休。",
            "安得人生真似夢，華胥蝴蝶共悠悠。"
        ],
        "title": "紀夢",
        "id": "c788968b-dc27-4134-acc3-ff18849d2daf"
    },
    {
        "author": "龍輔",
        "paragraphs": [
            "面約隨時改，離情睹物含。",
            "君風愁少女，妾卉最宜男。"
        ],
        "title": "寄外",
        "id": "8aef5922-947b-4fd3-84b3-c2dbd38b8f67"
    },
    {
        "author": "龍輔",
        "paragraphs": [
            "藁砧不可期，蓮子空相託。",
            "欲寄一封書，惟愁被姑覺。"
        ],
        "title": "書懷",
        "id": "161ed665-5172-4037-b8c7-103980d5a866"
    },
    {
        "author": "龍輔",
        "paragraphs": [
            "深閨漸老大，始學謝娘詩。",
            "描筆題成句，良人事作師。",
            "白頭慚卓女，團扇愧班姬。",
            "豈敢傳千載，聊將遣一時。"
        ],
        "title": "題書齋",
        "id": "73e3e568-d340-4315-b35a-8269415ab555"
    },
    {
        "author": "龍輔",
        "paragraphs": [
            "積雨带晴霧，閨中事可誇。",
            "曙窗留鏡月，寒髻集釵花。"
        ],
        "title": "冬曉",
        "id": "59708310-620d-4f30-a1eb-2acbc5757147"
    },
    {
        "author": "龍輔",
        "paragraphs": [
            "風吹花香薰洞房，白日照鏡光射梁。",
            "後園草暖雙蝶晒，堂前塵落對燕翔。"
        ],
        "title": "春日  其一",
        "id": "d5122636-1048-4b01-93e7-0022de94356d"
    },
    {
        "author": "龍輔",
        "paragraphs": [
            "春服初裁綺，寒衣始卸絨。",
            "花宿全慵蝶，林摇半暖風。"
        ],
        "title": "春日  其二",
        "id": "019fbd3d-99e8-4647-9235-2e8bf4310d31"
    },
    {
        "author": "龍輔",
        "paragraphs": [
            "侵階草逾碧，明窗日漸遲。",
            "携針聽語鳥，牽斷繡床絲。"
        ],
        "title": "春日  其三",
        "id": "c98b4b94-9906-4aa7-bd46-8bbda8ad6449"
    },
    {
        "author": "龍輔",
        "paragraphs": [
            "階下莓苔爛熳，牆邊竹色蕭疏。",
            "彩鳳繡來有恨，疏鴻讀外無書。"
        ],
        "title": "偶成",
        "id": "989fe27e-6238-4852-8b08-d64d239f8a7d"
    },
    {
        "author": "龍輔",
        "paragraphs": [
            "暖氣逼房楹，開簾多鳥聲。",
            "竹春思筍嫩，地日識泥晴。"
        ],
        "title": "春日寫懷",
        "id": "00d12e43-b213-4aae-87c7-915d35a4f59f"
    },
    {
        "author": "龍輔",
        "paragraphs": [
            "下幃恣午睡，怪殺鳥相呼。",
            "起來慵刺繡，窗下理菖蒲。"
        ],
        "title": "睡起",
        "id": "51c77b63-5219-465b-8345-1ce238b77ea6"
    },
    {
        "author": "龍輔",
        "paragraphs": [
            "綠柳千條映遠空，郎君欲別思忡忡。",
            "願得化爲江上水，與郎直到赤門東。"
        ],
        "title": "送外",
        "id": "2444feea-3839-47de-95ac-f3baf05a7c05"
    },
    {
        "author": "龍輔",
        "paragraphs": [
            "未得相携約尚空，小牋一見一忡忡。",
            "妾意原非淥江水，無端只向畫橋東。"
        ],
        "title": "寄外用前韻",
        "id": "dae18964-0996-4600-bbed-2be28fee1cd8"
    },
    {
        "author": "龍輔",
        "paragraphs": [
            "初聽鶑聲又燕聲，年華不待使人驚。",
            "桂花開遍門還掩，風自清時月自明。"
        ],
        "title": "寫懷",
        "id": "054dfca2-b959-4458-955a-64c6bddda1b7"
    },
    {
        "author": "龍輔",
        "paragraphs": [
            "莫怪書頻斷，難傳恨萬端。",
            "雖承結髪愛，難作比肩看。",
            "淚續牋恒溼，思長筆屢乾。",
            "臨封沾臂血，使識寸心丹。"
        ],
        "title": "寄懷  其一",
        "id": "45da6144-df7b-4d0c-8861-4070eb404bd7"
    },
    {
        "author": "龍輔",
        "paragraphs": [
            "何處最難禁，思君直至今。",
            "雙魚浮水面，對鳥下庭心。"
        ],
        "title": "寄懷  其二",
        "id": "dadf6829-cfbc-4778-ba8d-c53d0287db24"
    },
    {
        "author": "龍輔",
        "paragraphs": [
            "背人解素襪，裂斷寄郎邊。",
            "須知銷玉骨，無興步金蓮。"
        ],
        "title": "恨",
        "id": "b2d66b86-9f6d-4493-b699-03ac9ff8e3fc"
    },
    {
        "author": "龍輔",
        "paragraphs": [
            "君信問平安，閨中差可歡。",
            "竹佳連露倚，雲好下階看。"
        ],
        "title": "答外",
        "id": "af96dc5f-6f60-4e0a-ac3d-e5a453b1de5b"
    },
    {
        "author": "龍輔",
        "paragraphs": [
            "何物寄殷勤，宮鞋綠錦文。",
            "爲郎承素足，指日踏青雲。"
        ],
        "title": "製履寄外",
        "id": "ed671574-668e-4ac2-a53a-cdc197a00c4c"
    },
    {
        "author": "龍輔",
        "paragraphs": [
            "冬至宵雖短，孤眠恨自長。",
            "枕單寒入夢，窗破月窺床。"
        ],
        "title": "冬至",
        "id": "d0997dba-0d22-4745-a910-f254787f77e2"
    },
    {
        "author": "龍輔",
        "paragraphs": [
            "昨夜有佳夢，馳書報與郎。",
            "隔門須是近，有臭必然香。"
        ],
        "title": "十一月初四日五鼓紀夢寄外",
        "id": "52382535-3db0-453a-8986-09cb8281eed0"
    },
    {
        "author": "龍輔",
        "paragraphs": [
            "遠別當霜雪，留郎且過冬。",
            "只愁春色裏，離恨更重重。"
        ],
        "title": "贈外",
        "id": "7fd3acc8-f068-4107-9b2b-0eda25d798d7"
    },
    {
        "author": "龍輔",
        "paragraphs": [
            "情弱抽思長，腕嬌運筆拙。",
            "口誦恐易忘，牋書還自裂。"
        ],
        "title": "偶成",
        "id": "7c909385-0976-4688-a291-b27524336f81"
    },
    {
        "author": "龍輔",
        "paragraphs": [
            "蘭梅逐候舒，種此欲何如。",
            "蘭葉堪崇佩，梅花好寄書。"
        ],
        "title": "蘭梅詩",
        "id": "4f8f56d5-d07b-4999-ad7c-db8facda2d98"
    },
    {
        "author": "龍輔",
        "paragraphs": [
            "郎書來問近何如，性癖如郎只似初。",
            "忍冷臨風因愛雪，抱疴點燭爲看書。"
        ],
        "title": "答外",
        "id": "c56d6e77-5508-403c-a174-64efff45aa36"
    },
    {
        "author": "龍輔",
        "paragraphs": [
            "主人之室隔清洲，日日華牋空自酬。",
            "書似峴碑看即淚，人非萱草遇還愁。"
        ],
        "title": "寄外讀書處",
        "id": "d6460909-120f-4b31-b7be-706835002f3b"
    },
    {
        "author": "龍輔",
        "paragraphs": [
            "泊舟古岸傍，松柏日已昫。",
            "本非同心期，空似西陵路。"
        ],
        "title": "山中寄外  其一",
        "id": "3ef8fad6-b02b-477c-8f25-5bca51ea2de6"
    },
    {
        "author": "龍輔",
        "paragraphs": [
            "湖色開明鏡，巒光列翠屏。",
            "雙眉不忍畫，羞對遠山青。"
        ],
        "title": "山中寄外  其二",
        "id": "dad46334-086e-416f-bbc7-2d4cd92c138e"
    },
    {
        "author": "龍輔",
        "paragraphs": [
            "一到空山下，回看遠俗塵。",
            "松枝堪作麈，無計贈情人。"
        ],
        "title": "山中寄外  其三",
        "id": "e7aabf2f-5b62-4fdd-998c-308e353266d6"
    },
    {
        "author": "龍輔",
        "paragraphs": [
            "若得共此栖，松菊長携手。",
            "岸上數株松，何須減五柳。"
        ],
        "title": "山中寄外  其四",
        "id": "e3b49c82-7ae9-4299-b845-4516621fb427"
    },
    {
        "author": "龍輔",
        "paragraphs": [
            "寄郎以山字，得無無解處。",
            "得郎一人來，便可成仙去。"
        ],
        "title": "山中寄外  其五",
        "id": "d5d6381a-8ecf-47de-a0ca-36c9549b38c7"
    },
    {
        "author": "龍輔",
        "paragraphs": [
            "脚下繡宮鞋，殷勤爲郎做。",
            "今日貪看山，鳳頭半已破。"
        ],
        "title": "山中寄外  其六",
        "id": "63ac3301-3238-4b56-85af-f62dca7b619c"
    },
    {
        "author": "龍輔",
        "paragraphs": [
            "躋攀不辭遠，微汗溼紅粉。",
            "萬一有桃源，當期郎共隠。"
        ],
        "title": "山中寄外  其七",
        "id": "f2818eab-2df7-4018-81aa-95112049bd4c"
    },
    {
        "author": "龍輔",
        "paragraphs": [
            "山中白日暗，霏霏雲雨動。",
            "信此非巫山，安能入郎夢。"
        ],
        "title": "山中寄外  其八",
        "id": "60e93f05-722f-40d0-ab85-0c9776cddc5e"
    },
    {
        "author": "龍輔",
        "paragraphs": [
            "妾在山中來，郎在溪頭住。",
            "郎若泛舟尋，莫誤桃源路。"
        ],
        "title": "山中寄外  其九",
        "id": "d6b9fd5e-299f-4145-a421-2e76198eff33"
    },
    {
        "author": "龍輔",
        "paragraphs": [
            "聞郎今日來，日斜何不至。",
            "應知篙櫓遲，羨殺雲中翅。"
        ],
        "title": "山中寄外  其一○",
        "id": "696afd03-ab83-4a6b-8331-127d2e6c2e36"
    },
    {
        "author": "龍輔",
        "paragraphs": [
            "利名何足事，山中樂未央。",
            "郎如學耕耨，奴便學蠶桑。"
        ],
        "title": "山中寄外  其一一",
        "id": "ffa11d3f-7203-4d6d-9274-bfc61585c259"
    },
    {
        "author": "龍輔",
        "paragraphs": [
            "茅屋擁紅爐，聊在山中宿。",
            "枉却几上燈，無書供夜讀。"
        ],
        "title": "山中寄外  其一二",
        "id": "fc4bf222-cb79-4787-8c22-01764d73541e"
    },
    {
        "author": "龍輔",
        "paragraphs": [
            "嬌兒漸聰慧，出語解人意。",
            "促奴須早歸，恐爺書又至。"
        ],
        "title": "山中寄外  其一三",
        "id": "1cc92f3b-ff01-46a7-b694-ff538b97ea29"
    },
    {
        "author": "龍輔",
        "paragraphs": [
            "寄郎三片玉，至今無報音。",
            "深山多古跡，不得共郎尋。"
        ],
        "title": "山中寄外  其一四",
        "id": "c3c69726-2c85-4880-9c1d-443966de2cd4"
    },
    {
        "author": "龍輔",
        "paragraphs": [
            "買舟不論價，但願舟不遲。",
            "歸時與郎面，不致效秋時。"
        ],
        "title": "山中寄外  其一五",
        "id": "e864ca3c-f296-4e90-a4a4-c7cd0158dc6d"
    },
    {
        "author": "龍輔",
        "paragraphs": [
            "與君非一身，同戶恒相憶。",
            "而況出門去，甯知南復北。"
        ],
        "title": "送外  其一",
        "id": "aace62dc-1846-4283-8289-b239fea10de3"
    },
    {
        "author": "龍輔",
        "paragraphs": [
            "君言遊宦向華京，不得臨歧一送行。",
            "行行惟有楊花路，飛去飛來是妾情。"
        ],
        "title": "送外  其二",
        "id": "1bc56256-d1db-4e85-9856-7340207c43a2"
    },
    {
        "author": "龍輔",
        "paragraphs": [
            "明朝將解纜，叮囑不曾離。",
            "文無識頃刻，不久便當歸。"
        ],
        "title": "又爲子夜歌",
        "id": "dea81de2-1d4e-4248-b2bf-13bc97c84de0"
    },
    {
        "author": "李美",
        "paragraphs": [
            "十載松關隔世塵，俯襟雲石骨毛清。",
            "他時脫得浮名利，好作清凉境裏人。"
        ],
        "title": "鐵袈裟",
        "id": "06408a24-7125-4241-867f-1f006b36c967"
    },
    {
        "author": "王徵",
        "paragraphs": [
            "吾聞永嘉守，□□□□心。",
            "勝跡若猶在，雲澗清且深。",
            "綠蘿自蒙密，白日易森沉。",
            "□□松篠□，石門□登臨。",
            "碧潭映千丈，瀑布飛□□。",
            "秋雨□微□，暮煙生長林。",
            "□□□皇華，□□往來□。",
            "偶爾□吟箋，遺風尚□□。",
            "悠悠歸路長，戀戀惜餘芳。",
            "□動□水興，茲焉安可忘。"
        ],
        "title": "題謝康樂石門作",
        "id": "6f0e4a79-33de-40f7-aead-9c744d97607d"
    },
    {
        "author": "王易簡",
        "paragraphs": [
            "□□未生時，先有此石巖。",
            "一從下生已，□□□□□。",
            "初發混沌竅，吐盡龍宮函。",
            "嗟□□□□，巍坐當空嵌。",
            "按足大地動，□□□魔芟。",
            "丹青架樓閣，僅免苔蘚緘。",
            "上方見頂相，下方仰裙衫。",
            "誰如福智人，獨脫神鬼監。",
            "龕燈集烟燿，天花墜雲銜。",
            "我行豈不遥，迫此十口饞。",
            "叩門覓津梁，忽臯大力帆。",
            "善哉此方俗，不解走巫咸。",
            "仰佛何拳拳，盥佛何摻摻。",
            "靈石兆三生，神感浹至誠。",
            "我出唁佛語，誰能知聖凡。"
        ],
        "title": "題大像",
        "id": "827ec2f0-404b-418d-b201-428dd562aae4"
    },
    {
        "author": "孫直臣",
        "paragraphs": [
            "雷雨隨車上寶坊，僧誇山味最悠長。",
            "地靈終日無塵到，天淨常時見海光。",
            "神雀羽毛多隠晦，卧龍頭角本軒昂。",
            "石樓本是通仙路，十里香燈屬梵王。"
        ],
        "title": "延祥寺",
        "id": "3e6e6e7c-84ae-4ce1-9a57-1930f6bad1d2"
    },
    {
        "author": "史伯强",
        "paragraphs": [
            "平生足跡遍九州，知子筆端回萬牛。",
            "歙硯故持贈，夜光非暗投。",
            "茲實舊坑子坑尾，遠勝洮州綠鴨頭。",
            "清淑之德隠於石，珉中玉表非其儔。",
            "慘淡風漪生，葱蘢雲氣浮。",
            "故人初贈我，千金未爲酬。",
            "久磨土灰實硯耻，况拙辭章爲硯羞。",
            "奇寶豈可窮士收，定爲神奪鬼所偷，物得其託復何求。",
            "所以櫝而致，賤子不敢留。",
            "摛藻可以麗春華，學書亦足森銀鈎。",
            "百氏之學資芟修，六經之文資校讎。",
            "雖然吾不願子以之屬文如曹劉，吾不願子以之奏賦如枚鄒。",
            "願子提携與之登瀛洲，獻可替否近冕旒。",
            "力陳治安活國謀，以寬吾君宵旰憂。"
        ],
        "title": "送歙硯與裴唐卿",
        "id": "c82311d5-6494-4141-abcd-8a9f80fb59bf"
    },
    {
        "author": "朱誥",
        "paragraphs": [
            "落魄塵埃七十翁，平生夢想此山中。",
            "未應凡骨逢黄老，猶幸垂髫識莫公。",
            "泉澗泠泠皆佛法，竹符葉葉總神功。",
            "刀圭欲問吾仙祖，一洗塵勞萬慮空。"
        ],
        "title": "朱子庵",
        "id": "89676987-5e52-490f-955b-2d0c190bd7e5"
    },
    {
        "author": "游彥舉",
        "paragraphs": [
            "古稱名畫顧丹青，遺跡遠紹難其人。",
            "邇來忽臯林堯卿，繪像工夫殊絕倫。",
            "解后俾爾寫吾形，妙處一筆奪天真。",
            "始知人傑間世生，何代無才充選掄。",
            "待需飛詔來楓宸，凌煙特命書勳臣。",
            "此時此意倍精神，寧復踆踆走路塵。"
        ],
        "title": "贈畫士林堯卿",
        "id": "bb0b44db-0511-43da-801c-b0a8e2839877"
    },
    {
        "author": "劉閬風",
        "paragraphs": [
            "青原連峰鬰嵯峨，中産瑞石如金螺。",
            "清淑之氣孕秀多，蜿蟺旁礴無偏頗。",
            "間世人傑文星羅，六一鳴道繼雄軻。",
            "忠簡名節森聱牙，乃孫所學能傳家。",
            "天孫爲織雲錦窠，五鳳裝樓龍作梭。",
            "吐詞摛藻正而葩，緯國經邦真土苴。",
            "暫屈計臺煩撫摩，飛芻輓粟漢蕭何。",
            "專城治郡政不苛，分醫散藥起札瘥。",
            "幻出東湖十里荷，百花蔽虧萬柳遮。",
            "民不知勞在咄嗟，塗歌里詠自吟哦，坐致金穰玉燭和。",
            "登城萬寶豐百嘉，黍稷稻粱菽禾麻。",
            "維時秋律灰吹葭，玉宇凉生雨乍過。",
            "銀河夜靜風無波，祥烟瑞靄紛交加。",
            "只說牛女此會佳，誰知神仙降雲車。",
            "中驅下扶走乘戈，玉妃擁衛不撝呵。",
            "童女十二顔如花，乘鸞吹簫靜無譁。",
            "彈璈戛玉獻琵琶，琴奏雙成瑟女媧。",
            "仙掌金莖吸露華，西凉蒲萄勝流霞。",
            "桃實如蟠棗如瓜，祝公千百算增遐。",
            "公持玉節鎮龍沙，我領轅門吉水涯。",
            "一水東西騁望賒，安得共泛張騫槎。",
            "秋風閶闔鳴玉珂，公歸調鼎我鹽醝，持衡不致斤兩差。",
            "詩寄柏梁愧猗那，因詞見意倘可歌。"
        ],
        "title": "壽胡運使",
        "id": "fe5dfc79-5f97-412a-9e8e-523369bc601f"
    },
    {
        "author": "翁溪園",
        "paragraphs": [
            "五雲樓閣閬風高，玉女輕輕月下敲。",
            "軿御爲人催鳳駕，功名報我在螭坳。",
            "寒灰草出千言妙，爇燼誠由一念交。",
            "何事賦詩徵速和，一吟聊解子雲嘲。"
        ],
        "title": "紫姑仙爲詩索和因用其韻贈范法官  其一",
        "id": "77317b79-ac91-4171-8b07-5c644440970e"
    },
    {
        "author": "翁溪園",
        "paragraphs": [
            "范君仙吏術何高，欲禱靈扃祇一敲。",
            "借箸立談神斡運，畫灰成字勢盤坳。",
            "三錢舞卜堪爲侶，五斗師來可締交。",
            "神力也須人力附，寄言詩將莫輕嘲。"
        ],
        "title": "紫姑仙爲詩索和因用其韻贈范法官  其二",
        "id": "a30f2d47-05ec-455f-ad90-318aeffb4817"
    },
    {
        "author": "翁溪園",
        "paragraphs": [
            "刮眼相逢四五秋，知君藝出萬人頭。",
            "但看巨軸藏盈袖，不信行囊尚弊裘。",
            "建閣程生藏瑞墨，買田張衍寄英游。",
            "從來有術高天下，莫但人謀當自謀。"
        ],
        "title": "贈談命江文魁",
        "id": "8c9ddbae-2768-423c-bbcf-436bd2d43c6f"
    },
    {
        "author": "翁溪園",
        "paragraphs": [
            "招牌名一鑑，數學得來真。",
            "以子胸中易，照他天下人。",
            "窮通窺見影，賢佞寫成神。",
            "莫但爲人監，回光監子身。"
        ],
        "title": "贈易數胡一鑑",
        "id": "bf80e999-c3b8-4531-b12c-1ae54cfef36d"
    },
    {
        "author": "翁溪園",
        "paragraphs": [
            "魯臺昨夜已書雲，喜報今朝紀紱麟。",
            "五色祲呈迎瑞氣，一陽道長慶亨辰。",
            "定知昴宿鍾英質，須信長庚現後身。",
            "敢效髯秦詩格獻，蓂敷十一壽千春。"
        ],
        "title": "壽劉上舍將仕  其一",
        "id": "c0cdc128-1f22-44db-bed7-aa421437f245"
    },
    {
        "author": "翁溪園",
        "paragraphs": [
            "英聲璧水早年蜚，官樣文章價久馳。",
            "漢殿紫荷應有種，燕山丹桂又傳枝。",
            "名駒行作銓闈冠，文虎因須鎖試知。",
            "他日汪黄推榜首，立身事業儘優爲。"
        ],
        "title": "壽劉上舍將仕  其二",
        "id": "790e1505-2cf7-427a-980f-59323d935f78"
    },
    {
        "author": "陳郊",
        "paragraphs": [
            "門外輪蹄去不休，誰人識向靜中遊。",
            "區區名利成韁鎖，不道少年能白頭。"
        ],
        "title": "靈鑒院",
        "id": "94a26a59-3029-4997-ab59-f481ea521b11"
    },
    {
        "author": "羅子衎",
        "paragraphs": [
            "過了元宵八日間，琴堂歌舞獻慈顔。",
            "七閩山水鬚眉秀，三楚雲煙杖屨閑。",
            "癡絕不妨公事了，歡濃莫於酒杯慳。",
            "明年今日迎新霈，錦軸榮封鬢未斑。"
        ],
        "title": "壽林仲喬尊人",
        "id": "6e139fa6-b150-4aa7-8436-37edfd630eb5"
    },
    {
        "author": "于定國",
        "paragraphs": [
            "元戎笳鼓閙新晴，風柳絲絲萬馬鳴。",
            "尺籍伍符親點檢，牙旗甲馬喜晶明。",
            "潢池刀劍雖安帖，紫塞煙塵欠掃清。",
            "聞道玉皇新有詔，禁中虛席待談兵。"
        ],
        "title": "閲武喜晴和厲寺正韻",
        "id": "fe59ea01-ccbc-4273-9097-b0a801ff1ed9"
    },
    {
        "author": "徐子元",
        "paragraphs": [
            "福畤何曾好譽兒，鳳毛爭奈一時奇。",
            "青錢學士如龍友，白馬將軍似虎癡。",
            "齊展一雙文武手，共扶千載聖明時。",
            "從來謝砌無閑草，步步芳蘭亞紫芝。"
        ],
        "title": "賀謝文二子文武登科",
        "id": "8d61077a-2b82-4ca8-9a90-ddc81bf963a2"
    },
    {
        "author": "朱宗强",
        "paragraphs": [
            "祥開龍角應三農，小隊旌旗獵獵風。",
            "秧馬趣行田陌外，檣烏飛送櫓聲中。",
            "穰翁預喜甌窶滿，饁婦毋憂杼軸空。",
            "觀稼西成今在望，賢侯此樂與民同。"
        ],
        "title": "勸農和孟大監韻",
        "id": "630fab18-f7d3-47ab-a365-96eda326016e"
    },
    {
        "author": "吳復齋",
        "paragraphs": [
            "風雨一樽酒，此懷人得知。",
            "三春花落後，千里客歸時。",
            "浩浩人間事，悠悠身外思。",
            "君如能擺脫，林下早相期。"
        ],
        "title": "送何推官",
        "id": "2534de77-d641-4790-b485-f82991bc54dc"
    },
    {
        "author": "吳同山",
        "paragraphs": [
            "梅花玉立雪尤禁，歲歲吹香伴細斟。",
            "日看篁車歸戲綵，未誇荷橐已橫金。",
            "水雲生閲市朝事，砥柱不移丘壑心。",
            "德望益尊身暫退，他年乃聽衛公箴。"
        ],
        "title": "慶游寶制  其一",
        "id": "c5f6b6c9-a0c9-44a9-aaa0-c97d1fde900d"
    },
    {
        "author": "吳同山",
        "paragraphs": [
            "時事枰棋著固難，奕秋袖手却旁觀。",
            "漢庭持論卑臯朔，洛社論年參潞韓。",
            "富貴無心來則受，行藏有道處之安。",
            "金籠放鴿徒誇詡，靜處乾坤分外寬。"
        ],
        "title": "慶游寶制  其二",
        "id": "f5666284-e5ea-4781-bbc4-f16f3fa4274e"
    },
    {
        "author": "楊紬林",
        "paragraphs": [
            "閩海西來山復山，白雲深處見禪關。",
            "幽巖風細鶑聲緩，古寺春深鶴夢閒。",
            "遊子從來悲草綠，老僧渾不計花殘。",
            "笑余猶是紅塵客，盡日攀躋行路難。"
        ],
        "title": "寄僧琴山",
        "id": "9bcee3d6-e6d3-4d16-81e6-ae23519b69cd"
    },
    {
        "author": "張子厚",
        "paragraphs": [
            "九日亭成氣象高，宰君乘興幾回過。",
            "山憐峻極凌霄漢，路愛幽深入薜蘿。",
            "長恐泛杯籬菊少，不愁落帽海風多。",
            "香醪正熟芳時節，對此年年奈醉何。"
        ],
        "title": "九日亭",
        "id": "56e86f2b-6231-495e-b86d-c737feaf66d2"
    },
    {
        "author": "蕭仲才",
        "paragraphs": [
            "出宰男邦過冉求，潦江木落四番秋。",
            "主恩父母朝天去，失哺嬰孩伏地留。",
            "一片丹心深國慮，數莖白髪爲民愁。",
            "邑人共繪生祠像，不戴貂蟬官未休。"
        ],
        "title": "送縣宰赴召",
        "id": "6263cd54-a4a9-44d6-a8df-afd58bc3eba6"
    },
    {
        "author": "孫伯容",
        "paragraphs": [
            "忽報求詩有客來，詩魔正此費驅催。",
            "內丹却喜君能煉，青眼何妨我爲開。",
            "袖裏蛇應傳似續，手中龍漫事剸裁。",
            "傳玄神物經當合，道合仙陂試驗哉。"
        ],
        "title": "贈行醫龍杖道人",
        "id": "02e9c21d-8897-4869-8717-f735248aa825"
    },
    {
        "author": "章炳炎",
        "paragraphs": [
            "每到雙溪興自招，新亭况是隔凡囂。",
            "水中山色都如畫，風裏湍聲却似潮。",
            "欹枕幾回眠盡夜，憑欄不厭立終朝。",
            "人生何用千鍾酒，萬古閒愁向此消。"
        ],
        "title": "合溪新亭",
        "id": "64a1372f-0e94-4841-9d18-66a2c2ad6e06"
    },
    {
        "author": "程壯",
        "paragraphs": [
            "殿中簪筆英風凜，直比朱絃清玉壺。",
            "諫奏百篇多蹇諤，精忠一力撼乾樞。",
            "笑哦老鳳池邊句，要取驪龍頷下珠。",
            "扣闕舉幡心未副，芳名贏得滿江湖。"
        ],
        "title": "送徐殿院去國",
        "id": "8514f6c3-0aab-4369-8caa-0544ecbcf27f"
    },
    {
        "author": "周惠",
        "paragraphs": [
            "寰中風穴不一處，斯井乳化能伏流。",
            "暗接高源常祕惜，不離陌路自清幽。",
            "土囊空豔高人賦，水品難逢處士收。",
            "宴坐巖頭默斟取，清凉此意與誰謀。"
        ],
        "title": "風井",
        "id": "65b5e6e1-eeb8-4a70-951c-de929f9dc30c"
    },
    {
        "author": "周惠",
        "paragraphs": [
            "油溪何淼漫，油嶺復巑坃。",
            "白日蛇龍起，青林虎豹摶。",
            "乾坤誰設險，登陟壯遐觀。",
            "刀劍今牛犢，須知帝德寬。"
        ],
        "title": "油溪嶺",
        "id": "eece7730-0df8-4ee1-9279-a22cc10c0896"
    },
    {
        "author": "周惠",
        "paragraphs": [
            "萬里藏雲境界寬，仙源江上起峰巒。",
            "鶑啼翠柳三春暖，松隠清風六月寒。",
            "飛雁忽驚天柱過，蟄龍猶向石潭蟠。",
            "宦遊爭道茲巖好，林下何曾得共歡。"
        ],
        "title": "蕭巖",
        "id": "368b22d4-100f-4740-b714-a83332e40638"
    },
    {
        "author": "黄希武",
        "paragraphs": [
            "出世無心與世聞，好將蹤跡遠離群。",
            "別來滄海孤舟月，歸去青山半榻雲。",
            "頓覺有生皆幻夢，更尋無地避塵氛。",
            "東林蓮社詩盟在，相送河橋已夕曛。"
        ],
        "title": "龜山禪寺贈僧柏庭",
        "id": "7275bbdb-c9a8-4699-b965-3c1799d1fe53"
    },
    {
        "author": "魯君錫",
        "paragraphs": [
            "公餘閑步山陰寺，小閣臨崖面竹開。",
            "我欲放懷□□□，故鄉消息未曾來。"
        ],
        "title": "留題龍華僧院放懷閣",
        "id": "e747b8f3-ef44-4c09-a336-6c09b50fa256"
    },
    {
        "author": "李子西",
        "paragraphs": [
            "秋江水落白魚肥，正是蓴鱸入興時。",
            "舉網得魚溪上路，揮毫走兔簡中詩。",
            "雅知賓幕饒供給，何待儂芹薦斂私。",
            "魯鬲楚魚羞不腆，此誠只有孔門知。"
        ],
        "title": "送白魚",
        "id": "724ea458-4563-41f3-bc2a-4b12d83e1814"
    },
    {
        "author": "李梅磵",
        "paragraphs": [
            "登臨要說六朝遺，一箇乾坤幾合離。",
            "豪傑已隨流水去，興亡只有此山知。",
            "古松隔道招遊客，丹樹斜陽話舊時。",
            "寄語老僧珍此壁，百年後有古人詩。"
        ],
        "title": "題蔣山",
        "id": "21a7949d-fb85-4f87-8447-c276844382d8"
    }
]