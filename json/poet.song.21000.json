[
    {
        "author": "邵雍",
        "paragraphs": [
            "商于飞到一符新，遂己平生分外亲。",
            "尤喜紫芝先入手，西南天柱与天邻。"
        ],
        "title": "谢商守宋郎中寄到天柱山户帖仍依元韵  其一",
        "id": "cbbe4e3f-262d-42fc-8b92-7846b4b9315b"
    },
    {
        "author": "邵雍",
        "paragraphs": [
            "初心本欲践臣邻，帝里司回斗柄春。",
            "今日得居天柱下，不忧先有夜行人。"
        ],
        "title": "谢商守宋郎中寄到天柱山户帖仍依元韵  其二",
        "id": "92be26a5-8dc4-4736-9b50-c5dd89365ee3"
    },
    {
        "author": "邵雍",
        "paragraphs": [
            "不将生杀奏严宸，却抱烟岚学隠沦。",
            "多谢史君虚右席，重延天柱一山人。"
        ],
        "title": "谢商守宋郎中寄到天柱山户帖仍依元韵  其三",
        "id": "a60eff43-ef0c-409b-a501-2749f71d23c3"
    },
    {
        "author": "邵雍",
        "paragraphs": [
            "一簇烟岚鏁乱云，孤高天柱好栖真。",
            "从今便作西归计，免向人间更问津。"
        ],
        "title": "谢商守宋郎中寄到天柱山户帖仍依元韵  其四",
        "id": "2c7066b2-4baa-4b55-b85e-f1debdf83d2b"
    },
    {
        "author": "邵雍",
        "paragraphs": [
            "无成麋鹿久同群，占籍恩深荷史君。",
            "万古千今名与姓，得随天柱数峯存。"
        ],
        "title": "谢商守宋郎中寄到天柱山户帖仍依元韵  其五",
        "id": "5ac09b6b-eb6d-4869-81d9-020905e9db94"
    },
    {
        "author": "邵雍",
        "paragraphs": [
            "初返洛城无限事，闲人体分似相违。",
            "如今一向觉优逸，却类商颜啸傲时。"
        ],
        "title": "寄商守宋郎中",
        "id": "5415f918-72fe-4ca2-b65a-7ff9b8dc6fa2"
    },
    {
        "author": "邵雍",
        "paragraphs": [
            "门外似深山，天真信可还。",
            "轩裳奔走外，日月往来间。",
            "有水园亭活，无风草木闲。",
            "春禽破幽梦，枝上语绵蛮。"
        ],
        "title": "小圃睡起",
        "id": "83790221-d84c-4110-b1d0-190c1e549ace"
    },
    {
        "author": "邵雍",
        "paragraphs": [
            "城邑久居心自倦，闉阇才出眼先明。",
            "龙门看尽伊川景，女几听残洛水声。",
            "太室观余红日旭，天坛望罢白云生。",
            "此身已许陪真侣，不为锱铢起重轻。"
        ],
        "title": "游山三首  其一",
        "id": "83198b11-d5a0-416a-8f8d-df150793a7ac"
    },
    {
        "author": "邵雍",
        "paragraphs": [
            "春尽登临正得宜，人情天气两融怡。",
            "泛舟伊水风回夜，垂钓溪门月上时。",
            "逸兴剧凭诗放肆，病躯唯仰酒扶持。",
            "浮生日月无多子，忍向其间更敛眉。"
        ],
        "title": "游山三首  其二",
        "id": "9467e0a1-43ff-467f-b108-254be5a4cb06"
    },
    {
        "author": "邵雍",
        "paragraphs": [
            "乐则行之忧则违，大都知命是男儿。",
            "至微功业人难必，尽好云山我自怡。",
            "休惮烟岚虽远处，且乘筋力未衰时。",
            "平生足外更何乐，富贵荣华过则悲。"
        ],
        "title": "游山三首  其三",
        "id": "4f26d6df-442b-47eb-ad05-a53b9ba65a9f"
    },
    {
        "author": "邵雍",
        "paragraphs": [
            "施朱施粉色俱好，倾国倾城艳不同。",
            "疑是蕊宫双姊妹，一是俱肯嫁春风。"
        ],
        "title": "二色桃",
        "id": "d846beb4-c0fd-4143-a576-9b17ce03abe2"
    },
    {
        "author": "邵雍",
        "paragraphs": [
            "山有乔峯水有涛，未能容屐岂容舠。",
            "非无仁智斯为乐，少有登临不惮劳。",
            "言味止知甘脍炙，语真谁是识琼瑶。",
            "自慙不尽人才处，长恨今人论太高。"
        ],
        "title": "登山临水吟",
        "id": "1cd2a494-d56d-4d03-a80a-61a65a5623de"
    },
    {
        "author": "邵雍",
        "paragraphs": [
            "相招多谢不相遗，将谓胸中有所施。",
            "若进岂能禁吏责，既闲安用更名为。",
            "愿同巢许称臣日，甘老唐虞比屋时。",
            "满眼清贤在朝列，病夫无以系安危。",
            "欲遂终焉老闲计，未知天意果如何。",
            "几重轩冕酬身贵，得似云山到眼多。",
            "好景未尝无兴咏，壮心都已入消磨。",
            "鹓鸿自有江湖乐，安用区区设网罗。"
        ],
        "title": "谢富丞相招出仕二首",
        "id": "8aa6898b-8791-4fa2-b0d3-8c11357a005f"
    },
    {
        "author": "邵雍",
        "paragraphs": [
            "开辟而来世教敷，其间雄者号真儒。",
            "修身有道名先觉，何代无人达奥区。",
            "焕若丹青经史义，明如日月圣人途。",
            "鲰生涵泳虽云久，天下英才敢厚诬。"
        ],
        "title": "答人语名教",
        "id": "176ae720-fb20-4c40-90ea-c11159982af8"
    },
    {
        "author": "邵雍",
        "paragraphs": [
            "丈夫志气盖棺定，自有雄图系重轻。",
            "去路不能无感旧，到官争忍便忘情。",
            "闲时语话贵精密，先事经营在太平。",
            "谁谓御戎无上策，伐人谋处不须兵。"
        ],
        "title": "送王伯初学士赴北京机宜",
        "id": "4eca7cd6-bc4b-4ec3-8b66-73f7042aa276"
    },
    {
        "author": "邵雍",
        "paragraphs": [
            "经时不见意何如，重出新诗笑语初。",
            "物理悟来添性淡，天心到后觉情疎。",
            "已全孟乐君无限，示识蘧非我有余。",
            "大率空名如所论，此身甘老在樵渔。"
        ],
        "title": "答人放言",
        "id": "3c204a66-3293-45aa-aded-f945bd8b02d6"
    },
    {
        "author": "邵雍",
        "paragraphs": [
            "人情大率喜为官，达士可尝有所牵。",
            "解印本非嫌薄禄，挂冠殊不为高年。",
            "因通物性兴衰理，遂悟天心用舍权。",
            "宜放襟怀在清影，吾乡况有好林泉。"
        ],
        "title": "贺人致政",
        "id": "0154abe9-3d24-42fa-9444-176e5acc4500"
    },
    {
        "author": "邵雍",
        "paragraphs": [
            "既得希夷乐，曾无宠辱惊。",
            "泥空终日著，齐物到头争。",
            "忽忽闲拈笔，时时自写名。",
            "谁能苦真性，情外更生情。"
        ],
        "title": "放言",
        "id": "0bbd99d6-d179-48d5-95de-58d61730e314"
    },
    {
        "author": "邵雍",
        "paragraphs": [
            "夏去暑犹在，雨余凉始来。",
            "阶前已流水，天外尚惊雷。",
            "曲几静中隠，衡门闲处开。",
            "壮心都已矣，何事更装怀。"
        ],
        "title": "初秋",
        "id": "354ab9f3-d9ec-4c49-b371-1be7fb543f36"
    },
    {
        "author": "邵雍",
        "paragraphs": [
            "堪笑又堪嗟，人生果若何。",
            "宜将万端事，都入一声歌。",
            "世态逾翻掌，年光剧逝波。",
            "静中真气味，所得不胜多。"
        ],
        "title": "偶书",
        "id": "1ba19c41-b138-4d41-944f-0a7ae6207d29"
    },
    {
        "author": "邵雍",
        "paragraphs": [
            "灾由无妄得，为患固非深。",
            "乖己摄生理，贻亲忧虑心。",
            "乍然艰步履，偶尔阻登临。",
            "逾月方能出，难忘乐正箴。"
        ],
        "title": "伤足",
        "id": "2612ea8e-a2ba-4cd5-856f-b203cefd65dd"
    },
    {
        "author": "邵雍",
        "paragraphs": [
            "园圃正萧然，行吟遶泽边。",
            "风惊初社后，叶坠未霜前。",
            "衰草衬斜日，暮云扶远天。",
            "何当见真象，止可入无言。"
        ],
        "title": "闲行",
        "id": "e36253b6-65fa-4a92-a576-818340261771"
    },
    {
        "author": "邵雍",
        "paragraphs": [
            "山高水复深，无计奈而今。",
            "地尽一时事，天开万古心。",
            "轻烟笼晓阁，微雨散青林。",
            "此景虽平淡，人间何处寻。"
        ],
        "title": "晨起",
        "id": "004dc1ec-0c88-4ac6-9100-3113f198492c"
    },
    {
        "author": "邵雍",
        "paragraphs": [
            "雨霁风自好，秋深天未寒。",
            "移牀就阶下，看月出林端。",
            "有酒欲共饮，无宾可同欢。",
            "他时遇良友，此景复求难。"
        ],
        "title": "月夜",
        "id": "9d817972-0233-48a2-9088-9af3f28cbb06"
    },
    {
        "author": "邵雍",
        "paragraphs": [
            "三五小圆荷，盆容水不多。",
            "虽非大薮泽，亦有小风波。",
            "粗起江湖趣，殊无鸳鹭过。",
            "幽人兴难遏，时遶醉吟哦。"
        ],
        "title": "盆池",
        "id": "e9f56111-2fec-46e6-8f3c-ea3caa3f01d0"
    },
    {
        "author": "邵雍",
        "paragraphs": [
            "洛川多好山，伊川多美竹。",
            "游既各有时，虽频无倦目。",
            "贪清非伤廉，渎幽不为辱。",
            "麋鹿不害人，心无害麋鹿。"
        ],
        "title": "游山二首  其一",
        "id": "a4f81ec5-6a3e-443a-9e11-771b9f9a9ee6"
    },
    {
        "author": "邵雍",
        "paragraphs": [
            "二室多好峯，三川多好云。",
            "看之不知倦，和气潜生神。",
            "一虑若动荡，万事从纷纭。",
            "人言无事贵，身为无事人。"
        ],
        "title": "游山二首  其二",
        "id": "50ccfdd8-1f1a-4cbf-8b68-e588fac06bd2"
    },
    {
        "author": "邵雍",
        "paragraphs": [
            "物理人情自可明，何尝戚戚向平生。",
            "卷舒在我有成筭，用舍随时无定名。",
            "满目云山俱是乐，一毫荣辱不须惊。",
            "侯门见说深如海，三十年来掉臂行。"
        ],
        "title": "龙门道中作",
        "id": "f8c688d9-d30d-41cc-b653-9044f7a78e94"
    },
    {
        "author": "邵雍",
        "paragraphs": [
            "名利到头非乐事，风波终久少安流。",
            "稍邻美誉无多取，才近清欢与賸求。",
            "美誉既多须有患，清欢虽賸且无忧。",
            "滔滔天下曾知否，覆辙相寻卒未休。"
        ],
        "title": "名利吟",
        "id": "ad1a75e9-21a1-4404-8746-7417783ca7c0"
    },
    {
        "author": "邵雍",
        "paragraphs": [
            "何事教人用意深，出尘些子索沉吟。",
            "施为欲似千钧弩，磨砺当如百炼金。",
            "钓水误持生杀柄，著棋闲动战争心。",
            "一杯美酒聊康济，林下时时或自斟。"
        ],
        "title": "何事吟",
        "id": "cf4a7229-70bd-40fc-966d-013331d959c8"
    },
    {
        "author": "邵雍",
        "paragraphs": [
            "三十年间更一世，其间堪笑复堪愁。",
            "天生天杀何尝尽，人是人非殊未休。",
            "善偶鸳鸯头早白，能啼杜宇血先流。",
            "须知却被才为害，及至无才又却忧。"
        ],
        "title": "三十年吟",
        "id": "19511837-3b5b-4866-8ee6-85cd266b8b0c"
    },
    {
        "author": "邵雍",
        "paragraphs": [
            "初出都门外，西南指洛陬。",
            "山川开远意，天地挂双眸。",
            "村落桑榆晚，田家禾黍秋。",
            "民间有此乐，何必待封侯。"
        ],
        "title": "游洛川初出厚载门",
        "id": "45b4d954-4caa-4820-9f8e-49ef5568adf7"
    },
    {
        "author": "邵雍",
        "paragraphs": [
            "驱车入洛川，下马弄飞泉。",
            "乍有云山乐，殊无朝市喧。",
            "非唯快心志，自可忘形言。",
            "借问尘中有，谁为得手先。"
        ],
        "title": "宿延秋庄",
        "id": "a9435495-e821-4ec7-b6a0-1eb44c9c199f"
    },
    {
        "author": "邵雍",
        "paragraphs": [
            "好景信移情，直连毛骨诚。",
            "为怜多胜槩，尤喜近都城。",
            "竹色交山色，松声乱水声。",
            "岂辞终日爱，解榻傍虚楹。"
        ],
        "title": "宿寿安西寺",
        "id": "2634ad05-52df-41e1-96d2-6949e656877a"
    },
    {
        "author": "邵雍",
        "paragraphs": [
            "山背锦幈开，河临永济回。",
            "土田平似掌，桑柘大如槐。",
            "斜日射虹去，低云将雨来。",
            "无涯负清景，长是愧非才。"
        ],
        "title": "过永济桥二首  其一",
        "id": "2af02997-bb19-4ae8-aeba-7d119b13a72a"
    },
    {
        "author": "邵雍",
        "paragraphs": [
            "一水一溪门，溪门云复屯。",
            "珍禽转乔木，幽鹿走荒榛。",
            "雨脚拖平地，稻畦扶远村。",
            "高城半颓缺，兴废事休论。"
        ],
        "title": "过永济桥二首  其二",
        "id": "08cb2f98-1d74-445f-add1-39eff19c70f0"
    },
    {
        "author": "邵雍",
        "paragraphs": [
            "清景几人爱，爱之当远寻。",
            "及临韩岳近，始见洛川深。",
            "县在云山腹，民居水竹心。",
            "无机类闲物，愈觉少知音。"
        ],
        "title": "至福昌县作",
        "id": "568146ad-227c-4cd6-8667-b3df7d1685bd"
    },
    {
        "author": "邵雍",
        "paragraphs": [
            "川上数峯青，林间一水明。",
            "闲云无定体，幽鸟不知名。",
            "游侣既非约，归期莫计程。",
            "锱铢人世事，休强作威狞。"
        ],
        "title": "燕堂即事",
        "id": "11715fe5-2049-433d-99f6-def37ada5ede"
    },
    {
        "author": "邵雍",
        "paragraphs": [
            "叠叠是峯峦，西连梁雍宽。",
            "与其行里看，不若坐中观。",
            "包括经唐汉，并吞历晋韩。",
            "消沉事难问，唯尔尚巑岏。"
        ],
        "title": "上寺看南山",
        "id": "9d9b2922-9179-49a7-bc4f-cb4510c55c0c"
    },
    {
        "author": "邵雍",
        "paragraphs": [
            "县尉小斋前，水清池有莲。",
            "岂唯观菡萏，兼可听潺湲。",
            "宛类江湖上，殊非尘土边。",
            "古人用心处，料得不徒然。"
        ],
        "title": "县尉廨宇莲池",
        "id": "34031263-45c9-4ba0-871f-306425b4a9f4"
    },
    {
        "author": "邵雍",
        "paragraphs": [
            "西南有高山，山在杳冥间。",
            "神仙不可见，满目空云烟。",
            "千年女几祠，门临洛水边。",
            "但闻霓裳曲，世人犹或传。"
        ],
        "title": "女几祠",
        "id": "d3340c7c-ece9-4832-b883-5a6172382040"
    },
    {
        "author": "邵雍",
        "paragraphs": [
            "洛水来西南，昌水来西北。",
            "二水合流处，宫墙有遗壁。",
            "行人徒想像，往事皆陈迹。",
            "空余女几山，正对三乡驿。"
        ],
        "title": "故连昌宫",
        "id": "a942ba12-caf3-4ea7-a479-8f25b25831ac"
    },
    {
        "author": "邵雍",
        "paragraphs": [
            "去秋游洛源，今秋游洛川。",
            "川水虽无情，人心刚悄然。",
            "目乱千万山，一山一重烟。",
            "山尽烟不尽，烟与天相连。"
        ],
        "title": "川上怀旧  其一",
        "id": "103aa29e-b5ff-4272-b73e-9e07966eed9d"
    },
    {
        "author": "邵雍",
        "paragraphs": [
            "田夫忙治禾，水禽闲求鱼。",
            "二者皆苦食，动静何相殊。",
            "事过见休戚，时来知卷舒。",
            "回顾此二物，易地还何如。"
        ],
        "title": "川上怀旧  其二",
        "id": "6124c491-723f-4477-92c5-fc33b8dbf926"
    },
    {
        "author": "邵雍",
        "paragraphs": [
            "为今日之山，是昔日之原。",
            "为今日之原，是昔日之川。",
            "山川尚如此，人事宜信然。",
            "幸免红尘中，随风浪著鞭。"
        ],
        "title": "川上怀旧  其三",
        "id": "7418ce61-a44e-4298-ac1c-398dbfe71318"
    },
    {
        "author": "邵雍",
        "paragraphs": [
            "地逈川原阔，村孤烟水闲。",
            "雷轻龙过浦，云乱雨移山。",
            "田者荷锄去，渔人背网还。",
            "伊予独霑湿，犹在道途间。"
        ],
        "title": "川上怀旧  其四",
        "id": "3177938e-66b0-4d34-bcfd-90e33e5a3f69"
    },
    {
        "author": "邵雍",
        "paragraphs": [
            "燕堂通高明，簷依断崖嵚。",
            "凉风来松梢，清泉飞竹阴。",
            "佳果间红绿，旨酒随浅深。",
            "却思阛阓间，鬰蒸不可任。"
        ],
        "title": "燕堂暑饮",
        "id": "a46da5d0-a1a3-4d47-acb1-715354c58e89"
    },
    {
        "author": "邵雍",
        "paragraphs": [
            "天网疎难漏，世网密莫通。",
            "我心久不动，一脱二网中。",
            "高竹漱清泉，长松迎清风。",
            "此时逢此景，正与此心同。"
        ],
        "title": "燕堂闲坐",
        "id": "e8327ed0-879e-4ff2-a505-141828e8fd5f"
    },
    {
        "author": "邵雍",
        "paragraphs": [
            "富贵固难爱，贫寒易得愁。",
            "休将少时态，移作老年羞。",
            "既有非常乐，须防不测忧。",
            "谁能保终始，长作国公侯。"
        ],
        "title": "立秋日川上作",
        "id": "4fd1d7c1-e96f-4aaf-a7a8-0267535d48e6"
    },
    {
        "author": "邵雍",
        "paragraphs": [
            "昔禹别九州，导洛自熊耳。",
            "熊耳自有两，未审孰为是。",
            "东者近成周，西者隔丹水。",
            "书传称上洛，斯言得之矣。"
        ],
        "title": "辨熊耳",
        "id": "9a53d614-123e-430a-8857-4158e5459fd5"
    },
    {
        "author": "邵雍",
        "paragraphs": [
            "予看山多矣，未尝逢此奇。",
            "巨崖如格虎，险石若张旗。",
            "云意闲舒卷，巖形屡改移。",
            "丹青难状处，四面尽如斯。"
        ],
        "title": "登女几",
        "id": "a0517073-0355-4dca-80c6-ee58f9ed492a"
    },
    {
        "author": "邵雍",
        "paragraphs": [
            "山留禹凿门，川阁尧水痕。",
            "古人不复见，古迹尚或存。",
            "岁月易凋谢，善恶难湮沦。",
            "无作近名事，强邀世俗尊。"
        ],
        "title": "川上南望伊川",
        "id": "325edd91-cf8c-4c86-a9b8-743183a9bfe6"
    },
    {
        "author": "邵雍",
        "paragraphs": [
            "随行笠与蓑，未始散天和。",
            "暖戏荒城侧，寒偎古冢阿。",
            "数声牛背笛，一曲陇头歌。",
            "应是无心问，朝廷事若何。"
        ],
        "title": "牧童",
        "id": "dc61c0c7-0dad-4e6b-8810-e9c44d6e5343"
    },
    {
        "author": "邵雍",
        "paragraphs": [
            "梦中说梦犹能忆，梦觉梦中还又隔。",
            "今日恩光空喜欢，当年意爱难寻觅。",
            "水成流处岂无声，花到谢时安有色。",
            "过此相逢陌路人，都如元来曾相识。"
        ],
        "title": "梦中吟",
        "id": "2d25393b-2c8f-4712-8daa-1605dd32894c"
    },
    {
        "author": "邵雍",
        "paragraphs": [
            "七月夜初长，星斗争煌煌。",
            "庭除经小雨，枕簟生微凉。",
            "照物无遁形，虚鉴自有光。",
            "照事无遁情，虚心自有常。"
        ],
        "title": "秋怀三十六首  其一",
        "id": "9e1af69e-fddc-474b-9658-89a7fa0efdff"
    },
    {
        "author": "邵雍",
        "paragraphs": [
            "晴窗日初曛，幽庭雨乍洗。",
            "红兰静自披，绿竹闲相倚。",
            "荣利若浮云，情怀淡如水。",
            "身非天外人，意从天外起。"
        ],
        "title": "秋怀三十六首  其二",
        "id": "a6aff012-d406-4e59-b636-9b8caacd6642"
    },
    {
        "author": "邵雍",
        "paragraphs": [
            "明月生海心，凉风起天末。",
            "物象自呈露，襟怀骤披豁。",
            "悟尽周孔道，解开仁义结。",
            "礼法本防奸，岂为吾曹设。"
        ],
        "title": "秋怀三十六首  其三",
        "id": "4852f639-fe43-4745-a794-7e5fb132b9e0"
    },
    {
        "author": "邵雍",
        "paragraphs": [
            "疎雨滴高梧，微风挼弱柳。",
            "此景岁岁同，世人自白首。",
            "俗虑易萦仍，尘襟难抖擞。",
            "浮生已梦中，其间强为有。"
        ],
        "title": "秋怀三十六首  其四",
        "id": "34b11fcb-97fc-4131-a865-95008fe7c115"
    },
    {
        "author": "邵雍",
        "paragraphs": [
            "清湍文鸳鸯，寒潭绣㶉鶒。",
            "长天净如水，不废秋江碧。",
            "男子一寸心，壮士万夫敌。",
            "菡萏香风中，扁舟会相忆。"
        ],
        "title": "秋怀三十六首  其五",
        "id": "466ffeab-c549-4f97-b3ee-7b68d03e27d2"
    },
    {
        "author": "邵雍",
        "paragraphs": [
            "昨日思沃浆，今日思去扇。",
            "岂止人戈矛，炎凉自交战。",
            "利害生乎情，好尚存乎见。",
            "欲人为善人，必须自为善。"
        ],
        "title": "秋怀三十六首  其六",
        "id": "15639134-5d53-404c-b706-13071bb97752"
    },
    {
        "author": "邵雍",
        "paragraphs": [
            "甘瓜青如蓝，红桃鲜若血。",
            "不忍以手拈，而况用齿齧。",
            "其色已可爱，其味又更绝。",
            "食此无珍言，哀哉口与舌。"
        ],
        "title": "秋怀三十六首  其七",
        "id": "5d9fc0dc-e22c-4d8c-b6ed-b944bbb5f62c"
    },
    {
        "author": "邵雍",
        "paragraphs": [
            "国命在乎民，民命在乎食。",
            "圣人虽复生，斯言固不易。",
            "虚惠岂足尚，教人以姑息。",
            "虚名岂足高，教人以缘饰。"
        ],
        "title": "秋怀三十六首  其八",
        "id": "ec1d87bc-742c-4b22-8aeb-94a2d33a6a4e"
    },
    {
        "author": "邵雍",
        "paragraphs": [
            "周诗云娶妻，周易云归妹。",
            "七夕世俗情，乞巧儿女态。",
            "日暮云雨过，人谓牛女会。",
            "云雨本无踪，牛女岂相配。"
        ],
        "title": "秋怀三十六首  其九",
        "id": "8c4d0b7c-b1d7-432b-8418-f5ce3c3a4e07"
    },
    {
        "author": "邵雍",
        "paragraphs": [
            "清风无人兼，自可入吾手。",
            "明月无人并，自可入吾牖。",
            "中心既已平，外物何尝诱。",
            "余事岂足论，但恐樽无酒。"
        ],
        "title": "秋怀三十六首  其一○",
        "id": "72254c63-9688-4fc8-94a0-55788e161285"
    },
    {
        "author": "邵雍",
        "paragraphs": [
            "青蕉叶披敷，碧芦枝偃亚。",
            "风雨萧萧天，更漏沉沉夜。",
            "彼物固无嫌，此情又何讶。",
            "但念征路人，天涯尚留挂。"
        ],
        "title": "秋怀三十六首  其一一",
        "id": "8332b748-bd4f-45f2-a25f-e65c6115e229"
    },
    {
        "author": "邵雍",
        "paragraphs": [
            "淡烟羃踈林，轻风袅寒雨。",
            "日暮人已归，羣鸡犹啄黍。",
            "此心固不动，此事极难处。",
            "一言以蔽之，尚恐费言语。"
        ],
        "title": "秋怀三十六首  其一二",
        "id": "0252df16-2d70-434b-97d3-dda2a31b460a"
    },
    {
        "author": "邵雍",
        "paragraphs": [
            "八月炎凉均，气味亦自好。",
            "临虚乔木低，远望行人小。",
            "有迹事皆妄，无心物都了。",
            "何须更问辛，愿君自食蓼。"
        ],
        "title": "秋怀三十六首  其一三",
        "id": "f25179cc-6037-4f33-9378-35b81d6d829b"
    },
    {
        "author": "邵雍",
        "paragraphs": [
            "黄黍秋正熟，黄鸡秋正肥。",
            "此物剧易致，古人多重之。",
            "可以迓宾友，可以奉亲闱。",
            "有褐能卒岁，此外何足为。"
        ],
        "title": "秋怀三十六首  其一四",
        "id": "a924c6a1-e65a-4ac5-a900-92ded3d2a081"
    },
    {
        "author": "邵雍",
        "paragraphs": [
            "稻稌天所生，曲蘗人所制。",
            "酿之命为酒，饮之可成醉。",
            "刚者使之柔，懦者使之毅。",
            "善移造物权，其功亦不细。"
        ],
        "title": "秋怀三十六首  其一五",
        "id": "608d1ff0-d1e7-47b8-b7f7-1aebd2cb0b5d"
    },
    {
        "author": "邵雍",
        "paragraphs": [
            "秋色日渐深，老心日益懒。",
            "倦即下阶行，闲来弄书卷。",
            "广陌多风尘，见说难开眼。",
            "侯门已是深，帝阍又复远。"
        ],
        "title": "秋怀三十六首  其一六",
        "id": "b136bf8b-632d-44c0-92aa-051cb52f68c3"
    },
    {
        "author": "邵雍",
        "paragraphs": [
            "塞鸿犹未来，梁燕已辞去。",
            "云山千万重，相逢在何处。",
            "岌嶪都城门，缭遶长亭路。",
            "风土败人衣，才新又成故。"
        ],
        "title": "秋怀三十六首  其一七",
        "id": "73576879-9d9d-4bdf-a0c0-f270a71e62b6"
    },
    {
        "author": "邵雍",
        "paragraphs": [
            "断续蝉声外，稀踈鴈下前。",
            "年光空去也，人事益萧然。",
            "洗竹留新笋，翻书得旧编。",
            "谁知养心者，肯与世争权。"
        ],
        "title": "秋怀三十六首  其一八",
        "id": "f3b0d9c7-a89c-4e3e-981d-90782c9360ce"
    },
    {
        "author": "邵雍",
        "paragraphs": [
            "中秋光景好，中州烟水奇。",
            "天重初寒候，人便半醉时。",
            "榻缘明月扫，襟待好风吹。",
            "一点胸中事，人间都不知。"
        ],
        "title": "秋怀三十六首  其一九",
        "id": "939ec8e2-e726-4f4b-bf57-c596c5f4d6bf"
    },
    {
        "author": "邵雍",
        "paragraphs": [
            "良月满高楼，高楼仍中秋。",
            "午夜冷露下，千里寒光流。",
            "何人将此鉴，拂拭新磨休。",
            "照破万古心，白尽万古头。"
        ],
        "title": "秋怀三十六首  其二○",
        "id": "6a3295b5-5456-4c16-8d7c-7ed6e4dd0682"
    },
    {
        "author": "邵雍",
        "paragraphs": [
            "寒露缀衰草，凄风摇晚林。",
            "鸟声上复下，天气晴还阴。",
            "节改一时事，人怀千古心。",
            "谁云子期死，举世无知音。"
        ],
        "title": "秋怀三十六首  其二一",
        "id": "d898f6bc-1174-40a2-ac91-76458f4bc00f"
    },
    {
        "author": "邵雍",
        "paragraphs": [
            "风柳散如梳，霜云淡如扫。",
            "高楼破危空，低烟袅寒草。",
            "此际兴不尽，何以战秋老。",
            "止可将酒瓶，同向西风倒。"
        ],
        "title": "秋怀三十六首  其二二",
        "id": "3bf11cb2-7630-4375-a3e2-281f95056096"
    },
    {
        "author": "邵雍",
        "paragraphs": [
            "池荷日取败，篱菊日就荣。",
            "其于品汇间，自与节气争。",
            "盛衰不同时，贤愚难并行。",
            "安得松桂心，四时长青青。"
        ],
        "title": "秋怀三十六首  其二三",
        "id": "8ae80c07-c875-4d6d-96ce-833dd8de4e78"
    },
    {
        "author": "邵雍",
        "paragraphs": [
            "人老秋更老，山深水复深。",
            "高木已就脱，慧禽空好音。",
            "筋骸非曩日，道德负初心。",
            "頼有余编在，时时尚可寻。"
        ],
        "title": "秋怀三十六首  其二四",
        "id": "2aa4af64-2be4-4e3f-927f-54bee00114da"
    },
    {
        "author": "邵雍",
        "paragraphs": [
            "九月气乍肃，衰柳犹有蝉。",
            "霜外踈钟断，风余清籁传。",
            "千山乱远月，一鹗摩高天。",
            "自非出世人，而敢危行言。"
        ],
        "title": "秋怀三十六首  其二五",
        "id": "f9bdf011-ea8b-44e2-bd3c-5e25c5a65afb"
    },
    {
        "author": "邵雍",
        "paragraphs": [
            "饱霜梨多红，久雨榴自罅。",
            "此果世称珍，厥味是可诧。",
            "地有百物备，天无一言挂。",
            "我患尚有言，不得同造化。"
        ],
        "title": "秋怀三十六首  其二六",
        "id": "d0c8b0db-da44-440b-8e7e-c50d546c0f0f"
    },
    {
        "author": "邵雍",
        "paragraphs": [
            "惟南有美橘，惟北有美栗。",
            "厥包或颇同，厥味信不一。",
            "天地岂无情，草木皆有实。",
            "物本不负人，人自负于物。"
        ],
        "title": "秋怀三十六首  其二七",
        "id": "6f401bc3-9930-432f-b0f8-d56fd90acdf7"
    },
    {
        "author": "邵雍",
        "paragraphs": [
            "蛱蝶遶寒菊，蟋蟀鸣空阶。",
            "门前有犬卧，尽日无客来。",
            "清波静中流，白云闲处堆。",
            "何以发天和，时饮酒一杯。"
        ],
        "title": "秋怀三十六首  其二八",
        "id": "4fd42d83-d86b-4f37-8d41-40e74560df94"
    },
    {
        "author": "邵雍",
        "paragraphs": [
            "红叶战西风，黄花笑寒日。",
            "天道有消长，人事无固必。",
            "静胜得遗味，梦去知余失。",
            "利害不相沿，是非然后出。"
        ],
        "title": "秋怀三十六首  其二九",
        "id": "74dd748c-73f2-4848-bb69-c50a80a91b25"
    },
    {
        "author": "邵雍",
        "paragraphs": [
            "九日登高会，寻幽讲雅欢。",
            "俗风追故事，天气荐轻寒。",
            "白酒连醅饮，黄花带露观。",
            "消沉浮世事，何足重汍澜。"
        ],
        "title": "秋怀三十六首  其三○",
        "id": "27322279-2833-4266-a19a-1ffc4ae4e4e5"
    },
    {
        "author": "邵雍",
        "paragraphs": [
            "山横暮霭中，鸟逝孤烟外。",
            "残菊忧霜摧，幽兰惧风败。",
            "患难人不喜，富贵人所爱。",
            "我心曰不有，爱憎岂能卖。"
        ],
        "title": "秋怀三十六首  其三一",
        "id": "21b76d22-9b09-4e9f-9ecb-e6fd41713448"
    },
    {
        "author": "邵雍",
        "paragraphs": [
            "水寒潭见心，木落山露骨。",
            "始信天无涯，万里不隔物。",
            "脱衣挂扶桑，引手探月窟。",
            "不负仁义心，区区五十一。"
        ],
        "title": "秋怀三十六首  其三二",
        "id": "f7d5d274-8598-44b7-b2ef-62a264120cbe"
    },
    {
        "author": "邵雍",
        "paragraphs": [
            "草绿露霑衣，草衰风切肌。",
            "物情非作异，人意强生疑。",
            "岐动杨朱泣，丝添墨子悲。",
            "知之何太晚，徒自泪淋漓。"
        ],
        "title": "秋怀三十六首  其三三",
        "id": "96bc1716-a1d7-4108-b667-c0ff45c3cf4a"
    },
    {
        "author": "邵雍",
        "paragraphs": [
            "万里晴天外，一片霜上月。",
            "长松挺青葱，羣卉入消歇。",
            "有齿日益衰，有发日益脱。",
            "获罪固已多，此公难屑屑。"
        ],
        "title": "秋怀三十六首  其三四",
        "id": "d6c31798-e152-4f48-a8f8-ab97fd67161b"
    },
    {
        "author": "邵雍",
        "paragraphs": [
            "草枯山川贫，木落天地瘦。",
            "土口风大行，云罅日微漏。",
            "既往不复追，未来尚可救。",
            "余事不忍言，言之必成咎。"
        ],
        "title": "秋怀三十六首  其三五",
        "id": "aa073272-67a7-4a1c-9c1a-d76ec6f1fac3"
    },
    {
        "author": "邵雍",
        "paragraphs": [
            "饮酒不甚多，数杯醺心颜。",
            "未醺不可止，既醺劝亦难。",
            "谁云万物广，岂出天地关。",
            "谁云万事广，岂出人情闲。"
        ],
        "title": "秋怀三十六首  其三六",
        "id": "eaa6d4a4-4b64-49cb-a6a5-74f74aa425a1"
    },
    {
        "author": "邵雍",
        "paragraphs": [
            "君为陕县令，我实康公孙。",
            "始祖有遗烈，托君访其存。",
            "夫君有诗来，题云石柱村。",
            "石柱之始立，于古无所根。",
            "就勒分陕铭，惟唐人之言。",
            "既历年所多，首尾无完文。",
            "难以从考正，将焉求其源。",
            "我患读书寡，知识无过人。",
            "经书史传外，不能破羣昏。",
            "从长卿公羊，宜自陕而分。",
            "从君陈毕命，宜成周而云。",
            "二者兼取之，于义似或尊。",
            "分政东西郊，可以陕洛论。",
            "此说如近之，庶几缓纷纭。",
            "甘棠之蔽芾，石柱之青新。",
            "当时之盛事，予不得而亲。",
            "二南之正化，二公之清芬。",
            "千载之美谈，予可得而闻。",
            "弃经而任传，儒者固不遵。",
            "作诗以明之，驰此庸报君。"
        ],
        "title": "和陕令张师柔石柱村诗",
        "id": "166a5b70-d838-4add-a22d-cd695825f711"
    },
    {
        "author": "邵雍",
        "paragraphs": [
            "嘉祐壬寅岁，新巢始孱功。",
            "仍分道德里，更近帝王宫。",
            "槛仰端门峻，轩迎两观雄。",
            "窗虚响瀍涧，台逈璨伊嵩。",
            "好景尤难得，昌辰岂易逢。",
            "无才济天下，有分乐年丰。",
            "水竹复心里，鸎花渊薮中。",
            "老莱欢不已，靖节兴何穷。",
            "啸傲陪真侣，经营贺府公。",
            "丹诚徒自写，匪报是恩隆。"
        ],
        "title": "天津新居成谢府尹王君贶尚书",
        "id": "7eb96902-bf13-49ba-ace7-0e5bcc603896"
    },
    {
        "author": "邵雍",
        "paragraphs": [
            "多病筋骸五十二，新春犹得共衔杯。",
            "践形有说常希孟，乐内无功可比回。",
            "燕去燕来徒自苦，花开花谢漫相催。",
            "此心不为人休戚，二十年来已若灰。"
        ],
        "title": "新春吟",
        "id": "a4ebb92a-1bfb-4ec5-b3cb-16ab26c7f4e5"
    },
    {
        "author": "邵雍",
        "paragraphs": [
            "伊嵩有客欲无言，进退由来尽俟天。",
            "好静未能忘水石，乐闲非为学神仙。",
            "休嗟紫陌难为客，且喜清风不用钱。",
            "枉尺直寻何必较，此心都大不求全。"
        ],
        "title": "有客吟",
        "id": "d7b4e9f1-b338-487f-ab74-851a947e5864"
    },
    {
        "author": "邵雍",
        "paragraphs": [
            "随分亭栏亦弄妍，不妨闲傍酒垆边。",
            "夜簷静透花间月，昼户晴生竹外烟。",
            "事到悟来全偶尔，天教闲去岂徒然。",
            "壶中日月长多少，烂占风光十二年。"
        ],
        "title": "小圃逢春",
        "id": "a8c9b48c-b2cc-488a-9b3a-d83ef173b58a"
    },
    {
        "author": "邵雍",
        "paragraphs": [
            "春来小圃弄羣芳，谁为贫居富贵乡。",
            "门外柳阴浮翠涧，阶前花影溜红光。",
            "梁间新燕未调舌，天末归鸿已著行。",
            "自问心源无所有，答云踈懒味偏长。"
        ],
        "title": "暮春吟",
        "id": "8371ee1f-2269-4321-bcdc-caba0c1c5a21"
    },
    {
        "author": "邵雍",
        "paragraphs": [
            "细算人间千万事，皆输花底共开颜。",
            "芳菲大率一春内，烂漫都无十日间。",
            "亦恐忧愁为龃龉，更防风雨作艰难。",
            "莫教此后成遗恨，把火罇前尚可攀。"
        ],
        "title": "惜芳菲",
        "id": "0b2e5d2e-be28-431f-9b86-f72dddb2bf57"
    },
    {
        "author": "邵雍",
        "paragraphs": [
            "鬓毛不患渐成霜，有托琴书子一双。",
            "既乏长才康盛世，无如高枕卧南窗。",
            "明知筋力难为强，犹说云山未树降。",
            "多谢故人相爱甚，辙鱼幸免困西江。"
        ],
        "title": "答人见寄",
        "id": "ccdf5cc7-6bdf-42a0-9e01-ac2bf4920e21"
    },
    {
        "author": "邵雍",
        "paragraphs": [
            "行年五十二，老去复何忧。",
            "事贵照至底，话难言到头。",
            "上有明天子，下有贤诸侯。",
            "饱食高眠外，自余无所求。"
        ],
        "title": "弄笔",
        "id": "db8f2568-0592-4d5c-8d70-79d3ea4a8898"
    },
    {
        "author": "邵雍",
        "paragraphs": [
            "百病筋骸一老身，白头今日愧因循。",
            "虽无紫诏还朝速，却有青山入梦频。",
            "风月满天谁是主，林泉遍地岂无人。",
            "市沽酒味难醇美，长负襟怀一片春。"
        ],
        "title": "问人丐酒",
        "id": "44afca22-c2be-4254-a4b0-7468e08caff4"
    },
    {
        "author": "邵雍",
        "paragraphs": [
            "人间相识几无数，相识虽多未必知。",
            "望我实多全为道，知予浅处却因诗。",
            "升沉休问百年事，今古都归一局棋。",
            "乘马须求似骐骥，柰何骐骥未来时。"
        ],
        "title": "答客",
        "id": "987a6ce4-0b67-48e2-af54-86abebd907cb"
    },
    {
        "author": "邵雍",
        "paragraphs": [
            "百虑谋犹拙，一言迷自开。",
            "世间无大事，天下有雄才。",
            "唯恐人难和，宁忧道未恢。",
            "忌心都去尽，何复病尘埃。"
        ],
        "title": "悟人一言",
        "id": "3ee190eb-f978-4e3e-aa54-972d59b169ac"
    },
    {
        "author": "邵雍",
        "paragraphs": [
            "爱重寄文房，慇懃谢远将。",
            "兔毫刚且健，筠管直而长。",
            "静录新诗藁，闲抄旧药方。",
            "自余无所用，足以养锋铓。"
        ],
        "title": "谢人惠笔",
        "id": "670e5ac3-d4a6-412a-ad0f-eb4bd7651f1f"
    },
    {
        "author": "邵雍",
        "paragraphs": [
            "天地有常理，日月无循行。",
            "饱食高眠外，率是皆虚名。",
            "虽乏伊吕才，不失尧舜氓。",
            "何须身作相，然后为太平。"
        ],
        "title": "书事吟",
        "id": "022518e2-031c-4581-b0e6-bd3c34390108"
    },
    {
        "author": "邵雍",
        "paragraphs": [
            "汉室婵娟双姊妹，天台缥缈两神仙。",
            "当时尽有风流过，谪向人间作瑞莲。"
        ],
        "title": "双头莲",
        "id": "a11017d6-99f5-4f64-aeb7-3ee89ac88b8b"
    },
    {
        "author": "邵雍",
        "paragraphs": [
            "仲尼言正性，子舆言践形。",
            "二者能自得，殆不为虚生。",
            "所交若以道，所感若以诚。",
            "虽三军在前，而莫得之凌。"
        ],
        "title": "答人书意",
        "id": "9e1566a8-8e42-42c1-942e-f24919699d9e"
    },
    {
        "author": "邵雍",
        "paragraphs": [
            "无位立事难，逢时建功易。",
            "求全自有毁，举大须略细。",
            "去恶虑伤恩，存恶忧害义。",
            "徒有仁者心，殊无仁者意。"
        ],
        "title": "答人书言",
        "id": "106ac505-6ef4-4c6f-8ee9-91fbc6162ec4"
    },
    {
        "author": "邵雍",
        "paragraphs": [
            "卿相一岁俸，寒儒一生费。",
            "人爵固不同，天爵何尝匮。",
            "不有霜与雪，安知松与桂。",
            "虽无官自高，岂无道自贵。"
        ],
        "title": "答人书",
        "id": "28bd214a-ca07-4b68-8451-4c08c19d1f82"
    },
    {
        "author": "邵雍",
        "paragraphs": [
            "耳目所闻见，且言三十春。",
            "才更十次闰，已换一番人。",
            "圮族绮纨故，朱门车马新。",
            "从来皆偶尔，何者谓功勋。"
        ],
        "title": "与人话旧",
        "id": "cc484366-d2a4-4cf8-9d08-c27a083ae70d"
    },
    {
        "author": "邵雍",
        "paragraphs": [
            "忽忽闲拈笔，时时乐性灵。",
            "何尝无对景，未始便忘情。",
            "句会飘然得，诗因偶尔成。",
            "天机难状处，一点自分明。"
        ],
        "title": "闲吟",
        "id": "a3df4f81-acb4-4438-924d-4ad4aabf2d0e"
    },
    {
        "author": "邵雍",
        "paragraphs": [
            "当年计过之，今日事难随。",
            "天命不我祐，云山聊自怡。",
            "无何缘淡薄，遂得造希夷。",
            "却欲嗤真宰，劳劳应不知。"
        ],
        "title": "闲坐吟",
        "id": "b0cfffae-3392-44a9-97c5-8120bff35421"
    },
    {
        "author": "邵雍",
        "paragraphs": [
            "天子旧神州，葱葱气象浮。",
            "园林闲近水，殿阁远横秋。",
            "浪雪暑犹在，桥虹晴不收。",
            "人间无事日，此地好淹留。"
        ],
        "title": "天津闲步",
        "id": "97e1b2b0-9bb0-4cc1-8c35-6051ef5f8db7"
    },
    {
        "author": "邵雍",
        "paragraphs": [
            "予家洛城里，况复在天津。",
            "日近先知晓，天低易得春。",
            "时光优化国，景物厚幽人。",
            "自可辞轩冕，闲中老此身。"
        ],
        "title": "天津幽居",
        "id": "4b04b8cc-8354-4e33-946b-0ea8b5e668d1"
    },
    {
        "author": "邵雍",
        "paragraphs": [
            "洛水近吾庐，潺湲到枕虚。",
            "湍惊九秋后，波急五更初。",
            "细为轻风背，豪因骤雨余。",
            "幽人有兹乐，何必待笙竽。"
        ],
        "title": "天津水声",
        "id": "0a32eca3-99e2-4a1c-974f-e0dcb378010e"
    },
    {
        "author": "邵雍",
        "paragraphs": [
            "闲坐更已深，就寝夜尚永。",
            "展转不成寐，却把前事省。",
            "奠枕时昏昏，拥衾还耿耿。",
            "西窗明月中，数叶芭蕉影。"
        ],
        "title": "不寝",
        "id": "0f2117b0-163f-4f35-a29d-bc453697bc88"
    },
    {
        "author": "邵雍",
        "paragraphs": [
            "夏日到天宫，凭栏望莫穷。",
            "古人用心远，天子建都雄。",
            "楼观深云里，山川暮霭中。",
            "行人漫来往，此意有谁同。"
        ],
        "title": "天宫小阁",
        "id": "46138af6-e059-401a-9a04-d7beaf8a4970"
    },
    {
        "author": "邵雍",
        "paragraphs": [
            "琴宜入夜听，别起一般清。",
            "才觉哀猿绝，还闻离凤鸣。",
            "青山无限好，白发不须惊。",
            "会取坐忘意，方知太古情。"
        ],
        "title": "听琴",
        "id": "70d1c19e-f2ce-4842-92a3-6fe097a7631a"
    },
    {
        "author": "邵雍",
        "paragraphs": [
            "云轻日淡天津暮，风急林踈洛水秋。",
            "独步独吟人莫会，时时鸥鹭下汀洲。"
        ],
        "title": "天津感事二十六首  其一",
        "id": "e31a6f3e-6c72-446b-aec4-5c25b7d018d6"
    },
    {
        "author": "邵雍",
        "paragraphs": [
            "宠辱事多今不见，兴亡时去止堪哀。",
            "诸观今日长安道，抵暮行人犹往来。"
        ],
        "title": "天津感事二十六首  其二",
        "id": "aaecd26f-08be-4d1d-971c-f64b2210667b"
    },
    {
        "author": "邵雍",
        "paragraphs": [
            "凤楼深处鏁云烟，一鏁云烟又百年。",
            "痛惜汾阴西祀后，翠华辜负上阳天。"
        ],
        "title": "天津感事二十六首  其三",
        "id": "b42e628d-9d05-4834-a229-20f5b9a8d73a"
    },
    {
        "author": "邵雍",
        "paragraphs": [
            "谁引长河贯洛城，銮舆东去此为轻。",
            "洪涛不服天津束，日夜奔腾作怒声。"
        ],
        "title": "天津感事二十六首  其四",
        "id": "6cb9c5cc-0072-4c92-849c-8a063edf3557"
    },
    {
        "author": "邵雍",
        "paragraphs": [
            "阳乌西去水东流，今古推移几度秋。",
            "四面远山长敛黛，不知终日为谁愁。"
        ],
        "title": "天津感事二十六首  其五",
        "id": "ff68ffab-70bd-4959-b165-d95ff3be78b3"
    },
    {
        "author": "邵雍",
        "paragraphs": [
            "忙忙负乘两何殊，往复由来出此途。",
            "争似不才闲处坐，平时云水遶衣裾。"
        ],
        "title": "天津感事二十六首  其六",
        "id": "de2e4b97-db10-4844-bbcb-02da1ac81d3e"
    },
    {
        "author": "邵雍",
        "paragraphs": [
            "人言垂钓辨浮沉，辨著浮沉用意深。",
            "吾耻不为知害性，等闲轻动望鱼心。"
        ],
        "title": "天津感事二十六首  其七",
        "id": "9f5c4d75-ea8b-40e0-9a77-cc659af6c2e7"
    },
    {
        "author": "邵雍",
        "paragraphs": [
            "自古别都多隙地，参天乔木乱昏鸦。",
            "荒垣坏堵人耕处，半是前朝卿相家。"
        ],
        "title": "天津感事二十六首  其八",
        "id": "785362c6-1676-4e59-b1d7-01c9c73dd56e"
    },
    {
        "author": "邵雍",
        "paragraphs": [
            "凤凰楼观冷横秋，桥下长波入海流。",
            "千百年来旧朝市，几番人向此经由。"
        ],
        "title": "天津感事二十六首  其九",
        "id": "7b73fa08-7095-4404-abb0-256c12a0cb1f"
    },
    {
        "author": "邵雍",
        "paragraphs": [
            "轮蹄交错未尝停，去若相追来若争。",
            "料得中心无别事，苟非干利即干名。"
        ],
        "title": "天津感事二十六首  其一○",
        "id": "4f682765-df2f-4e81-acf2-fd0f0f3bb70f"
    },
    {
        "author": "邵雍",
        "paragraphs": [
            "烟树尽归秋色里，人家常在水声中。",
            "数行旅鴈斜飞去，一簇楼台峭倚空。"
        ],
        "title": "天津感事二十六首  其一一",
        "id": "08fe3e0e-452f-4534-aa39-f153f223ca04"
    },
    {
        "author": "邵雍",
        "paragraphs": [
            "渌水悠悠际碧天，平芜更与远山连。",
            "白头老叟心无事，闲凭栏干看洛川。"
        ],
        "title": "天津感事二十六首  其一二",
        "id": "d739f357-97a0-44c4-8076-89d29c8a3efe"
    },
    {
        "author": "邵雍",
        "paragraphs": [
            "去年桥上凭栏人，今岁桥边骑马身。",
            "桥上桥边不知数，于今但记十三春。"
        ],
        "title": "天津感事二十六首  其一三",
        "id": "58e217cb-0f00-4c2e-86c1-e11c225f4322"
    },
    {
        "author": "邵雍",
        "paragraphs": [
            "堤边草色长芊芊，陌上行人自往还。",
            "渌水欲净不得净，春风未放柳条闲。"
        ],
        "title": "天津感事二十六首  其一四",
        "id": "c152518c-d211-484f-9e2d-0f152fa07ddc"
    },
    {
        "author": "邵雍",
        "paragraphs": [
            "水流任急境常静，花落虽频意自闲。",
            "不似世人忙里老，生平未始得开颜。"
        ],
        "title": "天津感事二十六首  其一五",
        "id": "d772da0c-6430-47ae-9232-2caac673e840"
    },
    {
        "author": "邵雍",
        "paragraphs": [
            "溪边闲坐眼慵开，波射长堤势欲摧。",
            "多少水禽文彩好，几番飞去又飞来。"
        ],
        "title": "天津感事二十六首  其一六",
        "id": "d55f97c0-5797-483e-9276-e0f810db4fe5"
    },
    {
        "author": "邵雍",
        "paragraphs": [
            "名利从来本任才，行人不用苦相猜。",
            "壶中日月长多少，闲步天津看往来。"
        ],
        "title": "天津感事二十六首  其一七",
        "id": "0e43ceb2-d142-455a-8ee9-2723e6a2cfb0"
    },
    {
        "author": "邵雍",
        "paragraphs": [
            "地势东南一槩倾，水流何日得安平。",
            "天津更在急流处，无限高深并此声。"
        ],
        "title": "天津感事二十六首  其一八",
        "id": "14c9e39f-1b68-470f-9517-c558d1fc2255"
    },
    {
        "author": "邵雍",
        "paragraphs": [
            "三千里外名荒服，一百年来号太平。",
            "争似洛川无事客，何须列土始为荣。"
        ],
        "title": "天津感事二十六首  其一九",
        "id": "09fae983-42ea-4762-b100-d97e3838c558"
    },
    {
        "author": "邵雍",
        "paragraphs": [
            "遶堤杨柳轻风里，隔水楼台细雨中。",
            "酒放半醺重九后，此时情味更无穷。"
        ],
        "title": "天津感事二十六首  其二○",
        "id": "2f58baf0-b7c4-4b3a-98fa-276c650e4805"
    },
    {
        "author": "邵雍",
        "paragraphs": [
            "著身静处观人事，放意闲中炼物情。",
            "去尽风波存止水，世间何事不能平。"
        ],
        "title": "天津感事二十六首  其二一",
        "id": "48bf50c2-6e14-4aa2-acf0-2d5b0ad0209d"
    },
    {
        "author": "邵雍",
        "paragraphs": [
            "随唐而下贵公卿，近世风波走利名。",
            "借问天津桥下水，当时湍急作何声。"
        ],
        "title": "天津感事二十六首  其二二",
        "id": "af86e5fb-9afa-4e0a-aa0e-2b746b49e2d5"
    },
    {
        "author": "邵雍",
        "paragraphs": [
            "前朝无限贵公卿，后世徒能记姓名。",
            "唯此天津桥下水，古今都作一般声。"
        ],
        "title": "天津感事二十六首  其二三",
        "id": "f9a6279d-4ed2-4fbd-88f9-d84b1f6c144b"
    },
    {
        "author": "邵雍",
        "paragraphs": [
            "云无一缕干明月，桥有千寻卧渌波。",
            "料得人间无此景，中秋对月兴如何。"
        ],
        "title": "天津感事二十六首  其二四",
        "id": "64be2d24-42ab-4abb-b334-6ecaa7e31990"
    },
    {
        "author": "邵雍",
        "paragraphs": [
            "郏鄏城中同德友，凤凰楼下会中秋。",
            "芳罇倒尽人归去，月色波光战未休。"
        ],
        "title": "天津感事二十六首  其二五",
        "id": "edb7fa22-9a5c-4666-b55b-d4a99c9a11a7"
    },
    {
        "author": "邵雍",
        "paragraphs": [
            "了生始可言常事，知性方能议大猷。",
            "只此长川无昼夜，为谁驱逼向东流。"
        ],
        "title": "天津感事二十六首  其二六",
        "id": "d3e6f42d-c282-4189-b59e-fda3ecd82893"
    },
    {
        "author": "邵雍",
        "paragraphs": [
            "孔子生知非假习，孟轲先觉亦须脩。",
            "诚明本属吾家事，自是今人好外求。"
        ],
        "title": "诚明吟",
        "id": "63cb31ae-adfb-4ff6-9d37-180384940e31"
    },
    {
        "author": "邵雍",
        "paragraphs": [
            "有水善平难善直，唯绳能直不能平。",
            "如将绳水合为一，世上何忧事不明。"
        ],
        "title": "绳水吟",
        "id": "e8db874f-85be-4125-a091-64d96b144799"
    },
    {
        "author": "邵雍",
        "paragraphs": [
            "辛酸既不为中味，商征如何是正音。",
            "举世未能分曲直，使谁为主主心平。"
        ],
        "title": "辛酸吟",
        "id": "6270e3a8-5da9-4b52-8ded-cb21360c470c"
    },
    {
        "author": "邵雍",
        "paragraphs": [
            "当默用言言是垢，当言任默默为尘。",
            "当言当默都无任，尘垢何由得到身。"
        ],
        "title": "言默吟",
        "id": "0deedb72-c8aa-48ad-8087-77fe0d597f16"
    },
    {
        "author": "邵雍",
        "paragraphs": [
            "一点天真都不耗，千钟人禄是难来。",
            "太平自庆无他事，有酒时时三五杯。"
        ],
        "title": "闲居述事  其一",
        "id": "eb086006-9a89-496c-9936-cc0e2b06f879"
    },
    {
        "author": "邵雍",
        "paragraphs": [
            "竹雨侵人气自凉，南窗睡起望潇湘。",
            "茅簷滴沥无休歇，却忆当初宿夜航。"
        ],
        "title": "闲居述事  其二",
        "id": "690008b9-d371-42a1-9856-cc33ce3af3d9"
    },
    {
        "author": "邵雍",
        "paragraphs": [
            "初晴月向松间出，盛暑风从水面来。",
            "已比他人多数倍，况能时复举樽罍。"
        ],
        "title": "闲居述事  其三",
        "id": "94f422b1-340d-4275-92e7-09f6c6893c30"
    },
    {
        "author": "邵雍",
        "paragraphs": [
            "堂上慈亲八十余，阶前儿女戏相呼。",
            "旨甘取足随丰俭，此乐人间更有无。"
        ],
        "title": "闲居述事  其四",
        "id": "1612aa79-acc0-44f1-9284-6e8dd2f7f70d"
    },
    {
        "author": "邵雍",
        "paragraphs": [
            "清欢少有虚三日，剧饮未尝过五分。",
            "相见心中无别事，不评兴废即论文。"
        ],
        "title": "闲居述事  其五",
        "id": "e9baab8b-2c7f-4687-9a79-04e5319e6f14"
    },
    {
        "author": "邵雍",
        "paragraphs": [
            "花木四时分景致，经书千卷好生涯。",
            "有人若问闲居处，道德坊中第一家。"
        ],
        "title": "闲居述事  其六",
        "id": "98c57399-11c4-4b29-98a8-7e1557e2b11f"
    },
    {
        "author": "邵雍",
        "paragraphs": [
            "小阁凭虚看洛城，满川云物拱神京。",
            "风从万岁山头至，多少烟岚并此清。"
        ],
        "title": "天宫小阁纳凉  其一",
        "id": "bdbee5f7-7aca-4b22-9701-b221f4bc93ea"
    },
    {
        "author": "邵雍",
        "paragraphs": [
            "小阁于吾有大功，清凉冠绝洛城中。",
            "自慙虚薄诚多幸，襟袖长涵万里风。"
        ],
        "title": "天宫小阁纳凉  其二",
        "id": "6a74dfea-d4f5-4704-a9b2-7b0563d4936f"
    },
    {
        "author": "邵雍",
        "paragraphs": [
            "小阁清风岂易当，一般情味若羲皇。",
            "洛阳有客不知姓，二十年来享此凉。"
        ],
        "title": "天宫小阁纳凉  其三",
        "id": "1f94fbba-6fb5-4697-880a-1c21b5c37ae3"
    },
    {
        "author": "邵雍",
        "paragraphs": [
            "人苦天津远，来须特特来。",
            "闲余知道泰，静久觉神开。",
            "悟易观棋局，谈诗捻酒杯。",
            "世情千万状，都不与装怀。"
        ],
        "title": "天宫幽居即事",
        "id": "f2052f3a-8425-4268-972a-4cfbd407d781"
    },
    {
        "author": "邵雍",
        "paragraphs": [
            "江天无少异，幽鸟下晴沙。",
            "路去山形断，川回渡口斜。",
            "龛巖千万穴，店舍两三家。",
            "清景四时好，都城况不赊。"
        ],
        "title": "游龙门",
        "id": "26452a1b-2db4-4d59-946c-a54c30af5eaa"
    },
    {
        "author": "邵雍",
        "paragraphs": [
            "买石尚饶云，买山当从水。",
            "云可致无心，水能为鉴止。",
            "性以无心明，情由鉴止已。",
            "二者不可失，出彼而入此。"
        ],
        "title": "重游洛川",
        "id": "653de179-93e7-43b6-bca3-06b53bed7a60"
    },
    {
        "author": "邵雍",
        "paragraphs": [
            "天气冷涵秋，川长鱼正游。",
            "虽知能避网，犹恐误吞钩。",
            "已绝登门望，曾无点额忧。",
            "因思濠上乐，旷达是庄周。"
        ],
        "title": "川上观鱼",
        "id": "019042ca-f570-44eb-92be-76ff1c524752"
    },
    {
        "author": "邵雍",
        "paragraphs": [
            "太平身老复何忧，景爱家园自在游。",
            "几树绿杨阴乍合，数声幽鸟语方休。",
            "竹侵旧径高低迸，水满春渠左右流。",
            "借问主人何似乐，答云殊不异封侯。"
        ],
        "title": "后园即事三首  其一",
        "id": "3bc810e5-60e5-441e-a918-76b470e91448"
    },
    {
        "author": "邵雍",
        "paragraphs": [
            "天养踈慵自有方，洛城分得水云乡。",
            "不闻世上风波险，但见壶中日月长。",
            "一局闲棋留野客，数杯醇酒面脩篁。",
            "物情悟了都无事，未学颜渊已坐忘。"
        ],
        "title": "后园即事三首  其二",
        "id": "b6f38ab5-b452-4162-abef-de91718369da"
    },
    {
        "author": "邵雍",
        "paragraphs": [
            "年来得疾号诗狂，每度诗狂必命觞。",
            "乐道襟怀忘检束，任真言语省思量。",
            "宾朋欵密过从久，云水优闲兴味长。",
            "始信渊明深意在，北窗当日比羲皇。"
        ],
        "title": "后园即事三首  其三",
        "id": "ca76fdb7-3fac-410c-9e8c-cc47af016058"
    },
    {
        "author": "邵雍",
        "paragraphs": [
            "院静春深昼掩扉，竹间闲看客争棋。",
            "搜罗神鬼聚胸臆，措致山河入范围。",
            "局合龙蛇成阵闘，刧残鸿鴈破行飞。",
            "杀多项羽坑秦卒，败剧苻坚畏晋师。",
            "座上戈鋋尝击搏，面前冰炭旋更移。",
            "死生共抵两家事，胜负都由一著时。",
            "当路断无相假借，对人须且强推辞。",
            "腹心受害诚堪惧，唇齿生忧尚可医。",
            "善用中伤为得策，阴行狡狯谓知机。",
            "请观今日长安道，易地何尝不有之。"
        ],
        "title": "观棋长吟",
        "id": "b2375e32-c636-44d8-bb19-1a54b3dbbe6d"
    },
    {
        "author": "邵雍",
        "paragraphs": [
            "无限高贤抑壮图，登临不用起长吁。",
            "山川千古战争后，冠劒百年零落余。",
            "浪把功名为己任，那知富贵岂人谟。",
            "丹青曲尽世间妙，写得凭栏意思无。"
        ],
        "title": "秋日登崇德阁二首  其一",
        "id": "9416b90e-41ec-4407-899c-8cc9256a7331"
    },
    {
        "author": "邵雍",
        "paragraphs": [
            "一百年来号太平，当初仍患不丁宁。",
            "京都尚有汉唐气，宫阙犹虚霸王形。",
            "烟外乱峰才隠约，霜余红树半凋零。",
            "樽中有酒难成醉，旋被西风吹又醒。"
        ],
        "title": "秋日登崇德阁二首  其二",
        "id": "5cece881-4c05-434c-ae4f-197940f41081"
    },
    {
        "author": "邵雍",
        "paragraphs": [
            "水竹园林秋更好，忍把芳樽容易倒。",
            "重阳已过菊方开，情多不学年光老。",
            "阴云不动杨柳低，风递轻寒生暮草。",
            "无涯逸兴不可收，马蹄慢踏天街道。"
        ],
        "title": "秋日饮后晚归",
        "id": "c9527384-c757-4652-9850-8cb37fe8d51b"
    },
    {
        "author": "邵雍",
        "paragraphs": [
            "记得相逢否，当时在海东。",
            "别离千里外，倏忽十年中。",
            "迹异名尤异，心同齿更同。",
            "终期再清会，文酒乐无穷。"
        ],
        "title": "寄陕守祖择之舍人",
        "id": "236518ed-eab3-403c-a418-cb70b324263c"
    },
    {
        "author": "邵雍",
        "paragraphs": [
            "近年老辈频凋落，使我中心又恻然。",
            "洛社挂冠高卧者，唯君清澈如神仙。",
            "昔日与君论少长，今日与君争后先。",
            "把酒酹君君必知，为君洒泪西风前。"
        ],
        "title": "哭张元伯职方",
        "id": "0fc1b4fa-8c23-45d7-a5b0-2b6a401be117"
    },
    {
        "author": "邵雍",
        "paragraphs": [
            "生平志在立功名，谁谓才难与命争。",
            "绝笔有诗形雅意，盖棺无地尽交情。",
            "胸中时事何由展，天下人才不复评。",
            "魂若有知宜自慰，子孙大可振家声。"
        ],
        "title": "哭张师柔长官",
        "id": "61330f4a-36b2-446f-baa8-c7dcc5393f89"
    },
    {
        "author": "邵雍",
        "paragraphs": [
            "陋巷箪飘世所传，予何人则耻萧然。",
            "既知富贵须由命，难把升沉更问天。",
            "静默有功成野性，骞骧无路学时贤。",
            "纷华出入金门者，应笑溪翁治石田。"
        ],
        "title": "和登封裴寺丞翰见寄",
        "id": "e3fa2185-5588-433a-8ed9-c1a4867b3b8e"
    },
    {
        "author": "邵雍",
        "paragraphs": [
            "当年有志高天下，尝读前书笑谢安。",
            "岂谓此身甘老朽，尚无闲地可盘桓。",
            "棋逢敌手才堪著，琴少知音不愿弹。",
            "非止不才能退默，古贤长恨得时难。"
        ],
        "title": "代书寄友人",
        "id": "82606b87-50e5-4530-bcca-1e0b91d5a72d"
    },
    {
        "author": "邵雍",
        "paragraphs": [
            "相忆不可遏，西街来访时。",
            "交横过沟水，隙曲遶蔬畦。",
            "树偃低头避，筇高换手持。",
            "朋游相得甚，何乐更如之。"
        ],
        "title": "访姚辅周郎中月陂西园",
        "id": "83f95d4e-9b1e-471c-80ab-572420ea8381"
    },
    {
        "author": "邵雍",
        "paragraphs": [
            "诸公见约往嵩前，重走新诗各一篇。",
            "摆落尘埃非敢后，访寻云水柰输先。",
            "三阳宫近丛幽石，万岁峯高羃紫烟。",
            "多少胜游俱未到，愿陪仙躅共攀缘。"
        ],
        "title": "依韵谢登封刘李裴三君见约游山",
        "id": "604fc523-986a-49ea-aafd-92de8b379106"
    },
    {
        "author": "邵雍",
        "paragraphs": [
            "九州环遶持棋枰，万岁嵩高看太平。",
            "四海有人能统御，中原何复有交争。",
            "长忧眼见奸雄辈，且愿身为尧舜氓。",
            "五十三年芜没事，如今方喜看春耕。"
        ],
        "title": "登嵩顶",
        "id": "f4bb2667-4480-4550-8901-4d0938bc944d"
    },
    {
        "author": "邵雍",
        "paragraphs": [
            "天地始融结，此山已高极。",
            "羣峯拥旌幢，巨石罗劒戟。",
            "日出崖先红，雨余岚更碧。",
            "安知无神仙，其间久遁迹。"
        ],
        "title": "登封县宇观少室",
        "id": "a4850dd3-3118-42f7-87f4-b3b1529f0079"
    },
    {
        "author": "邵雍",
        "paragraphs": [
            "初离县日谋经宿，既到山中未忍回。",
            "公宇若无民事决，愿携茶器上山来。"
        ],
        "title": "山中寄登封令",
        "id": "a8b3d1c6-613e-4768-a683-ebe2c53036e8"
    },
    {
        "author": "邵雍",
        "paragraphs": [
            "恩深骨髓谓慈亲，义重丘山是故人。",
            "归过嵩阳旧游地，白云收得薜萝身。"
        ],
        "title": "归洛寄郑州祖择之龙图",
        "id": "c40567d8-30a1-47b6-b59a-4bd89b0b4df1"
    },
    {
        "author": "邵雍",
        "paragraphs": [
            "吾家职分是云山，不见云山不解颜。",
            "游兴亦难拘日阻，梦魂都不到人间。",
            "烟岚欲极无涯乐，轩冕何尝有暂闲。",
            "洛社交朋屡相约，几时曾得略跻攀。"
        ],
        "title": "和祖龙图见寄",
        "id": "decf07b1-97be-40a3-97e1-29880f88a836"
    },
    {
        "author": "邵雍",
        "paragraphs": [
            "缘饰了时称好手，作为成处是真家。",
            "须防冷眼人观觑，傀儡都无帐幕遮。"
        ],
        "title": "缘饰吟",
        "id": "10439a9a-4153-4ada-8559-e3ca12eeb166"
    },
    {
        "author": "邵雍",
        "paragraphs": [
            "名利场中难著脚，林泉路上早回头。",
            "不然半百残躯体，正被风波汩未休。"
        ],
        "title": "自况三首  其一",
        "id": "26912167-dd3b-4fad-965d-0600777ec934"
    },
    {
        "author": "邵雍",
        "paragraphs": [
            "满天风月为官守，遍地云山是事权。",
            "唯我敢开无意口，对人高道不妨言。"
        ],
        "title": "自况三首  其二",
        "id": "892f7d98-bd96-4413-8324-d5f832dd0eee"
    },
    {
        "author": "邵雍",
        "paragraphs": [
            "每恨性昏闻道晚，长慙智短适时难。",
            "人生三万六千日，二万日来身却闲。"
        ],
        "title": "自况三首  其三",
        "id": "c57431a5-9e9e-468d-b311-281e40784059"
    },
    {
        "author": "邵雍",
        "paragraphs": [
            "纷纷议论出多门，安得真儒号缙绅。",
            "名教一宗长有主，中原万里岂无人。",
            "皇王帝伯时虽异，礼乐诗书道自新。",
            "观古事多今可见，不知何者谓经纶。"
        ],
        "title": "偶书",
        "id": "80750d6d-4389-42e9-ae31-ed0ac2af049b"
    },
    {
        "author": "邵雍",
        "paragraphs": [
            "此去替期犹半岁，商山穷僻少医名。",
            "感伤多后风防滞，暑湿偏时疾易生。",
            "圣智不能无蹇剥，贤才方善处哀荣。",
            "斯言至浅理非浅，少补英豪一二明。"
        ],
        "title": "代书寄商洛令陈成伯",
        "id": "1ec536da-b6b3-4187-afda-90d7b1341732"
    },
    {
        "author": "邵雍",
        "paragraphs": [
            "向晚驱车出上阳，初程便宿水云乡。",
            "更闻数弄神仙曲，始信壶中日月长。"
        ],
        "title": "治平丁未仲秋游伊洛二川六日晚出洛城西门宿奉亲僧舍听张道人弹琴",
        "id": "da4a8626-41c4-4fcf-a411-8b5100e6759f"
    },
    {
        "author": "邵雍",
        "paragraphs": [
            "八月延秋禾熟天，农家富贵在丰年。",
            "一箪鸡黍一瓢酒，谁羨王公食万钱。"
        ],
        "title": "七日溯洛夜宿延秋庄上",
        "id": "96c99e86-fde5-4a7b-9bbb-9e8ed2ba1172"
    },
    {
        "author": "邵雍",
        "paragraphs": [
            "渡洛南观喷玉泉，千峯万峰遥相连。",
            "中间一道长如雪，飞入寒潭不记年。"
        ],
        "title": "八日渡洛登南山观喷玉泉会寿安县张赵尹三君同游",
        "id": "e95aace5-a1ba-46e2-bb1e-134e5991372c"
    },
    {
        "author": "邵雍",
        "paragraphs": [
            "烟岚一簇特崔嵬，到此令人心自灰。",
            "上有神仙不知姓，洞门闲倚白云开。"
        ],
        "title": "九日登寿安县锦幈山下宿邑中  其一",
        "id": "9e347ebf-f9e2-46be-abbe-9fe5c8078a0e"
    },
    {
        "author": "邵雍",
        "paragraphs": [
            "并辔西游叠石溪，断崖环合与云齐。",
            "飞泉亦有留人意，肯负他年尚此楼。"
        ],
        "title": "九日登寿安县锦幈山下宿邑中  其二",
        "id": "c943ffd0-4a81-4baa-95ee-e03858a9eaae"
    },
    {
        "author": "邵雍",
        "paragraphs": [
            "十日西行过永济，时时细雨湿衫衣。",
            "多情会得山神意，犹恐行人欠翠微。"
        ],
        "title": "十日西过永济桥",
        "id": "1e692eed-99d0-4ff9-8230-1b7f127de332"
    },
    {
        "author": "邵雍",
        "paragraphs": [
            "六国区区共事秦，疲于奔命尚难亲。",
            "如何杀尽半天下，岂是关东没一人。"
        ],
        "title": "过宜阳城二首  其一",
        "id": "8ff6db50-4f83-492a-bd70-bfb2c1b5d8e3"
    },
    {
        "author": "邵雍",
        "paragraphs": [
            "当日宜阳号别都，柰何韩国特区区。",
            "子房不得宣遗恨，博浪沙中中副车。"
        ],
        "title": "过宜阳城二首  其二",
        "id": "a8d1276e-4c0b-4902-9d6a-5b081bc18da4"
    },
    {
        "author": "邵雍",
        "paragraphs": [
            "云势移峯缓，泉声出竹迟。",
            "此时无限意，唯有翠禽知。"
        ],
        "title": "十一日福昌县会雨",
        "id": "9b71f834-8284-4609-9681-355f93ebbefc"
    },
    {
        "author": "邵雍",
        "paragraphs": [
            "不向红尘浪著鞭，殊无才业合时贤。",
            "本酬壮志都无效，欲住青山却有缘。",
            "翠竹阴中开缥帙，白云堆里揖飞泉。",
            "锦幈正与溪南对，他日从游子子传。"
        ],
        "title": "依韵和寿安尹尉有寄",
        "id": "0a381740-7ebe-49c9-9525-6a3746195a9d"
    },
    {
        "author": "邵雍",
        "paragraphs": [
            "一潭冷浸崖根黑，数峯高入云衢碧。",
            "游人屏气不敢言，长恐雷霆奋于侧。"
        ],
        "title": "十二日同福昌令王赞善游龙潭十五里  其一",
        "id": "d6911617-8e8d-4c9a-8a79-d72ea10cd8b1"
    },
    {
        "author": "邵雍",
        "paragraphs": [
            "水边静坐天将暮，犹自盘桓未成去。",
            "马上回头更一观，云烟已隔无重数。"
        ],
        "title": "十二日同福昌令王赞善游龙潭十五里  其二",
        "id": "03258910-8cce-42dc-84fa-42a003ce9491"
    },
    {
        "author": "邵雍",
        "paragraphs": [
            "能休尘境为真境，未了僧家是俗家。",
            "不向此中寻洞府，更于何处觅城花。"
        ],
        "title": "十三日游上寺及黄涧  其一",
        "id": "a85bf859-14a2-46b2-b379-68f1569c972b"
    },
    {
        "author": "邵雍",
        "paragraphs": [
            "堪嗟五伯争周烬，可笑三分拾汉余。",
            "何似不才闲处坐，平时云水遶衣裾。"
        ],
        "title": "十三日游上寺及黄涧  其二",
        "id": "9234bcdb-0e57-4f3e-9a91-4d8b9253ca99"
    },
    {
        "author": "邵雍",
        "paragraphs": [
            "洛川秋入景尤佳，微雨初过径路斜。",
            "水竹洞中藏县宇，烟岚坞里住人家。",
            "霜余红间千重叶，天外晴排数缕霞。",
            "溪浅溪深清潋滟，峯高峯下碧查牙。",
            "鸟因择木飞还远，云为无心去更赊。",
            "盖世功名多龃龉，出羣才业足咨嗟。",
            "浮生日月仍须惜，半老筋骸莫强夸。",
            "就此巖边宜筑室，乐吾真乐乐无涯。"
        ],
        "title": "十四日留题福昌县宇之东轩",
        "id": "d51854f7-d6d2-40d8-b8c2-10a139a1d91d"
    },
    {
        "author": "邵雍",
        "paragraphs": [
            "连昌宫废昌河在，事去时移语浪传。",
            "下有荒祠难问处，古槐枝秃竹参天。"
        ],
        "title": "十五日别福昌因有所感",
        "id": "66f65b8a-3e0b-4719-b313-af235de2b146"
    },
    {
        "author": "邵雍",
        "paragraphs": [
            "寻常看月亦婵娟，不似今宵特地圆。",
            "疑是素娥纾宿憾，相逢为在锦幈前。"
        ],
        "title": "是夕宿至锦幈山下",
        "id": "20b77b67-aa77-4c48-ad18-e036c94ef31f"
    },
    {
        "author": "邵雍",
        "paragraphs": [
            "道义相欢岂易亲，古称难处是知人。",
            "文章不结市朝士，荣辱非关云水身。",
            "话入精详皆物理，言无形迹尽天真。",
            "他时洛社过从辈，图牒中添又一隣。"
        ],
        "title": "十六日依韵酬福昌令有寄",
        "id": "d6f90632-0df0-4934-a74f-3f6ee7f51041"
    },
    {
        "author": "邵雍",
        "paragraphs": [
            "山似挼蓝波似染，游心一向难拘捡。",
            "仍携二友所分茶，每到烟岚深处点。"
        ],
        "title": "十七日锦幈山下谢城中张孙二君惠茶",
        "id": "d92b5eb5-1f2f-4a3d-adef-163cd812e5e1"
    },
    {
        "author": "邵雍",
        "paragraphs": [
            "休叹浮生荣与辱，且听终日水潺潺。",
            "遥穿暝霭孤鸿去，横截野烟双鹭还。",
            "佳树排青巖下圃，好峯环翠县前山。",
            "报言名利差轻者，少辍光阴到此间。"
        ],
        "title": "寿安县晚望",
        "id": "4f63d436-72db-4606-82f1-0ad62aaea491"
    },
    {
        "author": "邵雍",
        "paragraphs": [
            "三尺荒坟百尺山，生身慈爱在其间。",
            "此情至死不能尽，日暮徘徊又且还。"
        ],
        "title": "十八日逾牵羊坂南达伊川坟上",
        "id": "3876be5c-f170-4be0-87b6-7700cde2e9c0"
    },
    {
        "author": "邵雍",
        "paragraphs": [
            "年年时节近中秋，佳水佳山熳烂游。",
            "此际归期为君促，伊川不得久迟留。"
        ],
        "title": "思程氏父子兄弟因以寄之  其一",
        "id": "7d8c7420-66d1-44fd-8d18-3035c332fdf3"
    },
    {
        "author": "邵雍",
        "paragraphs": [
            "气候如当日，山川似旧时。",
            "独来还独往，此意有谁知。"
        ],
        "title": "思程氏父子兄弟因以寄之  其二",
        "id": "113b33e9-4513-467d-9519-70faa89ecca6"
    },
    {
        "author": "邵雍",
        "paragraphs": [
            "伊川往复过龙山，每过龙山意且闲。",
            "莫道移人不由境，可堪深著利名闲。"
        ],
        "title": "十九日归洛城路游龙门  其一",
        "id": "41eabb03-18e6-496e-968d-54260abe08bd"
    },
    {
        "author": "邵雍",
        "paragraphs": [
            "无烦物象弄精神，世态何常不喜新。",
            "唯有前墀好风月，清光依旧属闲人。"
        ],
        "title": "十九日归洛城路游龙门  其二",
        "id": "448ea3f5-7050-406b-b190-97e6821918d2"
    },
    {
        "author": "邵雍",
        "paragraphs": [
            "融结成来不记秋，断崖苍壁鏁烟愁。",
            "中分洪造夏王力，横截大山伊水流。",
            "八节滩声长在耳，一川风景尽归楼。",
            "行人莫动凭栏兴，无限英雄浪白头。"
        ],
        "title": "留题龙门  其一",
        "id": "757b8894-4761-47c9-97c2-96745aaebc98"
    },
    {
        "author": "邵雍",
        "paragraphs": [
            "谁将长剑斩长蛟，斩断长蛟剑复韬。",
            "爪尾蜿蜒凝华岳，角牙狞恶结嵩高。",
            "骨伤两处崭苍壁，血出东流汹巨涛。",
            "此物犹难保身首，谓言谗口莫嗷嗷。"
        ],
        "tags": [
            "华山"
        ],
        "title": "留题龙门  其二",
        "id": "056ee4a0-f810-4c9a-b70c-7416ae5733c8"
    },
    {
        "author": "邵雍",
        "paragraphs": [
            "数朝从欵走烟霞，纵意凭栏看物华。",
            "百尺楼台通鸟道，一川烟水属僧家。",
            "直须心逸方为乐，始信官荣未足夸。",
            "此景得游无事日，也宜知幸福无涯。"
        ],
        "title": "龙门石楼看伊川",
        "id": "fce9aa35-5bf5-4306-8a19-6e40dccf5259"
    },
    {
        "author": "邵雍",
        "paragraphs": [
            "年年此际走烟岚，人亦何尝谓我贪。",
            "归见交亲话清胜，且无防患在三缄。"
        ],
        "title": "二十日到城中见交旧",
        "id": "d38b65ae-4b7a-432e-82bf-648cfca7ab13"
    },
    {
        "author": "邵雍",
        "paragraphs": [
            "溪翁昨晚步天津，步到天津伫立频。",
            "洛水只闻煎去棹，西风唯解促行人。",
            "山川惨淡笼寒雨，楼观参差鏁暮云。",
            "此景分明谁会得，欲霜时候鴈来宾。"
        ],
        "title": "二十二日晚步天津次日有诗",
        "id": "a93e810b-ac42-463e-aa36-3490abfa12ca"
    },
    {
        "author": "邵雍",
        "paragraphs": [
            "上阳光景好看书，非象之中有坦途。",
            "良月引归芳草渡，快风飞过洞庭湖。",
            "不因赤水时时往，焉有黄芽日日娱。",
            "莫道天津便无事，也须闲处著功夫。"
        ],
        "tags": [
            "洞庭湖"
        ],
        "title": "二十五日依韵和左藏吴传正寺丞见赠",
        "id": "674c8da5-67be-46b7-9fc6-e06449a9b295"
    },
    {
        "author": "邵雍",
        "paragraphs": [
            "一霎萧萧晚雨余，凤凰楼下偶驱车。",
            "郄诜片玉知能挹，乐广青天幸未踈。",
            "相阔夏秋闻甚事，可亲灯火读何书。",
            "恨无束帛嘉程子，徒自悁悁返弊庐。"
        ],
        "title": "二十九日依韵和洛阳陆刚叔主簿见赠",
        "id": "f0399113-9bd3-474e-ab27-014a195548a3"
    },
    {
        "author": "邵雍",
        "paragraphs": [
            "作官休用叹奚为，未有升高不自卑。",
            "君子屈伸方为道，吾儒进退贵从宜。",
            "即今彭泽归何地，他日东门去未迟。",
            "痛恨伊嵩景无限，一名佳处重求资。"
        ],
        "title": "代书寄剑州普安令周士彦屯田  其一",
        "id": "b0a0b2b5-6cb1-47a3-bed7-53fac880e59f"
    },
    {
        "author": "邵雍",
        "paragraphs": [
            "二蜀至三吴，中间万里余。",
            "去年方北望，今岁复西驱。",
            "剑阁离天日，秦川限帝都。",
            "临风相忆处，能饮一杯无。"
        ],
        "title": "代书寄剑州普安令周士彦屯田  其二",
        "id": "19d2a2e1-badb-4562-8d43-666b9a4218ab"
    },
    {
        "author": "邵雍",
        "paragraphs": [
            "正当老辈过从日，况值高秋摇落天。",
            "一把黄花一樽酒，故人西去又经年。"
        ],
        "title": "又一绝",
        "id": "491321c4-7ad7-483e-8bcb-1236d6b07b1c"
    },
    {
        "author": "邵雍",
        "paragraphs": [
            "人言人事危冠冕，吾爱吾庐远市朝。",
            "野面不堪趋魏阙，闲身唯称访杨寥。",
            "殊无纪律诗千首，富有云山酒一瓢。",
            "预借轩车又东去，自兹风月恐难招。"
        ],
        "title": "和赵充道秘丞见赠",
        "id": "0cc31b0e-b4ee-4ddf-ad46-94dc7af0e118"
    },
    {
        "author": "邵雍",
        "paragraphs": [
            "二十年来住洛都，眼前人事任纷如。",
            "形同草木何胜野，心类钟彝不啻虚。",
            "已沐仁风深骨髓，更惊诗思剧琼璩。",
            "庄周休道亏名实，自是无才悦众狙。"
        ],
        "title": "和王不疑郎中见赠",
        "id": "eb75ecec-2cfb-442b-a575-c3dbee7d01be"
    },
    {
        "author": "邵雍",
        "paragraphs": [
            "清世文章日月悬，无才唯幸乐丰年。",
            "游山太室更少室，看水伊川又洛川。",
            "古有孟轲难语觉，时无颜子易为贤。",
            "读书每到天根处，长惧诸公问极玄。"
        ],
        "title": "和魏教授见赠",
        "id": "11a7dbc8-ca18-46a7-b0b6-62835ca00419"
    },
    {
        "author": "邵雍",
        "paragraphs": [
            "非有非无是祖卿，都来相去一毫芒。",
            "人人可到我未到，物物不妨谁与妨。",
            "失即肝脾为楚越，得之藜藿是膏粱。",
            "一言千古难知处，妙用仍须看吕粱。"
        ],
        "title": "和吴冲卿省副见赠",
        "id": "7a2d26f5-df16-47e3-84ab-7ac78bcbd1ff"
    },
    {
        "author": "邵雍",
        "paragraphs": [
            "天津南畔是吾庐，时荷夫君枉乘车。",
            "始为退来忘检束，却因闲久长空踈。",
            "与其功业逋青史，孰若云山负素书。",
            "一片丹诚最难状，庶几长得类舟虚。"
        ],
        "title": "和孙传师秘校见赠",
        "id": "544618bc-abef-4193-ae50-104214d385a9"
    },
    {
        "author": "邵雍",
        "paragraphs": [
            "琼苑羣花一夜新，瑶台十二玉为尘。",
            "城中竹叶涌增价，坐上杨花盛学春。",
            "时会梁园皆墨客，谁思姑射有神人。",
            "余粮岂止千仓望，盈尺仍宜莫厌频。"
        ],
        "title": "依韵和陈成伯著作长寿雪会",
        "id": "1b9a2f8d-abc8-4ef6-b639-8f3114f8f3e0"
    },
    {
        "author": "邵雍",
        "paragraphs": [
            "竹遶长松松遶亭，令人到此骨毛清。",
            "梅稍带雪微微拆，水脉连冰湱湱鸣。",
            "残腊岁华无柰感，半醺襟韵不胜情。",
            "谁怜相国名空在，吾道如何必可行。"
        ],
        "title": "依韵和陈成伯著作史馆园会上作",
        "id": "043b5c9d-f10c-41a1-b1b7-f6a61cb51225"
    },
    {
        "author": "邵雍",
        "paragraphs": [
            "不愤曹公跨许昌，苟非梁益莫争王。",
            "三分区宇风雷恶，横截西南气势强。",
            "行客往来闲批点，史官褒贬浪文章。",
            "后人未识兴亡意，请看江心旧战场。"
        ],
        "title": "和夔峡张宪白帝城怀古",
        "id": "f2de4073-5871-49ad-bf5f-d740b2181772"
    },
    {
        "author": "邵雍",
        "paragraphs": [
            "为士幸而居盛世，住家况复在中都。",
            "虚名浮利非我有，绿水青山何处无。",
            "选胜直宜寻美景，命俦须是择吾徒。",
            "乐闲本属闲人事，又与偷闲事更殊。"
        ],
        "title": "闲适吟  其一",
        "id": "207f1c9f-ef62-4c47-9085-501bb679af31"
    },
    {
        "author": "邵雍",
        "paragraphs": [
            "六尺眼前安乐身，四时争忍负佳辰。",
            "漫凉气候二八月，道义宾朋三五人。",
            "量力杯盘随草具，开怀语笑任天真。",
            "劝君似此清闲事，虽老何须更厌频。"
        ],
        "title": "闲适吟  其二",
        "id": "c6d86065-1852-4b97-86e7-f4446af75f3f"
    },
    {
        "author": "邵雍",
        "paragraphs": [
            "莫将真气助忧伤，愤死英豪世更长。",
            "陌上虽多马跳跃，天边亦有凤翺翔。",
            "三千宾客磨圭角，百二山河拥剑铓。",
            "等是一场春梦过，自余恶足自悲凉。"
        ],
        "title": "闲适吟  其三",
        "id": "f09a947f-3800-4a96-bd16-ac4029ad9bda"
    },
    {
        "author": "邵雍",
        "paragraphs": [
            "南窗睡起望春山，山在霏微烟霭间。",
            "千里难逃两眼净，百年未见一人闲。",
            "情如落絮无高下，心似游丝自往还。",
            "又恐幽禽知此意，故来枝上语绵蛮。"
        ],
        "title": "闲适吟  其四",
        "id": "44fea96a-e4b7-42bb-bcb5-0bbe0c67bc5f"
    },
    {
        "author": "邵雍",
        "paragraphs": [
            "谁将造化属东风，一属东风事莫穷。",
            "残腊也宜先作策，新正其那便要功。",
            "柳梢借暖浑摇软，梅萼偷春半露红。",
            "安得向时情意在，轻衫撩乱少年中。"
        ],
        "title": "闲适吟  其五",
        "id": "5bf1ab75-0185-4bf2-bf65-a85e6f083c27"
    },
    {
        "author": "邵雍",
        "paragraphs": [
            "桃李因风花满枝，因风桃李却离披。",
            "惨舒相继不离手，忧喜两盘都在眉。",
            "泰到盛时须入蛊，否当极处却成随。",
            "今人休爱古人好，只为今人生较迟。"
        ],
        "title": "桃李吟",
        "id": "c3729dbe-7c28-41ac-a1b6-1002c7c7727e"
    },
    {
        "author": "邵雍",
        "paragraphs": [
            "不知何铁打成针，一打成针只刺心。",
            "料得人心不过寸，刺时须刺十分深。"
        ],
        "title": "伤心行",
        "id": "263768b3-6ce1-4703-b838-e46cf0e2af18"
    },
    {
        "author": "邵雍",
        "paragraphs": [
            "手足情深不可忘，割心犹未比其伤。",
            "急难畴者尔相济，终鲜如今我遂当。",
            "韡鞾棣开无并萼，邕邕鴈去破初行。",
            "自兹明月清风夜，萧索东篱看断肠。"
        ],
        "title": "伤二舍弟无疾而化  其一",
        "id": "4174045b-c43d-4b3c-9728-0b7f7da8583c"
    },
    {
        "author": "邵雍",
        "paragraphs": [
            "肠断东篱何所寻，东篱从此事沉沉。",
            "差肩行处皆成往，吊影伤时无似今。",
            "清泪已干情莫极，黄泉未到恨非深。",
            "不知何日能销尽，三十二年雍睦心。"
        ],
        "title": "伤二舍弟无疾而化  其二",
        "id": "cd8e54f9-dae8-4a0c-bab6-a597be56de67"
    },
    {
        "author": "邵雍",
        "paragraphs": [
            "兄既名雍弟名睦，弟兄雍睦情何足。",
            "居常出入留一人，奉亲教子如其欲。",
            "慈父享年七十九，四人稚子常相逐。",
            "其间同戏彩衣时，堂上愉愉欢可掬。",
            "慈父前年忽倾逝，尔弟今年命还促。",
            "独予奉母引四子，日对几筵相向哭。",
            "不知肠有几千尺，不知泪有几千斛。",
            "断尽滴尽无柰何，向日恩光焉可赎。"
        ],
        "title": "又一首",
        "id": "67a470f4-b3c6-4699-9895-ad297461f5d9"
    },
    {
        "author": "邵雍",
        "paragraphs": [
            "手足恩情重，埙篪欢乐长。",
            "要知能忘处，坟草两荒凉。"
        ],
        "title": "又一绝",
        "id": "83fc3f41-18ee-4ee5-8054-ded8b06a8217"
    },
    {
        "author": "邵雍",
        "paragraphs": [
            "尝忆去年初夏时，与尔同听杜鹃啼。",
            "杜鹃今年又复至，还是去年初夏时。",
            "禽鸟亦知人意切，一声未绝一声悲。",
            "肠随此声既已断，魂逐此禽何处飞。"
        ],
        "title": "听杜鹃思亡弟",
        "id": "ffd5356e-1135-4462-a158-37c2305ee110"
    },
    {
        "author": "邵雍",
        "paragraphs": [
            "后乎吾来，先乎吾往。",
            "当往之初，殊不相让。"
        ],
        "title": "书亡弟殡所",
        "id": "59457631-161b-4830-b6df-7e45c7051192"
    },
    {
        "author": "邵雍",
        "paragraphs": [
            "南园之南草如茵，迎风晚步清无尘。",
            "不得与尔同欢欣，又疑天上有飞云。",
            "一片世间来作人，飘来飘去殊无因。"
        ],
        "title": "南园南晚步思亡弟",
        "id": "c829b259-925e-44a0-850a-932604789903"
    },
    {
        "author": "邵雍",
        "paragraphs": [
            "天无私覆古今同，手足情多骤一空。",
            "五七年来并家难，六十岁许更头风。",
            "常情不免顺世俗，私计固难专仆童。",
            "安得仙人旧查在，伊川云水乐无穷。"
        ],
        "title": "自悯",
        "id": "0db2ad75-1a64-4c03-ba93-4a1dc6585ee3"
    },
    {
        "author": "邵雍",
        "paragraphs": [
            "虽老仍思鼓缶歌，庶几都未丧天和。",
            "明夷用晦止于是，无妄生灾终柰何。",
            "似箭光阴头上去，如麻人事眼前过。",
            "中间若不自为计，所损其来又更多。"
        ],
        "title": "戊申自贻",
        "id": "79b4a734-c735-4397-8c11-a4f6d36aa20c"
    },
    {
        "author": "邵雍",
        "paragraphs": [
            "自从终鲜罢吟哦，聊为临风一浩歌。",
            "别易会难情不已，登高望远兴如何。",
            "百年可惜时无再，千里相思事更多。",
            "今日樽叠真北海，况君雅重几人过。"
        ],
        "title": "代书寄北海幕赵充道太博",
        "id": "70d60dd5-f3da-4ebb-9ba8-9a829ccdefbf"
    },
    {
        "author": "邵雍",
        "paragraphs": [
            "不把忧愁累物华，光阴过眼疾如车。",
            "以平为乐忝知分，待足求安恐未涯。",
            "食罢有时寻蕙圃，睡余无事访僧家。",
            "天津风月胜他处，长是思君共煮茶。"
        ],
        "title": "依韵和王不疑少卿见赠",
        "id": "d3729751-f921-4561-9f36-07ca1ff5722f"
    },
    {
        "author": "邵雍",
        "paragraphs": [
            "仁者难逢思有常，平居慎勿恃无伤。",
            "争先径路机关恶，近后语言滋味长。",
            "爽口物多须作疾，快心事过必为殃。",
            "与其病后能求药，不若病前能自防。"
        ],
        "title": "仁者吟",
        "id": "130a741a-26a7-420e-a8cd-ad20d883235e"
    },
    {
        "author": "邵雍",
        "paragraphs": [
            "为爱消梅胜早梅，数枝先发日徘徊。",
            "若教岭表腊前尽，安有洛阳正后开。",
            "香逐暖风初出谷，艳随芳酒正浮醅。",
            "佳宾会取东君意，莫负乘春此际来。"
        ],
        "title": "东轩消梅初开劝客酒二首  其一",
        "id": "986689b0-7c08-4dd3-8498-e7d39f1cfd06"
    },
    {
        "author": "邵雍",
        "paragraphs": [
            "春色融融满洛城，莫辞行乐慰平生。",
            "深思闲友开眉笑，重惜梅花照眼明。",
            "况是山翁差好事，可怜芳酒最多情。",
            "此时不向樽前醉，更向何时醉太平。"
        ],
        "title": "东轩消梅初开劝客酒二首  其二",
        "id": "27fc263f-659e-44e3-9964-4546493701a5"
    },
    {
        "author": "邵雍",
        "paragraphs": [
            "宇宙中和气，清泠无比方。",
            "与时蠲疾病，为岁造丰穰。",
            "起自青苹末，来从翠树傍。",
            "得逢明月夜，便入故人乡。",
            "密叶摇重幄，殷花舞靓粧。",
            "两三声逈笛，千万缕垂杨。",
            "细度丝桐韵，深传兰蕙香。",
            "楼台临远水，轩槛近脩篁。",
            "盛夏驱烦暑，初晴送晚凉。",
            "轻披绿荷芰，缓透薄衣裳。",
            "浪走翻翩袂，波生潋滟觞。",
            "闲愁难著莫，幽思易飞扬。",
            "快若乘天马，醒如沃蔗浆。",
            "面前游阆苑，坐上泛潇湘。",
            "不可将钱买，焉能用斗量。",
            "依凭全藉德，收贮岂须仓。",
            "无患兼并取，宁忧寇盗攘。",
            "以兹为乐事，未始有忧伤。"
        ],
        "title": "清风长吟",
        "id": "0e3bf1ef-9936-4ac1-a682-2b833cb2267d"
    },
    {
        "author": "邵雍",
        "paragraphs": [
            "垂柳有两种，有长有短垂。",
            "唯兹长一种，偏与静相宜。",
            "院宇深春后，亭台晚景时。",
            "不胜烟羃羃，无柰日迟迟。",
            "霡霂雨初过，清泠风乍吹。",
            "章台街左右，华表柱东西。",
            "起眼出墙树，拂头当路枝。",
            "翩翻绿罗带，缥缈缕金衣。",
            "荡飏飘晴絮，缤纷舞暖丝。",
            "丝牵寸肠断，絮入万家飞。",
            "婀娜王巷韵，婆娑赵后姿。",
            "脩妍张绪少，柔软沈侯羸。",
            "濯濯青拖地，毵毵翠遶池。",
            "般添花灼灼，引惹草凄凄。",
            "欝欝笼山馆，踈踈映酒旗。",
            "赠人人自泣，驻马马还嘶。",
            "影里咿哑去，阴中轣辘归。",
            "凄凉装暝霭，淡薄挂斜晖。",
            "懊恼轻攀折，忧愁重别离。",
            "早衰缘傍道，先茂为临溪。",
            "楼外蝉才噪，桥边鸎又啼。",
            "生憎遮望眼，死恨学粧眉。",
            "远客莫知数，长条曾系谁。",
            "经霜尽憔悴，来岁却依依。"
        ],
        "title": "垂柳长吟",
        "id": "dc9a50a2-58f0-4bc5-93bb-af126dfffaf7"
    },
    {
        "author": "邵雍",
        "paragraphs": [
            "以酒战花秾，花秾酒更浓。",
            "花能十日尽，酒未百壶空。",
            "尚喜装衣袂，犹怜坠酒钟。",
            "多情唯粉蝶，薄幸是游蜂。",
            "减却墙头艳，添为径畔红。",
            "飘零深院宇，点缀静帘栊。",
            "又恐随流水，仍忧嫁远风。",
            "水流犹委曲，风远便西东。",
            "狼籍残春后，离披晚照中。",
            "亭台虽有主，轩骑断无踪。",
            "剑去拥妃子，兵来围石崇。",
            "马嵬方恋恋，金谷正匆匆。",
            "曹植辞休切，襄王梦已终。",
            "谬称寻洛浦，浪说数巫峰。",
            "燕诉冤还在，鸎传信莫通。",
            "苔钱如可买，柳线自能缝。",
            "怅望尤真宰，凄凉殢化工。",
            "放教成烂漫，不使略从容。",
            "命扫心争忍，言收计遂穷。",
            "异香销骨髓，绝色死英雄。",
            "任诧回天力，饶矜盖世功。",
            "柰何时既往，到了事难重。",
            "开谢形相戾，兴衰理一同。",
            "天机之浅者，未始免忡忡。"
        ],
        "title": "落花长吟",
        "id": "9220eeb3-563d-4f62-9518-871cd0502e0d"
    },
    {
        "author": "邵雍",
        "paragraphs": [
            "芳草更休生，芳樽更不倾。",
            "草如生不已，樽岂便能停。",
            "雨后闲池阁，春深小院庭。",
            "是时帘半卷，此际酒初醒。",
            "密密嫩方布，葺葺绿已成。",
            "送回残照淡，引起晓寒轻。",
            "静衬花村薄，闲装竹坞清。",
            "溪边微水浸，原上未春耕。",
            "莫遣香车辗，休教细马行。",
            "籍余无限意，望久不胜情。",
            "台逈眉初敛，楼危眼乍明。",
            "低低暮云碧，隠隠远山青。",
            "翠接鸳鸯浦，萋连杨柳汀。",
            "江潭夜帆落，海渚晚舟横。",
            "戍垒角一弄，牧童笛数声。",
            "沙头双鹭下，渡口乱鸿惊。",
            "蓊鬰出征地，芊绵奉使程。",
            "远披来往路，遍遶短长亭。",
            "苒苒秦皇墓，离离汉帝城。",
            "荒凉故铜雀，破碎旧金陵。",
            "雾鏁前朝事，烟昏后世名。",
            "枯犹藏狡兔，腐亦化流萤。",
            "纵刬奚由尽，才烧又却荣。",
            "徒能蔽京观，仍愿且升平。"
        ],
        "title": "芳草长吟",
        "id": "77af0092-9b95-4b68-82d1-84d1011e70ca"
    },
    {
        "author": "邵雍",
        "paragraphs": [
            "春在水自渌，春归渌遂休。",
            "清非不逮渌，春柰胜于秋。",
            "渌向阳中得，清于冷上求。",
            "加于清一等，用是渌为优。",
            "薄薄冰初泮，微微雨乍收。",
            "渺弥新岛屿，潋滟旧汀洲。",
            "荷芰低犹卷，菰蒲嫩已抽。",
            "苹繁虽渐出，藻荇禾全稠。",
            "日煖鸳鸯浴，烟晴翡翠游。",
            "波平双跃鲤，风静戏羣鸥。",
            "西蜀遨争举，东瓯禊竞修。",
            "武陵花再识，汉曲珮还投。",
            "台下溶溶过，堤边漫漫流。",
            "槛前才泚泚，天外更悠悠。",
            "泛滥情怀恶，潺湲意思幽。",
            "远山遮不断，别浦去难留。",
            "二月溪桥畔，三吴野渡头。",
            "依前横两桨，特地送孤舟。",
            "画手方停笔，骚人正倚楼。",
            "长江飞絮外，只是动离愁。"
        ],
        "tags": [
            "长江"
        ],
        "title": "春水长吟",
        "id": "c78c81ef-1f89-4b12-9af1-ac63697348fe"
    },
    {
        "author": "邵雍",
        "paragraphs": [
            "少年贪读两行书，人世乐事都如愚。",
            "而今却欲释前憾，柰何意气难如初。",
            "每逢花开与月圆，一般情态还何如。",
            "当此之际无诗酒，情亦愿死不愿苏。",
            "花逢皓月精神好，月见奇花光彩舒。",
            "人与花月合为一，但觉此身游蕊珠。",
            "又恐月为云阻隔，又恐花为风破除。",
            "若无诗酒重收管，过此又却成轻辜。",
            "可收幸有长诗篇，可管幸有清酒壶。",
            "诗扁酒壶时一讲，长如花月相招呼。",
            "有花无月愁花老，有月无花恨月孤。",
            "月恨只凭诗告诉，花愁全仰酒枝梧。",
            "月恨花愁无一点，始知诗酒有功夫。",
            "些儿林下闲踈散，做得风流罪过无。"
        ],
        "title": "花月长吟",
        "id": "7d409e8c-7f82-45ec-a50b-f9028effefe4"
    },
    {
        "author": "邵雍",
        "paragraphs": [
            "洛城二月春摇荡，桃李盛开如步障。",
            "高花下花红相连，垂阳更出高花上。",
            "闲陪大尹出都门，邙阜真宫共寻访。",
            "不见翠华西幸时，临风尽日独惆怅。"
        ],
        "title": "同府尹李给事游上清宫",
        "id": "5e5c634a-7b3a-43f2-9b03-8e54e78b85e1"
    },
    {
        "author": "邵雍",
        "paragraphs": [
            "浪种闲花占地生，未尝容易暂留情。",
            "柰何苦爱凌霜节，况是犹存缕管名。",
            "待凤至时当有实，学龙吟处岂无声。",
            "幽人愿乞数枝种，得自君家又更荣。"
        ],
        "title": "乞笛竹栽于李少保宅",
        "id": "065d7583-3c61-426f-b3dd-e653d3b1579c"
    },
    {
        "author": "邵雍",
        "paragraphs": [
            "看即青山与白云，寻思没量大功勋。",
            "未知乐处缘何事，岂止饥时会茹荤。",
            "千首拙诗难著怨，一樽芳醑别涵春。",
            "壶中日月长多少，能老红尘几辈人。"
        ],
        "title": "思山吟  其一",
        "id": "e9889eb1-f38a-4132-a0e9-3459b011e356"
    },
    {
        "author": "邵雍",
        "paragraphs": [
            "祇恐身闲心未闲，心闲何必住云山。",
            "果然得手情性上，更肯埋头利害间。",
            "动止未尝防忌讳，语言何复著机关。",
            "不图为乐至于此，天马无踪自往还。"
        ],
        "title": "思山吟  其二",
        "id": "8c44e4e3-fb8e-49f0-abd2-cc79bbdd8399"
    },
    {
        "author": "邵雍",
        "paragraphs": [
            "我侬非是惜黄金，自是常娥爱负心。",
            "初未上时犹露滴，恰才圆处便天阴。",
            "栏杆倚了还重倚，芳酒斟回又再斟。",
            "安得深闺与收管，柰何前后误人深。"
        ],
        "title": "恨月吟",
        "id": "6cc007ff-a0ec-4713-ae8d-32b462405e8b"
    },
    {
        "author": "邵雍",
        "paragraphs": [
            "三千宫女衣宫袍，望幸心同各自娇。",
            "初似绽时犹淡薄，半来开处特妖娆。",
            "檀心未吐香先发，露粉既垂魂已销。",
            "对此芳樽多少意，看看风雨骋麄豪。"
        ],
        "title": "愁花吟",
        "id": "393080fc-b785-4574-a9e2-1381e2dd6779"
    },
    {
        "author": "邵雍",
        "paragraphs": [
            "造化从来不负人，万般红紫见天真。",
            "满城车马空撩乱，未必逢春便得春。"
        ],
        "title": "和张子望洛城观花",
        "id": "32d4180b-e65f-4dc5-982f-2e314bad8485"
    },
    {
        "author": "邵雍",
        "paragraphs": [
            "满园桃李正离披，更被狂风作意吹。",
            "长是忧愁初谢处，却须思念未开时。",
            "柰何红艳易消歇，不似青阴少改移。",
            "九十日春都去尽，樽前安忍更颦眉。"
        ],
        "title": "落花短吟",
        "id": "32517c26-0b16-489d-be23-2a2c6e3161ad"
    },
    {
        "author": "邵雍",
        "paragraphs": [
            "花间水畔绿如茵，兴废曾经汉与秦。",
            "占了山川无限地，愁伤今古几何人。",
            "严霜杀尽还逢雨，野火烧残又遇春。",
            "不那路傍多此物，农家长是费耕耘。"
        ],
        "title": "芳草短吟",
        "id": "574888e4-eabf-4e88-a9af-6fac0d27b62f"
    },
    {
        "author": "邵雍",
        "paragraphs": [
            "临溪拂水正依依，更被狂风来往吹。",
            "薄暮不胜烟羃羃，深春无柰日迟迟。",
            "谁家缥缈青罗帔，何处蹁跹金缕衣。",
            "犹恐离人肠未断，满天仍著乱花飞。"
        ],
        "title": "垂柳短吟",
        "id": "82d981a7-b6e1-4295-b270-1d111dad54c1"
    },
    {
        "author": "邵雍",
        "paragraphs": [
            "雪消冰泮渌盈沟，翡翠鸳鸯得志秋。",
            "长恨远山遮不断，又疑别浦去难留。",
            "遶堤杨柳轻轻拂，近岸新蒲细细抽。",
            "满眼烟波杳无际，三吴特地送孤舟。"
        ],
        "title": "春水短吟",
        "id": "3e8e065a-c72d-48bb-9a11-1b3fdb4ef97e"
    },
    {
        "author": "邵雍",
        "paragraphs": [
            "清风兴况未全衰，岂谓天心便弃遗。",
            "长具斋庄缘读易，每慙踈散为吟诗。",
            "人间好景皆输眼，世上闲愁不到眉。",
            "生长太平无事日，又还身老太平时。"
        ],
        "title": "清风短吟",
        "id": "0cb0b6f0-216f-4144-b8ff-863cafaf2531"
    },
    {
        "author": "邵雍",
        "paragraphs": [
            "年年长是怕春深，每到春深病不任。",
            "伤酒情怀因小会，养花天气为轻阴。",
            "岁华易革向来事，节物难回老去心。",
            "唯有前轩堪静坐，临风想望旧知音。"
        ],
        "title": "暮春寄李审言龙图",
        "id": "e4a0302c-c285-4320-8a1a-17dea5b3a283"
    },
    {
        "author": "邵雍",
        "paragraphs": [
            "绿杨深处啭流鶑，鶑语犹能喜太平。",
            "人享永年非不幸，天生珍物岂无情。",
            "牡丹谢后紫樱熟，芍药开时斑笋生。",
            "林下一般闲富贵，何尝更肯让公卿。"
        ],
        "title": "初夏闲吟",
        "id": "b712edfa-17e0-4390-b816-a114820714cf"
    },
    {
        "author": "邵雍",
        "paragraphs": [
            "世态其如与愿违，必须言进是无知。",
            "遍将底事闲思处，不若西街极论时。",
            "设有奇才能动世，柰何双鬓已如丝。",
            "天边新月从来细，不为人间爱画眉。"
        ],
        "title": "代书答开封府推官姚辅周郎中",
        "id": "278436dd-a4f7-4a0e-afe5-e1cd15a542a2"
    },
    {
        "author": "邵雍",
        "paragraphs": [
            "多慙吾亦未知音，天乐虽闻不许寻。",
            "惠子相时情自好，庄生游处意能深。",
            "闲来略记一春事，老去难忘千里心。",
            "洛社交朋每相见，为吾因掉白头吟。"
        ],
        "title": "代书寄濠倅张都官",
        "id": "a972733a-a3ca-43c2-800c-98afb881a9ee"
    },
    {
        "author": "邵雍",
        "paragraphs": [
            "生平不作皱眉事，天下应无切齿人。",
            "断送落花安用雨，装添旧物岂须春。",
            "幸逢尧舜为真主，且放巢由作外臣。",
            "六十病夫宜揣分，监司无用苦开陈。"
        ],
        "title": "诏三下答乡人不起之意",
        "id": "53e82880-944c-4d13-a92b-b62861f748c1"
    },
    {
        "author": "邵雍",
        "paragraphs": [
            "却恐乡人未甚知，相知深后又何疑。",
            "贫时与禄是可受，老后得官难更为。",
            "自有林泉安素志，况无才业动丹墀。",
            "荀杨若守吾儒分，免被韩文议小疵。"
        ],
        "title": "和王安之少卿韵",
        "id": "b6e185bf-02b8-4feb-b826-2a1c9238af48"
    },
    {
        "author": "邵雍",
        "paragraphs": [
            "造物工夫意自深，从吾所乐是山林。",
            "少因多病不干禄，老为无才难动心。",
            "花月静时行水际，蕙风香处卧松阴。",
            "闲窗一觉从容睡，愿当封侯与赐金。"
        ],
        "title": "依韵和刘职方见赠",
        "id": "12463479-e707-496b-850f-6394a8efcfcf"
    },
    {
        "author": "邵雍",
        "paragraphs": [
            "东山有石若琼玖，匠者追琢可盛酒。",
            "君子得之惜不用，慇懃远寄林下叟。",
            "林叟从来用瓦盏，惊惶不敢擎上手。",
            "重诫儿童无损伤，缄藏复以待贤友。",
            "未知贤友何时归，男子功名未成就。",
            "朝廷先从忧者言，方今莫如二虏丑。",
            "汉之六郡限辽西，唐之八州隔山后。",
            "自余瓜沙甘与凉，中原久而不能有。",
            "柰何更饵以金帛，重困吾民犹掣肘。",
            "若非堂上出奇兵，安得阃外拉余朽。",
            "直可逐去此腥羶，西出玉门北逾口。",
            "城下狐狸既不存，路上豺狼自无走。",
            "太阳烜赫耀天衢，氛妖接变匿尘垢。",
            "功成不肯受上赏，印解黄金大于斗。",
            "乞洛辞君出国门，归鞍暖拂天街柳。",
            "千官如壁遮道留，仰面弄鞭不回首。",
            "乡人夹路迎大尹，醉拥旌幢锦光溜。",
            "下车拜墓还政余，不访公门访亲旧。",
            "始知此器用有时，吾当为君献眉寿。"
        ],
        "title": "代书谢王胜之学士寄莱石茶酒器",
        "id": "7cffca7b-a95a-4bc1-a7f9-a155c60647cb"
    },
    {
        "author": "邵雍",
        "paragraphs": [
            "浩浩长空走日轮，何烦苦苦辨根尘。",
            "鹏程万里非由驾，鹤筭三千别有春。",
            "铅锡点金终属假，丹青画马妄求真。",
            "请观风急天寒夜，谁是当门定脚人。"
        ],
        "title": "崇德阁下答诸公不语禅",
        "id": "2ea34dbb-6f47-4182-9dfb-d9f6734d3063"
    },
    {
        "author": "邵雍",
        "paragraphs": [
            "六尺残躯病复羸，况堪日日更添衰。",
            "满怀可惜精明处，一语未能分付时。",
            "沙里有金然索拣，石中韫玉柰何疑。",
            "此情牢落西风暮，倚遍栏干人不知。"
        ],
        "title": "天宫小阁倚栏",
        "id": "283831d3-39e2-48fe-bb96-2db8244b69e4"
    },
    {
        "author": "邵雍",
        "paragraphs": [
            "太华中峯五千仞，下有大道人往还。",
            "当时马上一回首，十载梦魂犹过关。",
            "生平爱山山未足，由此看尽天下山。",
            "求如华山是难得，使人消得一生闲。"
        ],
        "title": "代书寄华山云台观武道士",
        "id": "54699560-138c-4b55-938f-17595a214272"
    },
    {
        "author": "邵雍",
        "paragraphs": [
            "无学又无谋，胸中一向虚。",
            "枯肠忺饮酒，病眼怕看书。",
            "洛浦轻风里，天津小雨余。",
            "故人千里隔，相望意何如。"
        ],
        "title": "代书寄长安幕张文通",
        "id": "05b330ef-7e1c-4a17-90c4-8f3e0ded0c1d"
    },
    {
        "author": "邵雍",
        "paragraphs": [
            "佐命三朝为太宰，名垂千古号元功。",
            "栽培桃李满天下，出入风涛半海中。",
            "虎帐夜寒心益壮，凤池波暖位犹空。",
            "君王鼎盛子仪在，万里河湟不足攻。"
        ],
        "title": "和人闻韩魏公出镇永兴过洛",
        "id": "262db09b-d677-411c-b169-eca2e8a08604"
    },
    {
        "author": "邵雍",
        "paragraphs": [
            "秋入山河气象雄，不堪闲望老年中。",
            "金兰契重思无限，手足情多感未终。",
            "半局残棋销白昼，一簪华发乱西风。",
            "唯君父子相知久，松桂心同色更同。"
        ],
        "title": "代书寄白波张景真辇运",
        "id": "2e18882d-5612-484a-b76f-144a9392f80f"
    },
    {
        "author": "邵雍",
        "paragraphs": [
            "长忆当年归弊庐，弟兄同受策名初。",
            "一生不记寻常事，千里犹通咫尺书。",
            "风月遥知四明好，江山况是九秋余。",
            "片帆未得闲飞去，徒见严君问起居。"
        ],
        "title": "代书寄鄞江知县张太博",
        "id": "36f36140-ebf5-435a-90b3-3cf1788906b3"
    },
    {
        "author": "邵雍",
        "paragraphs": [
            "先几能识是吾侪，慎勿轻为世俗咍。",
            "把似众中呈丑拙，争如静里且谈谐。",
            "奇花万状皆输眼，明月一轮长入怀。",
            "似此光阴岂虚过，也知快活作人来。"
        ],
        "title": "先几吟",
        "id": "2904d0ef-3ee2-4077-b18f-a02bfa4037d1"
    },
    {
        "author": "邵雍",
        "paragraphs": [
            "遶栏种菊一齐芳，户牖轩窗总是香。",
            "得意不能无兴咏，乐时况复遇丰穰。",
            "深秋景物随宜好，向老筋骸粗且康。",
            "饮罢何防更登眺，烂霞堆里有斜阳。"
        ],
        "title": "秋暮西轩",
        "id": "2f998e3e-e26b-4f77-8cb0-5f73000ec257"
    },
    {
        "author": "邵雍",
        "paragraphs": [
            "洛阳城里任西东，二十年来放尽慵。",
            "故旧人多时欵曲，京都国大体雍容。",
            "池平有类江湖上，林静或如山谷中。",
            "不必奇功盖天下，闲居之乐自无穷。"
        ],
        "title": "天津闲步",
        "id": "a1bef336-f414-4052-96ac-99c644adabd7"
    },
    {
        "author": "邵雍",
        "paragraphs": [
            "二公诗美过连城，欲报才非祢正平。",
            "本谓柏舟终不遇，却惊华衮重为荣。",
            "岷峨雨后方知峭，风月霜余始见清。",
            "前有古人称寡和，阳春白雪岂虚名。"
        ],
        "title": "寄和长安张强二机冝",
        "id": "914bc84f-161f-4569-bdbf-18ed4c5c9d48"
    },
    {
        "author": "邵雍",
        "paragraphs": [
            "缘木求鱼固不能，缘鱼求炙恐能行。",
            "与其病后求良药，不若醉时辞大觥。",
            "芝草无根休用种，蟠桃有实岂难生。",
            "荷君见爱情非浅，一芥还同一芥荣。"
        ],
        "title": "代书答淮南宪张司封",
        "id": "3ee6c479-5160-446e-881e-f9444b0fc88e"
    },
    {
        "author": "邵雍",
        "paragraphs": [
            "集大成人不肯模，却行何异弃金车。",
            "便言天下无难事，岂信人间有丈夫。",
            "天意顺时为善计，人情安处是良图。",
            "天人之际只些子，过此还同隔五湖。"
        ],
        "title": "偶得吟",
        "id": "32e60ef2-ea78-42e2-80e6-59c3be57b01f"
    },
    {
        "author": "邵雍",
        "paragraphs": [
            "一别光阴二纪余，岁华如箭止堪吁。",
            "东西契阔久经难，前后慇懃两得书。",
            "故国山川皆梦寐，旧家人物半丘墟。",
            "何时重讲当时事，笑对西风坼酒壶。"
        ],
        "title": "代书寄友人",
        "id": "5c94b661-cf38-46f3-9f43-ee6b8e0acf10"
    },
    {
        "author": "邵雍",
        "paragraphs": [
            "风吹木叶不吹根，慎勿将根苦自陈。",
            "天子旧都闲好住，圣人余事冗休论。",
            "长年国里神仙侣，安乐窝中富贵人。",
            "万水千山行已遍，归来认得自家身。"
        ],
        "title": "风吹木叶吟",
        "id": "a7bf0066-c9c9-48c8-bfb4-702a1eda32be"
    },
    {
        "author": "邵雍",
        "paragraphs": [
            "长忆当年归弊庐，未尝三径草荒芜。",
            "欲为天下屠龙手，肯读人间非圣书。",
            "否泰悟来知进退，干坤见了识亲踈。",
            "自从会得环中意，闲气胸中一点无。"
        ],
        "title": "闲行吟  其一",
        "id": "7056d0c3-f62f-43e1-98d6-f633e6cf88ff"
    },
    {
        "author": "邵雍",
        "paragraphs": [
            "投吴走越觅青天，殊不知天在眼前。",
            "开眼见是犹有病，举头寻处更无缘。",
            "颜渊正在如愚日，孟子方当不动年。",
            "安得功夫游宝肆，爱人珠贝重忧钱。"
        ],
        "title": "闲行吟  其二",
        "id": "137a4684-d5c4-4201-9017-334f0aea01cf"
    },
    {
        "author": "邵雍",
        "paragraphs": [
            "买卜稽疑是买疑，病深何药可能医。",
            "梦中说梦重重妄，牀上安牀叠叠非。",
            "列子御风徒有待，夸夫逐日岂无疲。",
            "劳多未有收功处，踏尽人间闲路岐。"
        ],
        "title": "闲行吟  其三",
        "id": "7a5a1da4-cc0c-432d-94d5-6973590bdd52"
    },
    {
        "author": "邵雍",
        "paragraphs": [
            "人言物外有烟霞，物外烟霞岂足夸。",
            "若用校量为乐事，但无忧挠是仙家。",
            "百年光景留难住，十日芳菲去莫遮。",
            "对酒无花非负酒，对花无酒是亏花。"
        ],
        "title": "对花饮",
        "id": "48f788c2-b7ad-427a-9d0c-ffdf4ce19716"
    },
    {
        "author": "邵雍",
        "paragraphs": [
            "绿树成阴日，黄鸎对语时。",
            "小渠初潋滟，新竹正参差。",
            "倚杖闲吟久，携童引步迟。",
            "好风知我意，故故向人吹。"
        ],
        "title": "春尽后园闲步",
        "id": "94dd3c56-de8d-4d95-9169-72bef884da86"
    },
    {
        "author": "邵雍",
        "paragraphs": [
            "敦笃情怀世所稀，昔年今日事难追。",
            "雪霜未始寒无甚，松桂何尝色暂移。",
            "洛邑士人虽我信，天津风月只君知。",
            "梦魂不悟东都远，依旧过从似旧时。"
        ],
        "title": "代书寄吴传正寺丞",
        "id": "fa00857b-d695-410b-bea1-0f2559796d91"
    },
    {
        "author": "邵雍",
        "paragraphs": [
            "洛下园池不闭门，洞天休用别寻春。",
            "纵游只却输闲客，遍入何尝问主人。",
            "更小亭栏花自好，尽荒台榭景才真。",
            "虚名误了无涯事，未必虚名总到身。"
        ],
        "title": "洛下园池",
        "id": "38d749c1-fba7-440c-847d-1c2ecfe4b3ac"
    },
    {
        "author": "邵雍",
        "paragraphs": [
            "夜来清梦过城东，溪水分流径路通。",
            "全似乘查上天汉，但无严子验行踪。"
        ],
        "title": "梦过城东谒洛阳尉杨应之",
        "id": "dabbda6a-2a1d-4c8a-a403-d36c7ee185f8"
    },
    {
        "author": "邵雍",
        "paragraphs": [
            "洛城官满振衣裾，尘土何由浼远途。",
            "道在幸逢清日月，眼明应见旧江湖。",
            "知行知止唯贤者，能屈能伸是丈夫。",
            "归去何妨趁残水，三吴还似向时无。"
        ],
        "title": "代书寄前洛阳簿陆刚叔秘校",
        "id": "82ae1d05-8c6e-4d95-8f0c-22535db7cbbb"
    },
    {
        "author": "邵雍",
        "paragraphs": [
            "草有可嘉者，莫将萧艾俦。",
            "扶踈全类竹，苍翠特宜秋。",
            "风雨声初入，江湖思莫收。",
            "无功济天下，藉此一淹留。"
        ],
        "title": "答人乞碧芦",
        "id": "7975d32c-1b4c-4158-8711-d8d7085d7b2c"
    },
    {
        "author": "邵雍",
        "paragraphs": [
            "吾道本来平，人多不肯行。",
            "得心无后味，失脚有深坑。",
            "若未通天地，焉能了死生。",
            "向其间一事，须是自诚明。"
        ],
        "title": "逍遥吟  其一",
        "id": "cffd43c5-3914-408d-b24b-a01714431e70"
    },
    {
        "author": "邵雍",
        "paragraphs": [
            "人生忧不足，足外更何求。",
            "吾生虽未足，亦也却无忧。",
            "天和将酒养，真乐用诗勾。",
            "不信年光会，催人早白头。"
        ],
        "title": "逍遥吟  其二",
        "id": "946b6093-13fc-4d23-808d-a538e063a083"
    },
    {
        "author": "邵雍",
        "paragraphs": [
            "夜入安乐窝，晨兴饮太和。",
            "穷神知道泰，养素得天多。",
            "日月任推荡，山川徒琢磨。",
            "欲求为此者，到了是谁何。"
        ],
        "title": "逍遥吟  其三",
        "id": "0afb2a45-b1a7-4fa6-bcce-0bcd5134bca6"
    },
    {
        "author": "邵雍",
        "paragraphs": [
            "何事感人深，求之无处寻。",
            "两仪长在手，万化不关心。",
            "石里时藏玉，砂中屡得金。",
            "分明难理会，须索入沉吟。"
        ],
        "title": "逍遥吟  其四",
        "id": "31c09ac3-19aa-429a-8d40-0a022394e451"
    },
    {
        "author": "邵雍",
        "paragraphs": [
            "相去一毛间，千山复万山。",
            "虽能忘寝食，未肯去机关。",
            "不是责人备，柰何开口难。",
            "天心况非远，既远遂无还。"
        ],
        "title": "偶得吟",
        "id": "9bebc6a1-d0a9-4b0f-8e1b-3ce22199fa83"
    },
    {
        "author": "邵雍",
        "paragraphs": [
            "每度过东邻，东邻愈觉懃。",
            "既来长是愧，相见只如亲。",
            "饮食皆随好，儿童亦自忻。",
            "吾乡有是乐，何必更求仁。"
        ],
        "title": "每度过东邻",
        "id": "446a99d9-9411-4266-be26-ef07c24c4ed0"
    },
    {
        "author": "邵雍",
        "paragraphs": [
            "每度过东街，东街怨暮来。",
            "只知闲说话，那觉太开怀。",
            "我有千般乐，人无一点猜。",
            "半醺欢喜酒，未晚未成回。"
        ],
        "title": "每度过东街",
        "id": "711d8513-4439-40e0-8a02-a7c9ace4df83"
    },
    {
        "author": "邵雍",
        "paragraphs": [
            "君子与人交，未始无惊惕。",
            "小人与人交，示始无差忒。",
            "祗此真喜欢，也宜重爱惜。",
            "他年云水踈，亦恐难寻觅。"
        ],
        "title": "君子与人交",
        "id": "fa296c4c-bff0-4015-b263-9a78133403ff"
    },
    {
        "author": "邵雍",
        "paragraphs": [
            "唯天有二气，一阴而一阳。",
            "阴毒产蛇蝎，阳和生鸾凰。",
            "安得蛇蝎死，不为人之殃。",
            "安得凤凰生，长为国之祥。"
        ],
        "title": "唯天有二气",
        "id": "057151b6-46fd-4037-b89e-2fb1acc6e73c"
    },
    {
        "author": "邵雍",
        "paragraphs": [
            "无客回天意，有人资盗粮。",
            "日中屡见斗，六月时降霜。",
            "有书不暇读，有食不暇尝。",
            "食况不盈缶，书空堆满牀。"
        ],
        "title": "无客回天意  其一",
        "id": "a5a5c514-8f93-463f-af96-2368b773eb2f"
    },
    {
        "author": "邵雍",
        "paragraphs": [
            "恶死而好生，古今之常情。",
            "人心可生事，天下自无兵。",
            "草木尚咸若，山川岂不宁。",
            "胡为无击壤，饮酒乐升平。"
        ],
        "title": "无客回天意  其二",
        "id": "76212425-eddb-429d-a942-9cf9bcbe60d8"
    },
    {
        "author": "邵雍",
        "paragraphs": [
            "纤鳞不足留，此失一生休。",
            "放尔江湖去，宽渠鼎镬忧。",
            "更宜深避网，慎勿误吞钩。",
            "天下多庖者，无令落庶羞。"
        ],
        "title": "放小鱼",
        "id": "873e3636-005b-4bb7-a90b-85e00c3c626d"
    },
    {
        "author": "邵雍",
        "paragraphs": [
            "日日步家园，清风不著钱。",
            "城中得野景，竹下弄飞泉。",
            "自愿无嗟若，何妨养浩然。",
            "却慙天下士，语道未忘筌。"
        ],
        "title": "依韵和田大卿见赠",
        "id": "155cda49-d61f-408c-93bc-b4cbd71170dc"
    },
    {
        "author": "邵雍",
        "paragraphs": [
            "洛人好种花，唯我好种竹。",
            "所好虽不同，其心亦自足。",
            "花止十日红，竹能经岁绿。",
            "俱霑雨露恩，独无霜雪辱。"
        ],
        "title": "乞笛竹",
        "id": "d1ddb5b2-107a-44d1-82dc-d62c76fb693d"
    },
    {
        "author": "邵雍",
        "paragraphs": [
            "经难忆浮丘，吾乡足胜游。",
            "风前惊白发，雨后喜新秋。",
            "仕官情虽薄，登临兴未休。",
            "人间浪忧事，都不到心头。"
        ],
        "title": "依韵和王不疑少卿招饮",
        "id": "5055337f-9582-4a65-9539-6837d35419a6"
    },
    {
        "author": "邵雍",
        "paragraphs": [
            "乍凉天气好，何处不堪游。",
            "鸿鴈来宾日，鹰鹯得志秋。",
            "忘形终夕乐，失脚一生休。",
            "多少江湖上，舟舡未到头。"
        ],
        "title": "再和王不疑少卿见赠",
        "id": "fa775cd5-1cfe-4f40-bb51-8ab087dcda05"
    },
    {
        "author": "邵雍",
        "paragraphs": [
            "洛中诗有社，马上句如神。",
            "白首交情重，黄花节物新。",
            "见过心可荷，知愧道非淳。",
            "寂寞西风里，身闲半古人。"
        ],
        "title": "依韵和三王少卿同过弊庐",
        "id": "e1aa50b6-9f5a-47ce-ae02-9b8b4c39d851"
    },
    {
        "author": "邵雍",
        "paragraphs": [
            "一别星霜二纪中，升沉音问不相通。",
            "林间谈笑须归我，天下安危宜系公。",
            "万乘几前尝蹇谔，百花洲上略从容。",
            "不知月白风清夜，能忆伊川旧钓翁。"
        ],
        "title": "代书寄南阳太守吕献可谏议",
        "id": "1ab3817c-1aca-4e96-93f0-508395e35a05"
    },
    {
        "author": "邵雍",
        "paragraphs": [
            "天津风月一何孤，似我经秋相忆无。",
            "每仗晴波寄声去，不知曾得到东都。"
        ],
        "title": "寄吴传正寺丞",
        "id": "1b9bd2d7-aae3-410b-af42-8c07f7c9657e"
    },
    {
        "author": "邵雍",
        "paragraphs": [
            "洛阳官满归吴会，男子雄图志未伸。",
            "若到江山最佳处，举杯无惜望天津。"
        ],
        "title": "寄前洛阳簿陆刚叔秘校",
        "id": "8c8be6e9-0bf5-4f39-b52c-71fd75c8b401"
    },
    {
        "author": "邵雍",
        "paragraphs": [
            "庭梧叶半黄，篱菊初受霜。",
            "向晚意不快，把酒西南望。",
            "望君不见君，但见鸿南翔。",
            "正欲思寄书，自成书数行。"
        ],
        "title": "依韵和淮南宪张司封",
        "id": "1d86bb42-7b49-436e-8689-6e60acbdf727"
    },
    {
        "author": "邵雍",
        "paragraphs": [
            "近来多病不堪言，长欲醺醺带醉眠。",
            "新酒乍逢重九日，好花初接小春天。",
            "自知命薄临头上，不愿事多来眼前。",
            "唯有天津横落照，水声仍是旧潺湲。"
        ],
        "title": "重阳前一日作",
        "id": "99120e22-3064-41d0-a03b-02a0055cce07"
    },
    {
        "author": "邵雍",
        "paragraphs": [
            "人情见了多，世态谙来久。",
            "事过忧噬脐，物伤防掣肘。",
            "水浊更澄滤，衣尘须抖擞。",
            "必欲论主衡，何人为好手。"
        ],
        "title": "重九日登石阁三首  其一",
        "id": "de471410-dff5-4ee4-99a1-21d7fedaa490"
    },
    {
        "author": "邵雍",
        "paragraphs": [
            "事出一时间，时过事莫还。",
            "当时深可爱，过后不堪看。",
            "夏去休言暑，冬来始讲寒。",
            "人能知此理，忧患自难干。"
        ],
        "title": "重九日登石阁三首  其二",
        "id": "0c15ce0a-d231-417d-a3fb-7fa6a94e173b"
    },
    {
        "author": "邵雍",
        "paragraphs": [
            "今岁重阳日，凭栏气候迟。",
            "云烟虽已淡，林木未全衰。",
            "天地开怀处，山川快眼时。",
            "栏干空倚遍，此意有谁知。"
        ],
        "title": "重九日登石阁三首  其三",
        "id": "203d0bdc-db3c-4d56-b489-0ccde0a263b4"
    },
    {
        "author": "邵雍",
        "paragraphs": [
            "百万貔貅动塞尘，朝廷委寄不轻人。",
            "胡儿生事虽然浅，国士尽忠须是纯。",
            "陇上悲歌应愤惋，林间酣饮但酸辛。",
            "欲陈一句好言语，只恐相知未甚真。"
        ],
        "title": "依韵答友人",
        "id": "9a4c6078-d434-496f-b74c-eac552cddaaf"
    },
    {
        "author": "邵雍",
        "paragraphs": [
            "富贵多傲人，人情有时移。",
            "道德不傲人，人情久益归。",
            "道德有常理，富贵无定期。",
            "蒿莱霜至萎，松柏雪更滋。"
        ],
        "title": "偶见吟  其一",
        "id": "86605a1c-fe70-44e9-98f0-03a4d80b9774"
    },
    {
        "author": "邵雍",
        "paragraphs": [
            "世上多附炎，炎歇人自去。",
            "君子善处约，约久情自固。",
            "炎歇势不回，情固人不去。",
            "路人或如亲，亲人却如路。"
        ],
        "title": "偶见吟  其二",
        "id": "363fc6b6-528c-4016-9c01-a14e072f2a8e"
    },
    {
        "author": "邵雍",
        "paragraphs": [
            "心迹贵相亲，相亲善恶分。",
            "世间须有物，天下岂无人。",
            "既见薰莸臭，当思玉石焚。",
            "如何得时态，长似洛阳春。"
        ],
        "title": "偶见吟  其三",
        "id": "fb6c46ca-a4f8-47a7-aa01-52b7d665ec3d"
    },
    {
        "author": "邵雍",
        "paragraphs": [
            "昔日不炼物，尝为物所误。",
            "今日不炼人，又为人所怒。",
            "物误亦可辨，人怒难往诉。",
            "我对人称过，人亦为我恕。"
        ],
        "title": "无题吟",
        "id": "3541fdb3-66fd-4f5e-8f63-1c357b3cfa4f"
    },
    {
        "author": "邵雍",
        "paragraphs": [
            "自从新法行，尝苦樽无酒。",
            "每有宾朋至，尽日闲相守。",
            "必欲丐于人，交亲自无有。",
            "必欲典衣买，焉能得长久。"
        ],
        "title": "无酒吟",
        "id": "b45385fc-f6cc-46c7-8a8a-2c859684cda7"
    },
    {
        "author": "邵雍",
        "paragraphs": [
            "归去来兮任我真，事虽成往意能新。",
            "何尝不遇如斯世，其那难逢似此人。",
            "近暮特嗟时翳翳，向荣还喜木欣欣。",
            "可怜六百余年外，复有闲人继后尘。"
        ],
        "title": "读陶渊明归去来",
        "id": "f316b86f-797a-400e-8abe-9bde2f6d217e"
    },
    {
        "author": "邵雍",
        "paragraphs": [
            "中秋天气随宜好，来访南园会隠家。",
            "贪饮不知归去晚，水精宫里宿烟霞。"
        ],
        "title": "访南园张氏昆仲因而留宿",
        "id": "60d31af4-14df-45b8-a1bb-b3272fa3c69b"
    },
    {
        "author": "邵雍",
        "paragraphs": [
            "生平有癖好寻幽，一岁龙山四五游。",
            "或往或还都不计，盖无荣利可稽留。"
        ],
        "title": "和王安之少卿同游龙门  其一",
        "id": "a35e2a3e-e25d-41e4-afcf-7d09cbe579af"
    },
    {
        "author": "邵雍",
        "paragraphs": [
            "数朝从款看伊流，夜卜香山宿石楼。",
            "会有凉风开远意，更和烟雨弄高秋。"
        ],
        "title": "和王安之少卿同游龙门  其二",
        "id": "c5094b4e-643d-433f-a8c4-22d63817e554"
    },
    {
        "author": "邵雍",
        "paragraphs": [
            "乘兴龙山访尽幽，恰如人在画图游。",
            "恨无美酒酬佳景，正欲留时不得留。"
        ],
        "title": "归城中再用前韵  其一",
        "id": "bf2b8ab5-26a8-4a66-974e-c4c876808b6e"
    },
    {
        "author": "邵雍",
        "paragraphs": [
            "初秋微雨造轻寒，倚遍东岑阁上栏。",
            "不谓是时烟霭里，松斋人作画图看。"
        ],
        "title": "归城中再用前韵  其二",
        "id": "6ad627d3-d107-4593-a4a9-90018df02ed8"
    },
    {
        "author": "邵雍",
        "paragraphs": [
            "做了三公更引年，人间福德合居先。",
            "结茅未尽忘君处，正在嵩高万岁前。"
        ],
        "title": "和人留题张相公庵",
        "id": "8d2a5889-272f-4c20-aa5b-149de24a07d0"
    },
    {
        "author": "邵雍",
        "paragraphs": [
            "严亲出守剑门西，色养欢深世表仪。",
            "唐相规模今历历，蜀民遨乐旧熙熙。",
            "海棠洲畔停桡处，金鴈桥边立马时。",
            "料得预忧天下计，不忘君者更为谁。"
        ],
        "title": "代书寄程正叔",
        "id": "2a2f6572-6af2-4957-8997-f406bd6c75d5"
    },
    {
        "author": "邵雍",
        "paragraphs": [
            "当年志意欲横秋，今日思之重可羞。",
            "事到强图皆屑屑，道非真得尽悠悠。",
            "静中照物情难隠，老后看书味转优。",
            "谈麈从容对宾客，荐章重叠误公侯。",
            "已蒙贤杰开青眼，不顾妻孥怨白头。",
            "谷口郑真焉敢望，寿陵余子若为谋。",
            "鼎间龙虎忘看守，棋上山河废讲求。",
            "一枕晴窗睡初觉，数声幽鸟语方休。",
            "林泉好处将诗买，风月佳时用酒酬。",
            "三百六旬如去箭，肯教襟抱落闲愁。"
        ],
        "title": "岁暮自贻",
        "id": "c248ce60-0793-4358-9bb7-0f1cf586f025"
    },
    {
        "author": "邵雍",
        "paragraphs": [
            "行年六十一，筋骸未甚老。",
            "已为两世人，便化岂为夭。",
            "况且粗康强，又复无忧挠。",
            "如何不喜欢，佳辰自不少。"
        ],
        "title": "欢喜吟",
        "id": "2456579e-8852-40b5-a659-0c7a44144958"
    },
    {
        "author": "邵雍",
        "paragraphs": [
            "花前静榻闲眠处，竹下明窗独坐时。",
            "著甚语言名宇泰，林间自有翠禽知。"
        ],
        "title": "寄李景真太博",
        "id": "6315799e-affa-45fd-8eae-04b6b27fcbda"
    },
    {
        "author": "邵雍",
        "paragraphs": [
            "蛇头蝎尾不相同，毒杀人多始是功。",
            "风月四时无限好，莫将闲事挠胸中。"
        ],
        "title": "感事吟",
        "id": "bdefb6c8-740f-4366-b86a-abed7ee5ea94"
    },
    {
        "author": "邵雍",
        "paragraphs": [
            "三川地正得中阳，气入奇葩亦自王。",
            "善识好花人不远，好花无恡十分芳。"
        ],
        "title": "寄亳州秦伯镇兵部  其一",
        "id": "4ba817a1-ccee-46b8-b41f-49527fd6cdf8"
    },
    {
        "author": "邵雍",
        "paragraphs": [
            "人事纷纷积有年，何烦颦蹙向花前。",
            "万般计较头须白，饶了胸中不坦然。"
        ],
        "title": "寄亳州秦伯镇兵部  其二",
        "id": "fcd5e64c-7f11-4688-8c2f-4f05e41a2ba0"
    },
    {
        "author": "邵雍",
        "paragraphs": [
            "无限有情风月间，好将醇酒发酡颜。",
            "柰何人自生疑阻，利害嫌轻更设关。"
        ],
        "title": "寄亳州秦伯镇兵部  其三",
        "id": "7da8c710-e224-47d4-aca0-23b15fd474fe"
    },
    {
        "author": "邵雍",
        "paragraphs": [
            "虽贫无害日高眠，人不堪忧我自便。",
            "锻炼物情时得意，新诗还有百来篇。"
        ],
        "title": "寄亳州秦伯镇兵部  其四",
        "id": "4908bcd3-8d31-42f0-afe1-84f3f27bd78d"
    },
    {
        "author": "邵雍",
        "paragraphs": [
            "天心复处是无心，心到无时无处寻。",
            "若谓无心便无事，水中何故不生金。"
        ],
        "title": "寄亳州秦伯镇兵部  其五",
        "id": "a40bec25-fe58-42f9-a6ec-940d003e7cf6"
    },
    {
        "author": "邵雍",
        "paragraphs": [
            "酒涵花影满巵红，泻入天和胸臆中。",
            "最爱一般情味好，半醺时与太初同。"
        ],
        "title": "寄亳州秦伯镇兵部  其六",
        "id": "0c059cc2-9d54-4de2-9ad8-c0e113987cbe"
    },
    {
        "author": "邵雍",
        "paragraphs": [
            "许大秦皇定九州，九州才定却归刘。",
            "佗人莫谩夸精彩，徒自区区撰白头。"
        ],
        "title": "别寄一首",
        "id": "f143ea4d-7ed1-4f90-9214-0f1ed6300592"
    },
    {
        "author": "邵雍",
        "paragraphs": [
            "芳酒一樽虽甚满，故人千里柰思何。",
            "柳挼池阁条偏细，花近簷楹香更多。"
        ],
        "title": "思故人",
        "id": "499382f1-9dfb-446c-aa8d-53a5437a5608"
    },
    {
        "author": "邵雍",
        "paragraphs": [
            "太学先生善识花，得花精处却因茶。",
            "万红香里烹余后，分送天津第一家。"
        ],
        "title": "和王平甫教授赏花处惠茶韵",
        "id": "bc43d2d4-2ddb-4e6f-8f86-4b69e846d616"
    },
    {
        "author": "邵雍",
        "paragraphs": [
            "三月初三花正开，闲同亲旧上春台。",
            "寻常不醉此时醉，更醉犹能举大杯。"
        ],
        "title": "南园赏花  其一",
        "id": "4dd5be20-6216-43b4-9947-844ac4938528"
    },
    {
        "author": "邵雍",
        "paragraphs": [
            "花前把酒花前醉，醉把花枝仍自歌。",
            "花见白头入莫笑，白头人见好花多。"
        ],
        "title": "南园赏花  其二",
        "id": "4d9a82c9-c95b-4fae-afcf-7134082aec1d"
    },
    {
        "author": "邵雍",
        "paragraphs": [
            "赏花全易识花难，善识花人独倚栏。",
            "雨露功中观造化，神仙品里定容颜。",
            "寻常止可言时尚，奇绝方名出世间。",
            "赋分也须知不浅，筭来消得一生闲。"
        ],
        "title": "独赏牡丹",
        "id": "29f63066-1f41-408e-a42a-06813d0f7f8c"
    },
    {
        "author": "邵雍",
        "paragraphs": [
            "三月春归留不住，春归春意难分付。",
            "凡言归者必归家，为问春家在何处。"
        ],
        "title": "问春  其一",
        "id": "7fb1eb82-7802-4f70-8efe-203694d096e3"
    },
    {
        "author": "邵雍",
        "paragraphs": [
            "春归必竟归何处，无限春冤都未诉。",
            "欲托流鸎问所因，子规又叫不如去。"
        ],
        "title": "问春  其二",
        "id": "35b845d8-978b-4b46-a1d6-7aee74e231a9"
    },
    {
        "author": "邵雍",
        "paragraphs": [
            "春来愁去只因花，春去愁来翻殢酒。",
            "长恨愁多酒力微，为春成病花知否。"
        ],
        "title": "问春  其三",
        "id": "70566f77-acb2-4a21-bcc4-ad3b51e9f087"
    },
    {
        "author": "邵雍",
        "paragraphs": [
            "物如善得终为美，事到巧图安有公。",
            "不作风波于世上，自无冰炭到胸中。",
            "灾殃秋叶霜前坠，富贵春华雨后红。",
            "造化分明人莫会，花荣消得几何功。"
        ],
        "title": "安乐窝中自贻",
        "id": "1c80f038-2d0e-4766-a8d3-41c80c7774d4"
    },
    {
        "author": "邵雍",
        "paragraphs": [
            "春在对花饮，春归花亦残。",
            "对花不饮酒，欢意遂阑珊。",
            "酒向花前饮，花宜醉后看。",
            "花前不饮酒，终负一年欢。"
        ],
        "title": "花前劝酒",
        "id": "2f44134d-8359-4f95-b98e-46eb8f5bac5b"
    },
    {
        "author": "邵雍",
        "paragraphs": [
            "朴散人道立，法始乎羲皇。",
            "岁月易迁革，书传难考详。",
            "二帝启禅让，三王正纪纲。",
            "五伯仗形胜，七国争强梁。",
            "两汉骧龙凤，三分走虎狼。",
            "西晋擅风流，羣凶来北荒。",
            "东晋事清芬，传声宋齐梁。",
            "逮陈不足算，江表成悲伤。",
            "后魏乘晋弊，扫除几小康。",
            "迁洛未甚久，旋闻东西将。",
            "北齐举爝火，后周驰星光。",
            "随能一统之，驾福于巨唐。",
            "五代如传舍，天下徒扰攘。",
            "不有真主出，何由奠中央。",
            "一万里区字，四千年兴亡。",
            "五百主肇位，七十国开疆。",
            "或混同六合，或控制一方。",
            "或创业先后，或垂祚短长。",
            "或奋于将坠，或夺于已昌。",
            "或火兴无妄，或福会不祥。",
            "或患生藩屏，或难起萧墙。",
            "或病由唇齿，或疾亟膏肓。",
            "谈笑萌事端，酒食开战场。",
            "情欲之一发，利害之相戕。",
            "剧力恣吞噬，无涯罹祸殃。",
            "山川才表里，丘陇又荒凉。",
            "荆棘除难尽，芝兰种未芳。",
            "龙蛇走平地，玉石碎昆岗。",
            "善设称周孔，能齐是老庄。",
            "柰何言已病，安得意都忘。"
        ],
        "title": "书皇极经世后",
        "id": "9ea7ff3e-7028-45d8-b64c-172353545d14"
    },
    {
        "author": "邵雍",
        "paragraphs": [
            "众人之所乐，所乐唯嚣尘。",
            "吾友之所乐，所乐唯清芬。",
            "清芬无鼓吹，直与太古邻。",
            "太古者靡佗，和气常絪纭。",
            "里闬旧情好，有才复有文。",
            "过从一日乐，十月生阳春。",
            "洛阳古神州，周公尝缕陈。",
            "四时寒暑正，四方道里均。",
            "代不乏英俊，号为多缙绅。",
            "至于花与木，天下莫敢伦。",
            "而逢此之景，而当此之辰。",
            "而能开口笑，而世有几人。",
            "清衷贯金石，剧变惊鬼神。",
            "天地为一指，富贵如浮云。",
            "明时缓康济，白昼闲经纶。",
            "莫如陪欢伯，又复对此君。",
            "商于六百里，黄金四万斤。",
            "不能买兹乐，自余恶足论。",
            "接䍦倒戴时，蟾蜍生海垠。",
            "小车倒载时，山翁归天津。"
        ],
        "title": "履道会饮",
        "id": "deedbf1c-007f-42b1-b1dc-76274508e755"
    },
    {
        "author": "邵雍",
        "paragraphs": [
            "美物须绝代，异人须不世。",
            "造化生得成，谅亦非容易。",
            "旷世耳可闻，同时目能视。",
            "陈子同时人，柰何闻诸耳。"
        ],
        "title": "思郑州陈知默因感其化去不得一识面",
        "id": "54ce2ea5-3a52-4054-b393-c0aa7a30a69d"
    },
    {
        "author": "邵雍",
        "paragraphs": [
            "久旱几逾冬，川守祈未得。",
            "鴈行聊镳来，佳雪遽盈尺。",
            "酒面生红光，客心喜何极。",
            "上夜离天津，天津陡岑寂。"
        ],
        "title": "谢城南张氏四弟兄冒雪载肴酒见过",
        "id": "e4e43e0d-26bc-4eb5-bd21-3f2b534b6353"
    },
    {
        "author": "邵雍",
        "paragraphs": [
            "旧雪未及消，新雪又拥户。",
            "阶前冻银牀，簷头冰钟乳。",
            "清日无光辉，烈风正号怒。",
            "人口各有舌，言语不能吐。"
        ],
        "title": "大寒吟",
        "id": "f40cdb7f-56bc-44e1-93e9-6563199f27da"
    },
    {
        "author": "邵雍",
        "paragraphs": [
            "万树琼花一夜开，都和天地色皑皑。",
            "素娥腰细舞将彻，白玉堂深曲又催。",
            "瓮牖书生方挟策，沙场甲士正啣枚。",
            "幽人骨瘦欲清损，頼有时时酒一杯。"
        ],
        "title": "和李审言龙图大雪",
        "id": "57bcc51b-be9c-459d-9ccb-1b1f41f18472"
    },
    {
        "author": "邵雍",
        "paragraphs": [
            "喜醉岂无千日酒，惜春还有四时花。",
            "小车行处人欢喜，满洛城中都似家。"
        ],
        "title": "小车行",
        "id": "d1cdf05d-dd9b-4b40-917f-ddd93f14a0d5"
    },
    {
        "author": "邵雍",
        "paragraphs": [
            "官路寻真已得真，可堪轻负洛城春。",
            "江湖想望三千里，休使乡朋想望频。"
        ],
        "title": "依韵和浙宪任度支",
        "id": "cf1d3418-5c2e-4adb-a06c-e688fa57c3b4"
    },
    {
        "author": "邵雍",
        "paragraphs": [
            "小园虽有四般梅，不似江南迎腊开。",
            "长恨东君少风韵，先时未肯放春来。"
        ],
        "title": "和宋都官乞梅",
        "id": "8f8f6a0d-2acc-496f-b041-8ea18bed1b9e"
    },
    {
        "author": "邵雍",
        "paragraphs": [
            "一年一度见双梅，能见双梅几度开。",
            "入寿百年今六十，休论闲事且啣杯。"
        ],
        "title": "东轩黄红二梅正开坐上书呈友人",
        "id": "3664dfc4-d3e5-4c79-8d30-c63e18c70a5c"
    },
    {
        "author": "邵雍",
        "paragraphs": [
            "痛忆梅开易得残，既残憔悴不堪看。",
            "年年长被清香误，争似闲栽竹数竿。"
        ],
        "title": "和任比部忆梅",
        "id": "b6533202-3c9b-4f20-bb56-d2df9fbad307"
    },
    {
        "author": "邵雍",
        "paragraphs": [
            "门前垂柳正依依，更被东风来往吹。",
            "忘了自家今已老，却疑身是少年时。"
        ],
        "title": "垂柳",
        "id": "bae21f20-5e48-48c9-8689-e712d8306204"
    },
    {
        "author": "邵雍",
        "paragraphs": [
            "至灵之谓人，至贵之谓君。",
            "明则有日月，幽则有鬼神。"
        ],
        "title": "至灵吟",
        "id": "b3cebe8b-f0ec-4e8b-aa36-ea8e284eab8d"
    },
    {
        "author": "邵雍",
        "paragraphs": [
            "既不能事人，又焉能事鬼。",
            "人鬼虽不同，其理何尝异。"
        ],
        "title": "人鬼吟",
        "id": "c3ee056d-aae1-4c31-9fa9-6c1725cf3647"
    },
    {
        "author": "邵雍",
        "paragraphs": [
            "生平与人交，未始有甘坏。",
            "己亦无负人，人亦无我害。"
        ],
        "title": "生平与人交",
        "id": "6eba4ca7-f5e7-480c-876e-71744daafba5"
    },
    {
        "author": "邵雍",
        "paragraphs": [
            "目见之谓识，耳闻之谓知。",
            "柰何知与识，天下亦常稀。"
        ],
        "title": "知识吟",
        "id": "a1e2dd99-d114-42c9-a620-849ab5b120a0"
    },
    {
        "author": "邵雍",
        "paragraphs": [
            "风林无静柯，风池无静波。",
            "林池既不静，禽鱼当如何。"
        ],
        "title": "偶书吟",
        "id": "b92f420e-ebb6-44ef-8151-18c5dc96658d"
    },
    {
        "author": "邵雍",
        "paragraphs": [
            "仆奴凌主人，夷狄犯中国。",
            "自古知不平，无由能绝得。"
        ],
        "title": "思患吟",
        "id": "ae2092a0-9aba-44d8-a9f3-d4d224955c33"
    },
    {
        "author": "邵雍",
        "paragraphs": [
            "林下居虽陋，花前饮却频。",
            "世间无事乐，都恐属闲人。"
        ],
        "title": "寄三城王宣徽二首  其一",
        "id": "9210fa90-ae44-400a-b577-95e9b6724c33"
    },
    {
        "author": "邵雍",
        "paragraphs": [
            "路上尘方坌，壶中花正开。",
            "何须头尽白，然后赋归来。"
        ],
        "title": "寄三城王宣徽二首  其二",
        "id": "879fd106-56f7-4436-8390-74fbff1731f8"
    },
    {
        "author": "邵雍",
        "paragraphs": [
            "尽道之谓圣，如天之谓仁。",
            "如何仁与圣，天下莫敢伦。"
        ],
        "title": "仁圣吟",
        "id": "e3ef8c11-5237-45fc-9b8b-07cffc9972a9"
    },
    {
        "author": "邵雍",
        "paragraphs": [
            "世路如何若大东，相逢不待语言通。",
            "观君自比诸葛亮，顾我殊非黄石公。",
            "讲道污隆无巨细，语时兴替有初终。",
            "出人才业尤须惜，慎勿轻为西晋风。"
        ],
        "title": "和邢和叔学士见别",
        "id": "fb2f9bc6-97fe-49e2-af85-aa3b63c24e60"
    },
    {
        "author": "邵雍",
        "paragraphs": [
            "人言别有洞中仙，洞里神仙恐妄传。",
            "若俟灵丹须九转，必求朱顶更千年。",
            "长年国里花千树，安乐窝中乐满悬。",
            "有乐有花仍有酒，却疑身是洞中仙。"
        ],
        "title": "击壤吟",
        "id": "b47f4747-99d8-4557-b25d-37066dd2a41a"
    },
    {
        "author": "邵雍",
        "paragraphs": [
            "好物足艰难，都来数日间。",
            "既为风搅挠，又被雨摧残。",
            "富贵醉初醒，神仙梦乍还。",
            "游人不知止，依旧倚朱栏。"
        ],
        "title": "春去吟",
        "id": "d0cb3630-b230-4ad4-9c43-0068bc217de5"
    },
    {
        "author": "邵雍",
        "paragraphs": [
            "花行竹迳紧相挨，每日须行四五回。",
            "因把花行侵竹种，且图竹迳对花开。",
            "花香远远随衣袂，竹影重重上酒杯。",
            "谁道山翁少温润，这般红翠却长偎。"
        ],
        "title": "南园花竹",
        "id": "7c0c7eeb-ff21-448a-912b-111ab08f9466"
    },
    {
        "author": "邵雍",
        "paragraphs": [
            "自有吾儒乐，人多不肯循。",
            "以禅为乐事，又起一重尘。"
        ],
        "title": "再答王宣徽  其一",
        "id": "a19fc2d5-206f-42d5-a646-a3acb7d3311f"
    },
    {
        "author": "邵雍",
        "paragraphs": [
            "大达诚无碍，人人自有家。",
            "假花犹入念，何者谓真花。"
        ],
        "title": "再答王宣徽  其二",
        "id": "f379f2a9-0119-4118-ba99-c173876536d5"
    },
    {
        "author": "邵雍",
        "paragraphs": [
            "一般颜色正苍苍，今古人曾望断肠。",
            "日往月来无少异，阳舒阴惨不相妨。",
            "迅雷震后山川裂，甘露零时草木香。",
            "幽暗巖崖生鬼魅，清平郊野见鸾凰。",
            "千花烂为三春雨，万木凋因一夜霜。",
            "此意分明难理会，直须贤者入消详。"
        ],
        "title": "苍苍吟寄答曹州李审言龙图",
        "id": "1790f385-00f0-4a3a-aaf0-8c5b1e4163f3"
    },
    {
        "author": "邵雍",
        "paragraphs": [
            "真工造化岂容私，拙者为谋亦甚微。",
            "安乐窝深初起后，太和汤酽半醺时。",
            "长年国里篮舁往，永熟乡中杖策归。",
            "身似升平无一事，数茎髭白任风吹。"
        ],
        "title": "林下五吟  其一",
        "id": "abdf0fdb-b21e-4c41-b200-878295e7afc5"
    },
    {
        "author": "邵雍",
        "paragraphs": [
            "老年躯体素温存，安乐窝中别有春。",
            "万事去心闲偃仰，四支由我任舒伸。",
            "庭花盛处凉铺簟，簷雪飞时软布裀。",
            "谁道山翁拙于用，也能康济自家身。"
        ],
        "title": "林下五吟  其二",
        "id": "6570e020-1e96-41d3-9de3-104ae38c19d5"
    },
    {
        "author": "邵雍",
        "paragraphs": [
            "有物轻醇号太和，半醺中最得春多。",
            "灵丹换骨还如否，白日升天似得么。",
            "尽快意时仍起舞，到忘言处只讴歌。",
            "宾朋莫怪无拘检，真乐攻心不柰何。"
        ],
        "title": "林下五吟  其三",
        "id": "2b3731f7-a5bb-4da5-8c81-7c793fa0f8e0"
    },
    {
        "author": "邵雍",
        "paragraphs": [
            "相招相劝饮流霞，鬓乱秋霜发乱华。",
            "所记莫非前甲子，凡经多是老官家。",
            "共夸今日重孙过，更说当时旧事呀。",
            "言语丁宁有情味，后生无笑太周遮。"
        ],
        "title": "林下五吟  其四",
        "id": "e74b6916-ba32-4401-8f44-f03d3dfd77fc"
    },
    {
        "author": "邵雍",
        "paragraphs": [
            "生来未始事田畴，无岁无时长有秋。",
            "随分杯盘俱是乐，等闲池馆便成游。",
            "风花雪月千金子，水竹云山万户侯。",
            "欲俟河清人寿几，两眉能著几多愁。"
        ],
        "title": "林下五吟  其五",
        "id": "4ffea6c0-2d1c-41e5-98b9-51246c1f77fd"
    },
    {
        "author": "邵雍",
        "paragraphs": [
            "不向红尘浪著鞭，唯求寡过尚无缘。",
            "虚更蘧瑗知非日，谬历宣尼读易年。",
            "发到白时难受彩，心归通后更何言。",
            "至阳之气方为玉，犹恐钻磨未甚坚。"
        ],
        "title": "安乐窝中自讼吟",
        "id": "44c5fdfb-c9e8-4e37-86d7-4cf16c159052"
    },
    {
        "author": "邵雍",
        "paragraphs": [
            "不用丹楹刻桷为，重重自有翠阴垂。",
            "后人继取天真意，种莳增华非所宜。"
        ],
        "title": "和君实端明花庵二首  其一",
        "id": "71cb6e04-a04e-43c5-99de-a9c8e662583e"
    },
    {
        "author": "邵雍",
        "paragraphs": [
            "庵后庵前尽植花，花开番次四时好。",
            "主人事简常燕休，不信岁华能撰老。"
        ],
        "title": "和君实端明花庵二首  其二",
        "id": "94b54c3b-9bc2-4a51-b351-652d8d47382e"
    },
    {
        "author": "邵雍",
        "paragraphs": [
            "行年六十二康强，况复身居永熟乡。",
            "美景良辰非易得，浅斟低唱又何妨。",
            "无涯岁月难拘管，有限形骸莫毁伤。",
            "多少英豪弄才智，大曾经过恶思量。"
        ],
        "title": "六十二吟",
        "id": "a5d624a9-5744-4703-8e14-fbccc01043b4"
    },
    {
        "author": "邵雍",
        "paragraphs": [
            "闲人亦也有官守，官守一身四事有。",
            "一事承晓露看花，一事迎晚风观柳。",
            "一事对皓月吟诗，一事留佳宾饮酒。",
            "从事于兹二十年，欲求同列谁能否。"
        ],
        "title": "林下局事吟",
        "id": "e3f64115-520a-4325-9154-728666a7a708"
    },
    {
        "author": "邵雍",
        "paragraphs": [
            "五十年来读旧书，世间应笑我迂疏。",
            "因思偊女忘今古，遂悟轮人致疾徐。",
            "道业未醇诚可病，生涯虽薄敢言虚。",
            "时和受赐已多矣，安有胸中不晏如。"
        ],
        "title": "依韵和吴传正寺丞见寄",
        "id": "a5b132c1-cc5c-4432-a314-d394c343654a"
    },
    {
        "author": "邵雍",
        "paragraphs": [
            "宣威十九次高牙，奕叶功臣旧将家。",
            "清世辞荣归里第，白头行乐过年华。",
            "杯盈香醑浮春水，曲度新声出靓花。",
            "如此园池如此寿，儿孙满眼庆无涯。"
        ],
        "title": "延福坊李太博乞园池诗",
        "id": "a2857ab8-c4fb-4f2e-8165-6ea168fdf7c5"
    },
    {
        "author": "邵雍",
        "paragraphs": [
            "良金美玉信难偕，好物其来最受埋。",
            "盗跖免兵非积善，仲尼无土反成猜。",
            "中孚既若须为信，无妄因何却有灾。",
            "莫若致之为外事，心源可乐是昭回。"
        ],
        "title": "金玉吟",
        "id": "c707204a-da28-42fe-8818-14fc58044386"
    },
    {
        "author": "邵雍",
        "paragraphs": [
            "夏木无重数，森阴翠樾低。",
            "相呼百禽语，太半是黄鹂。"
        ],
        "title": "夏日南园",
        "id": "3cc622ad-a57d-4fb8-a6a3-96d194f99ab3"
    },
    {
        "author": "邵雍",
        "paragraphs": [
            "仙掌峯峦峭不收，希夷去后遂无俦。",
            "能斟时事高擡手，善酌人情略拨头。",
            "画虎不成心尚在，悲麟无应泪横流。",
            "悟来不必多言语，赢得清闲第一筹。"
        ],
        "title": "谢宁寺丞惠希夷罇",
        "id": "168bdc26-ed37-4169-87d0-16b835437863"
    },
    {
        "author": "邵雍",
        "paragraphs": [
            "静坐养天和，其来所得多。",
            "耽耽同厦宇，密密引藤萝。",
            "忘去贵臣度，能容野客过。",
            "系时休戚重，终不道如何。"
        ],
        "title": "和君实端明花庵独坐",
        "id": "80b54a5f-883e-4fd6-88ca-788c229d6f89"
    },
    {
        "author": "邵雍",
        "paragraphs": [
            "洛邑从来号别都，能容无状久安居。",
            "众蚊多少成雷处，一拂何由议扫除。"
        ],
        "title": "依韵和宋都官惠椶拂子",
        "id": "7928d92a-0829-4c22-8a74-eece2df9d7cd"
    },
    {
        "author": "邵雍",
        "paragraphs": [
            "此物扬州素所闻，今于洛汭特称珍。",
            "雅知国色善移物，更著天香暗结人。",
            "欲殿羣芳仍占夏，得专奇品不须春。",
            "日斜立马将归去，再倚朱栏看一巡。"
        ],
        "title": "同王胜之学士转运赏西园芍药",
        "id": "de2cc707-7603-4ecd-b5f0-1cfcc64ea387"
    },
    {
        "author": "邵雍",
        "paragraphs": [
            "名园不放过鵶飞，相国如今遂请时。",
            "鼎食从来称富贵，更和花笋一兼之。"
        ],
        "title": "戏谢富相公惠班笋三首  其一",
        "id": "2c2a3b3e-b6ad-49c0-93cb-89ecfa445cca"
    },
    {
        "author": "邵雍",
        "paragraphs": [
            "承将大笋来相诧，小圃其如都不生。",
            "虽向性情曾著力，柰何今日未能平。"
        ],
        "title": "戏谢富相公惠班笋三首  其二",
        "id": "8eb7a101-2824-4f11-87e4-3a08570a9014"
    },
    {
        "author": "邵雍",
        "paragraphs": [
            "应物功夫出世间，岂容人可强跻攀。",
            "我侬自是不知量，培塿须求比泰山。"
        ],
        "tags": [
            "泰山"
        ],
        "title": "戏谢富相公惠班笋三首  其三",
        "id": "fe279b5c-e695-47a5-9c18-c28bc577bf07"
    },
    {
        "author": "邵雍",
        "paragraphs": [
            "逢时虽出欲胡为，其那天资智识微。",
            "弊性止堪同蠖屈，薄才安敢望鹏飞。",
            "长因方旧欢无极，每为寻幽暮不归。",
            "花爱半开承露看，柰何花上露沾衣。"
        ],
        "title": "答李希淳屯田",
        "id": "110b4078-0492-4d70-9267-826478e76492"
    },
    {
        "author": "邵雍",
        "paragraphs": [
            "一雨一番新，非关鼓铸频。",
            "纵多难赠客，便失不猜人。",
            "遍地未为富，满阶那济贫。",
            "买愁须有为，酤酒断无因。",
            "散处如筹计，重时似索陈。",
            "不能赒己急，何暇更赒亲。"
        ],
        "title": "苔钱",
        "id": "b78fe2e8-3c3f-489f-b13b-81f84d6b5742"
    },
    {
        "author": "邵雍",
        "paragraphs": [
            "农家种谷时，种禾不种莠。",
            "柰何禾未荣，而见莠先茂。",
            "莠若不诛锄，禾亦未成就。",
            "又况雨霈时，霑及恩一溜。"
        ],
        "title": "种谷吟",
        "id": "a14f068b-fa22-468c-bbc3-a9accb88afd0"
    },
    {
        "author": "邵雍",
        "paragraphs": [
            "曾不见譊譊，城中类远郊。",
            "虽无千里马，却有一枝巢。",
            "月出云山背，风来松竹梢。",
            "顽然何所得，岂复避人嘲。"
        ],
        "title": "和君实端明见赠",
        "id": "41e933e7-77f1-4e63-bda6-2b8d8c60d016"
    },
    {
        "author": "邵雍",
        "paragraphs": [
            "久畏夏暑日，喜逢秋夜天。",
            "急雨过脩竹，凉风摇晚莲。",
            "岂谓败莎蛩，能继衰柳蝉。",
            "安得九臯禽，清唳一洒然。"
        ],
        "title": "和秋夜",
        "id": "d79b17e6-a322-4b2d-81aa-83ff3fbdbe6a"
    },
    {
        "author": "邵雍",
        "paragraphs": [
            "君子亦保物，保故不保新。",
            "筇生蜀部石，貂走阴山尘。",
            "善扶巇崄路，能暖瘦羸身。",
            "行坐不可舍，常如靓斯人。"
        ],
        "title": "和貂褥筇杖二物皆范景仁所惠",
        "id": "2df8ec25-ea8e-4a9c-a62e-9f98852de7bf"
    },
    {
        "author": "邵雍",
        "paragraphs": [
            "万里幙四垂，一片云自飞。",
            "祗知根抱石，不为天为衣。",
            "既来曾无心，却去宁有机。",
            "未能作霖雨，安用帝乡归。"
        ],
        "title": "和云",
        "id": "4af8130d-b912-4aa4-a777-a96b2eed22a2"
    },
    {
        "author": "邵雍",
        "paragraphs": [
            "以身观万物，万物理非遥。",
            "马为乘多瘦，龟因灼苦焦。",
            "能言谢鹦鹉，易饱过鹪鹩。",
            "伊洛好烟水，愿同渔与樵。"
        ],
        "title": "和闲来",
        "id": "d2167e95-613a-4fb0-9389-fb9f5aa37546"
    },
    {
        "author": "邵雍",
        "paragraphs": [
            "叶闹深如幄，花繁翠似钿。",
            "瀼瀼零晓露，羃羃蔽晴烟。",
            "谢既成番次，开仍有后先。",
            "主人凝伫苦，长是废朝眠。"
        ],
        "title": "和花庵上牵牛花",
        "id": "1285252d-99ec-4bb7-8912-79f50fcaab19"
    },
    {
        "author": "邵雍",
        "paragraphs": [
            "虽老未龙钟，篱边菊满丛。",
            "乍凉天气好，里闬正过从。"
        ],
        "title": "寄三城旧友卫比部二绝  其一",
        "id": "44353604-d38c-4ba6-b95b-2a49c6a96c9c"
    },
    {
        "author": "邵雍",
        "paragraphs": [
            "景好身还健，天晴路又干。",
            "小车芳草软，处处是清欢。"
        ],
        "title": "寄三城旧友卫比部二绝  其二",
        "id": "86c2dcb3-b6da-459d-b3e5-34c8aebf92e6"
    },
    {
        "author": "邵雍",
        "paragraphs": [
            "初晴僧阁一凭栏，风物凄凉八月间。",
            "欲尽上层尝脚力，更于高处看人寰。",
            "秋深天气随宜好，老后心怀只爱闲。",
            "为报远山休敛黛，这般情意久兰珊。"
        ],
        "title": "秋日登石阁",
        "id": "7ca46bbc-1b57-4746-ac2e-c85b5435af14"
    },
    {
        "author": "邵雍",
        "paragraphs": [
            "万里秋光入坐明，交情预喜笑相迎。",
            "菊花未服重阳过，如待君来泛巨觥。"
        ],
        "title": "和李审言龙图行次龙门见寄",
        "id": "71f8153b-01f6-446f-8735-45027b0d768d"
    },
    {
        "author": "邵雍",
        "paragraphs": [
            "凉风无限清，良月无限明。",
            "清明不我舍，长能成欢情。",
            "终朝三褫辱，昼日三接荣。",
            "荣辱我不预，何复能有惊。"
        ],
        "title": "风月吟",
        "id": "d8483bc6-3477-419f-99b2-e0ea1208e930"
    },
    {
        "author": "邵雍",
        "paragraphs": [
            "天下系休戚，世间谁拟伦。",
            "三朝为宰相，四海作闲人。",
            "照破万古事，收归一点真。",
            "不知缘底事，见我却慇懃。"
        ],
        "title": "赠富公",
        "id": "08165cfb-7300-44ec-b4d6-03ede32ce6d9"
    },
    {
        "author": "邵雍",
        "paragraphs": [
            "人生所贵有精神，既有精神却不纯。",
            "弄假像真终是假，将勤补拙总输勤。",
            "因饥得饱饱犹病，为病求安安未真。",
            "人误圣人人不少，圣人无误世间人。"
        ],
        "title": "弄笔吟",
        "id": "14e1442f-255b-44bc-832f-0e287f5208e4"
    },
    {
        "author": "邵雍",
        "paragraphs": [
            "雨霁景自好，秋深天未寒。",
            "可能乘兴否，夏圃上盘桓。"
        ],
        "title": "招司马君实游夏圃",
        "id": "2985408d-710d-4362-8afe-1b01078f1f61"
    },
    {
        "author": "邵雍",
        "paragraphs": [
            "水冷云疎霜意早，岁华虽晚黄花好。",
            "饶教四面远山围，柰何一片秋光老。",
            "上天生物固无私，圣人余事人难晓。",
            "陈言生活不须矜，自是中才皆可了。"
        ],
        "title": "秋日雨霁闲望",
        "id": "e0b4aa09-fc7c-48ed-aa02-07f12af9c72f"
    },
    {
        "author": "邵雍",
        "paragraphs": [
            "八月小春天，小花开且殷。",
            "晚来经小雨，遂使小车闲。"
        ],
        "title": "四小吟简陈季常",
        "id": "94024b04-3c5d-4175-9079-85c676545e4a"
    },
    {
        "author": "邵雍",
        "paragraphs": [
            "吾常好乐乐，所乐无害义。",
            "乐天四时好，乐地百物备。",
            "乐人有美行，乐己能乐事。",
            "此数乐之外，更乐微微醉。"
        ],
        "title": "乐乐吟",
        "id": "4718c42d-d5c8-48b3-bd24-6c757d0d8b97"
    },
    {
        "author": "邵雍",
        "paragraphs": [
            "善恶无佗在所存，小人君子此中分。",
            "改图不害为君子，迷复终归作小人。",
            "良药有功方利病，白圭无玷始称珍。",
            "欲成令器须追琢，过失如何不就新。"
        ],
        "title": "诫子吟",
        "id": "6b2c67c8-c994-4847-a9c6-b8c0aecd5569"
    },
    {
        "author": "邵雍",
        "paragraphs": [
            "变化无踪倏忽间，力回天地不为难。",
            "若教施展巨灵手，岂止轩腾少华山。",
            "六社居民皆覆没，九泉磐石尽飞翻。",
            "刍荛一句能收采，尧舜之时自可攀。"
        ],
        "title": "闻少华崩",
        "id": "60ce203c-aff0-466f-943d-b21464301e54"
    },
    {
        "author": "邵雍",
        "paragraphs": [
            "自古大圣人，犹以为难事。",
            "而况后世人，岂复便能至。",
            "求之不胜难，得之至容易。",
            "千人万人心，一人之心是。"
        ],
        "title": "自古吟",
        "id": "39b8acfd-ca8c-4245-8763-2cef708877b9"
    },
    {
        "author": "邵雍",
        "paragraphs": [
            "三十年交旧，相逢各白头。",
            "海壖曾共饮，洛社又同游。",
            "脱屣风波地，开怀松桂秋。",
            "两眉从此后，应不著闲愁。"
        ],
        "title": "代书寄祖龙图",
        "id": "28f3ab97-5ac3-47b5-b99d-96e3567f6495"
    },
    {
        "author": "邵雍",
        "paragraphs": [
            "天加一上寒，我添一重被。",
            "不出既往言，不为已甚事。",
            "责己重以周，与人不求备。",
            "唯是大圣人，能立无过地。"
        ],
        "title": "寒夜吟",
        "id": "69182a88-5d26-48cc-a54c-d571b9f28bd0"
    },
    {
        "author": "邵雍",
        "paragraphs": [
            "鸡职在司晨，犬职在守御。",
            "二者皆有功，一归于报主。",
            "我饥亦享食，我寒亦受衣。",
            "如何无纤毫，功德补于时。"
        ],
        "title": "知幸吟",
        "id": "d9f038b9-c5f1-425c-87b1-e124ffdd8996"
    },
    {
        "author": "邵雍",
        "paragraphs": [
            "舍我灵龟，观我朵颐。",
            "背义从利，人无远思。",
            "贲于丘园，束帛戋戋。",
            "既能图大，小在其间。"
        ],
        "title": "趋向",
        "id": "0d5b23db-0ffe-48c9-a8e1-7204d5da5454"
    },
    {
        "author": "邵雍",
        "paragraphs": [
            "犁牛生骍角，老蚌产明珠。",
            "人虽欲勿用，山川其舍诸。",
            "事固不可知，物亦难其拘。",
            "一归于臆度，义失乎精粗。"
        ],
        "title": "不可知吟",
        "id": "b8f8161c-801b-4fd0-95f6-321e6908c2da"
    },
    {
        "author": "邵雍",
        "paragraphs": [
            "旱极望雨意，病危思药心。",
            "人人当此际，不待劝而深。"
        ],
        "title": "事急吟",
        "id": "86e45959-6bcf-44c2-bf49-1559fafd45ea"
    },
    {
        "author": "邵雍",
        "paragraphs": [
            "事到急时观态度，人于危处露肝脾。",
            "深心厚貌平时可，慎勿便言容易知。"
        ],
        "title": "知人吟",
        "id": "9fac0fb3-31d8-4dc5-b569-cd9566c5207b"
    },
    {
        "author": "邵雍",
        "paragraphs": [
            "一语便喜处，千言益怒时。",
            "既因言语合，却为语言离。"
        ],
        "title": "言语吟",
        "id": "b89e960b-634f-4d09-aa9e-cd6cfc0a552b"
    },
    {
        "author": "邵雍",
        "paragraphs": [
            "缘饰近虚襟，虚襟后患深。",
            "疗饥当用食，救旱必须霖。"
        ],
        "title": "思患吟",
        "id": "61ff76bb-6d9d-4fa5-9edc-ffaad7ee9ed0"
    },
    {
        "author": "邵雍",
        "paragraphs": [
            "前有亿万年，后有亿万世。",
            "中间一百年，做得几何事。",
            "又况人之寿，几人能百岁。",
            "如何不喜欢，强自生憔悴。"
        ],
        "title": "人生一世吟",
        "id": "62af8618-a319-4315-932f-4139147e5e5b"
    },
    {
        "author": "邵雍",
        "paragraphs": [
            "谁将天柱峯，快刀割一半。",
            "泉漱痕微清，云抱色犹见。",
            "权门不能移，富室不能转。",
            "则予何人哉，当阎君之献。"
        ],
        "title": "谢人惠石笋",
        "id": "a33628a4-cb7b-4023-abc1-a1bbdeef9103"
    },
    {
        "author": "邵雍",
        "paragraphs": [
            "壬子初逢雪，未多仍却晴。",
            "人间都变白，林下不胜清。",
            "寒士痛遭恐，穷民恶著惊。",
            "杯觞限新法，何故便能倾。"
        ],
        "title": "奉和十月二十四日初见雪呈相国元老",
        "id": "4fb8cf83-e9d0-4302-8973-907b9ab85814"
    },
    {
        "author": "邵雍",
        "paragraphs": [
            "崇台未经庆，瑞雪下云端。",
            "虽地尽成白，而天不甚寒。",
            "有年丰可待，盈尺润难干。",
            "畎亩无忘处，追踪击壤欢。"
        ],
        "title": "和相国元老",
        "id": "5e9f8495-ccba-42d8-9a88-bad181c5e290"
    },
    {
        "author": "邵雍",
        "paragraphs": [
            "清洛接天去，寒云贴地飞。",
            "人于桥上立，诗向雪中归。"
        ],
        "title": "天津看雪代简谢蒋秀才还诗卷",
        "id": "2171ec8c-6506-49f7-8564-dcd88c98a417"
    },
    {
        "author": "邵雍",
        "paragraphs": [
            "同云漠漠雪霏霏，安乐窝中卧看时。",
            "初讶后园罗玉树，却惊平地璨瑶池。",
            "未逢寒食梨花谢，不待春风柳絮飞。",
            "酒放半醺帘半卷，此情无使外人知。"
        ],
        "title": "安乐窝中看雪  其一",
        "id": "21461d1c-87ec-4dba-83da-b67e7e52e9db"
    },
    {
        "author": "邵雍",
        "paragraphs": [
            "满目是瑶琚，贫家遂富如。",
            "许观非许卖，宜惨不宜舒。",
            "醇酿装醺后，重衾造暖余。",
            "肯于人世上，造险较锱铢。"
        ],
        "title": "安乐窝中看雪  其二",
        "id": "2f1d4163-c3e6-4d9f-abaa-d787a19f96b3"
    },
    {
        "author": "邵雍",
        "paragraphs": [
            "正旦四篇诗，缘忻七十期。",
            "请观唐故事，未放晋公归。"
        ],
        "title": "答富郑公见示正旦四绝",
        "id": "e72d0cad-bbd7-4408-b221-058d7f085e5b"
    },
    {
        "author": "邵雍",
        "paragraphs": [
            "养道自安恬，霜毛一任添。",
            "且无官责咎，幸免世猜嫌。",
            "蓬户能安分，藜羹固不厌。",
            "一般偏好处，曝背向前簷。"
        ],
        "title": "和君实端明",
        "id": "515dc8d2-607d-48e6-8bfc-1a567079f69a"
    },
    {
        "author": "邵雍",
        "paragraphs": [
            "安乐窝中快活人，闲来四物幸相亲。",
            "一编诗逸收花月，一部书严惊鬼神。",
            "一炷香清冲宇泰，一樽酒美湛天真。",
            "太平自庆何多也，唯愿君王寿万春。"
        ],
        "title": "安乐窝中四长吟",
        "id": "478fb48d-ea44-44a0-9084-821355fadeba"
    },
    {
        "author": "邵雍",
        "paragraphs": [
            "安乐窝中诗一编，自歌自咏自怡然。",
            "陶镕水石闲勋业，铨择风花静事权。",
            "意去乍乘千里马，兴来初上九重天。",
            "忺时更改三两字，醉后吟哦五七篇。",
            "直恐心通云外月，又疑身是洞中仙。",
            "银河汹涌翻晴浪，玉树查牙生紫烟。",
            "万物有情皆可状，百骸无病不能蠲。",
            "命题滥被神相助，得句谬为人所传。",
            "肯让贵家常奏乐，宁慙富室賸收钱。",
            "若条此过知何限，因甚台官独未言。"
        ],
        "title": "安乐窝中诗一编",
        "id": "748a5401-646a-458a-80b9-b10b976bb356"
    },
    {
        "author": "邵雍",
        "paragraphs": [
            "安乐窝中一部书，号云皇极意何如。",
            "春秋礼乐能遗则，父子君臣可废乎。",
            "浩浩羲轩开辟后，巍巍尧舜协和初。",
            "炎炎汤武干戈外，恟恟桓文弓剑余。",
            "日月星辰高照耀，皇王帝伯大铺舒。",
            "几千百主出规制，数亿万年成楷模。",
            "治久便忧强跋扈，患深仍念恶驱除。",
            "才堪命世有时有，智可济时无世无。",
            "既往尽归闲指点，未来须俟别枝梧。",
            "不知造化谁为主，生得许多奇丈夫。"
        ],
        "title": "安乐窝中一部书",
        "id": "26f1d291-ec10-42b8-ad2e-a00a79637ce4"
    },
    {
        "author": "邵雍",
        "paragraphs": [
            "安乐窝中一炷香，凌晨焚意岂寻常。",
            "祸如许免人须谄，福若待求天可量。",
            "且异缁黄徼庙貌，又殊儿女袅衣裳。",
            "中孚起信宁烦祷，无妄生灾未易禳。",
            "虚室清泠都是白，灵台莹静别生光。",
            "观风御寇心方醉，对景颜渊坐正忘。",
            "赤水有珠涵造化，泥丸无物隔青苍。",
            "生为男子仍身健，时遇昌辰更岁穰。",
            "日月照临功自大，君臣庇廕效何长。",
            "非徒闻道至于此，金玉谁家不满堂。"
        ],
        "title": "安乐窝中一炷香",
        "id": "05f5bc8e-cf74-4c80-9e1c-c9fa7ff8ddc3"
    },
    {
        "author": "邵雍",
        "paragraphs": [
            "安乐窝中酒一罇，非唯养气又颐真。",
            "频频到口微成醉，拍拍满怀都是春。",
            "何异君臣初际会，又同天地乍絪纭。",
            "醺酣情味难名状，酝酿功夫莫指陈。",
            "斟有浅深存燮理，饮无多少寄经纶。",
            "凤凰楼下逍遥客，郏鄏城中自在人。",
            "高阁望时花似锦，小车行处草如茵。",
            "卷舒万世兴亡手，出入千重云水身。",
            "雨后静观山意思，风前闲看月精神。",
            "这般事业权衡别，振古英雄恐未闻。"
        ],
        "title": "安乐窝中酒一樽",
        "id": "6c918936-9f9f-4751-b9eb-850b8de7162f"
    },
    {
        "author": "邵雍",
        "paragraphs": [
            "通衢选地半松筠，元老辞荣向盛辰。",
            "多种好花观物体，每斟醇酒发天真。",
            "清朝将相当年事，碧洞神仙今日身。",
            "更出新诗二十首，其间字字敌阳春。"
        ],
        "title": "谢富相公见示新诗一轴  其一",
        "id": "93cb012f-3b2d-4b0e-b057-b12c592d82f7"
    },
    {
        "author": "邵雍",
        "paragraphs": [
            "文章天下称公器，诗在文章更不疎。",
            "到性始知真气味，入神方见妙功夫。",
            "闲将岁月观消长，静把干坤照有无。",
            "辞比离骚更温润，离骚其柰少宽舒。"
        ],
        "title": "谢富相公见示新诗一轴  其二",
        "id": "cd1d761b-c98a-49ae-887a-668d2309675f"
    },
    {
        "author": "邵雍",
        "paragraphs": [
            "安乐窝中好打乖，打乖年纪合挨排。",
            "重寒盛暑多闭户，轻暖初凉时出街。",
            "风月煎催亲笔砚，鶑花引惹傍樽罍。",
            "问君何故能如此，祗被才能养不才。"
        ],
        "title": "安乐窝中好打乖吟",
        "id": "55f789dc-6d99-45ee-b041-92c484bd370e"
    },
    {
        "author": "邵雍",
        "paragraphs": [
            "平地虽然远，那知物物新。",
            "危楼一百尺，别有万般春。"
        ],
        "title": "和君实端明登石阁",
        "id": "c0784b85-88fe-497e-8275-d6caccc3a0e9"
    },
    {
        "author": "邵雍",
        "paragraphs": [
            "洛阳花木满城开，更送东都双榼来。",
            "遂使闲人转狂乱，柰何红日又西颓。"
        ],
        "title": "和君实端明副酒之什",
        "id": "827a9125-1f8b-473d-9fdd-4487fa7f41b5"
    },
    {
        "author": "邵雍",
        "paragraphs": [
            "春在花争好，春归花遂残。",
            "好花留不住，好客会亦难。",
            "酒既对花饮，花宜把酒看。",
            "如何更斟满，乃尽此时欢。"
        ],
        "title": "对花吟",
        "id": "933e86fe-01d5-434f-8db2-1f4d70379805"
    },
    {
        "author": "邵雍",
        "paragraphs": [
            "思君君未还，君恋蜀中官。",
            "白首虽知倦，清衷宜自宽。",
            "花时难得会，蚕市易成欢。",
            "莫叹归休晚，生涯苦未完。"
        ],
        "title": "依韵寄成都李希淳屯田",
        "id": "7bbe8f0f-d45c-4faf-83c7-987419a62bd6"
    },
    {
        "author": "邵雍",
        "paragraphs": [
            "蓟北更千里，汉唐为极边。",
            "柰何今境土，不复旧山川。",
            "虎帐兵家重，雕弓嗣子传。",
            "佗年勒功处，无使后燕然。"
        ],
        "title": "代书寄广信李遵度承制",
        "id": "605ddc00-81b4-4cc5-a264-95704d6205b8"
    },
    {
        "author": "邵雍",
        "paragraphs": [
            "安乐窝中好打乖，自知元没出人才。",
            "老年多病不服药，少日壮心都已灰。",
            "庭草刬除终未尽，槛花擡举尚难开。",
            "轻风吹动半醺酒，此乐直从天外来。"
        ],
        "title": "自和打乖吟",
        "id": "571785d8-3955-4178-ab57-17811c63bea7"
    },
    {
        "author": "邵雍",
        "paragraphs": [
            "年老逢春春莫猜，老年方自少年回。",
            "人情少悦酒不解，天气却寒花未开。",
            "堤外有风斜送柳，墙阴经雨半生苔。",
            "去年波水东流去，旧渌柰何新又来。"
        ],
        "title": "年老逢春十三首  其一",
        "id": "6c354104-8639-4f95-9a2d-c05c5deac49f"
    },
    {
        "author": "邵雍",
        "paragraphs": [
            "年老逢春春正妍，春妍况在禁烟前。",
            "才寒却暖养花日，行雨便晴消酒天。",
            "进退樽罍宜有主，栽培桃李岂无权。",
            "清谈已是欢情极，更把狂诗当管絃。"
        ],
        "title": "年老逢春十三首  其二",
        "id": "c9be2341-b6ee-464e-8bc2-93680caceb82"
    },
    {
        "author": "邵雍",
        "paragraphs": [
            "年老逢春雨乍晴，雨晴况复近清明。",
            "天低宫殿初长日，风暖园林未啭鶑。",
            "花似锦时高阁望，草如茵处小车行。",
            "东君见赐何多也，又复人间久太平。"
        ],
        "title": "年老逢春十三首  其三",
        "id": "c0bc5a89-55e9-4142-a9bf-9ba157f04df4"
    },
    {
        "author": "邵雍",
        "paragraphs": [
            "年老逢春莫厌春，住家况复在天津。",
            "既将水竹为生计，须与风花作主人。",
            "故宅费功除瓦砾，新畦加意种兰薰。",
            "未知去此闲田地，何地更能容此身。"
        ],
        "title": "年老逢春十三首  其四",
        "id": "7d69db88-d9f8-40b2-9eab-b0da3d89ed2f"
    },
    {
        "author": "邵雍",
        "paragraphs": [
            "年老逢春始识春，春妍都恐属闲身。",
            "能知青帝功夫大，肯逐后生撩乱频。",
            "酒趁嫩醅尝格韵，花承晓露看精神。",
            "大凡尤物难分付，造化从来不负人。"
        ],
        "title": "年老逢春十三首  其五",
        "id": "54b0fe95-fa19-41b0-89a3-45f2a68c45ac"
    },
    {
        "author": "邵雍",
        "paragraphs": [
            "年老逢春春意多，波光谁染柳谁搓。",
            "池亭正好爱不彻，草木向荣情柰何。",
            "便把樽罍通意思，须防风雨害清和。",
            "千红万翠中间里，似我闲人更有么。"
        ],
        "title": "年老逢春十三首  其六",
        "id": "0b0bd8a6-5940-40bd-ab7b-e4a9c7d625e9"
    },
    {
        "author": "邵雍",
        "paragraphs": [
            "年老逢春春莫厌，春工慎勿致猜嫌。",
            "红芳若得眼前过，白发任从头上添。",
            "雨后艳花零泪颗，风余新月露眉尖。",
            "轻醇酒面斟来凸，举盏长忧不易拈。"
        ],
        "title": "年老逢春十三首  其七",
        "id": "de1ed37c-cf5b-4a75-a36a-e24312be3ea6"
    },
    {
        "author": "邵雍",
        "paragraphs": [
            "年老逢春春莫悭，春悭不当世艰难。",
            "四时只有三春好，一岁都无十日间。",
            "酒盏不烦人讨免，花枝须念雨摧残。",
            "却愁千片飘零后，多少金能买此欢。"
        ],
        "title": "年老逢春十三首  其八",
        "id": "da8d8679-1975-436d-b732-d0745da2c0a2"
    },
    {
        "author": "邵雍",
        "paragraphs": [
            "年老逢春莫厌频，更频能见几回春。",
            "须将酒盏强留客，却恐花枝解笑人。",
            "世态不堪新间旧，物情难免假疑真。",
            "谁云梁燕多言语，此个深冤都未伸。"
        ],
        "title": "年老逢春十三首  其九",
        "id": "3dd307b0-321e-4974-b6e3-9a6d7602caf2"
    },
    {
        "author": "邵雍",
        "paragraphs": [
            "年老逢春兴未收，愿春慈造少迟留。",
            "既称好事愁花老，须与多情秉烛游。",
            "酒里功劳闲汗马，诗中罪过静风流。",
            "东君不柰人嘲戏，僝僽花枝恶未休。"
        ],
        "title": "年老逢春十三首  其一○",
        "id": "13a3f543-8fc0-4779-be6a-b2a7f1526676"
    },
    {
        "author": "邵雍",
        "paragraphs": [
            "年老逢春莫惜狂，惜狂无那兴难当。",
            "园林恰到恶明媚，风雨便多闲中伤。",
            "花等半开宜速赏，酒闻才熟便先尝。",
            "大都美物天长惜，非是吾侪曲主张。"
        ],
        "title": "年老逢春十三首  其一一",
        "id": "448513a2-ae0a-471a-801e-476cff2e89fe"
    },
    {
        "author": "邵雍",
        "paragraphs": [
            "年老逢春春不任，不任缘被老来侵。",
            "一身老去恶足惜，满眼春归何处寻。",
            "红日坠时风更急，落花流处水仍深。",
            "流鶑不悟芳菲歇，犹向枝头送好音。"
        ],
        "title": "年老逢春十三首  其一二",
        "id": "bab12e79-f9f2-40d1-893b-11af5f13bd7b"
    },
    {
        "author": "邵雍",
        "paragraphs": [
            "年老逢春认破春，破春不用苦伤神。",
            "身心自有安存地，草木焉能媚惑人。",
            "此日荣为佗日瘁，今年陈是去年新。",
            "世间忧喜常相逐，多少酒能平得君。"
        ],
        "title": "年老逢春十三首  其一三",
        "id": "e9318e57-7c87-4740-a850-dfa2ee512f72"
    },
    {
        "author": "邵雍",
        "paragraphs": [
            "君家梁上年时燕，过社今年尚未回。",
            "请罚误君凝竚久，万花深处小车来。"
        ],
        "title": "和  其一",
        "id": "77f9b7ba-04a7-4c2e-a688-e977ef1a6daf"
    },
    {
        "author": "邵雍",
        "paragraphs": [
            "天启夫君八斗才，野人中路必须回。",
            "神仙一句难忘处，花外小车犹未来。"
        ],
        "title": "和  其二",
        "id": "0e51ee3b-56b1-4b89-af81-c84ce615ce65"
    },
    {
        "author": "邵雍",
        "paragraphs": [
            "楼外花深碍小车，难忘有德见思多。",
            "欲凭桃李为之谢，桃李无言争柰何。"
        ],
        "title": "别两绝  其一",
        "id": "09fb3b7b-56b3-4480-9b4e-8fe217641af7"
    },
    {
        "author": "邵雍",
        "paragraphs": [
            "赏花高阁上，负约罪难回。",
            "若许将诗赎，何时不可陪。"
        ],
        "title": "别两绝  其二",
        "id": "432e92a3-3202-46b2-96bd-7f1c8d4fa6f4"
    },
    {
        "author": "邵雍",
        "paragraphs": [
            "满洛城中将相家，广栽桃李作生涯。",
            "年年二月凭高处，不见人家只见花。"
        ],
        "title": "春日登石阁",
        "id": "b7e5e7b9-e340-4b65-904b-0fa85f0f1f46"
    },
    {
        "author": "邵雍",
        "paragraphs": [
            "行年六十有三岁，齿发虽衰志未衰。",
            "耻把精神虚作弄，肯将才力妄施为。",
            "愁闻刮骨声音切，闷见吹毛智数卑。",
            "珍重至人尝有语，落便宜是得便宜。"
        ],
        "title": "六十三吟",
        "id": "f4e80e0c-5783-4117-809f-343fff941429"
    },
    {
        "author": "邵雍",
        "paragraphs": [
            "古人不见面，止可观其心。",
            "其心固无佗，而多顾义深。",
            "今人不见心，正可观其面。",
            "其面固无佗，而多顾利浅。",
            "顾义则利人，顾利则害民。",
            "利人与害民，而卒反其身。",
            "其身幸而免，亦须殃子孙。"
        ],
        "title": "感事吟",
        "id": "f57f8794-49ff-45f6-b7f2-a46546cff116"
    },
    {
        "author": "邵雍",
        "paragraphs": [
            "天生万物，各遂其一。",
            "唯人最灵，万物能并。",
            "芝兰芬芳，麒麟凤凰。",
            "此类之人，鲜有不臧。",
            "狼毒冶葛，枭鸩蛇蝎。",
            "此类之人，鲜有不孽。",
            "臧唯思安，孽唯思残。",
            "日夜无息，相代于前。",
            "天无私覆，地无私载。",
            "俱能含养，始知广大。"
        ],
        "title": "偶书",
        "id": "9c8911f2-dad9-4d54-b600-c2ba1eaaa6fe"
    },
    {
        "author": "邵雍",
        "paragraphs": [
            "蛙蜢泥中走，凤凰云外飞。",
            "云泥相去远，自是难相知。"
        ],
        "title": "偶得吟",
        "id": "75e98ed7-1445-47e5-a1bf-20f64f901f89"
    },
    {
        "author": "邵雍",
        "paragraphs": [
            "二味相和就瓮头，一般收口效偏优。",
            "同斟祗却因无事，独酌何尝为有愁。",
            "才沃便从真宰辟，半醺仍约伏羲游。",
            "人间尽爱醉时好，未到醉时谁肯休。"
        ],
        "title": "太和汤吟",
        "id": "eaf22078-b1e0-44b8-89e1-f0450cb7db10"
    },
    {
        "author": "邵雍",
        "paragraphs": [
            "岁寒松柏共经秋，丛剉无端蔽翳稠。",
            "遍地冗枝都与去，倚天高干一齐留。",
            "应龙吟后声能效，仪凤来时功可收。",
            "未说其佗为用处，此般风格最难俦。"
        ],
        "title": "洗竹",
        "id": "f4103532-81d8-4ec7-af74-193b79a5c396"
    },
    {
        "author": "邵雍",
        "paragraphs": [
            "天意无佗只自然，自然之外更无天。",
            "不欺谁怕居暗室，绝利须求在一源。",
            "未吃力时犹有说，到收功处更何言。",
            "圣人能事人难继，无价明珠正在渊。"
        ],
        "title": "天意吟",
        "id": "219ca3f1-944e-4d93-8fd9-88c8d9ab3f91"
    },
    {
        "author": "邵雍",
        "paragraphs": [
            "祖兄同甲申，二十七日长。",
            "无怨可低眉，有欢能抵掌。",
            "交情日更深，道义久相尚。",
            "但欠书丹人，黄金八百两。"
        ],
        "title": "代书戏祖龙图",
        "id": "d65b1560-b080-403e-bf5c-8ce39f0d8160"
    },
    {
        "author": "邵雍",
        "paragraphs": [
            "把酒嘱儿男，吾今六十三。",
            "处身虽未至，讲道固无慙。",
            "世上荣都谢，林间乐尚贪。",
            "语其贪一也，且免世猜嫌。"
        ],
        "title": "把酒",
        "id": "4592c855-a5ff-4656-b5a9-0443e3515811"
    },
    {
        "author": "邵雍",
        "paragraphs": [
            "花枝照酒巵，把酒嘱花枝。",
            "酒尽钱能买，花残药不医。",
            "人无先酩酊，花莫便离披。",
            "慢慢对花饮，况春能几时。"
        ],
        "title": "对花",
        "id": "9f53510b-81f6-41f3-8281-82be0a48bc7b"
    },
    {
        "author": "邵雍",
        "paragraphs": [
            "天道有消长，地道有险夷。",
            "人道有兴废，物道有盛衰。",
            "兴废不同世，盛衰不同时。",
            "柰何人当之，许多喜与悲。"
        ],
        "title": "四道吟",
        "id": "26d4b5ad-ce97-450e-9e32-055e6fe82145"
    },
    {
        "author": "邵雍",
        "paragraphs": [
            "林下一般奇，俗人那得知。",
            "乍圆明月夜，才放好花枝。",
            "美酒未斟满，佳宾莫放归。",
            "世间优我辈，幸有这些儿。"
        ],
        "title": "林下吟",
        "id": "476419fb-859d-4874-8790-c10ea209568d"
    },
    {
        "author": "邵雍",
        "paragraphs": [
            "日日是春阴，春阴又复沉。",
            "养花虽有力，爱月岂无心。",
            "月满方能看，花开始可吟。",
            "柰何花与月，殊不谅人深。"
        ],
        "title": "春阴  其一",
        "id": "0f3e9d0c-d017-4117-bf5d-f7461885323d"
    },
    {
        "author": "邵雍",
        "paragraphs": [
            "花好难久观，月好难久看。",
            "花能五七日，月止十二圆。",
            "圆时仍龃龉，开处足摧残。",
            "风雨寻常事，人心何不安。"
        ],
        "title": "春阴  其二",
        "id": "5a94f8ea-9f0f-49d7-8601-0ef2434bd64b"
    },
    {
        "author": "邵雍",
        "paragraphs": [
            "把酒嘱花枝，花枝亦要知。",
            "花无十日盛，人有百年期。",
            "据此销魂处，宁思中酒时。",
            "若非诗断割，难解一生迷。"
        ],
        "title": "嘱花吟",
        "id": "f7d4ed41-c908-466e-b1b7-449cacea1f5e"
    },
    {
        "author": "邵雍",
        "paragraphs": [
            "半记不记梦觉后，似愁无愁情倦时。",
            "拥衾侧卧未忺起，帘外落花撩乱飞。"
        ],
        "title": "懒起吟",
        "id": "10388a55-63f0-4faa-98cc-b670c96686f3"
    },
    {
        "author": "邵雍",
        "paragraphs": [
            "君子小人正相反，上智下愚诚不移。",
            "冶葛根非连灵芝，柰何生与天地齐。"
        ],
        "title": "感事吟",
        "id": "26fc5886-b071-478a-9b15-e00ab9a26bf4"
    },
    {
        "author": "邵雍",
        "paragraphs": [
            "老而不歇是一惑，安而不乐是二惑。",
            "闲而不清是三惑，三者之惑自戕贼。"
        ],
        "title": "三惑",
        "id": "313d2fc7-e050-4efe-999f-dff30156d536"
    },
    {
        "author": "邵雍",
        "paragraphs": [
            "一喜长年为寿域，二喜丰年为乐国。",
            "三喜清闲为福德，四喜安康为福力。"
        ],
        "title": "四喜",
        "id": "83b63df3-be3a-4a16-9f08-d5a03a359e2c"
    },
    {
        "author": "邵雍",
        "paragraphs": [
            "立身须作真男子，临事无为浅丈夫。",
            "料得人生皆素定，空多计较竟何如。"
        ],
        "title": "何如吟",
        "id": "e279c02f-81ce-4d47-8922-fa5c7550433e"
    },
    {
        "author": "邵雍",
        "paragraphs": [
            "自古言花须说鶑，鶑花本合一时行。",
            "因何花谢鶑才至，浪得鶑花相与名。",
            "辄欲问春春不应，私于蜂蝶有何情。",
            "流鶑不伏春辜负，啼了千声又万声。"
        ],
        "title": "问春吟",
        "id": "9fb9bfff-d444-4b8c-b90c-50611024daa9"
    },
    {
        "author": "邵雍",
        "paragraphs": [
            "有客常轻平地春，夫春不得不云云。",
            "能安陋巷无如我，既上高楼还忆君。",
            "满眼云林都是绿，万家烟瓦半来新。",
            "凭栏须是心无事，谁是凭栏无事人。"
        ],
        "title": "楼上寄友人",
        "id": "d3be4f29-d4b5-4dc9-a906-586900e4297b"
    },
    {
        "author": "邵雍",
        "paragraphs": [
            "所失弥多所得微，中间赢得一歔欷。",
            "人荣人悴乃常理，花谢花开何足追。",
            "偶尔相逢却相别，乍然同喜又同悲。",
            "只消照破都无事，何必区区更辨为。"
        ],
        "title": "所失吟",
        "id": "545419c6-dedb-481d-a275-ac5db076cddd"
    },
    {
        "author": "邵雍",
        "paragraphs": [
            "头上花枝照酒巵，酒巵中有好花枝。",
            "身经两世太平日，眼见四朝全盛时。",
            "况复筋骸粗康健，那堪时节正芳菲。",
            "酒涵花影红光溜，争忍花前不醉归。"
        ],
        "title": "插花吟",
        "id": "f2246261-6ae4-487e-a529-b15b2a72327e"
    },
    {
        "author": "邵雍",
        "paragraphs": [
            "闲居须是洛中居，天下闲居皆莫如。",
            "文物四主贤俊地，山川千古帝王都。",
            "绝奇花畔持芳醑，最软草间移小车。",
            "只有尧夫负亲旧，交亲殊不负尧夫。"
        ],
        "title": "闲居吟",
        "id": "426069f6-a710-461c-af59-b7c616e741d2"
    },
    {
        "author": "邵雍",
        "paragraphs": [
            "八载相逢恨未平，如何别酒又还倾。",
            "虽慙坦率珠多纇，却识清和玉有声。",
            "处世当为天下士，赏花须是洛阳城。",
            "也知今古真男子，造化功夫不易生。"
        ],
        "title": "依韵和张子坚太博",
        "id": "f4306d0b-c300-421e-a428-0ac3feebf45a"
    },
    {
        "author": "邵雍",
        "paragraphs": [
            "写像丹青未易偕，丹青难写像情怀。",
            "览君十首诗三遍，胜我再游乡一回。",
            "故国不知新想望，家山如见旧崔嵬。",
            "功名时事人休问，只有两行清泪揩。"
        ],
        "title": "还鞠十二著作见示共城诗卷",
        "id": "2ffef3c9-6765-40e7-b552-be3adb5611c2"
    },
    {
        "author": "邵雍",
        "paragraphs": [
            "日月星辰天之明，耳目口鼻人之灵。",
            "皇王帝伯由之生，天意不远人之情。",
            "飞走草木类既别，士农工商品自成。",
            "安得岁丰时长平，乐与万物同其荣。"
        ],
        "title": "乐物吟",
        "id": "fb60ac2f-08f6-4dff-8bb2-eb50f0ea1859"
    },
    {
        "author": "邵雍",
        "paragraphs": [
            "春至已将诗探伺，春归更用酒追寻。",
            "酒因春至春归饮，诗为花开化谢吟。",
            "花谢花开诗屡作，春归春至酒频斟。",
            "情多不是强年少，和气冲心何可任。"
        ],
        "title": "喜春吟",
        "id": "8bf72330-dc13-4e0c-bfba-d33f6912cc35"
    },
    {
        "author": "邵雍",
        "paragraphs": [
            "多情潘佑羨杨花，出入千家复万家。",
            "少日壮心都失去，老年新事不知佗。",
            "诗中罪过人多恕，酒里功劳我自夸。",
            "犹有一般牢落处，交亲太半在天涯。"
        ],
        "title": "暮春吟",
        "id": "78088901-951f-49f6-ab3c-7d6f950e66e4"
    },
    {
        "author": "邵雍",
        "paragraphs": [
            "等候人间七十年，便如平子赋归田。",
            "知时所得诚多矣，养志其谁曰不然。",
            "况有林泉情悦乐，却无官守事拘牵。",
            "小车近日曾驰谒，正值夫君春昼眠。"
        ],
        "title": "和王中美大卿致政二首  其一",
        "id": "981f3f69-3fa5-4244-ba7a-4926a3739651"
    },
    {
        "author": "邵雍",
        "paragraphs": [
            "自古有才思奋飞，夫君何故独知时。",
            "平生怀抱未少屈，盛世挂冠良得宜。",
            "入格柳挼风细细，压春花笑日迟迟。",
            "传呼震地门前过，更不令人问是谁。"
        ],
        "title": "和王中美大卿致政二首  其二",
        "id": "d5fd5cce-2994-406d-89ea-d238ec66adcb"
    },
    {
        "author": "邵雍",
        "paragraphs": [
            "车从赏春来北京，耿君先期已驰情。",
            "此时殒霜柰何重，今岁花开徒有声。",
            "既辱佳章仍坠刺，宁无累句代通名。",
            "天之才美应自惜，料得不为时虚生。"
        ],
        "title": "和北京王郎中见访留诗",
        "id": "ac3341d4-d2b8-4c7d-93b3-b7e44044ff64"
    },
    {
        "author": "邵雍",
        "paragraphs": [
            "生身有五乐，居洛有五喜。",
            "人多轻习常，殊不以为事。",
            "吾才无所长，吾识无所纪。",
            "其心之泰然，柰何人了此。"
        ],
        "title": "喜乐吟",
        "id": "47ea3148-9f55-45b8-bf45-a360d7084102"
    },
    {
        "author": "邵雍",
        "paragraphs": [
            "欢喜又欢喜，喜欢更喜欢。",
            "吉士为我友，好景为我观。",
            "美酒为我饮，美食为我餐。",
            "此身生长老，尽在太平间。"
        ],
        "title": "欢喜吟",
        "id": "13e16d0b-3ac6-4fdd-b5d5-f246dd7e07fc"
    },
    {
        "author": "邵雍",
        "paragraphs": [
            "天道不难知，人情未易窥。",
            "虽闻言语处，更看作为时。",
            "隠几功夫大，挥戈事业卑。",
            "春秋頼乘兴，出用小车儿。"
        ],
        "title": "天道吟",
        "id": "c2093c49-b594-449d-89ac-d024fdb52b88"
    },
    {
        "author": "邵雍",
        "paragraphs": [
            "一室可容身，四时长有春。",
            "何尝无美酒，未始绝佳宾。",
            "洞里赏花者，天边泛月人。",
            "相逢应有语，笑我太因循。"
        ],
        "title": "室吟",
        "id": "ff576f92-9a9c-4502-8653-eb963a6e8fa7"
    },
    {
        "author": "邵雍",
        "paragraphs": [
            "冠盖纷纷塞九衢，声名相轧在前呼。",
            "独君都不将为事，始信人间有丈夫。"
        ],
        "title": "依韵和君实端明洛滨独步  其一",
        "id": "1926a964-6538-4447-a3d4-06cf5fc95fc9"
    },
    {
        "author": "邵雍",
        "paragraphs": [
            "风背河声近亦微，斜阳淡泊隔云依。",
            "一双白鹭来烟外，将下沙头又却飞。"
        ],
        "title": "依韵和君实端明洛滨独步  其二",
        "id": "9c41a69b-0bb6-4bff-8f96-cf1a9584b76d"
    },
    {
        "author": "邵雍",
        "paragraphs": [
            "洛阳宫殿鏁晴烟，唐汉以来书可传。",
            "多少升沉都不见，空余四面旧出川。"
        ],
        "title": "雨后天津独步",
        "id": "c1cd1622-4625-4c6b-b94d-fbb3123cd4bf"
    },
    {
        "author": "邵雍",
        "paragraphs": [
            "去岁春归留不住，今年春色来何处。",
            "洛阳处处是桃源，小车渐转东街去。"
        ],
        "title": "春色",
        "id": "1adf1baa-3ac4-4d2f-a139-ca84d878627d"
    },
    {
        "author": "邵雍",
        "paragraphs": [
            "天下太平日，人生安乐时。",
            "更逢花烂漫，争忍不开眉。"
        ],
        "title": "太平吟",
        "id": "f890c76a-cdcf-4db7-9a81-90eedbd81cfd"
    },
    {
        "author": "邵雍",
        "paragraphs": [
            "满川桃李弄芳妍，不忍重为风所残。",
            "忍使一年春遂去，尽凭高处与盘桓。"
        ],
        "title": "禁烟留题锦幈山下四首  其一",
        "id": "693f9ea5-312f-4e46-ac71-0ead2e8222f5"
    },
    {
        "author": "邵雍",
        "paragraphs": [
            "寒食风烟锦幈下，凭高把酒兴何如。",
            "满川桃李方妍媚，不忍重为风破除。"
        ],
        "title": "禁烟留题锦幈山下四首  其二",
        "id": "f89b51b3-4b1d-4b2d-96ce-953bf8d68635"
    },
    {
        "author": "邵雍",
        "paragraphs": [
            "无涯桃李待清明，经岁方能开得成。",
            "不念化工曾著力，狂风何故苦相凌。"
        ],
        "title": "禁烟留题锦幈山下四首  其三",
        "id": "929469af-1d54-4981-bd93-5174e6f77c70"
    },
    {
        "author": "邵雍",
        "paragraphs": [
            "春半花开百万般，东风近日恶摧残。",
            "可怜桃李性温厚，吹尽都无一句言。"
        ],
        "title": "禁烟留题锦幈山下四首  其四",
        "id": "d4a2f723-257b-4f3c-9584-bce1a480b25c"
    },
    {
        "author": "邵雍",
        "paragraphs": [
            "岁岁羣芳正烂开，锦幈山下赏春来。",
            "两年不得陪山躅，洞里仙人出未回。"
        ],
        "title": "两岁锦幈之游不克见郑令因以寄之",
        "id": "59342353-d86e-43ab-837c-3e5e85924c8b"
    },
    {
        "author": "邵雍",
        "paragraphs": [
            "牡丹一株开绝伦，二十四枝娇娥颦。",
            "天下唯洛十分春，邵家独得七八分。"
        ],
        "title": "东轩前添色牡丹一株开二十四枝成两绝呈诸公  其一",
        "id": "de39ca5f-29b3-4574-92c2-450127f4f5e3"
    },
    {
        "author": "邵雍",
        "paragraphs": [
            "牡丹一株开绝奇，二十四枝娇娥围。",
            "满洛城人都不知，邵家独占春风时。"
        ],
        "title": "东轩前添色牡丹一株开二十四枝成两绝呈诸公  其二",
        "id": "70f86f48-5d9d-4e2d-9fee-b63eb26b73aa"
    },
    {
        "author": "邵雍",
        "paragraphs": [
            "三月洛城春半时，秋千未拆杨花飞。",
            "小车不出闲春泥，乱红翻处流鶑啼。"
        ],
        "title": "花时阻雨不出",
        "id": "eafa3232-a9e2-4aaf-99ad-c2ce95861c67"
    },
    {
        "author": "邵雍",
        "paragraphs": [
            "安乐窝中职分脩，分脩之外更何求。",
            "满天下士情能接，遍洛阳园身可游。",
            "行己当行诚尽处，看人莫看力生头。",
            "因思平地春言语，使我尝登百尺楼。",
            "安乐窝中事事无，唯存一卷伏羲书。",
            "倦时就枕不必睡，忺后携筇任所趋。",
            "淮备点茶收露水，隄防合药种鱼苏。",
            "苟非先圣开蒙悋，几作人间浅丈夫。"
        ],
        "title": "安乐窝中吟  其一",
        "id": "dff482b4-0932-44cd-a5f1-4e6ccfe7c4b7"
    },
    {
        "author": "邵雍",
        "paragraphs": [
            "安乐窝中弄旧编，旧编将绝又重联。",
            "灯前烛下三千日，水畔花间二十年。",
            "有主山河难占籍，无争风月任收权。",
            "闲吟闲咏人休问，此个功夫世不传。"
        ],
        "title": "安乐窝中吟  其二",
        "id": "1f0c1dc1-13dd-4126-b825-97dc9bb5d680"
    },
    {
        "author": "邵雍",
        "paragraphs": [
            "安乐窝中万户侯，良辰美景忍虚休。",
            "已曾得手春深日，更欲披衣年老头。",
            "晓露重时花满槛，暖醅浮处酒盈瓯。",
            "圣人吃紧些儿事，又省工夫又省忧。"
        ],
        "title": "安乐窝中吟  其三",
        "id": "f1bf1539-15a4-4d5c-83d3-127ac8876054"
    },
    {
        "author": "邵雍",
        "paragraphs": [
            "安乐窝中春梦回，略无尘事可装怀。",
            "轻风一霎座中过，安乐窝中天外来。",
            "日影转时从杖屦，花阴交处傍樽罍。",
            "人间未若吾乡好，又况吾乡多美才。"
        ],
        "title": "安乐窝中吟  其四",
        "id": "e80506a4-4d29-41bc-8a18-1b5ca7faacd1"
    },
    {
        "author": "邵雍",
        "paragraphs": [
            "安乐窝中春不亏，山翁出入小车儿。",
            "水边平转绿杨岸，花外就移芳草堤。",
            "明快眼看三月景，康强身历四朝时。",
            "凤凰楼下天津畔，仰面迎风倒载归。"
        ],
        "title": "安乐窝中吟  其五",
        "id": "ff9118e3-a9ab-47c7-909d-7ddfd0001dcc"
    },
    {
        "author": "邵雍",
        "paragraphs": [
            "安乐窝中三月期，老不才会惜芳菲。",
            "自知一赏有分付，谁让黄金无孑遗。",
            "美酒饮教微醉后，好花看到半开时。",
            "这般意思难名状，只恐人间都未知。"
        ],
        "title": "安乐窝中吟  其六",
        "id": "8b2aceac-4f32-4fb9-bc6d-b606e08cf8ac"
    },
    {
        "author": "邵雍",
        "paragraphs": [
            "安乐窝中春暮时，闭门慵坐客来稀。",
            "萧萧微雨竹间霁，嘒嘒翠禽花上飞。",
            "好景尽将诗记录，欢情须用酒维持。",
            "自余身外无穷事，皆可掉头称不知。"
        ],
        "title": "安乐窝中吟  其七",
        "id": "30237f08-f5a6-4b7f-b98a-1f74fb5dfae7"
    },
    {
        "author": "邵雍",
        "paragraphs": [
            "安乐窝中甚不贫，中间有榻可容身。",
            "儒风一变至于道，和气四时长若春。",
            "日月作明明主日，人言成信信由人。",
            "唯人与日不相远，过此何尝更语真。"
        ],
        "title": "安乐窝中吟  其八",
        "id": "49105150-a91d-45e5-91ca-e1637a4d1586"
    },
    {
        "author": "邵雍",
        "paragraphs": [
            "安乐窝中设不安，略行汤剂自能痊。",
            "居常无病不服药，就使有灾宜俟天。",
            "理到昧时须索讲，情于尽处更何言。",
            "自余虚费闲思虑，都可易之为昼眠。"
        ],
        "title": "安乐窝中吟  其九",
        "id": "3e1901a6-6701-454a-ba06-637613a533fc"
    },
    {
        "author": "邵雍",
        "paragraphs": [
            "安乐窝中春欲归，春归忍赋送春诗。",
            "虽然春老难牵复，却有夏初能就移。",
            "饮酒莫教成酩酊，赏花慎勿至离披。",
            "人能知得此般事，焉有闲愁到两眉。"
        ],
        "title": "安乐窝中吟  其一○",
        "id": "9c10aed4-8311-46b6-a3de-347c8f416324"
    },
    {
        "author": "邵雍",
        "paragraphs": [
            "生为男子偶昌辰，安乐窝中富贵身。",
            "大字写诗夸壮健，小杯饮酒惜轻醇。",
            "山川澄净初经雨，草木暄妍正遇春。",
            "造化功夫精妙处，都宜分付与闲人。"
        ],
        "title": "安乐窝中吟  其一一",
        "id": "6961cbbe-fb12-4e25-9276-7de72ca38837"
    },
    {
        "author": "邵雍",
        "paragraphs": [
            "安乐窝中虽不拘，不拘终不失吾儒。",
            "轻醇酒用小盏饮，豪壮诗将大字书。",
            "花木暄妍春雨后，山川澄净九秋余。",
            "闲中意思长多少，无忝人间一丈夫。"
        ],
        "title": "安乐窝中吟  其一二",
        "id": "d3f4f165-a082-4c6b-8f8f-c3ddcbf03081"
    },
    {
        "author": "邵雍",
        "paragraphs": [
            "愿君莫爱金花梨，愿君须爱红消梨。",
            "金花红消两般味，一般颜色如烟脂。",
            "红消食之甘如饴，金花食之先颦眉。",
            "似此误人事不少，未食之前宜辨之。"
        ],
        "title": "食梨吟",
        "id": "ac3b1431-3068-46ec-a33c-50a93ba5c5e7"
    },
    {
        "author": "邵雍",
        "paragraphs": [
            "叠巘如幈四面开，可堪虚使乱云堆。",
            "已曾同赏花无限，须约共游山几回。",
            "未老秋光诗拥笔，乍凉天气酒盈杯。",
            "轻风早是得人喜，更向芰荷深处来。"
        ],
        "title": "依韵答安之少卿",
        "id": "50d46647-f5a0-4754-bc3c-178e12e1fcc4"
    },
    {
        "author": "邵雍",
        "paragraphs": [
            "上巳观花花意秾，今年正与昔年同。",
            "当时同赏知何处，把酒犹能对远风。"
        ],
        "title": "上巳观花思友人",
        "id": "a4099b50-969c-4657-8c1f-5e0d63d8305f"
    },
    {
        "author": "邵雍",
        "paragraphs": [
            "近年好花人轻之，东君恶怒人不知。",
            "直与增价一百倍，满洛城春都买归。",
            "一株二十有四枝，枝枝皆有倾城姿。",
            "又恐冷地狂风吹，盛时都与籍入诗。"
        ],
        "title": "戏呈王郎中",
        "id": "cdb59bdc-7863-4aa3-9af5-0f915fc09556"
    },
    {
        "author": "邵雍",
        "paragraphs": [
            "迁乔固有之，出谷未多时。",
            "正嫩簧为舌，初新金作衣。",
            "替花言灼灼，代柳说依依。",
            "柳外晚犹啭，花前晓又啼。",
            "啼多因雨过，啭少为春归。",
            "莫遣行人听，行人路正迷。"
        ],
        "title": "流鶑吟",
        "id": "6d998e4e-a2d4-47b5-b9ae-41d875c32ba7"
    },
    {
        "author": "邵雍",
        "paragraphs": [
            "人不善赏花，只爱花之貌。",
            "人或善赏花，只爱花之妙。",
            "花貌在颜色，颜色人可效。",
            "花妙在精神，精神人莫造。"
        ],
        "title": "善赏花吟",
        "id": "77096a4f-d1a6-409c-8a9e-773a3bfeddb4"
    },
    {
        "author": "邵雍",
        "paragraphs": [
            "人不善饮酒，唯喜饮之多。",
            "人或善饮酒，唯喜饮之和。",
            "饮多成酩酊，酩酊身遂疴。",
            "饮和成醺酣，醺酣颜遂酡。"
        ],
        "title": "善饮酒吟",
        "id": "666eafa5-da6f-4897-8785-75935f4a7ca3"
    },
    {
        "author": "邵雍",
        "paragraphs": [
            "虑少梦自少，言稀过亦稀。",
            "帘垂知日永，柳静觉风微。",
            "但见花开谢，不闻人是非。",
            "何须寻洞府，度岁也应迟。"
        ],
        "title": "省事吟",
        "id": "5c49aa6c-896e-480e-af94-14a847afe47e"
    },
    {
        "author": "邵雍",
        "paragraphs": [
            "一春九十日，风雨占几半。",
            "花好不成观，心狂未能按。"
        ],
        "title": "一春吟",
        "id": "ceec9978-e255-48cc-8b8e-daeac11e4107"
    },
    {
        "author": "邵雍",
        "paragraphs": [
            "举世自纷纷，谁为无事人。",
            "吾生独何幸，卧看洛阳春。"
        ],
        "title": "举世吟",
        "id": "a3617e36-3470-46df-a3d7-aee9afa26aab"
    },
    {
        "author": "邵雍",
        "paragraphs": [
            "春水渌成波，成波无柰何。",
            "难将染佗物，止可染轻罗。"
        ],
        "title": "春水吟",
        "id": "0aa6f7d0-e56d-4043-887e-dc70f277af29"
    },
    {
        "author": "邵雍",
        "paragraphs": [
            "春雨细如丝，如丝霡霂时。",
            "如何一霶霈，万物尽熙熙。"
        ],
        "title": "春雨吟",
        "id": "24e4b30a-6448-4e7b-b7a2-3497a75d275e"
    },
    {
        "author": "邵雍",
        "paragraphs": [
            "可惜熙熙一片春，不多时节觅无因。",
            "眼前园苑知何限，只见鶑啼不见人。"
        ],
        "title": "可惜吟",
        "id": "214132d3-1195-4a87-9510-f2b2765c9a57"
    },
    {
        "author": "邵雍",
        "paragraphs": [
            "簪花犹且强年少，诉酒固非佯小心。",
            "花好酒嘉情更好，柰何明日病还深。"
        ],
        "title": "簪花吟",
        "id": "d19d3509-0c2c-4c2a-8aac-3c80f53bdb90"
    },
    {
        "author": "邵雍",
        "paragraphs": [
            "春去休惊晚，夏来还喜初。",
            "残芳虽有在，得似录阴无。"
        ],
        "title": "春去吟",
        "id": "6de7640a-b35b-4d3d-a69c-60a5f841c4c3"
    },
    {
        "author": "邵雍",
        "paragraphs": [
            "多情大尹辞春去，正是羣芳烂漫时。",
            "自古英豪重恩意，羣芳慎勿便离披。"
        ],
        "title": "和大尹李君锡龙图留别诗",
        "id": "be3a993a-a52a-4b09-bf86-0c07f14cf1bd"
    },
    {
        "author": "邵雍",
        "paragraphs": [
            "去岁尝蒙远寄诗，当时已叹友朋希。",
            "如今存者殆非半，不纵欢游待几时。"
        ],
        "title": "答李希淳屯田三首  其一",
        "id": "4390ada1-145c-41c5-a463-800b8960b8e9"
    },
    {
        "author": "邵雍",
        "paragraphs": [
            "竹间水际情怀好，月下风前意思多。",
            "洛社过从无事日，非吾数辈更谁何。"
        ],
        "title": "答李希淳屯田三首  其二",
        "id": "3d5ce996-ccc9-458f-9ab8-4ed15cc34149"
    },
    {
        "author": "邵雍",
        "paragraphs": [
            "胸中日月时舒惨，笔下风云旋合离。",
            "老去无成尚如此，不知成后更何为。"
        ],
        "title": "答李希淳屯田三首  其三",
        "id": "2db30abe-6a27-4384-a8cd-e0fb6d5ae271"
    },
    {
        "author": "邵雍",
        "paragraphs": [
            "笺云：物理窥开后，人情照破时。",
            "且无形可见，只有意能知。"
        ],
        "title": "笺年老逢春八首 年老逢春春莫疑",
        "id": "285b68b1-1cd7-45ec-accb-85139bd58d6f"
    },
    {
        "author": "邵雍",
        "paragraphs": [
            "笺云：一岁正荣处，三春特盛时。",
            "是花堪爱惜，况见好花枝。"
        ],
        "title": "笺年老逢春八首 老年才会惜芳菲",
        "id": "7da331f7-d1de-4d26-a86c-0b411d0633e1"
    },
    {
        "author": "邵雍",
        "paragraphs": [
            "笺云：羣卉争妍处，奇花独异时。",
            "东君深意思，亦恐要人知。"
        ],
        "title": "笺年老逢春八首 自知一赏有分付",
        "id": "3f8b30ec-54ba-47e1-b022-bc8452e5bb65"
    },
    {
        "author": "邵雍",
        "paragraphs": [
            "笺云：白日偏催处，黄金欲尽时。",
            "侈心都用了，始得一开眉。"
        ],
        "title": "笺年老逢春八首 谁让万金无孑遗",
        "id": "54a40ce3-0396-4fb5-8e6d-efc25348d907"
    },
    {
        "author": "邵雍",
        "paragraphs": [
            "笺云：瓮头喷液处，盏面起花时。",
            "有客来相访，通名曰伏羲。"
        ],
        "title": "笺年老逢春八首 美酒饮教微醉后",
        "id": "31604212-345d-4e84-8f71-7a3c20d1fb47"
    },
    {
        "author": "邵雍",
        "paragraphs": [
            "笺云：风轻如笑处，露重似啼时。",
            "只向笑啼处，浓香惹满衣。"
        ],
        "title": "笺年老逢春八首 好花看到半开时",
        "id": "3249b5b9-23b5-4ef4-8b3a-5b503edf9fb9"
    },
    {
        "author": "邵雍",
        "paragraphs": [
            "笺云：阴阳初感处，天地未分时。",
            "言语既难到，丹青何处施。"
        ],
        "title": "笺年老逢春八首 这般意思难名状",
        "id": "fe246d4a-dab5-4443-a735-0816e624cda8"
    },
    {
        "author": "邵雍",
        "paragraphs": [
            "笺云：酒到醺酣处，花当烂漫时。",
            "醺酣归酩酊，烂漫入离披。"
        ],
        "title": "笺年老逢春八首 只恐人间都未知",
        "id": "3888ae62-aa72-4a53-963c-9191cf02da51"
    },
    {
        "author": "邵雍",
        "paragraphs": [
            "道堂闲话尽多时，尘外杯觞不浪飞。",
            "初上小车人已静，醉和风雨夜深归。"
        ],
        "title": "谢彦国相公和诗用醉和风雨夜深归",
        "id": "afc3f4c1-d5f1-4704-86a2-7b079138ff9d"
    },
    {
        "author": "邵雍",
        "paragraphs": [
            "有时自问自家身，莫是羲皇已上人。",
            "日往月来都不记，只将花卉记冬春。"
        ],
        "title": "谢君实端明用只将花卉记冬春",
        "id": "008f399c-d62d-41d3-b3f3-500d94c0fdd0"
    },
    {
        "author": "邵雍",
        "paragraphs": [
            "一字诗中义未分，少微今已应星文。",
            "闲人早是无凭据，更与闲人开后门。"
        ],
        "title": "谢君贶宣徽用少微今已应星文",
        "id": "290cf8a6-15b1-4e0c-be7e-f700597a744f"
    },
    {
        "author": "邵雍",
        "paragraphs": [
            "窝名安乐直堪咍，臂痛头风接续来。",
            "恰见安之便安乐，始知安是道梯阶。"
        ],
        "title": "谢安之少卿用始知安是道梯阶",
        "id": "a9e524fb-3045-4c37-b330-b85153f80281"
    },
    {
        "author": "邵雍",
        "paragraphs": [
            "客问人间事若何，尧夫对曰不知佗。",
            "居林之下行林下，无事无求得最多。"
        ],
        "title": "谢开叔司封用无事无求得最多",
        "id": "e704cfb2-ff23-4ab6-b815-82631fac90e5"
    },
    {
        "author": "邵雍",
        "paragraphs": [
            "经纶事业须才者，燮理功夫有巨臣。",
            "安乐窝中闲偃仰，焉知不是打乖人。"
        ],
        "title": "谢伯淳察院用先生不是打乖人",
        "id": "b9f3d01d-1eaf-4829-ad4a-0e12a48c2493"
    },
    {
        "author": "邵雍",
        "paragraphs": [
            "得自苦时终入苦，来从哀处卒归哀。",
            "既非哀苦中间得，此乐直从天外来。"
        ],
        "title": "自谢用此乐直从天外来",
        "id": "ab752cee-db65-4d73-997c-f87823161fee"
    },
    {
        "author": "邵雍",
        "paragraphs": [
            "和诗韩国老，见比以宣尼。",
            "引彼返鲁事，指予来西畿。",
            "日星功共大，麋鹿分同微。",
            "华衮承褒借，将何答所知。"
        ],
        "title": "别谢彦国相公三首  其一",
        "id": "78cc37e7-4c70-4e02-8754-9f9233ed9f8c"
    },
    {
        "author": "邵雍",
        "paragraphs": [
            "仲尼天纵自诚明，造化功夫发得成。",
            "见比当初归鲁事，尧夫才业若为情。"
        ],
        "title": "别谢彦国相公三首  其二",
        "id": "7f11db56-3fd4-4fd3-9c0d-cda227d70c0b"
    },
    {
        "author": "邵雍",
        "paragraphs": [
            "尝走狂诗到座前，座前仍是洞中仙。",
            "无涯风月供才思，清润何人敢比肩。"
        ],
        "title": "别谢彦国相公三首  其三",
        "id": "75939d02-bd60-4496-a293-92e14f9d46ed"
    },
    {
        "author": "邵雍",
        "paragraphs": [
            "曹王八斗才，今日为余催。",
            "锦绣佳章里，芝兰秀句开。",
            "烦疴熸躯体，溽暑烁楼台。",
            "宜把君诗讽，清风当自来。"
        ],
        "title": "别谢君实端明",
        "id": "d13e9d9b-ec96-42c6-b997-c013cfe90fbe"
    },
    {
        "author": "邵雍",
        "paragraphs": [
            "诗成半醉正陶陶，更用如椽大笔抄。",
            "尽得意时仍放手，到凝情处略濡毫。",
            "鲁阳却日功犹浅，宗悫乘风志未高。",
            "写出太平难状意，任佗天下颂功劳。"
        ],
        "title": "大字吟",
        "id": "01d98b22-4dd5-4f6f-8aea-f94112197c69"
    },
    {
        "author": "邵雍",
        "paragraphs": [
            "为人能了自家身，千万人中有一人。",
            "虽用知如未知说，在乎行与不行分。",
            "该通始谓才中秀，杰出方名席上珍。",
            "善恶一何相去远，也由资性也由勤。"
        ],
        "title": "教子吟",
        "id": "ac41b41f-f3c5-4d36-aa9b-d48cf750b80c"
    },
    {
        "author": "邵雍",
        "paragraphs": [
            "先苦头风已病躯，新添臂痛又何如。",
            "无妨把盏只妨拜，虽废梳头未废书。",
            "不向医方求效验，唯将谈笑且消除。",
            "大凡物老须生病，人老何由不病乎。"
        ],
        "title": "臂痛吟",
        "id": "285a9be2-550b-478b-807d-ac56d861753c"
    },
    {
        "author": "邵雍",
        "paragraphs": [
            "世上偷闲始得闲，我生长在不忙间。",
            "光阴有限同归老，风月无涯可慰颜。",
            "坐卧遶身唯水竹，登临满目但云山。",
            "醉眠只就花阴下，转破花阴梦始还。"
        ],
        "title": "世上吟",
        "id": "797e0c7f-3077-46b3-ba19-b7b155872c95"
    },
    {
        "author": "邵雍",
        "paragraphs": [
            "丹山谁道凤为巢，事下吾能见九苞。",
            "逸句得时如虎变，大篇成处若神交。",
            "千端蜀锦新番样，万树春华暖弄稍。",
            "天马无踪周八极，但临风月镫相敲。"
        ],
        "title": "逸书吟",
        "id": "bdaf39a7-e108-4784-bcc8-000886d5512a"
    },
    {
        "author": "邵雍",
        "paragraphs": [
            "安有太平人不平，人心平处固无争。",
            "棋中机械不愿看，琴里语言时喜听。",
            "少日挂心唯帝典，老年留意只羲经。",
            "自知别得收功处，松桂隆冬始见青。"
        ],
        "title": "旋风吟二首  其一",
        "id": "266c7179-665c-48b1-b938-f1f1e4ad6996"
    },
    {
        "author": "邵雍",
        "paragraphs": [
            "松桂隆冬始见青，蒿莱盛夏亦能荣。",
            "光阴去后绳难系，利害在前人必争。",
            "万事莫于疑处动，一身常向吉中行。",
            "人心相去无多远，安有太平人不平。"
        ],
        "title": "旋风吟二首  其二",
        "id": "a9b2b1e5-c9c0-419b-9b89-70dc3b28528b"
    },
    {
        "author": "邵雍",
        "paragraphs": [
            "近日衰躯有病侵，如何医药不求寻。",
            "轩前密叶自成幄，砌下黄花空散金。",
            "闲看蜜蜂收蜜意，静观巢燕垒巢心。",
            "非关天下知音少，自是尧夫不善琴。"
        ],
        "title": "又二首  其一",
        "id": "2b7820f1-6eab-473c-a262-2fff44014d56"
    },
    {
        "author": "邵雍",
        "paragraphs": [
            "自是尧夫不善琴，非关天下少知音。",
            "老年难做少年事，年少不知年老心。",
            "将养精神便静坐，调停意思喜清吟。",
            "如何医药不寻访，近日衰躯有病侵。"
        ],
        "title": "又二首  其二",
        "id": "2aca770d-6251-4e59-8a5f-2dd36b052bc1"
    },
    {
        "author": "邵雍",
        "paragraphs": [
            "近日头风不奈何，未妨谈笑与高歌。",
            "人才相去不甚远，事体所争能许多。",
            "闭目面前都是暗，开怀天外更无佗。",
            "若由智数经营得，大有英雄善揣摩。"
        ],
        "title": "头风吟",
        "id": "cb398bca-8f4b-4f94-a250-b405b1f65c04"
    },
    {
        "author": "邵雍",
        "paragraphs": [
            "说者从来太过乎，道须能卷又能舒。",
            "人间好事不常有，天下奇才何处无。",
            "年近从心唯策杖，诗逢得意便操觚。",
            "快心亦恐诗拘束，更把狂诗大字书。"
        ],
        "title": "答客吟",
        "id": "7a4b5850-e9b0-4397-b19b-929fe919866e"
    },
    {
        "author": "邵雍",
        "paragraphs": [
            "老去无成不入时，中年养病只吟诗。",
            "因乘意思要舒放，肯把语言生事治。",
            "世上闲愁都一致，人间何务更能为。",
            "携筇晚步天津畔，为报沙鸥慎勿飞。"
        ],
        "title": "老去吟  其一",
        "id": "e0d3e78a-21b1-431d-9510-71460b935246"
    },
    {
        "author": "邵雍",
        "paragraphs": [
            "行年六十有三岁，二十五年居洛阳。",
            "林静城中得山景，池平坐上见江乡。",
            "赏花长被杯盘苦，爱月屡为风露伤。",
            "看了太平无限好，此身老去又何妨。"
        ],
        "title": "老去吟  其二",
        "id": "53530207-bfa9-4274-a9aa-70db80d25dcf"
    },
    {
        "author": "邵雍",
        "paragraphs": [
            "人行一善已为优，何况夫君百行修。",
            "曩日慈闱贪眷恋，多年官路不追求。",
            "官才少列辜清德，职异上庠尊白头。",
            "洛社逾时阻相见，许多欢意却还休。"
        ],
        "title": "依韵和王安之判监少卿",
        "id": "7ed158cb-9c51-4eee-af9d-3da5e1755524"
    },
    {
        "author": "邵雍",
        "paragraphs": [
            "晓物情人为晓事，知时态者号知人。",
            "知人失后却成害，晓事过时还不淳。"
        ],
        "title": "晓事吟",
        "id": "6be915d3-86c7-4770-b1b7-bcbc3a090eae"
    },
    {
        "author": "邵雍",
        "paragraphs": [
            "生不争名与争利，夫君何故鲜欢意。",
            "以道自重固有之，非理相干是无谓。",
            "白日升天恐虚传，金貂换酒可曾醉。",
            "谁云忧挠大于山，亦是人间常式事。"
        ],
        "title": "鲜欢吟",
        "id": "8572d58e-232e-41a8-a561-40fa8c87aac2"
    },
    {
        "author": "邵雍",
        "paragraphs": [
            "病作因循一月前，岂期为苦稍淹延。",
            "朝昏饮食是难进，躯体虚羸不可言。",
            "既劝佳宾持酒盏，更将大笔写诗篇。",
            "始知心者气之帅，心快沉疴自释然。"
        ],
        "title": "病起吟",
        "id": "2d067d7d-1771-4773-a6c3-c1b7af22e710"
    },
    {
        "author": "邵雍",
        "paragraphs": [
            "半醉上车儿，车儿稳碾归。",
            "轻风迎面处，翠柳拂头时。",
            "意若兼三事，情如拥九麾。",
            "这般闲富贵，料得没人知。"
        ],
        "title": "半醉吟  其一",
        "id": "b220b070-d859-4d24-9e2f-1ef89a94ed57"
    },
    {
        "author": "邵雍",
        "paragraphs": [
            "半醉小车行，世间无此荣。",
            "凉风迎面细，垂柳拂头轻。",
            "意若兼三事，情如拥万兵。",
            "这般闲富贵，料得没人争。"
        ],
        "title": "半醉吟  其二",
        "id": "c0f9e003-f66e-4616-8e58-5f400e41abda"
    },
    {
        "author": "邵雍",
        "paragraphs": [
            "凌晨览照见皤然，自喜皤然一叟仙。",
            "慷慨敢开天下口，分明高道世间言。",
            "虽然天下本无事，不那世间长有贤。",
            "自问此身何所用，此身唯称老林泉。"
        ],
        "title": "览照吟",
        "id": "5454a042-6c5f-4b8d-a61d-ca4adad5a4a0"
    },
    {
        "author": "邵雍",
        "paragraphs": [
            "人寿百年间，其间多少难。",
            "予今六十三，何止于一半。",
            "骨瘦固非清，发白岂谓筭。",
            "便化不为夭，况且粗康健。"
        ],
        "title": "人寿吟",
        "id": "6161278e-83a6-4fe0-841d-b06a9d44e93b"
    },
    {
        "author": "邵雍",
        "paragraphs": [
            "身老太平间，身闲心更闲。",
            "非贵亦非贱，不饥兼不寒。",
            "有宾须置酒，无日不开颜。",
            "第一条平路，何人伴往还。"
        ],
        "title": "太平吟",
        "id": "6c978e08-b449-45da-ac99-7b5c37b0f815"
    },
    {
        "author": "邵雍",
        "paragraphs": [
            "长随书与棋，贫亦久藏之。",
            "碧玉琢为轸，黄金拍作徽。",
            "典多因待客，弹少为求知。",
            "近日僮奴恶，须防煮鹤时。"
        ],
        "title": "古琴吟",
        "id": "b4bd8d6d-13a1-402d-a77c-f9999a733d1f"
    },
    {
        "author": "邵雍",
        "paragraphs": [
            "始则求人信，有知有不知。",
            "既而求自信，人或多知之。",
            "今我不求信，何人更起疑。",
            "无可无不可，安往不熙熙。"
        ],
        "title": "求信吟",
        "id": "a3559162-3b48-4f0a-9f10-6db43ba893b5"
    },
    {
        "author": "邵雍",
        "paragraphs": [
            "蛇毒远于生，蝎毒近于死。",
            "蛇蝎虽不同，其毒固无异。",
            "蛇以首中人，蝎以尾用事。",
            "柰何天地间，畏首又畏尾。"
        ],
        "title": "蝎蛇吟",
        "id": "511a9142-ebbd-4571-a866-255f9b92fd6c"
    },
    {
        "author": "邵雍",
        "paragraphs": [
            "心不过一寸，两手何拘拘。",
            "身不过数尺，两足何区区。",
            "何人不饮酒，何人不读书。",
            "柰何天地间，自在独尧夫。"
        ],
        "title": "自在吟",
        "id": "8356c31a-de6e-4ee4-abd7-084ff9733411"
    },
    {
        "author": "邵雍",
        "paragraphs": [
            "心安身自安，身安室自宽。",
            "心与身俱安，何事能相干。",
            "谁谓一身小，其安若泰山。",
            "谁谓一室小，宽如天地间。"
        ],
        "tags": [
            "泰山"
        ],
        "title": "心安吟",
        "id": "fa2f373c-13b9-456f-a406-fef9168615be"
    },
    {
        "author": "邵雍",
        "paragraphs": [
            "何故谓之诗，诗者言其志。",
            "既用言成章，遂道心中事。",
            "不止炼其辞，抑亦炼其意。",
            "炼辞得奇句，炼意得余味。"
        ],
        "title": "论诗吟",
        "id": "1328f7f7-a386-4f2f-8f7f-cf023920d346"
    },
    {
        "author": "邵雍",
        "paragraphs": [
            "人之为善事，善事义当为。",
            "金石犹能动，鬼神其可欺。",
            "事须安义命，言必道肝脾。",
            "莫问身之外，人知与不知。"
        ],
        "title": "为善吟",
        "id": "d48a0756-bbae-48dd-9beb-87f2a453ed66"
    },
    {
        "author": "邵雍",
        "paragraphs": [
            "事到患来频，何由得任真。",
            "就新须果敢，从善莫因循。",
            "盗亦自有道，人而或不仁。",
            "义缘无定体，安处是行身。"
        ],
        "title": "即事吟",
        "id": "297f21b8-acfb-4980-b9ae-becc831343d2"
    },
    {
        "author": "邵雍",
        "paragraphs": [
            "日为万象精，人为万物灵。",
            "万象与万物，由天然后生。",
            "言由人而信，月由日而明。",
            "由人与由日，何尝不太平。"
        ],
        "title": "偶得吟",
        "id": "4d72a179-3dd0-4706-80b7-be6085f37ad5"
    },
    {
        "author": "邵雍",
        "paragraphs": [
            "人生固有命，物生固有定。",
            "岂谓人最灵，不如物正性。",
            "或闻阴有鬼，善能致人死。",
            "致死设有由，死外何所求。",
            "又况人之命，系天不系佗。",
            "阴鬼设有灵，独且柰天何。"
        ],
        "title": "静坐吟",
        "id": "ea036ec2-5e62-45bf-a83b-28859249a9e5"
    },
    {
        "author": "邵雍",
        "paragraphs": [
            "和气四时均，何时不是春。",
            "都将无事乐，变作有形身。",
            "静把诗评物，闲将理告人。",
            "虽然无鼓吹，此乐世难伦。"
        ],
        "title": "静乐吟",
        "id": "7541b4b2-6565-49f4-a84d-1d25e43371bb"
    },
    {
        "author": "邵雍",
        "paragraphs": [
            "欲作一男子，须了四般事。",
            "财能使人贪，色能使人嗜。",
            "名能使人矜，势能使人倚。",
            "四患既都去，岂在尘埃里。"
        ],
        "title": "男子吟",
        "id": "cd1e0062-b98e-4b32-8ed1-3e888760b95c"
    },
    {
        "author": "邵雍",
        "paragraphs": [
            "盛夏久不雨，满天下愁苦。",
            "安得一片云，救取人间否。"
        ],
        "title": "望雨  其一",
        "id": "9c55e943-ff2b-4836-b884-59aea5cd070b"
    },
    {
        "author": "邵雍",
        "paragraphs": [
            "久旱偶成雨，方喜慰愁苦。",
            "虽能敛尘土，不能救禾黍。"
        ],
        "title": "望雨  其二",
        "id": "ff6db946-6236-48df-a886-9536c4ae91ad"
    },
    {
        "author": "邵雍",
        "paragraphs": [
            "小人固无知，唯以利为视。",
            "君子固不欺，见得还思义。",
            "思义不顾死，见利或忘生。",
            "二者之所起，平之与不平。"
        ],
        "title": "思义吟",
        "id": "0e76889c-6dc6-4399-b53a-27d2e0ece6f5"
    },
    {
        "author": "邵雍",
        "paragraphs": [
            "金帛一种物，所用固不常。",
            "聘则谓之币，賮则谓之将。",
            "贸则谓之货，积则谓之藏。",
            "赂则谓之贿，窃则谓之赃。"
        ],
        "title": "金帛吟",
        "id": "6757a00b-c12a-4c27-8919-544a916c4ca7"
    },
    {
        "author": "邵雍",
        "paragraphs": [
            "盗伯窥财物，其心不虑佗。",
            "取时唯恐少，败后只嫌多。"
        ],
        "title": "盗伯吟  其一",
        "id": "eb71b094-173f-4799-9ca5-d5e6e2a0b793"
    },
    {
        "author": "邵雍",
        "paragraphs": [
            "盗伯窥财物，其心只虑添。",
            "安得取时贪，却似败时嫌。"
        ],
        "title": "盗伯吟  其二",
        "id": "262a96fe-36bd-4480-830c-9712e935d7f3"
    },
    {
        "author": "邵雍",
        "paragraphs": [
            "待物莫如诚，诚真天下行。",
            "物情无远近，天道自分明。",
            "义理须宜顾，才能不用矜。",
            "世间闲缘饰，到了是虚名。"
        ],
        "title": "待物吟",
        "id": "dc50495e-887a-4d65-a906-7cb090df8d4b"
    },
    {
        "author": "邵雍",
        "paragraphs": [
            "天下目为目，谓之明四目。",
            "天下耳为耳，谓之达四聪。",
            "前旒与黈纩，所贵无近情。",
            "无为无不为，知此非虚生。"
        ],
        "title": "唐虞吟",
        "id": "e230dccd-b117-4f54-892a-acaf2a7ab854"
    },
    {
        "author": "邵雍",
        "paragraphs": [
            "虫蠹书害少，人蠹书害多。",
            "虫蠹曝已去，人蠹当如何。"
        ],
        "title": "曝书吟",
        "id": "5d7fd558-8287-4990-b635-4a38fc3b576d"
    },
    {
        "author": "邵雍",
        "paragraphs": [
            "这般事业人难继，此个功夫世莫传。",
            "窥牖知天乃常事，不窥牖见是知天。"
        ],
        "title": "两犯吟",
        "id": "c221822c-72fd-4cdb-901e-4f40bc1d3999"
    },
    {
        "author": "邵雍",
        "paragraphs": [
            "正要雨时须不雨，已成灾处更成灾。",
            "如何百谷欲焦烂，遍地止存蒿与莱。"
        ],
        "title": "悯旱",
        "id": "43302dbb-e08f-406b-8f9a-5b92caa71c49"
    },
    {
        "author": "邵雍",
        "paragraphs": [
            "人间万事若磨持，丛入柘荣利害机。",
            "祗有一般无对处，都如天地未分时。"
        ],
        "title": "无事吟",
        "id": "8aee94c5-04ac-4b7c-93ed-d377aacec991"
    },
    {
        "author": "邵雍",
        "paragraphs": [
            "清风正蔼如，小阁枕通衢。",
            "不欲久独擅，能来同享无。"
        ],
        "title": "阁上招友人",
        "id": "8a757f6c-563b-47d6-b29f-27c5e51c319b"
    },
    {
        "author": "邵雍",
        "paragraphs": [
            "心足而家贫，体疎而情亲。",
            "开襟知骨瘦，发语见天真。"
        ],
        "title": "忆梦吟",
        "id": "69c73bbf-74a8-4263-a594-41bd44985367"
    },
    {
        "author": "邵雍",
        "paragraphs": [
            "诗成大字书，意快有谁如。",
            "巨浪银山立，风樯百尺余。"
        ],
        "title": "大笔吟  其一",
        "id": "679089f4-7c46-4888-ad5d-65d982e9fab8"
    },
    {
        "author": "邵雍",
        "paragraphs": [
            "酒喜小杯饮，诗快大字书。",
            "不知人世上，此乐更谁如。"
        ],
        "title": "大笔吟  其二",
        "id": "ddec9fbf-a1e2-4739-95ce-fb6e262e730e"
    },
    {
        "author": "邵雍",
        "paragraphs": [
            "俗阜知君德，时和见帝功。",
            "况吾生长老，俱在太平中。"
        ],
        "title": "自庆吟",
        "id": "5ee0e7f4-3c61-4aac-b689-3b089db5f828"
    },
    {
        "author": "邵雍",
        "paragraphs": [
            "意亦心所至，言须耳所闻。",
            "谁云天地外，别有好干坤。"
        ],
        "title": "心耳吟",
        "id": "ae3eba16-3c02-4ae1-ad16-38d374b2fe16"
    },
    {
        "author": "邵雍",
        "paragraphs": [
            "梦里常言梦，谁知觉后思。",
            "不知今亦梦，更说梦中时。"
        ],
        "title": "梦中吟",
        "id": "8c1640f1-8131-4a54-88d5-28a0976ba66f"
    },
    {
        "author": "邵雍",
        "paragraphs": [
            "日中为噬嗑，交易是寻常。",
            "彼各不相识，何复更思量。"
        ],
        "title": "日中吟",
        "id": "58eac2af-0c90-4f7c-9ab7-e28ce330a9b3"
    },
    {
        "author": "邵雍",
        "paragraphs": [
            "月到梧桐上，风来杨柳边。",
            "院深入复静，此景共谁言。"
        ],
        "title": "月到梧桐上吟",
        "id": "dbcd4750-26f8-4773-aff9-450c7d33b465"
    },
    {
        "author": "邵雍",
        "paragraphs": [
            "林罅天尤碧，风余月更明。",
            "人间无事日，得向此中行。"
        ],
        "title": "步月吟",
        "id": "e091b314-4caa-4396-bf98-4179e76b9365"
    },
    {
        "author": "邵雍",
        "paragraphs": [
            "人间事有难区处，人间事有难安堵。",
            "有一丈夫不知名，静中只见闲挥麈。"
        ],
        "title": "偶得吟",
        "id": "f01e46e6-c39e-4486-ab05-41e32d159d0f"
    },
    {
        "author": "邵雍",
        "paragraphs": [
            "林下闲言语，何须更问为。",
            "自知无纪律，安得谓之诗。"
        ],
        "title": "答人吟",
        "id": "533e2413-ff9b-4cde-8ea1-f5e2e6ef67c5"
    },
    {
        "author": "邵雍",
        "paragraphs": [
            "向日所云是，如今却是非。",
            "安知今日是，不起后来疑。"
        ],
        "title": "寄曹州李审言龙图  其一",
        "id": "4946e320-430e-4246-ada8-22e1746f2e79"
    },
    {
        "author": "邵雍",
        "paragraphs": [
            "向日所云我，如今却是伊。",
            "不知今日我，又是后来谁。"
        ],
        "title": "寄曹州李审言龙图  其二",
        "id": "2ada82ca-067c-482a-a186-72eab470bc55"
    },
    {
        "author": "邵雍",
        "paragraphs": [
            "月到天心处，风来水面时。",
            "一般清意味，料得少人知。"
        ],
        "title": "清夜吟",
        "id": "ce3c5669-3df9-41a5-b9c0-87f9dc4d8c96"
    },
    {
        "author": "邵雍",
        "paragraphs": [
            "不逢圣人时，不见圣人面。",
            "圣人言可闻，圣人心可见。"
        ],
        "title": "思圣吟",
        "id": "d97fb15b-742e-4941-9db0-7ed140a4e364"
    },
    {
        "author": "邵雍",
        "paragraphs": [
            "君子存大体，小人无常心。",
            "于人不求备，受恩唯恐深。"
        ],
        "title": "君子吟",
        "id": "16366b1c-d73a-4b7a-bd9f-05012d297fec"
    },
    {
        "author": "邵雍",
        "paragraphs": [
            "安分身无辱，知几心自闲。",
            "虽居人世上，却是出人间。"
        ],
        "title": "安分吟",
        "id": "46be099c-41fd-40d5-9c31-ecb9197bfc88"
    },
    {
        "author": "邵雍",
        "paragraphs": [
            "四海三江与五湖，只通舟楫不通车。",
            "往来无限安平者，岂是都由香一炉。"
        ],
        "title": "感事吟",
        "id": "656c437e-4bdd-403a-88b0-93001ec5581c"
    },
    {
        "author": "邵雍",
        "paragraphs": [
            "一般情意恶难羁，长怕登高望远时。",
            "今日凭栏异常日，几回将下又迟迟。"
        ],
        "title": "登石阁吟",
        "id": "cfcfad4f-9c8b-4901-ac0d-2542323384b5"
    },
    {
        "author": "邵雍",
        "paragraphs": [
            "忆昔初书大字时，学人饮酒与吟诗。",
            "苟非益友推金石，四十五年成一非。"
        ],
        "title": "忆昔吟",
        "id": "b2948d1c-de73-4bce-b753-d381e3b09a48"
    },
    {
        "author": "邵雍",
        "paragraphs": [
            "可必人间唯善事，不由天地只由衷。",
            "莫嫌效远因而止，更勉其来更有功。"
        ],
        "title": "可必吟",
        "id": "f07466d2-6145-40f2-abe1-8a6aa6e32b5a"
    },
    {
        "author": "邵雍",
        "paragraphs": [
            "恍惚阴阳初变化，氤氲天地乍回旋。",
            "中间些子好光景，安得功夫入语言。"
        ],
        "title": "恍惚吟",
        "id": "35d08af8-23c3-452e-9cc9-fa51504d0f54"
    },
    {
        "author": "邵雍",
        "paragraphs": [
            "人说昆仑多美玉，世传沧海有明珠。",
            "世传人说恐无据，今我家藏乃不虚。"
        ],
        "title": "谢君实端明诗",
        "id": "784ff0ca-7e44-4fbe-9601-8219294683d9"
    },
    {
        "author": "邵雍",
        "paragraphs": [
            "好勇能过我，当仁岂让师。",
            "勇须仁以济，仁必勇为资。"
        ],
        "title": "好勇吟",
        "id": "36b315b4-362c-48fc-96a1-e0b23fb33636"
    },
    {
        "author": "邵雍",
        "paragraphs": [
            "亲莫如父子，远莫如蛮夷。",
            "蛮夷和亦至，父子失须离。"
        ],
        "title": "莫如吟  其一",
        "id": "adba6716-5378-44ce-b2a9-07bb00c16351"
    },
    {
        "author": "邵雍",
        "paragraphs": [
            "仁莫如父子，义莫如君臣。",
            "二者尚有失，自余恶足论。"
        ],
        "title": "莫如吟  其二",
        "id": "a29a7164-5bd5-4f83-8038-f34fa0ea91dd"
    },
    {
        "author": "邵雍",
        "paragraphs": [
            "君臣守以义，父子守以仁。",
            "义失为敌国，仁失为路人。"
        ],
        "title": "莫如吟  其三",
        "id": "98bb5e18-243b-4601-812a-ed80146ad115"
    },
    {
        "author": "邵雍",
        "paragraphs": [
            "里闬闲过从，太平之盛事。",
            "吾乡多吉人，况与他乡异。"
        ],
        "title": "里闬吟  其一",
        "id": "f241fb50-f771-4670-893a-f1a618eb67e0"
    },
    {
        "author": "邵雍",
        "paragraphs": [
            "太平之盛事，天下之美才。",
            "人间无事日，都向洛中来。"
        ],
        "title": "里闬吟  其二",
        "id": "495063e3-9a71-487b-bec1-531b6b318133"
    },
    {
        "author": "邵雍",
        "paragraphs": [
            "欲见心无已，久违情柰何。",
            "云烟虽咫尺，不得屡相过。"
        ],
        "title": "思友吟",
        "id": "0efcc626-ef2f-474a-bd23-ad1f0043014a"
    },
    {
        "author": "邵雍",
        "paragraphs": [
            "忠信于人最有情，平居非是鬼神轻。",
            "何须只在江湖上，患难切身然后行。"
        ],
        "title": "忠信吟",
        "id": "d16a037e-0ca7-4213-9ab4-d9256da587f2"
    },
    {
        "author": "邵雍",
        "paragraphs": [
            "老年前事怕追思，更见曾悲先德诗。",
            "却有断章聊自慰，如今冢嗣弱于谁。"
        ],
        "title": "代简答张淳秘校",
        "id": "cb498c93-1f67-493d-a778-c22753107242"
    },
    {
        "author": "邵雍",
        "paragraphs": [
            "乐国久容人避乖，非窝何以状清怀。",
            "则予岂敢窥高躅，天险能升不用阶。"
        ],
        "title": "代简谢尹处初先生",
        "id": "d604cd66-f961-4dc3-ba41-5d83f9d2d3c7"
    },
    {
        "author": "邵雍",
        "paragraphs": [
            "白羊玉屑诚佳物，臂痛头风正苦时。",
            "酒放半醺诗思动，窝中何用更呼医。"
        ],
        "title": "代简谢王茂直惠酒及川牋",
        "id": "1b8beb08-370b-42b1-8f8d-d60c355be56a"
    },
    {
        "author": "邵雍",
        "paragraphs": [
            "锦幈山下好安楼，花月风烟未改移。",
            "闻说近来长袖过，林前立马尽多时。"
        ],
        "title": "寄寿安令簿尉诸君",
        "id": "bd8fc2cc-5c0f-4ded-b17a-938e29f64ea5"
    },
    {
        "author": "邵雍",
        "paragraphs": [
            "曾见方言识，曾闻始谓知。",
            "柰何知与识，天下亦常稀。"
        ],
        "title": "知识吟",
        "id": "fe871060-8a54-4ee5-92f6-25938d8f4a33"
    },
    {
        "author": "邵雍",
        "paragraphs": [
            "古事参今事，今人乃古人。",
            "只应情未浃，情浃自相亲。"
        ],
        "title": "人情吟",
        "id": "902f0eee-8149-4aac-8b15-962e10d41049"
    },
    {
        "author": "邵雍",
        "paragraphs": [
            "梅因何而酸，盐因何而咸。",
            "茶因何而苦，荠因何而甘。"
        ],
        "title": "因何吟",
        "id": "564a8c2e-527d-45f7-a2d6-3a807f30fab5"
    },
    {
        "author": "邵雍",
        "paragraphs": [
            "天听寂无音，苍苍何处寻。",
            "非高亦非远，都只在人心。"
        ],
        "title": "天听吟",
        "id": "ce0114fa-82db-49b3-8df2-2b0041ecc070"
    },
    {
        "author": "邵雍",
        "paragraphs": [
            "五福虽难备，三殇却不逢。",
            "太平无事日，得作白头翁。"
        ],
        "title": "白头吟",
        "id": "25af31c4-16cf-4c72-b01d-f7837538d4d2"
    },
    {
        "author": "邵雍",
        "paragraphs": [
            "人能言语自能窥，天意无言人莫欺。",
            "莫道无言便无事，殆非流俗所能知。"
        ],
        "title": "天意吟",
        "id": "2e6e39de-173c-46a9-8511-4569ef52b8be"
    },
    {
        "author": "邵雍",
        "paragraphs": [
            "西南有山高崔嵬，乱峯围遶如蓬莱。",
            "中间有地可容足，泉甘木茂无尘埃。",
            "诸君之意一何厚，协谋判给如风雷。",
            "天津八月水波定，便可乘查观一回。"
        ],
        "title": "谢寿安县惠神林山牒",
        "id": "f372a4d2-7e6f-4f08-a526-950196543f1e"
    },
    {
        "author": "邵雍",
        "paragraphs": [
            "安之殊不弃尧夫，亦恐傍人有厚诬。",
            "开叔当初言得罪，希淳在后说无辜。",
            "悄然情意都如旧，刬地杯盘又见呼。",
            "始信岁寒心未替，安之殊不弃尧夫。"
        ],
        "title": "依韵和王安之少卿见戏安之非是弃尧夫吟",
        "id": "c2722896-0de5-4fb0-975d-7ff78eeb95bb"
    },
    {
        "author": "邵雍",
        "paragraphs": [
            "自从三度绝韦编，不读书来十二年。",
            "大𤮕子中消白日，小车儿上看青天。",
            "闲为水竹云山主，静得风花雪月权。",
            "俯仰之间无所愧，任他人谤似神仙。"
        ],
        "title": "小车吟",
        "id": "f09628da-c6f1-45f4-829c-e5c787d57d8a"
    },
    {
        "author": "邵雍",
        "paragraphs": [
            "晚步上阳堤，手携筇竹枝。",
            "静随芳草去，闲逐野云归。",
            "月出松梢处，风来苹末时。",
            "林间此光景，能有几人知。"
        ],
        "title": "晚步吟",
        "id": "01fbb46d-ea4c-4535-a3cf-257d4db00877"
    },
    {
        "author": "邵雍",
        "paragraphs": [
            "物为万民生，人为万物灵。",
            "人非物不活，物待人而兴。",
            "男女天所生，夫妻人所成。",
            "天人相与外，率是皆虚名。"
        ],
        "title": "接花吟",
        "id": "5248025c-da71-41ee-95b1-a66e31cb61cc"
    },
    {
        "author": "邵雍",
        "paragraphs": [
            "竹影战棋罢，闲思安乐窝。",
            "旷时称不见，联辔幸相过。",
            "宠莫兼金比，褒逾华衮多。",
            "从来有诗癖，使我遂成魔。"
        ],
        "title": "答任开叔郎中昆仲相访",
        "id": "0591b2e3-f45d-43b9-bb1b-2686161f7978"
    },
    {
        "author": "邵雍",
        "paragraphs": [
            "八月小春天，如人强少年。",
            "偷生诚有谓，却老固无缘。",
            "既有神仙术，能回草木妍。",
            "安知太平日，不得似尧夫。"
        ],
        "title": "小春天",
        "id": "10b83787-b487-4bed-be7d-cba3da325c3a"
    },
    {
        "author": "邵雍",
        "paragraphs": [
            "终岁都无事，四时长有花。",
            "小车乘兴去，所到便如家。"
        ],
        "title": "深秋吟",
        "id": "ea6dce54-e44a-43c3-a7dd-7d98f217f821"
    },
    {
        "author": "邵雍",
        "paragraphs": [
            "中秋光景好，况复月团圆。",
            "大抵众所爱，柰何兼独难。",
            "天晴仍客好，酒美更身安。",
            "四者若阙一，不能成此欢。"
        ],
        "title": "中秋吟",
        "id": "ef9dec7f-cf59-4893-8708-6265eb64a4d7"
    },
    {
        "author": "邵雍",
        "paragraphs": [
            "草软沙平风细溜，云轻日淡柳低挼。",
            "狂言不记道何事，剧饮未尝如此杯。",
            "景好只知闲信步，朋欢那觉太开怀。",
            "必期快作赏心事，却恐赏心难便来。"
        ],
        "title": "同程郎中父子月陂上闲步吟",
        "id": "d5158bcf-808d-4795-b31b-921db3ce20eb"
    },
    {
        "author": "邵雍",
        "paragraphs": [
            "草色连云色，山光接水光。",
            "危楼一百尺，旅鴈两三行。"
        ],
        "title": "秋望吟",
        "id": "a5019dfe-2d4d-478c-a584-8a7185a86a8e"
    },
    {
        "author": "邵雍",
        "paragraphs": [
            "春看洛城花，秋翫天津月。",
            "夏披嵩岑风，冬赏龙山雪。"
        ],
        "title": "闲适吟",
        "id": "75142a71-e2b6-4fa2-bf48-33c1fbb046d7"
    },
    {
        "author": "邵雍",
        "paragraphs": [
            "未见希夷真，未见希夷蹟。",
            "止闻希夷名，希夷心未识。"
        ],
        "title": "观陈希夷先生真及墨迹  其一",
        "id": "491cc262-2e4b-44a6-9b7a-7c8c7d5372d3"
    },
    {
        "author": "邵雍",
        "paragraphs": [
            "及见希夷蹟，又见希夷真。",
            "始知今与古，天下长有人。"
        ],
        "title": "观陈希夷先生真及墨迹  其二",
        "id": "14bb2878-41af-4134-85b1-64d2d06ca1ea"
    },
    {
        "author": "邵雍",
        "paragraphs": [
            "希夷真可观，希夷墨可传。",
            "希夷心一片，不可得而言。"
        ],
        "title": "观陈希夷先生真及墨迹  其三",
        "id": "f4c039e5-fe99-41fd-941d-13edb549c853"
    },
    {
        "author": "邵雍",
        "paragraphs": [
            "占得幽楼一片山，都离尘土利名间。",
            "四时分定所游处，不为移文便往还。"
        ],
        "title": "答君实端明游寿安神林",
        "id": "bec4fc2c-346b-47fc-875f-65b48c4baacb"
    },
    {
        "author": "邵雍",
        "paragraphs": [
            "客说河州事，经营杳未涯。",
            "讶予独无语，贪嗅杏香花。"
        ],
        "title": "杏香花",
        "id": "024e9ba5-1ca8-45ec-a3f1-88345cd88833"
    },
    {
        "author": "邵雍",
        "paragraphs": [
            "芝盖久稀疎，暮云空坱圠。",
            "千年旧都城，一片闲宫阙。",
            "禁籞尚连延，觚棱犹巀嶭。",
            "桥势横雌霓，堤形偃初月。",
            "瀍涧岸已深，汉唐时既歇。",
            "危亭独坐人，浪把兴亡阅。"
        ],
        "title": "天津晚步",
        "id": "c9deed1d-ef1e-441b-b5c4-34125ca435a1"
    },
    {
        "author": "邵雍",
        "paragraphs": [
            "日往月来，终则有始。",
            "半行天上，半下地底。",
            "照临之间，不忧则喜。",
            "予何人哉，欢喜不已。"
        ],
        "title": "欢喜吟",
        "id": "030a290c-61cc-4394-9e61-df85939f92c6"
    },
    {
        "author": "邵雍",
        "paragraphs": [
            "松桂操行，鶑花文才。",
            "江山气度，风月情怀。",
            "借尔面貌，假尔形骸。",
            "弄丸余暇，闲往闲来。"
        ],
        "title": "自作真赞",
        "id": "fb444754-b560-4c1c-a45f-98816c8942c7"
    },
    {
        "author": "邵雍",
        "paragraphs": [
            "侈不可极，奢不可穷。",
            "极则有祸，穷则有凶。"
        ],
        "title": "奢侈吟",
        "id": "4fdae084-5c3c-46e4-96d8-5914023007aa"
    },
    {
        "author": "邵雍",
        "paragraphs": [
            "天下居常，害多于利。",
            "乱多于治，忧多于喜。",
            "柰何人生，不能免此。",
            "柰何予生，皆为外事。"
        ],
        "title": "多多吟",
        "id": "de8a5bb3-7b3c-4077-9068-5b09ebc0a0f0"
    },
    {
        "author": "邵雍",
        "paragraphs": [
            "人有正性，事事皆齐。",
            "人无正性，事事皆隳。",
            "失于用恩，以非为是。",
            "失于用威，以是为非。",
            "恩威既失，畏爱何知。",
            "不知畏爱，何用恩威。",
            "喜怒不节，鲜不至斯。",
            "妇人男子，宜用戒之。"
        ],
        "title": "畏爱吟",
        "id": "66741866-4d30-4cf7-915e-ac913864028f"
    },
    {
        "author": "邵雍",
        "paragraphs": [
            "秋阁一凭栏，人心何悄然。",
            "干坤今岁月，唐汉旧山川。",
            "淡泊霜前日，萧疎雨后天。",
            "丹青空妙手，此意有谁传。"
        ],
        "title": "秋阁吟",
        "id": "0fb78968-8777-46d4-936b-9ac7bc708006"
    },
    {
        "author": "邵雍",
        "paragraphs": [
            "浮生晓露边，且喜又添年。",
            "动悔须有悔，求全未必全。",
            "处人心上事，道物性中言。",
            "寰宇虽然广，其谁曰不然。"
        ],
        "title": "浮生吟",
        "id": "0b7e6f9b-2ce0-4d94-9990-0fd869d402ac"
    },
    {
        "author": "邵雍",
        "paragraphs": [
            "以少为多，以无为有。",
            "力外周旋，不能长久。"
        ],
        "title": "力外吟",
        "id": "80540187-40ca-4f7d-9163-2cb659f9fbb4"
    },
    {
        "author": "邵雍",
        "paragraphs": [
            "长莫长于天，大莫大于地。",
            "天地尚有极，自余安足计。",
            "世态非一朝，人情止于是。",
            "以至立殊功，无非借巨势。",
            "适会在其间，慎勿强生事。",
            "虽严似雪霜，无改如松桂。",
            "方惜久离阔，却喜由道义。",
            "相别二十年，犹能记憔悴。"
        ],
        "title": "谢傅钦之学士见访",
        "id": "7ab2ccb0-bf30-48f0-9ac7-84d01558ff3e"
    },
    {
        "author": "邵雍",
        "paragraphs": [
            "一片两片雪纷纷，三杯五杯酒醺醺。",
            "此时情状不可论，直疑天地才絪纭。"
        ],
        "title": "赏雪吟",
        "id": "06a6a667-b003-4f25-9bec-fb46e0734cb3"
    },
    {
        "author": "邵雍",
        "paragraphs": [
            "钦之谓我曰：诗似多吟，不如少吟。",
            "诗欲少吟，不如不吟。",
            "我谓钦之曰：亦不多吟，亦不少吟，亦不不吟。",
            "亦不必吟，芝兰在室，不能无臭。",
            "金石振地，不能无声。",
            "恶则哀之，哀而不伤。",
            "善则乐之，乐而不淫。"
        ],
        "title": "答傅钦之",
        "id": "df4f1a0a-43a1-4a18-80aa-227f84dd6cb2"
    },
    {
        "author": "邵雍",
        "paragraphs": [
            "因随芳草行来远，为爱清波归去迟。",
            "独步独吟仍独坐，初凉天气未寒时。"
        ],
        "title": "月陂闲步",
        "id": "fc3278ab-d361-400f-b67a-afbd4db698f3"
    },
    {
        "author": "邵雍",
        "paragraphs": [
            "仲尼生鲁在吾先，去圣千余五百年。",
            "今日谁能知此道，当时人自比于天。",
            "皇王帝伯中原主，父子君臣万世权。",
            "河不出图吾已矣，脩经意思岂徒然。"
        ],
        "title": "仲尼吟",
        "id": "8b428dc3-18b1-4922-b8db-cbec465ff9d9"
    },
    {
        "author": "邵雍",
        "paragraphs": [
            "览公诗十首，起我意何多。",
            "似药驱疑疾，如茶涤睡魔。",
            "月当松皎洁，山隔水嵯峨。",
            "明日如无事，天津可再过。"
        ],
        "title": "谢圆益上人惠诗一卷",
        "id": "c1ba85ff-8800-4222-ab9a-c50e7ae2fa79"
    },
    {
        "author": "邵雍",
        "paragraphs": [
            "何者堪名席上珍，都缘当日得师真。",
            "是知佚我无如老，惟喜放怀长似春。",
            "得志当为天下事，退居聊作水云身。",
            "胸中一点分明处，不负高天不负人。"
        ],
        "title": "自述二乎  其一",
        "id": "d6e97bea-d2d6-45b2-920f-914363cd238b"
    },
    {
        "author": "邵雍",
        "paragraphs": [
            "陆海卧龙收爪甲，辽天老鹤戢毛衣。",
            "难攀骐骥日千里，易足鹪鹩巢一枝。",
            "最好朋侪同放适，博高台榭与登跻。",
            "云山胜处追寻遍，似我清闲更有谁。"
        ],
        "title": "自述二乎  其二",
        "id": "9a548996-4efc-43df-8d3b-9660d54b0713"
    },
    {
        "author": "邵雍",
        "paragraphs": [
            "四方多善人，予善未毫分。",
            "有意空求志，无功漫爱君。",
            "闲行观止水，静坐看归云。",
            "老向太平里，朝廷正右文。"
        ],
        "title": "答会计杜孝锡寺丞见赠",
        "id": "526aa798-5652-4779-9656-75f760968df2"
    },
    {
        "author": "邵雍",
        "paragraphs": [
            "重谢诸公为买园，买园城里占林泉。",
            "七千来步平流水，二十余家争出钱。",
            "嘉祐卜居终是僦，熙宁受券遂能专。",
            "凤凰楼下新闲客，道德坊中旧散仙。",
            "洛浦清风朝满袖，嵩岑皓月夜盈轩。",
            "接䍦倒戴芰荷畔，谈麈轻摇杨柳边。",
            "陌彻铜驼花烂熳，堤连金谷草芊绵。",
            "青春未老尚可出，红日已高犹自眠。",
            "洞号长生宜有主，窝名安乐岂无权。",
            "敢于世上明开眼，会向人间别看天。",
            "尽送光阴归酒盏，都移造化入诗篇。",
            "也知此片好田地，消得尧夫笔似椽。"
        ],
        "title": "天津弊居蒙诸公共为成买作诗以谢",
        "id": "db8add22-0821-4dee-8dd6-01ce0d2afd64"
    },
    {
        "author": "邵雍",
        "paragraphs": [
            "东风一夜折梅枝，舞蝶游蜂都不知。",
            "插了满头仍渍酒，任他人道拙于时。"
        ],
        "title": "同诸友城南张园赏梅十首  其一",
        "id": "8081f5e5-4851-4c86-a388-66a26e8ad1e1"
    },
    {
        "author": "邵雍",
        "paragraphs": [
            "折来嗅了依前嗅，重惜清香难久留。",
            "多谢主人情意切，未残仍许客重游。"
        ],
        "title": "同诸友城南张园赏梅十首  其二",
        "id": "cd0da9d8-a849-4429-bdc3-a89802e5caa6"
    },
    {
        "author": "邵雍",
        "paragraphs": [
            "清香冷艳偏多处，猛雨狂风未有前。",
            "赏意正浓红日坠，如何既去遂经年。"
        ],
        "title": "同诸友城南张园赏梅十首  其三",
        "id": "af7db845-643f-466d-9d97-dc492bf0dc12"
    },
    {
        "author": "邵雍",
        "paragraphs": [
            "红日坠时情更切，玉山颓处兴还深。",
            "攀条时拣繁枝折，不插满头辜此心。"
        ],
        "title": "同诸友城南张园赏梅十首  其四",
        "id": "c239ad57-972b-495f-85b2-5fdd063b697f"
    },
    {
        "author": "邵雍",
        "paragraphs": [
            "梅台赏罢意何如，归插梅花登小车。",
            "陌上行人应见笑，风情不薄是尧夫。"
        ],
        "title": "同诸友城南张园赏梅十首  其五",
        "id": "737799fb-3d09-4cc0-baff-3c2a7b1a707c"
    },
    {
        "author": "邵雍",
        "paragraphs": [
            "酒中渍后香尤烈，笛里吹来韵更清。",
            "此韵此香来处好，此时消得一凝情。"
        ],
        "title": "同诸友城南张园赏梅十首  其六",
        "id": "9d4e8143-f674-497b-b755-ad4e17c9e753"
    },
    {
        "author": "邵雍",
        "paragraphs": [
            "春早梅花正烂开，生平不饮亦衔杯。",
            "城南尽日高台上，恰似江南去一回。"
        ],
        "title": "同诸友城南张园赏梅十首  其七",
        "id": "14ef8297-d5a9-427d-834f-baf111178748"
    },
    {
        "author": "邵雍",
        "paragraphs": [
            "梅花四种或红黄，颜色不同香颇同。",
            "更远也须重一到，看看随水又随风。"
        ],
        "title": "同诸友城南张园赏梅十首  其八",
        "id": "5a4e21d3-2042-4eaa-95ea-aa73c1348d4b"
    },
    {
        "author": "邵雍",
        "paragraphs": [
            "五岭虽多何足观，三川纵少须重去。",
            "台边况有数十株，仍在名园最深处。"
        ],
        "title": "同诸友城南张园赏梅十首  其九",
        "id": "40b10108-5b38-44aa-813e-9035cad08185"
    },
    {
        "author": "邵雍",
        "paragraphs": [
            "人间好物尤宜惜，天下奇才非易得。",
            "他日相逢他处时，始知此会重难觅。"
        ],
        "title": "同诸友城南张园赏梅十首  其一○",
        "id": "c1fe3982-cebc-4949-8bb4-936ee3c5ae29"
    },
    {
        "author": "邵雍",
        "paragraphs": [
            "谁道闲人无事权，事权唯只是诗篇。",
            "四时雪月风花景，都与收来入近编。"
        ],
        "title": "答人吟  其一",
        "id": "1eefc791-6293-4990-b361-ec81452f59b4"
    },
    {
        "author": "邵雍",
        "paragraphs": [
            "初春洛城梅开时，赏梅更吟梅花诗。",
            "梅花虽开难远寄，唯寄梅诗伸所思。"
        ],
        "title": "答人吟  其二",
        "id": "db7825ee-b380-4b8b-8d13-387c3734c327"
    },
    {
        "author": "邵雍",
        "paragraphs": [
            "春风吹雪乱飘飖，林下如何更寂寥。",
            "霜宪威棱正难犯，小人当贶是难消。"
        ],
        "title": "依韵和君实端明惠酒",
        "id": "da70766f-ad53-4eb2-a322-e2dce32cf1db"
    },
    {
        "author": "邵雍",
        "paragraphs": [
            "江夏尚能悲坠履，少原唯解泣遗簪。",
            "一刀所失安足系，不那久经人用心。"
        ],
        "title": "谢寿安簿寄锦幈山下民失剪刀",
        "id": "e3191589-ceb5-4d2d-9a3f-9f0c1b479615"
    },
    {
        "author": "邵雍",
        "paragraphs": [
            "八品山蔬尽药萌，何山采得各标名。",
            "山翁惊受霜台贶，即命山妻亲自烹。"
        ],
        "title": "谢君实端明惠山蔬八品",
        "id": "0bd33047-ec9d-4917-84b4-64bd2b18a622"
    },
    {
        "author": "邵雍",
        "paragraphs": [
            "霜台何处得奇葩，分送天津小隠家。",
            "初讶山妻忽惊走，寻常只惯插葵花。"
        ],
        "title": "谢君实端明惠牡丹",
        "id": "442ffd28-2e02-4077-86e9-40cbf17f3ac9"
    },
    {
        "author": "邵雍",
        "paragraphs": [
            "自得花枝向远邻，只忧轻负一番春。",
            "无何宠贶酒双榼，少室山人遂不贫。"
        ],
        "title": "谢判府王宣徽惠酒",
        "id": "00e098d4-5a6e-4253-958c-df7a8e577f07"
    },
    {
        "author": "邵雍",
        "paragraphs": [
            "洛阳最得中和气，一草一木皆入看。",
            "饮水也须无限乐，况能时复举杯盘。"
        ],
        "title": "和君实端明洛阳看花  其一",
        "id": "66a70b4b-51f0-4ceb-abc2-e2919179268c"
    },
    {
        "author": "邵雍",
        "paragraphs": [
            "洛阳花木夸天下，吾辈游胜庶士游。",
            "重念东君分付意，忍于佳处不迟留。"
        ],
        "title": "和君实端明洛阳看花  其二",
        "id": "bcaeaafb-98a6-4bd1-9f6c-a8eb1545c05d"
    },
    {
        "author": "邵雍",
        "paragraphs": [
            "洛阳交友皆奇杰，递赏名园只似家。",
            "却笑孟郊穷不惯，一日看尽长安花。"
        ],
        "title": "和君实端明洛阳看花  其三",
        "id": "fe3dd50e-0dd3-40de-9fe4-3fbceb230c8f"
    },
    {
        "author": "邵雍",
        "paragraphs": [
            "南园一色栽桃李，春到且图花早开。",
            "多谢主人情意厚，天津客不等闲来。"
        ],
        "title": "和君实端明洛阳看花  其四",
        "id": "b0195423-243d-4978-94af-3ec90ce3fefe"
    },
    {
        "author": "邵雍",
        "paragraphs": [
            "大凡人意易为骄，双榼何如水一瓢。",
            "亦恐孟光心渐侈，自兹微厌紫芝苗。"
        ],
        "title": "和君实端明送酒",
        "id": "425c56ec-8f9b-4d87-abfb-b244f84b2ec2"
    },
    {
        "author": "邵雍",
        "paragraphs": [
            "林下居常睡起迟，那堪车马近来稀。",
            "春深昼永帘垂地，庭院无风花自飞。"
        ],
        "title": "暮春吟",
        "id": "a3fc87a5-d0e7-4563-8b90-267e2cb7ca72"
    },
    {
        "author": "邵雍",
        "paragraphs": [
            "十五年前初见君，见君情意便如亲。",
            "虽然林下无他事，不那心间思故人。",
            "万物比之论至底，丹诚到了总输真。",
            "过从洛社胜诸处，何日能来共卜邻。"
        ],
        "title": "依韵和镇戎倅龚章屯田",
        "id": "cec76d00-24f3-481b-9ec1-5a7787983a18"
    },
    {
        "author": "邵雍",
        "paragraphs": [
            "安莫安于王政平，乐莫乐于年谷登。",
            "王政不平年不登，窝中何由得康宁。"
        ],
        "title": "安乐窝铭",
        "id": "59f99a51-59a0-4535-9f3a-700f534953db"
    },
    {
        "author": "邵雍",
        "paragraphs": [
            "城里住烟霞，天津小隠家。",
            "经书为事业，水竹是生涯。",
            "恨为云遮月，愁因风损花。",
            "恨愁花月外，何暇更知他。"
        ],
        "title": "愁恨吟",
        "id": "9dff089f-d310-48d0-8531-44985c8b3c05"
    },
    {
        "author": "邵雍",
        "paragraphs": [
            "吴起初辞魏，张仪乍入秦。",
            "西河蒙惠久，南楚受欺频。"
        ],
        "title": "悲喜吟",
        "id": "bb783f3f-ca76-490c-9c28-3a741566c267"
    },
    {
        "author": "邵雍",
        "paragraphs": [
            "君子学道则务本，小人见利则忘生。",
            "务本则非礼不动，见利则非贿不行。"
        ],
        "title": "善恶吟",
        "id": "f83c933e-2f63-43d8-9f8f-529699c09282"
    },
    {
        "author": "邵雍",
        "paragraphs": [
            "人之所学，本学人事。",
            "人事不脩，无学何异。"
        ],
        "title": "所学吟",
        "id": "4f16fc98-1a79-4a6f-a27c-7fd1c837e27a"
    },
    {
        "author": "邵雍",
        "paragraphs": [
            "何者为君子，君子固可修。",
            "是知君子途，使人从之游。",
            "与义不与利，记恩不记仇。",
            "扬善不扬恶，主喜不主忧。"
        ],
        "title": "君子行",
        "id": "b18d32a8-4bb3-49d7-955f-6461d0f70b0f"
    },
    {
        "author": "邵雍",
        "paragraphs": [
            "仲尼再思，鲁子三省。",
            "予何人哉，敢忘修整。"
        ],
        "title": "思省吟",
        "id": "cd8c74a3-6d05-4121-9de7-3509fd789910"
    },
    {
        "author": "邵雍",
        "paragraphs": [
            "物情谁道尔无知，秋去春来不失期。",
            "今岁新雏又成就，去时宁不重依依。"
        ],
        "title": "梁燕吟",
        "id": "34bb30c1-b9f5-44ae-a946-4eaa2a6bb6fd"
    },
    {
        "author": "邵雍",
        "paragraphs": [
            "邹田二忌不相能，买卜之言恶足明。",
            "利害伤真至于此，姓田人去恨难平。"
        ],
        "title": "邹田二忌",
        "id": "ed6a4ef0-c170-4e97-8db4-3a8371db175b"
    },
    {
        "author": "邵雍",
        "paragraphs": [
            "孙膑伏兵称有法，庞涓钻火一何愚。",
            "兵家诡诈尽如此，利害今人自不殊。"
        ],
        "title": "孙庞二将",
        "id": "dd52f098-733c-4b8e-86ca-b753d6cfdf1d"
    },
    {
        "author": "邵雍",
        "paragraphs": [
            "为女不嫁，为士不官。",
            "齐人一言，田子辞焉。"
        ],
        "title": "一言感人",
        "id": "677358d3-7de4-4c8a-8551-e2fee9eb05fc"
    },
    {
        "author": "邵雍",
        "paragraphs": [
            "时去三王，事归五霸。",
            "七雄既争，四子乃诧。",
            "孟尝居先，信陵居亚。",
            "平原居中，春申居下。"
        ],
        "title": "四公子吟",
        "id": "c6fc0b68-2e4e-4fde-a847-b7b7b25dba1c"
    },
    {
        "author": "邵雍",
        "paragraphs": [
            "赐酒于君，饮不知味。",
            "执法在前，恐惧无既。",
            "当此之时，一斗而醉。",
            "宗族满堂，既孝且悌。",
            "尊卑以亲，少长有齿。",
            "当此之时，二斗而醉。",
            "宾之初筵，跄跄济济。",
            "献酬百拜，升降有礼。",
            "当此之时，三斗而醉。",
            "里闬过从，如兄如弟。",
            "时和岁丰，情怀欢喜。",
            "当此之时，五斗而醉。",
            "朋友往还，讲道求义。",
            "乐事赏心，登山临水。",
            "当此之时，八斗而醉。",
            "男女杂坐，杯觞不记。",
            "灯烛明灭，衣冠倾圯。",
            "当此之时，一石而醉。"
        ],
        "title": "淳于髠酒谏",
        "id": "d14f14fb-9af2-432d-983c-c2b10ad2555e"
    },
    {
        "author": "邵雍",
        "paragraphs": [
            "东海有大鱼，罔罟无能近。",
            "砀然一失水，蝼蚁得而困。"
        ],
        "title": "东海有大鱼",
        "id": "bb9e06c9-c5b0-4df6-b4d5-832806843206"
    },
    {
        "author": "邵雍",
        "paragraphs": [
            "土木偶人，慎无相笑。",
            "天将大雨，止可相吊。"
        ],
        "title": "土木偶人",
        "id": "66bbd7b3-7aba-4a42-b2fb-2601e0229015"
    },
    {
        "author": "邵雍",
        "paragraphs": [
            "田丹功盖国，貂勃语回君。",
            "谤者古来有，犹能杀九人。"
        ],
        "title": "辨谤吟",
        "id": "6cc76b80-f342-47d5-9a85-4328aa764501"
    },
    {
        "author": "邵雍",
        "paragraphs": [
            "三皇之世正熙熙，乌鹊之巢俯可窥。",
            "当日一般情味好，初春天气早晨时。"
        ],
        "title": "三皇吟",
        "id": "c9af445c-2f6f-4d1c-90a2-3e164e1de23d"
    },
    {
        "author": "邵雍",
        "paragraphs": [
            "五帝之时似日中，声明文物正融融。",
            "古今世盛无如此，过此其来便不同。"
        ],
        "title": "五帝",
        "id": "a29d3995-da4b-45a6-985a-b560511f82f5"
    },
    {
        "author": "邵雍",
        "paragraphs": [
            "三王之世正如秋，权重权轻事有由。",
            "深谷为陵岸为谷，陵迁谷变不知休。"
        ],
        "title": "三王",
        "id": "ca123232-3440-44ec-9448-e9d59d340673"
    },
    {
        "author": "邵雍",
        "paragraphs": [
            "五伯之时正似冬，虽然三代莫同风。",
            "当初管晏权轻重，父子君臣尚且宗。"
        ],
        "title": "五伯",
        "id": "a2ca65f1-4dd1-41e8-beff-9cb846ad6bc4"
    },
    {
        "author": "邵雍",
        "paragraphs": [
            "七国纵横事可明，苏张得路信非平。",
            "当初天下如何尔，市井之人为正卿。"
        ],
        "title": "七国",
        "id": "98305f00-19de-4b67-8981-be826244dc8b"
    },
    {
        "author": "邵雍",
        "paragraphs": [
            "管晏治时犹有体，苏张用处更无名。",
            "三皇五帝从何出，扫地中原俟太平。"
        ],
        "title": "扫地吟",
        "id": "db41535a-69ec-4b87-9383-abfb4873996a"
    },
    {
        "author": "邵雍",
        "paragraphs": [
            "羲轩尧舜虽难复，汤武桓文尚可循。",
            "事既不同时又异，也由天道也由人。"
        ],
        "title": "天人吟",
        "id": "afdc63e4-8c42-4fb1-9aa7-649a3b1d2ef5"
    },
    {
        "author": "邵雍",
        "paragraphs": [
            "兔犬俱毙，蚌鹬相持。",
            "田渔老父，坐而利之。"
        ],
        "title": "利害吟",
        "id": "37e76bb5-39ad-4435-94aa-a0b61ffa952f"
    },
    {
        "author": "邵雍",
        "paragraphs": [
            "骐骥壮时，千里莫追。",
            "及其衰也，驽马先之。",
            "时与事会，谈笑指挥。",
            "时移事去，虽死奚为。"
        ],
        "title": "时吟",
        "id": "d4533524-10f9-42bc-9807-bcb1d22161fa"
    },
    {
        "author": "邵雍",
        "paragraphs": [
            "治不变俗，教不易民。",
            "甘龙之说，亦或可循。",
            "常人习俗，学者溺闻。",
            "商鞅之说，异乎所云。"
        ],
        "title": "二说吟",
        "id": "20b2b9b6-4368-4cfc-b7a0-7013e19ee1ad"
    },
    {
        "author": "邵雍",
        "paragraphs": [
            "言不失仁，行不失义。",
            "自天祐之，吉无不利。",
            "言与仁背，行与义乖。",
            "天且不祐，人能行哉。",
            "有商君者，贼义残仁。",
            "为法自弊，车分其身。",
            "始知行义脩仁者，便是延年益寿人。"
        ],
        "title": "言行吟",
        "id": "e1188a0d-51fd-4c20-934d-b56eaf8d7559"
    },
    {
        "author": "邵雍",
        "paragraphs": [
            "财利为先，笔舌用事。",
            "饥馑相仍，盗贼蜂起。",
            "孝悌为先，日月长久。",
            "时和岁丰，延年益寿。"
        ],
        "title": "治乱吟",
        "id": "39f8e834-4ff7-4489-8fa6-2d8e22e0d6ce"
    },
    {
        "author": "邵雍",
        "paragraphs": [
            "老者得其养，幼者得其仰。",
            "劳者得其饷，死者得其葬。"
        ],
        "title": "太平吟",
        "id": "1b0ac949-906e-4efb-bf10-2ceb04788058"
    },
    {
        "author": "邵雍",
        "paragraphs": [
            "商鞅得君持法处，赵良终日正言时。",
            "当其命令炎如火，车裂如何都不知。"
        ],
        "title": "商君吟",
        "id": "a0a07308-8fe3-4ab9-9073-a4aa7719c126"
    },
    {
        "author": "邵雍",
        "paragraphs": [
            "能怀天下心，肯了人间事。",
            "岂止求于今，求古亦未易。"
        ],
        "title": "能怀天下心",
        "id": "14f1ad2b-b079-492e-b145-ddc41c225da4"
    },
    {
        "author": "邵雍",
        "paragraphs": [
            "并吞天下九千日，一统寰中十五年。",
            "坑血未干高祖至，骊山丘垅已萧然。"
        ],
        "title": "始皇吟",
        "id": "8966765d-d12b-408b-ae29-1a5ec6c38152"
    },
    {
        "author": "邵雍",
        "paragraphs": [
            "作伪少阴德，饰非多隠情。",
            "人心虽暧昧，天道自分明。",
            "手足既皆露，语言安足凭。"
        ],
        "title": "有妄吟",
        "id": "ab44b6a8-c160-4728-a18c-b99f75c45856"
    },
    {
        "author": "邵雍",
        "paragraphs": [
            "用九见羣龙，首能出庶物。",
            "用六利永贞，因干以为利。",
            "四象以九成，遂为三十六。",
            "四象以六成，遂成二十四。",
            "如何九与六，能尽人间事。"
        ],
        "title": "干坤吟",
        "id": "b878b336-4f10-4222-80c4-e4bfd985a80f"
    },
    {
        "author": "邵雍",
        "paragraphs": [
            "天地如盖轸，覆载何高极。",
            "日月如磨蚁，往来无休息。",
            "上下之岁年，其数难窥测。",
            "且以一元言，其理尚可识。",
            "一十有二万，九千余六百。",
            "中间三千年，迄今之陈迹。",
            "治乱与废兴，著见于方策。",
            "吾能一贯之，皆如身所历。"
        ],
        "title": "皇极经世一元吟",
        "id": "043c9b22-15ae-4276-8bf4-484fa25dfd9b"
    },
    {
        "author": "邵雍",
        "paragraphs": [
            "龙者阳类，与时相须。",
            "首出庶物，同游六虚。",
            "能潜能见，能吸能呼。",
            "能大能小，能有能无。"
        ],
        "title": "应龙吟",
        "id": "b27d416c-7ed8-4f00-8298-3a517d24541e"
    },
    {
        "author": "邵雍",
        "paragraphs": [
            "何处是仙乡，仙乡不离房。",
            "眼前无冗长，心下有清凉。",
            "静处干坤大，闲中日月长。",
            "若能安得分，都胜别思量。"
        ],
        "title": "何处是仙乡",
        "id": "27fb7443-4cbf-4496-81b0-6f0db87aff6a"
    },
    {
        "author": "邵雍",
        "paragraphs": [
            "毛如霜雪眼如朱，耳角方齐三尺余。",
            "状异不将耕旷土，性驯宜用驾安车。",
            "水边牧处龙能扰，月下牵时兔可驱。",
            "从此洛阳图㡠上，丹青人更著功夫。"
        ],
        "title": "谢宋推官惠白牛",
        "id": "cd2f369b-167d-4de5-a97b-5ef7d6709ef1"
    },
    {
        "author": "邵雍",
        "paragraphs": [
            "六老皤然鬓似霜，纵心年至又非狂。",
            "园池共避何妨胜，樽俎相欢未始忙。",
            "杖屦烂游千载运，衣巾浓惹万花香。",
            "过从见率添成七，况复秋来亦渐凉。"
        ],
        "title": "依韵和王安之少卿六老诗仍见率成七  其一",
        "id": "6059f08c-a4d7-4e91-8067-25c71a72bb07"
    },
    {
        "author": "邵雍",
        "paragraphs": [
            "六老相陪卿与郎，闲曹饶却不清狂。",
            "过从无事易成乐，职局向人难道忙。",
            "烟柳嫩垂低更绿，露桃红裛暖仍香。",
            "乘春醉卧花阴下，恰到花阴别是凉。"
        ],
        "title": "依韵和王安之少卿六老诗仍见率成七  其二",
        "id": "8901677f-ad6d-49c3-adb2-3016fe3d92da"
    },
    {
        "author": "邵雍",
        "paragraphs": [
            "六翁谁让少年场，老不羞人任意狂。",
            "同向静中观物动，共于闲处看人忙。",
            "天心月满蟾蜍动，水面风微菡萏香。",
            "肯信人间有忧事，新醅正熟景初凉。"
        ],
        "title": "依韵和王安之少卿六老诗仍见率成七  其三",
        "id": "7c42e258-2612-484f-a8c7-e5a6ce5b1223"
    },
    {
        "author": "邵雍",
        "paragraphs": [
            "六人相聚会时康，著甚来由不放狂。",
            "遍地园林同己有，满天风月助诗忙。",
            "文章高摘汉唐艳，骚雅浓薰李杜香。",
            "水际竹边闲适处，更无尘事只清凉。"
        ],
        "title": "依韵和王安之少卿六老诗仍见率成七  其四",
        "id": "d18c39b4-4dda-4546-847f-bd4988364d55"
    },
    {
        "author": "邵雍",
        "paragraphs": [
            "六客同游一醉乡，又非流俗所言狂。",
            "追游共喜清平久，唱和争寻惊策忙。",
            "荐酒月陂林果熟，发茶金谷井泉香。",
            "千年松下麾谈麈，襟袖无风亦自凉。"
        ],
        "title": "依韵和王安之少卿六老诗仍见率成七  其五",
        "id": "83f1556c-f7d0-4810-b1a4-75bd7db4193f"
    },
    {
        "author": "邵雍",
        "paragraphs": [
            "见率野人成七老，野人唯解野疎狂。",
            "编排每日清吟苦，趁办递年闲适忙。",
            "夏末喜尝新酒味，春初爱嗅早梅香。",
            "问君何故须如此，不柰心头一点凉。"
        ],
        "title": "依韵和王安之少卿六老诗仍见率成七  其六",
        "id": "3acea00e-bb64-404e-b7ef-a9f71fe5a5bd"
    },
    {
        "author": "邵雍",
        "paragraphs": [
            "林下狂歌不帖腔，帖腔安得谓之狂。",
            "小车行处鶑花闹，大笔落时神鬼忙。",
            "门掩柴荆阛阓远，墙开瓮牖薜萝香。",
            "一般天下难寻物，洛浦清风拂面凉。"
        ],
        "title": "依韵和王安之少卿六老诗仍见率成七  其七",
        "id": "5443fa49-1a4a-4220-b70e-5126883fdb0c"
    },
    {
        "author": "邵雍",
        "paragraphs": [
            "文房三物品皆精，报谢愁无秀句成。",
            "欲状升平在歌颂，柰何才不逮升平。"
        ],
        "title": "依韵和张静之少卿惠文房三物",
        "id": "0efc725e-9094-4eda-9e96-b04543090152"
    },
    {
        "author": "邵雍",
        "paragraphs": [
            "宠辱见多恶足惊，出尘还喜自诚明。",
            "闲中气象干坤大，静处光阴宇宙清。",
            "素业经纶无少愧，全功天地不虚生。",
            "野人何幸逢昌运，一百余年天下平。"
        ],
        "title": "依韵和王安之少卿谢富相公诗",
        "id": "9072b457-21ac-4a8d-b409-0081e38c9179"
    },
    {
        "author": "邵雍",
        "paragraphs": [
            "安乐窝前小曲江，新蒲细柳年年绿。",
            "眼前随分好光阴，谁道人生多不足。"
        ],
        "title": "安乐窝前蒲柳吟",
        "id": "ce4c3e59-9ec4-465f-ac6c-cc1b5b0a02b6"
    },
    {
        "author": "邵雍",
        "paragraphs": [
            "瓮破已甘弃，言收用有方。",
            "用时须藉口，照处便安牀。",
            "不假轩窗力，能回日月光。",
            "清平卧其下，自可比羲皇。"
        ],
        "title": "瓮牖吟",
        "id": "c9f2dece-7380-4506-bab8-eb970e6355e6"
    },
    {
        "author": "邵雍",
        "paragraphs": [
            "人生长有两般愁，愁死愁生未易休。",
            "或向利中穷力取，或于名上尽心求。",
            "多思唯恐晚得手，未老已闻先白头。",
            "我有何功居彼上，其间掉臂独无忧。"
        ],
        "title": "人生长有两般愁",
        "id": "2fb5d58c-13d0-43dc-babb-7a0a09b6bd64"
    },
    {
        "author": "邵雍",
        "paragraphs": [
            "天下更无双，无知无所长。",
            "年颜李文爽，风度贺知章。",
            "静坐多茶饮，闲行或道装。",
            "傍人休用笑，安乐是吾乡。"
        ],
        "title": "自咏",
        "id": "4d736730-e555-4461-976c-4d5656ba4e41"
    },
    {
        "author": "邵雍",
        "paragraphs": [
            "一年一度中秋夜，十度中秋九度阴。",
            "求满直须当夜半，要明仍候到天心。",
            "无云照处情非浅，不睡观时意更深。",
            "徒爱古人诗句好，何堪千里共如今。"
        ],
        "title": "中秋月",
        "id": "8d485a52-6239-48b5-ab0f-daec0ba7d767"
    },
    {
        "author": "邵雍",
        "paragraphs": [
            "春暖秋凉兼景好，年丰身健更时和。",
            "如茵草上轻轻碾，似锦花间慢慢拕。"
        ],
        "title": "小车吟",
        "id": "7b868582-3db4-4b4c-a2da-f371318355b7"
    },
    {
        "author": "邵雍",
        "paragraphs": [
            "梦里到乡关，乡关二十年。",
            "依稀新国土，隠约旧山川。",
            "身已烟霞外，人家道路边。",
            "觉来犹在目，一饷但萧然。"
        ],
        "title": "昼梦",
        "id": "e23f5232-1a56-4156-b6d7-631ad045f67a"
    },
    {
        "author": "邵雍",
        "paragraphs": [
            "晚步洛河滩，河滩石万般。",
            "青黄有长短，大小或方圆。",
            "考彼多无数，求其用实难。",
            "琅玕在何处，止可使人叹。"
        ],
        "title": "晚步洛河滩",
        "id": "eb91e816-e4a8-408c-b1b8-bb7673ea3673"
    },
    {
        "author": "邵雍",
        "paragraphs": [
            "一雨洗觚棱，三川气象清。",
            "林风传颢气，林叶送商声。",
            "忽忽莲生的，看看菊吐英。",
            "太平时里老，何以报虚生。"
        ],
        "title": "和李文思早秋五首  其一",
        "id": "d3cb8054-90da-43b2-9fb3-328ac2f4aaa2"
    },
    {
        "author": "邵雍",
        "paragraphs": [
            "径小新经雨，庭幽遍有苔。",
            "风前闲意思，阶下静徘徊。",
            "不分筋骸老，难甘岁月催。",
            "时时藉芳草，頼有酒同杯。"
        ],
        "title": "和李文思早秋五首  其二",
        "id": "fed15a14-1293-49d2-aced-57af4ce33610"
    },
    {
        "author": "邵雍",
        "paragraphs": [
            "王金秋已至，烁石景方兰。",
            "直养能希孟，闲居肯让潘。",
            "竹间风彗彗，松罅月团团。",
            "洛社多贤友，人人可共欢。"
        ],
        "title": "和李文思早秋五首  其三",
        "id": "f4e8eb65-b34e-4450-9ec6-b74e23a4c6fc"
    },
    {
        "author": "邵雍",
        "paragraphs": [
            "池畔拖垂柳，栏边笑晚花。",
            "败荷倾弊盖，老桧露枯槎。",
            "岁暮惊时态，年高惜物华。",
            "东陵风未替，解忆故园瓜。"
        ],
        "title": "和李文思早秋五首  其四",
        "id": "5ac2fcec-5ce1-412e-9ea5-c090f9e26fc4"
    },
    {
        "author": "邵雍",
        "paragraphs": [
            "日脚云微淡，林梢叶渐黄。",
            "可堪须变色，彻了为侵霜。",
            "酒到难成醉，风来易得凉。",
            "老年何所欲，唯愿且平康。"
        ],
        "title": "和李文思早秋五首  其五",
        "id": "5dc788b3-e608-49e3-904c-7f28b3d85eed"
    },
    {
        "author": "邵雍",
        "paragraphs": [
            "尧夫何所有，一色得天和。",
            "夏住长生洞，冬居安乐窝。",
            "鶑花供放适，风月助吟哦。",
            "窃料人间乐，无如我最多。"
        ],
        "title": "尧夫何所有",
        "id": "76dd4728-445f-40b3-a14c-a2cf7652835b"
    },
    {
        "author": "邵雍",
        "paragraphs": [
            "长忆乍能言，朝游父母前。",
            "方行初下膝，既老遂华颠。",
            "在昔四五岁，于今六十年。",
            "却看儿女戏，又喜又潸然。"
        ],
        "title": "长忆乍能言",
        "id": "5adc361e-0786-479c-9224-41ded53e3ef7"
    },
    {
        "author": "邵雍",
        "paragraphs": [
            "何者名为善处身，非唯能武又能文。",
            "可行可止存诸己，或是或非系在人。",
            "遍数古来贤所得，历观天下事须真。",
            "吉凶悔吝生乎动，刚毅木讷近于仁。",
            "易地皆然休计较，不言而信省开陈。",
            "虽居蛮貊亦行矣，无患乡闾情未亲。"
        ],
        "title": "答友人",
        "id": "4872a7ac-d6d1-4217-b93c-4d153723e517"
    },
    {
        "author": "邵雍",
        "paragraphs": [
            "天告自丁宁，人多不肯听。",
            "四时皆有景，万物岂无情。",
            "祸福眼前事，是非身后名。",
            "谁能事闲气，浪与世人争。"
        ],
        "title": "独坐吟  其一",
        "id": "dc5b6e17-e79e-41f9-aa6c-6e986df978eb"
    },
    {
        "author": "邵雍",
        "paragraphs": [
            "天意自分明，人多不肯行。",
            "鶑花春乍暖，风月雨初晴。",
            "静坐澄思虑，闲吟乐性情。",
            "谁能事闲气，浪与世人争。"
        ],
        "title": "独坐吟  其二",
        "id": "6749bde0-afa9-4364-9039-a6bfe798de82"
    },
    {
        "author": "邵雍",
        "paragraphs": [
            "意未萌于心，言未出诸口。",
            "神莫得而窥，人莫得而咎。",
            "君子贵慎独，上不愧屋漏。",
            "人神亦吾心，口自处其后。"
        ],
        "title": "意未萌于心",
        "id": "1e6cc38b-8123-45e4-b30e-874e827d8295"
    },
    {
        "author": "邵雍",
        "paragraphs": [
            "郏鄏城中，凤凰楼下。",
            "风月庭除，鶑花台榭。",
            "时和岁丰，闲行静坐。",
            "朋好身安，清吟雅话。"
        ],
        "title": "自适吟",
        "id": "c0d89faa-58fd-47bf-a358-d3bdcaebad0c"
    },
    {
        "author": "邵雍",
        "paragraphs": [
            "皤然一老翁，凡百事皆慵。",
            "旧物不尽记，故人难得逢。",
            "幽花浑在雾，残梦半随风。",
            "只且愿天下，时和与岁丰。"
        ],
        "title": "老翁吟",
        "id": "eacaef18-e1b4-46b7-aa20-baee52290a9e"
    },
    {
        "author": "邵雍",
        "paragraphs": [
            "此物铁为之，何尝肯妄持。",
            "长随大𤮕子，永伴小车儿。",
            "击碎珊瑚处，敲残牙齿时。",
            "谁能学此辈，才始人鞭笞。"
        ],
        "title": "铁如意吟",
        "id": "cc7e871f-6ab1-4fe7-b679-0706e07ea6d0"
    },
    {
        "author": "邵雍",
        "paragraphs": [
            "道家仪用此衣巾，只拜星辰不拜人。",
            "何故尧夫须用拜，安知人不是星辰。"
        ],
        "title": "道装吟  其一",
        "id": "9caf1192-11c9-4a9a-bed4-19beab5fd0cc"
    },
    {
        "author": "邵雍",
        "paragraphs": [
            "道家仪用此巾衣，师外曾闻更拜谁。",
            "何故尧夫须用拜，安知人不是吾师。"
        ],
        "title": "道装吟  其二",
        "id": "ddcbc36c-5485-40ad-9680-312f3234a2f1"
    },
    {
        "author": "邵雍",
        "paragraphs": [
            "安车麈尾道衣装，里闬过从乃是常。",
            "闻说洞天多似此，吾乡殊不异仙乡。"
        ],
        "title": "道装吟  其三",
        "id": "a3806779-a102-4cfe-9877-e6fe6b04f182"
    },
    {
        "author": "邵雍",
        "paragraphs": [
            "如知道只在人心，造化功夫自可寻。",
            "若说衣巾便为道，尧夫何者敢披襟。"
        ],
        "title": "道装吟  其四",
        "id": "cce33531-25e0-4f55-b353-fcd8b7afa46b"
    },
    {
        "author": "邵雍",
        "paragraphs": [
            "目时然后视，耳时然后听。",
            "口时然后言，身时然后行。",
            "前不见厚禄，后不见重兵。",
            "惟其义所在，安知利与名。"
        ],
        "title": "四者吟",
        "id": "9fb011ab-8947-44f9-ac00-edac538899a3"
    },
    {
        "author": "邵雍",
        "paragraphs": [
            "壮岁若奔驰，随分受官职。",
            "所得唯锱铢，所丧无纪极。",
            "今日度一朝，明日过一夕。",
            "不免如路人，区区被劳役。"
        ],
        "title": "偶得吟",
        "id": "7baa90af-1a19-44b3-9f8a-935670c81b7a"
    },
    {
        "author": "邵雍",
        "paragraphs": [
            "会有四不赴，时有四不出。",
            "无贵亦无贱，无固亦无必。",
            "里闬闲过从，身安心自逸。",
            "如此三十年，幸逢太平日。"
        ],
        "title": "四事吟",
        "id": "574cb8a3-d15f-4b40-a619-31773c46451c"
    },
    {
        "author": "邵雍",
        "paragraphs": [
            "美食无使餍，餍则不能受。",
            "善人无使倦，倦则不能久。",
            "官小拜人喜，官高拜人耻。",
            "官职自外来，中心何若此。"
        ],
        "title": "偶春  其一",
        "id": "2405af63-9327-4fc0-8923-a38bc76384ae"
    },
    {
        "author": "邵雍",
        "paragraphs": [
            "才高命寡人，耻居人下。",
            "若不固穷，非知道者。"
        ],
        "title": "偶春  其二",
        "id": "92f54425-9627-42dc-bde0-bdb58e7e7de0"
    },
    {
        "author": "邵雍",
        "paragraphs": [
            "贤德之人，所居之处。",
            "如芝如兰，使人爱慕。",
            "凶恶之人，所居之处。",
            "如虎如狼，使人怕怖。"
        ],
        "title": "偶春  其三",
        "id": "fd163112-09cf-41b6-8a4a-76fa729b27b4"
    },
    {
        "author": "邵雍",
        "paragraphs": [
            "妻强夫殃，奴强主殃，臣强君殃。",
            "尾大于身，冰坚于霜。",
            "辨之不早，国破家亡。"
        ],
        "title": "偶春  其四",
        "id": "70e4c2e9-d03c-42d2-a2cb-26259af7f118"
    },
    {
        "author": "邵雍",
        "paragraphs": [
            "铜雀或常闻，未尝闻金雀。",
            "始愧林下人，识物不甚博。",
            "金雀出何所，必出自灵岳。",
            "剪断白云根，分破苍岑角。",
            "既为之巨砚，遂登于纶阁。",
            "水贮见温润，墨发知瀺濯。",
            "窗下喜鉴开，案前惊月落。",
            "见赠何慇懃，欲报和知璞。",
            "胡为不且留，洪化用斟酌。",
            "胡为不且留，贤人用选擢。",
            "胡为不且留，奸人用诛削。",
            "胡为不且留，生灵用安泊。",
            "则予何人哉，拜贶徒惊矍。",
            "须是笔如椽，方能无厚怍。"
        ],
        "title": "王胜之谏议见惠文房四宝内有巨砚尤佳因以谢之",
        "id": "f3f2e926-bdf4-448d-b3c6-fce78ac873b6"
    },
    {
        "author": "邵雍",
        "paragraphs": [
            "砚名金雀世难伦，用报慙无天下珍。",
            "国士有诗偏雅处，晴窗气暖墨花春。"
        ],
        "title": "再用晴窗气暖墨花春谢王胜之谏议惠金雀砚",
        "id": "c1a626ab-a13c-41c9-bf33-ae785411f576"
    },
    {
        "author": "邵雍",
        "paragraphs": [
            "范邵居洛阳，希夷居华山。",
            "陈邵为逸人，忠献为显官。",
            "邵在范之后，陈在范之前。",
            "三人貌相类，两人名相连。"
        ],
        "title": "题范忠献公真",
        "id": "c861ab66-5824-42e1-8ec7-7d3d0c93ed62"
    },
    {
        "author": "邵雍",
        "paragraphs": [
            "时有代谢，物有枯荣。",
            "人有衰盛，事有废兴。"
        ],
        "title": "观物吟",
        "id": "6c7c286e-8b17-4d70-83f0-4c37d092298f"
    },
    {
        "author": "邵雍",
        "paragraphs": [
            "美酒岂无留客饮，好花犹解向人开。",
            "多情不忍阻花意，未醉何须辞满杯。"
        ],
        "title": "对花吟",
        "id": "47cf49bb-5f92-41fc-a969-ea55a937a792"
    },
    {
        "author": "邵雍",
        "paragraphs": [
            "意不若义，义不若利。",
            "利之使人，能忘生死。",
            "利不若义，义不若意。",
            "意之使人，能动天地。"
        ],
        "title": "义利吟",
        "id": "ab0d01da-cd80-4920-b66e-0fa6160db98d"
    },
    {
        "author": "邵雍",
        "paragraphs": [
            "慇懃见赠用长篇，里闬过从积有年。",
            "岁事报成还报始，春华相次又暄妍。"
        ],
        "title": "代简谢朱殿直赠长韵诗",
        "id": "a6f9995a-6fa6-41a8-811d-3859fc3008f4"
    },
    {
        "author": "邵雍",
        "paragraphs": [
            "心在人躯号太阳，能于事上发辉光。",
            "如何皎日照八表，得似灵台高一方。",
            "家用平康贫不害，身无疾病瘦何妨。",
            "高吟大笑洛城里，看尽人间手脚忙。"
        ],
        "title": "试笔",
        "id": "14b530d9-2059-4b58-9252-7902fd34da8c"
    },
    {
        "author": "邵雍",
        "paragraphs": [
            "富贵傲人人未信，还知富贵去如何。",
            "常观静处光阴好，亦恐闲时思虑多。",
            "日出自然天不暗，风来安得水无波。",
            "世间大有平田地，因甚须由捷径过。"
        ],
        "title": "试砚",
        "id": "e745a192-59f0-43d6-9bd1-4d7317d3ebf2"
    },
    {
        "author": "邵雍",
        "paragraphs": [
            "请将调鼎问于君，调鼎功夫敢预闻。",
            "只有盐梅难尽善，岂无姜桂助为辛。",
            "和羹必欲须求美，众口如何便得均。",
            "慎勿轻言天下事，伊周殊不是庸人。"
        ],
        "title": "问调鼎",
        "id": "a54d78cf-eda3-4563-91fc-f297807bf016"
    },
    {
        "author": "邵雍",
        "paragraphs": [
            "闲读古人诗，因看古人意。",
            "古今时虽殊，其意固无异。",
            "喜怒与哀乐，贫贱与富贵。",
            "惜哉情何物，使人能如是。"
        ],
        "title": "读古诗",
        "id": "d4bd5609-a9ab-4658-b89a-895d9293c240"
    },
    {
        "author": "邵雍",
        "paragraphs": [
            "形状类于鱼，其心好蠹书。",
            "居常游箧笥，未始在江湖。",
            "为害千般有，言烹一物无。",
            "年年当盛夏，晒了却如初。"
        ],
        "title": "蠹书鱼",
        "id": "df2fd934-834a-48d3-8e8b-e8fc97151458"
    },
    {
        "author": "邵雍",
        "paragraphs": [
            "岁俭心非俭，家贫道不贫。",
            "谁知天地内，别有好干坤。"
        ],
        "title": "岁俭吟",
        "id": "19595285-35a1-46d9-af71-b92ad1c1f147"
    },
    {
        "author": "邵雍",
        "paragraphs": [
            "下有黄泉上有天，人人许住百来年。",
            "还知虚过死万遍，都似不曾生一般。",
            "要识明珠须巨海，如求良玉必名山。",
            "先能了尽世间事，然后方言出世间。"
        ],
        "title": "极论",
        "id": "2917dcda-5333-40a1-bfc6-ea28e7a1b284"
    },
    {
        "author": "邵雍",
        "paragraphs": [
            "人无鉴流水，当求鉴止水。",
            "流水无定形，止水有定体。",
            "人无鉴于水，当求鉴于人。",
            "水鉴见人貌，人鉴见人神。"
        ],
        "title": "求鉴吟",
        "id": "d0211c5b-c41a-4d14-92cf-d5d30b530721"
    },
    {
        "author": "邵雍",
        "paragraphs": [
            "饱食丰衣不易过，日长时节奈愁何。",
            "求名少日投宣圣，怕死老年亲释迦。",
            "妄欲断缘缘愈重，徼求去病病还多。",
            "长江一片常如练，幸自无风又起波。"
        ],
        "tags": [
            "长江"
        ],
        "title": "学佛吟",
        "id": "712c61b4-30ac-424c-b5aa-4ca89c04c009"
    },
    {
        "author": "邵雍",
        "paragraphs": [
            "天地有润泽，其降也瀼瀼。",
            "暖则为湛露，寒则为繁霜。",
            "为露万物悦，为霜万物伤。",
            "二物本一气，恩威何昭彰。"
        ],
        "title": "霜露吟",
        "id": "a1e5b43f-ae6e-43a8-b0aa-9c048f92a1dd"
    },
    {
        "author": "邵雍",
        "paragraphs": [
            "可委者命，可凭者天。",
            "人无率尔，事不偶然。"
        ],
        "title": "天命吟",
        "id": "ea5db40c-27bb-4f49-aa46-103793dd6d08"
    },
    {
        "author": "邵雍",
        "paragraphs": [
            "践形治性，践迹治情。",
            "贤人践迹，圣人践形。"
        ],
        "title": "性情吟",
        "id": "319bc15e-52e4-44df-a11d-d097b6f7a75e"
    },
    {
        "author": "邵雍",
        "paragraphs": [
            "圣人了心，贤人了迹。",
            "了心无穷，了迹无极。"
        ],
        "title": "心迹吟",
        "id": "38cabafc-4f02-49e7-83db-442328f9250a"
    },
    {
        "author": "邵雍",
        "paragraphs": [
            "物不两盛，事难独行。",
            "荣瘁迭起，贤愚并行。"
        ],
        "title": "观物吟",
        "id": "a9224201-6485-4ead-bbff-c608606d5660"
    },
    {
        "author": "邵雍",
        "paragraphs": [
            "思虑未起，鬼神莫知。",
            "不由乎我，更由乎谁。"
        ],
        "title": "思虑吟",
        "id": "5799d5e0-1f7e-42ce-bb9b-976be447f8c3"
    },
    {
        "author": "邵雍",
        "paragraphs": [
            "少日治文章，亦曾观国光。",
            "山林虽不返，畎亩未尝忘。",
            "麋鹿宁无志，鹓鸿自有行。",
            "还知今日事，大故索思量。"
        ],
        "title": "代书答朝中旧友",
        "id": "31d44357-f0e5-451a-a67a-c205c92791f2"
    },
    {
        "author": "邵雍",
        "paragraphs": [
            "冬非不欲出，欲出苦日短。",
            "年老恐话长，天寒怕归晚。",
            "山翁头有风，乡友情非浅。",
            "必欲相招延，春光况不远。"
        ],
        "title": "冬不出吟",
        "id": "f010eca3-f7de-4d95-b6aa-2baf1fa64214"
    },
    {
        "author": "邵雍",
        "paragraphs": [
            "地以静而方，天以动而圆。",
            "既正方圆体，还明动静权。",
            "静久必成润，动极遂成然。",
            "润则水体具，然则火用全。",
            "水体以器受，火用以薪传。",
            "体在天地后，用起天地先。"
        ],
        "title": "观物吟",
        "id": "2154fddd-d719-4b2a-aa65-617ce320d720"
    },
    {
        "author": "邵雍",
        "paragraphs": [
            "邪正异心，家国同体。",
            "邪能败亡，正能兴起。"
        ],
        "title": "家国吟",
        "id": "b9c3bc3b-a9e8-4332-8b89-defb4a395983"
    },
    {
        "author": "邵雍",
        "paragraphs": [
            "贤人好正，奸人好邪。",
            "好邪则竞，好正则和。"
        ],
        "title": "邪正吟",
        "id": "519e29da-8430-48f2-9a15-9bf02c82a4ec"
    },
    {
        "author": "邵雍",
        "paragraphs": [
            "君子尚义，小人尚利。",
            "尚利则乱，尚义则治。"
        ],
        "title": "义利吟  其一",
        "id": "b991dbe9-4aa9-49c6-bed8-97b7fa24f724"
    },
    {
        "author": "邵雍",
        "paragraphs": [
            "人作者事，天命者时。",
            "时来易失，事去难追。"
        ],
        "title": "义利吟  其二",
        "id": "73252ee4-fceb-47d7-9b4d-a14683ed049a"
    },
    {
        "author": "邵雍",
        "paragraphs": [
            "恩深者亲，义重者君。",
            "恩义两得，始谓之人。"
        ],
        "title": "恩义吟",
        "id": "0902ba74-03af-4503-b7e4-8e5761d8ed67"
    },
    {
        "author": "邵雍",
        "paragraphs": [
            "何者谓知音，知音难漫寻。",
            "既无师旷耳，安有伯牙琴。",
            "虽逼桑榆景，宁忘松桂心。",
            "独行月堤上，一步一高吟。"
        ],
        "title": "闲步吟",
        "id": "b92a5489-507c-4c09-ab5c-cbb87615868a"
    },
    {
        "author": "邵雍",
        "paragraphs": [
            "万物备于身，直须资养深。",
            "因何为宝鉴，只被用精金。",
            "酒少如茶饮，诗多似史吟。",
            "颜渊方内乐，天下事难任。"
        ],
        "title": "坐右吟",
        "id": "de5628af-9c67-4576-99d5-0d82af777b64"
    },
    {
        "author": "邵雍",
        "paragraphs": [
            "旨酒嘉肴与管絃，通宵鼎沸乐丰年。",
            "侯门深处还知否，百万流民在露天。"
        ],
        "title": "感雪吟",
        "id": "5ba77a49-6fd6-4c68-8566-3dc37d284ce0"
    },
    {
        "author": "邵雍",
        "paragraphs": [
            "予家洛城里，况在天津畔。",
            "行年六十五，当宋之盛旦。",
            "南园临通衢，北圃仰双观。",
            "虽然在京国，却如处山涧。",
            "清泉篆沟渠，茂木绣霄汉。",
            "凉风竹下来，皓月松间见。",
            "面前有芝兰，目下无冰炭。",
            "坐上有余欢，胸中无交战。",
            "冬夏既不出，炎凉徒自变。",
            "荣辱既不入，富贵徒自衒。",
            "恶闻人之恶，乐道人之善。",
            "不行何趑趄，勿药何瞑眩。",
            "谁谓金石坚，其心亦能断。",
            "谁谓鬼神灵，其诚亦能贯。"
        ],
        "title": "六十五岁新正自贻",
        "id": "90438076-418c-46dc-b24f-546ccd412caa"
    },
    {
        "author": "邵雍",
        "paragraphs": [
            "昔人乘车是常，今见乘车仓皇。",
            "既有前车戒慎，岂无覆辙兢庄。",
            "将出必用茶饮，欲登先须道装。",
            "轸边更挂诗帙，辕畔仍悬酒缸。",
            "轮缓为移芳草，盖低因碍垂杨。",
            "水际尤宜稳审，花间更要安详。",
            "朝出频经履道，晚归屡过平康。",
            "春重纵观明媚，秋深饫看丰穰。",
            "五凤楼前月色，天津桥上风凉。",
            "金谷园中流水，魏王堤外脩篁。",
            "静处光阴最好，闲中气味偏长。",
            "所经莫不意得，所见无非情忘。",
            "或见农人拥耒，或见蚕女求桑。",
            "或见蘼芜遍野，或见蒺蔾满墙。",
            "或见荆棘茂密，或见芝兰芬芳。",
            "或见鸡豚狗彘，或见雕鹗鸾凰。",
            "恶者既不见害，善者固无相伤。",
            "华岳三峯岌嶪，黄陂万顷汪洋。",
            "不为虚作男子，无负闲居洛阳。",
            "天地精英多得，尧夫老去何妨。"
        ],
        "tags": [
            "华山"
        ],
        "title": "小车六言吟",
        "id": "49fa631d-9bd8-41ed-ba99-3e694f6a3fd0"
    },
    {
        "author": "邵雍",
        "paragraphs": [
            "安乐先生，不显姓氏。",
            "垂三十年，居洛之涘。",
            "风月情怀，江湖性气。",
            "色期其举，翔而后至。",
            "无贱无贫，无富无贵。",
            "无将无迎，无拘无忌。",
            "窘未尝忧，饮不至醉。",
            "收天下春，归之肝肺。",
            "盆池资吟，瓮牖荐睡。",
            "小车赏心，大笔快志。",
            "或戴接䍦，或著半臂。",
            "或坐林间，或行水际。",
            "乐见善人，乐闻善事。",
            "乐道善言，乐行善意。",
            "闻人之恶，若负芒刺。",
            "闻人之善，如佩兰蕙。",
            "不佞禅伯，不谀方士。",
            "不出户庭，直际天地。",
            "三军莫凌，万钟莫致。",
            "为快活人，六十五岁。"
        ],
        "title": "安乐吟",
        "id": "b3c4eb00-f909-4c33-928a-d22b999fdedb"
    },
    {
        "author": "邵雍",
        "paragraphs": [
            "有客无知，唯知自守。",
            "自守无他，唯求寡咎。",
            "有屋数间，有田数亩。",
            "用盆为池，以瓮为牖。",
            "墙高于肩，室大于斗。",
            "布被暖余，蔾羹饱后。",
            "气吐胸中，充塞宇宙。",
            "笔落人间，晖映琼玖。",
            "人能知止，以退为茂。",
            "我自不出，何退之有。",
            "心无妄思，足无妄走。",
            "人无妄交，物无妄受。",
            "炎炎论之，甘处其陋。",
            "绰绰言之，无出其右。",
            "羲轩之书，未尝去手。",
            "尧舜之谈，未尝虚口。",
            "当中和天，同乐易友。",
            "吟自在诗，饮欢喜酒。",
            "百年升平，不为不偶。",
            "七十康强，不为不寿。"
        ],
        "title": "瓮牖吟",
        "id": "473d1756-2941-4070-92ca-9ebb2cc93641"
    },
    {
        "author": "邵雍",
        "paragraphs": [
            "有客无知，唯知不为。",
            "不为无他，唯求不欺。",
            "我有人是，人无我非。",
            "因开瓮牖，遂凿盆池。",
            "都邑地贵，江湖景奇。",
            "能游泽国，不下堂基。",
            "帘外青草，轩前黄陂。",
            "壶中月落，鉴里云飞。",
            "既有荷芰，岂无𦳓茨。",
            "既有蝌蚪，岂无蛟螭。",
            "亦或清浅，亦或渺弥。",
            "亦或渌净，亦或涟漪。",
            "风起苹藻，凉生袖衣。",
            "林宗何在，范蠡何归。",
            "密雪霏霏，轻冰披披。",
            "垂柳依依，细雨微微。",
            "可以观止，可以忘机。",
            "可以照物，可以看时。",
            "不乐乎我，更乐乎谁。",
            "吾于是日，再见伏羲。"
        ],
        "title": "盆池吟",
        "id": "1917697d-85c2-4c2e-9876-290c141f9e3d"
    },
    {
        "author": "邵雍",
        "paragraphs": [
            "有客无知，唯知有家。",
            "有家能归，其归非遐。",
            "灵台莹静，天坏披葩。",
            "书用大笔，出乘小车。",
            "身为男子，生于中华。",
            "又居洛阳，为幸何多。",
            "天地中央，帝王贞宅。",
            "汉唐遗烈，气象自佳。",
            "圣贤区宇，士人渊薮。",
            "仁义场圃，闻见无涯。",
            "里巷相切，亲朋相过。",
            "人疑日驭，我谓星查。",
            "或游金谷，或泛月波。",
            "或经履道，或过铜驼。",
            "进退云水，舒卷烟霞。",
            "揄扬风月，擡帖鶑花。",
            "性喜饮酒，饮喜微酡。",
            "饮未微酡，口先吟哦。",
            "吟哦不足，遂及浩歌。",
            "浩歌不足，无可柰何。"
        ],
        "title": "小车吟",
        "id": "6d6866d2-3bb5-42c9-9e99-cb3be4fd79bb"
    },
    {
        "author": "邵雍",
        "paragraphs": [
            "有客无知，为性太质。",
            "不忮不求，无固无必。",
            "足蹑天根，手探月窟。",
            "所得之怀，尽赋于笔。",
            "意远情融，气和神逸。",
            "酒放微醺，绡铺半匹。",
            "如风之卒，如云之勃。",
            "如电之歘，如雨之密。",
            "或往或还，或没或出。",
            "涤荡氛埃，廓开天日。",
            "鸾凤翺翔，龙蛇盘屈。",
            "春葩暄妍，秋山崒屼。",
            "三千簪裾，俯循儒术。",
            "百万貔貅，仰听军律。",
            "松桂成林，芝兰满室。",
            "蜀锦初番，朝霞乍拂。",
            "白璧一双，黄金百镒。",
            "羲之来求，牧之来乞。",
            "物外神交，人间事毕。",
            "观者析酲，收之愈疾。"
        ],
        "title": "大笔吟",
        "id": "661c4703-0059-40fe-827e-c9cc191ffe87"
    },
    {
        "author": "邵雍",
        "paragraphs": [
            "一物其来有一身，一身还有一干坤。",
            "能知万物备于我，肯把三才别立根。",
            "天向一中分体用，人于心上起经纶。",
            "天人焉有两般义，道不虚行只在人。"
        ],
        "title": "观易吟",
        "id": "4468270d-9be2-40a6-986d-4344afeaa8e5"
    },
    {
        "author": "邵雍",
        "paragraphs": [
            "吁嗟四代帝王权，尽入区区一旧编。",
            "或让或争三万里，相因相革二千年。",
            "唐虞事业谁能继，汤武功夫世莫傅。",
            "时既不同人又异，仲尼恶得不潸然。"
        ],
        "title": "观书吟",
        "id": "57d72a8b-977c-4b1b-9bb9-98f0a69f7cbe"
    },
    {
        "author": "邵雍",
        "paragraphs": [
            "爱君难得似当时，曲尽人情莫若诗。",
            "无雅岂明王教化，有风方识国兴衰。",
            "知音未若吴公子，润色曾经鲁仲尼。",
            "三百五篇天下事，后人谁敢更讥非。"
        ],
        "title": "观诗吟",
        "id": "c1d8e7b9-2554-47b2-bea3-8354e1999ce4"
    },
    {
        "author": "邵雍",
        "paragraphs": [
            "堂堂王室寄空名，天下无时不战争。",
            "灭国伐人虽恐后，寻盟报役未尝宁。",
            "晋齐命令炎如火，文武资基冷似冰。",
            "唯有感麟心一片，万年千载若丹青。"
        ],
        "title": "观春秋吟",
        "id": "bd1959b4-0200-4c24-b4ef-2f5acb67ee2b"
    },
    {
        "author": "邵雍",
        "paragraphs": [
            "许大干坤自我宣，干坤之外复何言。",
            "初分大道非常道，才有先天未后天。",
            "作法极微难看蹟，收功最久不知年。",
            "若教世上论勋业，料得更无人在前。"
        ],
        "title": "观三皇吟",
        "id": "9b72fffc-0c0b-4d5b-8304-e864acc57b61"
    },
    {
        "author": "邵雍",
        "paragraphs": [
            "进退肯将天下让，著何言语状雍容。",
            "衣裳垂处威仪盛，玉帛修时意思恭。",
            "物物尽能循至理，人人自愿立殊功。",
            "当时何故得如此，只被声明类日中。"
        ],
        "title": "观五帝吟",
        "id": "ea03ed74-f03e-47f1-978d-5bdf6723612a"
    },
    {
        "author": "邵雍",
        "paragraphs": [
            "一片中原万里余，殆非孱德所宜居。",
            "夏商正朔犹能布，汤武干戈未便驱。",
            "泽火有名方受革，水天无应不成需。",
            "详知仁义为心者，肯作人间浅丈夫。"
        ],
        "title": "观三王吟",
        "id": "ceea76ee-a699-4184-83c6-d0bc742853ea"
    },
    {
        "author": "邵雍",
        "paragraphs": [
            "刻意尊名名愈亏，人人奔命不胜疲。",
            "生灵剑戟林中活，公道贷财心里归。",
            "虽则饩羊能爱体，柰何鸣凤未来仪。",
            "东周五百余年内，叹息唯闻一仲尼。"
        ],
        "title": "观五伯吟",
        "id": "a09e2875-6610-48f5-a932-84af77095200"
    },
    {
        "author": "邵雍",
        "paragraphs": [
            "当其末路尚纵横，仁义之言固不听。",
            "肯谓破齐存即墨，能胜坑赵尽长平。",
            "清晨见鬼未为怪，白日杀人奚足惊。",
            "加以苏张掉三寸，扼喉其势不俱生。"
        ],
        "title": "观七国吟",
        "id": "c60652ff-0817-4c2f-948d-b7a953dc244a"
    },
    {
        "author": "邵雍",
        "paragraphs": [
            "轰轰七国正争筹，利害相磨未便休。",
            "比至一雄心底定，其如四海血横流。",
            "三千宾客方成梦，百二山河又变秋。",
            "谩说罢侯能置守，赵高元不是封候。"
        ],
        "title": "观嬴秦吟",
        "id": "3e17ca46-7c5e-4282-b2a2-bb37cb8727a6"
    },
    {
        "author": "邵雍",
        "paragraphs": [
            "秦破河山旧战场，岂期民复见耕桑。",
            "九千来里开封域，四百余年号帝王。",
            "剥丧既而遭莽卓，经营殊不念高光。",
            "当时文物如期盛，城复何由更有隍。"
        ],
        "title": "观两汉吟",
        "id": "881a91af-1d1a-4d03-b680-9c6897033df2"
    },
    {
        "author": "邵雍",
        "paragraphs": [
            "桓桓鼎峙震雷音，绝唱高踪没处寻。",
            "箫鼓一方情未畅，弓刀万里力难任。",
            "论兵狠石宁无意，饮马黄河徒有心。",
            "虽日天时亦人事，谁知虑外失良金。"
        ],
        "title": "观三国吟",
        "id": "6e96d294-8c08-47b6-b777-c40164a7faf8"
    },
    {
        "author": "邵雍",
        "paragraphs": [
            "承平未必便无忧，安若忘危非善谋。",
            "题品人材凭雅诮，雌黄时事用风流。",
            "有刀难剖公闾腹，无木可枭元海头。",
            "祸在夕阳亭一句，上东门啸浪悠悠。"
        ],
        "title": "观西晋吟",
        "id": "9336c64b-b9c7-4ff3-937c-3adbf8e893e1"
    },
    {
        "author": "邵雍",
        "paragraphs": [
            "溥天之下号寰区，大禹曾经治水余。",
            "衣到敝时多虮虱，瓜当烂后足虫蛆。",
            "龙章本不资狂寇，象魏何尝荐乱胡。",
            "尼父有言堪味处，当时欠一管夷吾。"
        ],
        "title": "观十六国吟",
        "id": "109c16f5-06f2-4067-88f0-703a7b65f7bf"
    },
    {
        "author": "邵雍",
        "paragraphs": [
            "方其天下分南北，聘使何尝绝往还。",
            "偏霸尚存前典宪，小康犹带旧腥羶。",
            "洛阳雅望称崔浩，江表奇才服谢安。",
            "二百四年能并辔，谩将夷虏互为言。"
        ],
        "title": "观南北朝吟",
        "id": "87f80930-fc8a-4174-9dd8-c1e891aa1d27"
    },
    {
        "author": "邵雍",
        "paragraphs": [
            "始谋当日已非臧，又更相承或自戕。",
            "蚁蝼人民贪土地，泥沙金帛悦姬姜。",
            "征辽意思縻荒服，泛汴情怀厌未央。",
            "三十六年都扫地，不然天下未归唐。"
        ],
        "title": "观隋朝吟",
        "id": "66ddeace-894c-4ebc-8862-c611893be2cd"
    },
    {
        "author": "邵雍",
        "paragraphs": [
            "天生神武奠中央，不尔羣凶未易攘。",
            "贞观若无风凛凛，开元安有气扬扬。",
            "凭高始见山河壮，入夏方知日月长。",
            "三百年间能浑一，事虽成往道弥光。"
        ],
        "title": "观有唐吟",
        "id": "e1cce2c0-d092-4451-b461-4e1687e42f54"
    },
    {
        "author": "邵雍",
        "paragraphs": [
            "自从唐季坠皇纲，天下生灵被扰攘。",
            "社稷安危悬卒伍，朝廷轻重击藩方。",
            "深冬寒木固不脱，未旦小星犹有光。",
            "五十三年更五姓，始知除扫待真王。"
        ],
        "title": "观五代吟",
        "id": "6a083feb-e7c1-4cab-8bf7-916fcf635850"
    },
    {
        "author": "邵雍",
        "paragraphs": [
            "纷纷五代乱离间，一旦云开复见天。",
            "草木百年新雨露，车书万里旧山川。",
            "寻常巷陌犹簪绂，取次园亭亦管絃。",
            "人老太平春未老，鶑花无害日高眠。"
        ],
        "title": "观盛化吟  其一",
        "id": "5fa11278-741e-44ed-95c9-a52d2c9d731d"
    },
    {
        "author": "邵雍",
        "paragraphs": [
            "吾曹养拙頼明时，为幸居多宁不知。",
            "天下英才中遁迹，人间好景处开眉。",
            "生来只惯见丰稔，老去未尝经乱离。",
            "五事历将前代举，帝尧而下固无之。"
        ],
        "title": "观盛化吟  其二",
        "id": "f461b46c-5287-473b-bfaf-4e3bccb38ba0"
    },
    {
        "author": "邵雍",
        "paragraphs": [
            "几何能得鬓如丝，安用区区镊白髭。",
            "在世上官虽不做，出人间事却能知。",
            "待天春暖秋凉日，是我东游西泛时。",
            "多少宽平好田地，山翁方始会开眉。"
        ],
        "title": "喜老吟",
        "id": "ed169782-c342-4a3c-9521-3b816bd24096"
    },
    {
        "author": "邵雍",
        "paragraphs": [
            "执卷何人不读书，能知性者又何如。",
            "工居天下语言内，妙出世间绳墨余。",
            "陶冶有无天事业，权衡治乱帝功夫。",
            "大哉赞易脩经意，料得生民以后无。"
        ],
        "title": "瞻礼孔子吟",
        "id": "c3773ea9-678f-44f7-846b-e3a0b7834fee"
    },
    {
        "author": "邵雍",
        "paragraphs": [
            "瓶锡相从更一巾，一巾曾拂十州尘。",
            "心通佛性久无碍，口道儒言殊不陈。",
            "吴越江山前日事，伊嵩风月此时身。",
            "闲行坐闲松阴下，应恃眼明长笑人。"
        ],
        "title": "还圆益上人诗卷",
        "id": "3a89767e-9290-41a2-9ffb-00d498259162"
    },
    {
        "author": "邵雍",
        "paragraphs": [
            "知尽人情天岂异，未知何啻隔天地。",
            "少时气锐未更谙，不信人间有难事。",
            "知尽人情与天意，合而言之安有二。",
            "能推己心达人心，天下何忧不能治。"
        ],
        "title": "天人吟",
        "id": "33cfb636-83d8-4564-bcb7-ba623bed79bc"
    },
    {
        "author": "邵雍",
        "paragraphs": [
            "锦幈山下有家园，每岁家园过禁烟。",
            "早是三春天气好，那堪百里主人贤。",
            "同于一派水边饮，醉向万株花底眠。",
            "明日归鞍遂东指，上阳风景更暄妍。"
        ],
        "title": "锦幈春吟",
        "id": "0653e84a-a33a-4dce-9af5-7efd458869b2"
    },
    {
        "author": "邵雍",
        "paragraphs": [
            "四时唯爱春，春更爱春分。",
            "有暖温存物，无寒著莫人。",
            "好花方蓓蕾，美酒正轻醇。",
            "安乐窝中客，如何不半醺。"
        ],
        "title": "乐春吟",
        "id": "20c53a27-e06e-4582-a2af-3a264b30f006"
    },
    {
        "author": "邵雍",
        "paragraphs": [
            "日月无异明，昼夜有异体。",
            "人鬼无异情，生死有异理。",
            "既未能知生，又焉能知死。",
            "既未能事人，又焉能事鬼。"
        ],
        "title": "观物吟四首  其一",
        "id": "4333b2ea-0425-40a5-a689-93fd6e5e3537"
    },
    {
        "author": "邵雍",
        "paragraphs": [
            "鶑蝉体既分，安用苦云云。",
            "气盛有余力，声销无异闻。",
            "时来由自己，势去属他人。",
            "莫作伤心事，伤心不益身。"
        ],
        "title": "观物吟四首  其二",
        "id": "1b8a35c6-c7e9-4b85-9b01-fc3062093231"
    },
    {
        "author": "邵雍",
        "paragraphs": [
            "古今情一也，能处又何难。",
            "识事事非易，知人人所艰。",
            "多疑亏任用，轻信失防闲。",
            "尧舜其犹病，何尝无大奸。"
        ],
        "title": "观物吟四首  其三",
        "id": "c58795c2-10d0-49d8-b74d-6a093f10e671"
    },
    {
        "author": "邵雍",
        "paragraphs": [
            "人之耳所闻，不若目亲照。",
            "耳闻有异同，目照无多少。",
            "并弃耳目官，专用舌口较。",
            "不成天下功，止成天下笑。"
        ],
        "title": "观物吟四首  其四",
        "id": "9aabc017-c899-405c-abf0-89c94a72d119"
    },
    {
        "author": "邵雍",
        "paragraphs": [
            "有贵有精神，精神多不醇。",
            "有精神而醇，为第一等人。",
            "不醇无义理，是非随怒喜。",
            "怒以是为非，喜以非为是。",
            "怒是善人疎，喜非小人比。",
            "败国与亡家，鲜有不由此。",
            "娶妻娶柔和，嫁夫嫁才美。",
            "安得正妇人，作配真男子。"
        ],
        "title": "人贵有精神吟",
        "id": "39496cdf-b1b4-460e-abf8-bcdc8bd5ade6"
    },
    {
        "author": "邵雍",
        "paragraphs": [
            "贲于丘园，束帛戋戋。",
            "义既在前，利在其间。",
            "舍尔灵龟，归我朵颐。",
            "义既失之，利何能为。",
            "尚义必让，君子道长。",
            "尚利必争，小人道行。"
        ],
        "title": "义利吟",
        "id": "302968e1-1881-4761-ae04-9e902c35e913"
    },
    {
        "author": "邵雍",
        "paragraphs": [
            "物外洞天三十六，都疑布在洛阳中。",
            "小车春暖秋凉日，一日止能移一宫。"
        ],
        "title": "小车初出吟",
        "id": "4893b857-9c57-4999-9f84-614d44b21f83"
    },
    {
        "author": "邵雍",
        "paragraphs": [
            "留都三判主人翁，大第名园冠洛中。",
            "又喜一年春入手，万花香照酒巵红。"
        ],
        "title": "府尹王宣徽席上作  其一",
        "id": "996cd62a-e5f3-4c69-a269-a6a1a4899dd3"
    },
    {
        "author": "邵雍",
        "paragraphs": [
            "纷纷又过一年春，守落情怀酒漫醇。",
            "满眼暄妍都去尽，樽前唯忆旧交亲。"
        ],
        "title": "府尹王宣徽席上作  其二",
        "id": "71cc9188-a197-4257-a99a-2c6323b3bdd8"
    },
    {
        "author": "邵雍",
        "paragraphs": [
            "相违经岁意何如，漫说为隣德不孤。",
            "咫尺洛阳春己尽，过从能忆旧时无。"
        ],
        "title": "春暮答人吟",
        "id": "798267d7-e6d6-49e0-983a-b96aa5312d55"
    },
    {
        "author": "邵雍",
        "paragraphs": [
            "名园相倚洛阳春，巷陌无尘罗绮新。",
            "何处青楼隔桃李，乐声时复到天津。"
        ],
        "title": "天津闻乐吟",
        "id": "9b273809-54c0-4fb5-af69-06a69e8f3fad"
    },
    {
        "author": "邵雍",
        "paragraphs": [
            "有意杨花空学雪，无情榆荚漫堆钱。",
            "穷愁不服春辜负，酒病依还似去年。"
        ],
        "title": "春暮吟",
        "id": "d904d46f-2061-436d-9219-93cae992171b"
    },
    {
        "author": "邵雍",
        "paragraphs": [
            "因甚年来可作诗，柰何人老又春归。",
            "流鶑不忍花离披，啼到黄昏犹自啼。"
        ],
        "title": "自问二首  其一",
        "id": "3953fa54-7bb6-4081-8d77-0ed5874fe903"
    },
    {
        "author": "邵雍",
        "paragraphs": [
            "年来因甚可吟诗，桃李无言鶑有辞。",
            "啼到黄昏犹自啼，柰何人老又春归。"
        ],
        "title": "自问二首  其二",
        "id": "c1035b75-bd38-422c-9111-b95ec54224b1"
    },
    {
        "author": "邵雍",
        "paragraphs": [
            "前年车从过天津，花底当时把酒频。",
            "此日锦城花烂漫，何尝更忆洛城春。"
        ],
        "title": "和成都俞公达运使见寄",
        "id": "4ede05a1-db50-4a5c-bbbf-045ad945db85"
    },
    {
        "author": "邵雍",
        "paragraphs": [
            "乙未阖庐凌楚岁，戊辰勾践破吴时。",
            "正如当日乘虚事，三十四年人不知。",
            "夫差丁未曾囚越，勾践戊辰还灭吴。",
            "二十二年时返复，一如当日却乘虚。"
        ],
        "title": "吴越吟二首",
        "id": "8a189451-6c86-4274-b55b-4df6f99e01e1"
    },
    {
        "author": "邵雍",
        "paragraphs": [
            "鹪鹩分寄一枝巢，不信甘言便易骄。",
            "当力尚难超北海，去威何足动鸿毛。",
            "愿将情意分明谢，肯把恩光取次烧。",
            "天宠居多为幸久，春花无柰正夭饶。"
        ],
        "title": "属事吟",
        "id": "33087761-98c9-47ec-bfa2-d405aa18a17c"
    },
    {
        "author": "邵雍",
        "paragraphs": [
            "孙陈李三人，亡国体相似。",
            "虽然少有文，何复语英气。"
        ],
        "title": "兴亡吟  其一",
        "id": "21c51bf1-337e-4505-ab93-9a6643c2c463"
    },
    {
        "author": "邵雍",
        "paragraphs": [
            "曹刘孙三人，兴国体相似。",
            "虽然小有才，何复语命世。"
        ],
        "title": "兴亡吟  其二",
        "id": "d1863ac6-86ff-4c83-a424-cad877789d79"
    },
    {
        "author": "邵雍",
        "paragraphs": [
            "既为文士，必有武备。",
            "文武之道，皆吾家事。"
        ],
        "title": "文武吟",
        "id": "a231bf21-d49e-4835-a3f1-92c411ce3c4f"
    },
    {
        "author": "邵雍",
        "paragraphs": [
            "瞽鲧有子，尧舜无嗣。",
            "余庆余殃，何故如此。"
        ],
        "title": "善恶吟  其一",
        "id": "d2833624-d291-4fbe-b8cc-d1969ad0767c"
    },
    {
        "author": "邵雍",
        "paragraphs": [
            "尧舜无子，瞽鲧有嗣。",
            "福善祸淫，何故如此。"
        ],
        "title": "善恶吟  其二",
        "id": "3cc50b88-2a15-4577-b5e8-c791d520fd3f"
    },
    {
        "author": "邵雍",
        "paragraphs": [
            "不为十分人，不责十分事。",
            "既为十分人，须责十分是。"
        ],
        "title": "责己吟",
        "id": "a8a904b5-4101-4e07-bb08-b0c3f74f3412"
    },
    {
        "author": "邵雍",
        "paragraphs": [
            "无疾之安，无灾之福。",
            "举天下人，不为之足。"
        ],
        "title": "无疾吟",
        "id": "d58a600f-0d7b-480c-a08b-ff5c44c3c28f"
    },
    {
        "author": "邵雍",
        "paragraphs": [
            "财色名势，为世所亲。",
            "四者不动，然后见人。"
        ],
        "title": "四者吟",
        "id": "4be77965-f42a-498b-8c3b-9ce27f8fa128"
    },
    {
        "author": "邵雍",
        "paragraphs": [
            "人之常情，无重于死。",
            "恩感人心，死犹有喜。",
            "怨结人心，死犹未已。",
            "恩怨之深，使人如此。"
        ],
        "title": "恩怨吟",
        "id": "63392aea-8972-43be-9238-a69e8c9f1024"
    },
    {
        "author": "邵雍",
        "paragraphs": [
            "当时马上过秦川，倏忽于今二十年。",
            "因见夫君话家住，依稀记得旧风烟。"
        ],
        "title": "秦川吟二首  其一",
        "id": "807dc3a3-db9d-4a81-8ffa-df09a214542a"
    },
    {
        "author": "邵雍",
        "paragraphs": [
            "秦川两汉帝王区，今日关东作帝都。",
            "多少圣贤存旧史，夕阳唯只见荒芜。"
        ],
        "title": "秦川吟二首  其二",
        "id": "6764ee3a-976b-4378-ba58-3dc3811503a2"
    },
    {
        "author": "邵雍",
        "paragraphs": [
            "为郎得绛分铜虎，见寄诗中非浪夸。",
            "地土尚传唐草木，山川犹起晋云霞。",
            "园池富有吟供笔，风俗淳无讼到衙。",
            "太守下车民受赐，一心殊不负官家。"
        ],
        "title": "和绛守王仲贤郎中",
        "id": "c1140d74-4fa1-436a-badc-7066ff520ac6"
    },
    {
        "author": "邵雍",
        "paragraphs": [
            "月明星自稀，日出月亦微。",
            "既有少正卯，岂无孔仲尼。"
        ],
        "title": "日月吟",
        "id": "7b32006d-d4df-424c-93bb-05905bd81438"
    },
    {
        "author": "邵雍",
        "paragraphs": [
            "尧水九年，汤旱七载。",
            "调变之功，此时安在。"
        ],
        "title": "水旱吟  其一",
        "id": "7d88f72d-417c-49cc-ae29-d98c4e43ea1a"
    },
    {
        "author": "邵雍",
        "paragraphs": [
            "九年洪水，七年大旱。",
            "非尧与汤，民死过半。"
        ],
        "title": "水旱吟  其二",
        "id": "74e98d92-441b-434d-a904-0d611bab05e7"
    },
    {
        "author": "邵雍",
        "paragraphs": [
            "使吾却十岁，亦可少集事。",
            "柰何天地间，日无再中理。"
        ],
        "title": "老去吟  其一",
        "id": "cd218e71-c588-49fd-81ea-36670469d5ab"
    },
    {
        "author": "邵雍",
        "paragraphs": [
            "吾今六十六，衰老何可拟。",
            "志逮力不逮，人共知之矣。"
        ],
        "title": "老去吟  其二",
        "id": "340dbcb4-379b-4686-973a-b4c8997e2625"
    },
    {
        "author": "邵雍",
        "paragraphs": [
            "索炼无如事，难知莫若人。",
            "人情随手别，事体到头均。"
        ],
        "title": "人事吟",
        "id": "91707507-3a42-4f6b-91b7-0a2953035049"
    },
    {
        "author": "邵雍",
        "paragraphs": [
            "求者不得，辞者不能。",
            "二者相去，其远几程。"
        ],
        "title": "不同吟",
        "id": "505440c5-d596-489a-ac28-a4a994376ffb"
    },
    {
        "author": "邵雍",
        "paragraphs": [
            "贪人之恶，其过莫大。",
            "贪人之善，是亦为罪。"
        ],
        "title": "贪义吟",
        "id": "d28f8296-55ed-47d2-8ced-02980b49e6f1"
    },
    {
        "author": "邵雍",
        "paragraphs": [
            "月新与月残，形状两相似。",
            "柰何人之情，初见自欢喜。"
        ],
        "title": "月新吟",
        "id": "714481cb-51ec-4d67-afd8-4a22afceef7a"
    },
    {
        "author": "邵雍",
        "paragraphs": [
            "虽未似神仙，能逃暑与寒。",
            "何尝无水竹，未始离林峦。",
            "道不同新学，才难动要官。",
            "时和岁丰后，亦自有余欢。"
        ],
        "title": "和内乡李师甫长官见寄  其一",
        "id": "2c6d1ca6-92ea-4431-b799-e1a88feda1b1"
    },
    {
        "author": "邵雍",
        "paragraphs": [
            "岁丰时又康，为邑在南阳。",
            "不废吏民事，得游云水乡。",
            "春输桃李艳，风荐蕙兰香。",
            "太守兼贤杰，且无奔走忙。"
        ],
        "title": "和内乡李师甫长官见寄  其二",
        "id": "e31ee14d-7583-4c84-a71f-4a17f90e26f1"
    },
    {
        "author": "邵雍",
        "paragraphs": [
            "内乡有园名天春，春时桃李如彩云。",
            "邑民携觞连帘幕，或歌或舞何欢欣。",
            "县尹中间意自若，直谓前世无古人。",
            "牡丹百品红与紫，华而不实徒纷纭。"
        ],
        "title": "内乡天春亭",
        "id": "9c34413f-6bf4-4a63-b88d-9a4e26070153"
    },
    {
        "author": "邵雍",
        "paragraphs": [
            "兼隠诧来书，于时特起予。",
            "民淳无讼听，县僻类山居。",
            "簿领杯盘外，宫联谈笑余。",
            "不知当此际，傍邑更谁知。"
        ],
        "title": "内乡兼隠亭",
        "id": "a6b14170-6b2f-4c4e-b843-0171d800b022"
    },
    {
        "author": "邵雍",
        "paragraphs": [
            "洛城春去会仙才，春去还惊夏却来。",
            "微雨过牡丹初谢，轻风动芍药才开。",
            "绿杨阴里拥樽罍，身健时康好放怀。"
        ],
        "title": "李少卿见招代往吟",
        "id": "bd65350d-8bbe-4edd-924f-29f14a719296"
    },
    {
        "author": "邵雍",
        "paragraphs": [
            "年年当此际，酒病掩柴扉。",
            "早是人多感，那堪春又归。",
            "花残蝴蝶乱，昼永子规啼。",
            "安得如前日，和风初扇微。"
        ],
        "title": "病酒吟",
        "id": "d70beb96-f918-4846-b628-c247c7d05e07"
    },
    {
        "author": "邵雍",
        "paragraphs": [
            "有让岂无争，无沿安有革。",
            "争让起于心，沿革生于迹。",
            "羲轩让以道，尧舜让以德。",
            "汤武争以功，桓文争以力。"
        ],
        "title": "争让吟",
        "id": "67d790d5-c724-43df-bbf2-0b58e4ebb693"
    },
    {
        "author": "邵雍",
        "paragraphs": [
            "西斋前后半松筠，万虑澄余始见真。",
            "不谓天光明净处，又能时忆旧交亲。"
        ],
        "title": "谢王谏议见思吟",
        "id": "4a7e60b5-2181-4afe-b2ea-8c93d78e37e7"
    },
    {
        "author": "邵雍",
        "paragraphs": [
            "王侯贵盛不胜言，图画中山得一观。",
            "不似夫君行坐看，贪嵩又更爱天坛。"
        ],
        "title": "依韵和任司封见寄吟  其一",
        "id": "ecdb64b9-ffd2-4d94-af6a-f6ed78efa3e7"
    },
    {
        "author": "邵雍",
        "paragraphs": [
            "高楼百尺破危空，天淡云闲看帝功。",
            "更上一层情未快，思君不见见乔嵩。"
        ],
        "title": "依韵和任司封见寄吟  其二",
        "id": "c749fdc7-50ed-4af0-b55b-0ceb99e6e013"
    },
    {
        "author": "邵雍",
        "paragraphs": [
            "辞麾来此住云霄，闻健登临肯惮劳。",
            "紫陌事多都不见，家山围遶是嵩高。"
        ],
        "title": "依韵和任司封见寄吟  其三",
        "id": "a6d9334a-a894-4496-8a3b-0057c1dbf454"
    },
    {
        "author": "邵雍",
        "paragraphs": [
            "筋骸得似常年否，气血能如旧日无。",
            "却喜一般增长处，樽前谈笑有工夫。"
        ],
        "title": "答人吟",
        "id": "234a9139-c01e-411b-9a70-fef84ef89387"
    },
    {
        "author": "邵雍",
        "paragraphs": [
            "松柏入冬看，方能见岁寒。",
            "声须风里听，色更雪中观。"
        ],
        "title": "岁寒吟",
        "id": "47e8297a-ea76-48fd-a044-5e4ecf25a260"
    },
    {
        "author": "邵雍",
        "paragraphs": [
            "夫君惠我逍遥枕，恐我逍遥蹟未超。",
            "形体逍遥终未至，更和魂梦与逍遥。"
        ],
        "title": "依韵谢任司封寄逍遥枕吟",
        "id": "699cfc10-c4b1-48f7-bb6d-e6b874818d11"
    },
    {
        "author": "邵雍",
        "paragraphs": [
            "子产何尝辞郑小，晏婴殊不愿齐衰。",
            "二贤生若得其地，才业当为王者师。"
        ],
        "title": "齐郑吟",
        "id": "03c80f5d-ebb4-4a73-8949-7e93933861c8"
    },
    {
        "author": "邵雍",
        "paragraphs": [
            "周王八骏走天涯，争似君家四宝奇。",
            "郑洛风烟虽咫尺，恨无由往一观之。"
        ],
        "title": "代书寄吕库部",
        "id": "96bfa3fd-9093-4b6b-8615-a8ea49391ed1"
    },
    {
        "author": "邵雍",
        "paragraphs": [
            "焦劳九夏余，一雨物皆苏。",
            "蛙鼓不足听，蚊雷未易驱。",
            "非唯仰岁给，抑亦了官输。",
            "林下闲游客，何妨尽自愉。"
        ],
        "title": "和王安之少卿雨后",
        "id": "19976ebe-9d64-4a65-bbb0-21f20b820046"
    },
    {
        "author": "邵雍",
        "paragraphs": [
            "自度无能处世间，经冬经夏掩柴关。",
            "青云路稳无功上，翠竹丛疎有分闲。",
            "犹许艳花酬素志，更将佳酒发酡颜。",
            "年来老态非常甚，长惧英才未易攀。"
        ],
        "title": "和和承制见赠",
        "id": "d9a496ac-647c-4c6c-9ce3-55f0801bc0dc"
    },
    {
        "author": "邵雍",
        "paragraphs": [
            "清而不和，隘而多鄙。",
            "和而不清，慢而鲜礼。",
            "既和且清，义无定体。",
            "时行则行，时止则止。"
        ],
        "title": "清和吟",
        "id": "ecde21cd-a170-47f6-8aac-885c3d66bcbf"
    },
    {
        "author": "邵雍",
        "paragraphs": [
            "俊快伤灭裂，厚重伤滞泥。",
            "趋造随所尚，不免有同异。",
            "异己必为非，同己必为是。",
            "是非战异同，终身不知义。"
        ],
        "title": "异同吟",
        "id": "32f02c1b-7c3d-4395-8dc4-c47f03c241d5"
    },
    {
        "author": "邵雍",
        "paragraphs": [
            "生求媚于人，死求媚于鬼。",
            "媚人幸富贵，媚鬼免罪戾。",
            "生死虽殊途，人鬼岂异理。",
            "哀哉过用心，妄意何时已。"
        ],
        "title": "即事吟",
        "id": "148f6e82-e561-44ab-9826-310b379fc770"
    },
    {
        "author": "邵雍",
        "paragraphs": [
            "耳目聪明男子身，洪钧赋与不为贫。",
            "因探月窟方知物，未蹑天根岂识人。",
            "干遇巽时观月窟，地逢雷处看天根。",
            "天根月窟闲来往，三十六宫都是春。"
        ],
        "title": "观物吟  其一",
        "id": "5814b559-221d-42e4-b9ed-424814486dd1"
    },
    {
        "author": "邵雍",
        "paragraphs": [
            "淳厚之人少秀慧，秀慧之人少审谛。",
            "安得淳厚又秀慧，与之共话人间事。"
        ],
        "title": "观物吟  其二",
        "id": "42dbe700-b7e6-4204-b12a-0b1826764f54"
    },
    {
        "author": "邵雍",
        "paragraphs": [
            "有酒时时泛一瓯，年将七十待何求。",
            "齿衰婚嫁尚未了，岁旱田园才薄收。",
            "客去有时闲拱手，日高无事静梳头。",
            "霜毛不止装诗景，更可因而入画休。"
        ],
        "title": "对酒吟",
        "id": "617b26a5-8634-4df1-9517-7addc411337b"
    },
    {
        "author": "邵雍",
        "paragraphs": [
            "一番春了未多时，云外征鸿又报归。",
            "节物眼前来若此，岁华头上去如斯。",
            "当年志意虽然在，今日筋骸宁不衰。",
            "頼有寸心常自喜，圣人难处却能知。"
        ],
        "title": "秋怀吟",
        "id": "c75f5c62-fbf8-440d-acd7-fc6735d69c54"
    },
    {
        "author": "邵雍",
        "paragraphs": [
            "春夏而来可作诗，虽然可作待何为。",
            "屡空滥得同颜子，历物固难如惠施。",
            "风月情怀无柰处，云山意思不胜时。",
            "一歌一咏聊酬唱，敢拒安之与静之。"
        ],
        "title": "和王安之少卿秋游",
        "id": "22de8a5e-cc58-475a-ba54-aa92948bfe39"
    },
    {
        "author": "邵雍",
        "paragraphs": [
            "后房深出会亲宾，乐按新声妙入神。",
            "红烛盛时翻翠袖，画桡停处占青苹。",
            "早年金殿旧游客，此日凤池将去人。",
            "宅冠名都号蜗隠，邵尧夫敢作西邻。"
        ],
        "title": "和王安之同赴府尹王宣徽洛社秋会",
        "id": "5935d467-9790-41e7-82c0-f07e2331a7f3"
    },
    {
        "author": "邵雍",
        "paragraphs": [
            "秋霖积久泥正滑，念念何日天开晴。",
            "亲朋延望固已甚，衰躯怯寒难远行。",
            "一程相去虽不远，两次讲行终未成。",
            "二事交战乎胸中，隠几愁坐无由平。"
        ],
        "title": "负河阳河清济源三处之约以诗愧谢之",
        "id": "88e1df19-bafc-4908-a8f6-223d184aec0d"
    },
    {
        "author": "邵雍",
        "paragraphs": [
            "升沉恶足论，事体到头均。",
            "一片蓬蒿地，千年云水身。",
            "收成时正好，寒暖气初匀。",
            "自此过从乐，诸公莫厌频。"
        ],
        "title": "依韵和王安之少卿秋约吟",
        "id": "4cdfff87-bf91-4254-bc87-542bd6976a49"
    },
    {
        "author": "邵雍",
        "paragraphs": [
            "儒家所尚者，行善与文章。",
            "用舍何尝定，枯荣未易量。",
            "干求便黾勉，得失是寻常。",
            "外物不可必，其言味其长。"
        ],
        "title": "长子伯温失解以诗示之",
        "id": "82aa1c76-153a-4af7-8abb-f2cecd1e3ce1"
    },
    {
        "author": "邵雍",
        "paragraphs": [
            "天道无长春，地道无常珍。",
            "须禀中和气，方生粹美人。",
            "良田多黍稌，薄地足荆榛。",
            "樗栎蓬蒿类，止能充恶薪。",
            "既为万物灵，须有万物粹。",
            "既无万物灵，徒分万物类。",
            "欲出至珍言，须有至珍意。",
            "欲彰至美名，须作至美事。",
            "济事为美事，悟主为珍意。",
            "柰何此二者，我独无一与。"
        ],
        "title": "岁暮自贻吟",
        "id": "0a5bc98a-5f0c-467c-a4d5-9ca317cf85d6"
    },
    {
        "author": "邵雍",
        "paragraphs": [
            "父慈子孝，兄友弟恭。",
            "家给人足，时和岁丰。",
            "筋骸康健，里闬乐从。",
            "君子饮酒，其乐无穷。"
        ],
        "title": "君子饮酒吟",
        "id": "c4f415d2-a644-478a-bc53-6a128a1972ae"
    },
    {
        "author": "邵雍",
        "paragraphs": [
            "汉室开基第一功，善哉能始又能终。",
            "直疑后日赤松子，便是当年黄石公。",
            "用舍随时无分限，行藏在我有穷通。",
            "古人已死不复见，痛惜今人少此风。"
        ],
        "title": "读张子房传吟",
        "id": "b963af03-7224-40fe-988f-1b7dee744204"
    },
    {
        "author": "邵雍",
        "paragraphs": [
            "柳性至柔软，一年长丈余。",
            "虽然易得荣，柰何易得枯。"
        ],
        "title": "观物吟二道  其一",
        "id": "01bdf5d5-06f6-47ea-9b29-e225cc3f65e4"
    },
    {
        "author": "邵雍",
        "paragraphs": [
            "百谷仰膏雨，极枯变极荣。",
            "安得此甘泽，聊且振羣生。"
        ],
        "title": "观物吟二道  其二",
        "id": "e08dccdf-b08a-4638-87ce-217ed9270f7c"
    },
    {
        "author": "邵雍",
        "paragraphs": [
            "乱多于治，害多于利。",
            "悲多于喜，恶多于美。",
            "一阴一阳，柰何如此。"
        ],
        "title": "治乱吟五首  其一",
        "id": "1b8ff280-d992-4a8d-8769-cb5c3c7adce4"
    },
    {
        "author": "邵雍",
        "paragraphs": [
            "中原一片闲田地，曾示三皇与五帝。",
            "三皇五帝子孙多，或贱或贫或富贵。"
        ],
        "title": "治乱吟五首  其二",
        "id": "f37181c4-93ef-46f9-9c76-18913e35b5e7"
    },
    {
        "author": "邵雍",
        "paragraphs": [
            "精义入神以致用，利用出入之谓神。",
            "神无方而易无体，藏诸用而显诸仁。"
        ],
        "title": "治乱吟五首  其三",
        "id": "b5339c99-a9c9-423b-b9b2-631b074d37f3"
    },
    {
        "author": "邵雍",
        "paragraphs": [
            "火能胜水，火不胜水，其火遂灭。",
            "水能从火，水不从火，其水不热。",
            "夫能制妻，夫不制妻，其妻遂绝。",
            "妻能从夫，妻不从夫，其妻必孽。"
        ],
        "title": "治乱吟五首  其四",
        "id": "42b0ff74-9ce3-4037-89b0-7b4f924411dc"
    },
    {
        "author": "邵雍",
        "paragraphs": [
            "天能生而不能养，地能养而不能生。",
            "火能烹而不能沃，水能沃而不能烹。",
            "天地尚犹无全功，水火何由有全能。",
            "得用二者交相养，反为二者交相凌。"
        ],
        "title": "治乱吟五首  其五",
        "id": "57dd4ae8-2dfe-439c-844e-ab87a98b0a40"
    },
    {
        "author": "邵雍",
        "paragraphs": [
            "比三十年前，今日为艰难。",
            "比三十年后，今日为安闲。",
            "治久人思乱，乱久人思安。",
            "安得千年鹤，乘去游仙山。"
        ],
        "title": "三十年吟",
        "id": "5e36a670-c3e5-4441-83f0-f07863ad9e60"
    },
    {
        "author": "邵雍",
        "paragraphs": [
            "身之有病，当求药医。",
            "药之非良，其身必亏。",
            "国之有病，当求人医。",
            "人之非良，其国必危。",
            "事之未急，当速改为。",
            "事之既急，虽悔难追。"
        ],
        "title": "有病吟",
        "id": "22e6bff6-22cf-4df1-aee3-de4426f69bfd"
    },
    {
        "author": "邵雍",
        "paragraphs": [
            "今年花似昔年开，今日人开昔日怀。",
            "烦恼全无半掐子，喜欢长有百车来。",
            "光阴已过意未过，齿发虽颓志未颓。",
            "人问尧夫曾出否，答云方自洞天回。"
        ],
        "title": "对花吟",
        "id": "af1e583d-b1b8-4910-8eed-be997ad57de8"
    },
    {
        "author": "邵雍",
        "paragraphs": [
            "春暖秋凉人半醉，安车麈尾闲从事。",
            "虽无大德及生灵，且与太平装景致。"
        ],
        "title": "自述",
        "id": "124a65b0-3977-4327-b99d-893bdabf0323"
    },
    {
        "author": "邵雍",
        "paragraphs": [
            "君子去事，民有余祥。",
            "小人去事，民有余殃。"
        ],
        "title": "去事吟",
        "id": "31d45d86-bce6-467d-ba80-1958067dab4e"
    },
    {
        "author": "邵雍",
        "paragraphs": [
            "策杖南园或北园，春来尤足慰衰年。",
            "初晴天气上元后，乍暖风光寒食前。",
            "池岸微微装嫩草，林稍薄薄罩轻烟。",
            "东君此际情何厚，非象之中正造妍。"
        ],
        "title": "策杖吟",
        "id": "73ef8fb9-94b3-42b9-a2b3-bd5a781af53b"
    },
    {
        "author": "邵雍",
        "paragraphs": [
            "不愿朝廷命官职，不愿朝廷赐粟帛。",
            "惟愿朝廷省徭役，庶几天下少安息。"
        ],
        "title": "不愿吟",
        "id": "a35a0c0f-92d8-4706-985d-217d35a26ebe"
    },
    {
        "author": "邵雍",
        "paragraphs": [
            "量力动时无悔吝，随宜乐处省营为。",
            "须求骐骥方乘马，亦恐终身无马骑。"
        ],
        "title": "量力吟",
        "id": "672a1d85-99b6-4fd6-b0f3-4ac19a5ac294"
    },
    {
        "author": "邵雍",
        "paragraphs": [
            "邵尧夫者是何人，岁岁春秋来谒君。",
            "车小半年行一转，非如骏马走香尘。"
        ],
        "title": "戏答友人吟",
        "id": "9130d25e-92a9-419a-8242-9e58dba02fcc"
    },
    {
        "author": "邵雍",
        "paragraphs": [
            "臯陶遇舜，伊尹逢汤。",
            "武丁得傅，文王获姜。",
            "齐知管仲，汉识张良。",
            "诸葛开蜀，玄龄启唐。"
        ],
        "title": "偶得吟",
        "id": "4377da1b-ba36-4377-89e4-7c128974cf00"
    },
    {
        "author": "邵雍",
        "paragraphs": [
            "一岁之事慎在春，一日之事慎在晨。",
            "一生之事慎在少，一端之事慎在新。"
        ],
        "title": "观事吟",
        "id": "44daf5cc-0a7b-413f-8f77-670612c86910"
    },
    {
        "author": "邵雍",
        "paragraphs": [
            "仲尼始可言无意，孟子方能不动心。",
            "莫向山中寻白玉，但于身上觅黄金。",
            "山中白玉有时得，身上黄金无处寻。",
            "我辈何人敢称会，安知世上无知音。"
        ],
        "title": "知音吟",
        "id": "fa17ea02-b0f6-43fd-88a3-f0ed3d8a32a5"
    },
    {
        "author": "邵雍",
        "paragraphs": [
            "利轻则义重，利重则义轻。",
            "利不能胜义，自然多至诚。",
            "义不能胜利，自然多忿争。"
        ],
        "title": "观物吟",
        "id": "28b7baa3-ac83-4c5b-82be-91e938dacb97"
    },
    {
        "author": "邵雍",
        "paragraphs": [
            "圣在人中出，心从行上修。",
            "金于砂里得，玉向石中求。"
        ],
        "title": "金玉吟",
        "id": "22cfcb42-b8fd-497b-9414-fe394bbb0d99"
    },
    {
        "author": "邵雍",
        "paragraphs": [
            "见风而靡者草也，见霜而殒者亦草也。",
            "见风而鸣者松也，见霜而凌者亦松也。",
            "见风而靡，见霜而伤。",
            "焉能为有，焉能为亡。"
        ],
        "title": "风霜吟",
        "id": "db169ab3-fd61-47bb-ad19-556a4e48c09c"
    },
    {
        "author": "邵雍",
        "paragraphs": [
            "自下观上，无限富贵。",
            "自上观下，无限贱贫。",
            "自心观物，何物能一。",
            "自物观心，何心不均。"
        ],
        "title": "上下吟",
        "id": "28bae9a4-8116-423f-bb17-a746d6030312"
    },
    {
        "author": "邵雍",
        "paragraphs": [
            "吾庐虽小粗容身，且免轻为僦舍人。",
            "大有世人无屋住，向人簷下索温存。"
        ],
        "title": "吾庐吟",
        "id": "ffe2bd2b-c1d9-4c90-a318-62c9daaf38ff"
    },
    {
        "author": "邵雍",
        "paragraphs": [
            "瀍河东看杏花开，花外天津暮却回。",
            "更把杏花头上插，图人知道看花来。"
        ],
        "title": "瀍河上观杏花回",
        "id": "a6f9ba2e-8a14-49ea-8734-c38c7d0dba8d"
    },
    {
        "author": "邵雍",
        "paragraphs": [
            "人之娶妻，容德威仪。",
            "傥或生子，不臯则夔。"
        ],
        "title": "娶妻吟",
        "id": "ab3d44f4-c035-475c-8b5c-a41c5d947f50"
    },
    {
        "author": "邵雍",
        "paragraphs": [
            "好事固难将力取，贤人须是著心求。",
            "浮生日月无多子，时过千休复万休。"
        ],
        "title": "好事吟",
        "id": "c805c956-7519-49e5-a13c-fd57bdac153e"
    },
    {
        "author": "邵雍",
        "paragraphs": [
            "春无再至，花无再开。",
            "人无再少，时无再来。"
        ],
        "title": "不再吟",
        "id": "c1542138-f6fa-4f65-9b93-8260b196ccd3"
    },
    {
        "author": "邵雍",
        "paragraphs": [
            "谁剪毛头谢陆沉，生灵肌骨不胜侵。",
            "人间自有回天力，林下空多忧国心。",
            "日过中时忧未艾，月几望处患仍深。",
            "军中儒服吾家事，诸葛武侯何处寻。"
        ],
        "title": "毛头吟  其一",
        "id": "166e522d-f4c4-49fe-995f-de3c17fdb575"
    },
    {
        "author": "邵雍",
        "paragraphs": [
            "忧国心深为爱君，爱君须更重于身。",
            "口中讲得未必是，手里做成方始真。",
            "妄意动时难照物，俗情私处莫知人。",
            "厚诬天下凶之甚，多少英才在下尘。"
        ],
        "title": "毛头吟  其二",
        "id": "51dd9cd8-d448-413c-a62f-8757bd7e927c"
    },
    {
        "author": "邵雍",
        "paragraphs": [
            "眼能识得，耳能听得。",
            "口能道得，手能做得，身能行得，心能放得。",
            "六者尽能，与天同德。",
            "饮食起居，出处语默。",
            "不止省心，又更省力。"
        ],
        "title": "六得吟",
        "id": "a9c615bd-cada-4b1d-9e81-7eab55bc7688"
    },
    {
        "author": "邵雍",
        "paragraphs": [
            "势盛举头方偃蹇，气衰旋踵却嗟吁。",
            "厚诬天下称贤者，天下何尝可厚诬。"
        ],
        "title": "盛衰吟",
        "id": "9e30ad7e-5f08-4b40-a019-b74a085cb698"
    },
    {
        "author": "邵雍",
        "paragraphs": [
            "大舜与人同好恶，以人从欲得安乎。",
            "能知富贵寻常事，富贵能骄非丈夫。"
        ],
        "title": "富贵吟",
        "id": "ed5891ee-e020-4808-9a77-dfd54d69553d"
    },
    {
        "author": "邵雍",
        "paragraphs": [
            "耳无妄听，目无妄顾。",
            "口无妄言，心无妄虑。",
            "四者不妄，圣贤之具。",
            "予何人哉，敢不希慕。"
        ],
        "title": "无妄吟",
        "id": "55bde405-17e8-4222-84d8-002f8bf2e414"
    },
    {
        "author": "邵雍",
        "paragraphs": [
            "人善不趋，己恶不除。",
            "谓之知道，不亦难乎。"
        ],
        "title": "善恶吟",
        "id": "d2f7a62e-ad1b-4051-890e-3752bed515ec"
    },
    {
        "author": "邵雍",
        "paragraphs": [
            "春暖游园乃是常，城中殊不异仙乡。",
            "竹间日日同真侣，水畔时时泛羽觞。",
            "雨后鸟声移树啭，风前花气触人香。",
            "林间富贵一般乐，更纵其来更不妨。"
        ],
        "title": "春日园中吟",
        "id": "1999ef06-7a4b-4756-b2ae-26fce1c7df05"
    },
    {
        "author": "邵雍",
        "paragraphs": [
            "人言为信，日月为明。",
            "止戈为武，羔美为羹。"
        ],
        "title": "解字吟",
        "id": "ad7b0576-a31c-41ef-881d-b2603d0e2698"
    },
    {
        "author": "邵雍",
        "paragraphs": [
            "芝兰种不荣，荆棘剪不去。",
            "二者无柰何，徘徊岁将暮。"
        ],
        "title": "感事吟",
        "id": "ab04b3f3-615a-4e1a-99bc-5e5ef9c0a045"
    },
    {
        "author": "邵雍",
        "paragraphs": [
            "穷不能卷，达不能舒。",
            "谓之知道，不亦难乎。"
        ],
        "title": "穷达吟",
        "id": "ab18522c-ee4d-4582-b9b2-afa9bde9590f"
    },
    {
        "author": "邵雍",
        "paragraphs": [
            "宇宙在乎手，万物在乎身。",
            "緜緜而若存，用之岂有勤。"
        ],
        "title": "宇宙吟",
        "id": "95b722c4-5605-4e55-91ae-3f2788c96a04"
    },
    {
        "author": "邵雍",
        "paragraphs": [
            "久旱望雨，久雨思晴。",
            "天之常道，人之常情。"
        ],
        "title": "久旱吟",
        "id": "f860554c-62fe-46bf-9552-5c336d09693e"
    },
    {
        "author": "邵雍",
        "paragraphs": [
            "成性存存，用志不分。",
            "又何患乎，不到古人。"
        ],
        "title": "成性吟",
        "id": "82f0f9c9-b4ef-4e90-8278-22fc153ec7e0"
    },
    {
        "author": "邵雍",
        "paragraphs": [
            "面前路径无令窄，路径窄时无过客。",
            "过客无时路径荒，人间大率多荆棘。"
        ],
        "title": "路径吟",
        "id": "0bc71180-7f8d-471c-ab0b-1cee6833add1"
    },
    {
        "author": "邵雍",
        "paragraphs": [
            "天道远，人道迩。",
            "尽人情，合天理。"
        ],
        "title": "大人吟",
        "id": "039885c9-84ff-4067-a51c-ef98a73cf88b"
    },
    {
        "author": "邵雍",
        "paragraphs": [
            "一片先天号太虚，当其无事见真腴。",
            "胸中美物肯自衒，天下英才敢厚诬。",
            "理顺是言皆可放，义安何地不能居。",
            "直从宇泰收功后，始信人间有丈夫。"
        ],
        "title": "先天吟示邢和叔",
        "id": "bff1a87d-ccfe-43c2-9831-f2e55788db9a"
    },
    {
        "author": "邵雍",
        "paragraphs": [
            "为善大宜量力分，知几都在近人情。",
            "人情尽后疑难入，力分量时事自平。",
            "理顺面前皆道路，义乖门外是榛荆。",
            "何人肯认此言语，此语分明人不听。"
        ],
        "title": "感事吟",
        "id": "4b967c15-5c02-4d11-82ee-e17a11d9eab1"
    },
    {
        "author": "邵雍",
        "paragraphs": [
            "何者谓知几，惟神能造微。",
            "行藏全在我，用舍击于时。",
            "每恨知人晚，常忧见事迟。",
            "与天为一体，然后识宣尼。"
        ],
        "title": "浩歌吟",
        "id": "ec21ddbc-8be1-4cc8-a7d4-3a0e439092bc"
    },
    {
        "author": "邵雍",
        "paragraphs": [
            "利名都不到胸中，由此胸中气自冲。",
            "既爱且憎皆是病，灵台何日得从容。"
        ],
        "title": "利名吟",
        "id": "4cd21a95-0a73-4b11-8dd9-567eff315931"
    },
    {
        "author": "邵雍",
        "paragraphs": [
            "谁将酷烈千般毒，变作恩光一派深。",
            "惆怅先民不复见，更凭高处尽沉吟。"
        ],
        "title": "凭高吟",
        "id": "e70d8705-3089-4e47-b5c5-fa6f291373e8"
    },
    {
        "author": "邵雍",
        "paragraphs": [
            "意尽于物，言尽于诚。",
            "矫情镇物，非我所能。"
        ],
        "title": "意尽吟",
        "id": "803aa412-4b26-4786-8637-aaf888670887"
    },
    {
        "author": "邵雍",
        "paragraphs": [
            "忧愁与喜欢，相去一毫间。",
            "治乱不同体，山川无两般。",
            "笛声方远听，草色正遥看。",
            "何处危楼上，斜阳人凭栏。"
        ],
        "title": "浩歌吟  其一",
        "id": "3a51bcfc-a7a4-4de9-af8b-6260c905882b"
    },
    {
        "author": "邵雍",
        "paragraphs": [
            "嘉善既难投，先生宜罢休。",
            "履霜犹可救，灭木更何求。",
            "兽困重来日，鸿飞远去秋。",
            "民饥须是食，食外尽悠悠。"
        ],
        "title": "浩歌吟  其二",
        "id": "da86f7f7-6d93-4f7e-999d-6a3096806cf7"
    },
    {
        "author": "邵雍",
        "paragraphs": [
            "君子温良当责备，小人情伪又须知。",
            "因惊世上机关恶，遂觉壶中日月迟。"
        ],
        "title": "温良吟",
        "id": "51c6b7ac-9fb0-468f-acfb-9b4b811122d7"
    }
]