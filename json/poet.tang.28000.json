[
    {
        "author": "朱庆余",
        "paragraphs": [
            "林居向晚饶清景，惜去非关恋酒桮。",
            "石净每因杉露滴，地幽渐觉水禽来。",
            "药蔬秋后供僧尽，竹杖吟中望月回。",
            "红叶闲飘篱落迥，行人远见草堂开。"
        ],
        "title": "题钱宇别墅",
        "id": "7df188b7-5728-4d57-8667-4ddf221db3fa"
    },
    {
        "author": "朱庆余",
        "paragraphs": [
            "洞房昨夜停红烛，待晓堂前拜舅姑。",
            "[妆]罢低声问夫壻，画眉深浅入时无。"
        ],
        "tags": [
            "唐诗三百首",
            "新婚",
            "七言绝句",
            "考试"
        ],
        "title": "近试上张籍水部",
        "id": "27ff54ab-4861-43d8-b3c1-69113d2e4e10"
    },
    {
        "author": "朱庆余",
        "paragraphs": [
            "江边离别心，言罢各霑襟。",
            "以我去帆远，知君离恨深。",
            "云开孤岛出，浪起白鸥沈。",
            "更作来年约，阳台许伴寻。"
        ],
        "title": "留别卢玄休归荆门",
        "id": "b58c5082-f5d7-4939-a0c5-a3f02eaecb9e"
    },
    {
        "author": "朱庆余",
        "paragraphs": [
            "隔烟花草远濛濛，恨个来时路不同。",
            "正是停桡相遇处，鸳鸯飞去急流中。"
        ],
        "title": "采莲",
        "id": "3a1c7ef7-c726-4910-b2e4-dfd4a5409a9c"
    },
    {
        "author": "朱庆余",
        "paragraphs": [
            "绿槐花堕御沟边，步出都门雨后天。",
            "日暮野人耕种罢，烽楼原上一条烟。"
        ],
        "title": "都门晚望",
        "id": "c747259c-72ea-4440-b377-b71b6f399b45"
    },
    {
        "author": "朱庆余",
        "paragraphs": [
            "碧甃磷磷不记年，青萝锁在小山颠。",
            "向来下视千山水，疑是苍梧万里天。"
        ],
        "title": "舜井",
        "id": "70190e71-fe5c-403a-b5da-bce75cd93f7a"
    },
    {
        "author": "朱庆余",
        "paragraphs": [
            "方物就中名最远，只应愈疾味偏佳。",
            "若交尽乞人人与，采尽商山枳壳花。"
        ],
        "title": "商州王中丞留吃枳壳",
        "id": "357bfd78-344a-4c05-8c47-5efeb9da1c35"
    },
    {
        "author": "朱庆余",
        "paragraphs": [
            "野色晴宜上阁看，树阴遥映御沟寒。",
            "豪家旧宅无人住，空见朱门锁牡丹。"
        ],
        "title": "登玄都阁",
        "id": "ccbf43a1-7dda-4e2e-9092-20c1d8966ca0"
    },
    {
        "author": "朱庆余",
        "paragraphs": [
            "杏园北寺题名日，数到如今四十年。",
            "点检生涯与官职，一茎野竹在身边。"
        ],
        "title": "赠凤翔柳司录",
        "id": "87b3b9b5-81f8-4e0b-8ec1-b3f7e64fa3bf"
    },
    {
        "author": "朱庆余",
        "paragraphs": [
            "丁丁向晚急还稀，啄遍庭槐未肯归。",
            "终日与君除蠹害，莫嫌无事不频飞。"
        ],
        "title": "啄木儿",
        "id": "d28f0767-5f81-4529-9280-1dd6538a0980"
    },
    {
        "author": "朱庆余",
        "paragraphs": [
            "荷花明灭水烟空，惆怅来时径不同。",
            "欲到前洲堪入处，鸳鸯飞出碧流中。"
        ],
        "title": "榜曲",
        "id": "92f6364f-d21b-45dd-bf49-adce92f74435"
    },
    {
        "author": "朱庆余",
        "paragraphs": [
            "星月相逢现此身，自然无迹又无尘。",
            "秋来若向金天会，便是青莲叶上人。"
        ],
        "title": "逢山人",
        "id": "cfdf3ee1-e5c0-499f-9359-d897a6ba388d"
    },
    {
        "author": "朱庆余",
        "paragraphs": [
            "春溪缭绕出无穷，两岸桃花正好风。",
            "恰是扁舟堪入处，鸳鸯飞起碧流中。"
        ],
        "title": "过耶溪",
        "id": "01db2ff5-3041-470a-8b13-44baf31a3fab"
    },
    {
        "author": "朱庆余",
        "paragraphs": [
            "省中官最美，无似水曹郎。",
            "前代佳名逊，当时重姓张。",
            "白须吟丽句，红叶吐朝阳。",
            "徒有归山意，君恩未可忘。"
        ],
        "title": "贺张水部员外拜命",
        "id": "c1106d2c-d783-401d-96f6-caea6112767b"
    },
    {
        "author": "朱庆余",
        "paragraphs": [
            "王府登朝后，巴乡典郡新。",
            "江分入峡路，山见采鞭人。",
            "旧业孤城梦，生祠几处身。",
            "知君素清俭，料得却来贫。"
        ],
        "title": "送璧州刘使君",
        "id": "5f9c08bb-3a1d-4ff5-90b1-6b4092f898b5"
    },
    {
        "author": "朱庆余",
        "paragraphs": [
            "诗人中最屈，无与使君俦。",
            "白发虽求退，明时合见收。",
            "登山犹自健，纵酒可多愁。",
            "好是能骑马，相逢见鄂州。"
        ],
        "title": "赠江夏卢使君",
        "id": "6a355760-3384-4229-ad39-a9b8a1e7d54d"
    },
    {
        "author": "朱庆余",
        "paragraphs": [
            "樽前荆楚客，云外思萦回。",
            "秦野春已尽，商山花正开。",
            "鸥惊帆乍起，虹见雨初来。",
            "自有归期在，蝉声处处催。"
        ],
        "title": "送崔秀才游江陵",
        "id": "c171c454-08a8-4512-8008-1fb76713def6"
    },
    {
        "author": "朱庆余",
        "paragraphs": [
            "木落霜飞天地清，空江百里见潮生。",
            "鲜飙出海鱼龙气，晴雪喷山雷鼓声。",
            "云日半阴川渐满，客帆皆过浪难平。",
            "高楼晓望无穷意，丹叶黄花绕郡城。"
        ],
        "title": "观涛",
        "id": "c90cee11-8d27-4537-91bc-0ff7b6ecbd57"
    },
    {
        "author": "朱庆余",
        "paragraphs": [
            "湖上微风小槛凉，翻翻菱荇满回塘。",
            "野船著岸入春草，水鸟带波飞夕阳。",
            "芦叶有声疑露雨，浪花无际似潇湘。",
            "飘然蓬艇东归客，尽日相看忆楚乡。"
        ],
        "title": "南湖",
        "id": "5023b104-9ff7-4b84-bb76-f9332fd06520"
    },
    {
        "author": "朱庆余",
        "paragraphs": [
            "慵拙幸便荒僻地，纵闻猨鸟亦何愁。",
            "偶因药酒欺梅雨，却著寒衣过麦秋。",
            "岁计有余添橡实，生涯一半在渔舟。",
            "世人若便无知己，应向此溪成白头。"
        ],
        "title": "镜湖西岛言事",
        "id": "4e944273-bee8-4763-a6bb-52e236f81ac2"
    },
    {
        "author": "朱庆余",
        "paragraphs": [
            "七千里别宁无恨，且贵从军乐事多。",
            "不驻节旄先候发，偶逢山寺亦难过。",
            "蛮人独放畬田火，海兽羣游落日波。",
            "远作受恩身不易，莫抛书劒近笙歌。"
        ],
        "title": "送刘思复南河从军",
        "id": "1ffeb13b-7689-44ef-a101-7803ca2af52a"
    },
    {
        "author": "王彦威",
        "paragraphs": [
            "天兵十万勇如貔，正是酬恩报国时。",
            "汴水波澜喧鼓角，隋堤杨柳拂旌旗。",
            "前驱红斾关西将，坐间青娥赵国姬。",
            "寄语长安旧冠盖，麤官到底是男儿。"
        ],
        "title": "宣武军镇作",
        "id": "9a844318-403b-47ed-9b46-99508519957a"
    },
    {
        "author": "庾敬休",
        "paragraphs": [
            "清晨凝雪彩，新候变庭梅。",
            "树爱春荣徧，窗惊曙色催。",
            "寒光添粉壁，积润履青苔。",
            "分明六出瑞，隐映几枝开。",
            "闻笛花疑落，挥琴兴转来。",
            "曲成非寡和，长使思悠哉。"
        ],
        "title": "春雪映早梅",
        "id": "79685d1d-473c-4305-9b57-94f4a4c00429"
    },
    {
        "author": "许玫",
        "paragraphs": [
            "宝轮金地压人寰，独坐苍冥启玉关。",
            "北岭风烟开魏阙，南轩气象镇商山。",
            "灞陵车马垂杨里，京国城池落照间。",
            "蹔放尘心游物外，六街钟鼓又催还。"
        ],
        "title": "题雁塔",
        "id": "8d765ff1-b81a-4cb2-922f-ac62ccbe280d"
    },
    {
        "author": "厉玄",
        "paragraphs": [
            "边草旱不春，劒光增野尘。",
            "战场收骥尾，清瀚怯龙鳞。",
            "帆色起归越，松声厌避秦。",
            "几时逢范蠡，处处是通津。"
        ],
        "title": "从军行",
        "id": "d93cc379-539d-4ffa-84e7-a138a3372da8"
    },
    {
        "author": "厉玄",
        "paragraphs": [
            "积雪没兰溪，邻州望不迷。",
            "波中分鴈宿，树杪接猨啼。",
            "婺女家空在，星郎手未携。",
            "故山新寺额，掩泣荷重题。"
        ],
        "title": "寄婺州温郎中",
        "id": "80299698-0d78-46be-9dbf-c7aed3e1ee79"
    },
    {
        "author": "厉玄",
        "paragraphs": [
            "故山登第去，不似旧归难。",
            "帆卷江初夜，梅生洞少寒。",
            "采薇留客饮，折竹扫仙坛。",
            "名在仪曹籍，何人肯挂冠。"
        ],
        "title": "送顾非熊及第归茅山",
        "id": "c242f755-286f-45f7-b4e6-6bf7c17ae6b0"
    },
    {
        "author": "厉玄",
        "paragraphs": [
            "恩霑谴雪几人同，归宰湘阴六月中。",
            "商岭马嘶残暑雨，席帆高挂早秋风。",
            "贡名频向书闱失，飞檄曾传朔漠空。",
            "西省尚嗟君宦远，水鸡啼处莫听鸿。"
        ],
        "title": "送黄晔明府岳州湘阴赴任",
        "id": "152b6cb5-2853-4927-88c7-c87678194e00"
    },
    {
        "author": "厉玄",
        "paragraphs": [
            "缑山明月夜，岑寂隔尘氛。",
            "紫府参差曲，清宵次第闻。",
            "韵流多入洞，声度半和云。",
            "拂竹鸾惊侣，经松鹤对羣。",
            "蟾光听处合，仙路望中分。",
            "坐惜千巖曙，遗香过汝坟。"
        ],
        "title": "缑山月夜闻王子晋吹笙",
        "id": "eebd9390-7301-434a-90c8-73e52adcbf46"
    },
    {
        "author": "魏扶",
        "paragraphs": [
            "萧关新复旧山川，古戍秦原景象鲜。",
            "戎虏乞降归惠化，皇威渐被慑腥膻。",
            "穹庐远戍烟尘灭，神武光扬竹帛传。",
            "左袵尽知謌帝泽，从兹不更备三边。"
        ],
        "title": "和白敏中圣德和平致兹休运岁终功就合咏盛明呈上",
        "id": "619def4c-884b-449f-9f38-51d971db4d71"
    },
    {
        "author": "魏扶",
        "paragraphs": [
            "梧桐叶落满庭阴，锁闭朱门试院深。",
            "曾是昔年辛苦地，不将今日负初心。"
        ],
        "title": "贡院题",
        "id": "30ed061e-91a8-4f5a-b247-aeb7e726b0d3"
    },
    {
        "author": "魏扶",
        "paragraphs": [
            "愁，逈野，深秋。",
            "生枕上，起眉头。",
            "闺合危坐，风尘远游。",
            "巴猨啼不住，谷水咽还流。",
            "送客泊舟入浦，思乡望月登楼。",
            "烟波早晚长羁旅，絃管终年乐五侯。"
        ],
        "title": "赋愁",
        "id": "b7f11624-e678-4947-99d6-9220cab527c7"
    },
    {
        "author": "杨汉公",
        "paragraphs": [
            "岧嶤下瞰霅溪流，极目烟波望梓州。",
            "虽有清风当夏景，只能销暑不销忧。"
        ],
        "title": "登郡中销暑楼寄东川汝士",
        "id": "ef0a15fb-477b-44e4-bff7-5ed47b249a39"
    },
    {
        "author": "杨汉公",
        "paragraphs": [
            "吴兴城阙水云中，画舫青帘处处通。",
            "溪上玉楼楼上月，清光合作水晶宫。"
        ],
        "title": "明月楼",
        "id": "b429dece-1417-480a-b9f3-3c7d605df08e"
    },
    {
        "author": "何扶",
        "paragraphs": [
            "竹翠婵娟草迳幽，佳人归老傍汀洲。",
            "玉蟾露冷梁尘暗，金凤花开云鬓秋。",
            "十亩稻香新绿野，一声歌断旧青楼。",
            "芭蕉半卷西池雨，日暮门前双白鸥。"
        ],
        "title": "送阆州妓人归老",
        "id": "64c55c5c-684b-4cb1-a755-64ca634b0f47"
    },
    {
        "author": "何扶",
        "paragraphs": [
            "金榜题名墨尚新，今年依旧去年春。",
            "花间每被红妆问，何事重来只一人。"
        ],
        "title": "寄旧同年",
        "id": "5b54b1f8-7f9d-4efa-8a5e-38e7666cae6e"
    },
    {
        "author": "柴夔",
        "paragraphs": [
            "九华如剑插云霓，青霭连空望欲迷。",
            "北截吴门疑地尽，南连楚界觉天低。",
            "龙池水蘸中秋月，石路人攀上汉梯。",
            "惆怅旧游无复到，会须登此出尘泥。"
        ],
        "tags": [
            "九华山"
        ],
        "title": "望九华山",
        "id": "3a4e6505-1883-421a-81d4-791f2fe109f4"
    },
    {
        "author": "房千里",
        "paragraphs": [
            "鸾凤分飞海树秋，忍听钟鼓越王楼。",
            "只应霜月明君意，缓抚瑶琴送我愁。",
            "山远莫教双泪尽，雁来空寄八行幽。",
            "相如若返临邛市，画舸朱轩万里游。"
        ],
        "title": "寄妾赵氏",
        "id": "80bc7242-0faf-4e71-bd08-87dc7797434f"
    },
    {
        "author": "刘郇伯",
        "paragraphs": [
            "钟静人犹寝，天高月自凉。",
            "一星深戍火，残月半桥霜。",
            "客老愁尘下，蝉寒怨路傍。",
            "青山依旧色，宛是马卿乡。"
        ],
        "title": "早行",
        "id": "ad146e03-747a-4a4b-865c-97a8aff9f099"
    },
    {
        "author": "刘郇伯",
        "paragraphs": [
            "人生分外愁。"
        ],
        "title": "句",
        "id": "3a6f6407-5231-4002-be02-0e6301f5c3b0"
    },
    {
        "author": "李章武",
        "paragraphs": [
            "南宗尚许通方便，何处心中更有经？好去苾蒭云水畔，何山松栢不青青。"
        ],
        "title": "赠成都僧",
        "id": "6b394904-befe-4dd5-81b2-2ded491c6ea5"
    },
    {
        "author": "萧倣",
        "paragraphs": [
            "圣祚无疆，庆传乐章。",
            "金枝繁茂，玉叶延长。",
            "海渎常晏，波涛不扬。",
            "汪汪美化，垂范今王。"
        ],
        "title": "享太庙乐章",
        "id": "1a388971-8cbd-4335-b787-db4dda3a604a"
    },
    {
        "author": "萧倣",
        "paragraphs": [
            "于铄丕嗣，惟帝之光。",
            "羽籥象德，金石荐祥。",
            "圣系无极，景命永昌。",
            "神降上哲，维天配长。"
        ],
        "title": "享太庙乐章",
        "id": "26d2ab27-e7d2-4c53-9fb1-202bbc0138e0"
    },
    {
        "author": "柳棠",
        "paragraphs": [
            "未向燕台逢厚礼，幸因社会接余欢。",
            "一鱼吃了终无媿，鹍化为鹏也不难。"
        ],
        "title": "荅杨尚书",
        "id": "ed41bb29-5728-4baf-a842-a124083eb671"
    },
    {
        "author": "柳棠",
        "paragraphs": [
            "莫言名位未相俦，风月何曾阻献酬。",
            "前辈不须轻后辈，靖安今日在衡州。"
        ],
        "title": "席上戏东川杨尚书",
        "id": "1a5db9d9-af47-4083-97d7-088dd9447897"
    },
    {
        "author": "钟辂",
        "paragraphs": [
            "月满缑山夜，风传子晋笙。",
            "初闻盈谷远，渐听入云清。",
            "杳异人间曲，遥分鹤上情。",
            "孤鸾惊欲舞，万籁寂无声。",
            "此夕留烟驾，何时返玉京？唯愁音响绝，晓色出都城。"
        ],
        "title": "缑山月夜闻王子晋吹笙",
        "id": "d7e9facb-cdfa-45db-ad83-38f2ba42c0ad"
    },
    {
        "author": "杨发",
        "paragraphs": [
            "茅屋住来久，山深不置门。",
            "草生垂井口，花发接篱根。",
            "入院将雏鸟，攀萝抱子猨。",
            "曾逢异人说，风景似桃源。"
        ],
        "title": "南溪书院",
        "id": "cb539b2b-56bb-41a5-8e69-7f43af8d2b19"
    },
    {
        "author": "杨发",
        "paragraphs": [
            "酣醉送余春，醒来恨更频。",
            "花残蜂蠹物，叶暗鸟欺人。",
            "帘闭高眠贵，斋空浩气新。",
            "从今北牕蝶，长是梦中身。"
        ],
        "title": "春园醉醒闲卧小斋",
        "id": "b9d22e42-8b9b-4cdf-ad2e-94da89a8ccb3"
    },
    {
        "author": "杨发",
        "paragraphs": [
            "谁言帝城里，独作野人居。",
            "石磴晴看叠，山苗晚自锄。",
            "相惭五秉粟，尚癖一车书。",
            "昔日扬雄宅，还无乡相舆。"
        ],
        "title": "小园秋兴",
        "id": "7d3748cf-ba8b-4f09-8628-b7e08f270193"
    },
    {
        "author": "杨发",
        "paragraphs": [
            "树密云萦岸，池遥水际空。",
            "芰开方吐镜，苹动欲含风。",
            "渐映沙汀白，微分渚叶红。",
            "金波宜共赏，仙櫂一宵同。"
        ],
        "title": "与诸公池上待月",
        "id": "f527aa98-54ca-4175-a89d-e0e40db27c9f"
    },
    {
        "author": "杨发",
        "paragraphs": [
            "弱羽怯孤飞，投簷幸所依。",
            "衔环唯报德，贺厦本知归。",
            "红觜休争顾，丹心自识机。",
            "从来攀凤足，生死恋光辉。"
        ],
        "title": "簷雀",
        "id": "285f77cd-a017-4e27-ad44-acaeaac79b37"
    },
    {
        "author": "杨发",
        "paragraphs": [
            "已笑良时晚，仍悲别酒催。",
            "暖芳随日薄，残片逐风回。",
            "黛歛愁歌扇，妆残泣镜台。",
            "繁阴莫矜衒，终是共尘埃。"
        ],
        "title": "残花",
        "id": "f90f18d0-a857-4401-9b0c-88c70c642db5"
    },
    {
        "author": "杨发",
        "paragraphs": [
            "半空飞下水，势去响如雷。",
            "静彻啼猨寺，高陵坐客台。",
            "耳同经劒阁，身若到天台。",
            "溅树吹成冻，邻祠触作灰。",
            "深中试榔栗，浅处落莓苔。",
            "半夜重城闭，潺湲枕底来。"
        ],
        "title": "山泉",
        "id": "e3eb03db-284c-4eef-bbed-223f82a01565"
    },
    {
        "author": "杨发",
        "paragraphs": [
            "喧浊侵肌性未沈，每来云外恣幽寻。",
            "尘衣更喜秋泉洁，倦迹方依竹洞深。",
            "暂过偶然应系分，有期终去但劳心。",
            "唯怜一夜空山月，似许他年伴独吟。"
        ],
        "title": "秋晚日少陵原游山泉之什",
        "id": "377bfc60-652a-45e0-a006-2b3429f87910"
    },
    {
        "author": "杨发",
        "paragraphs": [
            "昼对南风独闭关，暗期幽鸟去仍还。",
            "如今有待终身贵，未若忘机尽日闲。",
            "心似蒙庄游物外，官惭许掾在人间。",
            "开襟自向清风笑，无限秋光为解颜。"
        ],
        "title": "秋晴独立南亭",
        "id": "5a00bd0c-8efa-4506-96d8-9a7a6cd8d64e"
    },
    {
        "author": "杨发",
        "paragraphs": [
            "孤馆萧条槐叶稀，暮蝉声隔水声微。",
            "年年为客路无尽，日日送人身未归。",
            "何处迷鸿离浦月，谁家愁妇擣霜衣。",
            "夜深不卧帘犹卷，数点残萤入户飞。"
        ],
        "title": "宿黄花馆",
        "id": "fdefa73b-111d-4b67-ae50-343eb1acce7a"
    },
    {
        "author": "杨发",
        "paragraphs": [
            "桑柘悠悠水蘸堤，晚风晴景不妨犂。",
            "高机犹织卧蚕子，下坂未饥逢饲妻。",
            "杏色满林羊酪熟，麦凉浮垅雉媒低。",
            "生时自乐死由命，万事在天管不迷。"
        ],
        "title": "南野逢田客",
        "id": "3858aba8-a434-4161-b876-30932cdb1de5"
    },
    {
        "author": "杨发",
        "paragraphs": [
            "龙门八上不知津，唯有君心困益亲。",
            "白社追游名自远，青袍相映道逾新。",
            "十年江海鱼缄尽，一夜笙歌凤吹频。",
            "渐老旧交情更重，莫将美酒负良辰。"
        ],
        "title": "东斋夜宴酬绍之起居见赠",
        "id": "fd504db7-1451-43ed-8535-3d832aeeb913"
    },
    {
        "author": "杨发",
        "paragraphs": [
            "十日浓芳一岁程，东风初急眼偏明。",
            "低枝似泥幽人醉，莫道无情似有情。"
        ],
        "title": "翫残花",
        "id": "a3b5ae5a-7283-4968-b235-37d4115c5d03"
    },
    {
        "author": "杨收",
        "paragraphs": [
            "兔边分玉树，龙底耀铜仪。",
            "会当同鼓吹，不复问官私。"
        ],
        "title": "咏蛙",
        "id": "3338fae3-9357-4a05-9492-bc4c75aea40e"
    },
    {
        "author": "杨收",
        "paragraphs": [
            "虽匪囊中物，何坚不可钻。",
            "一朝操政柄，定使冠三端。"
        ],
        "title": "笔",
        "id": "fbae43f0-12bb-40f6-853c-7d682bcf6c92"
    },
    {
        "author": "杨收",
        "paragraphs": [
            "尔幸无羸角，何用触吾藩。",
            "若是升堂者，还应自得门。"
        ],
        "title": "嘲吴人观者",
        "id": "b1b78a63-bf5c-4a86-8496-faab8b5f77a2"
    },
    {
        "author": "杨乘",
        "paragraphs": [
            "竖子未鼎烹，大君尚旰食。",
            "风雷随出师，云霞有战色。",
            "犒功椎万牛，募勇悬千帛。",
            "武士日曳柴，飞将竞执馘。",
            "喜气迎捷书，懽声送羽檄。",
            "天兵日雄强，桀犬稍离析。",
            "贼臂既已断，贼喉既已搤。",
            "乐祸但鲸鲵，同恶为肘腋。",
            "小大势难侔，逆顺初不敌。",
            "违命固天亡，恃险乖长策。",
            "虿毒久萌牙，狼顾非日夕。",
            "礼貌忽骄狂，疏奏遂指斥。",
            "动众岂佳兵，含忍恐无益。",
            "鸿恩既已孤，小效不足惜。",
            "腐儒一铅刀，投笔时感激。",
            "帝阍不敢干，恓恓坐长画。"
        ],
        "title": "甲子岁书事",
        "id": "795a0d30-7e33-4cb0-9c71-00640cc2630f"
    },
    {
        "author": "杨乘",
        "paragraphs": [
            "六代骄奢地，三春物象繁。",
            "灵湖通涨海，天堑隔中原。",
            "晓渡高帆驶，阴风巨舰翻。",
            "旌旗西日落，戈甲夏云屯。",
            "豹变资陈武，龙飞拥晋元。",
            "风流前事尽，文物旧仪存。",
            "邪侮尝移润，忠贞几度冤。",
            "兴亡山兀兀，今古水浑浑。",
            "露滴蜂偷蘂，莺啼日到轩。",
            "酒肠堆曲糵，诗思遶干坤。",
            "愁梦全无蝶，离忧每愧萱。",
            "形骸劳大块，玉石任炎昆。",
            "出处宁由己，升沈未足言。",
            "且应中圣乐，坐起任昏昏。"
        ],
        "title": "南徐春日怀古",
        "id": "f197988c-128c-4c5b-ba4c-12edc25ca5fb"
    },
    {
        "author": "杨乘",
        "paragraphs": [
            "十万人家天堑东，管弦台榭满春风。",
            "名归范蠡五湖上，国破西施一笑中。",
            "香迳自生兰叶小，响廊深映月华空。",
            "尊前多暇但怀古，尽日愁吟谁与同。"
        ],
        "title": "吴中书事",
        "id": "4485534f-6f1d-42fc-9e4e-5e436390a2ea"
    },
    {
        "author": "杨乘",
        "paragraphs": [
            "故城故垒满江濆，尽是干戈旧苦辛。",
            "见此即须知帝力，生来便作太平人。"
        ],
        "title": "建邺怀古",
        "id": "a611f612-6aac-4551-a73b-870f183cd0f3"
    },
    {
        "author": "杨乘",
        "paragraphs": [
            "伶俜乖拙两何如，昼泥琴声夜泥书。",
            "数拍胡笳弹未熟，故人新命画胡车。"
        ],
        "title": "牓句",
        "id": "4e3b4647-f4fb-433d-b152-262e74599ea4"
    },
    {
        "author": "尹璞",
        "paragraphs": [
            "祸福从来路不遥，偶然平地上烟霄。",
            "烟霄未稳还平地，门对孤峯占寂寥。"
        ],
        "title": "题杨收相公宅",
        "id": "595aa16c-a3e3-4d0b-bc7a-3eba6dbe736b"
    },
    {
        "author": "雍陶",
        "paragraphs": [
            "朗月何高高，楼中帘影寒。",
            "一妇独含叹，四坐谁成欢。",
            "时节屡已移，游旅杳不还。",
            "沧溟傥未涸，妾泪终不干。",
            "君若无定云，妾若不动山。",
            "云行出山易，山逐云去难。",
            "愿为边塞尘，因风委君颜。",
            "君颜良洗多，荡妾浊水间。"
        ],
        "title": "明月照高楼",
        "id": "09a4efce-fd84-4660-9ab4-ae9c502887e8"
    },
    {
        "author": "雍陶",
        "paragraphs": [
            "朝下有闲思，南沟边水行。",
            "因来见寥落，转自叹平生。",
            "白首丈夫气，赤心知己情。",
            "留诗本相慰，却忆苦吟声。"
        ],
        "title": "酬秘书王丞见寄",
        "id": "57436bfa-b684-4645-ab8c-5e40fd4c4320"
    },
    {
        "author": "雍陶",
        "paragraphs": [
            "惯猎金河路，曾逢雪不迷。",
            "射雕青冢北，走马黑山西。",
            "戍远旌幡少，年深帐幕低。",
            "酬恩须尽敌，休说梦中闺。"
        ],
        "title": "赠金河戍客",
        "id": "9ae12a8a-8cea-4e3a-8e07-6de76cfbb9a0"
    },
    {
        "author": "雍陶",
        "paragraphs": [
            "疎桐余一干，风雨日萧条。",
            "岁晚琴材老，天寒桂叶凋。",
            "已悲根半死，复恐尾全焦。",
            "幸在龙门下，知音肯寂寥。"
        ],
        "title": "孤桐",
        "id": "05bab583-1916-4f9d-aa6c-dac73dee60ca"
    },
    {
        "author": "雍陶",
        "paragraphs": [
            "白露暧秋色，月明清漏中。",
            "痕沾珠箔重，点落玉盘空。",
            "竹动时惊鸟，莎寒暗滴虫。",
            "满园生永夜，渐欲与霜同。"
        ],
        "title": "秋露",
        "id": "1b2afcfa-9338-4f4f-b953-2c7a775654f9"
    },
    {
        "author": "雍陶",
        "paragraphs": [
            "渺渺楚江上，风旗摇去舟。",
            "马归云梦晚，猨叫洞庭秋。",
            "别思满南渡，乡心生北楼。",
            "巴陵山水郡，应称谢公游。"
        ],
        "tags": [
            "洞庭湖"
        ],
        "title": "送徐使君赴岳州",
        "id": "e9c4d4bc-c37f-43ac-8d77-3bd2b6ecb9cc"
    },
    {
        "author": "雍陶",
        "paragraphs": [
            "客在劒门外，新年音信稀。",
            "自为千里别，已送几人归。",
            "陌上月初落，马前花正飞。",
            "离言殊未尽，春雨满行衣。"
        ],
        "title": "送裴璋还蜀因亦怀归",
        "id": "d4553423-a81d-42e4-815c-3b5a43cc02b4"
    },
    {
        "author": "雍陶",
        "paragraphs": [
            "近出圭峯下，还期又不赊。",
            "身闲多宿寺，官满未移家。",
            "罢钓临秋水，开尊对月华。",
            "自当蓬阁选，岂得卧烟霞。"
        ],
        "title": "送前鄠县李少府",
        "id": "7e089b32-773a-45a3-ab40-662a8693087b"
    },
    {
        "author": "雍陶",
        "paragraphs": [
            "南行春已满，路半水茫然。",
            "楚望花当渡，湘阴橘满川。",
            "山横湖色上，帆出鸟行前。",
            "此任无辞远，亲人贵用还。"
        ],
        "title": "送宜春裴明府之任",
        "id": "f8573c60-f0b3-42b8-ab1d-f360c6b5f005"
    },
    {
        "author": "雍陶",
        "paragraphs": [
            "世上方传教，山中未得归。",
            "闲花飘讲席，驯鸽污禅衣。",
            "积雨谁过寺，残钟自掩扉。",
            "寒来垂顶帽，白发剃应稀。"
        ],
        "title": "赠宗静上人",
        "id": "e2112e9f-7bdd-463b-9509-10deee22b235"
    },
    {
        "author": "雍陶",
        "paragraphs": [
            "何处销愁宿，携囊就远僧。",
            "中宵吟有雪，空屋语无灯。",
            "静境唯闻铎，寒牀但枕肱。",
            "还因爱闲客，始得见南能。"
        ],
        "title": "同贾岛宿无可上人院",
        "id": "4dea4bdd-ba6f-4636-bfd7-08b28aee5412"
    },
    {
        "author": "雍陶",
        "paragraphs": [
            "水木夕阴冷，池塘秋意多。",
            "庭风吹故叶，阶露净寒莎。",
            "愁燕窥灯语，情人见月过。",
            "砧声听已别，虫响复相和。"
        ],
        "title": "和刘补阙秋园寓兴六首 一",
        "id": "5d1de8d4-9452-4b6a-a1df-0e0012a2297a"
    },
    {
        "author": "雍陶",
        "paragraphs": [
            "闭门无事后，此地即山中。",
            "但觉鸟声异，不知人境同。",
            "晚花开为雨，残果落因风。",
            "独坐还吟酌，诗成酒已空。"
        ],
        "title": "和刘补阙秋园寓兴六首 二",
        "id": "87dc5771-82a5-4eb8-b1c0-6852e81c74e5"
    },
    {
        "author": "雍陶",
        "paragraphs": [
            "自得家林趣，常时在外稀。",
            "对僧餐野食，迎客著山衣。",
            "雀鬬翻簷散，蝉惊出树飞。",
            "功成他日后，何必五湖归。"
        ],
        "title": "和刘补阙秋园寓兴六首 三",
        "id": "5afec976-2eda-4c13-aaf8-9fed63e551be"
    },
    {
        "author": "雍陶",
        "paragraphs": [
            "秋色庭芜上，清朝见露华。",
            "疎篁抽晚笋，幽药吐寒芽。",
            "引水新渠净，登台小径斜。",
            "人来多爱此，萧爽似仙家。"
        ],
        "title": "和刘补阙秋园寓兴六首 四",
        "id": "d55ea231-d593-469f-a326-ca790f1e2385"
    },
    {
        "author": "雍陶",
        "paragraphs": [
            "禁掖朝回后，林园胜赏时。",
            "野人来辨药，庭鹤往看棋。",
            "晚日明丹枣，朝霜润紫棃。",
            "还因重风景，犹自有秋诗。"
        ],
        "title": "和刘补阙秋园寓兴六首 五",
        "id": "1bba2324-7492-4b19-b2ee-23b39efba0d7"
    },
    {
        "author": "雍陶",
        "paragraphs": [
            "圣代少封事，闲居方屏喧。",
            "漏寒云外阙，木落月中园。",
            "山鸟宿簷树，水萤流洞门。",
            "无人见清景，林下自开尊。"
        ],
        "title": "和刘补阙秋园寓兴六首 六",
        "id": "64c5aa73-dfc1-4fa1-af9a-e6b0f2fefb1d"
    },
    {
        "author": "雍陶",
        "paragraphs": [
            "汉阳无远寺，见说过汾城。",
            "云雨经春客，江山几日程。",
            "终随鸥鸟去，祗在海潮生。",
            "前路逢渔父，多愁问姓名。"
        ],
        "title": "岳阳晚景",
        "id": "4b11a699-03ff-45a1-99ed-a316198e32bb"
    },
    {
        "author": "雍陶",
        "paragraphs": [
            "塞上蕃僧老，天寒疾上关。",
            "远烟平似水，高树暗如山。",
            "去马朝常急，行人夜始闲。",
            "更深听刁斗，时到磬声间。"
        ],
        "title": "塞上宿野寺",
        "id": "06bef238-e5cb-4567-9189-181f7a5e69eb"
    },
    {
        "author": "雍陶",
        "paragraphs": [
            "人间多别离，处处是相思。",
            "海内无烟夜，天涯有月时。",
            "跳鱼翻荇叶，惊鹊出花枝。",
            "亲友皆千里，三更独遶池。"
        ],
        "title": "寒食夜池上对月怀友",
        "id": "5adaa05a-f57b-4138-b9bf-028e672bac51"
    },
    {
        "author": "雍陶",
        "paragraphs": [
            "万事谁能问，一名犹未知。",
            "贫当多累日，闲过少年时。",
            "灯下和愁睡，花前带酒悲。",
            "无谋常委命，转觉命堪疑。"
        ],
        "title": "自述",
        "id": "a1539263-1eb6-45df-8982-60a437696a1f"
    },
    {
        "author": "雍陶",
        "paragraphs": [
            "红叶落湘川，枫明映水天。",
            "寻钟过楚寺，拥锡上泷船。",
            "病客思留药，迷人待说禅。",
            "南中多古迹，应访虎溪泉。"
        ],
        "title": "送契玄上人南游",
        "id": "8412179c-bd1d-48e3-aade-f826edcbffaa"
    },
    {
        "author": "雍陶",
        "paragraphs": [
            "不倚军功有侠名，可怜毬猎少年情。",
            "戴铃健鹘随声下，撼珮骄骢弄影行。",
            "觅匠重装燕客劒，对人新按越姬筝。",
            "岂知儒者心偏苦，吟向秋风白发生。"
        ],
        "title": "少年行",
        "id": "808146d5-a8f9-46d0-884d-cde93df5ae4f"
    },
    {
        "author": "雍陶",
        "paragraphs": [
            "双鹭应怜水满池，风飘不动顶丝垂。",
            "立当青草人先见，行傍白莲鱼未知。",
            "一足独拳寒雨里，数声相叫早秋时。",
            "林塘得尔须增价，况与诗家物色宜。"
        ],
        "title": "咏双白鹭",
        "id": "93b34abe-9243-43b6-8505-2ad7af3ef323"
    },
    {
        "author": "雍陶",
        "paragraphs": [
            "晚虹斜日塞天昏，一半山川带雨痕。",
            "新水乱侵青草路，残烟犹傍绿杨村。",
            "胡人羊马休南牧，汉将旌旗在北门。",
            "行子喜闻无战伐，闲看游骑猎秋原。"
        ],
        "title": "晴诗",
        "id": "c6b73bba-eac6-46e0-a5f6-d0ea0fa5e936"
    },
    {
        "author": "雍陶",
        "paragraphs": [
            "君在桐庐何处住，草堂应与戴家邻。",
            "初归山犬翻惊主，久别江鸥却避人。",
            "终日欲为相逐计，临岐空羨独行身。",
            "秋风钓艇遥相忆，七里滩西片月新。"
        ],
        "title": "送徐山人归睦州旧隐",
        "id": "2f940e81-a45b-4f3d-8829-43c433da6ab5"
    },
    {
        "author": "雍陶",
        "paragraphs": [
            "劒峯重叠雪云漫，忆昨来时处处难。",
            "大散岭头春足雨，褒斜谷里夏犹寒。",
            "蜀门去国三千里，巴路登山八十盘。",
            "自到成都烧酒熟，不思身更入长安。"
        ],
        "title": "到蜀后记途中经历",
        "id": "b8fcdc71-3b18-424c-a250-ce19088b64ec"
    },
    {
        "author": "雍陶",
        "paragraphs": [
            "尘路谁知蹋雪踪，到来空认出云峯。",
            "天晴远见月中树，风便细听烟际钟。",
            "阅世数思僧并院，忆山长羨鹤归松。",
            "新愁旧恨多难说，半在眉间半在胸。"
        ],
        "title": "忆山寄僧",
        "id": "55543300-bb16-4e6e-b0ce-3422a17c1cea"
    },
    {
        "author": "雍陶",
        "paragraphs": [
            "处处烟霞寻总遍，却来城市喜逢师。",
            "时流见说无人在，年纪唯应有鹤知。",
            "大药已成宁畏晚，小松初种不嫌迟。",
            "长忧一日归天去，未授灵方遣问谁。"
        ],
        "title": "赠玉芝观王尊师",
        "id": "1a9ddafd-10aa-4315-83e8-d07579fe7e9f"
    },
    {
        "author": "雍陶",
        "paragraphs": [
            "忽闻身谢满朝惊，俄感鄱阳罢市情。",
            "遗爱永存今似古，高名不朽死如生。",
            "神仙难见青骡事，谏议空留白马名。",
            "授馆曾为门下客，几回垂泪过宣平。"
        ],
        "title": "哭饶州吴谏议使君",
        "id": "9e986045-2e4d-489b-8910-963b8c8d4c95"
    },
    {
        "author": "雍陶",
        "paragraphs": [
            "浣花溪里花多处，为忆先生在蜀时。",
            "万古只应留旧宅，千金无复换新诗。",
            "沙崩水槛鸥飞尽，树压村桥马过迟。",
            "山月不知人事变，夜来江上与谁期。"
        ],
        "title": "经杜甫旧宅",
        "id": "46029df5-24e5-4990-b730-31d3940ee419"
    },
    {
        "author": "雍陶",
        "paragraphs": [
            "高城新筑压长川，虎踞龙盘气色全。",
            "五里似云根不动，一重如月晕长圆。",
            "河流暗与沟池合，山色遥将睥睨连。",
            "自有此来当汴口，武牢何用锁风烟。"
        ],
        "title": "河阴新城",
        "id": "51fed55b-4e4a-4bcf-81d1-43fa4af68d20"
    },
    {
        "author": "雍陶",
        "paragraphs": [
            "幽居悄悄何人到，落日清凉满树梢。",
            "新句有时愁里得，古方无效病来抛。",
            "荒簷数蝶悬蛛网，空屋孤萤入燕巢。",
            "独卧南窗秋色晚，一庭红叶掩衡茅。"
        ],
        "title": "秋居病中",
        "id": "ce799406-a49b-4646-ae01-49120de3cc37"
    },
    {
        "author": "雍陶",
        "paragraphs": [
            "白须虏将话边事，自失公权怨语多。",
            "汉主岂劳思李牧，赵王犹是用廉颇。",
            "新鹰饱肉唯闲猎，旧劒生衣嬾更磨。",
            "百战无功身老去，羨他年少渡黄河。"
        ],
        "tags": [
            "黄河"
        ],
        "title": "罢还边将",
        "id": "09da74fc-bb33-417e-b21d-54de471a641e"
    },
    {
        "author": "雍陶",
        "paragraphs": [
            "青苹白石匝莲塘，水里莲开带瑞光。",
            "露湿红芳双朵重，风飘绿蔕一枝长。",
            "同心栀子徒夸艳，合穗嘉禾岂解香。",
            "不独丰祥先有应，更宜花县对潘郎。"
        ],
        "title": "永乐殷尧藩明府县池嘉莲咏",
        "id": "997c7f3c-b416-442a-871d-1b2ed86d53c3"
    },
    {
        "author": "雍陶",
        "paragraphs": [
            "岁尽贫生事事须，就中深恨酒钱无。",
            "故人充寿能分送，远客消愁免自沽。",
            "一夜四乘倾凿落，五更三点把屠苏。",
            "已供时节深珍重，况许今朝更挈壶。"
        ],
        "title": "詶李绀岁除送酒",
        "id": "b0a1eb79-2490-48d7-98de-1402ebc5cabd"
    },
    {
        "author": "雍陶",
        "paragraphs": [
            "乱峯碎石金牛路，过客应骑铁马行。",
            "白日欲斜催后乘，青云何处问前程？飞蝇一一皆先去，度鸟双双亦远鸣。",
            "蹇步不唯伤旅思，此中兼见宦途情。"
        ],
        "title": "蜀路倦行因有所感",
        "id": "3f1ebde3-7bbd-4265-802a-e31b2444e864"
    },
    {
        "author": "雍陶",
        "paragraphs": [
            "古县萧条秋景晚，昔年陶令亦如君。",
            "头巾漉酒临黄菊，手[板]支颐向白云。",
            "百里岂能容骥足，九霄终自别鸡羣。",
            "相思不恨书来少，佳句多从阙下闻。"
        ],
        "title": "寄永乐殷尧藩明府",
        "id": "9632ef0e-385e-4ec2-88ff-9f80fdd52463"
    },
    {
        "author": "雍陶",
        "paragraphs": [
            "蜀道英灵地，山重水又回。",
            "文章四子盛，道路五丁开。",
            "词客题桥去，忠臣叱驭来。",
            "卧龙同骇浪，跃马比浮埃。",
            "已谓无妖土，那知有祸胎。",
            "蕃兵依𣾴柳，蛮斾指江梅。",
            "战后悲逢血，烧余恨见灰。",
            "空留犀厌怪，无复酒除灾。",
            "岁积苌弘怨，春深杜宇哀。",
            "家贫移未得，愁上望乡台。"
        ],
        "title": "蜀中战后感事",
        "id": "06ec6a0b-4db5-4104-aa04-9fa73e229134"
    },
    {
        "author": "雍陶",
        "paragraphs": [
            "茜马渡泸水，北来如鸟轻。",
            "几年朝凤阙，一日破龟城。",
            "此地有征战，谁家无死生。",
            "人悲还旧里，鸟喜下空营。",
            "弟姪意初定，交朋心尚惊。",
            "自从经难后，吟苦似猿声。"
        ],
        "title": "荅蜀中经蛮后友人马艾见寄",
        "id": "32e5bd2d-a284-40d9-8560-c7ea7235c0f5"
    },
    {
        "author": "雍陶",
        "paragraphs": [
            "扰扰走人寰，争如占得闲。",
            "防愁心付酒，求静力登山。",
            "见药芳时采，逢花好处攀。",
            "望云开病眼，临涧洗愁颜。",
            "春色流巖下，秋声碎竹间。",
            "锦文苔点点，钱样菊斑斑。",
            "路远朝无客，门深夜不关。",
            "鹤飞高缥缈，莺语巧绵蛮。",
            "养拙甘沈默，忘怀绝险艰。",
            "更怜云外路，空去又空还。"
        ],
        "title": "卢岳闲居十韵",
        "id": "c6628482-6536-4067-90c5-d1b02cb347be"
    },
    {
        "author": "雍陶",
        "paragraphs": [
            "朔将引双旌，山遥碛雪平。",
            "经年通国信，计日得蕃情。",
            "野次依泉宿，沙中望火行。",
            "远雕秋有力，寒马夜无声。",
            "看猎临胡帐，思乡见汉城。",
            "来春拥边骑，新草满归程。"
        ],
        "title": "送于中丞使北蕃",
        "id": "773f76c6-5be9-4050-9723-2b89bdae4e33"
    },
    {
        "author": "雍陶",
        "paragraphs": [
            "二室峯前水，三川府右亭。",
            "乱流深竹迳，分遶小花汀。",
            "池角通泉脉，堂心豁地形。",
            "坐中寒瑟瑟，牀下细泠泠。",
            "雨夜思巫峡，秋朝想洞庭。",
            "千年孤镜碧，一片远天青。",
            "鱼戏摇红尾，鸥闲退白翎。",
            "荷倾泻珠露，沙乱动金星。",
            "藤架如纱帐，苔墙似锦屏。",
            "龙门人少到，仙棹自多停。",
            "游忆高僧伴，吟招野客听。",
            "余波不能惜，便欲养浮萍。"
        ],
        "tags": [
            "洞庭湖"
        ],
        "title": "和河南白尹西池北新葺水斋招赏十二韵",
        "id": "47bbf9de-0bca-45be-b958-fbddeeb7512a"
    },
    {
        "author": "雍陶",
        "paragraphs": [
            "贫女貌非丑，要须缘嫁迟。",
            "还似求名客，无媒不及时。"
        ],
        "title": "感兴",
        "id": "a66f7be8-b89b-472f-956c-31efd573429f"
    },
    {
        "author": "雍陶",
        "paragraphs": [
            "日过千万家，一家非所依。",
            "不及行尘影，犹随马蹄归。"
        ],
        "title": "长安客感",
        "id": "d1863ef7-4329-4565-90f8-ec88d7c7ec50"
    },
    {
        "author": "雍陶",
        "paragraphs": [
            "吟想旧经过，花时奈远何。",
            "别来长似见，春梦入关多。"
        ],
        "title": "春怀旧游",
        "id": "df3dcbc5-cbdc-4c41-863f-9854a0f1779f"
    },
    {
        "author": "雍陶",
        "paragraphs": [
            "山月吟声苦，春风引思长。",
            "无由及尘土，犹带杏花香。"
        ],
        "title": "离京城宿商山作",
        "id": "8f4a339e-b4f4-472a-9355-28e1d409cb48"
    },
    {
        "author": "雍陶",
        "paragraphs": [
            "夜雨空馆静，幽人起裴回。",
            "长安醉眠客，岂知新鴈来。"
        ],
        "title": "秋馆雨夜",
        "id": "82752dc9-5dc8-4e2f-8a47-871d1d9afca9"
    },
    {
        "author": "雍陶",
        "paragraphs": [
            "百鸟有啼时，子规声不歇。",
            "春寒四邻静，独叫三更月。"
        ],
        "title": "闻子规",
        "id": "9736cffd-e84d-432c-a95a-0fcd7aff143c"
    },
    {
        "author": "雍陶",
        "paragraphs": [
            "山寺秋时后，僧家夏满时。",
            "清凉多古迹，几处有新诗。"
        ],
        "title": "怀无可上人",
        "id": "d1a5b5ca-86c5-4188-b596-b8470e9a3588"
    },
    {
        "author": "雍陶",
        "paragraphs": [
            "客泪如危叶，长悬零落心。",
            "况是悲秋日，临风制不禁。"
        ],
        "title": "长安客感",
        "id": "0275485d-b5e1-4e1d-9c89-4e0800d3b433"
    },
    {
        "author": "雍陶",
        "paragraphs": [
            "别远心更苦，遥将目送君。",
            "光华不可见，孤鹤没秋云。"
        ],
        "title": "送客遥望",
        "id": "ace8d2e7-ac57-4e08-b5ca-058ee2a393a8"
    },
    {
        "author": "雍陶",
        "paragraphs": [
            "靡草似客心，年年亦先死。",
            "无由伴花落，暂得因风起。"
        ],
        "title": "伤靡草",
        "id": "7f6dab81-59e0-4f1a-96e9-6e7fbd0e8979"
    },
    {
        "author": "雍陶",
        "paragraphs": [
            "从今一去不须低，见说辽东好去栖。",
            "努力莫辞仙路远，白云飞处免羣鸡。"
        ],
        "title": "放鹤",
        "id": "0f5853c3-c168-48aa-8761-33d1ecae62bc"
    },
    {
        "author": "雍陶",
        "paragraphs": [
            "身闲伴月夜深行，风触衣裳四体轻。",
            "为见近来天气好，几篇诗兴入秋成。"
        ],
        "title": "早秋月夜",
        "id": "68c2d980-05a9-4967-865a-10b02cfe0966"
    },
    {
        "author": "雍陶",
        "paragraphs": [
            "高树蝉声入晚云，不唯愁我亦愁君。",
            "何时各得身无事，每到闻时似不闻。"
        ],
        "title": "蝉",
        "id": "d5281616-fd34-4fff-b9a7-3ae56e73c5b8"
    },
    {
        "author": "雍陶",
        "paragraphs": [
            "公子风流嫌锦绣，新裁白纻作春衣。",
            "金鞭留当谁家酒，拂柳穿花信马归。"
        ],
        "title": "公子行",
        "id": "6d199dc3-5e23-4ea2-8fd5-b941bbeaef41"
    },
    {
        "author": "雍陶",
        "paragraphs": [
            "从来只有情难尽，何事名为情尽桥。",
            "自此改名为折柳，任他离恨一条条。"
        ],
        "tags": [
            "友人",
            "送别"
        ],
        "title": "题情尽桥",
        "id": "3b3ba1a2-fa7f-4867-995a-e716a4ec58b4"
    },
    {
        "author": "雍陶",
        "paragraphs": [
            "两崖开尽水回环，一叶才通石罅间。",
            "楚客莫言山势险，世人心更险于山。"
        ],
        "title": "峡中行",
        "id": "0b01efbd-02ec-4187-8db6-00011c47b9a6"
    },
    {
        "author": "雍陶",
        "paragraphs": [
            "满庭诗境飘红叶，绕砌琴声滴暗泉。",
            "门外晚晴秋色老，万条寒玉一溪烟。"
        ],
        "tags": [
            "秋天",
            "孤寂",
            "写景"
        ],
        "title": "韦处士郊居",
        "id": "a13ddfc2-a8d9-4b2f-b3c7-9f4522f69f6f"
    },
    {
        "author": "雍陶",
        "paragraphs": [
            "古槐烟薄晚鸦愁，独向黄昏立御沟。",
            "南国望中生远思，一行新鴈去汀洲。"
        ],
        "title": "秋怀",
        "id": "c604c137-7a45-4a46-935a-de348a28cc1a"
    },
    {
        "author": "雍陶",
        "paragraphs": [
            "穷通应计一时间，今日甘从刖足还。",
            "长倚玉人心自醉，不辞归去哭荆山。"
        ],
        "title": "再下第将归荆楚上白舍人",
        "id": "185b0401-991c-49e1-8230-c79729846aea"
    },
    {
        "author": "雍陶",
        "paragraphs": [
            "风香春暖展归程，全胜游仙入洞情。",
            "一路缘溪花覆水，不妨闲看不妨行。"
        ],
        "title": "春行武关作",
        "id": "454cc153-21c1-4f60-a4a0-20206159ed59"
    },
    {
        "author": "雍陶",
        "paragraphs": [
            "知君饯酒深深意，图使行人涕不流。",
            "如今却恨酒中别，不得一言千里愁。"
        ],
        "title": "恨别二首 一",
        "id": "271a28b6-c938-4d63-820c-3cc9823b185d"
    },
    {
        "author": "雍陶",
        "paragraphs": [
            "人言日远还疎索，别后都非未别心。",
            "唯我忆君千里意，一年不见一重深。"
        ],
        "title": "恨别二首 二",
        "id": "5fef4bf7-fe52-4e72-a735-28f9450b009e"
    },
    {
        "author": "雍陶",
        "paragraphs": [
            "远爱春波正满湖，羨君东去是归途。",
            "吟诗好向月中宿，一叫水天沙鹤孤。"
        ],
        "title": "送人归吴",
        "id": "d0e6bb57-7c66-4b07-a870-b8480c5fc134"
    },
    {
        "author": "雍陶",
        "paragraphs": [
            "旅馆岁阑频有梦，分明最似此宵希。",
            "觉来莫道还无益，未得归时且当归。"
        ],
        "title": "喜梦归",
        "id": "23d71422-51f5-4102-aa3f-ac5f699a2ffb"
    },
    {
        "author": "雍陶",
        "paragraphs": [
            "行愁驿路问来人，西去经过愿一闻。",
            "落日回鞭相指点，前程从此是青云。"
        ],
        "title": "路中问程知欲达青云驿",
        "id": "fda0464b-d28c-4b55-b83c-c8d385a2753e"
    },
    {
        "author": "雍陶",
        "paragraphs": [
            "风波不动影沈沈，翠色全微碧色深。",
            "应是水仙梳洗处，一螺青黛镜中心。"
        ],
        "title": "题君山",
        "id": "2f5e562a-ff78-42e3-8c1b-d9b3686907c5"
    },
    {
        "author": "雍陶",
        "paragraphs": [
            "世上无媒似我希，一身惟有影相随。",
            "出门便作焚舟计，生不成名死不归。"
        ],
        "title": "离家后作",
        "id": "fcdb22e2-d567-4001-a280-e36d5af8b18f"
    },
    {
        "author": "雍陶",
        "paragraphs": [
            "岘亭留恨为伤杯，未得醒醒看便回。",
            "却想醉游如梦见，直疑元本不曾来。"
        ],
        "title": "寄题岘亭",
        "id": "9bc24bea-e491-4ef4-9037-ebfb1d5ae116"
    },
    {
        "author": "雍陶",
        "paragraphs": [
            "忆得当时病未遭，身为仙驭雪为毛。",
            "今来沙上飞无力，羞见樯乌立处高。"
        ],
        "title": "病鹤",
        "id": "b36f5e87-a4f1-43f2-a6d1-3a35c262cf7e"
    },
    {
        "author": "雍陶",
        "paragraphs": [
            "含春笑日花心艳，带雨牵风柳态妖。",
            "珍重两般堪比处，醉时红脸舞时腰。"
        ],
        "title": "状春",
        "id": "685d2b2d-54ec-42f5-a5fc-f820297948c4"
    },
    {
        "author": "雍陶",
        "paragraphs": [
            "风恼花枝不耐频，等闲飞落易愁人。",
            "殷勤最是章台柳，一树千条管带春。"
        ],
        "title": "春咏",
        "id": "519ee5bd-bf84-4ba7-bf20-20c7d56f24bc"
    },
    {
        "author": "雍陶",
        "paragraphs": [
            "人人慢说酒消忧，我道翻为引恨由。",
            "一夜醒来灯火暗，不应愁事亦成愁。"
        ],
        "title": "非酒",
        "id": "59a794f6-e56e-434b-8e94-ceb9edf97e96"
    },
    {
        "author": "雍陶",
        "paragraphs": [
            "今年无异去年寒，何事朝来独忍难。",
            "应是渐为贫客久，锦衣著尽布衣单。"
        ],
        "title": "苦寒",
        "id": "0ccc9c65-c2e3-4b90-b682-c0b20bb23267"
    },
    {
        "author": "雍陶",
        "paragraphs": [
            "若论秋思人人苦，最觉愁多客又深。",
            "何况病来惆怅尽，不知争作送君心。"
        ],
        "title": "送客",
        "id": "5642809b-e7a0-4822-9998-85a505373808"
    },
    {
        "author": "雍陶",
        "paragraphs": [
            "莫惊西上独迟回，只为衡门未有媒。",
            "惆怅赋成身不去，一名闲事逐秋回。"
        ],
        "title": "人问应举",
        "id": "d8c0fb8a-68ed-4776-a28f-a6dbd190a327"
    },
    {
        "author": "雍陶",
        "paragraphs": [
            "水阔江天两不分，行人两处更相闻。",
            "遥遥已失风帆影，半日虚销指点云。"
        ],
        "title": "送客不及",
        "id": "62e4f8c3-ae49-46f7-91a1-99350292cd7d"
    },
    {
        "author": "雍陶",
        "paragraphs": [
            "碧竿微露月玲珑，谢豹伤心独叫风。",
            "高处已应闻滴血，山榴一夜几枝红。"
        ],
        "title": "闻杜鹃二首 一",
        "id": "b7b77900-69fb-4320-9bc5-7625d6acdce9"
    },
    {
        "author": "雍陶",
        "paragraphs": [
            "蜀客春城闻蜀鸟，思归声引未归心。",
            "却知夜夜愁相似，尔正啼时我正吟。"
        ],
        "title": "闻杜鹃二首 二",
        "id": "43f9c536-92c4-4567-b655-661b714d34c2"
    },
    {
        "author": "雍陶",
        "paragraphs": [
            "行过险栈出褒斜，出尽平川似到家。",
            "万里客愁今日散，马前初见米囊花。"
        ],
        "title": "西归出斜谷",
        "id": "0604d5bb-0e38-4384-aa23-cecfa2c6eaaf"
    },
    {
        "author": "雍陶",
        "paragraphs": [
            "离思茫茫正值秋，每因风景却生愁。",
            "今宵难作刀州梦，月色江声共一楼。"
        ],
        "title": "宿嘉陵驿",
        "id": "ed58dbdf-a5b3-4ebe-b180-4a480c2450a8"
    },
    {
        "author": "雍陶",
        "paragraphs": [
            "旧里已悲无产业，故山犹恋有烟霞。",
            "自从为客归时少，旅馆僧房却是家。"
        ],
        "title": "旅怀",
        "id": "79e14711-13e9-43a4-8170-16d6e2f8f450"
    },
    {
        "author": "雍陶",
        "paragraphs": [
            "贫居尽日冷风烟，独向簷牀看雨眠。",
            "寂寞春风花落尽，满庭榆荚似秋天。"
        ],
        "title": "贫居春怨",
        "id": "5a578133-51ba-4fe8-998c-94177843d2d0"
    },
    {
        "author": "雍陶",
        "paragraphs": [
            "闲思往事在湖亭，亭上秋灯照月明。",
            "宿客尽眠眠不得，半牕窗残月带潮声。"
        ],
        "title": "忆江南旧居",
        "id": "bb5eae9e-835d-4b27-9f23-125b58d9ccc9"
    },
    {
        "author": "雍陶",
        "paragraphs": [
            "世家曾览楚英雄，国破城荒万事空。",
            "唯有邮亭阶下柳，春来犹似细腰宫。"
        ],
        "title": "夷陵城",
        "id": "82a1c3be-15ca-4599-a6d7-9c8f2d406b78"
    },
    {
        "author": "雍陶",
        "paragraphs": [
            "落花门外春将尽，飞絮庭前日欲高。",
            "深院客来人未起，黄鹂枝上啄樱桃。"
        ],
        "title": "访友人幽居二首 一",
        "id": "c77fb633-9cea-407c-8922-12546d7472de"
    },
    {
        "author": "雍陶",
        "paragraphs": [
            "莎深苔滑地无尘，竹冷花迟剩驻春。",
            "尽日弄琴谁共听，与君兼鹤是三人。"
        ],
        "title": "访友人幽居二首 二",
        "id": "97354cfc-c230-4ad3-9b11-0e0b98e7b1a9"
    },
    {
        "author": "雍陶",
        "paragraphs": [
            "竹房谁继生前事，松月空悬过去心。",
            "秋磬数声天欲晓，影堂斜掩一灯深。"
        ],
        "title": "宿大彻禅师故院",
        "id": "9ec9f861-5e65-4680-aecd-15d6d85ead53"
    },
    {
        "author": "雍陶",
        "paragraphs": [
            "劒南风景腊前春，山鸟江风得雨新。",
            "莫怪送君行较远，自缘身是忆归人。"
        ],
        "tags": [
            "春天",
            "思乡"
        ],
        "title": "送蜀客",
        "id": "c46bce1c-f4c3-4342-9bf3-eeffb240d03a"
    },
    {
        "author": "雍陶",
        "paragraphs": [
            "雪楼当日动晴寒，渭水梁山鸟外看。",
            "闻说德宗曾到此，吟诗不敢倚阑干。"
        ],
        "title": "题宝应县",
        "id": "fd9c13f8-4dd5-4a24-9645-7ccf8a33d734"
    },
    {
        "author": "雍陶",
        "paragraphs": [
            "五柳先生本在山，偶然为客落人间。",
            "秋来见月多归思，自起开笼放白鷴。"
        ],
        "tags": [
            "抒情",
            "思乡"
        ],
        "title": "和孙明府怀旧山",
        "id": "bc34afc8-6de8-480c-a039-06b4ef25a487"
    },
    {
        "author": "雍陶",
        "paragraphs": [
            "澧水桥西小路斜，日高犹未到君家。",
            "村园门巷多相似，处处春风枳壳花。"
        ],
        "tags": [
            "春天",
            "访友"
        ],
        "title": "城西访友人别墅",
        "id": "8c8cd3bd-4cd4-428b-8fa9-e88c13c6e5ee"
    },
    {
        "author": "雍陶",
        "paragraphs": [
            "幽岛曲池相隐映，小桥虚阁半高低。",
            "好风好月无人宿，夜夜水禽船上栖。"
        ],
        "title": "题大安池亭",
        "id": "c5c830c6-4bb3-4a89-92a2-d49251cb4039"
    },
    {
        "author": "雍陶",
        "paragraphs": [
            "勿言春尽春还至，少壮看花复几回。",
            "今日已从愁里去，明年更莫共愁来。"
        ],
        "title": "送春",
        "id": "62078cee-7614-4160-8b0e-da2578bc5498"
    },
    {
        "author": "雍陶",
        "paragraphs": [
            "密叶四时同一色，高枝千岁对孤峯。",
            "此中疑有精灵在，为见盘根似卧龙。"
        ],
        "title": "武侯庙古柏",
        "id": "a07c63bc-6070-46bf-a533-96f93af2ec7e"
    },
    {
        "author": "雍陶",
        "paragraphs": [
            "但见城池还汉将，岂知佳丽属蛮兵。",
            "锦江南度遥闻哭，尽是离家别国声。"
        ],
        "title": "哀蜀人为南蛮俘虏五章 初出成都闻哭声",
        "id": "9e2e4f2f-4b7f-4034-a7ec-a444ce875a8c"
    },
    {
        "author": "雍陶",
        "paragraphs": [
            "大渡河边蛮亦愁，汉人将渡尽回头。",
            "此中剩寄思乡泪，南去应无水北流。"
        ],
        "title": "哀蜀人为南蛮俘虏五章 过大渡河蛮使许之泣望乡国",
        "id": "edb9bc9d-5e6d-4c59-8e3b-25d7ebb54ee3"
    },
    {
        "author": "雍陶",
        "paragraphs": [
            "欲出乡关行步迟，此生无复却回时。",
            "千冤万恨何人见，唯有空山鸟兽知。"
        ],
        "title": "哀蜀人为南蛮俘虏五章 出青溪关有迟留之意",
        "id": "f759b115-8a12-4a56-9fe4-cd034dc5643f"
    },
    {
        "author": "雍陶",
        "paragraphs": [
            "越巂城南无汉地，伤心从此便为蛮。",
            "冤声一恸悲风起，云暗青天日下山。"
        ],
        "title": "哀蜀人为南蛮俘虏五章 别巂州一时恸哭云日为之变色",
        "id": "9de564c9-92f3-4e9d-b8a3-4cc14e152820"
    },
    {
        "author": "雍陶",
        "paragraphs": [
            "云南路出陷河西，毒草长青瘴色低。",
            "渐近蛮城谁敢哭，一时收泪羨猨啼。"
        ],
        "title": "哀蜀人为南蛮俘虏五章 入蛮界不许有悲泣之声",
        "id": "9c3620a5-17cf-4c29-8d55-05e9145ed6db"
    },
    {
        "author": "雍陶",
        "paragraphs": [
            "牕灯欲灭夜愁生，萤火飞来促织鸣。",
            "宿客几回眠又起，一溪秋水枕边声。"
        ],
        "title": "宿石门山居",
        "id": "eddef5e9-c17f-4a2b-8401-33477ef41fed"
    },
    {
        "author": "雍陶",
        "paragraphs": [
            "山桃野杏两三栽，树树繁花去复开。",
            "今日主人相引看，谁知曾是客移来。"
        ],
        "title": "过旧宅看花",
        "id": "906ae2e9-d78e-44ce-95f1-0facb3cf3dfe"
    },
    {
        "author": "雍陶",
        "paragraphs": [
            "青油幕下白云边，日日空山夜夜泉。",
            "闻说小斋多野意，枳花阴里麝香眠。"
        ],
        "title": "寄襄阳章孝标",
        "id": "283b0f7e-c069-4c82-940a-62c1267e7322"
    },
    {
        "author": "雍陶",
        "paragraphs": [
            "洛城今古足繁华，最恨乔家似石家。",
            "行到窈娘身没处，水边愁见亚枝花。"
        ],
        "title": "洛中感事",
        "id": "122c59a4-4d5e-4553-81c7-34a8a9c17412"
    },
    {
        "author": "雍陶",
        "paragraphs": [
            "汉家公主昔和蕃，石上今余手迹存。",
            "风雨几年侵不灭，分明纤指印苔痕。"
        ],
        "title": "阴地关见入蕃公主石上手迹",
        "id": "a2493c94-6bfb-4ed8-a977-63a27e7aafe2"
    },
    {
        "author": "雍陶",
        "paragraphs": [
            "澹荡春风满眼来，落花飞蝶共裴回。",
            "偏能飘散同心蔕，无那愁眉吹不开。"
        ],
        "title": "美人春风怨",
        "id": "145f0c10-1652-446d-abd8-5f26f8a6c52e"
    },
    {
        "author": "雍陶",
        "paragraphs": [
            "莫怪频过有酒家，多情长是惜年华。",
            "春风堪赏还堪恨，才见开花又落花。"
        ],
        "title": "过南邻花园",
        "id": "66d9c1cf-c3cb-40b6-b79e-56c037ac2942"
    },
    {
        "author": "雍陶",
        "paragraphs": [
            "老去风光不属身，黄金莫惜买青春。",
            "白头纵作花园主，醉折花枝是别人。"
        ],
        "title": "劝行乐",
        "id": "a074ff63-4c95-4b68-a783-4250b4478609"
    },
    {
        "author": "雍陶",
        "paragraphs": [
            "南客岂曾谙塞北，年年唯见鴈飞回。",
            "今朝忽渡桑干水，不似身来似梦来。"
        ],
        "title": "渡桑干河",
        "id": "79d47a97-af2c-442d-89bc-8e7b1dff540a"
    },
    {
        "author": "雍陶",
        "paragraphs": [
            "北阙云间见碧天，南宫月似旧时圆。",
            "喜看列宿今朝正，休叹参差十四年。"
        ],
        "title": "月下喜吕郎中除兵部",
        "id": "9b304eac-7b7a-47c0-8d3c-b7cbfcf6df72"
    },
    {
        "author": "雍陶",
        "paragraphs": [
            "津桥春水浸红霞，烟柳风丝拂岸斜。",
            "翠辇不来金殿闭，宫莺衔出上阳花。"
        ],
        "tags": [
            "吊古伤今",
            "春天"
        ],
        "title": "天津桥望春",
        "id": "bdf2ae96-0962-451e-a120-f3bbcd1fd167"
    },
    {
        "author": "雍陶",
        "paragraphs": [
            "我家蜀地身离久，忽见胡山似劒门。",
            "马上欲垂千里泪，耳边唯欠一声猨。"
        ],
        "title": "自蔚州南入真谷有似劒门因有归思",
        "id": "de6c8f6f-65e7-47ee-a66c-3361196ad584"
    },
    {
        "author": "雍陶",
        "paragraphs": [
            "每忆云山养短才，悔缘名利入尘埃。",
            "十年马足行多少，两度天涯地角来。"
        ],
        "title": "再经天涯地角山",
        "id": "40a9c093-74d2-48c0-b1e5-5f45cead2cd2"
    },
    {
        "author": "雍陶",
        "paragraphs": [
            "吴蜀千年等界村，英雄无主岂长存。",
            "思量往事今何在，万里山中一寺门。"
        ],
        "title": "题等界寺二首 一",
        "id": "8a663f45-4944-41ee-bf77-19c6f27559b1"
    },
    {
        "author": "雍陶",
        "paragraphs": [
            "两国道涂都万里，来从此地等平分。",
            "行人竞说东西利，事不关心耳不闻。"
        ],
        "title": "题等界寺二首 二",
        "id": "aec396fc-9374-40ef-9ffb-3ff7f69f385f"
    },
    {
        "author": "雍陶",
        "paragraphs": [
            "柳阴春岭鸟新啼，暖色浓烟深处迷。",
            "如恨往来人不见，水声呦咽出花溪。"
        ],
        "title": "洛源驿戏题",
        "id": "e34568b3-9eb2-4c23-ab6a-597e931868f3"
    },
    {
        "author": "雍陶",
        "paragraphs": [
            "抛掷泥中一听沈，不能三叹引愁深。",
            "莫言客子无愁易，须识愁多暗损心。"
        ],
        "title": "遣愁",
        "id": "11c120bd-370e-4fae-b220-783ca371bf66"
    },
    {
        "author": "雍陶",
        "paragraphs": [
            "不爱人间紫与绯，却思松下著山衣。",
            "春郊雨尽多新草，一路青青蹋雨归。"
        ],
        "title": "送友人弃官归山居",
        "id": "7c844c80-fb5d-4cfe-9615-d40e4f1c62cf"
    },
    {
        "author": "雍陶",
        "paragraphs": [
            "野花幽鸟几千般，头白山僧遍识难。",
            "世上游人无复见，一生唯向画图看。"
        ],
        "title": "山行",
        "id": "d2e9c93d-d2ba-4e1a-ae7f-1f845f6f9ded"
    },
    {
        "author": "雍陶",
        "paragraphs": [
            "与君同在少年场，知己萧条壮士伤。",
            "可惜报恩无处所，却提孤劒过咸阳。"
        ],
        "title": "送客二首 一",
        "id": "baac4c63-098b-4e93-aaa0-5e39282f60a2"
    },
    {
        "author": "雍陶",
        "paragraphs": [
            "行人立马强盘回，别字犹含未忍开。",
            "好去出门休落泪，不如前路早归来。"
        ],
        "title": "送客二首 二",
        "id": "888e10c7-e8e1-4e6c-bbc0-4831d58b2c16"
    },
    {
        "author": "雍陶",
        "paragraphs": [
            "马急人忙尘路喧，几从朝出到黄昏。",
            "今来合掌听师语，一似敲冰清耳根。"
        ],
        "title": "安国寺赠广宣上人",
        "id": "f9bff660-8bbe-4855-9cfe-31e1f46c7c2a"
    },
    {
        "author": "雍陶",
        "paragraphs": [
            "心中得胜暂抛愁，醉卧凉风拂簟秋。",
            "半夜觉来新酒醒，一条斜月到牀头。"
        ],
        "title": "初醒",
        "id": "7aaa720b-10fe-446a-921c-781f96bacd36"
    },
    {
        "author": "雍陶",
        "paragraphs": [
            "襄阳耆旧别来稀，此去何人共掩扉。",
            "唯有白铜鞮上月，水楼闲处待君归。"
        ],
        "title": "送客归襄阳旧居",
        "id": "524d846c-9251-439c-931c-96a586db7016"
    },
    {
        "author": "雍陶",
        "paragraphs": [
            "方响闻时夜已深，声声敲著客愁心。",
            "不知正在谁家乐，月下犹疑是远砧。"
        ],
        "title": "夜闻方响",
        "id": "3de8ca41-7c50-42e9-a3cd-09d8a8e02dca"
    },
    {
        "author": "雍陶",
        "paragraphs": [
            "吾友今生不可逢，风流空想旧仪容。",
            "朝来马上频回首，惆怅他人似蔡邕。"
        ],
        "title": "路逢有似亡友者恻然赋此",
        "id": "a3e407cb-e48b-4bb0-9a05-8a7e25ff6382"
    },
    {
        "author": "雍陶",
        "paragraphs": [
            "往岁曾随江客船，秋风明月洞庭边。",
            "为看今夜天如水，忆得当时水似天。"
        ],
        "tags": [
            "洞庭湖"
        ],
        "title": "望月怀江上旧游",
        "id": "faf0ba7b-e32d-4f9c-893a-e008d9e2c213"
    },
    {
        "author": "雍陶",
        "paragraphs": [
            "行行何处散离愁，长路无因暂上楼。",
            "唯到高原即西望，马知人意亦回头。"
        ],
        "title": "途中西望",
        "id": "268d8c2d-b2fc-4f84-9922-ca18d6e8248b"
    },
    {
        "author": "雍陶",
        "paragraphs": [
            "亚尹故居经几主，只因君住有诗情。",
            "夜吟邻叟闻惆怅，七八年来无此声。"
        ],
        "title": "题友人所居",
        "id": "4b5e1e84-ae60-48d2-a122-715654cee265"
    },
    {
        "author": "雍陶",
        "paragraphs": [
            "胡卢河畔逢秋雪，疑是风飘白鹤毛。",
            "坐客停杯看未定，将军已湿褐花袍。"
        ],
        "title": "蔚州晏内遇新雪",
        "id": "66047bcf-84cd-431f-a29f-355e6a6e3d78"
    },
    {
        "author": "雍陶",
        "paragraphs": [
            "古木闽州道，驱羸落照间。",
            "投村碍野水，问店隔荒山。"
        ],
        "title": "蔚州晏内遇新雪 句",
        "id": "b3551a13-c26e-4099-a455-70bb9c0cc0a3"
    },
    {
        "author": "李远",
        "paragraphs": [
            "暖日傍帘晓，浓春开箧红。",
            "钗斜穿彩燕，罗薄翦春虫。",
            "巧著金刀力，寒侵玉指风。",
            "娉婷何处戴，山鬓绿成藂。"
        ],
        "title": "立春日",
        "id": "e48200a3-357b-43fd-8dd0-a8432e7b647c"
    },
    {
        "author": "李远",
        "paragraphs": [
            "翦彩赠相亲，银钗缀凤真。",
            "双双衔绶鸟，两两度桥人。",
            "叶逐金刀出，花随玉指新。",
            "愿君千万岁，无岁不逢春。"
        ],
        "title": "翦彩",
        "id": "4ed4857e-0b00-433c-aefd-24df862b57ae"
    },
    {
        "author": "李远",
        "paragraphs": [
            "不用问汤休，何人免白头。",
            "百年如过鸟，万事尽浮沤。",
            "别绪长牵梦，情由乱种愁。",
            "却嫌风景丽，窗外碧云秋。"
        ],
        "title": "题僧院",
        "id": "f7133973-6d0b-4bee-b6de-9bcfd0f67969"
    },
    {
        "author": "李远",
        "paragraphs": [
            "玉窗抛翠管，轻袖掩银鸾。",
            "错落云车断，丁泠金磬寒。",
            "鹤寻深院宿，人借旧书看。",
            "寂寞焚香处，红花满石坛。"
        ],
        "title": "观廉女真葬",
        "id": "55905a23-5d50-4ca0-932e-c990214f12df"
    },
    {
        "author": "李远",
        "paragraphs": [
            "尘事久相弃，沈浮皆不知。",
            "牛羊归古巷，燕雀遶疎篱。",
            "买药经年晒，留僧尽日棋。",
            "唯忧钓鱼伴，秋水隔波时。"
        ],
        "title": "闲居",
        "id": "870b4a7a-aec4-4c48-b1e6-715b7ca6a5e6"
    },
    {
        "author": "李远",
        "paragraphs": [
            "人谁无远别，此别意多违。",
            "正鹄虽言中，冥鸿不共飞。",
            "玉京烟雨断，巴国梦魂归。",
            "若过严家濑，慇懃看钓矶。"
        ],
        "title": "及第后送家兄游蜀",
        "id": "6c582b40-4bb7-4f52-892b-e76a872845c0"
    },
    {
        "author": "李远",
        "paragraphs": [
            "蜀客本多愁，君今是胜游。",
            "碧藏云外树，红露驿边楼。",
            "杜魄呼名语，巴江作字流。"
        ],
        "title": "送人入蜀",
        "id": "57de2aec-4d31-4870-b93e-07531830ae29"
    },
    {
        "author": "李远",
        "paragraphs": [
            "花树杳玲珑，渔舟处处通。",
            "醉销罗绮艳，香暖芰荷风。",
            "野鸟翻萍绿，斜桥印水红。",
            "子猷箫管绝，谁爱碧鲜浓。"
        ],
        "title": "游故王驸马池亭",
        "id": "dafb0652-6b76-4b05-be12-1c6f10d12ae8"
    },
    {
        "author": "李远",
        "paragraphs": [
            "西陵树已尽，铜雀思偏多。",
            "雪密疑楼阁，花开想绮罗。",
            "影销堂上舞，声断帐前歌。",
            "唯有漳河水，年年旧绿波。"
        ],
        "title": "悲铜雀台",
        "id": "165060cb-4603-4748-809d-aaa12fe3550e"
    },
    {
        "author": "李远",
        "paragraphs": [
            "曾攀芳桂英，处处共君行。",
            "今日杏园宴，当时天乐声。",
            "柳浓堪系马，花上未藏莺。",
            "满座皆仙侣，同年别有情。"
        ],
        "title": "陪新及第赴同年会",
        "id": "c0329a85-c983-495e-ab69-0ac4fb2f4fe7"
    },
    {
        "author": "李远",
        "paragraphs": [
            "早晚辞沙漠，南来处处飞。",
            "关山多雨雪，风水损毛衣。",
            "碧海魂应断，红楼信自稀。",
            "不知矰缴外，留得几行归。"
        ],
        "tags": [
            "写鸟",
            "咏物",
            "咏物诗",
            "鸟"
        ],
        "title": "咏鴈",
        "id": "85125048-bcdd-4cd7-ad88-ddde4a980bdd"
    },
    {
        "author": "李远",
        "paragraphs": [
            "欲入凤城游，西溪别惠休。",
            "色随花旋落，年共水争流。",
            "客思偏来夜，蝉声觉送秋。",
            "明朝逢旧侣，唯拟上歌楼。"
        ],
        "title": "与碧溪上人别",
        "id": "118acfbc-537b-43cc-bb31-9684c4168376"
    },
    {
        "author": "李远",
        "paragraphs": [
            "有客抱琴宿，值予多怨怀。",
            "啼乌弦易断，啸鹤调难谐。",
            "曲罢月移幌，韵清风满斋。",
            "谁能将此妙，一为奏金堦。"
        ],
        "title": "赠殷山人",
        "id": "ab057de0-336c-480e-9e2d-6c46808b2755"
    },
    {
        "author": "李远",
        "paragraphs": [
            "鳞细粉光鲜，开书乱眼前。",
            "透窗疑漏网，落砚似流泉。",
            "潜穴河图内，吞钩乙字边。",
            "莫言鬐鬣小，食尽白苹篇。"
        ],
        "tags": [
            "咏物诗",
            "写鱼",
            "咏物"
        ],
        "title": "咏壁鱼",
        "id": "1a215e20-5cce-4a5e-aa7a-634730d432bc"
    },
    {
        "author": "李远",
        "paragraphs": [
            "有客新从赵地回，自言曾上古丛台。",
            "云遮襄国天边去，树绕漳河地里来。",
            "弦管变成山鸟哢，绮罗留作野花开。",
            "金舆玉辇无行迹，风雨惟知长绿苔。"
        ],
        "title": "听话丛台",
        "id": "c9c5a2a2-6e6c-44fe-bb5c-32c616b21df1"
    },
    {
        "author": "李远",
        "paragraphs": [
            "秋风吹却九臯禽，一片闲云万里心。",
            "碧落有情应怅望，青天无路可追寻。",
            "来时白雪翎犹短，去日丹砂顶渐深。",
            "华表柱头留语后，更无消息到如今。"
        ],
        "title": "失鹤",
        "id": "8de1ab43-e5cf-456f-852a-4f33e63c9a21"
    },
    {
        "author": "李远",
        "paragraphs": [
            "玉座尘消砚水清，龙髯不动彩毫轻。",
            "初分隆准山河秀，乍点重瞳日月明。",
            "宫女卷帘皆暗认，侍臣开殿尽遥惊。",
            "三朝供奉无人敌，始觉僧繇浪得名。"
        ],
        "title": "赠写御容李长史",
        "id": "3e2cec01-d9df-4f66-a946-cdd1abb6607a"
    },
    {
        "author": "李远",
        "paragraphs": [
            "与君同在苦空间，君得空门我爱闲。",
            "禁足已教修鴈塔，终身不拟下鸡山。",
            "窗中遥指三千界，枕上斜看百二关。",
            "香茗一瓯从此别，转蓬流水几时还。"
        ],
        "title": "赠潼关不下山僧",
        "id": "e3f436df-bca0-4f92-9c6a-ea5f8f158e3b"
    },
    {
        "author": "李远",
        "paragraphs": [
            "谢公何岁掩松楸，双鹤依然傍玉楼。",
            "朱顶巑岏荒草上，雪毛零落小池头。",
            "蓬瀛路断君何在，云水情深我尚留。",
            "他日若来华表上，更添多少令威愁。"
        ],
        "title": "过旧游见双鹤怆然有怀",
        "id": "e956efde-6ec2-4761-aef6-fc04fcb1081d"
    },
    {
        "author": "李远",
        "paragraphs": [
            "凤城烟霭思偏多，曾向刘郎住处过。",
            "银烛焰前贪劝酒，玉箫声里已闻歌。",
            "佳人惜别看嘶马，公子含情向翠蛾。",
            "今日重来门巷改，出墙桐树绿婆娑。"
        ],
        "title": "赠友人",
        "id": "994dadf1-6e44-4c8c-be17-0842dece1c77"
    },
    {
        "author": "李远",
        "paragraphs": [
            "曾住衡阳岳寺边，门开江水与云连。",
            "数州城郭藏寒树，一片风帆著远天。",
            "猨啸不离行道处，客来皆到卧牀前。",
            "今朝惆怅红尘里，惟忆闲陪尽日眠。"
        ],
        "tags": [
            "衡山"
        ],
        "title": "赠南岳僧",
        "id": "fb853ae0-19b8-4653-94e9-a5a7f5d3777c"
    },
    {
        "author": "李远",
        "paragraphs": [
            "高倚霞梯万丈余，共看移步入宸居。",
            "晓随鹓鹭排金锁，静对铅黄校玉书。",
            "漠漠禁烟笼远树，泠泠宫漏响前除。",
            "还闻汉帝亲词赋，好为从容奏子虚。"
        ],
        "title": "赠弘文杜校书",
        "id": "1ddbf022-4355-4f60-bade-2947377653f1"
    },
    {
        "author": "李远",
        "paragraphs": [
            "献之闲坐说归州，曾到昭君庙里游。",
            "自古行人多怨恨，至今乡土尽风流。",
            "泉如珠泪侵阶滴，花似红妆满岸愁。",
            "河畔犹残翠眉样，有时新月傍帘钩。"
        ],
        "title": "听王氏话归州昭君庙",
        "id": "4fd24ce0-d0b8-4214-bbf7-e9c5c0b24601"
    },
    {
        "author": "李远",
        "paragraphs": [
            "金甲云旗尽日回，仓皇罗袖满尘埃。",
            "浓香犹自飘銮辂，恨魄无因离马嵬。",
            "南内宫人悲帐殿，东溟方士问蓬莱。",
            "唯余坡上弯环月，时送残蛾入帝台。"
        ],
        "title": "过马嵬山",
        "id": "250b668c-c0c3-4be6-be3b-bf94f7b20b7a"
    },
    {
        "author": "李远",
        "paragraphs": [
            "吴越千年奈怨何，两宫清吹作樵歌。",
            "姑苏一败云无色，范蠡长游水自波。",
            "霞拂故城疑转斾，月依荒树想嚬蛾。",
            "行人欲问西施馆，江鸟寒飞碧草多。"
        ],
        "title": "吴越怀古",
        "id": "b9f767bb-d3e5-4ab7-8080-680f2dcfcb64"
    },
    {
        "author": "李远",
        "paragraphs": [
            "绮陌千年思断蓬，今来还宿凤城东。",
            "瑶台钟鼓长依旧，巫峡烟花自不同。",
            "千结故心为怨网，万条新景作愁笼。",
            "何时更伴刘郎去，却见夭桃满树红。"
        ],
        "title": "长安即事寄友人",
        "id": "d56cec1d-da48-43e6-9442-6bdbdf696077"
    },
    {
        "author": "李远",
        "paragraphs": [
            "萧寺曾过最上方，碧桐浓叶覆西廊。",
            "游人缥缈红衣乱，座客从容白日长。",
            "别后旋成庄叟梦，书来忽报惠休亡。",
            "他时若更相随去，祗是含酸对影堂。"
        ],
        "title": "闻明上人逝寄友人",
        "id": "842e4ae4-920c-49a6-b89e-bc77b7d29c9b"
    },
    {
        "author": "李远",
        "paragraphs": [
            "美貌雄才已少齐，宝书仙简两看题。",
            "金刀片片裁新锦，玉步重重上旧梯。",
            "鹏到碧天排雾去，凤游琼树拣枝栖。",
            "蓬瀛宴罢试回首，一望尘中路正迷。"
        ],
        "title": "赠咸阳李少府",
        "id": "d236a8fc-2a32-4025-bbd3-076adddd7754"
    },
    {
        "author": "李远",
        "paragraphs": [
            "移居新竹已堪看，斸破莓苔得几竿。",
            "圆节不教伤粉箨，低枝犹拟拂霜坛。",
            "墙头枝动如烟绿，枕上风来送夜寒。",
            "第一莫教渔父见，且从萧飒满朱栏。"
        ],
        "title": "隣人自金仙观移竹",
        "id": "eb0d112a-4d21-451d-898c-5feecb52d6bf"
    },
    {
        "author": "李远",
        "paragraphs": [
            "香荷疑散麝，风铎似调琴。",
            "不觉清凉晚，归人满柳阴。"
        ],
        "title": "慈恩寺避暑",
        "id": "4b6c88b1-eeb4-4913-a98d-d46985a99bc9"
    },
    {
        "author": "李远",
        "paragraphs": [
            "秦灭燕丹怨正深，古来豪客尽沾襟。",
            "荆卿不了真闲事，辜负田光一片心。"
        ],
        "title": "读田光传",
        "id": "ea98ac3f-be2f-4b1c-8d3b-35a34c54dfdd"
    },
    {
        "author": "李远",
        "paragraphs": [
            "刘毅虽然不掷卢，谁人不道解樗蒲。",
            "黄金百万终须得，只有挼莎更一呼。"
        ],
        "title": "友人下第因以赠之",
        "id": "98e3bfe7-c57b-4fc8-a321-46a43e42a1c7"
    },
    {
        "author": "李远",
        "paragraphs": [
            "鸳鸯离别伤，人意似鸳鸯。",
            "试取鸳鸯看，多应断寸肠。"
        ],
        "tags": [
            "抒情",
            "咏物",
            "咏物诗"
        ],
        "title": "咏鸳鸯",
        "id": "27c6b7fc-73cd-44f1-8cea-6c735af3d387"
    },
    {
        "author": "李远",
        "paragraphs": [
            "轻轻没后更无筝，玉腕红纱到伍卿。",
            "座客满筵都不语，一行哀鴈十三声。"
        ],
        "title": "赠筝妓伍卿",
        "id": "9f643d4e-9431-46e7-b47e-b9514f28ebfd"
    },
    {
        "author": "李远",
        "paragraphs": [
            "黄陵庙前莎草春，黄陵女儿蒨裙新。",
            "轻舟小楫唱歌去，水远山长愁杀人。"
        ],
        "title": "黄陵庙词",
        "id": "96666100-2922-45d3-9c4a-3bcc1b0fff7f"
    },
    {
        "author": "李远",
        "paragraphs": [
            "人事三杯酒，流年一局棋。",
            "青山不厌三杯酒，长日惟消一局棋。"
        ],
        "title": "句",
        "id": "b11a45bf-1185-4535-bf0c-74b87e6a532c"
    },
    {
        "author": "杜牧",
        "paragraphs": [
            "高文会隋季，提劒徇天意。",
            "扶持万代人，步骤三皇地。",
            "圣云继之神，神仍用文治。",
            "德泽酌生灵，沈酣薰骨髓。",
            "旄头骑箕尾，风尘蓟门起。",
            "胡兵杀汉兵，尸满咸阳市。",
            "宣皇走豪杰，谈笑开中否。",
            "蟠联两河间，烬萌终不弭。",
            "号为精兵处，齐蔡燕赵魏。",
            "合环千里疆，争为一家事。",
            "逆子嫁虏孙，西隣聘东里。",
            "急热同手足，唱和如宫征。",
            "法制自作为，礼文争僭拟。",
            "压阶螭鬬角，画屋龙交尾。",
            "署纸日替名，分财赏称赐。",
            "刳隍𣤮万寻，缭垣叠千雉。",
            "誓将付孱孙，血绝然方已。",
            "九庙仗神灵，四海为输委。",
            "如何七十年，汗赩含羞耻。",
            "韩彭不再生，英卫皆为鬼。",
            "凶门爪牙辈，穰穰如儿戏。",
            "累圣但日吁，阃外将谁寄。",
            "屯田数十万，隄防常慴惴。",
            "急征赴军须，厚赋资凶器。",
            "因隳画一法，且逐随时利。",
            "流品极蒙尨，网罗渐离弛。",
            "夷狄日开张，黎元愈憔悴。",
            "邈矣远太平，萧然尽烦费。",
            "至于贞元末，风流恣绮靡。",
            "艰极泰循来，元和圣天子。",
            "元和圣天子，英明汤武上。",
            "茅茨覆宫殿，封章绽帷帐。",
            "伍旅拔雄儿，梦卜庸真相。",
            "勃云走轰霆，河南一平荡。",
            "继于长庆初，燕赵终舁襁。",
            "携妻负子来，北阙争顿颡。",
            "故老抚儿孙，尔生今有望。",
            "茹鲠喉尚隘，负重力未壮。",
            "坐幄无奇兵，吞舟漏疎网。",
            "骨添蓟垣沙，血涨滹沱浪。",
            "秖云徒有征，安能问无状。",
            "一日五诸侯，奔亡如鸟往。",
            "取之难梯天，失之易反掌。",
            "苍然太行路，翦翦还榛莽。",
            "关西贱男子，誓肉虏杯羹。",
            "请数系虏事，谁其为我听。",
            "荡荡干坤大，曈曈日月明。",
            "叱起文武业，可以豁洪溟。",
            "安得封域内，长有扈苗征。",
            "七十里百里，彼亦何尝争。",
            "往往念所至，得醉愁苏醒。",
            "韬舌辱壮心，叫阍无助声。",
            "聊书感怀韵，焚之遗贾生。"
        ],
        "title": "感怀诗一首",
        "id": "068a3721-4aa5-44d9-abfd-10e1d010ad6b"
    },
    {
        "author": "杜牧",
        "paragraphs": [
            "京江水清滑，生女白如脂。",
            "其间杜秋者，不劳朱粉施。",
            "老濞即山铸，后庭千双眉。",
            "秋持玉斝醉，与唱金缕衣。",
            "濞既白首叛，秋亦红泪滋。",
            "吴江落日渡，灞岸绿杨垂。",
            "联裾见天子，盼眄独依依。",
            "椒壁悬锦幕，镜奁蟠蛟螭。",
            "低鬟认新宠，窈袅复融怡。",
            "月上白璧门，桂影凉参差。",
            "金阶露新重，闲捻紫箫吹。",
            "莓苔夹城路，南苑鴈初飞。",
            "红粉羽林仗，独赐辟邪旗。",
            "归来煮豹胎，餍饫不能饴。",
            "咸池升日庆，铜雀分香悲。",
            "雷音后车远，事往落花时。",
            "燕禖得皇子，壮髪绿緌緌。",
            "画堂授傅姆，天人亲捧持。",
            "虎睛珠络褓，金盘犀镇帷。",
            "长杨射熊罴，武帐弄哑咿。",
            "渐抛竹马剧，稍出舞鸡奇。",
            "崭崭整冠珮，侍宴坐瑶池。",
            "眉宇俨图画，神秀射朝辉。",
            "一尺桐偶人，江充知自欺。",
            "王幽茅土削，秋放故乡归。",
            "觚棱拂斗极，回首尚迟迟。",
            "四朝三十载，似梦复疑非。",
            "潼关识旧吏，吏髪已如丝。",
            "却唤吴江渡，舟人那得知。",
            "归来四隣改，茂苑草菲菲。",
            "清血洒不尽，仰天知问谁。",
            "寒衣一匹素，夜借隣人机。",
            "我昨金陵过，闻之为歔欷。",
            "自古皆一贯，变化安能推。",
            "夏姬灭两国，逃作巫臣姬。",
            "西子下姑苏，一舸逐鸱夷。",
            "织室魏豹俘，作汉太平基。",
            "误置代籍中，两朝尊母仪。",
            "光武绍高祖，本系生唐儿。",
            "珊瑚破高齐，作婢舂黄糜。",
            "萧后去扬州，突厥为阏氏。",
            "女子固不定，士林亦难期。",
            "射钩后呼父，钓翁王者师。",
            "无国要孟子，有人毁仲尼。",
            "秦因逐客令，柄归丞相斯。",
            "安知魏齐首，见断箦中尸。",
            "给丧蹶张辈，廊庙冠峩危。",
            "珥貂七叶贵，何妨戎虏支。",
            "苏武却生返，邓通终死饥。",
            "主张既难测，翻覆亦其宜。",
            "地尽有何物，天外复何之。",
            "指何为而捉，足何为而驰。",
            "耳何为而听，目何为而窥。",
            "己身不自晓，此外何思惟。",
            "因倾一樽酒，题作杜秋诗。",
            "愁来独长咏，聊可以自怡。"
        ],
        "title": "杜秋娘诗",
        "id": "eba238d6-5856-4554-9945-fd22d9a421f8"
    },
    {
        "author": "杜牧",
        "paragraphs": [
            "前年鬓生雪，今年须带霜。",
            "时节序鳞次，古今同鴈行。",
            "甘英穷西海，四万到洛阳。",
            "东南我所见，北可计幽荒。",
            "中画一万国，角角棋布方。",
            "地顽压不穴，天逈老不僵。",
            "屈指百万世，过如霹雳忙。",
            "人生落其内，何者为彭殇。",
            "促束自系缚，儒衣宽且长。",
            "旗亭雪中过，敢问当垆娘。",
            "我爱李侍中，标标七尺强。",
            "白羽八扎弓，䏶压绿檀枪。",
            "风前略横阵，紫髯分两傍。",
            "淮西万虎士，怒目不敢当。",
            "功成赐宴麟德殿，猨超鹘掠广毬场。",
            "三千宫女侧头看，相排踏碎双明珰。",
            "旌竿幖幖旗㸌㸌，意气横鞭归故乡。",
            "我爱朱处士，三吴当中央。",
            "罢亚百顷稻，西风吹半黄。",
            "尚可活乡里，岂唯满囷仓。",
            "后岭翠扑扑，前溪碧泱泱。",
            "雾晓起凫鴈，日晚下牛羊。",
            "叔舅欲饮我，社瓮尔来尝。",
            "伯姊子欲归，彼亦有壶浆。",
            "西阡下柳坞，东陌绕荷塘。",
            "姻亲骨肉舍，烟火遥相望。",
            "太守政如水，长官贪似狼。",
            "征输一云毕，任尔自存亡。",
            "我昔造其室，羽仪鸾鹤翔。",
            "交横碧流上，竹映琴书牀。",
            "出语无近俗，尧舜禹武汤。",
            "问今天子少，谁人为栋梁。",
            "我曰天子圣，晋公提纪纲。",
            "联兵数十万，附海正诛沧。",
            "谓言大义小不义，取易卷席如探囊。",
            "犀甲吴兵鬬弓弩，虵矛燕戟驰锋铓。",
            "岂知三载几百战，钩车不得望其墙。",
            "荅云此山外，有事同胡羌。",
            "谁将国伐叛，话与钓鱼郎。",
            "溪南重回首，一径出修篁。",
            "尔来十三岁，斯人未曾忘。",
            "往往自抚己，泪下神苍茫。",
            "御史诏分洛，举趾何猖狂。",
            "阙下谏官业，拜疏无文章。",
            "寻僧解忧梦，乞酒缓愁肠。",
            "岂为妻子计，未去山林藏。",
            "平生五色线，愿补舜衣裳。",
            "弦歌教燕赵，兰芷浴河湟。",
            "腥膻一扫洒，凶狠皆披攘。",
            "生人但眠食，寿域富农桑。",
            "孤吟志在此，自亦笑荒唐。",
            "江郡雨初霁，刀好截秋光。",
            "池边成独酌，拥鼻菊枝香。",
            "醺酣更唱太平曲，仁圣天子寿无疆。"
        ],
        "title": "郡斋独酌",
        "id": "3bf6ce08-f7a1-4c94-b690-0bf055d27c98"
    },
    {
        "author": "杜牧",
        "paragraphs": [
            "君为豫章姝，十三才有余。",
            "翠茁凤生尾，丹叶莲含跗。",
            "高阁倚天半，章江联碧虚。",
            "此地试君唱，特使华筵铺。",
            "主人顾四座，始讶来踟蹰。",
            "吴娃起引赞，低徊映长裾。",
            "双鬟可高下，才过青罗襦。",
            "盼盼乍垂袖，一声雏凤呼。",
            "繁弦迸关纽，塞管裂圆芦。",
            "众音不能逐，褭褭穿云衢。",
            "主人再三叹，谓言天下殊。",
            "赠之天马锦，副以水犀梳。",
            "龙沙看秋浪，明月游朱湖。",
            "自此每相见，三日已为疎。",
            "玉质随月满，艳态逐春舒。",
            "绛唇渐轻巧，云步转虚徐。",
            "旌斾忽东下，笙歌随舳舻。",
            "霜凋谢楼树，沙暖句溪蒲。",
            "身外任尘土，罇前极欢娱。",
            "飘然集仙客，讽赋欺相如。",
            "聘之碧瑶珮，载以紫云车。",
            "洞闭水声远，月高蟾影孤。",
            "尔来未几岁，散尽高阳徒。",
            "洛城重相见，婥婥为当垆。",
            "怪我苦何事，少年垂白须。",
            "朋游今在否，落拓更能无。",
            "门馆恸哭后，水云秋景初。",
            "斜日挂衰柳，凉风生座隅。",
            "洒尽满襟泪，短歌聊一书。"
        ],
        "title": "张好好诗",
        "id": "19b95441-a769-42ee-89b6-dc618f37b993"
    },
    {
        "author": "杜牧",
        "paragraphs": [
            "小姪名阿宜，未得三尺长。",
            "头圆筋骨紧，两眼明且光。",
            "去年学官人，竹马遶四廊。",
            "指挥羣儿辈，意气何坚刚。",
            "今年始读书，下口三五行。",
            "随兄旦夕去，歛手整衣裳。",
            "去岁冬至日，拜我立我旁。",
            "祝尔愿尔贵，仍且寿命长。",
            "今年我江外，今日生一阳。",
            "忆尔不可见，祝尔倾一觞。",
            "阳德比君子，初生甚微茫。",
            "排阴出九地，万物随开张。",
            "一似小儿学，日就复月将。",
            "勤勤不自已，二十能文章。",
            "仕宦至公相，致君作尧汤。",
            "我家公相家，劒佩尝丁当。",
            "旧第开朱门，长安城中央。",
            "第中无一物，万卷书满堂。",
            "家集二百编，上下驰皇王。",
            "多是抚州写，今来五纪强。",
            "尚可与尔读，助尔为贤良。",
            "经书括根本，史书阅兴亡。",
            "高摘屈宋艳，浓薰班马香。",
            "李杜泛浩浩，韩柳摩苍苍。",
            "近者四君子，与古争强梁。",
            "愿尔一祝后，读书日日忙。",
            "一日读十纸，一月读一箱。",
            "朝廷用文治，大开官职场。",
            "愿尔出门去，取官如驱羊。",
            "吾兄苦好古，学问不可量。",
            "昼居府中治，夜归书满牀。",
            "后贵有金玉，必不为汝藏。",
            "崔昭生崔芸，李兼生窟郎。",
            "堆钱一百屋，破散何披猖。",
            "今虽未即死，饿冻几欲僵。",
            "参军与县尉，尘土惊劻勷。",
            "一语不中治，笞箠身满疮。",
            "官罢得丝髪，好买百树桑。",
            "税钱未输足，得米不敢尝。",
            "愿尔闻我语，懽喜入心肠。",
            "大明帝宫阙，杜曲我池塘。",
            "我若自潦倒，看汝争翶翔。",
            "总语诸小道，此诗不可忘。"
        ],
        "title": "冬至日寄小姪阿宜诗",
        "id": "d151956a-dfeb-4637-a84c-740f8650dddc"
    },
    {
        "author": "杜牧",
        "paragraphs": [
            "太和八九年，训注极虓虎。",
            "潜身九地底，转上青天去。",
            "四海镜清澄，千官云片缕。",
            "公私各闲暇，追游日相伍。",
            "岂知祸乱根，枝叶潜滋莽。",
            "九年夏四月，天诫若言语。",
            "烈风驾地震，狞雷驱猛雨。",
            "夜于正殿阶，拔去千年树。",
            "吾君不省觉，二凶日威武。",
            "操持北斗柄，开闭天门路。",
            "森森明庭士，缩缩循墙鼠。",
            "平生负奇节，一旦如奴虏。",
            "指名为锢党，状迹谁告诉。",
            "喜无李杜诛，敢惮髡钳苦。",
            "时当秋夜月，日值曰庚午。",
            "喧喧皆传言，明晨相登注。",
            "予时与和鼎，官班各持斧。",
            "和鼎顾予言，我死知处所。",
            "当庭裂诏书，退立须鼎俎。",
            "君门晓日开，赭案横霞布。",
            "俨雅千官容，勃郁吾累怒。",
            "适属命鄜将，昨之传者误。",
            "明日诏书下，谪斥南荒去。",
            "夜登青泥坂，坠车伤左股。",
            "病妻尚在牀，稚子初离乳。",
            "幽兰思楚泽，恨水啼湘渚。",
            "怳怳三闾魂，悠悠一千古。",
            "其冬二凶败，涣汗开汤罟。",
            "贤者须丧亡，谗人尚堆堵。",
            "予于后四年，谏官事明主。",
            "常欲雪幽冤，于时一裨补。",
            "拜章岂艰难，胆薄多忧惧。",
            "如何干斗气，竟作炎荒土。",
            "题此涕滋笔，以代投湘赋。"
        ],
        "title": "李甘诗",
        "id": "d75971af-9e4f-4a60-b7ca-f66222d9e407"
    },
    {
        "author": "杜牧",
        "paragraphs": [
            "处士有儒术，走可挟车辀。",
            "坛宇宽帖帖，符彩高酋酋。",
            "不爱事耕稼，不乐干王侯。",
            "四十余年中，超超为浪游。",
            "元和五六岁，客于幽魏州。",
            "幽魏多壮士，意气相淹留。",
            "刘济愿跪履，田兴请建筹。",
            "处士拱两手，笑之但掉头。",
            "自此南走越，寻山入罗浮。",
            "愿学不死药，粗知其来由。",
            "却于童顶上，萧萧玄髪抽。",
            "我作八品吏，洛中如系囚。",
            "忽遭冀处士，豁若登高楼。",
            "拂榻与之坐，十日语不休。",
            "论今星璨璨，考古寒飕飕。",
            "治乱掘根本，蔓延相牵钩。",
            "武事何骏壮，文理何优柔。",
            "颜回捧俎豆，项羽横戈矛。",
            "祥云遶毛髪，高浪开咽喉。",
            "但可感神鬼，安能为献酬。",
            "好入天子梦，刻像来尔求。",
            "胡为去吴会，欲浮沧海舟。",
            "赠以蜀马箠，副之胡罽裘。",
            "饯酒载三斗，东郊黄叶稠。",
            "我感有泪下，君唱高歌酬。",
            "嵩山高万尺，洛水流千秋。",
            "往事不可问，天地空悠悠。",
            "四百年炎汉，三十代宗周。",
            "二三里遗堵，八九所高丘。",
            "人生一世内，何必多悲愁。",
            "謌阕解携去，信非吾辈流。"
        ],
        "title": "洛中送冀处士东游",
        "id": "e1552a0b-36d0-43ca-bc22-9e8653ec7eb8"
    },
    {
        "author": "杜牧",
        "paragraphs": [
            "山城树叶红，下有碧溪水。",
            "溪桥向吴路，酒旗夸酒美。",
            "下马此送君，高歌为君醉。",
            "念君苞材能，百工在城垒。",
            "空山三十年，鹿裘挂窓睡。",
            "自言陇西公，飘然我知己。",
            "举酒属吴门，今朝为君起。",
            "悬弓三百斤，囊书数万纸。",
            "战贼即战贼，为吏即为吏。",
            "尽我所有无，惟公之指使。",
            "予曰陇西公，滔滔大君子。",
            "常思抡羣材，一为国家治。",
            "譬如匠见木，碍眼皆不弃。",
            "大者麤十围，小者细一指。",
            "㨝橛与栋梁，施之皆有位。",
            "忽然竖明堂，一挥立能致。",
            "予亦何为者，亦受公恩纪。",
            "处士有常言，残虏为犬豕。",
            "常恨两手空，不得一马箠。",
            "今依陇西公，如虎傅两翅。",
            "公非刺史材，当坐巖廊地。",
            "处士魁奇姿，必展平生志。",
            "东吴饶风光，翠巘多名寺。",
            "疎烟亹亹秋，独酌平生思。",
            "因书问故人，能忘批纸尾。",
            "公或忆姓名，为说都憔悴。"
        ],
        "title": "送沈处士赴苏州李中丞招以诗赠行",
        "id": "2187e5ea-af1d-4503-a3b5-29432a5c2316"
    },
    {
        "author": "杜牧",
        "paragraphs": [
            "子性剧弘和，愚衷深褊狷。",
            "相舍嚣譊中，吾过何由鲜。",
            "楚南饶风烟，湘岸苦萦宛。",
            "山密夕阳多，人稀芳草远。",
            "青梅繁枝低，斑笋新梢短。",
            "莫哭葬鱼人，酒醒且眠饭。"
        ],
        "title": "长安送友人游湖南",
        "id": "d312c06e-0822-4f79-976e-a17d24284aec"
    },
    {
        "author": "杜牧",
        "paragraphs": [
            "仁圣天子神且武，内兴文教外披攘。",
            "以德化人汉文帝，侧身修道周宣王。",
            "迒蹊巢穴尽窒塞，礼乐刑政皆弛张。",
            "何当提笔侍巡狩，前驱白斾吊河湟。"
        ],
        "title": "皇风",
        "id": "3f98de59-a2b3-494f-a29f-d54bf52b2f19"
    },
    {
        "author": "杜牧",
        "paragraphs": [
            "腊雪一尺厚，云冻寒顽痴。",
            "孤城大泽畔，人疎烟火微。",
            "愤悱欲谁语，忧愠不能持。",
            "天子号仁圣，任贤如事师。",
            "凡称曰治具，小大无不施。",
            "明庭开广敞，才隽受羁维。",
            "如日月縆升，若鸾凤葳蕤。",
            "人才自朽下，弃去亦其宜。",
            "北虏坏亭障，闻屯千里师。",
            "牵连久不解，他盗恐旁窥。",
            "臣实有长策，彼可徐鞭笞。",
            "如蒙一召议，食肉寝其皮。",
            "斯乃庙堂事，尔微非尔知。",
            "向来躐等语，长作陷身机。",
            "行当腊欲破，酒齐不可迟。",
            "且想春候暖，瓮间倾一巵。"
        ],
        "title": "雪中书怀",
        "id": "8c6e2c3e-933f-4b97-b448-e2b87508bca4"
    },
    {
        "author": "杜牧",
        "paragraphs": [
            "贱子本幽慵，多为隽贤侮。",
            "得州荒僻中，更值连江雨。",
            "一褐拥秋寒，小窗侵竹坞。",
            "浊醪气色严，皤腹瓶甖古。",
            "酣酣天地宽，怳怳嵇刘伍。",
            "但为适性情，岂是藏鳞羽。",
            "一世一万朝，朝朝醉中去。"
        ],
        "title": "雨中作",
        "id": "1ea22471-a39a-45de-a8f2-91b4f18058a0"
    },
    {
        "author": "杜牧",
        "paragraphs": [
            "敬岑草浮光，句沚水解脉。",
            "益郁乍怡融，凝严忽颓坼。",
            "梅纇暖眠酣，风绪和无力。",
            "凫浴涨汪汪，雏娇村幂幂。",
            "落日美楼台，轻烟饰阡陌。",
            "潋绿古津远，积润苔基释。",
            "孰谓汉陵人，来作江汀客。",
            "载笔念无能，捧筹慙所画。",
            "任辔偶追闲，逢幽果遭适。",
            "僧语淡如云，尘事繁堪织。",
            "今古几辈人，而我何能息。"
        ],
        "title": "偶游石盎僧舍",
        "id": "06c0883b-c3f2-4ad5-bb48-b95e9565ecf1"
    },
    {
        "author": "杜牧",
        "paragraphs": [
            "清淮控隋漕，北走长安道。",
            "樯形栉栉斜，浪态迤迤好。",
            "初旭红可染，明河澹如扫。",
            "泽阔鸟来迟，村饥人语早。",
            "露蔓虫丝多，风蒲燕雏老。",
            "秋思高萧萧，客态长褭褭。",
            "因怀京洛间，宦游何戚草。",
            "什伍持津梁，澒涌争追讨。",
            "翾便讵可寻，几秘安能考。",
            "小人乏馨香，上下将何祷。",
            "唯有君子心，显豁知幽抱。"
        ],
        "title": "赴京初入汴口晓景即事先寄兵部李郎中",
        "id": "3ac6f62b-3cf7-4c7d-8e00-28964220dcce"
    },
    {
        "author": "杜牧",
        "paragraphs": [
            "长空碧杳杳，万古一飞鸟。",
            "生前酒伴闲，愁醉闲多少。",
            "烟深隋家寺，殷叶暗相照。",
            "独佩一壶游，秋毫泰山小。"
        ],
        "tags": [
            "泰山"
        ],
        "title": "独酌",
        "id": "4e167af1-7d67-4417-aa13-bff4bbe8f9f1"
    },
    {
        "author": "杜牧",
        "paragraphs": [
            "春半年已除，其余强为有。",
            "即此醉残花，便同尝腊酒。",
            "怅望送春杯，殷勤扫花箒。",
            "谁为驻东流，年年长在手。"
        ],
        "title": "惜春",
        "id": "e4621776-8acc-4c77-9d0e-26c2a8689b43"
    },
    {
        "author": "杜牧",
        "paragraphs": [
            "去夏疎雨余，同倚朱阑语。",
            "当时楼下水，今日到何处？恨如春草多，事与孤鸿去。",
            "楚岸柳何穷，别愁纷若絮。"
        ],
        "title": "题安州浮云寺楼寄湖州张郎中",
        "id": "ae9b1b8f-777e-482a-9cf7-92ce97b1b2f0"
    },
    {
        "author": "杜牧",
        "paragraphs": [
            "始皇东游出周鼎，刘项纵观皆引颈。",
            "削平天下实辛勤，却为道傍穷百姓。",
            "黔首不愚尔益愚，千里函关囚独夫。",
            "牧童火入九泉底，烧作灰时犹未枯。"
        ],
        "title": "过骊山作",
        "id": "5d156a2c-d295-4474-8422-786d994266a2"
    },
    {
        "author": "杜牧",
        "paragraphs": [
            "昔子来陵阳，时当苦炎热。",
            "我虽在金台，头角长垂折。",
            "奉披尘意惊，立语平生豁。",
            "寺楼最鶱轩，坐送飞鸟没。",
            "一罇中夜酒，半破前峰月。",
            "烟院松飘萧，风廊竹交戛。",
            "时步郭西南，缭径苔圆折。",
            "好鸟响丁丁，小溪光汃汃。",
            "篱落见娉婷，机丝弄哑轧。",
            "烟湿树姿娇，雨余山态活。",
            "仲秋往历阳，同上牛矶歇。",
            "大江吞天去，一练横坤抹。",
            "千帆美满风，晓日殷鲜血。",
            "历阳裴太守，襟韵苦超越。",
            "鞔鼓画麒麟，看君击狂节。",
            "离袖飐应劳，恨粉啼还咽。",
            "明年忝谏官，绿树秦川阔。",
            "子提健笔来，势若夸父渴。",
            "九衢林马挝，千门织车辙。",
            "秦台破心胆，黥阵惊毛髪。",
            "子既屈一鸣，余固宜三刖。",
            "慵忧长者来，病怯长街喝。",
            "僧炉风雪夜，相对眠一褐。",
            "暖灰重拥瓶，晓粥还分钵。",
            "青云马生角，黄州使持节。",
            "秦岭望樊川，秖得回头别。",
            "商山四皓祠，心与樗蒲说。",
            "大泽蒹葭风，孤城狐兔窟。",
            "且复考诗书，无因见簪笏。",
            "古训屹如山，古风冷刮骨。",
            "周鼎列瓶罂，荆璧横抛摋。",
            "力尽不可取，忽忽狂歌发。",
            "三年未为苦，两郡非不达。",
            "秋浦倚吴江，去檝飞青鹘。",
            "溪山好画图，洞壑深闺闼。",
            "竹冈森羽林，花坞团宫缬。",
            "景物非不佳，独坐如鞲绁。",
            "丹鹊东飞来，喃喃送君札。",
            "呼儿旋供衫，走门空踏袜。",
            "手把一枝物，桂花香带雪。",
            "喜极至无言，笑余翻不悦。",
            "人生直作百岁翁，亦是万古一瞬中。",
            "我欲东召龙伯翁，上天揭取北斗柄。",
            "蓬莱顶上斡海水，水尽到底看海空。",
            "月于何处去，日于何处来？跳丸相趁走不住，尧舜禹汤文武周孔皆为灰。",
            "酌此一杯酒，与君狂且歌。",
            "离别岂足更关意，衰老相随可奈何。"
        ],
        "title": "池州送孟迟先辈",
        "id": "86292a61-8f33-4b35-bbcb-498430f26245"
    },
    {
        "author": "杜牧",
        "paragraphs": [
            "手撚金仆姑，腰悬玉辘轳。",
            "爬头峰北正好去，系取可汗钳作奴。",
            "六宫虽念相如赋，其那防边重武夫。"
        ],
        "title": "重送",
        "id": "a337ea22-8120-47eb-a23b-f8e3af843077"
    },
    {
        "author": "杜牧",
        "paragraphs": [
            "弄水亭前溪，飐灩翠绡舞。",
            "绮席草芊芊，紫岚峯伍伍。",
            "螭蟠得形势，翬飞如轩户。",
            "一镜匳曲堤，万丸跳猛雨。",
            "槛前燕鴈栖，枕上巴帆去。",
            "丛筠侍修廊，密蕙媚幽圃。",
            "杉树碧为幢，花骈红作堵。",
            "停樽迟晚月，咽咽上幽渚。",
            "客舟耿孤灯，万里人夜语。",
            "漫流罥苔槎，饥凫晒雪羽。",
            "玄丝落钩饵，冰鳞看吞吐。",
            "断霓天帔垂，狂烧汉旗怒。",
            "旷朗半秋晓，萧瑟好风露。",
            "光洁疑可揽，欲以襟怀贮。",
            "幽抱吟九歌，羁情思湘浦。",
            "四时皆异状，终日为良遇。",
            "小山浸石棱，撑舟入幽处。",
            "孤歌倚桂巖，晚酒眠松坞。",
            "纡余带竹村，蚕乡足砧杵。",
            "塍泉落环珮，畦苗差纂组。",
            "风俗知所尚，豪强耻孤侮。",
            "隣丧不相舂，公租无诟负。",
            "农时贵伏腊，簪瑱事礼赂。",
            "乡校富华礼，征行产强弩。",
            "不能自勉去，但媿来何暮。",
            "故园汉上林，信美非吾土。"
        ],
        "title": "题池州弄水亭",
        "id": "dbfba3c0-60a7-4b6a-95f0-1cf8ab994ff8"
    },
    {
        "author": "杜牧",
        "paragraphs": [
            "南朝谢眺城，东吴最深处。",
            "亡国去如鸿，遗寺藏烟坞。",
            "楼飞九十尺，廊环四百柱。",
            "高高下下中，风绕松桂树。",
            "青苔照朱阁，白鸟两相语。",
            "溪声入僧梦，月色晖粉堵。",
            "阅景无旦夕，凭阑有今古。",
            "留我酒一罇，前山看春雨。"
        ],
        "title": "题宣州开元寺",
        "id": "03c19b2c-c28a-4b55-a963-bf71b354f7a2"
    },
    {
        "author": "杜牧",
        "paragraphs": [
            "东垠黑风驾海水，海底卷上天中央。",
            "三吴六月忽悽惨，晚后点滴来苍茫。",
            "铮栈雷车轴辙壮，矫躩蛟龙爪尾长。",
            "神鞭鬼驭载阴帝，来往喷洒何顚狂。",
            "四面崩腾玉京仗，万里横互羽林枪。",
            "云缠风束乱敲磕，黄帝未胜蚩尤强。",
            "百川气势苦豪俊，坤关密鏁愁开张。",
            "太和六年亦如此，我时壮气神洋洋。",
            "东楼耸首看不足，恨无羽翼高飞翔。",
            "尽召邑中豪健者，阔展朱盘开酒场。",
            "奔觥槌鼓助声势，眼底不顾纤腰娘。",
            "今年阘茸鬓已白，奇游壮观唯深藏。",
            "景物不尽人自老，谁知前事堪悲伤。"
        ],
        "title": "大雨行",
        "id": "4c4f47e6-7e0d-4787-ac88-7e6921b33667"
    },
    {
        "author": "杜牧",
        "paragraphs": [
            "敬亭山下百顷竹，中有诗人小谢城。",
            "城高跨楼满金碧，下听一溪寒水声。",
            "梅花落径香缭绕，雪白玉珰花下行。",
            "萦风酒斾挂朱阁，半醉游人闻弄笙。",
            "我初到此未三十，头脑钐利筋骨轻。",
            "画堂檀板秋拍碎，一引有时联十觥。",
            "老闲腰下丈二组，尘土高悬千载名。",
            "重游鬓白事皆改，唯见东流春水平。",
            "对酒不敢起，逢君还眼明。",
            "云罍看人捧，波脸任他横。",
            "一醉六十日，古来闻阮生。",
            "是非离别际，始见醉中情。",
            "今日送君话前事，高歌引劒还一倾。",
            "江湖酒伴如相问，终老烟波不计程。"
        ],
        "title": "自宣州赴官入京路逢裴坦判官归宣州因题赠",
        "id": "80501b83-39ec-4237-b760-69cc32067ba0"
    },
    {
        "author": "杜牧",
        "paragraphs": [
            "陵阳北郭隐，身世两忘者。",
            "蓬蒿三亩居，宽于一天下。",
            "罇酒对不酌，默与玄相话。",
            "人生自不足，爱叹遭逢寡。"
        ],
        "title": "赠宣州元处士",
        "id": "87007df8-aaeb-4050-aa30-c3ca59e9433c"
    },
    {
        "author": "杜牧",
        "paragraphs": [
            "春半南阳西，柔桑过村坞。",
            "褭褭垂柳风，点点回塘雨。",
            "蓑唱牧牛儿，篱窥蒨裙女。",
            "半湿解征衫，主人馈鸡黍。"
        ],
        "title": "村行",
        "id": "cd34c792-ce55-4e8c-9625-88802d985c38"
    },
    {
        "author": "杜牧",
        "paragraphs": [
            "长鉟周都尉，闲如秋岭云。",
            "取蝥弧登垒，以骈隣翼军。",
            "百战百胜价，河南河北闻。",
            "今遇太平日，老去谁怜君。"
        ],
        "title": "史将军二首 一",
        "id": "62c91e86-2423-4741-84ab-d392d7df173d"
    },
    {
        "author": "杜牧",
        "paragraphs": [
            "壮气盖燕赵，耽耽魁杰人。",
            "弯弧五百步，长戟八十斤。",
            "河湟非内地，安史有遗尘。",
            "何日武台坐，兵符授虎臣。"
        ],
        "title": "史将军二首 二",
        "id": "f1a5a818-4f0b-4a55-a237-cc85e3767b7b"
    },
    {
        "author": "杜牧",
        "paragraphs": [
            "绣岭明珠殿，层峦下缭墙。",
            "仰窥丹槛影，犹想赭袍光。",
            "昔帝登封后，中原自古强。",
            "一千年际会，三万里农桑。",
            "几席延尧舜，轩墀接禹汤。",
            "雷霆驰号令，星斗焕文章。",
            "钓筑乘时用，芝兰在处芳。",
            "北扉闲木索，南面富循良。",
            "至道思玄圃，平居厌未央。",
            "钩陈裹巖谷，文陛压青苍。",
            "歌吹千秋节，楼台八月凉。",
            "神仙高缥缈，环珮碎丁当。",
            "泉暖涵窓镜，云娇惹粉囊。",
            "嫩岚滋翠葆，清渭照红粧。",
            "帖泰生灵寿，懽娱岁序长。",
            "月闻仙曲调，霓作舞衣裳。",
            "雨露偏金穴，干坤入醉乡。",
            "玩兵师汉武，回手倒干将。",
            "黥鬣掀东海，胡牙揭上阳。",
            "喧呼马嵬血，零落羽林枪。",
            "倾国留无路，还魂怨有香。",
            "蜀峰横惨澹，秦树远微茫。",
            "鼎重山难转，天扶业更昌。",
            "望贤余故老，花萼旧池塘。",
            "往事人谁问，幽襟泪独伤。",
            "碧簷斜送日，殷叶半凋霜。",
            "迸水倾瑶砌，疎风罅玉房。",
            "尘埃羯鼓索，片段荔枝筐。",
            "鸟啄摧寒木，蜗涎蠹画梁。",
            "孤烟知客恨，遥起泰陵傍。"
        ],
        "title": "华清宫三十韵",
        "id": "0532d507-dd36-4bb4-868a-fe771d68c11e"
    },
    {
        "author": "杜牧",
        "paragraphs": [
            "觚棱金碧照山高，万国珪璋捧赭袍。",
            "舐笔和铅欺贾马，赞功论道鄙萧曹。",
            "东南楼日珠帘卷，西北天宛玉厄豪。",
            "四海一家无一事，将军携镜泣霜毛。"
        ],
        "title": "长安杂题长句六首 一",
        "id": "7d9eee90-19c6-46c5-95bc-3e34c86359aa"
    },
    {
        "author": "杜牧",
        "paragraphs": [
            "晴云似絮惹低空，紫陌微微弄袖风。",
            "韩嫣金丸莎覆绿，许公鞯汗杏粘红。",
            "烟生窈窕深东第，轮撼流苏下北宫。",
            "自笑苦无楼护智，可怜铅椠竟何功。"
        ],
        "title": "长安杂题长句六首 二",
        "id": "a62027b9-ac14-4a96-a5b6-1471d107f42d"
    },
    {
        "author": "杜牧",
        "paragraphs": [
            "雨晴九陌铺江练，岚嫩千峰叠海涛。",
            "南苑草芳眠锦雉，夹城云暖下霓旄。",
            "少年羁络青纹玉，游女花簪紫蒂桃。",
            "江碧柳深人尽醉，一瓢颜巷日空高。"
        ],
        "title": "长安杂题长句六首 三",
        "id": "435da91f-fece-442b-8567-107ba31ebaa0"
    },
    {
        "author": "杜牧",
        "paragraphs": [
            "束带谬趋文石陛，有章曾拜皁囊封。",
            "期严无奈睡留癖，势窘犹为酒泥慵。",
            "偷钓侯家池上雨，醉吟隋寺日沈钟。",
            "九原可作吾谁与，师友瑯琊邴曼容。"
        ],
        "title": "长安杂题长句六首 四",
        "id": "afc6681b-6e31-4b0f-988e-f2566d2808a5"
    },
    {
        "author": "杜牧",
        "paragraphs": [
            "洪河清渭天池濬，太白终南地轴横。",
            "祥云辉映汉宫紫，春光绣画秦川明。",
            "草妬佳人钿朵色，风回公子玉衔声。",
            "六飞南幸芙蓉苑，十里飘香入夹城。"
        ],
        "title": "长安杂题长句六首 五",
        "id": "48b8d48b-5e63-4cf2-be67-9f110823d690"
    },
    {
        "author": "杜牧",
        "paragraphs": [
            "丰貂长组金张辈，驷马文衣许史家。",
            "白鹿原头回猎骑，紫云楼下醉江花。",
            "九重树影连清汉，万寿山光学翠华。",
            "谁识大君谦让德，一毫名利鬬鼃蟇。"
        ],
        "title": "长安杂题长句六首 六",
        "id": "26ad42b7-b471-43d8-a403-61c70d011cf2"
    },
    {
        "author": "杜牧",
        "paragraphs": [
            "元载相公曾借箸，宪宗皇帝亦留神。",
            "旋见衣冠就东市，忽遗弓劒不西巡。",
            "牧羊驱马虽戎服，白发丹心尽汉臣。",
            "唯有凉州歌舞曲，流传天下乐闲人。"
        ],
        "tags": [
            "爱国",
            "忧国忧民"
        ],
        "title": "河湟",
        "id": "22e1a6e4-3934-4d1d-a3ad-ce4606e423e4"
    },
    {
        "author": "杜牧",
        "paragraphs": [
            "天子绣衣吏，东吴美退居。",
            "有园同庾信，避事学相如。",
            "兰畹晴香嫩，筠溪翠影疎。",
            "江山九秋后，风月六朝余。",
            "锦帙开诗轴，青囊结道书。",
            "霜巖红薜荔，露沼白芙蕖。",
            "睡雨高梧密，棋灯小阁虚。",
            "冻醪元亮秫，寒鲙季鹰鱼。",
            "尘意迷今古，云情识卷舒。",
            "他年雪中櫂，阳羨访吾庐。"
        ],
        "title": "许七侍御弃官东归潇洒江南颇闻自适高秋企望题诗寄赠十韵",
        "id": "b1836f0d-c025-4227-994c-81fcc32abab4"
    },
    {
        "author": "杜牧",
        "paragraphs": [
            "一章缄拜皁囊中，懔懔朝廷有古风。",
            "元礼去归缑氏学江充来见犬台宫。",
            "纷纭白昼惊千古，鈇锧朱殷几一空。",
            "曲突徙薪人不会，海边今作钓鱼翁。"
        ],
        "title": "李给事中敏二首 一",
        "id": "21a25ad0-efcd-4736-bb8a-7bdd1718f45a"
    },
    {
        "author": "杜牧",
        "paragraphs": [
            "晚髪闷还梳，忆君秋醉余。",
            "可怜刘校尉，曾讼石中书。",
            "消长虽殊事，仁贤每自如。"
        ],
        "title": "李给事中敏二首 二",
        "id": "bbea466c-3c71-4c61-a50b-8528c8a23328"
    },
    {
        "author": "杜牧",
        "paragraphs": [
            "天下无双将，关西第一雄。",
            "授符黄石老，学劒白猿翁。",
            "矫矫云长勇，恂恂郄縠风。",
            "家呼小太尉，国号大梁公。",
            "半夜龙骧去，中原虎穴空。",
            "陇山兵十万，嗣子握琱弓。"
        ],
        "title": "题永崇西平王宅太尉愬院六韵",
        "id": "2656c476-8e06-4d52-bed8-5102a10e0130"
    },
    {
        "author": "杜牧",
        "paragraphs": [
            "上党争为天下脊，邯郸四十万秦坑。",
            "狂童何者欲专地，圣主无私岂翫兵。",
            "玄象森罗摇北落，诗人章句咏东征。",
            "雄如马武皆弹劒，少似终军亦请缨。",
            "屈指庙堂无失策，垂衣尧舜待升平。",
            "羽林东下雷霆怒，楚甲南来组练明。",
            "即墨龙文光照曜，常山蛇阵势纵横。",
            "落雕都尉万人敌，黑矟将军一鸟轻。",
            "渐见长围云欲合，可怜穷垒带犹萦。",
            "凯歌应是新年唱，便逐春风浩浩声。"
        ],
        "title": "东兵长句十韵",
        "id": "16aeb267-54a8-4c49-9d94-3306022db14d"
    },
    {
        "author": "杜牧",
        "paragraphs": [
            "千秋令节名空在，承露丝囊世已无。",
            "唯有紫苔偏得意，年年因雨上金铺。"
        ],
        "title": "过勤政楼",
        "id": "9e0663db-9490-4fb0-9078-2893d7bea293"
    },
    {
        "author": "杜牧",
        "paragraphs": [
            "蟪蛄宁与雪霜期，贤哲难教俗士知。",
            "可怜贞观太平后，天且不留封德彝。"
        ],
        "title": "过魏文贞公宅",
        "id": "e6530863-e268-46d9-8987-932b95880479"
    },
    {
        "author": "杜牧",
        "paragraphs": [
            "御水初销冻，宫花尚怯寒。",
            "千峰横紫翠，双阙凭阑干。",
            "玉漏轻风顺，金茎淡日残。",
            "王乔在何处，清汉正骖鸾。"
        ],
        "title": "早春阁下寓直萧九舍人亦直内署因寄书怀四韵",
        "id": "690d298b-3851-4c06-9a4c-6fb0d2edf3b9"
    },
    {
        "author": "杜牧",
        "paragraphs": [
            "邀侣以官解，泛然成独游。",
            "川光初媚日，山色正矜秋。",
            "野竹疎还密，巖泉咽复流。",
            "杜村连潏水，晚步见垂钩。"
        ],
        "title": "秋晚与沈十七舍人期游樊川不至",
        "id": "594fbb93-3c35-4cb6-a972-cbdfa2af3c48"
    },
    {
        "author": "杜牧",
        "paragraphs": [
            "十载飘然绳检外，罇前自献自为酬。",
            "秋山春雨闲吟处，倚徧江南寺寺楼。"
        ],
        "title": "念昔游三首 一",
        "id": "9dd71670-cca1-4053-8717-7eae8e581eb0"
    },
    {
        "author": "杜牧",
        "paragraphs": [
            "云门寺外逢猛雨，林黑山高雨脚长。",
            "曾奉郊宫为近侍，分明羽林枪。"
        ],
        "title": "念昔游三首 二",
        "id": "a4f7b1c2-21e2-469a-ab95-72927d5958d8"
    },
    {
        "author": "杜牧",
        "paragraphs": [
            "李白题诗水西寺，古木回巖楼阁风。",
            "半醒半醉游三日，红白花开山雨中。"
        ],
        "title": "念昔游三首 三",
        "id": "ab3d61d5-ed3d-4573-b61d-7e3b9af7715f"
    },
    {
        "author": "杜牧",
        "paragraphs": [
            "捷书皆应睿谋期，十万曾无一镞遗。",
            "汉武慙夸朔方地，周宣休道太原师。",
            "威加塞外寒来早，恩入河源冻合迟。",
            "听取满城歌舞曲，凉州声韵喜参差。"
        ],
        "title": "今皇帝陛下一诏征兵不日功集河湟诸郡次第归降臣获覩圣功辄献歌咏",
        "id": "a8302824-60db-4898-b5f7-de39d4666f6b"
    },
    {
        "author": "杜牧",
        "paragraphs": [
            "行看腊破好年光，万寿南山对未央。",
            "黠戛可汗修职贡，文思天子复河湟。",
            "应须日驭西巡狩，不假星弧北射狼。",
            "吉甫裁诗歌盛业，一篇江汉美宣王。"
        ],
        "title": "奉和白相公圣德和平致兹休运岁终功就合咏盛明呈上三相公长句四韵",
        "id": "e9c2e42e-a6c1-4203-9970-e23b77e06a78"
    },
    {
        "author": "杜牧",
        "paragraphs": [
            "长安回望绣成堆，山顶千门次第开。",
            "一骑红尘妃子笑，无人知是荔枝来。"
        ],
        "tags": [
            "一年级下册",
            "高中古诗",
            "带有地名",
            "咏史",
            "地名"
        ],
        "title": "过华清宫绝句三首 一",
        "id": "14316b5b-cba2-41e0-84bd-3c3ed0c02407"
    },
    {
        "author": "杜牧",
        "paragraphs": [
            "新丰绿树起黄埃，数骑渔阳探使回。",
            "霓裳一曲千峰上，舞破中原始下来。"
        ],
        "title": "过华清宫绝句三首 二",
        "id": "cb86c6a7-f428-4126-8e80-262b9e3d7a52"
    },
    {
        "author": "杜牧",
        "paragraphs": [
            "万国笙歌醉太平，倚天楼殿月分明。",
            "云中乱拍禄山舞，风过重峦下笑声。"
        ],
        "title": "过华清宫绝句三首 三",
        "id": "337d1cf5-29eb-44e3-a32e-30f97274ba7f"
    },
    {
        "author": "杜牧",
        "paragraphs": [
            "长空澹澹孤鸟没，万古销沈向此中。",
            "看取汉家何事业，五陵无树起秋风。"
        ],
        "tags": [
            "爱国",
            "秋天",
            "思乡",
            "抒怀",
            "感慨",
            "五言绝句"
        ],
        "title": "登乐游原",
        "id": "6a2432a7-d169-4216-8aaa-212a2ef3b690"
    },
    {
        "author": "杜牧",
        "paragraphs": [
            "将军独乘铁骢马，榆溪战中金仆姑。",
            "死绥却是古来有，骁将自惊今日无。",
            "青史文章争点笔，朱门歌舞笑捐躯。",
            "谁知我亦轻生者，不得君王丈二殳。"
        ],
        "title": "闻庆州赵纵使君与党项战中箭身死辄书长句",
        "id": "5a429d13-1d1b-4a15-9823-4abea75b9fa4"
    },
    {
        "author": "杜牧",
        "paragraphs": [
            "交阯同星座，龙泉佩斗文。",
            "烧香翠羽帐，看舞郁金裙。",
            "鹢首冲泷浪，犀渠拂岭云。",
            "莫教铜柱北，空说马将军。"
        ],
        "title": "送容州唐中丞赴镇",
        "id": "17172d81-1211-4265-8908-4a3ec146106c"
    },
    {
        "author": "杜牧",
        "paragraphs": [
            "帝命诗书将，登坛礼乐卿。",
            "三边要高枕，万里得长城。",
            "对客犹褒博，填门已斾旌。",
            "腰间五绶贵，天下一家荣。",
            "野水差新燕，芳郊哢夏莺。",
            "别风嘶玉勒，残日望金茎。",
            "榆塞孤烟媚，银川绿草明。",
            "戈矛虓虎士，弓箭落雕兵。",
            "魏绛言堪采，陈汤事偶成。",
            "若须垂竹帛，静胜是功名。"
        ],
        "title": "夏州崔常侍自少常亚列出领麾幢十韵",
        "id": "e5cbf443-9e01-45ed-a539-112611295082"
    },
    {
        "author": "杜牧",
        "paragraphs": [
            "碧池新涨浴娇鸦，分鏁长安富贵家。",
            "游骑偶同人鬬酒，名园相倚杏交花。",
            "银秋騕褭嘶宛马，绣鞅璁珑走钿车。",
            "一曲将军何处笛，连云芳草日初斜。"
        ],
        "title": "街西长句",
        "id": "747fdddf-b43d-426c-bcbd-2f3b9eccb08e"
    },
    {
        "author": "杜牧",
        "paragraphs": [
            "烈士思酬国士恩，春申谁与快冤魂。",
            "三千宾客总珠履，欲使何人杀李园。"
        ],
        "title": "春申君",
        "id": "f06ddbb3-1a93-425c-9cc3-83d40f526348"
    },
    {
        "author": "杜牧",
        "paragraphs": [
            "相如死后无词客，延寿亡来绝画工。",
            "玉颜不是黄金少，泪滴秋山入寿宫。"
        ],
        "title": "奉陵宫人",
        "id": "a7ed23a0-683c-4d52-8e5e-abfed4b24bb5"
    },
    {
        "author": "杜牧",
        "paragraphs": [
            "杜诗韩集愁来读，似倩麻姑痒处抓。",
            "天外凤凰谁得髓，无人解合续弦胶。"
        ],
        "tags": [
            "读书",
            "赞美"
        ],
        "title": "读韩杜集",
        "id": "30c9065b-873e-4240-a0ba-e4a4c7ec3cc6"
    },
    {
        "author": "杜牧",
        "paragraphs": [
            "岸藓生红药，巖泉涨碧塘。",
            "地分莲岳秀，草接鼎原芳。",
            "雨派潀漴急，风畦芷若香。",
            "织蓬眠舴艋，惊梦起鸳鸯。",
            "论吐开冰室，诗陈曝锦张。",
            "貂簪荆玉润，丹穴凤毛光。",
            "今日还珠守，何年执戟郎。",
            "且嫌游昼短，莫问积薪长。",
            "无计披清裁，唯持祝寿觞。",
            "愿公如卫武，百岁尚康强。"
        ],
        "title": "春日言怀寄虢州李常侍十韵",
        "id": "6688d66f-0e76-4669-a277-4a76316beacf"
    },
    {
        "author": "杜牧",
        "paragraphs": [
            "冥鸿不下非无意，塞马归来是偶然。",
            "紫绶公卿今放旷，白头郎吏尚留连。",
            "终南山下抛泉洞，阳羨溪中买钓船。",
            "欲与明公操履杖，愿闻休去是何年。"
        ],
        "tags": [
            "终南山"
        ],
        "title": "李侍郎于阳羨里富有泉石牧亦于阳羨粗有薄产叙旧述怀因献长句四韵",
        "id": "fc087994-5a91-4153-89fe-92c6c51d2201"
    },
    {
        "author": "杜牧",
        "paragraphs": [
            "玉函怪牒锁灵篆，紫洞香风吹碧桃。",
            "老翁四目牙爪利，掷火万里精神高。",
            "霭霭祥云随步武，累累秋冢叹蓬蒿。",
            "三山朝去应非久，姹女当窗绣羽袍。"
        ],
        "title": "赠李处士长句四韵",
        "id": "6f65a961-7967-4595-bce3-b7b094dfadfb"
    },
    {
        "author": "杜牧",
        "paragraphs": [
            "玉子纹楸一路饶，最宜簷雨竹萧萧。",
            "羸形暗去春泉长，拔势横来野火烧。",
            "守道还如周柱史，鏖兵不羨霍嫖姚。",
            "浮生七十更万日，与子期于局上销。"
        ],
        "title": "送国棋王逢",
        "id": "f97759c8-a206-4452-a695-8b0f40d7f720"
    },
    {
        "author": "杜牧",
        "paragraphs": [
            "绝艺如君天下少，闲人似我世间无。",
            "别后竹窓风雪夜，一灯明暗覆吴图。"
        ],
        "title": "重送绝句",
        "id": "1d6d532d-4fe2-4883-b9c2-1a2af4f8ebb8"
    },
    {
        "author": "杜牧",
        "paragraphs": [
            "连环羁玉声光碎，绿锦蔽泥虬卷高。",
            "春风细雨走马去，珠落璀璀白罽袍。"
        ],
        "title": "少年行",
        "id": "51445201-8364-4479-8e38-44561562e28b"
    },
    {
        "author": "杜牧",
        "paragraphs": [
            "盛业冠伊唐，台阶翊戴光。",
            "无私天雨露，有截舜衣裳。",
            "蜀辍新衡镜，池留旧凤凰。",
            "同心真石友，写恨蔑河梁。",
            "虎骑摇风斾，貂冠韵水苍。",
            "彤弓随武库，金印逐文房。",
            "栈压嘉陵咽，峰横劒阁长。",
            "前驱二星去，开险五丁忙。",
            "回首峥嵘尽，连天草树芳。",
            "丹心悬魏阙，往事怆甘棠。",
            "治化轻诸葛，威声慑夜郎。",
            "君平教说卦，夫子召升堂。",
            "塞接西山雪，桥维万里樯。",
            "夺霞红锦烂，扑地酒垆香。",
            "忝逐三千客，曾依数仞墙。",
            "滞顽堪白屋，攀附亦同行。",
            "肉管伶伦曲，箫韶清庙章。",
            "唱高知和寡，小子斐然狂。"
        ],
        "title": "奉和门下相公送西川相公兼领相印出镇全蜀诗十八韵",
        "id": "a886252d-a06c-49f3-bc18-26a96a128dcd"
    },
    {
        "author": "杜牧",
        "paragraphs": [
            "下杜乡园古，泉声绕舍啼。",
            "静思长惨切，薄宦与乖暌。",
            "北阙千门外，南山午谷西。",
            "倚川红叶岭，连寺绿杨堤。",
            "迥野翘霜鹤，澄潭舞锦鸡。",
            "涛惊堆万岫，舸急转千溪。",
            "眉点萱牙嫩，风条柳幄迷。",
            "岸藤梢虺尾，沙渚印麑蹄。",
            "火燎湘桃坞，波光碧绣畦。",
            "日痕絙翠巘，陂影堕晴霓。",
            "蜗壁斓斑藓，银筵豆蔻泥。",
            "洞云生片段，苔径缭高低。",
            "偃蹇松公老，森严竹阵齐。",
            "小莲娃欲语，幽笋稚相携。",
            "汉馆留余趾，周台接故蹊。",
            "蟠蛟冈隐隐，班雉草萋萋。",
            "树老萝纡组，巖深石启闺。",
            "侵窓紫桂茂，拂面翠禽栖。",
            "有计冠终挂，无才笔谩提。",
            "自尘何太甚，休笑触藩羝。"
        ],
        "title": "朱坡",
        "id": "6b1d8442-4872-433e-9e0a-37be8fc98de8"
    },
    {
        "author": "杜牧",
        "paragraphs": [
            "城高倚峭巘，地胜足楼台。",
            "朔漠暖鸿去，潇湘春水来。",
            "萦盈几多思，掩抑若为裁。",
            "返照三声角，寒香一树梅。",
            "乌林芳草远，赤壁健帆开。",
            "往事空遗恨，东流岂不回。",
            "分符颍川政，吊屈洛阳才。",
            "拂匣调珠柱，磨铅勘玉杯。",
            "棋翻小窟势，垆拨冻醪醅。"
        ],
        "title": "早春寄岳州李使君李善棋爱酒情地闲雅",
        "id": "7a9d092c-3ee9-4ca9-83f1-11bc59fb3986"
    },
    {
        "author": "杜牧",
        "paragraphs": [
            "君为珠履三千客，我是青衿七十徒。",
            "礼数全优知隗始，讨论常见念回愚。",
            "黄鹤楼前春水阔，一杯还忆故人无。"
        ],
        "tags": [
            "黄鹤楼"
        ],
        "title": "送王侍御赴夏口座主幕",
        "id": "909490a2-5083-4b45-b44c-0df6f7cd7eb3"
    },
    {
        "author": "杜牧",
        "paragraphs": [
            "杜陵萧次君，迁少去官频。",
            "寂寞怜吾道，依稀似古人。",
            "餙心无彩缋，到骨是风尘。",
            "自嫌如匹素，刀尺不由身。"
        ],
        "title": "自贻",
        "id": "2c972bc6-cc65-4ead-a899-29a68298bb0f"
    },
    {
        "author": "杜牧",
        "paragraphs": [
            "四十已云老，况逢忧窘余。",
            "且抽持板手，却展小年书。",
            "嗜酒狂嫌阮，知非晚笑蘧。",
            "闻流宁叹咤，待俗不亲疎。",
            "遇事知裁剪，操心识卷舒。",
            "还称二千石，于我意何如。"
        ],
        "title": "自遣",
        "id": "d1c9fb4d-2e0c-4fe4-851e-31be5ce89454"
    },
    {
        "author": "杜牧",
        "paragraphs": [
            "去年桐落故溪上，把笔偶题归燕诗。",
            "江楼今日送归燕，正是去年题叶时。",
            "叶落燕归真可惜，东流玄髪且无期。",
            "笑筵歌席反惆怅，明月清风怆别离。",
            "庄叟彭殇同在梦，陶潜身世两相遗。",
            "一丸五色成虚语，石烂松薪更莫疑。",
            "哆侈不劳文似锦，进趋何必利如锥。",
            "钱神任尔知无敌，酒圣于吾亦庶几。",
            "江畔秋光蟾阁镜，槛前山翠茂陵眉。",
            "樽香轻泛数枝菊，簷影斜侵半局棋。",
            "休指宦游论巧拙，秪将愚直祷神祇。",
            "三吴烟水平生念，宁向闲人道所之。"
        ],
        "title": "题桐叶",
        "id": "e1f2edef-a6a6-40bd-97e1-c5dedb7976b2"
    },
    {
        "author": "杜牧",
        "paragraphs": [
            "斯人清唱何人和，草径苔芜不可寻。",
            "一夕小敷山下梦，水如环珮月如襟。"
        ],
        "title": "沈下贤",
        "id": "0e8ea9f7-c97d-40a9-ab5e-8317678d6377"
    },
    {
        "author": "杜牧",
        "paragraphs": [
            "鵩鸟飞来庚子直，谪去日蚀辛卯年。",
            "由来枉死贤才事，消长相持势自然。"
        ],
        "title": "李和鼎",
        "id": "f7f84fa9-a466-46f4-9934-ec9faff3ce19"
    },
    {
        "author": "杜牧",
        "paragraphs": [
            "拖袖事当年，郎教唱客前。",
            "断时轻裂玉，收处远缲烟。",
            "孤直縆云定，光明滴水圆。",
            "泥情迟急管，流恨咽长弦。",
            "吴苑春风起，河桥酒斾悬。",
            "凭君更一醉，家在杜陵边。"
        ],
        "title": "赠沈学士张歌人",
        "id": "78e09255-add5-4659-9448-f085f3e72e22"
    },
    {
        "author": "杜牧",
        "paragraphs": [
            "秋草樊川路，斜阳覆盎门。",
            "猎逢韩嫣骑，树识馆陶园。",
            "带雨经荷沼，盘烟下竹村。",
            "如今归不得，自戴望天盆。"
        ],
        "title": "忆游朱坡四韵",
        "id": "0eb9c7e7-b800-4ec0-88a6-ed07d05ac67f"
    },
    {
        "author": "杜牧",
        "paragraphs": [
            "故国池塘倚御渠，江城三诏换鱼书。",
            "贾生辞赋恨流落，秪向长沙住岁余。"
        ],
        "title": "朱坡绝句三首 一",
        "id": "d83a9e7c-3c75-4cf0-9eab-0ca0085405f7"
    },
    {
        "author": "杜牧",
        "paragraphs": [
            "烟深苔巷唱樵儿，花落寒轻倦客归。",
            "藤岸竹洲相掩映，满池春雨鸊鹈飞。"
        ],
        "title": "朱坡绝句三首 二",
        "id": "8b35b626-7398-4f93-9dea-6497b9557bbe"
    },
    {
        "author": "杜牧",
        "paragraphs": [
            "乳肥春洞生鹅管，沼避回巖势犬牙。",
            "自笑卷怀头角缩，归盘烟磴恰如蜗。"
        ],
        "title": "朱坡绝句三首 三",
        "id": "cbb59b8b-ba8d-446e-a32a-3a5aba73215e"
    },
    {
        "author": "杜牧",
        "paragraphs": [
            "闲吹玉殿昭华管，醉折梨园缥蔕花。",
            "十年一梦归人世，绛缕犹封系臂纱。"
        ],
        "title": "出宫人二首 一",
        "id": "0dcd49c4-9c54-4213-a053-0735ff32a300"
    },
    {
        "author": "杜牧",
        "paragraphs": [
            "平阳拊背穿驰道，铜雀分香下璧门。",
            "几向缀珠深殿里，妬抛羞态卧黄昏。"
        ],
        "title": "出宫人二首 二",
        "id": "fe0bd7d8-e052-444f-bc78-e450c1218ea5"
    },
    {
        "author": "杜牧",
        "paragraphs": [
            "楼倚霜树外，镜天无一毫。",
            "南山与秋色，气势两相高。"
        ],
        "tags": [
            "秋天",
            "带有地名",
            "地名"
        ],
        "title": "长安秋望",
        "id": "95c94d96-7449-4eca-a38d-fcd0a435b729"
    },
    {
        "author": "杜牧",
        "paragraphs": [
            "窓外正风雪，拥炉开酒缸。",
            "何如钓船雨，蓬底睡秋江。"
        ],
        "title": "独酌",
        "id": "a8b2207b-ed83-4c74-adca-856c4eda51b5"
    },
    {
        "author": "杜牧",
        "paragraphs": [
            "秋醪雨中熟，寒斋落叶中。",
            "幽人本多睡，更酌一樽空。"
        ],
        "title": "醉眠",
        "id": "c98648f2-4460-4e42-8e3f-8330d837fa2a"
    },
    {
        "author": "杜牧",
        "paragraphs": [
            "细算人生事，彭殇共一筹。",
            "与愁争底事，要尔作戈矛。"
        ],
        "title": "不饮赠酒",
        "id": "0c417148-927c-4333-bddd-0c72c081f126"
    },
    {
        "author": "杜牧",
        "paragraphs": [
            "昔事文皇帝，叨官在谏垣。",
            "奏章为得地，齚齿负明恩。",
            "金虎知难动，毛厘亦耻言。",
            "掩头虽欲吐，到口却成吞。",
            "照胆常悬镜，窥天自戴盆。",
            "周钟既窕槬，黥阵亦瘢痕。",
            "凤阙觚棱影，仙盘晓日暾。",
            "雨晴文石滑，风暖戟衣翻。",
            "每虑号无告，长忧骇不存。",
            "随行唯跼蹐，出语但寒暄。",
            "宫省咽喉任，戈矛羽卫屯。",
            "光尘皆影附，车马定西奔。",
            "亿万持衡价，锱铢挟契论。",
            "堆时过北斗，积处满西园。",
            "接櫂隋河溢，连蹄蜀栈刓。",
            "漉空沧海水，搜尽卓王孙。",
            "鬬巧猴雕刺，夸趫索挂跟。",
            "狐威假白额，枭啸得黄昏。",
            "馥馥芝兰圃，森森枳棘藩。",
            "吠声嗾国猘，公议怯膺门。",
            "窜逐诸丞相，苍茫远帝阍。",
            "一名为吉士，谁免吊湘魂。",
            "间世英明主，中兴道德尊。",
            "昆冈怜积火，河汉注清源。",
            "川口隄防决，阴车鬼怪掀。",
            "重云开朗照，九地雪幽冤。",
            "我实刚肠者，形甘短褐髠。",
            "曾经触虿尾，犹得凭熊轩。",
            "杜若芳洲翠，严光钓濑喧。",
            "溪山侵越角，封壤尽吴根。",
            "客恨萦春细，乡愁压思繁。",
            "祝尧千万寿，再拜揖余罇。"
        ],
        "title": "昔事文皇帝三十二韵",
        "id": "c8222908-3d20-44a3-bf34-decc9d982042"
    },
    {
        "author": "杜牧",
        "paragraphs": [
            "九金神鼎重丘山，五玉诸侯杂珮环。",
            "星座通霄狼鬣暗，戍楼吹笛虎牙闲。",
            "斗间紫气龙埋狱，天上洪炉帝铸颜。",
            "若念西河旧交友，鱼符应许出函关。"
        ],
        "title": "道一大尹存之庭美二学士简于圣明自致霄汉皆与舍弟昔年还往牧支离穷悴窃于一麾书美歌诗兼自言志因成长句四韵呈上三君子",
        "id": "ad4f5881-dee8-459e-a238-1a6d71bb578d"
    },
    {
        "author": "杜牧",
        "paragraphs": [
            "夜来微雨洗芳尘，公子骅骝步贴匀。",
            "莫怪杏园顦顇去，满城多少插花人。"
        ],
        "title": "杏园",
        "id": "81a76fa8-deac-4ef4-8142-04c9872b2f8a"
    },
    {
        "author": "杜牧",
        "paragraphs": [
            "拥鼻侵襟花草香，高台春去恨茫茫。",
            "蔫红半落平池晚，曲渚飘成锦一张。"
        ],
        "title": "春晚题韦家亭子",
        "id": "88aa49da-9872-465a-a795-e3120ec633b4"
    },
    {
        "author": "杜牧",
        "paragraphs": [
            "安邑南门外，谁家板筑高。",
            "奉诚园里地，墙缺见蓬蒿。"
        ],
        "title": "过田家宅",
        "id": "cd78c143-aeb7-4443-8aeb-69e788d66c2e"
    },
    {
        "author": "杜牧",
        "paragraphs": [
            "窜逐穷荒与死期，饿唯蒿藿病无医。",
            "怜君更抱重泉恨，不见崇山谪去时。"
        ],
        "title": "见宋拾遗题名处感而成诗",
        "id": "1aba19d5-e5cf-45cf-82ee-58648d419b25"
    },
    {
        "author": "杜牧",
        "paragraphs": [
            "命代风骚将，谁登李杜坛。",
            "少陵鲸海动，翰苑鹤天寒。",
            "今日访君还有意，三条冰雪独来看。"
        ],
        "title": "雪晴访赵嘏街西所居三韵",
        "id": "d7421f3a-5cea-4476-aca5-6ab120303f16"
    },
    {
        "author": "杜牧",
        "paragraphs": [
            "清时有味是无能，闲爱孤云静爱僧。",
            "欲把一麾江海去，乐游原上望昭陵。"
        ],
        "tags": [
            "唐诗三百首",
            "七言绝句",
            "爱国"
        ],
        "title": "将赴吴兴登乐游原一绝",
        "id": "24ca9268-9cbd-423b-b423-12e1a9aa9041"
    },
    {
        "author": "杜牧",
        "paragraphs": [
            "草色人心相与闲，是非名利有无间。",
            "桥横落照虹堪画，树锁千门鸟自还。",
            "芝盖不来云杳杳，仙舟何处水潺潺？君王谦让泥金事，苍翠空高万岁山。"
        ],
        "title": "洛阳长句二首 一",
        "id": "e5fc20d0-10f7-4b8c-954c-7198fcf2cd98"
    },
    {
        "author": "杜牧",
        "paragraphs": [
            "天汉东穿白玉京，日华浮动翠光生。",
            "桥边游女珮环委，波底上阳金碧明。",
            "月锁名园孤鹤唳，川酣秋梦凿龙声。"
        ],
        "title": "洛阳长句二首 二",
        "id": "8a16c3ba-6095-4c22-92ad-6e3adb53bee1"
    },
    {
        "author": "杜牧",
        "paragraphs": [
            "洛桥风暖细翻衣，春引仙官去玉墀。",
            "独鹤初冲太虚日，九牛新落一毛时。",
            "行开教化期君是，卧病神祇祷我知。",
            "十载丈夫堪耻处，朱云犹掉直言旗。"
        ],
        "title": "洛中监察病假满送韦楚老拾遗归朝",
        "id": "ac86417f-9ce1-4b16-90c9-8bf7a14ee47c"
    },
    {
        "author": "杜牧",
        "paragraphs": [
            "悠悠渠水清，雨霁洛阳城。",
            "槿堕初开艳，蝉闻第一声。",
            "故人容易去，白发等闲生。",
            "此别无多语，期君晦盛名。"
        ],
        "title": "东都送郑处诲校书归上都",
        "id": "763a05fa-d6c1-41a7-b11f-2e3bb9540ef5"
    },
    {
        "author": "杜牧",
        "paragraphs": [
            "一片宫墙当道危，行人为尔去迟迟。",
            "筚圭苑里秋风后，平乐馆前斜日时。",
            "锢党岂能留汉鼎，清谈空解识胡儿。",
            "千烧万战坤灵死，惨惨终年鸟雀悲。"
        ],
        "title": "故洛阳城有感",
        "id": "643c46d6-1e3f-41f0-b78c-60df0400e496"
    },
    {
        "author": "杜牧",
        "paragraphs": [
            "炀帝雷塘土，迷藏有旧楼。",
            "谁家唱水调，明月满扬州。",
            "骏马宜闲出，千金好旧游。",
            "喧阗醉年少，半脱紫茸裘。"
        ],
        "title": "扬州三首 一",
        "id": "554f48ec-69db-4890-96b5-7eaca5e6596e"
    },
    {
        "author": "杜牧",
        "paragraphs": [
            "秋风放萤苑，春草鬬鸡台。",
            "金络擎雕去，鸾环拾翠来。",
            "蜀船红锦重，越橐水沈堆。",
            "处处皆华表，淮王奈却回。"
        ],
        "title": "扬州三首 二",
        "id": "a75989ce-f97f-4abc-bc28-4463c888ccc7"
    },
    {
        "author": "杜牧",
        "paragraphs": [
            "街垂千步柳，霞映两重城。",
            "天碧台阁丽，风凉歌管清。",
            "纤腰间长袖，玉珮杂繁缨。",
            "拖轴诚为壮，豪华不可名。",
            "自是荒淫罪何妨作帝京。"
        ],
        "title": "扬州三首 三",
        "id": "c761c2ee-9b29-45a2-bdea-af11fa94f7c3"
    },
    {
        "author": "杜牧",
        "paragraphs": [
            "句吴亭东千里秋，放歌曾作昔年游。",
            "青苔寺里无马迹，绿水桥边多酒楼。",
            "大抵南朝皆旷达，可怜东晋最风流。",
            "月明更想桓伊在，一笛闻吹出塞愁。"
        ],
        "title": "润州二首 一",
        "id": "6e659f21-993b-44be-9ceb-66d0a9d9206a"
    },
    {
        "author": "杜牧",
        "paragraphs": [
            "谢眺诗中佳丽地，夫差传里水犀军。",
            "城高铁瓮横强弩，柳暗朱楼多梦云。",
            "画角爱飘江北去，钓歌长向月中闻。",
            "扬州尘土试回首，不惜千金借与君。"
        ],
        "title": "润州二首 二",
        "id": "34230058-6ff4-4ec3-b248-67e005ed9403"
    },
    {
        "author": "杜牧",
        "paragraphs": [
            "雨过一蝉噪，飘萧松桂秋。",
            "青苔满阶砌，白鸟故迟留。",
            "暮霭生深树，斜阳下小楼。",
            "谁知竹西路，歌吹是扬州。"
        ],
        "title": "题扬州禅智寺",
        "id": "48c6fee4-fc95-4b0e-8107-6ec225e1b79d"
    },
    {
        "author": "杜牧",
        "paragraphs": [
            "上吞巴汉控潇湘，怒似连山净镜光。",
            "魏帝缝囊真戏剧，苻坚投箠更荒唐。",
            "千秋钓艇歌明月，万里沙鸥弄夕阳。",
            "范蠡清尘何寂寞，好风唯属往来商。"
        ],
        "title": "西江怀古",
        "id": "32dad2e8-0db2-4828-8d23-9dbb828bab62"
    },
    {
        "author": "杜牧",
        "paragraphs": [
            "车书混一业无穷，井邑山川今古同。",
            "戊辰年向金陵过，惆怅闲吟忆庾公。"
        ],
        "title": "江南怀古",
        "id": "40382e0d-b922-4c98-8ece-aa19d5185786"
    },
    {
        "author": "杜牧",
        "paragraphs": [
            "千里莺啼绿映江，水村山郭酒旗风。",
            "南朝四百八十寺，多少楼台烟雨中。"
        ],
        "tags": [
            "春",
            "山水",
            "写景",
            "抒情",
            "寺庙",
            "春天"
        ],
        "title": "江南春绝句",
        "id": "b1a23dad-694c-41a0-82b7-6a0ddde6d246"
    },
    {
        "author": "杜牧",
        "paragraphs": [
            "故里溪头松柏双，来时尽日倚松窓。",
            "杜陵隋苑已绝国，秋晚南游更渡江。"
        ],
        "title": "将赴宣州留题扬州禅智寺",
        "id": "0b701d26-ca76-4bef-baa6-0498963a716c"
    },
    {
        "author": "杜牧",
        "paragraphs": [
            "六朝文物草连空，天淡云闲今古同。",
            "鸟去鸟来山色里，人歌人哭水声中。",
            "深秋帘幕千家雨，落日楼台一笛风。",
            "惆怅无因见范蠡，参差烟树五湖东。"
        ],
        "title": "题宣州开元寺水阁阁下宛溪夹溪居人",
        "id": "fd8f10d0-5751-4610-a901-550e74fb161b"
    },
    {
        "author": "杜牧",
        "paragraphs": [
            "日暖泥融雪半销，行人芳草马声骄。",
            "九华山路云遮寺，清弋江村柳拂桥。",
            "君意如鸿高的的，我心悬斾正摇摇。",
            "同来不得同归去，故国逢春一寂寥。"
        ],
        "tags": [
            "九华山",
            "抒情",
            "送别",
            "写景"
        ],
        "title": "宣州送裴坦判官往舒州时牧欲赴官归京",
        "id": "a3e5a592-dc26-4cc9-a310-525f32b195f6"
    },
    {
        "author": "杜牧",
        "paragraphs": [
            "野店正纷泊，茧蚕初引丝。",
            "行人碧溪渡，系马绿杨枝。",
            "苒苒迹始去，悠悠心所期。",
            "秋山念君别，惆怅桂花时。"
        ],
        "title": "句溪夏日送卢霈秀才归王屋山将欲赴举",
        "id": "12781143-afe6-4a27-83bb-20307ff23ef7"
    },
    {
        "author": "杜牧",
        "paragraphs": [
            "潇洒江湖十过秋，酒杯无日不淹留。",
            "谢公城畔溪惊梦，苏小门前柳拂头。",
            "千里云山何处好，几人襟韵一生休。",
            "尘冠挂却知闲事，终拟蹉跎访旧游。"
        ],
        "title": "自宣城赴官上京",
        "id": "90d5325d-54e6-4dd0-a0e0-94a6fbb5eb57"
    },
    {
        "author": "杜牧",
        "paragraphs": [
            "使君四十四，两佩左铜鱼。",
            "为吏非循吏，论书读底书。",
            "晚花红艳静，高树绿阴初。",
            "亭宇清无比，溪山画不如。",
            "嘉宾能啸咏，宫妓巧粧梳。",
            "逐日愁皆碎，随时醉有余。",
            "偃须求五鼎，陶秪爱吾庐。",
            "趣向人皆异，贤豪莫笑渠。"
        ],
        "title": "春末题池州弄水亭",
        "id": "e85a9e02-bf6d-45e8-b409-34d494901c16"
    },
    {
        "author": "杜牧",
        "paragraphs": [
            "百感中来不自由，角声孤起夕阳楼。",
            "碧山终日思无尽，芳草何年恨即休。",
            "睫在眼前长不见，道非身外更何求。",
            "谁人得似张公子，千首诗轻万户侯。"
        ],
        "title": "登池州九峰楼寄张祜",
        "id": "3aa3cf45-b634-4721-8c60-74b843904b43"
    },
    {
        "author": "杜牧",
        "paragraphs": [
            "柳岸风来影渐疎，使君家似野人居。",
            "云容水态还堪赏，啸志歌怀亦自如。",
            "雨暗残灯碁散后，酒醒孤枕鴈来初。",
            "可怜赤壁争雄渡，唯有蓑翁坐钓鱼。"
        ],
        "tags": [
            "秋天",
            "孤独",
            "怀古"
        ],
        "title": "齐安郡晚秋",
        "id": "6d24827d-f7c1-4b16-ba8b-1f3a84cbd455"
    },
    {
        "author": "杜牧",
        "paragraphs": [
            "江涵秋影鴈初飞，与客携壶上翠微。",
            "尘世难逢开口笑，菊花须插满头归。",
            "但将酩酊酬佳节，不用登临叹落晖。",
            "古往今来只如此，牛山何必泪霑衣。"
        ],
        "tags": [
            "节日",
            "重阳节",
            "重阳"
        ],
        "title": "九日齐安登高",
        "id": "ea5ac55c-1d02-43f9-a411-da4255d3c30f"
    },
    {
        "author": "杜牧",
        "paragraphs": [
            "芳草复芳草，断肠还断肠。",
            "自然堪下泪，何必更残阳。",
            "楚岸千万里，燕鸿三两行。",
            "有家归不得，况举别君觞。"
        ],
        "title": "池州春送前进士蒯希逸",
        "id": "ecd7e71b-cfeb-401a-9834-e971a6afc54e"
    },
    {
        "author": "杜牧",
        "paragraphs": [
            "两竿落日溪桥上，半缕轻烟柳影中。",
            "多少绿荷相倚恨，一时回首背西风。"
        ],
        "tags": [
            "抒情",
            "写景"
        ],
        "title": "齐安郡中偶题二首 一",
        "id": "0ba5ff8d-f653-4c16-ba3c-476a101f7d30"
    },
    {
        "author": "杜牧",
        "paragraphs": [
            "秋声无不搅离心，梦泽蒹葭楚雨深。",
            "自滴阶前大梧叶，干君何事动哀吟。"
        ],
        "title": "齐安郡中偶题二首 二",
        "id": "a979e4fd-0abe-4078-9f0c-a5a58b63fd80"
    },
    {
        "author": "杜牧",
        "paragraphs": [
            "菱透浮萍绿锦池，夏莺千啭弄蔷薇。",
            "尽日无人看微雨，鸳鸯相对浴红衣。"
        ],
        "tags": [
            "写景",
            "夏天",
            "抒情"
        ],
        "title": "齐安郡后池绝句",
        "id": "c7025f2b-f037-447d-9cbf-444588fd4934"
    },
    {
        "author": "杜牧",
        "paragraphs": [
            "呜咽江楼角一声，微阳潋潋落寒汀。",
            "不用凭阑苦回首，故乡七十五长亭。"
        ],
        "tags": [
            "思乡"
        ],
        "title": "题齐安城楼",
        "id": "51793720-6e73-4dc2-b4ad-e20b4439b612"
    },
    {
        "author": "杜牧",
        "paragraphs": [
            "缙云新命诏初行，才是孤魂寿器成。",
            "黄壤不知新雨露，粉书空换旧铭旌。",
            "巨卿哭处云空断，阿骛归来月正明。",
            "多少四年遗爱事，乡闾生子李为名。"
        ],
        "title": "池州李使君没后十一日处州新命始到后见归妓感而成诗",
        "id": "be60d3de-6077-4525-aafc-bcaaee8e7a79"
    },
    {
        "author": "杜牧",
        "paragraphs": [
            "远风南浦万重波，未似生离别恨多。",
            "楚管能吹柳花怨，吴姬争唱竹枝歌。",
            "金钗横处绿云堕，玉筯凝时红粉和。",
            "待得枚臯相见日，自应粧镜笑蹉跎。"
        ],
        "title": "见刘秀才与池州妓别",
        "id": "2ba882ca-87ba-4f85-840f-999b3ae3563b"
    },
    {
        "author": "杜牧",
        "paragraphs": [
            "废寺林溪上，颓垣倚乱峰。",
            "看栖归树鸟，犹想过山钟。",
            "石路寻僧去，此生应不逢。"
        ],
        "title": "池州废林泉寺",
        "id": "9dc42ceb-2ad5-4fd4-a3ec-fb7066096802"
    },
    {
        "author": "杜牧",
        "paragraphs": [
            "平生睡足处，云梦泽南州。",
            "一夜风欺竹，连江雨送秋。",
            "格卑常汩汩，力学强悠悠。",
            "终掉尘中手，潇湘钓漫流。"
        ],
        "title": "忆齐安郡",
        "id": "2a9d70a4-570b-4972-b7c1-e4bd395ae81b"
    },
    {
        "author": "杜牧",
        "paragraphs": [
            "弄溪终日到黄昏，照数秋来白发根。",
            "何物赖君千遍洗，笔头尘土渐无痕。"
        ],
        "title": "池州清溪",
        "id": "022a3d00-b611-43eb-a8de-0708716ce025"
    },
    {
        "author": "杜牧",
        "paragraphs": [
            "袖拂霜林下石棱，潺湲声断满溪冰。",
            "携茶腊月游金碧，合有文章病茂陵。"
        ],
        "title": "游池州林泉寺金碧洞",
        "id": "b86db95b-15ac-4d37-a2ec-682f9ea6fd06"
    },
    {
        "author": "杜牧",
        "paragraphs": [
            "因思上党三年战，闲咏周公七月诗。",
            "竹帛未闻书死节，丹青空见画灵旗。",
            "萧条井邑如鱼尾，早晚干戈识虎皮。",
            "莫笑一麾东下计，满江秋浪碧参差。"
        ],
        "title": "即事",
        "id": "57fcc29a-3136-4a89-b306-54bf8e30438c"
    },
    {
        "author": "杜牧",
        "paragraphs": [
            "骨清年少眼如冰，凤羽参差五色层。",
            "天上麒麟时一下，人间不独有徐陵。"
        ],
        "title": "赠李秀才",
        "id": "6b237f5d-d5e7-4298-8ba1-56a2df082f8d"
    },
    {
        "author": "杜牧",
        "paragraphs": [
            "楚女梅簪白雪姿，前溪碧水冻醪时。",
            "云罍心凸知难捧，凤管簧寒不受吹。",
            "南国劒眸能盼眄，侍臣香袖爱僛垂。",
            "自怜穷律穷途客，正怯孤灯一局碁。"
        ],
        "title": "寄李起居四韵",
        "id": "3afc8229-82f7-4ff9-a0de-5ddeb0f88631"
    },
    {
        "author": "杜牧",
        "paragraphs": [
            "势比凌歊宋武台，分明百里远帆开。",
            "蜀江雪浪西江满，强半春寒去却来。"
        ],
        "title": "题池州贵池亭",
        "id": "0a9216fd-4030-4bef-8072-e593ff72a1b5"
    },
    {
        "author": "杜牧",
        "paragraphs": [
            "兰溪春尽碧泱泱，映水兰花雨发香。",
            "楚国大夫憔悴日，应寻此路去潇湘。"
        ],
        "title": "兰溪",
        "id": "4cf8ea1f-34fd-4ef0-abf2-00d8bf91091c"
    },
    {
        "author": "杜牧",
        "paragraphs": [
            "州在钓台边，溪山实可怜。",
            "有家皆掩映，无处不潺湲。",
            "好树鸣幽鸟，晴楼入野烟。",
            "残春杜陵客，中酒落花前。"
        ],
        "tags": [
            "抒情",
            "思乡",
            "写景",
            "感慨",
            "仕途"
        ],
        "title": "睦州四韵",
        "id": "e005cd58-79a0-440d-8626-727ce5328c29"
    },
    {
        "author": "杜牧",
        "paragraphs": [
            "解印书千轴，重阳酒百缸。",
            "凉风满红树，晓月下秋江。",
            "巖壑会归去，尘埃终不降。",
            "悬缨未敢濯，严濑碧淙淙。"
        ],
        "title": "秋晚早发新定",
        "id": "2703ed11-ada5-4fa4-9904-22dd1b1821a2"
    },
    {
        "author": "杜牧",
        "paragraphs": [
            "秋半吴天霁，清凝万里光。",
            "水声侵笑语，岚翠扑衣裳。",
            "远树疑罗帐，孤云认粉囊。",
            "溪山侵两越，时节到重阳。",
            "顾我能甘贱，无由得自强。",
            "悮曾公触尾，不敢夜循墙。",
            "岂意笼飞鸟，还为锦帐郎。",
            "网今开傅燮，书旧识黄香。",
            "姹女真虚语，饥儿欲一行。",
            "浅深须揭厉，休更学张纲。"
        ],
        "title": "除官归京睦州雨霁",
        "id": "6e3688e7-0bc4-4297-9b41-98b3f014a88c"
    },
    {
        "author": "杜牧",
        "paragraphs": [
            "水槛桐庐馆，归舟系石根。",
            "笛吹孤戌月，犬吠隔溪村。",
            "十载违清裁，幽怀未一论。"
        ],
        "title": "夜泊桐庐先寄苏台卢郎中",
        "id": "9a7216cc-6181-4bd8-a2e7-5d68d6edc287"
    },
    {
        "author": "杜牧",
        "paragraphs": [
            "捧诏汀洲去，全家羽翼飞。",
            "喜抛新锦帐，荣借旧朱衣。",
            "且免材为累，何妨拙有机。",
            "宋株聊自守，鲁酒怕旁围。",
            "清尚宁无素，光阴亦未晞。",
            "一杯宽幕席，五字弄珠玑。",
            "越浦黄柑嫩，吴溪紫蟹肥。",
            "平生江海志，佩得左鱼归。"
        ],
        "title": "新转南曹未叙朝散初秋暑退出守吴兴书此篇以自见志",
        "id": "906890ad-278f-4252-be3f-405b809a4178"
    },
    {
        "author": "杜牧",
        "paragraphs": [
            "山鸟飞红带，亭薇拆紫花。",
            "溪光初透彻，秋色正清华。",
            "静处知生乐，喧中见死夸。",
            "无多珪组累，终不负烟霞。"
        ],
        "title": "题白苹洲",
        "id": "c1bd16df-e065-48cd-855a-25d67663cdfb"
    },
    {
        "author": "杜牧",
        "paragraphs": [
            "山实东吴秀，茶称瑞草魁。",
            "剖符虽俗吏，修贡亦仙才。",
            "溪尽停蛮櫂，旗张卓翠苔。",
            "柳村穿窈窕，松涧渡喧豗。",
            "等级云峰峻，宽平洞府开。",
            "拂天闻笑语，特地见楼台。",
            "泉嫩黄金涌，牙香紫璧裁。",
            "拜章期沃日，轻骑疾奔雷。",
            "舞袖岚侵涧，歌声谷答回。",
            "磬音藏叶鸟，雪艳照潭梅。",
            "好是全家到，兼为奉诏来。",
            "树阴香作帐，花径落成堆。",
            "景物残三月，登临怆一杯。",
            "重游难自尅，俛首入尘埃。"
        ],
        "title": "题茶山",
        "id": "5e19012a-a57f-4e53-ae4f-40a3b4303db2"
    },
    {
        "author": "杜牧",
        "paragraphs": [
            "春风最窈窕，日晓柳村西。",
            "娇云光占岫，健水鸣分溪。",
            "燎巖野花远，戛瑟幽鸟啼。",
            "把酒坐芳草，亦有佳人携。"
        ],
        "title": "茶山下作",
        "id": "da21588d-5e04-4707-a084-696ba5120669"
    },
    {
        "author": "杜牧",
        "paragraphs": [
            "倚溪侵岭多高树，夸酒书旗有小楼。",
            "惊起鸳鸯岂无恨，一双飞去却回头。"
        ],
        "title": "入茶山下题水口草市绝句",
        "id": "f540523d-6bde-433c-87d5-e1929f04bcbd"
    },
    {
        "author": "杜牧",
        "paragraphs": [
            "笙歌登画船，十日清明前。",
            "山秀白云腻，溪光红粉鲜。",
            "欲开未开花，半阴半晴天。",
            "谁知病太守，犹得作茶仙。"
        ],
        "title": "春日茶山病不饮酒因呈宾客",
        "id": "7c5abe03-8a94-43d1-b340-e25aa1f83fc6"
    },
    {
        "author": "杜牧",
        "paragraphs": [
            "芳草正得意，汀洲日欲西。",
            "无端千树柳，更拂一条溪。",
            "几朵梅堪折，何人手好携。",
            "谁怜佳丽地，春恨却悽悽。"
        ],
        "title": "不饮赠官妓",
        "id": "01746278-f392-4ef2-b743-f04920747aec"
    },
    {
        "author": "杜牧",
        "paragraphs": [
            "雪后新正半，春来四刻长。",
            "晴梅朱粉艳，嫩水碧罗光。",
            "弦管开双调，花钿坐两行。",
            "唯君莫惜醉，认取少年场。"
        ],
        "title": "早春赠军事薛判官",
        "id": "d3adfc13-1050-4049-8cb4-4355e2b0256f"
    },
    {
        "author": "杜牧",
        "paragraphs": [
            "雾冷侵红粉，春阴扑翠钿。",
            "自悲临晓镜，谁与惜流年。",
            "柳暗霏微雨，花愁黯淡天。",
            "金钗有几只，抽当酒家钱。"
        ],
        "title": "代吴兴妓春初寄薛军事",
        "id": "44f95de1-e861-45ce-af4e-cc4443bb5d7c"
    },
    {
        "author": "杜牧",
        "paragraphs": [
            "万家相庆喜秋成，处处楼台歌板声。",
            "千岁鹤归犹有恨，一年人住岂无情。",
            "夜凉溪馆留僧话，风定苏潭看月生。",
            "景物登临闲始见，愿为闲客此闲行。"
        ],
        "title": "八月十二日得替后移居霅溪馆因题长句四韵",
        "id": "b3407eba-d066-4e2e-903f-1af94e886ab7"
    },
    {
        "author": "杜牧",
        "paragraphs": [
            "淮阳多病偶求欢，客袖侵霜与烛盘。",
            "砌下梨花一堆雪，明年谁此凭阑干。"
        ],
        "title": "初冬夜饮",
        "id": "dadb8a20-904f-451c-a2ff-90add19d8976"
    },
    {
        "author": "杜牧",
        "paragraphs": [
            "本因遮日种，却似为溪移。",
            "历历羽林影，疎疎烟露姿。",
            "萧骚寒雨夜，敲劼晚风时。",
            "故国何年到，尘冠挂一枝。"
        ],
        "title": "栽竹",
        "id": "767881fd-3732-4255-a091-2408754395d1"
    },
    {
        "author": "杜牧",
        "paragraphs": [
            "轻盈照溪水，掩敛下瑶台。",
            "妬雪聊相比，欺春不逐来。",
            "偶同佳客见，似为冻醪开。",
            "若在秦楼畔，堪为弄玉媒。"
        ],
        "tags": [
            "梅花"
        ],
        "title": "梅",
        "id": "273c54cd-db27-4ede-9b96-4412483aab04"
    },
    {
        "author": "杜牧",
        "paragraphs": [
            "似火山榴映小山，繁中能薄艳中闲。",
            "一朵佳人玉钗上，秪疑烧却翠云鬟。"
        ],
        "title": "山石榴",
        "id": "1cbf46c5-1136-49a5-954d-22408a0d96df"
    },
    {
        "author": "杜牧",
        "paragraphs": [
            "日落水流西复东，春光不尽柳何穷。",
            "巫娥庙里低含雨，宋玉宅前斜带风。",
            "不嫌榆荚共争翠，深与桃花相映红。",
            "灞上汉南千万树，几人游宦别离中。"
        ],
        "title": "柳长句",
        "id": "cc24cf38-f6e8-456b-9ca0-5deaf9ca640e"
    },
    {
        "author": "杜牧",
        "paragraphs": [
            "夹岸垂杨三百里，秪应图画最相宜。",
            "自嫌流落西归疾，不见东风二月时。"
        ],
        "title": "隋堤柳",
        "id": "f3e578a1-2ab6-4397-b2ff-a9d27f8568a3"
    },
    {
        "author": "杜牧",
        "paragraphs": [
            "数树新开翠影齐，倚风情态被春迷。",
            "依依故国樊川恨，半掩村桥半掩溪。"
        ],
        "title": "柳绝句",
        "id": "00430c53-2891-4917-ba7c-5cccc0dcf9b0"
    },
    {
        "author": "杜牧",
        "paragraphs": [
            "含烟一株柳，拂地摇风久。",
            "佳人不忍折，怅望回纤手。"
        ],
        "title": "独柳",
        "id": "ab6eb2e3-96e6-49bc-ad2c-c70fe0fe889d"
    },
    {
        "author": "杜牧",
        "paragraphs": [
            "金河秋半虏弦开，云外惊飞四散哀。",
            "仙掌月明孤影过，长门灯暗数声来。",
            "须知胡骑纷纷在，岂逐春风一一回。",
            "莫厌潇湘少人处，水多菰米岸莓苔。"
        ],
        "tags": [
            "怨刺",
            "咏物",
            "抒怀",
            "写鸟",
            "咏物诗",
            "鸟"
        ],
        "title": "早鴈",
        "id": "9ee69d68-c50d-4a8e-9125-9ce8b90e38de"
    },
    {
        "author": "杜牧",
        "paragraphs": [
            "芝茎抽绀趾，清唳掷金梭。",
            "日翅闲张锦，风池去罥罗。",
            "静眠依翠荇，暖戏折高荷。",
            "山阴岂无尔，茧字换羣鹅。"
        ],
        "title": "䴔䴖",
        "id": "b755806f-5908-4013-9635-f35b5e4d7514"
    },
    {
        "author": "杜牧",
        "paragraphs": [
            "华堂日渐高，雕槛系红縚。",
            "故国陇山树，美人金剪刀。",
            "避笼交翠尾，罅嘴静新毛。",
            "不念三缄事，世途皆尔曹。"
        ],
        "title": "鹦鹉",
        "id": "a9bff166-bad3-4e2f-8e9a-3b3dab4c99cd"
    },
    {
        "author": "杜牧",
        "paragraphs": [
            "清音迎晓月，愁思立寒蒲。",
            "丹顶西施颊，霜毛四皓须。",
            "碧云行止躁，白鹭性灵麤。",
            "终日无群伴，溪边吊影孤。"
        ],
        "title": "鹤",
        "id": "d77c98b5-c087-448d-aa25-0abf916df46b"
    },
    {
        "author": "杜牧",
        "paragraphs": [
            "扰扰复翻翻，黄昏飏冷烟。",
            "毛欺皇后髪，声感楚姬弦。",
            "蔓垒盘风下，霜林接翅眠。",
            "秪如西旅样，头白岂无缘。"
        ],
        "title": "鸦",
        "id": "79dfd992-325b-4f0d-88fb-41af329b14c9"
    },
    {
        "author": "杜牧",
        "paragraphs": [
            "雪衣雪髪青玉觜，羣捕鱼儿溪影中。",
            "惊飞远映碧山去，一树梨花落晚风。"
        ],
        "title": "鹭鸶",
        "id": "db60ce28-affd-4810-90aa-0937eba12898"
    },
    {
        "author": "杜牧",
        "paragraphs": [
            "汉宫一百四十五，多下珠帘闭琐窓。",
            "何处营巢夏将半，茅簷烟里语双双。"
        ],
        "title": "村舍燕",
        "id": "7ae31638-4d94-433c-94f4-dbe0a936dd67"
    },
    {
        "author": "杜牧",
        "paragraphs": [
            "画堂歌舞喧喧地，社去社来人不看。",
            "长是江楼使君伴，黄昏犹待倚阑干。"
        ],
        "title": "归燕",
        "id": "3350ad48-ab27-410c-a204-4e223a6a457a"
    },
    {
        "author": "杜牧",
        "paragraphs": [
            "独折南园一朵梅，重寻幽坎已生苔。",
            "无端晚吹惊高树，似袅长枝欲下来。"
        ],
        "title": "伤猨",
        "id": "511e17d0-14fe-4303-8bca-c2544eb84a25"
    },
    {
        "author": "杜牧",
        "paragraphs": [
            "雪髪不长寸，秋寒力更微。",
            "独寻一径叶，犹挈衲残衣。",
            "日暮千峰里，不知何处归。"
        ],
        "title": "还俗老僧",
        "id": "fc695811-2ff0-4ea9-a0ed-c593fc3a218f"
    },
    {
        "author": "杜牧",
        "paragraphs": [
            "寺废竹色死，宦家宁尔留。",
            "霜根渐随斧，风玉尚敲秋。"
        ],
        "title": "斫竹",
        "id": "9b8eb5bd-f6d7-4629-92c7-12d73573c0d1"
    },
    {
        "author": "杜牧",
        "paragraphs": [
            "陶菊手自种，楚兰心有期。",
            "遥知渡江日，正是撷芳时。"
        ],
        "title": "将赴湖州留题亭菊",
        "id": "95bf4642-3062-48e0-a1fd-cc8505d63998"
    },
    {
        "author": "杜牧",
        "paragraphs": [
            "篱东菊径深，折得自孤吟。",
            "雨中衣半湿，拥鼻自知心。"
        ],
        "title": "折菊",
        "id": "aeb383ee-1d05-4d4c-a662-dcb83fb07284"
    },
    {
        "author": "杜牧",
        "paragraphs": [
            "尽日看云首不回，无心都大似无才。",
            "可怜光彩一片玉，万里晴天何处来。"
        ],
        "title": "云",
        "id": "efa43677-f926-4a14-a837-0a330c0a9fdd"
    },
    {
        "author": "杜牧",
        "paragraphs": [
            "离心忽忽复悽悽，雨晦倾瓶取醉泥。",
            "可羨高僧共心语，一如携穉往东西。"
        ],
        "title": "醉后题僧院",
        "id": "519c3422-7504-4293-9a27-73c83c1ac1ec"
    },
    {
        "author": "杜牧",
        "paragraphs": [
            "觥船一櫂百分空，十岁青春不负公。",
            "今日鬓丝禅榻畔，茶烟轻飏落花风。"
        ],
        "title": "题禅院",
        "id": "e4a297e3-7f61-4691-9435-589af58c5b75"
    },
    {
        "author": "杜牧",
        "paragraphs": [
            "阳陵郭门外，陂陁丈五坟。",
            "九泉如结友，兹地好埋君。"
        ],
        "title": "哭李给事中敏",
        "id": "a18f0079-46d6-4a55-ac4c-420df4b9fc92"
    },
    {
        "author": "杜牧",
        "paragraphs": [
            "竹浊蟠小径，屈折鬬蛇来。",
            "三年得归去，知遶几千回。"
        ],
        "title": "黄州竹径鬬",
        "id": "33d6f968-bc8f-4eae-9ea8-09a8b7e0d665"
    },
    {
        "author": "杜牧",
        "paragraphs": [
            "暮景千山雪，春寒百尺楼。",
            "独登还独下，谁会我悠悠。"
        ],
        "title": "题敬爱寺楼",
        "id": "f4f3ad55-7782-4654-91dd-5246a4a0eed8"
    },
    {
        "author": "杜牧",
        "paragraphs": [
            "彩服鲜华觐渚宫，鲈鱼新熟别江东。",
            "刘郎浦夜侵船月，宋玉亭春弄袖风。",
            "落落精神终有立，飘飘才思杳无穷。",
            "谁人世上为金口，借取明时一荐雄。"
        ],
        "title": "送刘秀才归江陵",
        "id": "ad0752ec-4d39-4e7a-b4a0-5316996c1c81"
    },
    {
        "author": "杜牧",
        "paragraphs": [
            "红烛短时羌笛怨，清歌咽处蜀弦高。",
            "万里分飞两行泪，满江寒雨正萧骚。"
        ],
        "title": "见吴秀才与池妓别因成绝句",
        "id": "b31e0478-a723-4a99-aaa9-4e645bd2604a"
    },
    {
        "author": "杜牧",
        "paragraphs": [
            "行乐及时时已晚，对酒当歌歌不成。",
            "千里暮山重叠翠，一溪寒水浅深情。",
            "高人以饮为忙事，浮世除诗尽强名。",
            "看著白苹芽欲吐，雪舟相访胜闲行。"
        ],
        "title": "湖南正初招李郢秀才",
        "id": "2090e1eb-ae03-4fc6-a227-2d96318191d5"
    },
    {
        "author": "杜牧",
        "paragraphs": [
            "刘根丹篆三千字，郭璞青囊两卷书。",
            "牛渚矶南谢山北，白云深处有巖居。"
        ],
        "title": "赠朱道灵",
        "id": "23a44d51-2452-4472-924f-20bd7f7b910e"
    },
    {
        "author": "杜牧",
        "paragraphs": [
            "屏风周昉画纤腰，岁久丹青色半销。",
            "斜倚玉窓鸾髪女，拂尘犹自妬娇娆。"
        ],
        "title": "屏风绝句",
        "id": "8092ed18-a644-4244-b6c0-7fe47070d8eb"
    },
    {
        "author": "杜牧",
        "paragraphs": [
            "平明送葬上都门，绋翣交横逐去魂。",
            "归来冷笑悲身事，唤妇呼儿索酒盆。"
        ],
        "title": "哭韩绰",
        "id": "d759ee6d-b24e-4fc3-8675-7c33e25f5ced"
    },
    {
        "author": "杜牧",
        "paragraphs": [
            "无端偶效张文纪，下杜乡园别五秋。",
            "重过江南更千里，万山深处一孤舟。"
        ],
        "title": "新定途中",
        "id": "4e6221b3-e5bf-40ac-855b-d9625beb5364"
    },
    {
        "author": "杜牧",
        "paragraphs": [
            "雨滴珠玑碎，苔生紫翠重。",
            "故关何日到，且看小三峰。"
        ],
        "title": "题新定八松院小石",
        "id": "6c40fa2c-8faf-421d-be74-8b9da907fc55"
    },
    {
        "author": "杜牧",
        "paragraphs": [
            "南指陵阳路，东流似昔年。",
            "重恩山未答，双鬓雪飘然。",
            "数仞慙投迹，群公愧拍肩。",
            "驽骀蒙锦绣，尘土浴潺湲。",
            "郭隗黄金峻，虞卿白璧鲜。",
            "貔貅环玉帐，鹦鹉破蛮牋。",
            "极浦沈碑会，秋花落帽筵。",
            "旌旗明迥野，冠珮照神仙。",
            "筹画言何补，优容道实全。",
            "讴谣人扑地，鸡犬树连天。",
            "紫凤超如电，青襟散似烟。",
            "苍生未经济，坟草已芊绵。",
            "往事惟沙月，孤灯但客船。",
            "岘山云影畔，棠叶水声前。",
            "故国还归去，浮生亦可怜。",
            "高歌一曲泪，明日夕阳边。"
        ],
        "title": "往年随故府吴兴公夜泊芜湖口今赴官西去再宿芜湖感旧伤怀因成十六韵",
        "id": "bfbe8c22-538d-45df-8fc6-07d527e6bc8b"
    },
    {
        "author": "杜牧",
        "paragraphs": [
            "一谒征南最少年，虞卿双璧截肪鲜。",
            "歌谣千里春长暖，丝管高台月正圆。",
            "玉帐军筹罗俊彦，绛帷环珮立神仙。",
            "陆公余德机云在，如我酬恩合执鞭。"
        ],
        "title": "怀钟陵旧游四首 一",
        "id": "1bd8c40c-eac0-46ac-969e-a9dcd3382323"
    },
    {
        "author": "杜牧",
        "paragraphs": [
            "滕阁中春绮席开，柘枝蛮鼓殷晴雷。",
            "垂楼万幕青云合，破浪千帆阵马来。",
            "未掘双龙牛斗气，高悬一榻栋梁材。",
            "连巴控越知何事，珠翠沈檀处处堆。"
        ],
        "title": "怀钟陵旧游四首 二",
        "id": "86500cf0-f0a0-4a79-893e-6bedd71460ee"
    },
    {
        "author": "杜牧",
        "paragraphs": [
            "十顷平湖堤柳合，岸秋兰芷绿纤纤。",
            "一声明月采莲女，四面朱楼卷画帘。",
            "白鹭烟纷光的的，微涟风定翠{氵忄占}{氵忄占}。",
            "斜辉更落西山影，千步虹桥气象兼。"
        ],
        "title": "怀钟陵旧游四首 三",
        "id": "a36dd569-3de9-454d-8ea2-40cda1c009d4"
    },
    {
        "author": "杜牧",
        "paragraphs": [
            "控压平江十万家，秋来江静镜新磨。",
            "城头晚鼓雷霆后，桥上游人笑语多。",
            "日落汀痕千里色，月当楼午一声歌。",
            "昔年行乐秾桃畔，醉与龙沙拣蜀罗。"
        ],
        "title": "怀钟陵旧游四首 四",
        "id": "f57d3221-b9aa-49e5-9c50-21cc46215c8c"
    },
    {
        "author": "杜牧",
        "paragraphs": [
            "整整复斜斜，随旗簇晚沙。",
            "门外韩擒虎，楼头张丽华。",
            "谁怜容足地，却羨井中鼃。"
        ],
        "title": "台城曲二首 一",
        "id": "63a80b35-d8ea-48ef-af36-7810c2d82fe0"
    },
    {
        "author": "杜牧",
        "paragraphs": [
            "王颁兵势急，鼓下坐蛮奴。",
            "潋灩倪塘水，叉牙出骨须。",
            "干芦一炬火，回首是平芜。"
        ],
        "title": "台城曲二首 二",
        "id": "2059adb6-6df8-4339-aaa6-19918cc6f9aa"
    },
    {
        "author": "杜牧",
        "paragraphs": [
            "春半平江雨，圆文破蜀罗。",
            "声眠篷底客，寒湿钓来蓑。",
            "暗澹遮山远，空濛著柳多。",
            "此时怀旧恨，相望意如何。"
        ],
        "title": "江上雨寄崔碣",
        "id": "9f2c9620-79c0-4929-adc4-8d22a8f400fc"
    },
    {
        "author": "杜牧",
        "paragraphs": [
            "青梅雨中熟，樯倚酒旗边。",
            "故国残春梦，孤舟一褐眠。",
            "摇摇远堤柳，暗暗十程烟。",
            "南奏钟陵道，无因似昔年。"
        ],
        "title": "罢钟陵幕吏十三年来泊湓浦感旧为诗",
        "id": "6161b416-2cc1-482e-87bf-824be6bc84a0"
    },
    {
        "author": "杜牧",
        "paragraphs": [
            "云光岚彩四面合，柔柔垂柳十余家。",
            "雉飞鹿过芳草远，牛巷鸡埘春日斜。",
            "秀眉老父对罇酒，蒨袖女儿簪野花。",
            "征车自念尘土计，惆怅溪边书细沙。"
        ],
        "tags": [
            "生活",
            "写景",
            "田园"
        ],
        "title": "商山麻涧",
        "id": "afc80a09-19c1-466c-aeda-9a90b0b0ff3f"
    },
    {
        "author": "杜牧",
        "paragraphs": [
            "益戆由来未觉贤，终须南去吊湘川。",
            "当时物议朱云小，后代声华白日悬。",
            "邪佞每思当面唾，清贫长欠一杯钱。",
            "驿名不合轻移改，留警朝天者惕然。"
        ],
        "title": "商山富水驿",
        "id": "78fb5437-65d1-4935-9c9f-c39965efad1d"
    },
    {
        "author": "杜牧",
        "paragraphs": [
            "何事苦萦回，离肠不自裁。",
            "恨身随梦去，春态逐云来。",
            "沈定蓝光彻，喧盘粉浪开。",
            "翠巖三百尺，谁作子陵台。"
        ],
        "title": "丹水",
        "id": "aabd4bc3-4975-4d76-a91a-88b324791261"
    },
    {
        "author": "杜牧",
        "paragraphs": [
            "碧溪留我武关东，一笑怀王迹自穷。",
            "郑袖娇娆酣似醉，屈原憔悴去如蓬。",
            "山墙谷堑依然在，弱吐强吞尽已空。",
            "今日圣神家四海，戌旗长卷夕阳中。"
        ],
        "tags": [
            "吊古伤今",
            "隋・唐・五代",
            "咏史怀古"
        ],
        "title": "题武关",
        "id": "71613d6e-3c46-4916-91b1-2f2bdb65cc30"
    },
    {
        "author": "杜牧",
        "paragraphs": [
            "水叠鸣珂树如帐，长杨春殿九门珂。",
            "我来惆怅不自决，欲去欲住终如何。"
        ],
        "title": "除官赴阙商山道中绝句",
        "id": "8e030eda-3a52-46ea-ad33-40137058f623"
    },
    {
        "author": "杜牧",
        "paragraphs": [
            "溶溶漾漾白鸥飞，绿净春深好染衣。",
            "南去北来人自老，夕阳长送钓船归。"
        ],
        "title": "汉江",
        "id": "0bae49af-8404-43ad-9365-8fba6e888bed"
    },
    {
        "author": "杜牧",
        "paragraphs": [
            "往事起独念，飘然自不胜。",
            "前滩急夜响，密雪映寒灯。",
            "的的三年梦，迢迢一线緪。",
            "明朝楚山上，莫上最高层。"
        ],
        "title": "襄阳雪夜感怀",
        "id": "723e51b8-cea0-4ce3-adac-f20fda3b54d5"
    },
    {
        "author": "杜牧",
        "paragraphs": [
            "圣敬文思业太平，海寰天下唱歌行。",
            "秋来气势洪河壮，霜后精神泰华狞。",
            "广德者强朝万国，用贤无敌是长城。",
            "君王若悟治安论，安史何人敢弄兵。"
        ],
        "title": "咏歌圣德远怀天宝因题关亭长句四韵",
        "id": "f18d8018-cb67-494d-9b0e-831b3558756a"
    },
    {
        "author": "杜牧",
        "paragraphs": [
            "绿树南阳道，千峰势远随。",
            "碧溪风澹态，芳树雨余姿。",
            "野渡云初暖，征人袖半垂。"
        ],
        "title": "途中作",
        "id": "efab3f0d-4e53-4277-b4cd-9fd3b89019a4"
    },
    {
        "author": "杜牧",
        "paragraphs": [
            "故人坟树立秋风，伯道无儿迹更空。",
            "重到笙歌分散地，隔江吹笛月明中。"
        ],
        "title": "重到襄阳哭亡友韦寿朋",
        "id": "b809e73b-f524-4922-8e14-9fe0c0348268"
    },
    {
        "author": "杜牧",
        "paragraphs": [
            "折戟沈沙铁未销，自将磨洗认前朝。",
            "东风不与周郎便，铜雀春深鏁二乔。"
        ],
        "tags": [
            "隋・唐・五代",
            "战争",
            "八年级下册(课内)",
            "唐诗三百首",
            "初中古诗",
            "七言绝句",
            "咏史怀古",
            "怀才不遇"
        ],
        "title": "赤壁",
        "id": "7c93c162-d424-4d91-b71b-7c9b81713b8c"
    },
    {
        "author": "杜牧",
        "paragraphs": [
            "日旗龙斾想飘扬，一索功高缚楚王。",
            "直是超然五湖客，未如终始郭汾阳。"
        ],
        "title": "云梦泽",
        "id": "bc64fa88-7231-45a4-acfb-20601e9d8440"
    },
    {
        "author": "杜牧",
        "paragraphs": [
            "贱子来千里，明公去一麾。",
            "可能休涕泪，岂独感恩知。",
            "草木穷秋后，山川落照时。",
            "如何望故国，驱马却迟迟。"
        ],
        "title": "除官行至昭应闻友人出官因寄",
        "id": "8ff7d3b9-9b28-4293-8fde-aae03e263d65"
    },
    {
        "author": "杜牧",
        "paragraphs": [
            "一笑五云溪上舟，跳丸日月十经秋。",
            "鬓衰酒减欲谁泥，迹辱魂慙好自尤。",
            "梦寐几回迷蛱蝶，文章应解伴牢愁。",
            "无穷尘土无聊事，不得清言解不休。"
        ],
        "title": "寄浙东韩八评事",
        "id": "7879bd00-f62e-4030-9c0e-776e629fefdf"
    },
    {
        "author": "杜牧",
        "paragraphs": [
            "烟笼寒水月笼沙，夜泊秦淮近酒家。",
            "商女不知亡国恨，隔江犹唱后庭花。"
        ],
        "tags": [
            "唐诗三百首",
            "隋・唐・五代",
            "爱国",
            "写景",
            "初中古诗",
            "七言绝句",
            "抒怀",
            "咏史怀古",
            "七年级上册(课外)"
        ],
        "title": "泊秦淮",
        "id": "8de30193-fba7-4aef-9ff9-c3726a22104d"
    },
    {
        "author": "杜牧",
        "paragraphs": [
            "萧萧山路穷秋雨，淅淅溪风一岸蒲。",
            "为问寒沙新到雁，来时还下杜陵无。"
        ],
        "tags": [
            "思乡"
        ],
        "title": "秋浦途中",
        "id": "12f3e91e-1c38-487b-a645-bbf19ac943ae"
    },
    {
        "author": "杜牧",
        "paragraphs": [
            "细腰宫里露桃新，脉脉无言度几春。",
            "至竟息亡缘底事，可怜金谷坠楼人。"
        ],
        "title": "题桃花夫人庙",
        "id": "5029a80b-731c-43a4-a302-23920b4c64dd"
    },
    {
        "author": "杜牧",
        "paragraphs": [
            "雪涨前溪水，啼声已绕滩。",
            "梅衰未减态，春嫩不禁寒。",
            "迹去梦一觉，年来事百般。"
        ],
        "title": "初春有感寄歙州邢员外",
        "id": "0fb652c9-c48c-4a0b-bf5a-250c2ecd52a5"
    },
    {
        "author": "杜牧",
        "paragraphs": [
            "平生自许少尘埃，为吏尘中势自回。",
            "朱绂久慙官借与，白题还叹老将来。",
            "须知世路难轻进，岂是君门不大开。",
            "霄汉几多同学伴，可怜头角尽卿材。"
        ],
        "title": "书怀寄中朝往还",
        "id": "30d52eda-5bb3-4e60-847d-9cef36f891cb"
    },
    {
        "author": "杜牧",
        "paragraphs": [
            "缄书报子玉，为我谢平津。",
            "自愧扫门士，谁为乞火人。",
            "词臣陪羽猎，战将骋骐驎。",
            "两地差池恨，江汀醉送君。"
        ],
        "title": "寄崔钧",
        "id": "948e4f5f-bab8-40fe-9bd6-5d0147208933"
    },
    {
        "author": "杜牧",
        "paragraphs": [
            "芳草渡头微雨时，万株杨柳拂波垂。",
            "蒲根水暖雁初浴，梅径香寒蜂未知。",
            "辞客倚风吟暗淡，使君回马湿旌旗。",
            "江南仲蔚多情调，怅望春阴几首诗。"
        ],
        "title": "初春雨中舟次和州横江裴使君见迎李赵二秀才同来因书四韵兼寄江南许浑先辈",
        "id": "9cda8e61-fac0-4c14-ad84-72d7318dd31d"
    },
    {
        "author": "杜牧",
        "paragraphs": [
            "江湖醉渡十年春，牛渚山边六问津。",
            "历阳前事知何实，高位纷纷见陷人。"
        ],
        "title": "和州绝句",
        "id": "a9150feb-1af5-47f2-a858-4a84afec8569"
    },
    {
        "author": "杜牧",
        "paragraphs": [
            "胜败兵家事不期，包羞忍耻是男儿。",
            "江东子弟多才俊，卷土重来未可知。"
        ],
        "tags": [
            "隋・唐・五代",
            "励志",
            "咏史怀古"
        ],
        "title": "题乌江亭",
        "id": "ce45b6ae-176c-44be-834e-95f1f4cc2f92"
    },
    {
        "author": "杜牧",
        "paragraphs": [
            "孙家兄弟晋龙骧，驰骋功名业帝王。",
            "至竟江山谁是主，苔矶空属钓鱼郎。"
        ],
        "title": "题横江馆",
        "id": "73a0e38b-f3c6-456c-9120-79a385acbde6"
    },
    {
        "author": "杜牧",
        "paragraphs": [
            "髪匀肉好生春岭，截玉钻星寄使君。",
            "檀的染时痕半月，落梅飘处响穿云。",
            "楼中威凤倾冠听，沙上惊鸿掠水分。",
            "遥想紫泥封诏罢，夜深应隔禁墙闻。"
        ],
        "title": "寄澧州张舍人笛",
        "id": "10a4bf8c-caed-42a0-8ae2-9be9ac847b94"
    },
    {
        "author": "杜牧",
        "paragraphs": [
            "青山隐隐水迢迢，秋尽江南草木凋。",
            "二十四桥明月夜，玉人何处教吹箫。"
        ],
        "title": "寄扬州韩绰判官",
        "id": "146f2975-7439-4e91-b13f-d9f1128ecd4b"
    },
    {
        "author": "杜牧",
        "paragraphs": [
            "故人别来面如雪，一榻拂云秋影中。",
            "玉白花红三百首，五陵谁唱与春风。"
        ],
        "title": "送李羣玉赴举",
        "id": "d1675d33-d1f9-45de-b62d-248b68ebd95a"
    },
    {
        "author": "杜牧",
        "paragraphs": [
            "贾傅松醪酒，秋来美更香。",
            "怜君片云思，一去遶潇湘。"
        ],
        "tags": [
            "送别",
            "同情"
        ],
        "title": "送薛种游湖南",
        "id": "daea041a-e25e-4e84-8259-6ea57f41d7bd"
    },
    {
        "author": "杜牧",
        "paragraphs": [
            "一渠东注芳华苑，苑鏁池塘百岁空。",
            "水殿半倾蟾口涩，为谁流下蓼花中。"
        ],
        "title": "题寿安县甘棠馆御沟",
        "id": "d7845e2e-507e-447c-88dc-81fa48ebe533"
    },
    {
        "author": "杜牧",
        "paragraphs": [
            "锦缆龙舟隋炀帝，平台复道汉梁王。",
            "游人闲起前朝念，折柳孤吟断杀肠。"
        ],
        "title": "汴河怀古",
        "id": "a9d1f98c-aa7c-47ab-8c78-22435044a3ac"
    },
    {
        "author": "杜牧",
        "paragraphs": [
            "千里长河初冻时，玉珂瑶珮响参差。",
            "浮生却似冰底水，日夜东流人不知。"
        ],
        "title": "汴河阻冻",
        "id": "c7c1509b-e03c-4a52-a794-15fd89bb2e01"
    },
    {
        "author": "杜牧",
        "paragraphs": [
            "七子论诗谁似公，曹刘须在指挥中。",
            "荐衡昔日知文举，乞火无人作蒯通。",
            "北极楼台长挂梦，西江波浪远吞空。",
            "可怜故国三千里，虚唱歌词满六宫。"
        ],
        "title": "酬张祜处士见寄长句四韵",
        "id": "bf9aae5e-6233-4d81-a97a-b8d807856646"
    },
    {
        "author": "杜牧",
        "paragraphs": [
            "大夫官重醉江东，潇洒名儒振古风。",
            "文石陛前辞圣主，碧云天外作冥鸿。",
            "五言宁谢颜光禄，百岁须齐卫武公。",
            "再拜宜同丈人行，过庭交分有无同。"
        ],
        "title": "寄宣州郑谏议",
        "id": "63c2eec6-c998-4c11-8a77-858c8dd62cee"
    },
    {
        "author": "杜牧",
        "paragraphs": [
            "水接西江天外声，小斋松影拂云平。",
            "何人教我吹长笛，与倚春风弄月明。"
        ],
        "title": "题元处士高亭",
        "id": "cd95b67d-b48a-48b5-86d7-9013581bb1f8"
    },
    {
        "author": "杜牧",
        "paragraphs": [
            "广文遗韵留樗散，鸡犬图书共一船。",
            "自说江湖不归事，阻风中酒过年年。"
        ],
        "title": "郑瓘协律",
        "id": "537a4e19-aa23-4606-8bd1-f1a3a383582e"
    },
    {
        "author": "杜牧",
        "paragraphs": [
            "三吴裂婺女，九锡狱孤儿。",
            "霸主业未半，本朝心是谁。",
            "永安宫受诏，筹笔驿沈思。",
            "画地干坤在，濡毫胜负知。",
            "艰难同草创，得失计毫厘。",
            "寂默经千虑，分明浑一期。",
            "川流萦智思，山耸助扶持。",
            "慷慨匡时畧，从容问罪师。",
            "褒中秋鼓角，渭曲晚旌旗。",
            "仗义悬无敌，鸣攻故有辞。",
            "若非天夺去，岂复虑能支。",
            "子夜星才落，鸿毛鼎便移。",
            "邮亭世自换，白日事长垂。",
            "何处躬耕者，犹题殄瘁诗。"
        ],
        "title": "和野人殷潜之题筹笔驿十四韵",
        "id": "c91696b5-4487-4bb7-9a31-2c08bbf65b31"
    },
    {
        "author": "杜牧",
        "paragraphs": [
            "邮亭寄人世，人世寄邮亭。",
            "何如自筹度，鸿路有冥冥。"
        ],
        "title": "重题绝句一首",
        "id": "d2870b27-aad2-4db9-8dcf-c0cf664032ea"
    },
    {
        "author": "杜牧",
        "paragraphs": [
            "少微星动照春云，魏阙衡门路自分。",
            "倏去忽来应有意，世间尘土谩疑君。"
        ],
        "title": "送陆洿郎中弃官东归",
        "id": "34bb4ecb-16aa-46dd-b6f0-bf461ee71b86"
    },
    {
        "author": "杜牧",
        "paragraphs": [
            "调高银字声还侧，物比柯亭韵校奇。",
            "寄与玉人天上去，桓将军见不教吹。"
        ],
        "title": "寄珉笛与宇文舍人",
        "id": "c6015cfb-c874-426d-831f-2b43f4c355b5"
    },
    {
        "author": "杜牧",
        "paragraphs": [
            "历阳崔太守，何日不含情。",
            "恩义同钟李，埙篪实弟兄。",
            "光尘能混合，擘画最分明。",
            "台阁仁贤誉，闺门孝友声。",
            "西方像教毁，南海绣衣行。",
            "金橐宁回顾，珠簟肯一枨。",
            "秪宜裁密诏，何自取专城。",
            "进退无非道，徊翔必有名。",
            "好风初婉软，离思苦萦盈。",
            "金马旧游贵，桐庐春水生。",
            "雨侵寒牖梦，梅引冻醪倾。",
            "共祝中兴主，高歌唱太平。"
        ],
        "title": "寄内兄和州崔员外十二韵",
        "id": "1a8ecdaf-bc64-4834-b6bd-12e6ac2e0454"
    },
    {
        "author": "杜牧",
        "paragraphs": [
            "镜弄白髭须，如何作老夫。",
            "浮生长勿勿，儿小且呜呜。",
            "忍过事堪喜，泰来忧胜无。",
            "治平心径熟，不遣有穷途。"
        ],
        "title": "遣兴",
        "id": "2eadd251-6ddc-4e50-ba28-602207029aaa"
    },
    {
        "author": "杜牧",
        "paragraphs": [
            "疎雨洗空旷，秋标惊意新。",
            "大热去酷吏，清风来故人。",
            "尊酒酌未酌，晚花嚬不嚬。",
            "铢秤与缕雪，谁觉老陈陈。"
        ],
        "title": "早秋",
        "id": "922beb25-8b04-4750-b645-8374d4f8fd03"
    },
    {
        "author": "杜牧",
        "paragraphs": [
            "热去解钳釱，飘萧秋半时。",
            "微雨池塘见，好风襟袖知。",
            "髪短梳未足，枕凉闲且欹。",
            "平生分过此，何事不参差。"
        ],
        "title": "秋思",
        "id": "e74b915f-c7f9-4dda-a24d-937c88208020"
    },
    {
        "author": "杜牧",
        "paragraphs": [
            "镜中丝髪悲来惯，衣上尘痕拂渐难。",
            "惆怅江湖钓竿手，却遮西日向长安。"
        ],
        "title": "途中一绝",
        "id": "dd17e0fb-67dd-48d6-83b0-56acff5988c8"
    },
    {
        "author": "杜牧",
        "paragraphs": [
            "田园不事来游宦，故国谁教尔别离。",
            "独倚关亭还把酒，一年春尽送春诗。"
        ],
        "title": "春尽途中",
        "id": "8d2ede80-37d9-4a34-be93-9fce568c910c"
    },
    {
        "author": "杜牧",
        "paragraphs": [
            "三树稚桑春未到，扶床乳女午啼饥。",
            "潜销暗铄归何处，万指侯家自不知。"
        ],
        "title": "题村舍",
        "id": "c4acd9b4-09e3-4810-a9fd-9150c7dac5b7"
    },
    {
        "author": "杜牧",
        "paragraphs": [
            "河桥酒斾风软，候馆梅花雪娇。",
            "宛陵楼上瞪目，我郎何处情饶。"
        ],
        "title": "代人寄远六言二首 一",
        "id": "07c56081-1024-424f-965b-c3d127864bc4"
    },
    {
        "author": "杜牧",
        "paragraphs": [
            "绣领任垂蓬髻，丁香闲结春梢。",
            "賸肯新年归否，江南绿草迢迢。"
        ],
        "title": "代人寄远六言二首 二",
        "id": "49d60d9c-f57f-4e60-87d4-3b45e0ccd2bb"
    },
    {
        "author": "杜牧",
        "paragraphs": [
            "娟娟却月眉，新鬓学鵶飞。",
            "暗砌匀檀粉，晴窓画夹衣。",
            "袖红垂寂寞，眉黛歛衣稀。",
            "还向长陵去，今宵归不归。"
        ],
        "title": "闺情",
        "id": "36f57a15-2a27-4532-975c-161b1d7a1e58"
    },
    {
        "author": "杜牧",
        "paragraphs": [
            "闲吟芍药诗，惆望久嚬眉。",
            "盼眄回眸远，纤衫整髻迟。",
            "重寻春昼梦，笑把浅花枝。",
            "小市长陵住，非郎谁得知。"
        ],
        "title": "旧游",
        "id": "8060dc9f-b2c9-4ccd-9279-0d53bca98c64"
    },
    {
        "author": "杜牧",
        "paragraphs": [
            "只影随惊鴈，单栖鏁画笼。",
            "向春罗袖薄，谁念舞台风。"
        ],
        "title": "寄远",
        "id": "130fca6a-c2b7-4b57-beee-768e935a0338"
    },
    {
        "author": "杜牧",
        "paragraphs": [
            "徒云逢剪削，岂谓见偏装。",
            "凤节轻雕日，鸾花薄餙香。",
            "问屏何屈曲，怜帐解周防。",
            "下渍金阶露，斜分碧瓦霜。",
            "沈沈伴春梦，寂寂侍华堂。",
            "谁见昭阳殿，真珠十二行。"
        ],
        "title": "帘",
        "id": "9f5d62ed-875d-40ac-88b1-c6336b59ab5b"
    },
    {
        "author": "杜牧",
        "paragraphs": [
            "曾向蓬莱宫里行，北轩阑槛最留情。",
            "孤高堪弄桓伊笛，缥缈宜闻子晋笙。",
            "天接海门秋水色，烟笼隋苑暮钟声。",
            "他年会著荷衣去，不向山僧说姓名。"
        ],
        "title": "寄题甘露寺北轩",
        "id": "6a1fd7c9-1dc8-4ac5-8058-5aa386dc1856"
    },
    {
        "author": "杜牧",
        "paragraphs": [
            "虬蟠千仞剧羊肠，天府由来百二强。",
            "四皓有芝轻汉祖，张仪无地与怀王。",
            "云连帐影萝阴合，枕遶泉声客梦凉。",
            "深处会容高尚者，水苗三顷百株桑。"
        ],
        "title": "题青云馆",
        "id": "d0cf18c5-08ff-47c9-8930-f7d58927d9a4"
    },
    {
        "author": "杜牧",
        "paragraphs": [
            "翠巖千尺倚溪斜，曾得严光作钓家。",
            "越嶂远分丁字水，腊梅迟见二年花。",
            "明时刀尺君须用，幽处田园我有涯。",
            "一壑风烟阳羨里，解龟休去路非赊。"
        ],
        "title": "正初奉酬歙州刺史邢羣",
        "id": "d0860fbf-265b-4eb4-a4e3-ff3b82b3aa59"
    },
    {
        "author": "杜牧",
        "paragraphs": [
            "楚江寒食橘花时，野渡临风驻彩旗。",
            "草色连云人去住，水纹如縠燕差池。"
        ],
        "title": "江上偶见绝句",
        "id": "7733c279-f1f6-438c-87a8-f494fa8e82c7"
    },
    {
        "author": "杜牧",
        "paragraphs": [
            "弯弓征战作男儿，梦里曾经与画眉。",
            "几度思归还把酒，拂云堆上祝明妃。"
        ],
        "tags": [
            "隋・唐・五代",
            "咏史怀古"
        ],
        "title": "题木兰庙",
        "id": "bb1ab7cc-2152-4b7a-97aa-adb03543814d"
    },
    {
        "author": "杜牧",
        "paragraphs": [
            "早入商山百里云，蓝溪桥下水声分。",
            "流水旧声人旧耳，此回呜咽不堪闻。"
        ],
        "title": "入商山",
        "id": "2af955e5-da79-4ddc-8d15-db5a1e05c208"
    },
    {
        "author": "杜牧",
        "paragraphs": [
            "甘罗昔作秦丞相，子政曾为汉辇郎。",
            "千载更逢王侍读，当时还道有文章。"
        ],
        "title": "偶题",
        "id": "6e750cf9-5dd7-4949-92b7-4fce2ed39cc5"
    },
    {
        "author": "杜牧",
        "paragraphs": [
            "春濑与烟远，送君孤櫂开。",
            "潺湲如不改，愁更钓鱼来。"
        ],
        "title": "送卢秀才一绝",
        "id": "c8616c0d-3a21-4d1e-8472-9f2baecd3730"
    },
    {
        "author": "杜牧",
        "paragraphs": [
            "金镊洗霜鬓，银觥敌露桃。",
            "醉头扶不起，三丈日还高。"
        ],
        "title": "醉题",
        "id": "0658bc9e-eae6-4e6e-9516-10598fe4d89a"
    },
    {
        "author": "杜牧",
        "paragraphs": [
            "吕氏强梁嗣子柔，我于天性岂恩讐。",
            "南军不袒左边袖，四老安刘是灭刘。"
        ],
        "title": "题商山四皓庙一绝",
        "id": "0141cac7-abc2-4371-8cec-4af251222696"
    },
    {
        "author": "杜牧",
        "paragraphs": [
            "无媒径路草萧萧，自古云林远市朝。",
            "公道世间唯白发，贵人头上不曾饶。"
        ],
        "tags": [
            "隐居",
            "写人",
            "抒怀",
            "怀才不遇",
            "写人诗"
        ],
        "title": "送隐者一绝",
        "id": "fd27d89f-a7ac-4693-8cac-3e936c03bafd"
    },
    {
        "author": "杜牧",
        "paragraphs": [
            "好鸟疑敲磬，风蝉认轧筝。",
            "修篁与嘉树，偏倚半巖生。"
        ],
        "title": "题张处士山庄一绝",
        "id": "7a84b81f-8f14-4a52-bade-76474f4a4265"
    },
    {
        "author": "杜牧",
        "paragraphs": [
            "苍苍烟月满川亭，我有劳歌一为听。",
            "将取离魂随白骑，三台星里拜文星。"
        ],
        "title": "有怀重送斛斯判官",
        "id": "52afa82d-db98-41bc-95b0-638668f4b3a0"
    },
    {
        "author": "杜牧",
        "paragraphs": [
            "娉娉褭褭十三余，豆蔻梢头二月初。",
            "春风十里扬州路，卷上珠帘总不如。"
        ],
        "tags": [
            "唐诗三百首"
        ],
        "title": "赠别二首 一",
        "id": "54008cd0-f9bf-424f-bc55-f15c1e9025f3"
    },
    {
        "author": "杜牧",
        "paragraphs": [
            "多情却似总无情，唯觉尊前笑不成。",
            "蜡烛有心还惜别，替人垂泪到天明。"
        ],
        "tags": [
            "唐诗三百首",
            "离别",
            "七言绝句",
            "惜别"
        ],
        "title": "赠别二首 二",
        "id": "a7f425de-143b-493d-bb51-13e27c68e871"
    },
    {
        "author": "杜牧",
        "paragraphs": [
            "前山极远碧云合，清夜一声白雪微。",
            "欲寄相思千里月，溪边残照雨霏霏。"
        ],
        "title": "寄远",
        "id": "9d6486bc-d78c-4da4-b6e4-d44b964ca41c"
    },
    {
        "author": "杜牧",
        "paragraphs": [
            "官为骏马监，职帅羽林儿。",
            "两绶藏不见，落花何处期？猎敲白玉镫，怒袖紫金锤。",
            "田窦长留醉，苏辛曲让岐。",
            "豪持出塞节，笑别远山眉。",
            "捷报云台贺，公卿拜寿巵。"
        ],
        "title": "少年行",
        "id": "b10941a1-5365-4dee-b4dc-01bf00d10b32"
    },
    {
        "author": "杜牧",
        "paragraphs": [
            "凿破苍苔地，偷他一片天。",
            "白云生镜里，明月落堦前。"
        ],
        "title": "盆池",
        "id": "624504f6-79e1-4ff4-85ef-38fb864fce36"
    },
    {
        "author": "杜牧",
        "paragraphs": [
            "云阔烟深树，江澄水浴秋。",
            "美人何处在，明月万山头。"
        ],
        "title": "有寄",
        "id": "3a624d90-4a1d-4319-bbdd-e470fd96914b"
    },
    {
        "author": "杜牧",
        "paragraphs": [
            "血染斑斑成锦纹，昔年遗恨至今存。",
            "分明知是湘妃泣，何忍将身卧泪痕。"
        ],
        "title": "斑竹筒簟",
        "id": "045c7c1e-9eee-40a0-b81d-6431e8ba457f"
    },
    {
        "author": "杜牧",
        "paragraphs": [
            "共惜流年留不得，且环流水醉流杯。",
            "无情红艳年年盛，不恨凋零却恨开。"
        ],
        "title": "和严恽秀才落花",
        "id": "edd29e7b-b762-43ed-978c-ad693c7ec708"
    },
    {
        "author": "杜牧",
        "paragraphs": [
            "细柳桥边深半春，缬衣帘里动香尘。",
            "无端有寄闲消息，背插金钗笑向人。"
        ],
        "title": "倡楼戏赠",
        "id": "f3f5e16e-dc85-4a1d-8668-de42da2b9853"
    },
    {
        "author": "杜牧",
        "paragraphs": [
            "烟水本好尚，亲交何惨悽。",
            "况为珠履客，即泊锦帆堤。",
            "沙鴈同船去，田鵶遶岸啼。",
            "此时还有味，必卧日从西。"
        ],
        "title": "初上船留寄",
        "id": "dfd18bd7-27b8-4502-9d4e-756edc9da381"
    },
    {
        "author": "杜牧",
        "paragraphs": [
            "河岸微退落，柳影微彫疎。",
            "船上听呼穉，堤南趁漉鱼。",
            "数帆旗去疾，一艇箭回初。",
            "曾入相思梦，因凭附远书。"
        ],
        "title": "秋岸",
        "id": "03fbb30a-6407-405e-aa6a-2ac07781217e"
    },
    {
        "author": "杜牧",
        "paragraphs": [
            "梁园纵翫归应少，赋雪搜才去必频。",
            "板落岂缘无罚酒，不教客右更添人。"
        ],
        "title": "过大梁闻河亭方讌赠孙子端",
        "id": "65e14ccb-0e74-4d14-a441-7ea4c600b3b7"
    },
    {
        "author": "杜牧",
        "paragraphs": [
            "晴日登攀好，危楼物象饶。",
            "一溪通四境，万岫饶层霄。",
            "鸟翼舒华屋，鱼鳞棹短桡。",
            "浪花机乍织，云叶匠新雕。",
            "台榭罗嘉卉，城池敞丽谯。",
            "蟾蜍来作鉴，䗖蝀引成桥。",
            "燕任随秋叶，人空集早潮。",
            "楚鸿行尽直，沙鹭立偏翘。",
            "暮角凄游旅，清歌惨泬寥。",
            "景牵游目困，愁托酒肠销。",
            "远吹流松韵，残阳渡柳桥。",
            "时陪庾公赏，还悟脱烦嚣。"
        ],
        "title": "题吴兴消暑楼十二韵",
        "id": "00832388-93b3-4e79-bc30-5ab2ce6d5ee3"
    },
    {
        "author": "杜牧",
        "paragraphs": [
            "惟帝忧南纪，搜贤与大藩。",
            "梅仙调步骤，庾亮拂橐鞬。",
            "一室何劳扫，三章自不冤。",
            "精明如定国，孤峻似陈蕃。",
            "灞岸秋犹嫩，蓝桥水始喧。",
            "红旓罣石壁，黑矟断云根。",
            "滕阁丹霄倚，章江碧玉奔。",
            "一声仙妓唱，千里暮江痕。",
            "私好初童稚，官荣见子孙。",
            "流年休挂念，万事至无言。",
            "玉辇君频过，冯唐将未论。",
            "庸书醻万债，竹坞问樊村。"
        ],
        "title": "奉送中丞姊夫俦自大理卿出镇江西叙事书怀因成十二韵",
        "id": "c1647238-0c30-4e36-a495-f906bf968b6e"
    },
    {
        "author": "杜牧",
        "paragraphs": [
            "樯似邓林江拍天，越香巴锦万千千。",
            "滕王阁上柘枝鼓，徐孺亭西铁轴船。",
            "八部元侯非不贵，万人师长岂无权。",
            "要君严重疎欢乐，犹有河湟可下鞭。"
        ],
        "tags": [
            "滕王阁"
        ],
        "title": "中丞业深韬畧志在功名再奉长句一篇兼有咨劝",
        "id": "3505ad96-c84a-4b98-a39f-14ba342b75c1"
    },
    {
        "author": "杜牧",
        "paragraphs": [
            "新果真琼液，人应宴紫兰。",
            "圆疑窃龙颔，色已夺鸡冠。",
            "远火微微辨，繁星历历看。",
            "茂先知味好，曼倩恨偷难。",
            "忍用烹酥酪，从将翫玉盘。",
            "流年如可驻，何必九华丹。"
        ],
        "title": "和裴杰秀才新樱桃",
        "id": "6f2cae42-5acf-4da1-a61f-72419368e255"
    },
    {
        "author": "杜牧",
        "paragraphs": [
            "岂君心的的，嗟我泪涓涓。",
            "绵羽啼来久，锦鳞书未传。",
            "兽垆凝冷焰，罗暮蔽晴烟。",
            "自是求佳梦，何须讶画眠。"
        ],
        "title": "春思",
        "id": "6fdcd0fa-27a4-482b-bf8a-eaab0bc8bc42"
    },
    {
        "author": "杜牧",
        "paragraphs": [
            "楼高春日早，屏束麝烟堆。",
            "盼眄凝魂别，依稀梦雨来。",
            "绿鬟羞妥么，红颊思天偎。",
            "鬬草怜香蕙，簪花间雪梅。",
            "戌辽虽咽切，游蜀亦迟回。",
            "锦字梭悬壁，琴心月满台。",
            "笑筵凝贝启，眠箔晓珠开。",
            "腊破征车动，袍襟对泪裁。"
        ],
        "title": "代人作",
        "id": "94a19824-e433-4e6a-8f87-4c5a9cfe0ff9"
    },
    {
        "author": "杜牧",
        "paragraphs": [
            "劳劳千里身，襟袂满行尘。",
            "深夜悬双泪，短亭思远人。",
            "苍江程未息，黑水梦何频。",
            "明月轻桡去，唯应钓赤鳞。"
        ],
        "title": "偶题二首 一",
        "id": "365b3c04-4d11-4731-82cc-d76e6c171c09"
    },
    {
        "author": "杜牧",
        "paragraphs": [
            "有恨秋来极，无端别后知。",
            "夜阑终耿耿，明发竟迟迟。",
            "信已凭鸿去，归唯与燕期。",
            "只因明月见，千里两相思。"
        ],
        "title": "偶题二首 二",
        "id": "2b30699f-57ee-4173-b04f-68440e5ac8bd"
    },
    {
        "author": "杜牧",
        "paragraphs": [
            "远信初凭双鲤去，他乡正遇一阳生。",
            "尊前岂解愁家国，辇下唯能忆弟兄。",
            "旅馆夜忧姜被冷，暮江寒觉晏裘轻。",
            "竹门风过还惆怅，疑是松窗雪打声。"
        ],
        "title": "冬至日遇京使发寄舍弟",
        "id": "887b1c4c-7031-43ee-9bfa-b296ea65e694"
    },
    {
        "author": "杜牧",
        "paragraphs": [
            "歌阕罇残恨却偏，凭君不用设离筵。",
            "未趍雉尾随元老，且蓦羊肠过少年。",
            "七叶汉貂真密近，一枝诜桂亦徒然。",
            "羽书正急征兵地，须遣头风处处痊。"
        ],
        "title": "洛下送张曼容赴上党召",
        "id": "6ff67319-1420-431b-8919-47d3ce3dc52e"
    },
    {
        "author": "杜牧",
        "paragraphs": [
            "红铅湿尽半罗裙，洞府人间手欲分。",
            "满面风流虽似玉，四年夫婿恰如云。",
            "当春离恨杯长满，倚柱关情日渐曛。",
            "为报眼波须稳当，五陵游宕莫知闻。"
        ],
        "title": "宣州留赠",
        "id": "afef2ebf-09f0-4382-bd61-6fd6d976c5c4"
    },
    {
        "author": "杜牧",
        "paragraphs": [
            "松寺曾同一鹤栖，夜深台殿月高低。",
            "何人为倚东楼柱，正是千山雪涨溪。"
        ],
        "title": "寄题宣州开元寺",
        "id": "591996f4-bf22-4cdc-9b10-d0e4d76a08e3"
    },
    {
        "author": "杜牧",
        "paragraphs": [
            "诗韵一逢君，平生称所闻。",
            "粉毫唯画月，琼尺只裁云。",
            "鲸阵人人慑，秋星历历分。",
            "数篇留别我，羞杀李将军。"
        ],
        "title": "赠张祜",
        "id": "9f1ed5a7-7e08-4763-9b30-022940f7873c"
    },
    {
        "author": "杜牧",
        "paragraphs": [
            "暖云如粉草如茵，独步长堤不见人。",
            "一岭桃花红锦黦，半溪山水碧罗新。",
            "高枝百舌犹欺鸟，带叶梨花独送春。",
            "仲蔚欲知何处在，苦吟林下拂诗尘。"
        ],
        "title": "残春独来南亭因寄张祜",
        "id": "c2b0867f-6c2d-459d-be41-e134ab5980c5"
    },
    {
        "author": "杜牧",
        "paragraphs": [
            "小楼才受一牀横，终日看山酒满倾。",
            "可惜和风夜来雨，醉中虚度打窗声。"
        ],
        "title": "宣州开元寺南楼",
        "id": "40cc2a73-237a-486c-814d-7ee4b5ebc40f"
    },
    {
        "author": "杜牧",
        "paragraphs": [
            "终日求人卜，回回道好音。",
            "那时离别后，入梦到如今。"
        ],
        "title": "寄远人",
        "id": "e4aa94ca-3755-45ec-9498-c06bb0f3a0dc"
    },
    {
        "author": "杜牧",
        "paragraphs": [
            "旧事参差梦，新程逦迤秋。",
            "故人如见忆，时到寺东楼。"
        ],
        "title": "别沈处士",
        "id": "b4a303de-5b86-4c01-8ce8-a1dbf72c1809"
    },
    {
        "author": "杜牧",
        "paragraphs": [
            "舞靴应任闲人看，笑脸还须待我开。",
            "不用镜前空有泪，蔷薇花谢即归来。"
        ],
        "title": "留赠",
        "id": "bacd210b-0cda-4410-abe0-ab047244236f"
    },
    {
        "author": "杜牧",
        "paragraphs": [
            "飘来鸡树凤池边，渐压琼枝冻碧涟。",
            "银阙双高银汉里，玉山横列玉墀前。",
            "昭阳殿下风回急，承露盘中月彩圆。",
            "上相抽毫歌帝德，一篇风雅美丰年。"
        ],
        "title": "奉和仆射相公春泽稍愆圣君轸虑嘉雪忽降品汇昭苏即事书成四韵",
        "id": "c024c8e8-e428-4e6d-9745-3c2f3d18a0dd"
    },
    {
        "author": "杜牧",
        "paragraphs": [
            "子列光殊价，明时忍自高。",
            "宁无好舟檝，不泛恶风涛。",
            "大翼终难戢，奇锋且自韬。",
            "春来烟渚上，几净雪霜毫。"
        ],
        "title": "寄李播评事",
        "id": "38191316-4846-4ca6-8ae5-dd6f045c10a1"
    },
    {
        "author": "杜牧",
        "paragraphs": [
            "盛时常注意，南雍暂分茅。",
            "紫殿辞明主，巖廊别旧交。",
            "危幢侵碧雾，寒斾猎红旓。",
            "德业悬秦镜，威声隐楚郊。",
            "拜尘先洒泪，成厦昔容巢。",
            "遥仰沈碑会，鸳鸯玉佩敲。"
        ],
        "title": "送牛相出镇襄州",
        "id": "9c055fb2-6053-4b98-81b3-2d67d66a622e"
    },
    {
        "author": "杜牧",
        "paragraphs": [
            "可怜走马骑驴汉，岂有风光肯占伊。",
            "只有三张最惆怅，下山回马尚迟迟。"
        ],
        "title": "送薛邽二首 一",
        "id": "b42edbc6-fb78-402d-93eb-b8ecaa8f2e97"
    },
    {
        "author": "杜牧",
        "paragraphs": [
            "小捷风流已俊才，便将红粉作金台。",
            "明年未去池阳郡，更乞春时却重来。"
        ],
        "title": "送薛邽二首 二",
        "id": "4bd29207-6187-45f2-a2ad-f79c03d0f46c"
    },
    {
        "author": "杜牧",
        "paragraphs": [
            "矜红掩素似多才，不待樱桃不逐梅。",
            "春到未曾逢宴赏，雨余争解免低徊。",
            "巧穷南国千般艳，趁得春风二月开。",
            "堪恨王孙浪游去，落英狼籍始归来。"
        ],
        "title": "见穆三十宅中庭海榴花谢",
        "id": "935bd7bc-a138-4dfb-8b26-f0fb92d6c05d"
    },
    {
        "author": "杜牧",
        "paragraphs": [
            "万物有丑好，各一姿状分。",
            "唯人即不尔，学与不学论。",
            "学非探其花，要自拨其根。",
            "孝友与诚实，而不忘尔言。",
            "根本既深实，柯叶自滋繁。",
            "念尔无忽此，期以庆吾门。"
        ],
        "title": "留诲曹师等诗",
        "id": "744e9a24-dd66-49db-98ca-e4bc6fc9000e"
    },
    {
        "author": "杜牧",
        "paragraphs": [
            "文争武战就神功，时似开元天宝中。",
            "已建玄戈收相土，应回翠帽过离宫。",
            "侯门草满宜寒兔，洛浦沙深下塞鸿。",
            "疑有女娥西望处，上阳烟树正秋风。"
        ],
        "title": "洛阳",
        "id": "cde1f648-3c9a-4cf0-bfed-a6d332e68971"
    },
    {
        "author": "杜牧",
        "paragraphs": [
            "累代功勋照世光，奚胡闻道死心降。",
            "书功笔秃三千管，领节门排十六双。",
            "先揖耿弇声寂寂，今看黄霸事摐摐。",
            "时人欲识胸襟否，彭蠡秋连万里江。"
        ],
        "title": "寄唐州李玭尚书",
        "id": "44df66a3-8658-4efd-82d8-1c81fa8e17c1"
    },
    {
        "author": "杜牧",
        "paragraphs": [
            "南陵水面漫悠悠，风紧云轻欲变秋。",
            "正是客心孤回处，谁家红袖凭江楼。"
        ],
        "tags": [
            "抒情",
            "孤独",
            "写景"
        ],
        "title": "南陵道中",
        "id": "b1baa48c-1fe5-4baf-ad05-ef892110b9cf"
    },
    {
        "author": "杜牧",
        "paragraphs": [
            "晴江灩灩含浅沙，高低遶郭滞秋花。",
            "牛歌鱼笛山月上，鹭渚鹙梁溪日斜。",
            "为郡异乡徒泥酒，杜陵芳草岂无家。"
        ],
        "title": "登九峰楼",
        "id": "856d779c-f973-4f04-89a1-35d661850f18"
    },
    {
        "author": "杜牧",
        "paragraphs": [
            "初岁娇儿未识爷，别爷不拜手咤叉。",
            "拊头一别三千里，何日迎门却到家。"
        ],
        "title": "别家",
        "id": "7ccb7b70-88c7-4456-bfc4-a311163907b7"
    },
    {
        "author": "杜牧",
        "paragraphs": [
            "穉子牵衣问，归来何太迟。",
            "共谁争岁月，赢得鬓边丝。"
        ],
        "title": "归家",
        "id": "1045aa50-9dce-4ad7-98a5-685b20577d2e"
    },
    {
        "author": "杜牧",
        "paragraphs": [
            "连云接塞添迢递，洒幕侵灯送寂寥。",
            "一夜不眠孤客耳，主人牕外有芭蕉。"
        ],
        "title": "雨",
        "id": "af2e6182-d775-47aa-b4d9-9782276dab41"
    },
    {
        "author": "杜牧",
        "paragraphs": [
            "鸳鸯帐里暖芙蓉，低泣关山几万重。",
            "明镜半边钗一股，此生何处不相逢。"
        ],
        "title": "送人",
        "id": "34be7e6b-2b22-4dde-9f70-4c4c353a499d"
    },
    {
        "author": "杜牧",
        "paragraphs": [
            "道泰时还泰，时来命不来。",
            "何当离城市，高卧博山隈。"
        ],
        "title": "遣怀",
        "id": "355ca8d1-8156-405f-bf92-306300aa2950"
    },
    {
        "author": "杜牧",
        "paragraphs": [
            "饮酒论文四百刻，水分云隔二三年。",
            "男儿事业知公有，卖与明君直几钱。"
        ],
        "title": "醉赠薛道封",
        "id": "1cc2085a-c6d6-47cf-b318-d0b7b5f0f03c"
    },
    {
        "author": "杜牧",
        "paragraphs": [
            "谁怜贱子启穷途，太守封来酒一壶。",
            "攻破是非浑似梦，削平身世有如无。",
            "醺醺若借嵇康懒，兀兀仍添甯武愚。",
            "犹念悲秋更分赐，夹溪红蓼映风蒲。"
        ],
        "title": "歙州卢中丞见惠名酝",
        "id": "9bcbe47d-5f86-486f-9331-b5767bd2bdc1"
    },
    {
        "author": "杜牧",
        "paragraphs": [
            "钿尺裁量减四分，纤纤玉笋裹轻云。",
            "五陵年少欺他醉，笑把花前出画裙。"
        ],
        "title": "咏袜",
        "id": "b6e4d4dd-6e8a-430a-b2ba-7cbf27dae7be"
    },
    {
        "author": "杜牧",
        "paragraphs": [
            "蝉翼轻绡傅体红，玉肤如醉向春风。",
            "深宫锁闭犹疑惑，更取丹沙试辟宫。"
        ],
        "title": "宫词二首 一",
        "id": "3031ec06-0355-494d-92cc-3a8e59c14c0c"
    },
    {
        "author": "杜牧",
        "paragraphs": [
            "监宫引出暂开门，随例须朝不是恩。",
            "银钥却收金锁合，月明花落又黄昏。"
        ],
        "title": "宫词二首 二",
        "id": "7e64a32c-3280-4976-ba88-d1a228252032"
    },
    {
        "author": "杜牧",
        "paragraphs": [
            "三十六宫秋夜深，昭阳歌断信沈沈。",
            "唯应独伴陈皇后，照见长门望幸心。"
        ],
        "title": "月",
        "id": "eba9a9be-713d-490f-beeb-ed5207561d49"
    },
    {
        "author": "杜牧",
        "paragraphs": [
            "贤相辅明主，苍生寿域开。",
            "青春辞白日，幽壤作黄埃。",
            "岂是无多士，偏蒙不弃才。",
            "孤坟三尺土，谁可为培栽。"
        ],
        "title": "忍死留别献监铁裴相公二十叔",
        "id": "33ec79f1-061f-44ef-97f0-3ffaa3e1b3d8"
    },
    {
        "author": "杜牧",
        "paragraphs": [
            "二月春风江上来，水精波动碎楼台。",
            "吴王宫殿柳含翠，苏小宅房花正开。",
            "解舞细腰何处往，能歌姹女逐谁回。",
            "千秋万古无消息，国作荒原人作灰。"
        ],
        "title": "悲吴王城",
        "id": "13456be7-bc92-41c9-ae31-991f5fe92bb5"
    },
    {
        "author": "杜牧",
        "paragraphs": [
            "梧桐叶落鴈初归，迢递无因寄远衣。",
            "月照石泉金点冷，凤酣箫管玉声微。",
            "佳人刀杵秋风外，荡子从征梦寐希。",
            "遥望戌楼天欲晓，满城冬鼓白云飞。"
        ],
        "title": "闺情代作",
        "id": "0dab2d47-1373-43bb-99b0-06b6d5129945"
    },
    {
        "author": "杜牧",
        "paragraphs": [
            "晴河万里色如刀，处处浮云卧碧桃。",
            "仙桂茂时金镜晓，洛波飞处玉容高。",
            "雄如宝劒冲牛斗，丽似鸳鸯养羽毛。",
            "他日忆君何处望，九天香满碧萧骚。"
        ],
        "title": "寄沈褒秀才",
        "id": "c8d3ec3e-a9de-48b3-bbf9-0def81e3e1c6"
    },
    {
        "author": "杜牧",
        "paragraphs": [
            "东西南北数衢通，曾取江西径过东。",
            "今日更寻南去路，未秋应有北归鸿。"
        ],
        "title": "入关",
        "id": "e23c0686-ed4f-49fe-bef0-87d3f0208bc9"
    },
    {
        "author": "杜牧",
        "paragraphs": [
            "东都放牓未花开，三十三人走马回。",
            "秦地少年多酿酒，已将春色入关来。"
        ],
        "title": "及第后寄长安故人",
        "id": "f70b17f7-1b78-4f15-a342-a42d3ff8835f"
    },
    {
        "author": "杜牧",
        "paragraphs": [
            "才子风流咏晓霞，倚楼吟住日初斜。",
            "惊杀东隣绣牀女，错将黄晕压檀花。"
        ],
        "title": "偶作",
        "id": "c1c063c6-ca9b-416b-9bfc-2c86bbb99f15"
    },
    {
        "author": "杜牧",
        "paragraphs": [
            "北阙南山是故乡，两枝仙桂一时芳。",
            "休公都不知名姓，始觉禅门气味长。"
        ],
        "title": "赠终南兰若僧",
        "id": "146a9f1c-7fc6-47b5-be72-f668cfc8373b"
    },
    {
        "author": "杜牧",
        "paragraphs": [
            "落魄江南载酒行，楚腰肠断掌中轻。",
            "十年一觉扬州梦，赢得青楼薄幸名。"
        ],
        "tags": [
            "唐诗三百首",
            "七言绝句",
            "抒怀"
        ],
        "title": "遣怀",
        "id": "92ae04dc-89af-45d6-9e31-204a01df801d"
    },
    {
        "author": "杜牧",
        "paragraphs": [
            "金风万里思何尽，玉树一窓秋影寒。",
            "独掩柴门明月下，泪流香袂倚阑干。"
        ],
        "title": "秋感",
        "id": "a4e6c0b0-c1d7-4f12-9dd9-f96a10b81550"
    },
    {
        "author": "杜牧",
        "paragraphs": [
            "芦花深泽静垂纶，月夕烟朝几十春。",
            "自说孤舟寒水畔，不曾逢著独醒人。"
        ],
        "title": "赠渔父",
        "id": "ef9b9e25-0e0d-4eca-83c6-43d1b4fa241f"
    },
    {
        "author": "杜牧",
        "paragraphs": [
            "自恨寻芳到已迟，往年曾见未开时。",
            "如今风摆花狼籍，绿叶成阴子满枝。"
        ],
        "title": "叹花",
        "id": "ffc847e7-2310-4a97-94e1-0ae702802599"
    },
    {
        "author": "杜牧",
        "paragraphs": [
            "数茎幽玉色，晓夕翠烟分。",
            "声破寒窗梦，根穿绿藓纹。",
            "渐笼当槛日，欲碍入帘云。",
            "不是山阴客，何人爱此君。"
        ],
        "title": "题刘秀才新竹",
        "id": "ddc766a7-d68e-4866-8605-c629e84ac134"
    },
    {
        "author": "杜牧",
        "paragraphs": [
            "远上寒山石径斜，白云生处有人家。",
            "停车坐爱枫林晚，霜叶红于二月花。"
        ],
        "tags": [
            "二年级上册",
            "写景",
            "秋天",
            "植物",
            "山",
            "言志",
            "小学古诗",
            "秋"
        ],
        "title": "山行",
        "id": "56da3304-439a-400b-b283-16de3add74ce"
    },
    {
        "author": "杜牧",
        "paragraphs": [
            "满眼青山未得过，镜中无那鬓丝何。",
            "秖言旋老转无事，欲到中年事更多。"
        ],
        "title": "书怀",
        "id": "ea52e3d8-e8b5-4acd-a85f-74d13d22048a"
    },
    {
        "author": "杜牧",
        "paragraphs": [
            "晓迎秋露一枝新，不占园中最上春。",
            "桃李无言又何在，向风偏笑艳阳人。"
        ],
        "tags": [
            "咏物诗",
            "花",
            "咏物",
            "写花"
        ],
        "title": "紫薇花",
        "id": "7cc1af10-9062-47ef-aedb-ff11013997c4"
    },
    {
        "author": "杜牧",
        "paragraphs": [
            "谢傅秋凉阅管弦，徒教贱子侍华筵。",
            "溪头正雨归不得，辜负东窓一觉眠。"
        ],
        "title": "醉后呈崔大夫",
        "id": "e7162d8b-3d05-4385-a92a-0a6ddf32e7d0"
    },
    {
        "author": "杜牧",
        "paragraphs": [
            "兵符严重辞金马，星劒光芒射斗牛。",
            "笔落青山飘古韵，帐开红斾照高秋。",
            "香连日彩浮绡幕，溪逐歌声遶画楼。",
            "可惜登临佳丽地，羽仪须去凤池游。"
        ],
        "title": "和宣州沈大夫登北楼书怀",
        "id": "6980e261-1fc5-4972-9b07-650f312434b0"
    },
    {
        "author": "杜牧",
        "paragraphs": [
            "九月三十日，雨声如别秋。",
            "无端满阶叶，共白几人头。",
            "点滴侵寒梦，萧骚著淡愁。",
            "渔歌听不唱，蓑湿棹回舟。"
        ],
        "title": "夜雨",
        "id": "4dbd4fda-b163-459c-be32-d8a68f109ea0"
    },
    {
        "author": "杜牧",
        "paragraphs": [
            "数条秋水挂琅玕，玉手丁当怕夜寒。",
            "曲尽连敲三四下，恐惊珠泪落金盘。"
        ],
        "title": "方响",
        "id": "f227dee2-18e9-4d48-8e35-f1334c178d14"
    },
    {
        "author": "杜牧",
        "paragraphs": [
            "孤驿在重阻，云根掩柴扉。",
            "数声暮禽切，万壑秋意归。",
            "心驰碧泉涧，目断青琐闱。",
            "明日武关外，梦魂劳远飞。"
        ],
        "title": "将出关宿层峰驿却寄李谏议",
        "id": "62c7187b-f03e-4d9f-b214-4eb888efe7b3"
    },
    {
        "author": "杜牧",
        "paragraphs": [
            "清晨候吏把书来，十载离忧得暂开。",
            "痴叔去时还读易，仲容多兴索衔杯。",
            "人心计日殷勤望，马首随云早晚回。",
            "莫为霜台愁岁暮，潜龙须待一声雷。"
        ],
        "title": "使回枉唐州崔司马书兼寄四韵因和",
        "id": "f0b64169-685b-4a85-b9fa-5d45bb30b487"
    },
    {
        "author": "杜牧",
        "paragraphs": [
            "有客谁人肯夜过，独怜风景奈愁何。",
            "边鸿怨处迷霜久，庭树空来见月多。",
            "故国杳无千里信，彩弦时伴一声歌。",
            "驰心秖待城乌晓，几对虚簷望白河。"
        ],
        "title": "郡斋秋夜即事寄斛斯处士许秀才",
        "id": "29031e87-be6f-46b1-9387-e2a9d9083231"
    },
    {
        "author": "杜牧",
        "paragraphs": [
            "清羸已近百年身，古寺风烟又一春。",
            "寰海自成戎马地，唯师曾是太平人。"
        ],
        "title": "早春题真上人院",
        "id": "353c08bf-bf93-41e2-8c1e-826514703eab"
    },
    {
        "author": "杜牧",
        "paragraphs": [
            "花前虽病亦提壶，数调持觞兴有无。",
            "尽日临风羨人醉，雪香空伴白髭须。"
        ],
        "title": "对花微疾不饮呈坐中诸公",
        "id": "67d883cb-709d-4742-89fe-d98489e24baf"
    },
    {
        "author": "杜牧",
        "paragraphs": [
            "桃满西园淑景催，几多红艳浅深开。",
            "此花不逐溪流出，晋客无因入洞来。"
        ],
        "title": "酬王秀才桃花园见寄",
        "id": "53dc5577-4c52-4f22-bf67-05d23d2be2a8"
    },
    {
        "author": "杜牧",
        "paragraphs": [
            "烟鸿上汉声声远，逸骥寻云步步高。",
            "应笑内兄年六十，郡城闲坐养霜毛。"
        ],
        "title": "走笔送杜十三归京",
        "id": "a0aaa787-f317-4f0c-9f55-9b9dc8463f0c"
    },
    {
        "author": "杜牧",
        "paragraphs": [
            "阙下经年别，人间两地情。",
            "坛场新汉将，烟月古隋城。",
            "鴈去梁山远，云高楚岫明。",
            "君家荷藕好，缄恨寄遥程。"
        ],
        "title": "送王十至褒中因寄尚书",
        "id": "c2a1d27e-cb12-4271-8a72-8b6502fee9d9"
    },
    {
        "author": "杜牧",
        "paragraphs": [
            "相送西郊暮景和，青苍竹外遶寒波。",
            "为君蘸甲十分饮，应见离心一倍多。"
        ],
        "title": "后池泛舟送王十",
        "id": "76fd16e7-c7d2-4fc6-8c62-6e8b218b800c"
    },
    {
        "author": "杜牧",
        "paragraphs": [
            "执袂还应立马看，向来离思始知难。",
            "鴈飞不见行尘灭，景下山遥极目寒。"
        ],
        "title": "重送王十",
        "id": "33602a34-aa2e-4929-8a79-11e06a21da22"
    },
    {
        "author": "杜牧",
        "paragraphs": [
            "泠泠寒水带霜风，更在天桥夜景中。",
            "清禁漏闲烟树寂，月轮移在上阳宫。"
        ],
        "title": "洛阳秋夕",
        "id": "dfad7953-8549-4d8d-a571-1e1aa1feda0f"
    },
    {
        "author": "杜牧",
        "paragraphs": [
            "已落双雕血尚新，鸣鞭走马又翻身。",
            "凭君莫射南来鴈，恐有家书寄远人。"
        ],
        "title": "赠猎骑",
        "id": "4ffa9bea-4f65-4901-b0a4-601d88e106b9"
    },
    {
        "author": "杜牧",
        "paragraphs": [
            "长洲苑外草萧萧，却筭游程岁月遥。",
            "唯有别时今不忘，暮烟秋雨过枫桥。"
        ],
        "title": "怀吴中冯秀才",
        "id": "9f2eb708-7679-453d-91d0-55c84debc2ad"
    },
    {
        "author": "杜牧",
        "paragraphs": [
            "初月微明漏白烟，碧松梢外挂青天。",
            "西风静起传深夜，应送愁吟入夜禅。"
        ],
        "title": "寄东塔僧",
        "id": "a9a4d2fe-dd84-472e-8b48-222754dcd330"
    },
    {
        "author": "杜牧",
        "paragraphs": [
            "红烛秋光冷画屏，轻罗小扇扑流萤。",
            "天阶夜色凉如水，坐看牵牛织女星。"
        ],
        "tags": [
            "唐诗三百首"
        ],
        "title": "秋夕",
        "id": "d12edd29-d467-4b19-b3f5-533fa5c8d56a"
    },
    {
        "author": "杜牧",
        "paragraphs": [
            "玉仙瑶瑟夜珊珊，月过楼西桂烛残。",
            "风景人间不如此，动摇湘水彻明寒。"
        ],
        "title": "瑶瑟",
        "id": "a8be77ff-dde3-4aa7-808f-66ff1bfbd378"
    },
    {
        "author": "杜牧",
        "paragraphs": [
            "三清洞里无端别，又拂尘衣欲卧云。",
            "看著挂冠迷处所，北山萝月在移文。"
        ],
        "title": "送故人归山",
        "id": "1e926c44-9848-4678-ac14-0ea84a50559f"
    },
    {
        "author": "杜牧",
        "paragraphs": [
            "晓楼烟槛出云霄，景下林塘已寂寥。",
            "城角为秋悲更远，护霜云破海天遥。"
        ],
        "title": "闻角",
        "id": "2c4e9bb7-d960-4805-a2a5-a743c48bd9f5"
    },
    {
        "author": "杜牧",
        "paragraphs": [
            "晓涧青青桂色孤，楚人随玉上天衢。",
            "水辞谷口山寒少，今日风头校暖无。"
        ],
        "title": "押兵甲发谷口寄诸公",
        "id": "976afd1d-415d-4389-8678-87707fc981e7"
    },
    {
        "author": "杜牧",
        "paragraphs": [
            "寻常诗思巧如春，又喜幽亭蕙草新。",
            "本是馨香比君子，遶栏今更为何人。"
        ],
        "title": "和令狐侍御赏蕙草",
        "id": "1d9b1618-e32a-40c0-abee-7ffc7ed21123"
    },
    {
        "author": "杜牧",
        "paragraphs": [
            "道在人间或可传，小还轻变已多年。",
            "今来海上升高望，不到蓬莱不是仙。"
        ],
        "title": "偶题",
        "id": "f41835e6-0f1a-4bde-8ff7-f657f5a93d9c"
    },
    {
        "author": "杜牧",
        "paragraphs": [
            "旧迹依然已十秋，雪山当面照银钩。",
            "怀恩泪尽霜天晓，一片余霞映驿楼。"
        ],
        "title": "三川驿伏览座主舍人留题",
        "id": "fa7b8a30-a906-4697-9fda-433d36fd829a"
    },
    {
        "author": "杜牧",
        "paragraphs": [
            "凄风洛下同羁思，迟日棠阴得醉歌。",
            "自笑与君三岁别，头衔依旧鬓丝多。"
        ],
        "title": "陕州醉赠裴四同年",
        "id": "b74318ae-8c3e-44cd-9743-c51b02789e0b"
    },
    {
        "author": "杜牧",
        "paragraphs": [
            "佳人失手镜初分，何日团圆再会君。",
            "今朝万里秋风起，山北山南一片云。"
        ],
        "title": "破镜",
        "id": "049f3daf-df10-4f32-b819-604f5642c64b"
    },
    {
        "author": "杜牧",
        "paragraphs": [
            "秦陵汉苑参差雪，北阙南山次第春。",
            "车马满城原上去，岂知惆怅有闲人。"
        ],
        "title": "长安雪后",
        "id": "f25016b2-eeed-483c-9f4d-a3c093c77f0f"
    },
    {
        "author": "杜牧",
        "paragraphs": [
            "零叶飜红万树霜，玉莲开蘂暖泉香。",
            "行云不下朝元阁，一曲淋铃泪数行。"
        ],
        "title": "华清宫",
        "id": "06d59c41-8301-473d-9239-c4a3be3a561a"
    },
    {
        "author": "杜牧",
        "paragraphs": [
            "满怀多少是恩酬，未见功名已白头。",
            "不为寻山试筋力，岂能寒上背云楼。"
        ],
        "title": "冬日题智门寺北楼",
        "id": "ceb63d3c-a86e-45b6-b0dc-e51878c64fe1"
    },
    {
        "author": "杜牧",
        "paragraphs": [
            "重关晓度宿云寒，羸马缘知步步难。",
            "此信的应中路见，乱山何处拆书看。"
        ],
        "title": "别王十后遣京使累路附书",
        "id": "32ec6cfe-5d91-4324-8fd0-2b4cfc2e19cd"
    },
    {
        "author": "杜牧",
        "paragraphs": [
            "有客南来话所思，故人遥枉醉中诗。",
            "暂因微疾须防酒，不是欢情减旧时。"
        ],
        "title": "许秀才至辱李蕲州绝句问断酒之情因寄",
        "id": "024a43fd-2ce0-44dd-bef9-545e6cf9aafc"
    },
    {
        "author": "杜牧",
        "paragraphs": [
            "处士闻名早，游秦献疏回。",
            "腹中书万卷，身外酒千杯。",
            "江雨春波阔，园林客梦催。",
            "今君拜旌戟，凛凛近霜台。"
        ],
        "title": "送张判官归兼谒鄂州大夫",
        "id": "6cd406b9-476e-4ce6-9af9-a0e29ae94a9f"
    },
    {
        "author": "杜牧",
        "paragraphs": [
            "南行步步远浮尘，更近青山昨夜隣。",
            "高铎数声秋撼玉，霁河千里晓横银。",
            "红蕖影落前池净，绿稻香来野迳频。",
            "终日官闲无一事，不妨长醉是游人。"
        ],
        "title": "宿长庆寺",
        "id": "c0040d15-939e-413c-bb1c-4f7414739294"
    },
    {
        "author": "杜牧",
        "paragraphs": [
            "身随白日看将老，心与青云自有期。",
            "今对晴峰无十里，世缘多累暗生悲。"
        ],
        "title": "望少华三首 一",
        "id": "5ffb9229-778c-4658-a3f2-3647f2c78658"
    },
    {
        "author": "杜牧",
        "paragraphs": [
            "文字波中去不还，物情初雨是非闲。",
            "时名竟是无端事，羞对灵山道爱山。"
        ],
        "title": "望少华三首 二",
        "id": "5167f16f-2433-4946-9838-33fe3aaa5737"
    },
    {
        "author": "杜牧",
        "paragraphs": [
            "眼看云鹤不相随，何况尘中事作为。",
            "好伴羽人深洞去，月前秋听玉参差。"
        ],
        "title": "望少华三首 三",
        "id": "63f59cc5-72e0-49bf-b420-13d2bbfa6d0f"
    },
    {
        "author": "杜牧",
        "paragraphs": [
            "一话涔阳旧使君，郡人回首望青云。",
            "政声长与江声在，自到津楼日夜闻。"
        ],
        "title": "登澧州驿楼寄京兆韦尹",
        "id": "ec610ff7-9b53-4b32-a1ba-3be555613e3d"
    },
    {
        "author": "杜牧",
        "paragraphs": [
            "翠屏山对凤城开，碧落摇光霁后来。",
            "廻识六龙巡幸处，飞烟闲遶望春台。"
        ],
        "title": "长安晴望",
        "id": "e5597111-7112-45e8-8586-4faecb01f022"
    },
    {
        "author": "杜牧",
        "paragraphs": [
            "星河犹在整朝衣，远望天门再拜归。",
            "笑向春风初五十，敢言知命且知非。"
        ],
        "title": "岁旦朝回口号",
        "id": "40fdde29-bf45-4fa7-a789-92fd327974e0"
    },
    {
        "author": "杜牧",
        "paragraphs": [
            "瑶池罢游宴，良乐委尘沙。",
            "遭遇不遭遇，盐车与鼓车。"
        ],
        "title": "骕骦骏",
        "id": "1dd45230-903a-405d-bb6a-4640a6c18040"
    },
    {
        "author": "杜牧",
        "paragraphs": [
            "汉苑残花别，吴江盛夏来。",
            "唯看万树合，不见一枝开。"
        ],
        "title": "龙丘途中二首 一",
        "id": "aad6ca7c-09f5-4e83-9448-179f08519125"
    },
    {
        "author": "杜牧",
        "paragraphs": [
            "水色饶湘浦，滩声怯建溪。",
            "泪流回月上，可得更猿啼。"
        ],
        "title": "龙丘途中二首 二",
        "id": "a8f958fb-19a3-4f73-a257-c2b3888fe227"
    },
    {
        "author": "杜牧",
        "paragraphs": [
            "尽是离宫院中女，苑墙城外冢累累。",
            "少年入内教歌舞，不识君王到老时。"
        ],
        "title": "宫人冢",
        "id": "8a7af025-d3cc-48aa-a889-d4760fa64e76"
    },
    {
        "author": "杜牧",
        "paragraphs": [
            "燕台上客意[何如]，四五年来渐渐疎。",
            "直道莫抛男子业，遭时还与故人书。",
            "青云满眼应骄我，白发浑头少恨渠。",
            "唯念贤哉崔大让，可怜无事不歌鱼。"
        ],
        "title": "寄浙西李判官",
        "id": "bca25064-fdc9-4fb1-8dae-b888e246550b"
    },
    {
        "author": "杜牧",
        "paragraphs": [
            "不识长杨事北胡，且教红袖醉来扶。",
            "狂风烈燄虽千尺，豁得平生俊气无。"
        ],
        "title": "寄杜子二首 一",
        "id": "41f83dce-4881-4fcf-b272-d4e8e1384ee9"
    },
    {
        "author": "杜牧",
        "paragraphs": [
            "武牢关吏应相笑，个里年年往复来。",
            "若问使君何处去，为言相忆首长回。"
        ],
        "title": "寄杜子二首 二",
        "id": "1262cfeb-1081-4b6d-8996-fde8d1ef31d8"
    },
    {
        "author": "杜牧",
        "paragraphs": [
            "王屋山人有古文，欲攀青桂弄氛氲。",
            "将携健笔干明主，莫向仙坛问白云。",
            "驰逐宁教争处让，是非偏忌众人分。",
            "交游话我凭君道，除却鲈鱼更不闻。"
        ],
        "title": "卢秀才将出王屋高步名场江南相逢赠别",
        "id": "54ec5857-33f0-42fb-8b62-dfbf80a7d77a"
    },
    {
        "author": "杜牧",
        "paragraphs": [
            "横溪辞寂寞，金马去追游。",
            "好是鸳鸯侣，正逢霄汉秋。",
            "玉珂声琐琐，锦帐梦悠悠。",
            "微笑知今是，因风谢钓舟。"
        ],
        "title": "送刘三复郎中赴阙",
        "id": "1acab59d-a894-46c8-94e8-0a256c34df65"
    },
    {
        "author": "杜牧",
        "paragraphs": [
            "戈槛营中夜未央，雨沾云惹侍襄王。",
            "毬来香袖依稀暖，酒凸斛心汎灩光。",
            "红弦高紧声声急，珠唱铺圆褭褭长。"
        ],
        "title": "羊栏浦夜陪宴会",
        "id": "eb36dbd4-9bc4-4d36-8373-962f7b63451c"
    },
    {
        "author": "杜牧",
        "paragraphs": [
            "少年才俊赴知音，丞相门栏不觉深。",
            "直道事人男子业，异乡加饭弟兄心。",
            "还须整理韦弦佩，莫独矜夸玳瑁簪。",
            "若去上元怀古去，谢安坟下与沈吟。"
        ],
        "title": "送杜顗赴润州幕",
        "id": "be6c51dd-d0bb-4030-b9ba-eb4d4a165f76"
    },
    {
        "author": "杜牧",
        "paragraphs": [
            "宛溪垂柳最长枝，曾被春风尽日吹。",
            "不堪攀折犹堪看，陌上少年来自迟。"
        ],
        "title": "有感",
        "id": "037f8e37-1da9-47b7-a350-126a07b33385"
    },
    {
        "author": "杜牧",
        "paragraphs": [
            "谢山南畔州，风物最宜秋。",
            "太守悬金印，佳人敞画楼。",
            "凝缸暗醉夕，残月上汀州。",
            "可惜当年鬓，朱门不得游。"
        ],
        "title": "书怀寄卢州",
        "id": "8f6fb2d1-46dd-4732-a5de-d542f35083f0"
    },
    {
        "author": "杜牧",
        "paragraphs": [
            "内举无惭古所难，燕台遥想拂尘冠。",
            "登龙有路水不峻，一鴈背飞天正寒。",
            "别夜酒余红烛短，映山帆满碧霞残。",
            "谢公楼下潺湲响，离恨诗情添几般。"
        ],
        "title": "贺崔大夫崔正字",
        "id": "2de5b7bd-c485-4b42-96bf-076a90b33e76"
    },
    {
        "author": "杜牧",
        "paragraphs": [
            "江南为客正悲秋，更送吾师古渡头。",
            "惆怅不同尘土别，水云踪迹去悠悠。"
        ],
        "title": "江南送左师",
        "id": "e5286e89-da5f-4544-8a12-e49f9bb2fbff"
    },
    {
        "author": "杜牧",
        "paragraphs": [
            "蛩唱如波咽，更深似水寒。",
            "露华惊弊褐，灯影挂尘冠。",
            "故国初离梦，前溪更下滩。",
            "纷纷毫髪事，多少宦游难。"
        ],
        "title": "寝夜",
        "id": "85a19bca-cdc4-4b5b-872c-07ed61be29e5"
    },
    {
        "author": "杜牧",
        "paragraphs": [
            "十二层楼敞画簷，连云歌尽草纤纤。",
            "空堂病怯阶前月，燕子嗔垂一竹帘。"
        ],
        "title": "十九兄郡楼有宴病不赴",
        "id": "aeafd492-7902-44b5-a3dc-a18dfc350df7"
    },
    {
        "author": "杜牧",
        "paragraphs": [
            "聚散竟无形，回肠自结成。",
            "古今留不得，离别又潜生。",
            "降虏将军思，穷秋远客情。",
            "何人更憔悴，落第泣秦京。"
        ],
        "title": "愁",
        "id": "3fd7fae5-8491-429f-aef4-2ba1b9bcbabf"
    },
    {
        "author": "杜牧",
        "paragraphs": [
            "红霞一抹广陵春，定子当筵睡脸新。",
            "却笑吃亏隋炀帝，破家亡国为谁人。"
        ],
        "title": "隋苑",
        "id": "ae02ce20-de19-4c23-9c6c-f782859a773b"
    },
    {
        "author": "杜牧",
        "paragraphs": [
            "芭蕉为雨移，故向窓前种。",
            "怜渠点滴声，留得归乡梦。",
            "梦远莫归乡，觉来一翻动。"
        ],
        "title": "芭蕉",
        "id": "3135c2ee-00f2-4225-9eba-bbf494faad73"
    },
    {
        "author": "杜牧",
        "paragraphs": [
            "千万长河共使船，听君诗句倍怆然。",
            "春风野岸名花发，一道帆樯画柳烟。"
        ],
        "title": "汴人舟行荅张祜",
        "id": "68957cfc-69fd-4e1c-b185-84c78c02d4c3"
    },
    {
        "author": "杜牧",
        "paragraphs": [
            "燕鴈下扬州，凉风柳陌愁。",
            "可怜千里梦，还是一年秋。",
            "宛水环朱槛，章江敞碧流。",
            "谬陪吾益友，祗事我贤侯。",
            "印组萦光马，锋铓看解牛。",
            "井闾安乐易，冠盖惬依投。",
            "政简稀开阁，功成每运筹。",
            "送春经野坞，迟日上高楼。",
            "玉裂歌声断，霞飘舞带收。",
            "泥情斜拂印，别脸小低头。",
            "日晚花枝烂，釭凝粉彩稠。",
            "未曾孤酩酊，剩肯只淹留。",
            "重德俄征宠，诸生苦宦游。",
            "分途之绝国，洒泪拜行辀。",
            "聚散真漂梗，光阴急转邮。",
            "铭心徒历历，屈指尽悠悠。",
            "君作烹鲜用，谁膺仄席求。",
            "卷怀能愤悱，卒岁且优游。",
            "去矣时难遇，沽哉价莫酬。",
            "满枝为鼓吹，衷甲避戈矛。",
            "隋帝宫荒草，秦王土一丘。",
            "相逢好大笑，除此总云浮。"
        ],
        "title": "牧陪昭应卢郎中在江西宣州佐今吏部沈公幕罢府周岁公宰昭应牧在淮南縻职叙旧成二十二韵用以投寄",
        "id": "6fe3bbaf-2f8b-4bf1-a2d1-79f5a6bef477"
    },
    {
        "author": "杜牧",
        "paragraphs": [
            "暖风迟日柳初含，顾影看身又自慙。",
            "何事明朝独惆怅，杏花时节在江南。"
        ],
        "title": "寓言",
        "id": "68167dff-23be-4876-a742-f75d80307d9c"
    },
    {
        "author": "杜牧",
        "paragraphs": [
            "月白烟青水暗流，孤猿衔恨叫中秋。",
            "三声欲断疑肠断，饶是少年今白头。"
        ],
        "title": "猿",
        "id": "52a599ad-0b63-410e-b38f-2109e636673f"
    },
    {
        "author": "杜牧",
        "paragraphs": [
            "尘埃终日满牕前，水态云容思浩然。",
            "争得便归湘浦去，却持竿上钓鱼船。"
        ],
        "title": "怀归",
        "id": "dc074254-7e82-4c23-b798-3609e747bec4"
    },
    {
        "author": "杜牧",
        "paragraphs": [
            "黑山南面更无州，马放平沙夜不收。",
            "风送孤城临晚角，一声声入客心愁。"
        ],
        "title": "边上晚秋",
        "id": "a20b27d3-d785-4d73-8dd9-12b65ffd2e00"
    },
    {
        "author": "杜牧",
        "paragraphs": [
            "玉箫声断没流年，满目春愁陇树烟。",
            "艳质已随云雨散，凤楼空锁月明天。"
        ],
        "title": "伤友人悼吹箫妓",
        "id": "4e28d87d-576b-4af0-8a43-63d28c15f811"
    },
    {
        "author": "杜牧",
        "paragraphs": [
            "门近寒溪牕近山，枕山流水日潺潺。",
            "长嫌世上浮云客，老向尘中不解颜。"
        ],
        "title": "访许颜",
        "id": "308eb1a8-b305-4809-ae8b-4a13cb09bff8"
    },
    {
        "author": "杜牧",
        "paragraphs": [
            "万古荣华旦暮齐，楼台春尽草萋萋。",
            "君看陌上何人墓，旋化红尘送马蹏。"
        ],
        "title": "春日古道傍作",
        "id": "52fdb35a-5a08-41ba-b6be-996087bf2843"
    },
    {
        "author": "杜牧",
        "paragraphs": [
            "青冢前头陇水流，燕支山上暮云秋。",
            "蛾眉一坠穷泉路，夜夜孤魂月下愁。"
        ],
        "title": "青冢",
        "id": "304aa711-54e3-4550-b2ab-ec17b1e24a76"
    },
    {
        "author": "杜牧",
        "paragraphs": [
            "行脚寻常到寺稀，一枝藜杖一禅衣。",
            "开门满院空秋色，新向庐峰过夏归。"
        ],
        "title": "大梦上人自庐峰回",
        "id": "bb217f10-edb0-45b7-8e49-47585cc6c8b9"
    },
    {
        "author": "杜牧",
        "paragraphs": [
            "柳动晴风拂路尘，年年宫阙锁浓春。",
            "一从翠辇无巡幸，老却蛾眉几许人。"
        ],
        "title": "洛中二首 一",
        "id": "0b459de7-7741-4711-9302-d65394318cc5"
    },
    {
        "author": "杜牧",
        "paragraphs": [
            "风吹柳带摇晴绿，蝶遶花枝恋暖香。",
            "多把芳菲泛春酒，直教愁色对愁肠。"
        ],
        "title": "洛中二首 二",
        "id": "2a39a296-cc21-44b4-84c9-a660196a4e61"
    },
    {
        "author": "杜牧",
        "paragraphs": [
            "何处吹笳薄暮天，塞垣高鸟没狼烟。",
            "游人一听头堪白，苏武争禁十九年。"
        ],
        "title": "边上闻笳三首 一",
        "id": "1f464abe-9a19-49a5-b026-450807a7661f"
    },
    {
        "author": "杜牧",
        "paragraphs": [
            "海路无尘边草新，荣枯不见绿杨春。",
            "白沙日暮愁云起，独感离乡万里人。"
        ],
        "title": "边上闻笳三首 二",
        "id": "4350de2f-0914-4bdb-b9ce-713bcd97e2f4"
    },
    {
        "author": "杜牧",
        "paragraphs": [
            "胡雏吹笛上高台，寒雁惊飞去不回。",
            "尽日春风吹不散，只应分付客愁来。"
        ],
        "title": "边上闻笳三首 三",
        "id": "1927803a-61ed-4f62-a93c-5f498b286c5a"
    },
    {
        "author": "杜牧",
        "paragraphs": [
            "蓟北雁初去，湘南春又归。",
            "水流沧海急，人到白头稀。",
            "塞路尽何处，我愁当落晖。",
            "终须接鸳鹭，霄汉共高飞。"
        ],
        "title": "春日寄许浑先辈",
        "id": "9c0f6ffa-7149-40b9-a8e3-a7579d77259d"
    },
    {
        "author": "杜牧",
        "paragraphs": [
            "遗踪委衰草，行客思悠悠。",
            "昔日人何处，终年水自流。",
            "孤烟邨戌远，乱雨海门秋。",
            "吟罢独归去，烟云尽惨愁。"
        ],
        "title": "经阖闾城",
        "id": "9b5a42d1-285e-4955-b55a-1917f61167b2"
    },
    {
        "author": "杜牧",
        "paragraphs": [
            "行役我方倦，苦吟谁复闻。",
            "戌楼春带雪，边角暮吹云。",
            "极目无人迹，回头送鴈羣。",
            "如何遣公子，高卧醉醺醺。"
        ],
        "title": "幷州道中",
        "id": "eb5120bb-738e-4b1f-b212-869ed20e2c48"
    },
    {
        "author": "杜牧",
        "paragraphs": [
            "相别徒成泣，经过总是空。",
            "劳生惯离别，夜梦苦西东。",
            "去路三湘浪，归程一片风。",
            "他年寄消息，书在鲤鱼中。"
        ],
        "title": "别怀",
        "id": "58912283-2b9a-42fe-be12-744cc183543f"
    },
    {
        "author": "杜牧",
        "paragraphs": [
            "白发沧浪上，全忘是与非。",
            "秋潭垂钓去，夜月叩船归。",
            "烟影侵芦岸，潮痕在竹扉。",
            "终年狎鸥鸟，来去且无机。"
        ],
        "title": "渔父",
        "id": "1dae0963-7101-4cf3-a045-1c0607adc419"
    },
    {
        "author": "杜牧",
        "paragraphs": [
            "寒空动高吹，月色满清砧。",
            "残梦夜魂断，美人边思深。",
            "孤鸿秋出塞，一叶暗辞林。",
            "又寄征衣去，迢迢天外心。"
        ],
        "title": "秋梦",
        "id": "f8aedfad-1722-4af7-8212-a5aec92fd87a"
    },
    {
        "author": "杜牧",
        "paragraphs": [
            "风吹一片叶，万物已惊秋。",
            "独夜他乡泪，年年为客愁。",
            "别离何处尽，摇落几时休。",
            "不及磻溪叟，身闲长自由。"
        ],
        "title": "早秋客舍",
        "id": "408b44e4-92fd-41f5-a073-6559f58e51e1"
    },
    {
        "author": "杜牧",
        "paragraphs": [
            "故交相见稀，相见倍依依。",
            "尘路事不尽，云巖闲好归。",
            "投人销壮志，徇俗变真机。",
            "又落他乡泪，风前一满衣。"
        ],
        "title": "逢故人",
        "id": "7e57dc35-56b8-4e3d-ab51-25d6c4bd1fab"
    },
    {
        "author": "杜牧",
        "paragraphs": [
            "孤舟天际外，去路望中赊。",
            "贫病远行客，梦魂多在家。",
            "蝉吟秋色树，鸦噪夕阳沙。",
            "不拟彻双鬓，他方掷岁华。"
        ],
        "title": "秋晚江上遣怀",
        "id": "51ef42d5-7ee1-4f03-abd0-082156116f1c"
    },
    {
        "author": "杜牧",
        "paragraphs": [
            "寒光垂静夜，皓彩满重城。",
            "万国尽分照，谁家无此明。",
            "古槐疎影薄，仙桂动秋声。",
            "独有长门里，蛾眉对晓晴。"
        ],
        "title": "长安夜月",
        "id": "a8b805ad-170d-4d5b-a213-7fa8a9267ef3"
    },
    {
        "author": "杜牧",
        "paragraphs": [
            "东西那有碍，出处岂虚心。",
            "晓入洞庭阔，暮归巫峡深。",
            "渡江随鸟影，拥树隔猿吟。",
            "莫隐高唐去，枯苗待作霖。"
        ],
        "tags": [
            "洞庭湖"
        ],
        "title": "云",
        "id": "28433d8d-5936-45da-ade8-19c96e9b7882"
    },
    {
        "author": "杜牧",
        "paragraphs": [
            "年光何太急，倏忽又青春。",
            "明月谁为主，江山暗换人。",
            "莺花潜运老，荣乐渐成尘。",
            "遥忆朱门柳，别离应更频。"
        ],
        "title": "春怀",
        "id": "524e074f-6a93-407d-860f-6aedbcafb736"
    },
    {
        "author": "杜牧",
        "paragraphs": [
            "年年不相见，相见却成悲。",
            "教我泪如霰，嗟君髪似丝。",
            "正伤携手处，况值落花时。",
            "莫惜今宵醉，人间忽忽期。"
        ],
        "title": "逢故人",
        "id": "916b8772-417b-4c41-8444-cc5cf7653df1"
    },
    {
        "author": "杜牧",
        "paragraphs": [
            "男儿所在即为家，百镒黄金一朵花。",
            "借问春风何处好，绿杨深巷马头斜。"
        ],
        "title": "闲题",
        "id": "fa3e549f-176c-48b3-bf3e-c713f218bea3"
    },
    {
        "author": "杜牧",
        "paragraphs": [
            "繁华事散逐香尘，流水无情草自春。",
            "日暮东风怨啼鸟，落花犹似堕楼人。"
        ],
        "tags": [
            "唐诗三百首",
            "七言绝句",
            "怀古"
        ],
        "title": "金谷园",
        "id": "80159919-0b66-4956-a563-ef9bcf6a05c0"
    },
    {
        "author": "杜牧",
        "paragraphs": [
            "星汉离宫月出轮，满街含笑绮罗春。",
            "花前每被青蛾问，何事重来只一人。"
        ],
        "title": "重登科",
        "id": "2029f78f-5712-4d96-ac73-6400df8b6f61"
    },
    {
        "author": "杜牧",
        "paragraphs": [
            "黄沙连海路无尘，边草长枯不见春。",
            "日暮拂云堆下过，马前逢著射雕人。"
        ],
        "title": "游边",
        "id": "28799a12-e0c3-48ef-a28a-5524333f8f4a"
    },
    {
        "author": "杜牧",
        "paragraphs": [
            "青阳云水去年寻，黄绢歌诗出翰林。",
            "投辖暂停留酒客，绛帷斜系满松阴。",
            "妖人笑我不相问，道者应知归路心。",
            "南去南来尽乡国，月明秋水只沈沈。"
        ],
        "title": "将赴池州道中作",
        "id": "092a87b0-7174-4349-aa8e-66e55664ce16"
    },
    {
        "author": "杜牧",
        "paragraphs": [
            "龙舟东下事成空，蔓草萋萋满故宫。",
            "亡国亡家为颜色，露桃犹自恨春风。"
        ],
        "title": "隋宫春",
        "id": "c96d8cbe-15b2-4741-8223-cdf24c7d0b3c"
    },
    {
        "author": "杜牧",
        "paragraphs": [
            "瘴塞蛮江入洞流，人家多在竹棚头。",
            "青山海上无城郭，唯见松牌出象州。"
        ],
        "title": "蛮中醉",
        "id": "18046e74-6340-4797-808e-aaf0a557caee"
    },
    {
        "author": "杜牧",
        "paragraphs": [
            "把酒直须判酩酊，逢花莫惜暂淹留。",
            "假如三万六千日，半是悲哀半是愁。"
        ],
        "title": "寓题",
        "id": "cc1f4baf-4d3d-4694-8e1e-2e6a3c06f737"
    },
    {
        "author": "杜牧",
        "paragraphs": [
            "省事却因多事力，无心翻似有心来。",
            "秋风郡阁残花在，别后何人更一杯。"
        ],
        "title": "送赵十二赴举",
        "id": "1fc932b9-69e4-4562-b3b9-bf4bfeae9e54"
    },
    {
        "author": "杜牧",
        "paragraphs": [
            "不语亭亭俨薄粧，画裙双凤郁金香。",
            "西京才子旁看取，何似乔家郍窈娘。"
        ],
        "title": "偶呈郑先辈",
        "id": "62506da7-05c5-4c55-878a-0b86b2ab50fe"
    },
    {
        "author": "杜牧",
        "paragraphs": [
            "蜀地曾闻子规鸟，宣城又见杜鹃花。",
            "一呌一回肠一断，三春三月忆三巴。"
        ],
        "tags": [
            "思乡",
            "花",
            "写鸟",
            "写花",
            "鸟"
        ],
        "title": "子规",
        "id": "d93b8de9-bb98-4e94-ac57-56fb66930975"
    },
    {
        "author": "杜牧",
        "paragraphs": [
            "独酌芳春酒，登楼已半醺。",
            "谁惊一行雁，冲断过江云。"
        ],
        "title": "江楼",
        "id": "9d95e279-c674-4b69-a5e9-1b8585ff0f21"
    },
    {
        "author": "杜牧",
        "paragraphs": [
            "旅馆无良伴，凝情自悄然。",
            "寒灯思旧事，断鴈警愁眠。",
            "远梦归侵晓，家书到隔年。",
            "湘江好烟月，门系钓鱼船。"
        ],
        "tags": [
            "唐诗三百首",
            "羁旅",
            "思乡",
            "五言律诗"
        ],
        "title": "旅宿",
        "id": "200fe9fa-0221-4123-86de-4d63ce9d3daf"
    },
    {
        "author": "杜牧",
        "paragraphs": [
            "杜宇竟何冤，年年呌蜀门。",
            "至今衔积恨，终古吊残魂。",
            "芳草迷肠结，红花染血痕。",
            "山川尽春色，呜咽复谁论。"
        ],
        "title": "杜鹃",
        "id": "ee85588c-0534-4102-8f5c-e305f5f4eec0"
    },
    {
        "author": "杜牧",
        "paragraphs": [
            "火云初似灭，晓角欲微清。",
            "故国行千里，新蝉忽数声。",
            "时行仍髣髴，度日更分明。",
            "不敢频倾耳，唯忧白发生。"
        ],
        "title": "闻蝉",
        "id": "a4b1c163-b708-42d3-99af-a02f36eac49d"
    },
    {
        "author": "杜牧",
        "paragraphs": [
            "十载名兼利，人皆与命争。",
            "青春留不住，白发自然生。",
            "夜雨滴乡思，秋风从别情。",
            "都门五十里，驰马逐鸡声。"
        ],
        "title": "送友人",
        "id": "cde49e9e-6a1b-4410-9be7-00f366a05d55"
    },
    {
        "author": "杜牧",
        "paragraphs": [
            "窗虚枕簟凉，寝倦忆潇湘。",
            "山色几时老，人心终日忙。",
            "松风半夜雨，帘月满堂霜。",
            "匹马好归去，江头橘正香。"
        ],
        "title": "旅情",
        "id": "30040ee2-58a0-4ff6-be84-c8c55f440a88"
    },
    {
        "author": "杜牧",
        "paragraphs": [
            "独起望山色，水鸡鸣蓼洲。",
            "房星随月晓，楚木向云秋。",
            "曲渚疑江尽，平沙似浪浮。",
            "秦原在何处，泽国碧悠悠。"
        ],
        "title": "晓望",
        "id": "71cf556f-c9b9-48dc-b8db-cd0e71489eab"
    },
    {
        "author": "杜牧",
        "paragraphs": [
            "自是东西客，逢人又送人。",
            "不应相见老，秖是别离频。",
            "度日还知暮，平生未识春。",
            "傥无迁谷分，归去养天真。"
        ],
        "title": "贻友人",
        "id": "58f6dd3b-adc6-4b9e-9ef0-64fbb119926d"
    },
    {
        "author": "杜牧",
        "paragraphs": [
            "自笑走红尘，流年旧复新。",
            "东风半夜雨，南国万家春。",
            "失计抛鱼艇，何门化涸鳞。",
            "是谁添岁月，老却暗投人。"
        ],
        "title": "书事",
        "id": "97a85c63-017e-4e4f-afbb-7584f6d9f977"
    },
    {
        "author": "杜牧",
        "paragraphs": [
            "分飞共所从，六翮势催风。",
            "声断碧云外，影孤明月中。",
            "青田归路远，丹桂旧巢空。",
            "矫翼知何处，天涯不可穷。"
        ],
        "title": "别鹤",
        "id": "7b531a90-ba92-4f64-97e5-e7a353f14f65"
    },
    {
        "author": "杜牧",
        "paragraphs": [
            "帆湿去悠悠，停桡宿渡头。",
            "乱烟迷野岸，独鸟出中流。",
            "[篷]雨延乡梦，江风阻暮秋。",
            "傥无身外事，甘老向扁舟。"
        ],
        "title": "晚泊",
        "id": "0aa8fae9-ffb6-4bce-82ce-6e07262b64dc"
    },
    {
        "author": "杜牧",
        "paragraphs": [
            "峭壁引行径，截溪开石门。",
            "泉飞溅虚槛，云起涨河轩。",
            "隔水看来路，疎篱见定猿。",
            "未闲难久住，归去复何言。"
        ],
        "title": "山寺",
        "id": "caaca622-c956-41cc-8332-ed41f24818a7"
    },
    {
        "author": "杜牧",
        "paragraphs": [
            "垂鞭信马行，数里未鸡鸣。",
            "林下带残梦，叶飞时忽惊。",
            "霜凝孤鹤逈，月晓远山横。",
            "僮仆休辞险，时平路复平。"
        ],
        "tags": [
            "抒情"
        ],
        "title": "早行",
        "id": "e8712c56-38dc-490d-81ce-03dbb8fac1a1"
    },
    {
        "author": "杜牧",
        "paragraphs": [
            "荷花兼柳叶，彼此不胜秋。",
            "玉露滴初泣，金风吹更愁。",
            "绿眉甘弃坠，红脸恨飘流。",
            "叹息是游子，少年还白头。"
        ],
        "title": "秋日偶题",
        "id": "6de81737-7d03-4b65-87cb-fc3a286825b8"
    },
    {
        "author": "杜牧",
        "paragraphs": [
            "新城非故里，终日想柴扃。",
            "兴罢花还落，愁来酒欲醒。",
            "何人初髪白，几处乱山青。",
            "远忆湘江上，渔歌对月听。"
        ],
        "title": "忆归",
        "id": "3f5d1c3a-0f7a-4acf-8a5b-0a90f5eda796"
    },
    {
        "author": "杜牧",
        "paragraphs": [
            "朔风高紧掠河楼，白鼻䯄郎白罽裘。",
            "有个当垆明似月，马鞭斜揖笑回头。"
        ],
        "title": "偶见",
        "id": "b15e15e7-93ac-4923-bf7b-d5e06a4104a2"
    },
    {
        "author": "杜牧",
        "paragraphs": [
            "日晴空乐下仙云，俱在凉亭送使君。",
            "莫辞一盏即相请，还是三年更不闻。"
        ],
        "title": "醉倒",
        "id": "09f484d9-6b45-4920-9497-7f9c1e94c4f1"
    },
    {
        "author": "杜牧",
        "paragraphs": [
            "多为裁诗步竹轩，有时凝思过朝昏。",
            "篇成敢道怀金璞，吟苦唯应似岭猿。",
            "迷兴每慙花月夕，寄愁长在别离魂。",
            "凭君把卷侵寒烛，丽句时传画戟门。"
        ],
        "title": "酬许十三秀才兼依来韵",
        "id": "a6ea719c-de54-450a-a810-ec7e136445f7"
    },
    {
        "author": "杜牧",
        "paragraphs": [
            "城日晚悠悠，弦歌在碧流。",
            "夕风飘度曲，烟屿隐行舟。",
            "问拍拟新令，怜香占彩毬。",
            "当筵虽一醉，宁复缓离愁。"
        ],
        "title": "后池泛舟送王十秀才",
        "id": "9c486955-3227-4d91-a098-df46818ca5c8"
    },
    {
        "author": "杜牧",
        "paragraphs": [
            "谁家洛浦神，十四五来人。",
            "媚髪轻垂额，香衫软著身。",
            "摘莲红袖湿，窥渌翠蛾频。",
            "飞鹊徒来往，平阳公主亲。"
        ],
        "title": "书情",
        "id": "41e6abd8-7f86-47c8-8864-80194d5f471e"
    },
    {
        "author": "杜牧",
        "paragraphs": [
            "华堂今日绮筵开，谁唤分司御史来。",
            "偶发狂言惊满坐，三重粉面一时回。"
        ],
        "title": "兵部尚书席上作",
        "id": "8b9be387-45c4-434b-b095-169df99f2a87"
    },
    {
        "author": "杜牧",
        "paragraphs": [
            "荆州一万里，不如蒯易度。",
            "仰首望飞鸣，伊人何异趣。"
        ],
        "title": "骕骦坂",
        "id": "91cb2639-7f72-4881-98fc-ab984c5e1dec"
    },
    {
        "author": "杜牧",
        "paragraphs": [
            "芦荻花多触处飞，独凭虚槛雨微微。",
            "寒林叶落鸟巢出，古渡风高渔艇稀。",
            "云抱四山终日在，草荒三径几时归。",
            "江城向晚西流急，无限乡心闻擣衣。"
        ],
        "title": "冬日五湖馆水亭怀别",
        "id": "8310ffab-fa9e-473b-b587-7f192954d94d"
    },
    {
        "author": "杜牧",
        "paragraphs": [
            "到晓不成梦，思量堪白头。",
            "多无百年命，长有万般愁。",
            "世路应难尽，营生卒未休。",
            "莫言名与利，名利是身讐。"
        ],
        "title": "不寝",
        "id": "79cbc5bd-e582-45c9-81dc-41faae227083"
    },
    {
        "author": "杜牧",
        "paragraphs": [
            "清露白云明月天，与君齐櫂木兰船。",
            "南湖风雨一相失，夜泊横塘心渺然。"
        ],
        "title": "泊松江",
        "id": "8c798165-fe62-41c4-aaff-9d53cca79408"
    },
    {
        "author": "杜牧",
        "paragraphs": [
            "三日去还住，一生焉再游。",
            "含情碧溪水，重上粲公楼。"
        ],
        "title": "题水西寺",
        "id": "28f10c86-ee73-4720-8e9c-0b39561a8578"
    },
    {
        "author": "杜牧",
        "paragraphs": [
            "衰散相逢洛水边，却思同在紫薇天。",
            "尽将舟楫板桥去，早晚归来更济川。"
        ],
        "title": "赠别宣州崔羣相公",
        "id": "487f4f4a-f3ef-46fb-98cf-4454f7135e85"
    },
    {
        "author": "杜牧",
        "paragraphs": [
            "权门阴进夺移才，驿骑如星堕峡来。",
            "晁氏有恩忠作祸，贾生无罪直为灾。",
            "贞魂误向崇山没，冤气疑从湘水回。",
            "毕竟成功何处是，五湖云月一帆开。"
        ],
        "title": "闻开江相国宋下世二首 一",
        "id": "b4155273-6b2c-477f-9ddc-08722def1c6a"
    },
    {
        "author": "杜牧",
        "paragraphs": [
            "月落清湘棹不喧，玉杯瑶瑟奠苹蘩。",
            "谁令力制乘轩鹤，自取机沈在槛猿。",
            "位极干坤三事贵，谤兴华夏一夫冤。",
            "宵衣旰食明天子，日伏青蒲不为言。"
        ],
        "title": "闻开江相国宋下世二首 二",
        "id": "bfc79005-7c71-4365-bbe6-6ff9b4a7f44a"
    },
    {
        "author": "杜牧",
        "paragraphs": [
            "朝缨初解佐江濆，麋鹿心知自有羣。",
            "汉囿猎稀慵献赋，楚山耕早任移文。",
            "卧归渔浦月连海，行望凤城花隔云。",
            "关吏不须迎马笑，去时无意学终军。"
        ],
        "title": "出关",
        "id": "7efa218b-1573-4c81-91fa-24b9c998caea"
    },
    {
        "author": "杜牧",
        "paragraphs": [
            "双嵓泻一川，回马断桥前。",
            "古庙阴风地，寒钟暮雨天。",
            "沙虚留虎迹，水滑带龙涎。",
            "却下临江路，潮深无渡船。"
        ],
        "title": "暝投云智寺渡溪不得却取沿江路往",
        "id": "8bc003c1-d2d3-4708-b014-7048cda8846b"
    },
    {
        "author": "杜牧",
        "paragraphs": [
            "桂檝谪湘渚，三年波上春。",
            "舟寒句溪雪，衣故洛城尘。",
            "客道耻摇尾，皇恩宽犯鳞。",
            "花时去国远，月夕上楼频。",
            "赊酒不辞病，佣书非为贫。",
            "行吟值渔父，坐隐对樵人。",
            "紫陌罢双辙，碧潭穷一纶。",
            "高秋更南去，烟水是通津。"
        ],
        "title": "宣城赠萧兵曹",
        "id": "3af260ca-3d83-46a3-b1d3-7f8edac1789e"
    },
    {
        "author": "杜牧",
        "paragraphs": [
            "寥落故人宅，重来身已亡。",
            "古苔残墨沼，深竹旧书堂。",
            "秋色池馆静，雨声云木凉。",
            "无因展交道，日暮倍心伤。"
        ],
        "title": "过鲍溶宅有感",
        "id": "988f49d0-3ae0-4a41-a673-0817a1ea97e0"
    },
    {
        "author": "杜牧",
        "paragraphs": [
            "江城红叶尽，旅思倍凄凉。",
            "孤梦家山远，独眠秋夜长。",
            "道存空倚命，身贱未归乡。",
            "南望仍垂泪，天边鴈一行。"
        ],
        "title": "寄兄弟",
        "id": "584fe075-d3b6-47c4-a182-0c169ca14b5a"
    },
    {
        "author": "杜牧",
        "paragraphs": [
            "有计自安业，秋风罢远吟。",
            "买山惟种竹，对客更弹琴。",
            "烟起药厨晚，杵声松院深。",
            "闲眠得真性，惆怅旧时心。"
        ],
        "title": "秋日",
        "id": "e982c7d4-77e3-47d1-9005-8916b7347c70"
    },
    {
        "author": "杜牧",
        "paragraphs": [
            "忆昨未知道，临川每羨鱼。",
            "世途行处见，人事病来疎。",
            "微雨秋栽竹，孤灯夜读书。",
            "怜君亦同志，晚岁傍山居。"
        ],
        "title": "卜居招书侣",
        "id": "c4952145-72c2-4da3-b777-a9d307cac272"
    },
    {
        "author": "杜牧",
        "paragraphs": [
            "何处人事少，西峰旧草堂。",
            "晒书秋日晚，洗药石泉香。",
            "后岭有微雨，北牕生晓凉。",
            "徒劳问归路，峰叠遶家乡。"
        ],
        "title": "西山草堂",
        "id": "403f8c59-dcd9-4a22-82a1-c5c1230b62b0"
    },
    {
        "author": "杜牧",
        "paragraphs": [
            "回报隐居山，莫忧山兴阑。",
            "求人颜色尽，知道性情宽。",
            "信谱弹琴误，缘崖斸药难。",
            "东臯亦自给，殊愧远相安。"
        ],
        "title": "贻隐者",
        "id": "6fef4c46-59d0-4a27-823e-8869262b093e"
    },
    {
        "author": "杜牧",
        "paragraphs": [
            "通竹引泉脉，泓澄深石盆。",
            "惊鱼翻藻叶，浴鸟上松根。",
            "残月留山影，高风耗水痕。",
            "谁家洗秋药，来往自开门。"
        ],
        "title": "石池",
        "id": "eac072c2-87a1-4963-bcea-5c38d28b72ab"
    },
    {
        "author": "杜牧",
        "paragraphs": [
            "琴尊诗思劳，更欲学龙韬。",
            "王粲暂投笔，吕虔初佩刀。",
            "夜吟关月苦，秋望塞云高。",
            "去去从军乐，雕飞岱马豪。"
        ],
        "title": "送苏协律从事振武",
        "id": "2b2171cf-cccb-4a93-93c0-f48fcbcfd026"
    },
    {
        "author": "杜牧",
        "paragraphs": [
            "山斋路几层，败衲学真乘。",
            "寒暑移双树，光阴尽一灯。",
            "风飘高竹雪，泉涨小池冰。",
            "莫讶频来此，修身欲到僧。"
        ],
        "title": "怀政禅师院",
        "id": "cad612b5-a64b-4663-9313-84c7152468cc"
    },
    {
        "author": "杜牧",
        "paragraphs": [
            "路长春欲尽，歌怨酒多酣。",
            "白社莲塘北，青袍桂水南。",
            "驿行盘鸟道，船宿避龙潭。",
            "真得诗人趣，烟霞处处谙。"
        ],
        "title": "送荔浦蒋明府赴任",
        "id": "00a3c877-5904-43d5-8248-7327151eb464"
    },
    {
        "author": "杜牧",
        "paragraphs": [
            "念远坐西阁，华池涵月凉。",
            "书回秋欲尽，酒醒夜初长。",
            "露白莲衣浅，风清蕙带香。",
            "前年此佳景，兰棹醉横塘。"
        ],
        "title": "秋夕有怀",
        "id": "0b859bef-0c17-45ab-845d-9875dd865677"
    },
    {
        "author": "杜牧",
        "paragraphs": [
            "初霁独登赏，西楼多远风。",
            "横烟秋水上，疎雨夕阳中。",
            "高树下山鸟，平芜飞草虫。",
            "唯应待明月，千里与君同。"
        ],
        "title": "秋霁寄远",
        "id": "1b368e99-78ba-45ce-9a35-2bf5c0a250bb"
    },
    {
        "author": "杜牧",
        "paragraphs": [
            "台阁参差倚太阳，年年花发满山香。",
            "重门勘锁青春晚，深殿垂帘白日长。",
            "草色芊绵侵御路，泉声呜咽绕宫墙。",
            "先皇一去无回驾，红粉云环空断肠。"
        ],
        "title": "经古行宫",
        "id": "35120a7d-9555-479f-9cdc-370dc97d4b74"
    },
    {
        "author": "杜牧",
        "paragraphs": [
            "曾与径山为小师，千年僧行众人知。",
            "夜深月色当禅处，斋后钟声到讲时。",
            "经雨绿苔侵古画，过秋红叶落新诗。",
            "劝君莫厌江城客，虽在风尘别有期。"
        ],
        "title": "宣州开元寺赠惟真上人",
        "id": "4de353cb-66da-46ad-bb87-7fe9a9052fa5"
    },
    {
        "author": "杜牧",
        "paragraphs": [
            "十亩山田近石涵，村居风俗旧曾谙。",
            "帘前白艾惊春燕，篱上青桑待晚蚕。",
            "云暖采茶来岭北，月明沽酒过溪南。",
            "陵阳秋尽多归思，红树萧萧覆碧潭。"
        ],
        "title": "秋晚怀茅山石涵村舍",
        "id": "1c6c8b83-6bf8-4cf1-a6f9-72a7480931ad"
    },
    {
        "author": "杜牧",
        "paragraphs": [
            "曾话平生志，书斋几见留。",
            "道孤心易感，恩重力难酬。",
            "独立千峰晚，频来一叶秋。",
            "鸡鸣应有处，不学泪空流。"
        ],
        "title": "留题李侍御书斋",
        "id": "b7fb92f5-2218-4360-af84-2b553b1060d1"
    },
    {
        "author": "杜牧",
        "paragraphs": [
            "夜程何处宿，山叠树层层。",
            "孤馆闲秋雨，空堂停曙灯。",
            "歌慙渔浦客，诗学雁门僧。",
            "此意无人识，明朝见李膺。"
        ],
        "title": "行次白沙馆先寄上河南王侍郎",
        "id": "4f7c94e4-93c7-45ce-8877-2d47cbd22a4b"
    },
    {
        "author": "杜牧",
        "paragraphs": [
            "朝回珮马草萋萋，年少恩深卫霍齐。",
            "斧钺旧威龙塞北，池台新赐凤城西。",
            "门通碧树开金锁，楼对青山倚玉梯。",
            "南陌行人尽廻首，笙歌一曲暮云低。"
        ],
        "title": "贵游",
        "id": "d505f107-27db-48e3-8e87-87d5a5a671e6"
    },
    {
        "author": "杜牧",
        "paragraphs": [
            "石城花暖鹧鸪飞，征客春帆秋不归。",
            "犹自保郎心似石，绫梭夜夜织寒衣。"
        ],
        "title": "越中",
        "id": "c49367d4-cdb7-4cc3-8433-0cac723302aa"
    },
    {
        "author": "杜牧",
        "paragraphs": [
            "蜀道下湘渚，客帆应不迷。",
            "江分三峡响，山竝九华齐。",
            "秋泊鴈初宿，夜吟猿乍啼。",
            "归时慎行李，莫到石城西。"
        ],
        "title": "闻范秀才自蜀游江湖",
        "id": "06ac6585-2683-4b5f-b94c-854297f32676"
    },
    {
        "author": "杜牧",
        "paragraphs": [
            "绿萝萦数匝，本在草堂间。",
            "秋色寄高树，昼阴笼近山。",
            "移花疎处过，斸药困时攀。",
            "日暮微风起，难寻旧径还。"
        ],
        "title": "绿萝",
        "id": "a5272df5-6b7d-485f-a6bd-f1df33a54ae6"
    },
    {
        "author": "杜牧",
        "paragraphs": [
            "孤舟路渐赊，时见碧桃花。",
            "溪雨滩声急，巖风树势斜。",
            "猕猴悬弱柳，㶉鶒睡横楂。",
            "谩向仙林宿，无人识阮家。"
        ],
        "title": "宿东横山濑",
        "id": "fdbb7018-8746-4c25-a00a-336a1a235075"
    },
    {
        "author": "杜牧",
        "paragraphs": [
            "无机还得罪，直道不伤情。",
            "微雨昏山色，疎笼闭鹤声。",
            "闲居多野客，高枕见江城。",
            "门外长溪水，怜君又濯缨。"
        ],
        "title": "贻迁客",
        "id": "263c2582-05d9-4f21-b486-bcd547701eaa"
    },
    {
        "author": "杜牧",
        "paragraphs": [
            "南楼送郢客，西郭望荆门。",
            "凫鹄下寒渚，牛羊归远村。",
            "兰舟倚行棹，桂酒掩余罇。",
            "重此一留宿，前汀烟月昏。"
        ],
        "title": "陵阳送客",
        "id": "ccdf927c-b0d5-4603-8a99-ac627e88bf7d"
    },
    {
        "author": "杜牧",
        "paragraphs": [
            "潮去潮来洲渚春，山花如绣草如茵。",
            "严陵台下桐江水，解钓鲈鱼能几人。"
        ],
        "title": "寄桐江隐者",
        "id": "59c8555c-d6da-4681-810e-0bbd58a246e7"
    },
    {
        "author": "杜牧",
        "paragraphs": [
            "侯家大道傍，蝉噪树苍苍。",
            "开锁洞门远，卷帘官舍凉。",
            "栏围红药盛，架引绿萝长。",
            "永日一欹枕，故山云水乡。"
        ],
        "title": "长兴里夏日寄南隣避暑",
        "id": "952142bd-583b-4bbd-bafa-25e37f2d0953"
    },
    {
        "author": "杜牧",
        "paragraphs": [
            "禅牀深竹里，心与径山期。",
            "结社多高客，登坛尽小师。",
            "早秋归寺远，新雨上滩迟。",
            "别后江云碧，南斋一首诗。"
        ],
        "title": "送太昱禅师",
        "id": "a3105b52-d9ef-4848-bf48-afb35adbd9f4"
    },
    {
        "author": "杜牧",
        "paragraphs": [
            "玉塞功犹阻，金门事已陈。",
            "世途皆扰扰，乡党尽循循。",
            "客道难投足，家声易发身。",
            "松篁标节晚，兰蕙吐词春。",
            "处困羞摇尾，怀忠壮犯鳞。",
            "宅临三楚水，衣带二京尘。",
            "歛迹愁山鬼，遗形慕谷神。",
            "采芝先避贵，栽橘早防贫。",
            "弦泛桐材响，杯澄糯醁醇。",
            "但寻陶令集，休献楚王珍。",
            "林密闻风远，池平见月匀。",
            "藤龛红婀娜，苔磴绿嶙峋。",
            "雪树交梁苑，冰河涨孟津。",
            "面邀文作友，心许德为隣。",
            "旅馆将分被，婴儿共洒巾。",
            "渭阳连汉曲，京口接漳滨。",
            "通塞时应定，荣枯理会均。",
            "儒流当自勉，妻族更谁亲。",
            "照瞩三光政，生成四气仁。",
            "磻溪有心者，垂白肯湮沦。"
        ],
        "title": "梁秀才以早春旅次大梁将归郊扉言怀兼别示亦蒙见赠凡二十韵走笔依韵",
        "id": "ac22b4fe-0b9a-49bd-ad10-596cc309c935"
    },
    {
        "author": "杜牧",
        "paragraphs": [
            "旅馆当年葺，公才此日论。",
            "林繁轻竹祖，树暗惜桐孙。",
            "炼药藏金鼎，疏泉陷石盆。",
            "散科松有节，深薙草无根。",
            "龙卧池犹在，鸎迁谷尚存。",
            "昔为扬子宅，今是李膺门。",
            "积学萤尝聚，微词凤早吞。",
            "百年明素志，三顾起新恩。",
            "雪耀冰霜冷，尘飞水墨昏。",
            "莫教垂露迹，岁晚杂苔痕。"
        ],
        "title": "川守大夫刘公早岁寓居敦行里肆有题壁十韵今之置第乃获旧居洛下大僚因有唱和叹咏不足輙献此诗",
        "id": "d93a5ed7-6c7d-47fe-b394-00b755e2d855"
    },
    {
        "author": "杜牧",
        "paragraphs": [
            "碧树康庄内，清川巩洛间。",
            "坛分中岳顶，城缭大河湾。",
            "广殿含凉静，深宫积翠闲。",
            "楼齐云漠漠，桥束水潺潺。",
            "过雨柽枝润，迎霜柿叶殷。",
            "紫鳞冲晚浪，白鸟背秋山。",
            "月拜西归表，晨趋北向班。",
            "鸳鸿随半仗，貔虎护重关。",
            "玉帐才容足，金罇暂解颜。",
            "迹留伤堕屦，恩在乐衔环。",
            "南省兰先握，东堂桂早攀。",
            "龙门君夭矫，莺谷我绵蛮。",
            "分薄嵇心懒，哀多庾鬓班。",
            "人慙公干卧，频送子牟还。",
            "自覩宸居壮，谁忧国步艰。",
            "只应时与醉，因病纵疎顽。"
        ],
        "title": "中秋日拜起居表晨渡天津桥即事十六韵献居守相国崔公兼呈工部刘公",
        "id": "81acf292-4b8b-427e-bf96-bfceded135ea"
    },
    {
        "author": "杜牧",
        "paragraphs": [
            "命世须人瑞，匡君在岳灵。",
            "气和薰北陆，襟旷纳东溟。",
            "赋妙排鹦鹉，诗能继鹡鸰。",
            "蒲亲香案色，兰动粉闱馨。",
            "周孔传文教，萧曹授武经。",
            "家童谙禁掖，廐马识金铃。",
            "性与奸邪背，心因启沃冥。",
            "进贤光日月，诛恶助雷霆。",
            "阊阖开时召，箫韶奏处听。",
            "水精悬御幄，云母展宫屏。",
            "捧诏巡汧陇，飞书护井陉。",
            "先声威虎兕，余力活蟭螟。",
            "荣重秦军箭，功高汉将铭。",
            "戈鋋回紫塞，干戚散彤庭。",
            "顺美皇恩洽，扶颠国步宁。",
            "禹谟推掌诰，汤网属司刑。",
            "穉榻蓬莱掩，膺舟巩洛停。",
            "马羣先去害，民籍更添丁。",
            "猾吏门长塞，豪家户不扃。",
            "四知台上镜，三惑井中瓶。",
            "雅韵凭开匣，雄铓待发硎。",
            "火中胶绿树，泉下斸青萍。",
            "五岳期双节，三台空一星。",
            "凤池方注意，麟阁会图行。",
            "寒暑逾流电，光阴甚建瓴。",
            "散曹分已白，崇直眼由青。",
            "赐第成官舍，佣居起客亭。",
            "松筠侵巷陌，禾黍接郊坰。",
            "宿雨回为沼，春沙淀作汀。",
            "鱼罾栖翡翠，蛛网挂蜻蜓。",
            "迟晓河初转，伤秋露已零。",
            "梦余钟杳杳，吟罢烛荧荧。",
            "字小书难写，桮迟酒易醒。",
            "久贫惊早鴈，多病放残萤。",
            "雪劲孤根竹，风彫数荚蓂。",
            "转喉空婀娜，垂手自娉婷。",
            "胫细摧新履，腰羸减旧鞓。",
            "海边慵逐臭，尘外怯吞腥。",
            "隐豹窥重巘，潜虬避浊泾。",
            "商歌如不顾，归棹越南{氵雨/品}。"
        ],
        "title": "分司东都寓居履道叨承川尹刘侍郎大夫恩知上四十韵",
        "id": "b13ef423-0fc6-4e91-a62f-5c5ea99fffb3"
    },
    {
        "author": "杜牧",
        "paragraphs": [
            "西北楼开四望通，残霞成绮月悬弓。",
            "江村夜涨浮天水，泽国秋生动地风。",
            "高下绿苗千顷尽，新陈红粟万箱空。",
            "才微分薄忧何益，却欲回心学塞翁。"
        ],
        "title": "题白云楼",
        "id": "48b32e82-b781-438a-ae5a-90fcff37ce2b"
    },
    {
        "author": "杜牧",
        "paragraphs": [
            "眼前迎送不曾休，相续轮蹄似水流。",
            "门外若无南北路，人间应免别离愁。",
            "苏秦六印归何日，潘岳双毛去值秋。",
            "莫怪分襟衔泪语，十年耕钓忆沧洲。"
        ],
        "title": "赠别",
        "id": "be357910-9baf-4763-ac3e-3f8a11d074ca"
    },
    {
        "author": "杜牧",
        "paragraphs": [
            "楚国同游过十霜，万重心事几堪伤。",
            "蒹葭露白莲塘浅，砧杵夜清河汉凉。",
            "云外山川归梦远，天涯歧路客愁长。",
            "寒城欲晓闻吹笛，犹卧东轩月满牀。"
        ],
        "title": "秋夜与友人宿",
        "id": "c11425c0-11e0-41ea-ba1b-7e0b12fd5b23"
    },
    {
        "author": "杜牧",
        "paragraphs": [
            "九衢尘土递追攀，马迹轩车日暮间。",
            "玄髪尽惊为客换，白头曾见几人闲。",
            "空悲浮世云无定，多感流年水不还。",
            "谢却从前受恩地，归来依止叩禅关。"
        ],
        "title": "将赴京留赠僧院",
        "id": "168eba54-c8a7-4690-90fd-aeb22b271741"
    },
    {
        "author": "杜牧",
        "paragraphs": [
            "莫恋醉乡迷酒桮，流年长怕少年催。",
            "西陵水阔鱼难到，南国路遥书未回。",
            "匹马计程愁日尽，一蝉何事引秋来。",
            "相如已定题桥志，江上无由梦钓台。"
        ],
        "title": "寄湘中友人",
        "id": "08a96355-143c-40eb-9c8b-abcc42b82721"
    },
    {
        "author": "杜牧",
        "paragraphs": [
            "故国归人酒一杯，暂亭兰棹共裴回。",
            "村连三峡暮云起，潮送九江寒雨来。",
            "已作相如投赋计，还凭殷浩寄书回。",
            "到时若见东篱菊，为问经霜几度开。"
        ],
        "title": "江上逢友人",
        "id": "377fd2d1-06c2-44c3-bb4c-301674936478"
    },
    {
        "author": "杜牧",
        "paragraphs": [
            "凄凉遗迹洛川东，浮世荣枯万古同。",
            "桃李香消金谷在，绮罗魂断玉楼空。",
            "往年人事伤心外，今日风光属梦中。",
            "徒想夜泉流客恨，夜泉流恨恨无穷。"
        ],
        "title": "金谷怀古",
        "id": "b014850a-7c92-4dc5-be88-3486cb0bea18"
    },
    {
        "author": "杜牧",
        "paragraphs": [
            "一从分首劒江滨，南国相思寄梦频。",
            "书去又逢商岭雪，信回应过洞庭春。",
            "关河日日悲长路，霄汉年年望后尘。",
            "愿指丹梯曾到处，莫教犹作独迷人。"
        ],
        "tags": [
            "洞庭湖"
        ],
        "title": "寄卢先辈",
        "id": "4e52d648-f27f-4c64-a47a-b06696d5e37f"
    },
    {
        "author": "杜牧",
        "paragraphs": [
            "玉管金罇夜不休，如悲昼短惜年流。",
            "歌声褭褭澈清夜，月色娟娟当翠楼。",
            "枕上暗惊垂钓梦，灯前偏起别家愁。",
            "思量今日英雄事，身到簪裾已白头。"
        ],
        "title": "南楼夜",
        "id": "7fb76d3a-fa0f-4c28-afc4-73d7f1e1bdca"
    },
    {
        "author": "杜牧",
        "paragraphs": [
            "离魂断续楚江壖，叶坠初红十月天。",
            "紫陌事多难暂息，青山长在好闲眠。",
            "方趋上国期干禄，未得空堂学坐禅。",
            "他岁若教如范蠡，也应须入五湖烟。"
        ],
        "tags": [
            "庐山"
        ],
        "title": "行经庐山东林寺",
        "id": "c69eec8e-2a84-4950-9a73-dcd540447c55"
    },
    {
        "author": "杜牧",
        "paragraphs": [
            "西巖曾到读书堂，穿竹行莎十里强。",
            "湖上梦余波灩灩，岭头愁断路茫茫。",
            "经过事寄烟霞远，名利尘随日月长。",
            "莫道少年头不白，君看潘岳几茎霜。"
        ],
        "title": "途中逢故人话西山读书早曾游览",
        "id": "db6298f9-cb5c-4b4c-9707-4959c9a8e114"
    },
    {
        "author": "杜牧",
        "paragraphs": [
            "帘卷平芜接远天，暂宽行役到罇前。",
            "是非境里有闲日，荣辱尘中无了年。",
            "山簇暮云千野雨，江分秋水九条烟。",
            "马蹄不道贪西去，争向一声高树蝉。"
        ],
        "title": "将赴京题陵阳王氏水居",
        "id": "1200f8ba-fd2b-4480-b584-99457cf3f081"
    },
    {
        "author": "杜牧",
        "paragraphs": [
            "溪边杨柳色参差，攀折年年赠别离。",
            "一片风帆望已极，三湘烟水返何时？多缘去棹将愁远，犹倚危亭欲下迟。",
            "莫殢酒杯闲过日，碧云深处是佳期。"
        ],
        "title": "送别",
        "id": "2709de0e-6b44-4c05-b5c9-82915bc83ab8"
    },
    {
        "author": "杜牧",
        "paragraphs": [
            "两叶愁眉愁不开，独含惆怅上层台。",
            "碧云空断鴈行处，红叶已彫人未来。",
            "塞外音书无信息，道傍车马起尘埃。",
            "功名待寄凌烟阁，力尽辽城不肯回。"
        ],
        "title": "寄远",
        "id": "78bd43f1-9a37-410a-9671-f7fbdeaf2443"
    },
    {
        "author": "杜牧",
        "paragraphs": [
            "无力摇风晓色新，细腰争妬看来频。",
            "绿阴未覆长堤水，金穗先迎上苑春。",
            "几处伤心怀远路，一枝和雨送行尘。",
            "东门门外多离别，愁杀朝朝暮暮人。"
        ],
        "title": "新柳",
        "id": "6699173b-2c98-4aa7-96fd-5ce5f8e5e51d"
    },
    {
        "author": "杜牧",
        "paragraphs": [
            "促促因吟昼短诗，朝惊秾色暮空枝。",
            "无情春色不长久，有限年光多盛衰。",
            "往事只应随梦里，劳生何处是闲时？眼前扰扰日一日，暗送白头人不知。"
        ],
        "title": "旅怀作",
        "id": "a66dc561-76e6-46d5-855f-8cc039e1f612"
    },
    {
        "author": "杜牧",
        "paragraphs": [
            "万里衔芦别故乡，云飞雨宿向潇湘。",
            "数声孤枕堪垂泪，几处高楼欲断肠。",
            "度日翩翩斜避影，临风一一直成行。",
            "年年辛苦来衡岳，羽翼摧残陇塞霜。"
        ],
        "title": "鴈",
        "id": "f66b80d5-086e-4f74-91f0-4896c88da754"
    },
    {
        "author": "杜牧",
        "paragraphs": [
            "花开又花落，时节暗中迁。",
            "无计延春日，何能驻少年。",
            "小藂初散蝶，高柳即闻蝉。",
            "繁艳归何处，满山啼杜鹃。"
        ],
        "title": "惜春",
        "id": "7ece70a7-c48a-4800-aa3f-5417939ce33f"
    },
    {
        "author": "杜牧",
        "paragraphs": [
            "两两戏沙汀，长疑画不成。",
            "锦机争织样，歌曲爱呼名。",
            "好育顾栖息，堪怜泛浅清。",
            "凫鸥皆尔类，惟羨独含情。"
        ],
        "title": "鸳鸯",
        "id": "d766bc60-a7aa-4ffd-9ed7-74a4b57080ab"
    },
    {
        "author": "杜牧",
        "paragraphs": [
            "带霜南去鴈，夜好宿汀沙。",
            "惊起向何处，高飞极海涯。",
            "入云声渐远，离岳路由赊。",
            "归梦当时断，参差欲到家。"
        ],
        "title": "闻鴈",
        "id": "f15456a8-72f0-4c28-9e52-7d5194ba4759"
    },
    {
        "author": "杜牧",
        "paragraphs": [
            "湖山翠欲结蒙笼，汗漫谁游夕照中。",
            "初语燕雏知社日，习飞鹰隼识秋风。",
            "波摇珠树千寻拔，山凿金陵万仞空。",
            "不欲登楼更怀古，斜阳江上正飞鸿。"
        ],
        "title": "江楼晚望",
        "id": "ff7aa762-4959-4037-8af3-5b23c71fec46"
    },
    {
        "author": "杜牧",
        "paragraphs": [
            "金英繁乱拂阑香，明府辞官酒满缸。",
            "还有玉楼轻薄女，笑他寒燕一双双。"
        ],
        "title": "九日",
        "id": "c8b4183c-0bac-4d7f-bc2b-c60bd4f6d975"
    },
    {
        "author": "杜牧",
        "paragraphs": [
            "汉水横冲蜀浪分，危楼点的拂孤云。",
            "六年仁政讴歌去，柳遶春堤处处闻。"
        ],
        "title": "寄牛相公",
        "id": "13ba31e4-154a-4a6b-bea0-7d3c3b666235"
    },
    {
        "author": "杜牧",
        "paragraphs": [
            "我乏青云称，君无买笑金。",
            "虚传南国貌，争奈五陵心。",
            "桂席尘瑶珮，琼鑪烬水沈。",
            "凝魂空荐梦，低耳悔听琴。",
            "月落珠帘卷，春寒锦幕深。",
            "谁家楼上笛，何处月明砧？兰径飞蝴蝶，筠笼语翠襟。",
            "和簪抛凤髻，将泪入鸳衾。",
            "的的新添恨，迢迢绝好音。",
            "文园终病渴，休咏白头吟。"
        ],
        "title": "为人题赠二首 一",
        "id": "45d31ad0-1298-4d2b-9791-abf5ae6217a3"
    },
    {
        "author": "杜牧",
        "paragraphs": [
            "绿树莺莺语，平江燕燕飞。",
            "枕前闻[鴈去]，楼上送春归。",
            "半月縆双脸，凝腰素一围。",
            "西墙苔漠漠，南浦梦依依。",
            "有恨簪花懒，无聊鬬草稀。",
            "雕笼长惨淡，兰畹谩芳菲。",
            "镜歛青蛾黛，灯挑皓腕肌。",
            "避人匀迸泪，拖袖倚残晖。",
            "有貌虽桃李，单栖足是非。",
            "云軿载驭去，寒夜看裁衣。"
        ],
        "title": "为人题赠二首 二",
        "id": "7b17ef17-afc8-4012-a1d4-38c60d838bbf"
    },
    {
        "author": "杜牧",
        "paragraphs": [
            "学他趋世少深机，紫阁青霄半掩扉。",
            "山路远怀王子晋，诗家长忆谢玄晖。",
            "百年不肯疎荣辱，双鬓终应老是非。",
            "人道青山归去好，青山曾有几人归。"
        ],
        "title": "怀紫阁山",
        "id": "2f8e8fcd-3837-44c6-a8ed-8d5fad1b89a8"
    },
    {
        "author": "杜牧",
        "paragraphs": [
            "长悬青紫与芳枝，尘刹无应免别离。",
            "马上多于在家日，罇前堪忆少年时。",
            "关河客梦还乡远，雨雪山程出店迟。",
            "却羨高人终此老，轩车过尽不知谁。"
        ],
        "title": "题孙逸人山居",
        "id": "74ca8f60-156f-4e8d-be89-af81e81a4e21"
    },
    {
        "author": "杜牧",
        "paragraphs": [
            "道傍高木尽依依，落叶惊风处处飞。",
            "未到乡关闻早鴈，独于客路授寒衣。",
            "烟霞旧想长相阻，书劒投人久不归。",
            "何日一名随事了，与君同采碧溪薇。"
        ],
        "title": "中途寄友人",
        "id": "972e906f-1d41-4dbd-91a6-cea7d0ac0103"
    },
    {
        "author": "杜牧",
        "paragraphs": [
            "自是寻春去校迟，不须惆怅怨芳时。",
            "狂风落尽深红色，绿叶成阴子满枝。"
        ],
        "tags": [
            "春天",
            "写景",
            "抒情"
        ],
        "title": "怅诗",
        "id": "db854b4c-e12b-4df4-a689-38b9b21c92fc"
    },
    {
        "author": "杜牧",
        "paragraphs": [
            "越兵驱绮罗，越女唱吴歌。",
            "宫烬花声少，台荒麋迹多。",
            "茱萸垂晓露，菡萏落秋波。",
            "无遣君王醉，满城嚬翠蛾。"
        ],
        "title": "吴宫词二首 一",
        "id": "09c0b985-2860-4c36-9819-34bf9492b4cb"
    },
    {
        "author": "杜牧",
        "paragraphs": [
            "香迳遶吴宫，千帆落照中。",
            "鹤鸣山苦雨，鱼跃水多风。",
            "城带晚莎绿，池连秋蓼红。",
            "当年国门外，谁信伍员忠。"
        ],
        "title": "吴宫词二首 二",
        "id": "2bb8eaf8-053d-4a82-a3f2-50ef87acb86e"
    },
    {
        "author": "杜牧",
        "paragraphs": [
            "始发碧江口，旷然谐远心。",
            "风清舟在鉴，日落水浮金。",
            "瓜步逢潮信，台城过雁音。",
            "故乡何处是，云外即乔林。"
        ],
        "title": "金陵",
        "id": "c42792a9-b483-48a9-8f8d-b0ed6d22db1c"
    },
    {
        "author": "杜牧",
        "paragraphs": [
            "小院无人雨长苔，满庭修竹间疎槐。",
            "春愁兀兀成幽梦，又被流莺唤醒来。"
        ],
        "title": "即事",
        "id": "2087940b-efb1-46e8-9f42-9d61118e2f65"
    },
    {
        "author": "杜牧",
        "paragraphs": [
            "云堦月地一相过，未抵经年别恨多。",
            "最恨明朝洗车雨，不教回脚渡天河。"
        ],
        "title": "七夕",
        "id": "4f748737-934b-41fb-92a1-15ac0106f5ff"
    },
    {
        "author": "杜牧",
        "paragraphs": [
            "朵朵精神叶叶柔，雨晴香拂醉人头。",
            "石家锦幛依然在，闲倚狂风夜不收。"
        ],
        "title": "蔷薇花",
        "id": "978ec320-75b9-4de0-b0a1-4bf2f24deba9"
    },
    {
        "author": "杜牧",
        "paragraphs": [
            "幽人听达曙，聊罢苏牀琴。",
            "鱼多知海熟，药少觉山贫。",
            "土控吴兼越，州连歙与池。",
            "山河地襟带，军镇国藩维。",
            "绿水櫂云月，洞庭归路长。",
            "春桥垂酒幔，夜栅集茶樯。",
            "箬影沈溪暖，苹花遶郭香。",
            "经冬野菜青青色，未腊山梅树树花。",
            "半破前峰月。"
        ],
        "tags": [
            "洞庭湖"
        ],
        "title": "句",
        "id": "9f60ca29-73a7-4d6d-920c-163e1757cd78"
    },
    {
        "author": "许浑",
        "paragraphs": [
            "莲塘移画舸，泛泛日华清。",
            "水暖鱼频跃，烟秋雁早鸣。",
            "舞疑回雪态，歌转遏云声。",
            "客散山公醉，风高月满城。"
        ],
        "title": "陪王尚书泛舟莲池",
        "id": "2bfd5f7d-2db9-40e9-9756-e662b1f26902"
    },
    {
        "author": "许浑",
        "paragraphs": [
            "为儒白发生，乡里早闻名。",
            "煖酒雪初下，读书山欲明。",
            "字形翻鸟迹，诗调合猿声。",
            "门外沧浪水，知君欲濯缨。"
        ],
        "title": "赠裴处士",
        "id": "e1f232cc-76bc-49e2-9939-c9afe9382fd7"
    },
    {
        "author": "许浑",
        "paragraphs": [
            "飞舞北风凉，玉人歌玉堂。",
            "帘帷增曙色，珠翠发寒光。",
            "柳重絮微湿，梅繁花未香。",
            "兹辰贺丰岁，箫鼓宴梁王。"
        ],
        "title": "对雪",
        "id": "66eef6e0-819c-4d4b-ba83-72358755f2d9"
    },
    {
        "author": "许浑",
        "paragraphs": [
            "筇杖倚柴关，都城卖卜还。",
            "雨中耕白水，云外斸青山。",
            "有药身长健，无机性自闲。",
            "即应生羽翼，华表在人间。"
        ],
        "title": "王居士",
        "id": "37d5c005-1f9d-475d-b6f6-4db178d71dfe"
    },
    {
        "author": "许浑",
        "paragraphs": [
            "遥夜泛清瑟，西风生翠萝。",
            "残萤委玉露，早鴈拂银河。",
            "高树晓还密，远山晴更多。",
            "淮南一叶下，自觉老烟波。"
        ],
        "tags": [
            "写景",
            "秋天",
            "唐诗三百首",
            "五言律诗"
        ],
        "title": "早秋三首 一",
        "id": "fedb06cc-37da-4aaf-8f39-85ebcb08b947"
    },
    {
        "author": "许浑",
        "paragraphs": [
            "一叶下前墀，淮南人已悲。",
            "蹉跎青汉望，迢遰白云期。",
            "老信相如渴，贫忧曼倩饥。"
        ],
        "title": "早秋三首 二",
        "id": "63cfaf6e-f0d7-4b7a-a1b6-156d046d6549"
    },
    {
        "author": "许浑",
        "paragraphs": [
            "蓟北雁犹远，淮南人已悲。",
            "残桃间堕井，新菊亦侵篱。",
            "书劒岂相误，琴尊聊自持。",
            "西斋风雨夜，更有咏贫诗。"
        ],
        "title": "早秋三首 三",
        "id": "cdc94ca1-bd5e-43a2-8233-581d68b277de"
    },
    {
        "author": "许浑",
        "paragraphs": [
            "一衲老禅牀，吾生半异乡。",
            "管弦愁里老，书劒梦中忙。",
            "鸟急山初暝，蝉稀树正凉。",
            "又归何处去，尘路月苍苍。"
        ],
        "title": "洛东兰若夜归",
        "id": "8871da0e-5659-48ca-b47e-4fdc2871e542"
    },
    {
        "author": "许浑",
        "paragraphs": [
            "书劒南归去，山扉别几年。",
            "苔侵巖下路，果落洞中泉。",
            "红叶高斋雨，青萝曲槛烟。",
            "宁知远游客，羸马太行前。"
        ],
        "title": "送段觉归杜曲闲居",
        "id": "97d990bf-0a3d-42bf-ad1f-20ab8a7eae80"
    },
    {
        "author": "许浑",
        "paragraphs": [
            "诗僧与钓翁，千里两情通。",
            "云带鴈门雪，水连渔浦风。",
            "心期荣辱外，名挂是非中。",
            "岁晚亦归去，田园清洛东。"
        ],
        "title": "寄天乡寺仲仪上人富春孙处士",
        "id": "4c200404-86a6-44c1-be5d-925f67a29a2b"
    },
    {
        "author": "许浑",
        "paragraphs": [
            "何处是西林，疎钟复远砧。",
            "鴈来秋水阔，鸦尽夕阳沈。",
            "婚嫁乖前志，功名异夙心。",
            "汤师不可问，江上碧云深。"
        ],
        "title": "寄契盈上人",
        "id": "db574e31-99c3-42fa-8b45-00bb52037cad"
    },
    {
        "author": "许浑",
        "paragraphs": [
            "桂树绿层层，风微烟露凝。",
            "簷楹衔落月，帏幌映残灯。",
            "蕲簟曙香冷，越瓶秋水澄。",
            "心闲即无事，何异住山僧。"
        ],
        "title": "晨起二首 一",
        "id": "1b38cd90-d673-48c6-a71c-d09b9c622e25"
    },
    {
        "author": "许浑",
        "paragraphs": [
            "残月皓烟露，掩门深竹斋。",
            "水虫鸣曲槛，山鸟下空阶。",
            "清镜晓看髪，素琴秋寄怀。",
            "因知北窗客，日与世情乖。"
        ],
        "title": "晨起二首 二",
        "id": "5416fc63-68d3-4259-88ac-6278432931e8"
    },
    {
        "author": "许浑",
        "paragraphs": [
            "南北信多岐，生涯半别离。",
            "地穷山尽处，江泛水寒时。",
            "露晓蒹葭重，霜晴橘柚垂。",
            "无劳促回檝，千里有心期。"
        ],
        "title": "晓发鄞江北渡寄崔韩二先辈",
        "id": "4a1fa9b2-6635-453a-b2ce-bba56021376c"
    },
    {
        "author": "许浑",
        "paragraphs": [
            "月沈霜已凝，无梦竟寒灯。",
            "寄世何殊客，修身未到僧。",
            "二毛梳上雪，双泪枕前冰。",
            "借问曹溪路，山多路几层。"
        ],
        "title": "盈上人",
        "id": "13693ea3-2a58-4c7e-a114-af3df8816d71"
    },
    {
        "author": "许浑",
        "paragraphs": [
            "城势已坡陀，城边东逝波。",
            "绿桑非苑树，青草是宫莎。",
            "山暝牛羊少，水寒凫鴈多。",
            "因高一回首，还咏黍离歌。"
        ],
        "title": "广陵道中",
        "id": "c8eb5ada-10d7-423a-aae6-647f4a1c6c9f"
    },
    {
        "author": "许浑",
        "paragraphs": [
            "谁家歌褭褭，孤枕在西楼。",
            "竹色寒清簟，松香染翠帱。",
            "月移珠殿晓，风遰玉筝秋。",
            "日出应移棹，三湘万里愁。"
        ],
        "title": "宿开元寺楼",
        "id": "c8599f94-fc90-443f-8a40-d556f8724b2b"
    },
    {
        "author": "许浑",
        "paragraphs": [
            "霜霰不凋色，两株交石坛。",
            "未秋红实浅，经夏绿阴寒。",
            "露重蝉鸣急，风多鸟宿难。",
            "何如西禁柳，晴舞玉阑干。"
        ],
        "title": "洞灵观冬青",
        "id": "1e82eadf-3c24-49c0-9771-bcb4bddabc6e"
    },
    {
        "author": "许浑",
        "paragraphs": [
            "商洛转江濆，一杯聊送君。",
            "劒愁龙失伴，琴怨鹤离羣。",
            "楚驿枕秋水，湘帆凌暮云。",
            "猿声断肠夜，应向雨中闻。"
        ],
        "title": "送友人自荆襄归江东",
        "id": "6ba82d59-8e2e-4ade-8f2a-48df44825c5c"
    },
    {
        "author": "许浑",
        "paragraphs": [
            "西风帆势轻，南浦遍离情。",
            "菊艳含秋水，荷花遰雨声。",
            "扣舷滩鸟没，移棹草虫鸣。",
            "更忆前年别，槐花满凤城。"
        ],
        "title": "送同年崔先辈",
        "id": "ad9d3fdf-78b1-4091-a5f3-394608cb87c4"
    },
    {
        "author": "许浑",
        "paragraphs": [
            "珍禽暂不扃，飞舞跃前庭。",
            "翠网摧金距，雕笼减绣翎。",
            "月圆疑望镜，花暖似依屏。",
            "何必旧巢去，山山芳草青。"
        ],
        "title": "山鸡",
        "id": "1a6f80c1-092b-4534-bd0b-a602cf0e9914"
    },
    {
        "author": "许浑",
        "paragraphs": [
            "昔年双颉颃，池上霭春晖。",
            "霄汉力犹怯，稻粱心已违。",
            "芦洲寒独宿，榆塞夜孤飞。",
            "不及营巢燕，西风相伴归。"
        ],
        "title": "孤鴈",
        "id": "b06445bc-ad26-4e2f-8364-b3effc4c0a18"
    },
    {
        "author": "许浑",
        "paragraphs": [
            "南国浣纱伴，盈盈天下姝。",
            "盘金明绣带，动珮响罗襦。",
            "素手怨瑶瑟，清心悲玉壶。",
            "春华坐销落，未忍泣蘼芜。"
        ],
        "title": "寓怀",
        "id": "4f19cf9e-5a90-47ff-8a55-9f3a9db209f8"
    },
    {
        "author": "许浑",
        "paragraphs": [
            "康衢一望通，河洛正天中。",
            "楼势排高凤，桥形架断虹。",
            "远山晴带雪，寒水晚多风。",
            "几日还携手，鸟鸣花满宫。"
        ],
        "title": "洛中游眺贻同志",
        "id": "d62f99e9-ef65-448f-9930-7fdb06e4c06a"
    },
    {
        "author": "许浑",
        "paragraphs": [
            "微风起画鸾，金翠暗珊珊。",
            "晚树垂朱实，春篁露粉竿。",
            "散香蕲簟滑，沈水越瓶寒。",
            "犹恐何郎热，冰生白玉盘。"
        ],
        "title": "夏日戏题郭别驾东堂",
        "id": "eda154d7-9bbf-4c0e-be4f-342c0e1128c7"
    },
    {
        "author": "许浑",
        "paragraphs": [
            "久客怨长夜，西风吹鴈声。",
            "云移河汉浅，月泛露华清。",
            "掩瑟独凝思，缓歌空寄情。",
            "门前有归路，迢遰洛阳城。"
        ],
        "title": "长安旅夜",
        "id": "f4e91c5f-14bf-48ee-ad1b-a4430e1a5e15"
    },
    {
        "author": "许浑",
        "paragraphs": [
            "池寒柳复凋，独宿夜迢迢。",
            "雨顶冠应冷，风毛劒欲飘。",
            "故巢迷碧水，旧侣越丹霄。",
            "不是无归处，心高多寂寥。"
        ],
        "title": "㶉鶒",
        "id": "20b87aaa-89cf-47f9-b711-534ec1c996c8"
    },
    {
        "author": "许浑",
        "paragraphs": [
            "陵前春不尽，陵下夜何穷。",
            "未信金蚕老，先惊玉燕空。",
            "挽移兰殿月，笳引柏城风。",
            "自此随龙驭，桥山翠霭中。"
        ],
        "title": "懿安皇太后挽歌词",
        "id": "96facf2a-2d4b-4c7d-ae52-592710f0e8f9"
    },
    {
        "author": "许浑",
        "paragraphs": [
            "自尔出门去，泪痕长满衣。",
            "家贫为客早，路远得书稀。",
            "文字何人赏，烟波几日归。",
            "秋风正摇落，孤鴈又南飞。"
        ],
        "title": "示弟",
        "id": "e7dd7ca6-3e1f-47ba-b5a0-09c950cf0ba2"
    },
    {
        "author": "许浑",
        "paragraphs": [
            "鴈门归去远，垂老脱袈裟。",
            "萧寺休为客，曹溪便寄家。",
            "绿琪千岁树，黄槿四时花。",
            "别怨应无限，门前桂水斜。"
        ],
        "title": "送杨处士叔初卜居曲江",
        "id": "a3271f92-09a8-4fc5-93c4-6258d5ba2ea0"
    },
    {
        "author": "许浑",
        "paragraphs": [
            "山多水不穷，一叶似渔翁。",
            "鸟浴寒潭雨，猿吟暮岭风。",
            "杂英垂锦绣，众籁合丝桐。",
            "应有曹溪路，千巖万壑中。"
        ],
        "title": "发灵溪馆",
        "id": "e4935d66-666b-4003-8ad9-24879fdc118c"
    },
    {
        "author": "许浑",
        "paragraphs": [
            "松偃石牀平，何人识姓名。",
            "溪冰寒棹响，巖雪夜窗明。",
            "机尽心猿伏，神闲意马行。",
            "应知此来客，身世两无情。"
        ],
        "title": "题杜居士",
        "id": "f894e67f-f9c3-4e7b-979d-00e8dabd743b"
    },
    {
        "author": "许浑",
        "paragraphs": [
            "停车祀圣女，凉叶下阴风。",
            "龙气石牀湿，鸟声山庙空。",
            "长眉留桂绿，丹脸寄莲红。",
            "莫学阳台畔，朝云暮雨中。"
        ],
        "title": "神女祠",
        "id": "925cae85-b045-4109-af8e-607819e6d254"
    },
    {
        "author": "许浑",
        "paragraphs": [
            "酒酣轻别恨，酒醒复离忧。",
            "远水应移棹，高峯更上楼。",
            "簟凉清露夜，琴响碧天秋。",
            "重惜芳尊宴，满城无旧游。"
        ],
        "title": "送李定言南游",
        "id": "0acee9d4-9c93-4139-aeda-cbd22d787387"
    },
    {
        "author": "许浑",
        "paragraphs": [
            "苍苍松桂阴，残月半西岑。",
            "素壁寒灯暗，红炉夜火深。",
            "厨开山鼠散，钟尽岭猿吟。",
            "行役方如此，逢师嬾话心。"
        ],
        "title": "早发中巖寺别契直上人",
        "id": "5779c07f-80fc-414b-8dc6-76ee7c14b5cd"
    },
    {
        "author": "许浑",
        "paragraphs": [
            "飞阁极层台，终南此路回。",
            "山形朝阙去，河势抱关来。",
            "鴈过秋风急，蝉鸣宿雾开。",
            "平生无限意，驱马任尘埃。"
        ],
        "title": "行次潼关题驿后轩",
        "id": "6aa2fd24-3a53-4459-a2cb-a141d9343dfe"
    },
    {
        "author": "许浑",
        "paragraphs": [
            "南斋梦钓竿，晨起月犹残。",
            "露重萤依草，风高蝶委兰。",
            "池光秋镜澈，山色晓屏寒。",
            "更恋陶彭泽，无心议去官。"
        ],
        "title": "晨至南亭呈裴明府",
        "id": "b9ef9f61-44e2-453d-8f46-809449fd3b85"
    },
    {
        "author": "许浑",
        "paragraphs": [
            "楚翁秦塞住，昔事李轻车。",
            "白社贫思橘，青门老仰瓜。",
            "读书三迳草，沽酒一篱花。",
            "更欲寻芝术，商山便寄家。"
        ],
        "title": "灞东题司马郊园",
        "id": "3683ef45-e2e6-49d1-af4e-fcf55925b925"
    },
    {
        "author": "许浑",
        "paragraphs": [
            "晚过石屏村，村长日渐曛。",
            "僧归下岭见，人语隔溪闻。",
            "谷响寒耕雪，山明夜烧云。",
            "家家扣铜鼓，欲赛鲁将军。"
        ],
        "title": "游维山新兴寺宿石屏村谢叟家",
        "id": "4112cb7e-bf6b-4476-becd-9392aec49d61"
    },
    {
        "author": "许浑",
        "paragraphs": [
            "名高犹素衣，穷巷掩荆扉。",
            "渐老故人少，久贫豪客稀。",
            "塞云横劒望，山月抱琴归。",
            "几日蓝溪醉，藤花拂钓矶。"
        ],
        "title": "送从兄归隐蓝溪二首 一",
        "id": "84c91cd2-10a8-4d62-8d03-4a5d73ccb3b6"
    },
    {
        "author": "许浑",
        "paragraphs": [
            "京洛多高盖，怜兄剧断蓬。",
            "身随一劒老，家入万山空。",
            "夜忆萧关月，行悲易水风。",
            "无人知此意，甘卧白云中。"
        ],
        "title": "送从兄归隐蓝溪二首 二",
        "id": "fb58f507-ddc3-4bbd-be19-06d2889c88a3"
    },
    {
        "author": "许浑",
        "paragraphs": [
            "燕鴈下秋塘，田家自此忙。",
            "移蔬通远水，收果待繁霜。",
            "野碓舂秔滑，山厨焙茗香。",
            "客来还有酒，随事宿茅堂。"
        ],
        "title": "村舍",
        "id": "9f9d8df6-46d6-44b2-9b7b-c6e2081702c9"
    },
    {
        "author": "许浑",
        "paragraphs": [
            "叠嶂平芜外，依依识旧邦。",
            "气高诗易怨，愁极酒难降。",
            "树暗支公院，山寒谢守窗。",
            "殷勤楼下水，几日到荆江。"
        ],
        "title": "思归",
        "id": "ac9288a2-ad21-45fc-8208-c449ed069dfe"
    },
    {
        "author": "许浑",
        "paragraphs": [
            "天晚日沈沈，归舟系柳阴。",
            "江村平见寺，山郭远闻砧。",
            "树密猿声响，波澄鴈影深。",
            "荣华暂时事，谁识子陵心。"
        ],
        "title": "晚泊七里滩",
        "id": "4d728f52-c34d-433e-b22a-bf13d6380617"
    },
    {
        "author": "许浑",
        "paragraphs": [
            "近逢商洛客，知尔住南塘。",
            "草阁平春水，柴门掩夕阳。",
            "随蜂收野蜜，寻麝采生香。",
            "更忆前年醉，松花满石牀。"
        ],
        "title": "寄题南山王隐居",
        "id": "91a79230-f568-44ab-825a-a57a4d3f00b0"
    },
    {
        "author": "许浑",
        "paragraphs": [
            "带月饭行侣，西游关塞长。",
            "晨鸡鸣远戍，宿鴈起寒塘。",
            "云卷四山雪，风凝千树霜。",
            "谁家游侠子，沈醉卧兰堂。"
        ],
        "title": "晨装",
        "id": "80b5251d-f467-4589-b268-1a12592369f3"
    },
    {
        "author": "许浑",
        "paragraphs": [
            "斸药去还归，家人半掩扉。",
            "山风藤子落，溪雨豆花肥。",
            "寺远僧来少，桥危客到稀。",
            "不闻砧杵动，应解制荷衣。"
        ],
        "title": "题韦隐居西斋",
        "id": "5dae0e95-3506-4a0a-a9e8-53960ec35271"
    },
    {
        "author": "许浑",
        "paragraphs": [
            "万里不辞劳，寒装叠緼袍。",
            "停车山店雨，挂席海门涛。",
            "鹰势暮偏急，鹤声秋更高。",
            "知君北邙路，留劒泣黄蒿。"
        ],
        "title": "送李溟秀才西行",
        "id": "c93792f9-5858-4a15-8ed6-ecd32441ecc9"
    },
    {
        "author": "许浑",
        "paragraphs": [
            "将军久已没，行客自兴哀。",
            "功业山长在，繁华水不回。",
            "乱藤侵废井，荒菊上丛台。",
            "借问此中事，几家歌舞来。"
        ],
        "title": "经马镇西宅",
        "id": "b7390785-10d9-4bc3-9af9-70e3c774d9b9"
    },
    {
        "author": "许浑",
        "paragraphs": [
            "藤杖叩松关，春溪斸药还。",
            "雨晴巢燕急，波暖浴鸥闲。",
            "倚槛花临水，回舟月照山。",
            "忆归师莫笑，书劒在人间。"
        ],
        "title": "重游郁林寺道玄上人院",
        "id": "85d58eb2-4f47-465d-a136-408cacf26ef9"
    },
    {
        "author": "许浑",
        "paragraphs": [
            "疑与武陵通，青溪碧嶂中。",
            "水寒深见石，松晚静闻风。",
            "遯迹驱鸡吏，冥心失马翁。",
            "才应毕婚嫁，还此息微躬。"
        ],
        "title": "泛溪",
        "id": "52dcd2d6-4257-4e42-b5e5-28b6d01415f0"
    },
    {
        "author": "许浑",
        "paragraphs": [
            "琴清诗思劳，更欲学龙韬。",
            "王粲暂停笔，吕虔初佩刀。",
            "夜吟关月静，秋望塞云高。",
            "去去从军乐，雕飞代马豪。"
        ],
        "title": "送楼烦李别驾",
        "id": "4e2b23d0-14e2-4055-a8d2-a9f4ed90fe72"
    },
    {
        "author": "许浑",
        "paragraphs": [
            "故人日已远，身事与谁论。",
            "性拙难趋世，心孤易感恩。",
            "秋悲怜宋玉，夜舞笑刘琨。",
            "徒有干时策，青山尚掩门。"
        ],
        "title": "闻两河用兵因贻友人",
        "id": "bee7dc17-e38c-4756-885f-1d7c422cf46a"
    },
    {
        "author": "许浑",
        "paragraphs": [
            "醉舞任生涯，褐宽乌帽斜。",
            "庾公先在郡，疎傅早还家。",
            "林晚鸟争树，园春蜂护花。",
            "高吟应更逸，嵩洛旧烟霞。"
        ],
        "title": "献白尹",
        "id": "0d726f81-2211-4151-9bb4-6f59bbac3361"
    },
    {
        "author": "许浑",
        "paragraphs": [
            "云屋何年客，青山白日长。",
            "种花春扫雪，看箓夜焚香。",
            "上象壶中阔，平生梦里忙。",
            "幸承仙籍后，乞取大还方。"
        ],
        "title": "茅山赠梁尊师",
        "id": "b93db053-2961-48be-86b9-0756a74ab797"
    },
    {
        "author": "许浑",
        "paragraphs": [
            "涧梅寒正发，莫信笛中吹。",
            "素艳雪凝树，清香风满枝。",
            "折惊山鸟散，携任野蜂随。",
            "今日从公醉，何人倒接䍦。"
        ],
        "title": "闻薛先辈陪大夫看早梅因寄",
        "id": "eddec6b2-bcd2-454b-939a-b4165317282e"
    },
    {
        "author": "许浑",
        "paragraphs": [
            "酒阑横劒歌，日暮望关河。",
            "道直去官早，家贫为客多。",
            "山昏函谷雨，木落洞庭波。",
            "莫尽远游兴，故园荒薜萝。"
        ],
        "tags": [
            "洞庭湖"
        ],
        "title": "送前缑氏韦明府南游",
        "id": "7843035d-54ca-495e-a134-799205580a0a"
    },
    {
        "author": "许浑",
        "paragraphs": [
            "松亚竹珊珊，心知万井欢。",
            "山明迷旧径，溪满涨新澜。",
            "客醉瑶台曙，兵防玉塞寒。",
            "红楼知有酒，谁肯学袁安。"
        ],
        "title": "看雪",
        "id": "cae58fed-90b3-4662-b9a4-728c392f97dc"
    },
    {
        "author": "许浑",
        "paragraphs": [
            "心法本无住，流沙归复来。",
            "锡随山鸟动，经附海船回。",
            "洗足柳遮寺，坐禅花委苔。",
            "唯将一童子，又欲上天台。"
        ],
        "title": "赠僧",
        "id": "b2b99c5e-e0da-49f3-b293-d71c5b404e8f"
    },
    {
        "author": "许浑",
        "paragraphs": [
            "高寺移清宴，渔舟系绿萝。",
            "潮平秋水阔，云歛暮山多。",
            "广槛停箫鼓，繁弦散绮罗。",
            "西楼半牀月，莫问夜如何。"
        ],
        "title": "趋慈和寺移宴",
        "id": "08824232-c3d6-4670-81a4-59fab9a554b4"
    },
    {
        "author": "许浑",
        "paragraphs": [
            "孤城漏未残，徒侣拂征鞍。",
            "洛北去游远，淮南归梦阑。",
            "晓灯回壁暗，晴雪卷帘寒。",
            "强尽主人酒，出门行路难。"
        ],
        "title": "留赠偃师主人",
        "id": "fa8170d0-81ea-4583-8484-c10f60fb8a3d"
    },
    {
        "author": "许浑",
        "paragraphs": [
            "高人亦未闲，来往楚云间。",
            "劒在心应壮，书穷鬓已斑。",
            "落帆秋水寺，驱马夕阳山。",
            "明日南昌尉，空斋又掩关。"
        ],
        "title": "送南陵李少府",
        "id": "52115b43-aaab-4d61-b404-0d43dedef0dc"
    },
    {
        "author": "许浑",
        "paragraphs": [
            "南北断蓬飞，别多相见稀。",
            "更伤今日酒，未换昔年衣。",
            "旧友几人在，故乡何处归？秦原向西路，云晚雪霏霏。"
        ],
        "title": "别韦处士",
        "id": "84a40be5-cd3b-498a-829d-452aaebd6d70"
    },
    {
        "author": "许浑",
        "paragraphs": [
            "鲈鲙与蒪羹，西风片席轻。",
            "潮回孤岛晚，云歛众山晴。",
            "丹羽下高阁，黄花垂古城。",
            "因秋倍多感，乡树接咸京。"
        ],
        "title": "九日登樟亭驿楼",
        "id": "e174911d-3ccf-46fe-ba9c-7c815fb842dc"
    },
    {
        "author": "许浑",
        "paragraphs": [
            "昔年湖上客，留访雪山翁。",
            "王氏船犹在，萧家寺已空。",
            "月高花有露，烟合水无风。",
            "处处多遗韵，何曾入剡中。"
        ],
        "title": "再游越中伤朱余庆协律好直上人",
        "id": "f0f7e42b-1b55-4bc1-806d-6bff4553d3fd"
    },
    {
        "author": "许浑",
        "paragraphs": [
            "爱树满西津，津亭堕泪频。",
            "素车应度洛，珠履更归秦。",
            "水接三湘暮，山通五岭春。",
            "伤离与怀旧，明日白头人。"
        ],
        "title": "京口津亭送张崔二侍御",
        "id": "e75685d9-1b7a-47b9-a61c-626f0295dcaf"
    },
    {
        "author": "许浑",
        "paragraphs": [
            "离别奈情何，江楼凝艳歌。",
            "蕙兰秋露重，芦苇夜风多。",
            "深怨寄清瑟，远愁生翠蛾。",
            "酒酣相顾起，明月棹寒波。"
        ],
        "title": "江楼夜别",
        "id": "f569440d-43b1-4550-b457-6db79ec5517e"
    },
    {
        "author": "许浑",
        "paragraphs": [
            "山空叶复落，一迳下新安。",
            "风急渡溪晚，雪晴归寺寒。",
            "寻云策藤杖，向日倚蒲团。",
            "宁忆西游客，劳劳歌路难。"
        ],
        "title": "送惟素上人归新安",
        "id": "64534330-2243-4baf-ba90-86dfc324761a"
    },
    {
        "author": "许浑",
        "paragraphs": [
            "山断水茫茫，洛人西路长。",
            "笙歌留远棹，风雨寄华堂。",
            "红壁耿秋烛，翠帘凝晓香。",
            "谁堪从此去，云树满陵阳。"
        ],
        "title": "霅上宴别",
        "id": "fa790d33-c9ed-40bf-8ae0-f1071d003bdc"
    },
    {
        "author": "许浑",
        "paragraphs": [
            "花落水潺潺，十年离旧山。",
            "夜愁添白发，春泪减朱颜。",
            "孤劒北游塞，远书东出关。",
            "逢君话心曲，一醉灞陵间。"
        ],
        "title": "下第别友人杨至之",
        "id": "2a51616d-dabb-4327-8917-1f66187b5277"
    },
    {
        "author": "许浑",
        "paragraphs": [
            "车马长安道，谁知大隐心。",
            "蛮僧留古镜，蜀客寄新琴。",
            "晒药竹斋暖，擣茶松院深。",
            "思君一相访，残雪似山阴。"
        ],
        "title": "寻戴处士",
        "id": "7e8a43db-d4c8-4bc5-b962-80b94004ceba"
    },
    {
        "author": "许浑",
        "paragraphs": [
            "殷勤解金锁，昨夜雨凄凄。",
            "山浅忆巫峡，水寒思建溪。",
            "远寻红树宿，深向白云啼。",
            "好觅来时路，烟萝莫共迷。"
        ],
        "title": "放猿",
        "id": "b5bec487-a3df-469c-a069-b8d2ce92074b"
    },
    {
        "author": "许浑",
        "paragraphs": [
            "身贱与心违，秋风生旅衣。",
            "久贫辞国远，多病在家稀。",
            "山暝客初散，树凉人未归。",
            "西都万余里，明旦别柴扉。"
        ],
        "title": "将离郊园留示弟姪",
        "id": "8b208bff-3a2e-48a1-bbaf-c5c9cba720d6"
    },
    {
        "author": "许浑",
        "paragraphs": [
            "月凉风静夜，归客泊巖前。",
            "桥响犬遥吠，庭空人散眠。",
            "紫蒲低水槛，红叶半江船。",
            "自有还家计，南湖二顷田。"
        ],
        "title": "夜归丁卯桥村舍",
        "id": "b594270e-32d5-4cc7-bd15-05bb17ea198e"
    },
    {
        "author": "许浑",
        "paragraphs": [
            "昔人诗酒地，芳草思王孙。",
            "白水半塘岸，青山横郭门。",
            "悬巖碑已折，盘石井犹存。",
            "无处继行乐，野花空一尊。"
        ],
        "title": "题青山馆",
        "id": "c62b0d58-fa1d-4473-af0d-7cd2311ee658"
    },
    {
        "author": "许浑",
        "paragraphs": [
            "萧萧凌雪霜，浓翠异三湘。",
            "疎影月移壁，寒声风满堂。",
            "卷帘秋更早，高枕夜偏长。",
            "忽忆秦溪路，万竿今正凉。"
        ],
        "title": "秋日众哲馆对竹",
        "id": "64924211-3ff5-4000-a085-94e5792e8fa5"
    },
    {
        "author": "许浑",
        "paragraphs": [
            "遶屋遍桑麻，村南第一家。",
            "林繁树势直，溪转水纹斜。",
            "竹院昼看笋，药栏春卖花。",
            "故园归未得，到此是天涯。"
        ],
        "title": "春日题韦曲野老村舍二首 一",
        "id": "8e3f0315-9583-4fa9-8370-6c24ef2ca34d"
    },
    {
        "author": "许浑",
        "paragraphs": [
            "北岭枕南塘，数家村落长。",
            "莺啼幼妇嬾，蚕出小姑忙。",
            "烟草近沟湿，风花临路香。",
            "自怜非楚客，春望亦心伤。"
        ],
        "title": "春日题韦曲野老村舍二首 二",
        "id": "e4ffe075-391f-4beb-9bde-be14f35decbf"
    },
    {
        "author": "许浑",
        "paragraphs": [
            "萧寺暂相逢，离忧满病容。",
            "寒斋秋少燕，阴壁夜多蛩。",
            "树暗水千里，山深云万重。",
            "怀君在书信，莫过鴈回峯。"
        ],
        "title": "崇圣寺别杨至之",
        "id": "82bfa4c6-3b4b-46ba-b11e-08e18a922b60"
    },
    {
        "author": "许浑",
        "paragraphs": [
            "气逸何人识，才高举世疑。",
            "祢生狂善赋，陶令醉能诗。",
            "碧水鲈鱼思，青山鵩鸟悲。",
            "至今孤冢在，荆棘楚江湄。"
        ],
        "title": "途经李翰林墓",
        "id": "4d70f6a6-abed-4cfc-9785-731b1b2ee812"
    },
    {
        "author": "许浑",
        "paragraphs": [
            "故人天下定，垂钓碧巖幽。",
            "旧迹随台古，高名寄水流。",
            "鸟喧羣木晚，蝉急众山秋。",
            "更待新安月，凭君暂驻舟。"
        ],
        "title": "严陵钓台贻行侣",
        "id": "c83eb0b6-daca-4a7c-8904-e5d2d15a5479"
    },
    {
        "author": "许浑",
        "paragraphs": [
            "南楼春一望，云水共昏昏。",
            "野店归山路，危桥带郭村。",
            "晴烟和草色，夜雨长溪痕。",
            "下岸谁家住，残阳半掩门。"
        ],
        "title": "南楼春望",
        "id": "04b29b89-63cc-48fa-8c07-7eb3995d658f"
    },
    {
        "author": "许浑",
        "paragraphs": [
            "飘飘随晚浪，杯影入鸥羣。",
            "岸冻千船雪，巖阴一寺云。",
            "夜灯江北见，寒磬水西闻。",
            "鹤岭烟霞在，归期不羨君。"
        ],
        "title": "送无梦道人先归甘露寺",
        "id": "a1b6e3cd-f5d1-4d41-8808-44960fd345ad"
    },
    {
        "author": "许浑",
        "paragraphs": [
            "绿树荫青苔，柴门临水开。",
            "簟凉初熟麦，枕腻乍经梅。",
            "鱼跃海风起，鼍鸣江雨来。",
            "佳人竟何处，日夕上楼台。"
        ],
        "title": "闲居孟夏即事",
        "id": "a3722838-827a-4595-9ced-c7f0c4afcb92"
    },
    {
        "author": "许浑",
        "paragraphs": [
            "磻溪连灞水，商岭接秦山。",
            "青汉不回驾，白云长掩关。",
            "雀喧知鹤静，凫戏识鸥闲。",
            "却笑南昌尉，悠悠城市间。"
        ],
        "title": "题灞西骆隐士",
        "id": "35a7b4a1-7173-40de-b5d2-c1cea2893e4c"
    },
    {
        "author": "许浑",
        "paragraphs": [
            "溪亭四面山，横柳半溪湾。",
            "蝉响螳螂急，鱼深翡翠闲。",
            "水寒留客醉，月上与僧还。",
            "犹恋萧萧竹，西斋未掩关。"
        ],
        "title": "溪亭二首 一",
        "id": "bafc5477-4e0d-4f6b-b111-db86d0b48d39"
    },
    {
        "author": "许浑",
        "paragraphs": [
            "暖枕眠溪柳，僧斋昨夜期。",
            "茶香秋梦后，松韵晚吟时。",
            "共戏鱼翻藻，争栖鸟坠枝。",
            "重阳应一醉，栽菊助东篱。"
        ],
        "title": "溪亭二首 二",
        "id": "cfbcc91f-a55a-4549-8899-eb5ebca01489"
    },
    {
        "author": "许浑",
        "paragraphs": [
            "红叶晚萧萧，长亭酒一瓢。",
            "残云归太华，疎雨过中条。",
            "树色随山迥，河声入海遥。",
            "帝乡明日到，犹自梦渔樵。"
        ],
        "tags": [
            "唐诗三百首",
            "写景",
            "送别",
            "五言律诗"
        ],
        "title": "秋日赴阙题潼关驿楼",
        "id": "292c14cd-151f-4321-a94c-46fc86693eb3"
    },
    {
        "author": "许浑",
        "paragraphs": [
            "吴歌咽深思，楚客怨归程。",
            "寺晓楼台迥，江秋管吹清。",
            "早潮低水槛，残月下山城。",
            "惆怅回舟日，湘南春草生。"
        ],
        "title": "吴门送客早发",
        "id": "c02e478c-589f-4ce4-b682-6cec1573dc1b"
    },
    {
        "author": "许浑",
        "paragraphs": [
            "禅牀深竹里，心与径山期。",
            "结社多高客，登坛尽小师。",
            "早秋归寺远，新雨上滩迟。",
            "别后江云碧，南斋一首诗。"
        ],
        "title": "送太昱禅师",
        "id": "c57515fd-9841-4bf1-b949-bf171705c4ca"
    },
    {
        "author": "许浑",
        "paragraphs": [
            "征车何轧轧，南北极天涯。",
            "孤枕易为客，远书难到家。",
            "乡连云外树，城闭月中花。",
            "犹有扁舟思，前年别若耶。"
        ],
        "title": "旅怀",
        "id": "224486d6-50d2-4c4e-968c-867aa36b2dd2"
    },
    {
        "author": "许浑",
        "paragraphs": [
            "秋来水上亭，几处似巖扃。",
            "戏鸟翻江叶，游龟带绿萍。",
            "管弦心戚戚，罗绮鬓星星。",
            "行乐非吾事，西斋尚有萤。"
        ],
        "title": "南亭与首公讌集",
        "id": "8002dd4f-2224-4acc-8d4a-f1ff73ad75d2"
    },
    {
        "author": "许浑",
        "paragraphs": [
            "东西车马尘，巩洛与咸秦。",
            "山月夜行客，水烟朝渡人。",
            "树凉风皓皓，滩浅石磷磷。",
            "会待功名就，扁舟寄此身。"
        ],
        "title": "早发寿安次永寿渡",
        "id": "1d0d24ca-2be7-4404-9256-365c9895c11a"
    },
    {
        "author": "许浑",
        "paragraphs": [
            "漠漠故宫地，月凉风露幽。",
            "鸡鸣荒戍晓，鴈过古城秋。",
            "杨柳北归路，蒹葭南渡舟。",
            "去乡今已远，更上望京楼。"
        ],
        "title": "泊松江渡",
        "id": "97392a14-7813-463e-b6e6-2e08a9935fd4"
    },
    {
        "author": "许浑",
        "paragraphs": [
            "宴罢众宾散，长歌携一巵。",
            "溪亭相送远，山郭独归迟。",
            "风槛夕云散，月轩寒露滋。",
            "病来双鬓白，不是旧离时。"
        ],
        "title": "送鱼思别处士归有怀",
        "id": "4ec5cc11-be31-4e2a-ac72-b39b64d9fc4e"
    },
    {
        "author": "许浑",
        "paragraphs": [
            "越兵驱绮罗，越女唱吴歌。",
            "宫尽燕声少，台荒麋迹多。",
            "茱萸垂晓露，菡萏落秋波。",
            "无复君王醉，满城颦翠蛾。"
        ],
        "title": "重经姑苏怀古二首 一",
        "id": "1780ff68-d310-4276-a966-e2bd6c80817a"
    },
    {
        "author": "许浑",
        "paragraphs": [
            "香迳遶吴宫，千帆落照中。",
            "鹳鸣山欲雨，鱼跃水多风。",
            "城带晚莎绿，池连秋蓼红。",
            "当年国门外，谁识伍员忠。"
        ],
        "title": "重经姑苏怀古二首 二",
        "id": "3146b0b3-5192-4ec2-b0c1-591da35cb6fc"
    },
    {
        "author": "许浑",
        "paragraphs": [
            "草堂近西郭，遥对敬亭开。",
            "枕腻海云起，簟凉山雨来。",
            "高歌怀地肺，远赋忆天台。",
            "应学相如志，终须驷马回。"
        ],
        "title": "将赴京师留题孙处士山居二首 一",
        "id": "917c409c-9e63-45af-9052-9a5190c2a5c9"
    },
    {
        "author": "许浑",
        "paragraphs": [
            "西巖有高兴，路僻几人知。",
            "松荫花开晚，山寒酒熟迟。",
            "游从随野鹤，休息遇灵龟。",
            "长见邻翁说，容华似旧时。"
        ],
        "title": "将赴京师留题孙处士山居二首 二",
        "id": "22c1c18c-d0c1-4e96-ba26-37ddfc3828b1"
    },
    {
        "author": "许浑",
        "paragraphs": [
            "怀土泣京华，旧山归路赊。",
            "静依禅客院，幽学野人家。",
            "林晚鸟争树，园春蝶护花。",
            "东门有闲地，谁种邵平瓜。"
        ],
        "title": "下第寓居崇圣寺感事",
        "id": "db201840-8273-4d1d-a365-f5ab532cb5e2"
    },
    {
        "author": "许浑",
        "paragraphs": [
            "山在水滔滔，流年欲二毛。",
            "湘潭归梦远，燕赵客程劳。",
            "露晓红兰重，云晴碧树高。",
            "逢秋正多感，万里别同袍。"
        ],
        "title": "晓发天井关寄李师晦",
        "id": "5ad092f9-fb3d-4df3-a94d-319a018591b4"
    },
    {
        "author": "许浑",
        "paragraphs": [
            "端居换时节，离恨隔龙泷。",
            "苔色上春阁，柳阴移晚窗。",
            "寄怀因桂水，流泪极枫江。",
            "此日南来使，金盘鱼一双。"
        ],
        "title": "喜远书",
        "id": "8f1fcea5-5eae-440c-9ac0-a19b8ef54797"
    },
    {
        "author": "许浑",
        "paragraphs": [
            "南国别经年，云晴波接天。",
            "蒲深㶉鶒戏，花暖鹧鸪眠。",
            "竹暗湘妃庙，枫阴楚客船。",
            "唯应洞庭月，万里共婵娟。"
        ],
        "tags": [
            "洞庭湖"
        ],
        "title": "怀江南同志",
        "id": "71e82353-6624-4fc3-9266-929715c33939"
    },
    {
        "author": "许浑",
        "paragraphs": [
            "故国无归处，官闲忆远游。",
            "吴僧秣陵寺，楚客洞庭舟。",
            "久病先知雨，长贫早觉秋。",
            "壮心能几许，伊水更东流。"
        ],
        "tags": [
            "洞庭湖"
        ],
        "title": "洛中秋日",
        "id": "bba418a8-d57c-4614-9293-d5022c332af7"
    },
    {
        "author": "许浑",
        "paragraphs": [
            "尊前万里愁，楚塞与皇州。",
            "云识潇湘雨，风知鄠杜秋。",
            "潮平犹倚棹，月上更登楼。",
            "他日沧浪水，渔歌对白头。"
        ],
        "title": "将赴京师蒜山津送客还荆渚",
        "id": "0501d2f2-fccc-45d1-8320-5b4c8a3ccc70"
    },
    {
        "author": "许浑",
        "paragraphs": [
            "来往几经过，前轩枕大河。",
            "远帆春水阔，高寺夕阳多。",
            "蝶影下红药，鸟声喧绿萝。",
            "故山归未得，徒咏采芝歌。"
        ],
        "title": "潼关兰若",
        "id": "e49e4df5-f884-4ba2-bb01-9dd8e6d21762"
    },
    {
        "author": "许浑",
        "paragraphs": [
            "艳阳无处避，皎洁不成容。",
            "素质添瑶水，清光散玉峯。",
            "眠鸥犹恋草，栖鹤未离松。",
            "闻在金銮望，羣仙对九重。"
        ],
        "title": "翫残雪寄江南尹刘大夫",
        "id": "5ecfdff1-9784-4be0-8201-02eee3d7fe11"
    },
    {
        "author": "许浑",
        "paragraphs": [
            "倾幕来华馆，淹留二使君。",
            "舞移清夜月，歌断碧空云。",
            "海郡楼台接，江船劒戟分。",
            "明时自骞翥，无复叹离羣。"
        ],
        "title": "陪越中使院诸公镜波馆饯明台裴郑二使君",
        "id": "5acbc4e8-85af-412f-9e6e-e9dfa2e9ad07"
    },
    {
        "author": "许浑",
        "paragraphs": [
            "江行春欲半，孤枕弋阳堤。",
            "云暗犹飘雪，潮寒未应溪。",
            "饮猿闻棹散，飞鸟背船低。",
            "此路成幽绝，家山巩洛西。"
        ],
        "title": "春泊弋阳",
        "id": "ee8771a9-82fa-4d35-85c0-970ab7ebad8d"
    },
    {
        "author": "许浑",
        "paragraphs": [
            "吴僧诵经罢，败衲倚蒲团。",
            "钟韵花犹歛，楼阴月向残。",
            "晴山开殿响，秋水卷帘寒。",
            "独恨孤舟去，千滩复万滩。"
        ],
        "title": "晨别翛然上人",
        "id": "209079c5-08ba-4a9f-9c64-f055b5b4242f"
    },
    {
        "author": "许浑",
        "paragraphs": [
            "萧萧芦荻花，郢客独辞家。",
            "远棹依山响，危樯转浦斜。",
            "水寒澄浅石，潮落涨虚沙。",
            "莫与征徒望，乡园去渐赊。"
        ],
        "title": "送客江行",
        "id": "5e0c24ab-2d9e-4ad8-aaf7-007c63f6f436"
    },
    {
        "author": "许浑",
        "paragraphs": [
            "西巖一磬长，僧起树苍苍。",
            "开殿洒寒水，诵经焚晚香。",
            "竹风云渐散，杉露月犹光。",
            "无复重来此，归舟凌夕阳。"
        ],
        "title": "将归涂口宿郁林寺道玄上人院二首 一",
        "id": "9ccee73e-3244-44fe-9d43-20c505ddded4"
    },
    {
        "author": "许浑",
        "paragraphs": [
            "春寻采药翁，归路宿禅宫。",
            "云起客眠处，月残僧定中。",
            "藤花深洞水，槲叶满山风。",
            "清境不能住，朝朝慙远公。"
        ],
        "title": "将归涂口宿郁林寺道玄上人院二首 二",
        "id": "30ad002b-2a7a-4af3-bb8d-827344c43a03"
    },
    {
        "author": "许浑",
        "paragraphs": [
            "潺湲遶门水，未省濯缨尘。",
            "鸟散千巖曙，蜂来一迳春。",
            "杉松还待客，芝术不求人。",
            "宁学磻溪叟，逢时罢隐沦。"
        ],
        "title": "题宣州元处士幽居",
        "id": "eac5f393-1297-4d29-98be-df08f1e75332"
    },
    {
        "author": "许浑",
        "paragraphs": [
            "南楼送郢客，西郭见荆门。",
            "凫鹄下寒渚，牛羊归远村。",
            "兰舟倚行掉，桂酒掩余尊。",
            "重此一留宿，前村烟水昏。"
        ],
        "title": "送李秀才",
        "id": "4f3382c9-9dae-4be5-a239-b7f321a60527"
    },
    {
        "author": "许浑",
        "paragraphs": [
            "儒翁九十余，旧向此山居。",
            "生寄一壶酒，死留千卷书。",
            "槛摧新竹少，池浅故莲疎。",
            "但有子孙在，带经还荷锄。"
        ],
        "title": "题倪处士旧居",
        "id": "81beea63-3272-426d-b9f8-7dcde441d20d"
    },
    {
        "author": "许浑",
        "paragraphs": [
            "曾经黑山虏，一劒出重围。",
            "年长穷书意，时清隐钓矶。",
            "高斋云外住，瘦马月中归。",
            "唯说乡心苦，春风鴈北飞。"
        ],
        "title": "赠梁将军",
        "id": "2059680c-58b9-4996-b797-4a3aaadf63d8"
    },
    {
        "author": "许浑",
        "paragraphs": [
            "适意极春日，南台披薜萝。",
            "花光晴漾漾，山色昼峨峨。",
            "湘水美人远，信陵豪客多。",
            "唯凭一瓢酒，弹瑟纵高歌。"
        ],
        "title": "春望思旧游",
        "id": "02be451e-a9e6-48de-9dc9-3de4b28dc469"
    },
    {
        "author": "许浑",
        "paragraphs": [
            "三年婴酒渴，高卧似袁安。",
            "秋色鬓应改，夜凉心已宽。",
            "风衣藤簟滑，露井竹牀寒。",
            "卧忆郊扉月，恩深未挂冠。"
        ],
        "title": "病中二首 一",
        "id": "b60708b2-6c5f-4eee-8e29-3940efe65462"
    },
    {
        "author": "许浑",
        "paragraphs": [
            "私归人暂适，扶杖遶西林。",
            "风急柳溪响，露寒莎径深。",
            "一身仍白发，万虑只丹心。",
            "此意无言处，高窗托素琴。"
        ],
        "title": "病中二首 二",
        "id": "99b70822-e572-4068-bba5-895e14031fda"
    },
    {
        "author": "许浑",
        "paragraphs": [
            "[官]静亦无能，平生少面朋。",
            "务开唯印吏，公退只棋僧。",
            "药鼎初寒火，书龛欲夜灯。",
            "安知北溟水，终日送抟鹏。"
        ],
        "title": "姑熟官舍寄汝洛友人",
        "id": "748e0791-96ce-4280-b298-c027d69c3bac"
    },
    {
        "author": "许浑",
        "paragraphs": [
            "楼台横复重，犹有半巖空。",
            "萝洞浅深水，竹廊高下风。",
            "晴山疎雨后，秋树断云中。",
            "未尽平生意，孤帆又向东。"
        ],
        "title": "恩德寺",
        "id": "e61831c5-d0be-4905-bb80-dd0e95eb8f76"
    },
    {
        "author": "许浑",
        "paragraphs": [
            "羽客炼丹井，井留人已无。",
            "旧泉青石下，余甃碧山隅。",
            "云朗镜开匣，月寒冰在壶。",
            "仍闻酿仙酒，此水过琼酴。"
        ],
        "title": "天竺寺题葛洪井",
        "id": "b2970098-8c3d-4acf-b136-960b759cd15a"
    },
    {
        "author": "许浑",
        "paragraphs": [
            "簟凉襟袖清，月没尚残星。",
            "山果落秋院，水花开晓庭。",
            "疎藤风嫋嫋，圆桂露冥冥。",
            "正忆江南寺，巖斋闻诵经。"
        ],
        "title": "朗上人院晨坐",
        "id": "44098361-dbe7-4210-b972-a8fcd93447bc"
    },
    {
        "author": "许浑",
        "paragraphs": [
            "无辞一杯酒，昔日与君深。",
            "秋色换归鬓，曙光生别心。",
            "桂花山庙冷，枫树水楼阴。",
            "此路千余里，应劳楚客吟。"
        ],
        "title": "送客归湘楚",
        "id": "3438c909-a367-4633-b0ab-a09a0c787f59"
    },
    {
        "author": "许浑",
        "paragraphs": [
            "往年公子宅，夜宴乐难忘。",
            "高竹动疎翠，早莲飘暗香。",
            "珠盘凝宝瑟，绮席遰华觞。",
            "今日皆何处，闭门春草长。"
        ],
        "title": "过故友旧居",
        "id": "480317ec-d52e-477f-b710-46d742e023c6"
    },
    {
        "author": "许浑",
        "paragraphs": [
            "津亭多别离，杨柳半无枝。",
            "住接猿啼处，行逢鴈过时。",
            "江风飏帆急，山月下楼迟。",
            "还就西斋宿，烟波劳梦思。"
        ],
        "title": "送客归峡中",
        "id": "4ecb56f4-59a7-42a1-b6ab-7e6f6144403c"
    },
    {
        "author": "许浑",
        "paragraphs": [
            "斸石种松子，数根侵杳冥。",
            "天寒犹讲律，雨暗尚寻经。",
            "小殿灯千盏，深炉水一瓶。",
            "碧云多别思，休到望溪亭。"
        ],
        "title": "题冲沼上人院",
        "id": "87e871cd-309f-432c-abac-35e91bce9d08"
    },
    {
        "author": "许浑",
        "paragraphs": [
            "仙署淹清景，雪华松桂阴。",
            "夜凌瑶席宴，春寄玉京吟。",
            "烛晃垂罗幙，香寒重绣衾。",
            "相思不相访，烟月剡溪深。"
        ],
        "title": "和毕员外雪中见寄",
        "id": "1b25f617-6076-42e9-a9dc-e986e5509bc6"
    },
    {
        "author": "许浑",
        "paragraphs": [
            "酒醲花一树，何暇卓文君。",
            "客坐长先饮，公闲半已曛。",
            "水乡春足雨，山郭夜多云。",
            "何似参禅理，荣枯尽不闻。"
        ],
        "title": "春醉",
        "id": "c05d0c7e-3480-47cb-9073-b4408e445f99"
    },
    {
        "author": "许浑",
        "paragraphs": [
            "病客与僧闲，频来不掩关。",
            "高窗云外树，疎磬雨中山。",
            "离索秋虫响，登临夕鸟还。",
            "心知落帆处，明日淛河湾。"
        ],
        "title": "题岫上人院",
        "id": "fc750ec6-3a85-4488-9cbd-758d481e5997"
    },
    {
        "author": "许浑",
        "paragraphs": [
            "绿水暖青苹，湘潭万里春。",
            "瓦尊迎海客，铜鼓赛江神。",
            "避雨松枫岸，看云杨柳津。",
            "长安一杯酒，座上有归人。"
        ],
        "title": "送客南归有怀",
        "id": "fe9dedd5-31d7-445e-94d9-2071c4bb1bc6"
    },
    {
        "author": "许浑",
        "paragraphs": [
            "西巖一径通，知学采芝翁。",
            "寒暑丹心外，光阴白发中。",
            "水深鱼避钓，云迥鹤辞笼。",
            "坐想还家日，人非井邑空。"
        ],
        "title": "李生弃官入道因寄",
        "id": "cca6b982-e260-414d-9c5e-298a07298639"
    },
    {
        "author": "许浑",
        "paragraphs": [
            "侯门大道傍，蝉噪树苍苍。",
            "开鏁洞门远，下帘宾馆凉。",
            "栏围红药盛，架引绿萝长。",
            "永日一欹枕，故山云水乡。"
        ],
        "title": "长兴里夏日南邻避暑",
        "id": "67ad6ed1-104c-4bf7-9547-58005168a6fd"
    },
    {
        "author": "许浑",
        "paragraphs": [
            "恨与前欢隔，愁因此会同。",
            "迹高芸阁吏，名散雪楼翁。",
            "城闭三秋雨，帆飞一夜风。",
            "酒醒鲈鲙美，应在竟陵东。"
        ],
        "title": "送韩校书",
        "id": "3599333c-7e9d-4897-92d4-0bc31381791b"
    },
    {
        "author": "许浑",
        "paragraphs": [
            "城高不可下，永日一登临。",
            "曲槛凉飙急，空楼返照深。",
            "苇花迷夕棹，梧叶散秋砧。",
            "谩作归田赋，蹉跎岁欲阴。"
        ],
        "title": "秋晚登城",
        "id": "afd48c75-6501-4167-a8b2-149d47b05919"
    },
    {
        "author": "许浑",
        "paragraphs": [
            "来暮亦何愁，金貂在鹢舟。",
            "斾随寒浪动，帆带夕阳收。",
            "布令滕王阁，裁诗郢客楼。",
            "即应归凤沼，中外赞天休。"
        ],
        "tags": [
            "滕王阁"
        ],
        "title": "江西郑常侍赴镇之日有寄因酬和",
        "id": "d1c05e8f-d3c3-47dd-ad5a-d531f29da487"
    },
    {
        "author": "许浑",
        "paragraphs": [
            "风度龙山暗，云凝象阙阴。",
            "瑞花琼树合，仙草玉苗深。",
            "欲醉梁王酒，先调楚客琴。",
            "即应携手去，将此助商霖。"
        ],
        "title": "蒙河南刘大夫见示与吏部张公喜雪酬唱辄敢攀和",
        "id": "7487d0b0-b96b-4af7-a297-933e1558f377"
    },
    {
        "author": "许浑",
        "paragraphs": [
            "年来不自得，一望几伤心。",
            "风转蕙兰色，月移松桂阴。",
            "马随边草远，帆落海云深。",
            "明旦各分首，更听梁甫吟。"
        ],
        "title": "下第送宋秀才游岐下杨秀才还江东",
        "id": "e779d798-62ec-4ba8-aef8-22c14546179f"
    },
    {
        "author": "许浑",
        "paragraphs": [
            "城下水萦回，潮冲野艇来。",
            "鸟惊山果落，龟泛绿萍开。",
            "白首书千卷，朱颜酒一杯。",
            "南轩自流涕，不是望燕台。"
        ],
        "title": "南亭偶题",
        "id": "e6d4076b-7980-456f-b002-4120afa4c148"
    },
    {
        "author": "许浑",
        "paragraphs": [
            "春草越吴间，心期旦夕还。",
            "酒乡逢客病，诗境遇僧闲。",
            "倚棹冰生浦，登楼雪满山。",
            "东风不可待，归鬓坐斑斑。"
        ],
        "title": "与裴三十秀才自越西归望亭阻冻登虎丘山寺精舍",
        "id": "2b498332-b5f5-4640-acb5-29477af681bc"
    },
    {
        "author": "许浑",
        "paragraphs": [
            "清湘吊屈原，垂泪撷苹蘩。",
            "谤起乘轩鹤，机沈在槛猨。",
            "干坤三事贵，华夏一夫冤。",
            "宁有唐虞世，心知不为言。"
        ],
        "title": "太和初靖恭里感事",
        "id": "3ce2a6ae-98e8-46bd-b9c1-05f545f7ea1d"
    },
    {
        "author": "许浑",
        "paragraphs": [
            "芦苇暮修修，溪禽上钓舟。",
            "露凉花歛夕，风静竹含秋。",
            "素志应难契，清言岂易求。",
            "相欢一瓢酒，明日醉西楼。"
        ],
        "title": "与侯春时同年南池夜话",
        "id": "c82ff6ae-cdc3-4651-ba33-f93beb4286da"
    },
    {
        "author": "许浑",
        "paragraphs": [
            "车马楚城壕，清歌送浊醪。",
            "露花羞别泪，烟草让归袍。",
            "鸟浴春塘暖，猨吟暮岭高。",
            "寻仙在仙骨，不用废牛刀。"
        ],
        "title": "广陵送剡县薛明府赴任",
        "id": "291429aa-73ad-4373-9dfc-28b4a96ba982"
    },
    {
        "author": "许浑",
        "paragraphs": [
            "何必老林泉，冥心便是禅。",
            "讲时开院去，斋后下帘眠。",
            "镜朗灯分焰，香销印绝烟。",
            "真乘不可到，云尽月明天。"
        ],
        "title": "游果昼二僧院",
        "id": "fc378fa9-aae1-40b4-815c-a56650da4fa5"
    },
    {
        "author": "许浑",
        "paragraphs": [
            "燕鴈水乡飞，京华信自稀。",
            "簟瓢贫守道，书劒病忘机。",
            "叠鼓吏初散，繁钟鸟独归。",
            "高梧与疎柳，风雨似郊扉。"
        ],
        "title": "题官舍",
        "id": "576b6d5c-a5f5-4522-a39b-aea6c86c5523"
    },
    {
        "author": "许浑",
        "paragraphs": [
            "丹叶下西楼，知君万里愁。",
            "钟非黔峡寺，帆是敬亭舟。",
            "山色和云暮，湖光共月秋。",
            "天台多道侣，何惜更南游。"
        ],
        "title": "酬报先上人登楼见寄",
        "id": "670ad077-f5fa-4393-b323-d605218b8a4a"
    },
    {
        "author": "许浑",
        "paragraphs": [
            "身闲白日长，何处不寻芳？山崦登楼寺，谿湾泊晚樯。",
            "洞花蜂聚蜜，巖栢麝留香。",
            "若指求仙路，刘郎学阮郎。"
        ],
        "title": "晓过郁林寺戏呈李明府",
        "id": "c0c91f10-cd6a-4092-a67e-ae8173e48057"
    },
    {
        "author": "许浑",
        "paragraphs": [
            "禅扉倚石梯，云湿雨凄凄。",
            "草色分松迳，泉声咽稻畦。",
            "棹移滩鸟没，钟断岭猨啼。",
            "入夜花如雪，回舟忆剡溪。"
        ],
        "title": "泛舟寻郁林寺道玄上人遇雨而返因寄",
        "id": "67c7cf51-4004-4fb6-b94e-848fb86cac95"
    },
    {
        "author": "许浑",
        "paragraphs": [
            "台殿冠嵯峨，春来日日过。",
            "水分诸院少，云近上方多。",
            "众籁凝丝竹，繁英耀绮罗。",
            "酒酣诗自逸，乘月棹寒波。"
        ],
        "title": "郁林寺",
        "id": "083cdd5f-b1ac-4aee-82cb-87d076e86dda"
    },
    {
        "author": "许浑",
        "paragraphs": [
            "西林本行殿，池榭日坡陁。",
            "雨过水初涨，云开山渐多。",
            "晓街垂御柳，秋院闭宫莎。",
            "借问龙归处，鼎湖空碧波。"
        ],
        "title": "题崇圣寺",
        "id": "3921d439-6153-48a0-8c8c-0993f2cb6b94"
    },
    {
        "author": "许浑",
        "paragraphs": [
            "宅前云水满，高兴一书生。",
            "垂钓有深意，望山多远情。",
            "夜棋留客宿，春酒劝僧倾。",
            "未作干时计，何人问姓名。"
        ],
        "title": "赠高处士",
        "id": "6fd46c5b-6283-408e-b838-07dc82cbd15c"
    },
    {
        "author": "许浑",
        "paragraphs": [
            "老归江上寺，不忘旧师恩。",
            "驻锡逢山色，停杯见浪痕。",
            "秋涛吞楚驿，晓月上荆门。",
            "为访题诗处，莓苔几字存。"
        ],
        "title": "送僧归金山寺",
        "id": "370ceeec-e080-44af-ab76-9e0215cee632"
    },
    {
        "author": "许浑",
        "paragraphs": [
            "花在舞楼空，年年依旧红。",
            "泪光停晓露，愁态倚春风。",
            "开处妾先死，落时君亦终。",
            "东流两三片，应在夜泉中。"
        ],
        "title": "金谷桃花",
        "id": "629f0831-43f0-4a07-8875-8abbd83f47b5"
    },
    {
        "author": "许浑",
        "paragraphs": [
            "香径小船通，菱歌遶故宫。",
            "鱼沈秋水静，鸟宿暮山空。",
            "荷叶桥边雨，芦花海上风。",
            "归心无处托，高枕画屏中。"
        ],
        "title": "忆长洲",
        "id": "5679821e-4d95-4e64-bcea-d9e0531b3cda"
    },
    {
        "author": "许浑",
        "paragraphs": [
            "直道知难用，经年向水滨。",
            "宅从栽竹贵，家为买书贫。",
            "就学多新客，登朝尽故人。",
            "蓬莱自有路，莫羨武陵春。"
        ],
        "title": "寄殷尧藩",
        "id": "f1d289d5-7b9b-44a9-afa1-5f839f10ace3"
    },
    {
        "author": "许浑",
        "paragraphs": [
            "桑柘满江村，西斋接海门。",
            "浪冲高岸响，潮入小池浑。",
            "嵒树阴棋局，山花落酒樽。",
            "相逢亦留宿，还似识王孙。"
        ],
        "title": "题邹处士隐居",
        "id": "e5e87a03-29a4-4e7f-a36b-28ae803d65a3"
    },
    {
        "author": "许浑",
        "paragraphs": [
            "十年劒中路，传尽本师经。",
            "晓月下黔峡，秋风归敬亭。",
            "开门新树绿，登阁旧山青。",
            "遥想论禅处，松阴水一瓶。"
        ],
        "title": "送僧归敬亭山寺",
        "id": "f9649b00-f87c-43ca-b84a-dc17089105e1"
    },
    {
        "author": "许浑",
        "paragraphs": [
            "贫居乐游此，江海思迢迢。",
            "雪夜书千卷，花时酒一瓢。",
            "独愁秦树老，孤梦楚山遥。",
            "有路应相念，风尘满黑貂。"
        ],
        "title": "新卜原上居寄袁校书",
        "id": "8d80c52e-0108-4215-86e5-4ee71ecf9aac"
    },
    {
        "author": "许浑",
        "paragraphs": [
            "明星低未央，莲阙逈苍苍。",
            "叠鼓催残月，疎钟迎早霜。",
            "关防浮瑞气，宫馆耀神光。",
            "再拜为君寿，南山高且长。"
        ],
        "title": "天街晓望",
        "id": "437f7068-127c-47db-b4b4-80bf4b78a30a"
    },
    {
        "author": "许浑",
        "paragraphs": [
            "战马昔纷纷，风惊嵩少尘。",
            "全家南渡远，旧友北来频。",
            "罢酒松筠晚，赋诗杨柳春。",
            "谁言今夜月，同是洛阳人。"
        ],
        "title": "江上喜洛中亲友继至",
        "id": "22b5f7b8-530b-426b-b7ae-03bee02523c2"
    },
    {
        "author": "许浑",
        "paragraphs": [
            "素衣京洛尘，归棹过南津。",
            "故里迹犹在，旧交心更亲。",
            "月高萧寺夜，风暖庾楼春。",
            "诗酒应无暇，朝朝问旅人。"
        ],
        "title": "下第归朱方寄刘三复",
        "id": "dcfa2c6d-bc15-49c1-8533-6ed189e7946e"
    },
    {
        "author": "许浑",
        "paragraphs": [
            "绿水棹云月，洞庭归路长。",
            "春桥悬酒幔，夜栅集茶樯。",
            "箬叶沈溪暖，苹花遶郭香。",
            "应逢柳太守，为说过潇湘。"
        ],
        "tags": [
            "洞庭湖"
        ],
        "title": "送人归吴兴",
        "id": "35b41d75-03c1-4ed1-a684-80437eb641cf"
    },
    {
        "author": "许浑",
        "paragraphs": [
            "坐待故人宿，月华清兴秋。",
            "管弦谁处醉，池馆此时愁。",
            "风过渚荷动，露含山桂幽。",
            "孤吟不可曙，昨夜共登楼。"
        ],
        "title": "月夜期友人不至",
        "id": "73e62369-50fa-4a3e-b041-ac1e66892b83"
    },
    {
        "author": "许浑",
        "paragraphs": [
            "禅空心已寂，世路任多岐。",
            "到院客长见，闭关人不知。",
            "寺喧听讲绝，厨远送斋迟。",
            "墙外洛阳道，东西无尽时。"
        ],
        "title": "白马寺不出院僧",
        "id": "cb67157d-5696-4952-b121-e34f7731fb27"
    },
    {
        "author": "许浑",
        "paragraphs": [
            "扰扰换时节，旧山琪树阴。",
            "犹乖清汉志，空负白云心。",
            "广陌埃尘远，重门管吹深。",
            "劳歌极西望，芸省有知音。"
        ],
        "title": "寄袁校书",
        "id": "50a329cd-54ac-44a6-886f-3de53073a127"
    },
    {
        "author": "许浑",
        "paragraphs": [
            "霄汉两飞鸣，喧喧动禁城。",
            "桂堂同日盛，芸阁间年荣。",
            "香掩蕙兰气，韵高鸾鹤声。",
            "应怜茂陵客，未有子虚名。"
        ],
        "title": "赠柳璟冯陶二校书",
        "id": "c74cfdd9-73ed-4d4c-bb74-4c4232447ee2"
    },
    {
        "author": "许浑",
        "paragraphs": [
            "南斋知数宿，半为木兰开。",
            "晴阁留诗遍，春帆载酒回。",
            "烟深杨子宅，云断越王台。",
            "自有孤舟兴，何妨更一来。"
        ],
        "title": "王秀才自越见寻不遇题诗而回因以酬寄",
        "id": "b47a8a2a-336a-46c8-9274-89c4ea7f625c"
    },
    {
        "author": "许浑",
        "paragraphs": [
            "霁色明高巘，关河独望遥。",
            "残云归太华，疎雨过中条。",
            "鸟散绿萝静，蝉鸣红树凋。",
            "何言此时节，去去任蓬飘。"
        ],
        "title": "秋霁潼关驿亭",
        "id": "c1769695-570c-42b2-b2b4-d390c920112e"
    },
    {
        "author": "许浑",
        "paragraphs": [
            "花下送归客，路长应过秋。",
            "暮随江鸟宿，寒共岭猨愁。",
            "众水喧严濑，羣峰抱沈楼。",
            "因君几南望，曾向此中游。"
        ],
        "title": "送客归兰谿",
        "id": "f5540c14-8205-4149-b323-d169a0706fb1"
    },
    {
        "author": "许浑",
        "paragraphs": [
            "中巖多少隐，提榼抱琴游。",
            "潭冷薜萝晚，山香松桂秋。",
            "瓢闲高树挂，杯急曲池流。",
            "独有迷津客，东西南北愁。"
        ],
        "tags": [
            "终南山"
        ],
        "title": "贻终南山隐者",
        "id": "a3b00404-8b22-433a-a292-803a77e1015d"
    },
    {
        "author": "许浑",
        "paragraphs": [
            "征夫天一涯，醉赠别吾诗。",
            "鴈迥参差远，龙多次第迟。",
            "宁歌还夜苦，宋赋更秋悲。",
            "的的遥相待，清风白露时。"
        ],
        "title": "送李文明下第鄜州觐兄",
        "id": "fa7d9f7f-642b-495e-947e-24b0ff36a165"
    },
    {
        "author": "许浑",
        "paragraphs": [
            "山水引归路，陆郎从此谙。",
            "秋茶垂露细，寒菊带霜甘。",
            "台倚乌龙岭，楼侵白鴈潭。",
            "沈公如借问，心在浙河南。"
        ],
        "title": "送段觉归东阳兼寄窦使君",
        "id": "accc2622-4cfe-4709-a70d-cda0f9c13e73"
    },
    {
        "author": "许浑",
        "paragraphs": [
            "江曲山如画，贪程亦驻舟。",
            "果随巖狖落，槎带水禽流。",
            "客散他乡夜，人归故国秋。",
            "樽前挂帆去，风雨下西楼。"
        ],
        "title": "韶州送窦司直北归",
        "id": "981b0ac2-a0b4-40a2-b506-9cbca656cd4a"
    },
    {
        "author": "许浑",
        "paragraphs": [
            "旅葬不可问，茫茫西陇头。",
            "水云青草湿，山月白杨愁。",
            "琴信有时罢，劒伤无处留。",
            "淮南旧烟月，孤棹更逢秋。"
        ],
        "title": "伤冯秀才",
        "id": "acd0964e-4217-4615-b3f9-1aff4c25bcd3"
    },
    {
        "author": "许浑",
        "paragraphs": [
            "儒家有释子，年少学支公。",
            "心出是非外，迹辞荣辱中。",
            "锡寒秦岭月，杯急楚江风。",
            "离怨故园思，小秋梨叶红。"
        ],
        "title": "送郑寂上人南行",
        "id": "0ee9135f-a5fa-4900-86fe-c8a8f23bff83"
    },
    {
        "author": "许浑",
        "paragraphs": [
            "归卧养天真，鹿裘乌角巾。",
            "茂陵闲久病，彭泽醉长贫。",
            "冠盖西园夜，笙歌北里春。",
            "谁怜清渭曲，又老钓鱼人。"
        ],
        "title": "赠王处士",
        "id": "f78c04bf-1973-48aa-a05b-7ef368e12c51"
    },
    {
        "author": "许浑",
        "paragraphs": [
            "调瑟劝离酒，苦谙荆楚门。",
            "竹斑悲帝女，草绿怨王孙。",
            "潮落九疑迥，雨连三峡昏。",
            "同来不同去，迢遰更伤魂。"
        ],
        "title": "送友人归荆楚",
        "id": "c7e07a0b-9797-4ad7-9696-0aaf14c35046"
    },
    {
        "author": "许浑",
        "paragraphs": [
            "绿云多学术，黄髪竟无成。",
            "酒纵山中性，诗留海上名。",
            "读书新树老，垂钓旧矶平。",
            "今日悲前事，西风闻哭声。"
        ],
        "title": "重伤杨攀处士二首 一",
        "id": "b671e637-ed10-4b19-8796-d2af74da6ae0"
    },
    {
        "author": "许浑",
        "paragraphs": [
            "从官任直道，几处脱长裾。",
            "殁后儿犹小，葬来人渐疎。",
            "新隣占池馆，长史觅图书。",
            "身贱难相报，平生恨有余。"
        ],
        "title": "重伤杨攀处士二首 二",
        "id": "4c6d27cd-3758-43fb-a6f9-99e9a301e1a4"
    },
    {
        "author": "许浑",
        "paragraphs": [
            "沧波天堑外，何岛是新罗。",
            "舶主辞番远，碁僧入汉多。",
            "海风吹白鹤，沙日晒红螺。",
            "此去知投笔，须求利劒磨。"
        ],
        "title": "送友人罢举归东海",
        "id": "f1e81aed-9e20-498e-be9f-ea7722680f44"
    },
    {
        "author": "许浑",
        "paragraphs": [
            "西园春欲尽，芳草径难分。",
            "静语唯幽鸟，闲眠独使君。",
            "密林生雨气，古石带苔文。",
            "虽去清朝远，朝朝见白云。"
        ],
        "title": "西园",
        "id": "9ce48e57-0b3f-4217-a7cb-0994036bab6e"
    },
    {
        "author": "许浑",
        "paragraphs": [
            "江昏山半晴，南阻绝人行。",
            "葭菼连云色，杉松共雨声。",
            "早秋仍燕舞，深夜更鼍鸣。",
            "为报迷津客，讹言未可轻。"
        ],
        "title": "苦雨",
        "id": "2cdc4b5a-abdc-4551-9b3d-b05727f9a807"
    },
    {
        "author": "许浑",
        "paragraphs": [
            "步步入山门，仙家鸟径分。",
            "渔樵不到处，麋鹿自成羣。",
            "石面迸出水，松头穿破云。",
            "道人星月下，相次礼茅君。"
        ],
        "title": "游茅山",
        "id": "59b6bf32-ea9b-421e-bf4a-230fda0c878e"
    },
    {
        "author": "许浑",
        "paragraphs": [
            "洛阳多旧迹，一日几堪愁。",
            "风起林花晚，月明陵树秋。",
            "兴亡不可问，自古水东流。"
        ],
        "title": "洛阳道中",
        "id": "6b18371c-f32a-4e6d-b708-f9e37cd9d63d"
    },
    {
        "author": "许浑",
        "paragraphs": [
            "云物如故乡，山川异岐路。",
            "年来未归客，马上春欲暮。",
            "一樽花下酒，残日水西树。",
            "不待管弦终，摇鞭背花去。"
        ],
        "title": "江上燕别",
        "id": "da3132c7-2f84-4d31-962c-97a5560e2618"
    },
    {
        "author": "许浑",
        "paragraphs": [
            "忆昨未知道，临川每羨鱼。",
            "世途行处见，人事病来疎。",
            "微雨秋栽竹，孤灯夜读书。",
            "怜君亦同志，晚岁傍山居。"
        ],
        "title": "卜居招书侣",
        "id": "d170bf96-3a39-4c70-be03-7e0a1560f2b9"
    },
    {
        "author": "许浑",
        "paragraphs": [
            "何处少人事，西山旧草堂。",
            "晒书秋日晚，洗药石泉香。",
            "浚岭有朝雨，北窗生夜凉。",
            "从劳问归路，峰叠遶家乡。"
        ],
        "title": "西山草堂",
        "id": "bba63f2f-a1ed-428a-8a9c-1e8447b8ef5b"
    },
    {
        "author": "许浑",
        "paragraphs": [
            "回报隐居士，莫愁山兴阑。",
            "求人颜色尽，知道性情宽。",
            "信谱弹琴误，缘崖㔉药难。",
            "东臯亦自给，殊愧远相安。"
        ],
        "title": "赠隐者",
        "id": "bd1f2c3a-f0c4-409f-829b-a7a7e8e854e1"
    },
    {
        "author": "许浑",
        "paragraphs": [
            "谿长山几重，十里万株松。",
            "秋日下丹槛，暮云归碧峰。",
            "树栖新放鹤，潭隐旧降龙。",
            "还在孤舟宿，卧闻初夜钟。"
        ],
        "title": "舟次武陵寄天竺僧无昼",
        "id": "831e1360-a726-42e6-b403-50ce04f1907e"
    },
    {
        "author": "许浑",
        "paragraphs": [
            "江城红叶尽，旅思复悽伤。",
            "孤梦家山远，独眠秋夜长。",
            "道存空倚命，身贱未归乡。",
            "南望空垂泪，天边鴈一行。"
        ],
        "title": "寄小弟",
        "id": "75e3368e-aa81-4bad-9172-31cd39602335"
    },
    {
        "author": "许浑",
        "paragraphs": [
            "有计自安业，秋风罢苦吟。",
            "买山兼种竹，对客更弹琴。",
            "烟起药园晚，杵声松院深。",
            "闲眠得真性，惆怅旧时心。"
        ],
        "title": "秋日",
        "id": "8846f916-f34a-4123-807e-ec16c465d8fa"
    },
    {
        "author": "许浑",
        "paragraphs": [
            "通竹引泉脉，泓澄潋石盆。",
            "惊鱼翻藻叶，浴鸟上松根。",
            "残月留山影，高风耗水痕。",
            "谁家秋洗药，来往自开门。"
        ],
        "title": "石池",
        "id": "d8468516-e8e1-4ba5-a5bf-4d6b6119d9c3"
    },
    {
        "author": "许浑",
        "paragraphs": [
            "昔话平生志，高斋曾见留。",
            "道孤心易感，恩重力难酬。",
            "独立千峰晓，频来一叶秋。",
            "鸡鸣应有处，不觉泪空流。"
        ],
        "title": "留题李侍御书斋",
        "id": "9bda99da-d73a-4127-be83-435c4e5e49e2"
    },
    {
        "author": "许浑",
        "paragraphs": [
            "夜程何处宿，山叠树层层。",
            "孤馆闭秋雨，空堂停曙灯。",
            "歌慙渔浦客，诗学鴈门僧。",
            "此意无人识，明朝见李膺。"
        ],
        "title": "行次白沙馆先寄上河南王侍御",
        "id": "ad4f3106-4987-4343-bae0-4c11e7167530"
    },
    {
        "author": "许浑",
        "paragraphs": [
            "绿萝萦数匝，本在草堂间。",
            "秋色寄高树，昼阴笼远山。",
            "移花疎处种，㔉药困时攀。",
            "日暮微风起，难寻旧径还。"
        ],
        "title": "紫藤",
        "id": "963a756e-4b6a-4b0d-924a-e48c9ce93f38"
    },
    {
        "author": "许浑",
        "paragraphs": [
            "双巖泻一川，回马断桥前。",
            "古庙阴风地，寒钟暮雨天。",
            "沙虚留虎迹，水滑带龙涎。",
            "却下临江路，潮深无渡船。"
        ],
        "title": "暝投灵智寺渡谿不得却取沿江路往",
        "id": "5cd3431c-26c9-4049-90d6-f5049ca88c3e"
    },
    {
        "author": "许浑",
        "paragraphs": [
            "失意归三径，伤春别九门。",
            "薄烟杨柳路，微雨杏花村。",
            "牧竖还呼犊，隣翁亦抱孙。",
            "不知余正苦，迎马问寒温。"
        ],
        "title": "下第归蒲城墅居",
        "id": "e57774bf-1620-4f7b-8366-e4510951e6bb"
    },
    {
        "author": "许浑",
        "paragraphs": [
            "何年去此地，南浦满凫雏。",
            "云汉知心远，林塘觉思孤。",
            "低飞下晚树，独睡映新蒲。",
            "为尔多归兴，前年在五湖。"
        ],
        "title": "重赋鹭鸶",
        "id": "f2562194-d1c6-4565-9f22-6a43aec65eab"
    },
    {
        "author": "许浑",
        "paragraphs": [
            "处处哭声悲，行人马亦迟。",
            "店闲无火日，村暖斫桑时。",
            "泣路同杨子，烧山忆介推。",
            "清明明日是，甘负故园期。"
        ],
        "title": "途中寒食",
        "id": "8d38ae55-3a46-4607-b6be-362248664d71"
    },
    {
        "author": "许浑",
        "paragraphs": [
            "故里千帆外，深春一鴈飞。",
            "干名频恸哭，将老欲何归。",
            "未谷抛还忆，交亲晚更稀。",
            "空持望乡泪，霑洒寄来衣。"
        ],
        "title": "深春",
        "id": "0bfee4d8-2855-4b03-b000-f9ecc8cdd5c0"
    },
    {
        "author": "许浑",
        "paragraphs": [
            "心悟觉身劳，云中弃宝刀。",
            "久闲生䏶肉，多寿长眉毫。",
            "客棹春潮急，禅斋暮雪高。",
            "南𤃩一回首，山碧水滔滔。"
        ],
        "title": "岁首怀甘露寺自省上人",
        "id": "b97cae5b-8e62-40e1-96d2-2422315eb31c"
    },
    {
        "author": "许浑",
        "paragraphs": [
            "闭门池馆静，云访紫芝翁。",
            "零落槿花雨，参差荷叶风。",
            "夜碁全局在，春酒半壶空。",
            "长啸倚西阁，悠悠名利中。"
        ],
        "title": "寻周炼师不遇留赠",
        "id": "e2c8a9d7-81c3-454f-bfc6-4f303672f097"
    },
    {
        "author": "许浑",
        "paragraphs": [
            "志凌三蜀客，心爱五湖人。",
            "𢬵死酒中老，谋生书外贫。",
            "扫花眠石榻，擣药转溪轮。",
            "往往乘黄牸，鹿裘乌角巾。"
        ],
        "title": "题灞西骆隐居",
        "id": "e3b86677-69e0-41a3-aa83-56ae7364cfda"
    },
    {
        "author": "许浑",
        "paragraphs": [
            "异乡多远情，梦断落江城。",
            "病起慙书癖，贫家负酒名。",
            "过春花自落，竟晓月空明。",
            "独此一长啸，故人天际行。"
        ],
        "title": "旅夜怀远客",
        "id": "5b52231a-a838-41a4-aa12-7e0876ce48cc"
    },
    {
        "author": "许浑",
        "paragraphs": [
            "望月忆披襟，长溪柳半阴。",
            "高斋初酿酒，孤棹远携琴。",
            "犬吠秋山迥，鸡鸣晓树深。",
            "开门更攲枕，谁识野人心。"
        ],
        "title": "秋夜櫂舟访李隐君",
        "id": "4079b65c-9a7a-40c5-8510-c8f943a8327d"
    },
    {
        "author": "许浑",
        "paragraphs": [
            "飞盖集兰堂，清歌遰柏觞。",
            "高城榆柳荫，虚阁芰荷香。",
            "海月秋偏静，山风夜更凉。",
            "自怜书万卷，扶病对萤光。"
        ],
        "title": "卧病寄诸公",
        "id": "60c1ee80-ab05-4465-b52d-7dd34da06849"
    },
    {
        "author": "许浑",
        "paragraphs": [
            "几日卧南亭，卷帘秋月清。",
            "河关初罢梦，池阁更含情。",
            "寒露润金井，高风飘玉筝。",
            "前年共游客，刀笔事戎旌。"
        ],
        "title": "寓崇圣寺怀李校书",
        "id": "1650ca54-664a-4e3b-b01a-1f343cc88e3a"
    },
    {
        "author": "许浑",
        "paragraphs": [
            "金风荡天地，关西羣木凋。",
            "早霜鸡喔喔，残月马萧萧。",
            "紫陌秦山近，青枫楚树遥。",
            "还同长卿志，题字满河桥。"
        ],
        "title": "秋日行次关西",
        "id": "3c064166-83bb-49be-91ba-1c9e10f5b468"
    },
    {
        "author": "许浑",
        "paragraphs": [
            "霜风露叶下，远思独裴回。",
            "夜久草堂静，月明山客来。",
            "遣贫相劝酒，忆字共书灰。",
            "何事清平世，干名待有媒。"
        ],
        "title": "山居冬夜喜魏扶见访因赠",
        "id": "ca23a19c-aaf0-447d-9b26-89227da55dac"
    },
    {
        "author": "许浑",
        "paragraphs": [
            "浙南分首日，谁谓别经时。",
            "路远遥相访，家贫喜见知。",
            "不须辞小酌，更请续新诗。",
            "但得心中劒，酬恩会有期。"
        ],
        "title": "喜李诩秀才见访因赠",
        "id": "d54b3143-f029-414a-873b-da6670b5ebbb"
    },
    {
        "author": "许浑",
        "paragraphs": [
            "双巖泻一川，十里绝人烟。",
            "古庙阴风地，寒钟暮雨天。",
            "沙虚留虎迹，水滑带龙涎。",
            "不及曹溪侣，空林已夜禅。"
        ],
        "title": "晚投慈恩寺呈俊上人",
        "id": "6a43d6cc-e2ba-4cb9-8b91-49119364c9d5"
    },
    {
        "author": "许浑",
        "paragraphs": [
            "樟亭去已远，来上虎头巖。",
            "滩急水移棹，山回风满帆。",
            "石梯迎雨滑，沙井落潮醎。",
            "何以慰行旅，如公书一缄。"
        ],
        "title": "行次虎头巖酬寄路中丞",
        "id": "41103129-3b0a-4e4e-a1c7-7ceb8da4d59e"
    },
    {
        "author": "许浑",
        "paragraphs": [
            "路长春欲尽，歌怨酒初酣。",
            "白社莲宫北，青袍桂水南。",
            "驿行盘鸟道，船宿避龙潭。",
            "真得诗人趣，烟霞处处谙。"
        ],
        "title": "送荔浦蒋明府赴任",
        "id": "f686881d-d8e5-4ab5-b8aa-267d085b8f3c"
    },
    {
        "author": "许浑",
        "paragraphs": [
            "山斋路几层，败衲学真乘。",
            "寒暑移双树，光阴尽一灯。",
            "风飘高竹雪，泉涨小池冰。",
            "莫讶频来此，修身欲到僧。"
        ],
        "title": "怀政禅师院",
        "id": "0628cb36-de19-48ab-91b5-529bf3915cef"
    },
    {
        "author": "许浑",
        "paragraphs": [
            "念远坐西阁，华池涵月凉。",
            "书回秋欲尽，酒醒夜初长。",
            "露白莲衣浅，风清蕙带香。",
            "前年此佳景，兰棹醉横塘。"
        ],
        "title": "秋夕有怀",
        "id": "1d83d53e-72cb-4952-9d3b-23f39b2dc327"
    },
    {
        "author": "许浑",
        "paragraphs": [
            "初霁独登赏，西楼多远风。",
            "横烟秋水上，疎雨夕阳中。",
            "高树下山鸟，平芜飞草虫。",
            "唯应待明月，千里与君同。"
        ],
        "title": "秋霁寄远",
        "id": "21f7ad17-52fc-4b03-9b3c-d4ae667ed27e"
    },
    {
        "author": "许浑",
        "paragraphs": [
            "蜀道下湘渚，客帆应不迷。",
            "江分三峡响，山并九华齐。",
            "秋泊鴈初宿，夜吟猨乍啼。",
            "归时慎行李，莫到石城西。"
        ],
        "title": "闻范秀才自蜀游江湖",
        "id": "a0cb521b-e9a6-495e-8d79-137ead276e48"
    },
    {
        "author": "许浑",
        "paragraphs": [
            "花开又花落，时节暗中迁。",
            "无计延春日，可能留少年。",
            "小藂初散蝶，高柳即闻蝉。",
            "繁艳归何处，满山啼杜鹃。"
        ],
        "title": "惜春",
        "id": "dfff9164-145b-4853-ac0f-1388ddbb95ab"
    },
    {
        "author": "许浑",
        "paragraphs": [
            "聚散竟无形，回肠百结成。",
            "古今销不得，离别觉潜生。",
            "降虏将军思，穷秋远客情。",
            "何人更憔悴，落第泣秦京。"
        ],
        "title": "题愁",
        "id": "f42d1dec-f5ef-49ca-9457-6b9eca0dba16"
    },
    {
        "author": "许浑",
        "paragraphs": [
            "两两戏沙汀，长疑画不成。",
            "锦机争织样，歌曲爱呼名。",
            "好□顾栖息，堪怜泛浅情。",
            "凫鸥皆尔类，唯羨独含情。"
        ],
        "title": "鸳鸯",
        "id": "eba0d782-e195-4bbc-b490-c82a72f57c23"
    },
    {
        "author": "许浑",
        "paragraphs": [
            "带霜南去鴈，夜好宿汀沙。",
            "惊起向何处，高飞极海涯。",
            "入云声渐远，离岳路犹赊。",
            "归梦当时断，参差欲到家。"
        ],
        "title": "闻鴈",
        "id": "6fbfe40e-2275-4b4c-9e80-76cb9579615c"
    },
    {
        "author": "许浑",
        "paragraphs": [
            "到晓不成梦，思量堪白头。",
            "多无百年命，长有万般愁。",
            "世事应难尽，营生卒未休。",
            "莫言名与利，名利是身讐。"
        ],
        "title": "不寝",
        "id": "85a04775-5bbd-4432-bec9-bd7b74d713c0"
    },
    {
        "author": "许浑",
        "paragraphs": [
            "孤舟路渐赊，时见碧桃花。",
            "溪雨滩声急，巖风树势斜。",
            "猕猴垂弱蔓，鹳鹤[睡]横槎。",
            "谩向仙林宿，无人[识]阮家。"
        ],
        "title": "宿东横山",
        "id": "7cc982de-af2c-42c1-91c1-cc961e43726a"
    },
    {
        "author": "许浑",
        "paragraphs": [
            "失枕惊先起，人家半梦中。",
            "闻鸡凭早晏，占斗认西东。",
            "辔湿知行露，衣单觉晓风。",
            "秋阳弄光影，忽吐半林红。"
        ],
        "title": "早行",
        "id": "f2536a51-596f-48d2-ab0c-bbf89ad63d8f"
    },
    {
        "author": "许浑",
        "paragraphs": [
            "南郭望归处，郡楼高卷帘。",
            "平桥低皂盖，曲岸转彤襜。",
            "江晚笙歌促，山晴鼓角严。",
            "羊公莫先醉，清晓月纤纤。"
        ],
        "title": "陪郑史君泛舟晚归",
        "id": "8b655e14-26ee-4390-9e54-a890202b1194"
    },
    {
        "author": "许浑",
        "paragraphs": [
            "相如愧许询，寥落向溪滨。",
            "竹马儿犹小，荆钗妇惯贫。",
            "独愁忧过日，多病不如人。",
            "莫怪青袍选，长安隐旧春。"
        ],
        "title": "詶殷尧藩",
        "id": "f06c7d03-cb39-43df-aa4d-012ecae0504f"
    },
    {
        "author": "许浑",
        "paragraphs": [
            "无机还得罪，直道不伤情。",
            "微雨昏山色，疎笼闭鹤声。",
            "闲居多野客，高枕见江城。",
            "门外长谿水，怜君又濯缨。"
        ],
        "title": "赠迁客",
        "id": "49031c97-ebf6-4985-96b6-c29aa3b200ff"
    },
    {
        "author": "许浑",
        "paragraphs": [
            "少年乘勇气，百战过乌孙。",
            "力尽边城难，功加上将恩。",
            "晓风听戍角，残月倚营门。",
            "自说轻生处，金疮有旧痕。"
        ],
        "title": "征西旧卒",
        "id": "b4400596-1ff0-48eb-b424-0c5fb8db9fe7"
    },
    {
        "author": "许浑",
        "paragraphs": [
            "不知身老大，犹似旧时狂。",
            "为酒游山县，留诗遍草堂。",
            "归期秋未尽，离恨日偏长。",
            "更羨君兄弟，参差鴈一行。"
        ],
        "title": "南陵留别段氏兄弟",
        "id": "fe1451a6-7b5d-41a5-98e7-e49699332293"
    },
    {
        "author": "许浑",
        "paragraphs": [
            "相见又南北，中宵泪满襟。",
            "旅游知世薄，贫别觉情深。",
            "歌管一尊酒，山川万里心。",
            "此身多在路，休诵异乡吟。"
        ],
        "title": "旅中别姪暐",
        "id": "24f44c0d-8200-4142-9478-31d01f861603"
    },
    {
        "author": "许浑",
        "paragraphs": [
            "故国今何在，扁舟竟不归。",
            "云移山漠漠，江阔树依依。",
            "晚色千帆落，秋声一鴈飞。",
            "此时兼送客，凭槛欲霑衣。"
        ],
        "title": "松江渡送人",
        "id": "e200fdcc-28e7-4987-b9d2-0ae0e3d810fa"
    },
    {
        "author": "许浑",
        "paragraphs": [
            "寥落故人宅，重来身已亡。",
            "古苔残墨沼，深竹旧书堂。",
            "秋色馆池静，雨声云木凉。",
            "无因展交道，日暮倍心伤。"
        ],
        "title": "过鲍溶宅有感",
        "id": "11039f7d-7cf1-47c5-8701-e5c3c84f307a"
    },
    {
        "author": "许浑",
        "paragraphs": [
            "玉树歌残王气终，景阳兵合戍楼空。",
            "松楸远近千官冢，禾黍高低六代宫。",
            "石燕拂云晴亦雨，江豚吹浪夜还风。",
            "英雄一去豪华尽，唯有青山似洛中。"
        ],
        "tags": [
            "隋・唐・五代",
            "登高",
            "写景",
            "咏史怀古"
        ],
        "title": "金陵怀古",
        "id": "26d0076f-779c-46ca-bea9-a5caeb529729"
    },
    {
        "author": "许浑",
        "paragraphs": [
            "宫馆余基辍棹过，黍苗无限独悲歌。",
            "荒台麋鹿争新草，空苑凫鹥占浅莎。",
            "吴岫雨来虚槛冷，楚江风急远帆多。",
            "可怜国破忠臣死，日日东流生白波。"
        ],
        "title": "姑苏怀古",
        "id": "3ed571de-5397-40a0-a262-febbf957e1a4"
    },
    {
        "author": "许浑",
        "paragraphs": [
            "宋祖凌高乐未回，三千歌舞宿层台。",
            "湘潭云尽暮山出，巴蜀雪消春水来。",
            "行殿有基荒荠合，寝园无主野棠开。",
            "百年便作万年计，嵒畔古碑空绿苔。"
        ],
        "title": "凌歊台",
        "id": "116c803d-b32f-45fd-ad7d-3cb453dcfbdd"
    },
    {
        "author": "许浑",
        "paragraphs": [
            "闻说先皇醉碧桃，日华浮动郁金袍。",
            "风随玉辇笙歌逈，云卷珠帘劒佩高。",
            "凤驾北归山寂寂，龙旟西幸水滔滔。",
            "贵妃没后巡游少，瓦落宫墙见野蒿。"
        ],
        "title": "骊山",
        "id": "fbb27494-21bd-446d-b1b4-ff9567d63c03"
    },
    {
        "author": "许浑",
        "paragraphs": [
            "一上高城万里愁，蒹葭杨柳似汀洲。",
            "溪云初起日沈阁，山雨欲来风满楼。",
            "鸟下绿芜秦苑夕，蝉鸣黄叶汉宫秋。",
            "行人莫问当年事，故国东来渭水流。"
        ],
        "tags": [
            "吊古伤今",
            "隋・唐・五代",
            "写景"
        ],
        "title": "咸阳城东楼",
        "id": "ae5ca477-e66f-423f-bed6-944ed737f66b"
    }
]