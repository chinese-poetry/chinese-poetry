[
    {
        "author": "孔武仲",
        "paragraphs": [
            "我家庐山下，緑竹常阴阴。",
            "春雷迸狂箨，万点羣玉簮。",
            "别来经岁时，肌肉尘土侵。",
            "歘见此图面，醒然豁烦襟。",
            "方幅藏万里，环以青山岑。",
            "旁飞清泠泉，下有潇洒林。",
            "恍惚如梦到，杖笻听幽禽。",
            "欲投环堵室，浩渺忽难寻。",
            "人生谅自苦，一官泳蹄涔。",
            "摇尾争光华，岂知沧海深。",
            "虞卿衒白璧，季子夸黄金。",
            "贪得以忘我，俱非贤达心。",
            "何如返乡国，坡坞穷差参。",
            "茅檐当天风，时听笙簧音。"
        ],
        "tags": [
            "庐山"
        ],
        "title": "阁下观竹笋图",
        "id": "36fdc9d6-1f02-48fc-b890-a4ee5ff1a4ed"
    },
    {
        "author": "孔武仲",
        "paragraphs": [
            "酷暑已旬日，薫炙势自如。",
            "昨夜得佳雨，新凉生太虚。",
            "清风入窗牖，蚊蚋避衾？木末有劲气，淅淅如秋初。",
            "稍见清泠池，幽香随芙蕖。",
            "三伏已过两，御热沛有余。",
            "更得滂沱泽，大患自此除。",
            "中园有佳果，瓮面有浮蛆。",
            "相过玩华月，北邻宁我疏。"
        ],
        "title": "伏中作二首  其一",
        "id": "c0b63975-3200-41b4-90b6-c266801bfad6"
    },
    {
        "author": "孔武仲",
        "paragraphs": [
            "去岁复今日，清槐系扁舟。",
            "手携笻竹杖，朝上龟山头。",
            "百川合为一，浩渺蟠天流。",
            "徙倚弄佳音，啸歌懐旧邱。",
            "京都偶为客，岁月复临秋。",
            "蓬转近千里，星回将一周。",
            "酷暑虽暂解，余威难速收。",
            "金火两相抟，火壮金欲流。",
            "恐有鬰蒸陈，当代作戈矛。",
            "且当事纨扇，未可窥狐裘。"
        ],
        "title": "伏中作二首  其二",
        "id": "e49c308c-9ee0-4fb1-be05-d314582764bb"
    },
    {
        "author": "孔武仲",
        "paragraphs": [
            "岘山巉巉清溪濵，倒影万丈之奫沦。",
            "往岁尝有去思吏，热地尤多高蹈人。",
            "少年仕宦颇落魄，时登绝顶攀苍冥。",
            "幽花美草颇娱目，断碑刓碣还伤神。",
            "晓猿夜鹤轻相别，从此奔走十八春。",
            "旧游不复齿颊挂，方知到骨俱埃尘。",
            "麟台昨日见图画，醒若楚客还覉魂。",
            "方缣一幅论万里，秋江緑水何粼粼。",
            "人心与物本无别，正为利欲相埋湮。",
            "神功妙手如唤觉，满座风月来相亲。",
            "骑驴径去自可到，犹愈飘飖西游秦。",
            "剩沽宜城醉其下，日夕倒载望冠巾。"
        ],
        "title": "阁下观岘山图",
        "id": "d58d195e-3cd7-4955-9201-0b458347bbd4"
    },
    {
        "author": "孔武仲",
        "paragraphs": [
            "冬冰冽冽虽可畏，夏冰皎皎人共喜。",
            "休论中使押金盘，荷叶裹来深宫里。",
            "胸烦肺涸聊一苏，任尔青蝇相趁死。",
            "经时不坏已可怜，济物之功尚如此。",
            "人言霜雪比小人，我谓坚冰似君子。"
        ],
        "title": "食冰",
        "id": "33765c8e-f723-4eb9-b0b2-55815718abcd"
    },
    {
        "author": "孔武仲",
        "paragraphs": [
            "昔闻鱼可羡，今见鱼可愧。",
            "邂逅临池处，潇洒出尘意。",
            "秋风八月起江湖，水染绀碧霞绮疏。",
            "悠然掉尾波间去，须信人生不及鱼。"
        ],
        "title": "愧鱼亭",
        "id": "bba13b40-33f3-4e3e-8e6b-802a3aa6fcb7"
    },
    {
        "author": "孔武仲",
        "paragraphs": [
            "北风飒飒边云黄，飞沙曀日天惨苍。",
            "驾鹅鸣哀雁不翔，七骑正出阴山傍。",
            "山傍阴尘岁无阳，鸟飞堕翼人立僵。",
            "犯寒跨鞍知悍强，以此决战谁能当。",
            "面颜虽在姓莫详，一一胡帽胡衣裳。",
            "马蹄涩缩弓不张，但见旗旆随飞扬。",
            "凤瓶倒酒进其王，俯仰意气骄雪霜。",
            "横斜道路深浅冈，想见射获多麏麞。",
            "时平不复忧邉疆，但见楼兰驰骕骦。",
            "仍嗤苦淡无辉光，人生所乐惟故乡。",
            "彭城妙本家世藏，托以轻缣盛锦囊。",
            "持来舒卷临华堂，环视叹诧几发狂。",
            "我生未省到朔方，坐令出塞意慨慷。",
            "攘归可敌千金装，长厚不疑同舍郎。"
        ],
        "title": "刘器之阴山七骑图",
        "id": "bd6eff7c-e212-4402-9c41-b5d23e5ddbcd"
    },
    {
        "author": "孔武仲",
        "paragraphs": [
            "落叶不到地，随风复飘扬。",
            "凋残北窗阴，凌乱日西光。",
            "时节如未已，乌鸟情亦伤。",
            "何事千丈松，岁晚仍苍苍。"
        ],
        "title": "落叶",
        "id": "6d31a624-128c-4268-88b2-88bab2ef920d"
    },
    {
        "author": "孔武仲",
        "paragraphs": [
            "愁云惨惨増寒威，冰铓砭骨裘不支。",
            "鸣驺南北困道路，扰扰人趋入省时。",
            "京师久旱尘土恶，喜有小雨沾须眉。",
            "跨鞍便起江湖兴，波明别浦柳半垂。",
            "卧听篷声睡正穏，放船不问归来迟。"
        ],
        "title": "入局马上",
        "id": "858e0b1a-b02d-4e95-8f89-d2e126a56928"
    },
    {
        "author": "孔武仲",
        "paragraphs": [
            "京师患无马，有马患乏刍。",
            "长鞭随牛牛引车，三冬以来要贮积，十倍之价在须臾。",
            "都城之物不便美，枯笋宿菜供庖厨。",
            "况此剉秣岂能足，杂以豌豆调陈麸。",
            "却思当年在江湖，緑阴冉冉如云敷，百马嘶龁皆自如。",
            "安知入市比金玉，风物陡逐山川殊。",
            "马饥且瘠不足怪，壮士犹有釜生鱼。"
        ],
        "title": "刍车吟",
        "id": "83ee7569-d792-436d-ab19-7d7691aac352"
    },
    {
        "author": "孔武仲",
        "paragraphs": [
            "匹马泛冰泽，海阔难经过。",
            "玉浪来溟溟，云涛起峨峨。",
            "投泷若投岸，避冻如避涡。",
            "蹄脆复参差，覆舟在中河。",
            "碎身须臾间，不殊葬鼋鼍。",
            "飘蓬白日东，涉险奈远何。",
            "屯云犹沧溟，何时纵阳和。",
            "畏途正渺渺，浩然商声歌。"
        ],
        "title": "踏冰入省",
        "id": "1499c0ec-489d-4921-9900-3888526cc081"
    },
    {
        "author": "孔武仲",
        "paragraphs": [
            "寒云行空乱春华，西风凛凛空吹沙。",
            "夫子抱膝若丧魄，谁知巧思中萌芽。",
            "败毫淡墨任挥染，苍莽菌蠢移龙蛇。",
            "略増点缀已成就，止见枯木成槎枒。",
            "更无丹青相掩翳，惟有口鼻随穿呀。",
            "往年江湖饱观画，或在山隈溪水涯。",
            "腹中空洞夜藏魅，巅顶突兀春无花。",
            "径深最宜系画舸，日落时复停归鸦。",
            "苏公早与俗子偶，避世欲种东陵瓜。",
            "窥观尽得物外趣，移向纸上无毫差。",
            "醉中遗落不秘惜，往往流传藏人家。",
            "赵昌丹青最细腻，直与春色争豪华。",
            "公今好尚何太癖，曾载木车出岷巴。",
            "轻肥欲与世为戒，未许木叶胜枯槎。",
            "万物流形若泫露，百岁俄惊眼如车。",
            "树犹如此不长久，人以何者堪矜夸。",
            "悠悠坐见死生境，但随天机无损加。",
            "却笑金城对宫柳，泫然流涕空咨嗟。"
        ],
        "title": "子瞻画枯木",
        "id": "bf33ef88-1ec0-4df7-92c3-01fc48af0ed8"
    },
    {
        "author": "孔武仲",
        "paragraphs": [
            "衡门喜见过，相与话行色。",
            "江左昔之官，鄱阳饱从役。",
            "重湖绕官舍，尘不到旌戟。",
            "緑水平朱栏，青山临画鹢。",
            "鱼来城市富，雁下沙汀黑。",
            "玉楮光动毫，琼杯香泛席。",
            "固知足优游，但恐少宾客。",
            "聚散宁易忘，登临傥相忆。"
        ],
        "title": "送王炳之之饶州",
        "id": "5482bf91-ad5a-4ecd-bcdc-7d869a4b11e1"
    },
    {
        "author": "孔武仲",
        "paragraphs": [
            "人生何能为，寄迹梦寐中。",
            "之子又远去，扁舟逐江风。",
            "而我独栖栖，弱羽挂樊笼。",
            "袖手欲大呼，窘如猿槛穷。",
            "逼迫褐与被，况以忧患攻。",
            "坐令形势隔，出处焉得同。",
            "又无凌云翮，翩翩作归鸿。",
            "强埽道南舍，竹阴泛帘笼。",
            "及此光景长，无惜觥船空。",
            "明发看解缆，渠波剧奔骢。"
        ],
        "title": "送毅父弟使江东",
        "id": "08034288-16e3-4bf2-a53a-2a5b04b2f95b"
    },
    {
        "author": "孔武仲",
        "paragraphs": [
            "金神整霜仗，昨日从西回。",
            "谓当有爽气，吹荡沧溟开。",
            "谁知祝融军，执热䟃𧽼来。",
            "六龙驻长安，无风动浮埃。",
            "窗筠气烜赩，庭鹤羽摧颓。",
            "向晚蚊声号，轰轰渐成雷。",
            "径思去尘嚣，登临千丈台。",
            "披襟迎清飔，俯听惊鸿哀。",
            "仆羸不能驾，我马亦虺隤。",
            "闭关吟愁云，履迹乱苍苔。",
            "炎凉自交战，我辈能忘懐。"
        ],
        "title": "初秋大热",
        "id": "c5fa79cd-275c-49d5-b0d9-d03806ccda65"
    },
    {
        "author": "孔武仲",
        "paragraphs": [
            "巨鳌昂头鲸掉尾，东顾沧溟天接水。",
            "钱公涉险如通渠，破帆一抹三千里。",
            "岛夷之国远且偏，归来逢人语辄喜。",
            "大荒茫茫最宜松，直从旷野连深宫。",
            "听声卧影已不俗，况作团扇摇清风。",
            "人情重远由来事，不贵黄金贵楛矢。",
            "况有新诗传四方，羣豪追随弄荐章。",
            "我虽相见无所得，坐忆松鹤生微凉。",
            "钱公治迹压张赵，偷儿破胆皆摧藏。",
            "桴鼓不鸣已三月，凛凛霜威破残热。",
            "从公觅扇更觅诗，愿报琼瑶无已时。"
        ],
        "title": "钱穆仲有高丽松扇馆中多得者以诗求之",
        "id": "a2c1c407-4b9b-45ee-9333-35106986ad3d"
    },
    {
        "author": "孔武仲",
        "paragraphs": [
            "昨夜秋风来户庭，残灯闪灭微凉生。",
            "得公团扇未及用，挂向空堂神骨清。",
            "但将远趣醒耳目，不独暑月排歊蒸。",
            "惭当厚意无以报，前诗空说玖与琼。",
            "漆箱犹有南中纸，阔似棋枰净如水。",
            "传闻造之自梅州，蛮奴赤脚踏溪流。",
            "银波渗彻云蟾髓，入轴万杵光欲浮。",
            "收藏终恐非吾物，宝剑银钩有时失。",
            "不如包卷归文房，钱公家世能文章。",
            "五日京兆聊尔耳，归步金銮上玉堂。",
            "玉堂不复知吏事，紫槖华簮奉天子。",
            "凤阁曾观思涌泉，谪仙今振辞如绮。",
            "不似冷官太苦辛，吟哦风月愁山鬼。"
        ],
        "title": "内合钱公宠惠高丽扇以梅州大纸报之仍赋诗",
        "id": "8ee6f415-aa7a-4d0c-9737-b1e54142e3af"
    },
    {
        "author": "孔武仲",
        "paragraphs": [
            "月行青天入重云，金波泄泄穿鱼鳞。",
            "须臾云收境亦静，虚空表里无纎尘。",
            "寒光正与人相射，碧琉璃中低玉盆。",
            "微风更入北窗竹，余声飒洒清心魂。",
            "颇疑碧落在步履，广寒清都相与邻。",
            "乘槎去後事寂寞，至今织室临河津。",
            "却思白日走城郭，浮埃马足何纷纷。",
            "劳之以昼逸以夜，天意傥欲甘苦均。",
            "人生南北无定所，浪自转徙随燕秦。",
            "关河渺邈乡井异，惟有明月来相亲。",
            "﨑岖万里如咫尺，圆缺帷有年年新。",
            "如兹久要乃可喜，相对可不罗壶樽。",
            "黄金如不付酒媪，虽富不如长贱贫。",
            "重城沉沉桂魄下，萝永愧山中人观。"
        ],
        "title": "秋夜对月",
        "id": "493b7675-7c95-476c-b72c-66c842a84407"
    },
    {
        "author": "孔武仲",
        "paragraphs": [
            "儿童不识草书法，但见满纸鳅蛇结。",
            "安知笔法追古初，睨视众体称雄杰。",
            "事忙往往无暇冩，属思幽窗乃奇绝。",
            "钟离昂昂散人後，寄迹一官今白首。",
            "潜心妙趣百事忘，兴来书空不停手。",
            "当年飘泊重湖外，翰墨已有时流爱。",
            "风波顿挫格逾遒，羽翮翩翩入吾辈。",
            "一时已闻纸价高，千古定有书名在。",
            "何当洒埽竹洞边，云醅满酌黄金船。",
            "万事峥嵘置毫末，三杯纵逸如张颠。",
            "相知本不夸势力，休论脱帽王公前。"
        ],
        "title": "钟离中散草书帖",
        "id": "9fbd0785-8b31-4a61-9d7a-116a79d8476e"
    },
    {
        "author": "孔武仲",
        "paragraphs": [
            "家园大江东，清湓映匡庐。",
            "波光摇空阔，岚翠随卷舒。",
            "廓然形影消，所见惟清虚。",
            "此是列仙宅，当年来不居。",
            "一官老南北，十年弃樵渔。",
            "谅无飞升骨，宜与烟霞疏。",
            "子亦喜登临，持气为舟车。",
            "乘马搴虹蜺，俯涧窥蟾蜍。",
            "赋诗不计篇，饮酒动斗余。",
            "一为簮缨縳，屡感岁月除。",
            "西征临瀚海，东使骑鲸鱼。",
            "归来颜已苍，相见两勤渠。",
            "话及少年事，慨然咏归与。",
            "富贵非所期，朝衣裹猿狙。",
            "鼎食多忧煎，未若羮园蔬。",
            "何当永卜邻，之子同耕锄。",
            "清风卧醉石，落日登篮舆。",
            "道逢酒家旆，聊复为踌躇。",
            "白首入石城，君心竟何如。",
            "不然因便道，鸣驺时访余。"
        ],
        "tags": [
            "庐山"
        ],
        "title": "忆九江呈李端叔",
        "id": "c0f5f263-32ec-4104-8104-4ea06eb7b9bb"
    },
    {
        "author": "孔武仲",
        "paragraphs": [
            "夜枕回远梦，北窗觉微明。",
            "遥知扶桑曲，万顷摇光晶。",
            "江海已瀺灂，鱼龙俱震惊。",
            "大哉阳德敏，顷刻周四溟。",
            "天星黯余照，林飙飒先声。",
            "栖鸟不安巢，世务新营营。",
            "阳德固主动，与物皆流行。",
            "君子法天时，燕居尝夙兴。",
            "流火感隙驹，翰音伺鸡鸣。",
            "焚香奉真祠，篝衣寻六经。",
            "夜气犹未晓，神观则愈清。",
            "力省功或倍，心虚思弥精。",
            "道要处戒定，自伐如刀兵。",
            "书绅以自劝，因之遗友生。"
        ],
        "title": "五鼓",
        "id": "5aafd652-603f-46d3-89e8-ee08995e5d76"
    },
    {
        "author": "孔武仲",
        "paragraphs": [
            "初腊气亦佳，穷冬雪还虐。",
            "晚风淅沥响，暮势联翩作。",
            "余寒逼觥斚，远景明池阁。",
            "想像山阴人，扁舟在寥廓。"
        ],
        "title": "戊辰雪  其一",
        "id": "00ff67bd-43c4-48c7-b4cc-66b14135cfaa"
    },
    {
        "author": "孔武仲",
        "paragraphs": [
            "岁日雪亦好，今日差可忧。",
            "盈尺望已足，太多民始愁。",
            "谷价起如涌，城郭饥者稠。",
            "後期无乃迟，春郊多麦麰。"
        ],
        "title": "戊辰雪  其二",
        "id": "dab6dda5-8ac4-4a6e-ab29-bab756cadea8"
    },
    {
        "author": "孔武仲",
        "paragraphs": [
            "緑竹带斜晖，猗猗有余态。",
            "微风到帘栊，舞影入图绘。",
            "更无余声杂，直与妙意会。",
            "掩卷罢吟哦，谁同此三昧。"
        ],
        "title": "馆中竹影",
        "id": "4131213d-d286-4a0a-a3d9-529947ea96e5"
    },
    {
        "author": "孔武仲",
        "paragraphs": [
            "山房客梦惊，槐厅雨清绝。",
            "蕙炉香寂寞，半挂北窗月。",
            "重城车马动，起坐候明发。",
            "华盖望宸居，烟飞隔双阙。"
        ],
        "title": "早起趁朝",
        "id": "124fe24c-5f35-4693-8316-3453620979b9"
    },
    {
        "author": "孔武仲",
        "paragraphs": [
            "锦带貂裘亦不恶，宿酒移春入颜角。",
            "人怜枳棘栖凤凰，谁许青山入云阁。",
            "为我坐诵离骚篇，森罗屈宋俱眼前。",
            "却归北斋枕书眠，梦乘紫云飞上天。",
            "觉来斜日催野鞭，随车掷果长安市，不信潘郎风骨仙。"
        ],
        "title": "合下会食赠张文潜",
        "id": "d1f0d149-6fd6-4a7f-bf0c-65fab886f558"
    },
    {
        "author": "孔武仲",
        "paragraphs": [
            "啾啾檐间雀，侧翅相悲鸣。",
            "岁晏寒虽壮，云稀雪未成。",
            "同舍布路归，禁扃断人行。",
            "败箕摧残叶，伛偻一老兵。",
            "念非太潇洒，安得耳目清。",
            "炉焰久更高，宵鼓动严城。"
        ],
        "title": "馆宿",
        "id": "e8de2618-8fc9-44f9-ba1c-e251f03a609c"
    },
    {
        "author": "孔武仲",
        "paragraphs": [
            "雁门襟喉地，北瞰单于城。",
            "汉骑罢深入，塞垣春草生。",
            "题舆当远去，磴道歴峥嵘。",
            "载路壶浆馈，出郭幡旗迎。",
            "公堂足奉养，美酹与犀兵。",
            "漏刻闲愈永，衣裘寒更轻。",
            "五台聚仙圣，事迹众所钦。",
            "新篇时冥邈，万怪登幽情。",
            "政成早归来，银章对承明。",
            "未遂游边志，羡君为此行。"
        ],
        "title": "送吴叔扬通判代州",
        "id": "e167a329-b4f9-4207-a348-3c0039b82845"
    },
    {
        "author": "孔武仲",
        "paragraphs": [
            "喜君屡致云溪茗，值我正校琅函书。",
            "饮罢清风生肘腋，吟成碧海登明珠。",
            "谁能墦间享膏腴，只意林泉身自如。",
            "他年远别归贺监，乞取茶山比镜湖。"
        ],
        "title": "和黄鲁直送茶二首  其一",
        "id": "53ab3bc0-0e77-48a0-9c64-be238febe7a5"
    },
    {
        "author": "孔武仲",
        "paragraphs": [
            "君茶勇勇睡魔斗，但恐湿我腹中书。",
            "欲酬黄金台上意，愧乏夜光明月珠。",
            "□□□□□□□，□□□□□□如。",
            "多君藻思比华腴，新诗妙墨更如湖。"
        ],
        "title": "和黄鲁直送茶二首  其二",
        "id": "b5b0e710-2ad4-48e3-9843-bcbb571d88ef"
    },
    {
        "author": "孔武仲",
        "paragraphs": [
            "民情极简易，闗决未应劳。",
            "佳句宁我知，为君屈挥毫。"
        ],
        "title": "送邵彦瞻通判濠州",
        "id": "3440e9f2-cf16-4978-9f18-6f97b6b230ef"
    },
    {
        "author": "孔武仲",
        "paragraphs": [
            "少年意气横寥廓，淬拭龙泉出锋锷。",
            "人情俱欲向长安，天语新令倅河朔。",
            "霜风冽冽吹边州，青骢骏马锦貂裘。",
            "也知未足称才用，犹胜当年为薄游。",
            "故人白髪今憔悴，别来殷懃傥相记。",
            "塞雁高飞不可冯，寄声亦有南归使。"
        ],
        "title": "送徐成之通判永宁军",
        "id": "20000f11-75a6-4f9f-955d-df380ca7c774"
    },
    {
        "author": "孔武仲",
        "paragraphs": [
            "画省深沉天上居，道貌日与尘客踈。",
            "天公恐我太寂寞，更遣两仙同校书。",
            "名臣已去骑箕尾，尚有规模在新史。",
            "浩然初若泛沧溟，目眩形劳安得止。",
            "兴亡治乱略可知，两公少壮方施为。",
            "斋房比邻数相说，听公清谈胜欲酒。"
        ],
        "title": "晁无咎张文潜同校名臣事迹因赠",
        "id": "b3aea820-8886-481e-99c7-8ec04839834e"
    },
    {
        "author": "孔武仲",
        "paragraphs": [
            "天悠悠，云幂幂，半夜微闻奏笙笛。",
            "烂彩蹙飞仙，鹓鶵戢其翼。",
            "高楼百寻当大途，东临紫垣望青都。",
            "中山黄封倾百壶，五陵豪少来欢娱。",
            "夷门帝家盛游乐，奔走环观溢城郭。",
            "如今官吏横索钱，纵饮谁愁家寂寞。"
        ],
        "title": "高楼行",
        "id": "e0c43b8b-2f92-4214-898d-1c97d4d6cdcf"
    },
    {
        "author": "孔武仲",
        "paragraphs": [
            "经时无甘泽，帝为元元忧。",
            "新正得一雪，尚可期有秋。",
            "狂风东北来，浩浩举山丘。",
            "飞霰为先驱，繁英已绸缪。",
            "堆深地欲蛰，舞急川争流。",
            "沉沉西崦暮，落势漫不收。",
            "尽移白玉京，来为帝王州。",
            "疠鬼窘相泣，凄凉苦罢休。",
            "旱魃亦失气，耿耿空自囚。",
            "从兹民其康，终岁饱麦麰。",
            "端门盛佳气，策府多英游。",
            "谅多赞时瑞，岂独吟空愁。",
            "金樽发清扬，思涌如云浮。",
            "请歌丰年占，以代击壌讴。"
        ],
        "title": "丁卯春雪呈同僚",
        "id": "133348c5-77bb-4889-8cac-0f226f89d3f9"
    },
    {
        "author": "孔武仲",
        "paragraphs": [
            "风从何落来何处，百马盘空正号怒。",
            "闭户犹恐丘山颓，谁人放舟江海去。",
            "庐山之南白云翁，冠带强游京邑中。",
            "狐裘包纒不暖体，却羡爰居能避风。"
        ],
        "tags": [
            "庐山"
        ],
        "title": "大风入朝",
        "id": "99b5b001-94f9-4582-a725-a698fbe1e2bf"
    },
    {
        "author": "孔武仲",
        "paragraphs": [
            "人生苦南北，相见出偶尔。",
            "喧阗都市中，乃复遇之子。",
            "东莱遽别後，故人今有几。",
            "诜诜塾与序，进学亦可喜。",
            "语阑行色动，轻裘有知已。",
            "去去何当回，山川正芳晖。",
            "边州剩厨传，应不典春衣。"
        ],
        "title": "送晁无咎之官塞上",
        "id": "c0f8807f-a86f-4cb4-9323-eb87f713ddbb"
    },
    {
        "author": "孔武仲",
        "paragraphs": [
            "蜡梅直何如，但闻郑家说。",
            "淡日明晨霜，凉酥点春雪。"
        ],
        "title": "蜡梅二绝黄鲁直云王都尉有之邀同赋  其一",
        "id": "d679153e-eccd-4a98-9a99-e1f470a3716b"
    },
    {
        "author": "孔武仲",
        "paragraphs": [
            "清嫌冰麝俗，淡学池鹅黄。",
            "情知不是蜡，风定有余香。"
        ],
        "title": "蜡梅二绝黄鲁直云王都尉有之邀同赋  其二",
        "id": "0647761f-27c9-4d8d-97b2-44ef29796b08"
    },
    {
        "author": "孔武仲",
        "paragraphs": [
            "蟠根官道傍，生饱禁城霜。",
            "春风功力微，磥砢百尺长。",
            "肌肤凝金鐡，大雪冻不僵。",
            "度岁亦辛苦，成材必坚强。",
            "他时擎大厦，白蚁胡能伤。"
        ],
        "title": "道傍树",
        "id": "a3972f0a-3fb4-4af6-93b4-4106d3126eed"
    },
    {
        "author": "孔武仲",
        "paragraphs": [
            "池塘春色归，波水已极目。",
            "鳬雁稍下来，垂杨舞新緑。",
            "登临不惮远，枉径入重复。",
            "已见数种花，参差隔修竹。",
            "非特野兴长，彩翠动华屋。",
            "沁园天下名，鲁馆当年筑。",
            "百年犹盛丽，风景冠辇毂。",
            "当时手种植，仰视皆乔木。",
            "主人况仁贤，客至初不速。",
            "跻攀脚力尽，更酌以？渌。",
            "左右列图书，南北置殽簌。",
            "夕阳整归骖，尚谓夜可卜。",
            "明日忆胜游，长歌寄金谷。"
        ],
        "title": "游城北李氏园池",
        "id": "6463c793-a280-4934-ae0d-6e9adf28e1b7"
    },
    {
        "author": "孔武仲",
        "paragraphs": [
            "我欲游广陵，江湖浩难涉。",
            "喜有琼花枝，相随在巾箧。",
            "北人初不识，谓是玉蝴蝶。",
            "天妃绝世艳，乃以方妓妾。",
            "古祠惟一株，他种不欲接。",
            "春风乱百草，红紫斗纷煜。",
            "皓然姑射姿，岂少朱粉颊。",
            "鐡干已峥嵘，云朶正稠叠。",
            "书林日清闲，万虑坐收摄。",
            "悠然对妙笔，颇与幽兴惬。",
            "彷佛未易得，吟思舌徒嗫。"
        ],
        "title": "琼花画轴",
        "id": "d10f930b-4df3-4312-9ed9-7dcd70954be0"
    },
    {
        "author": "孔武仲",
        "paragraphs": [
            "蜚尘冥冥逐马尻，辚辚牛车何太劳。",
            "春霜十日似妥帖，稍晴仍复起波涛。",
            "非徒渐渍襟领黑，复且侵凌宫殿高。",
            "吁嗟性地本安静，何乃纷扰争雄豪。",
            "祗忧飞尽到坤轴，万怪菌蠢难藏韬。",
            "愿回河淮作沟渎，贯穿城郭还周遭。",
            "分衢洒扫万丁力，常遣莹定无秋毫。",
            "身微愿大恐难副，有如画钓搴鲸鳌。",
            "弹冠振衣但随俗，寄身此境何由逃。"
        ],
        "title": "京尘",
        "id": "52fb7969-f106-4279-a557-a1a413f42486"
    },
    {
        "author": "孔武仲",
        "paragraphs": [
            "松枝为管京邑无，山翁持赠最勤渠。",
            "千年自饱幽涧雪，一日忽快南窗书。",
            "但知来处已潇洒，况复毫端精有余。",
            "茅斋举眼有真率，象齿琅玕浑不如。"
        ],
        "title": "赋得九华松管笔",
        "id": "7d348e1d-5985-4eb0-9793-009461e25b5d"
    },
    {
        "author": "孔武仲",
        "paragraphs": [
            "春光不徘徊，忽过如插羽。",
            "怱怱陌上儿，移花急风雨。",
            "山波烂襭绣，平日谁指数。",
            "到此俱可怜，轻妍若时女。",
            "我家王城西，披风立环堵。",
            "坐思清兴添，不可佳时负。",
            "晨朝市桃李，百钱得三五。",
            "□□□□□，□□□□□。",
            "□□□□□，□□□□□。",
            "□□□□□，□□若不暇。",
            "□□□□晤，语□□□□。",
            "□□□夜对，青藜方草玄。"
        ],
        "title": "移花",
        "id": "2ead5a93-d84b-4450-9d6d-c69f5041a2f7"
    },
    {
        "author": "孔武仲",
        "paragraphs": [
            "玄玉琢为池，潭潭可容尺。",
            "圆侵震泽璞，润带端溪色。",
            "麟台雠书御史孙，挥毫应敌妙语言。",
            "滔滔百丈洪河翻，助宝以泓还骏奔。",
            "君王侧席明光殿，直言傥有公卿荐。",
            "区区边计不须陈，亦论皇王继家传。"
        ],
        "title": "晁无咎大砚",
        "id": "efce29ff-e8c1-4594-8778-b464d32dbac7"
    },
    {
        "author": "孔武仲",
        "paragraphs": [
            "西垣有古人，磔磔气貌古。",
            "落笔成文章，无可加损处。",
            "策蹇得过门，殷勤相劳苦。",
            "湛然神观全，秀粹充眉宇。",
            "语我春已阑，斯民望时雨。",
            "宿麦正满野，骄旸恶如虎。",
            "云师未洒泽，赤子将谁乳。",
            "侍臣当忧国，密计应禆补。",
            "又云好着书，安得一州去。",
            "知公趣操异，不为夸腰组。",
            "衣锦若还乡，亦当从幕府。"
        ],
        "title": "答苏子由留赠",
        "id": "5c9f92b0-01cb-4dd0-a359-cb5c447e3321"
    },
    {
        "author": "孔武仲",
        "paragraphs": [
            "堂堂司寇公，族姓原自古。",
            "支流入汉唐，浩渺无寻处。",
            "子瞻得家法，自少不勤苦。",
            "戏剧入场屋，名声振寰宇。",
            "凝思肤寸云，落笔万点雨。",
            "中间触机阱，窘若带箭虎。",
            "坎轲连交游，冻饥及穉乳。",
            "归来直玉堂，得失亦相补。",
            "頋我縻一官，未即江海去。",
            "裳衣裹穷猿，系以三尺组。",
            "知公心胸中，坦不置城府。",
            "漫刺犹可持，还当谒文举。"
        ],
        "title": "再用韵和子瞻",
        "id": "337fc8b5-1f24-4963-be5f-4d0bc639023a"
    },
    {
        "author": "孔武仲",
        "paragraphs": [
            "荷叶欲漠漠，柳絮已飞飞。",
            "东风如车轮，日夜挽春晖。",
            "天郊多名园，曷不事鞍鞿。",
            "休日不暇沐，权门亚冠衣。",
            "嘉与之子游，浩歌夕忘归。"
        ],
        "title": "休日与李端叔出城西",
        "id": "d7ba52d9-e373-4bf6-9800-9aa604de00cb"
    },
    {
        "author": "孔武仲",
        "paragraphs": [
            "黄州水米宜新醅，东坡好花公自栽。",
            "折花倒酒送流景，不念春风飘落梅。",
            "醉投青山上九曲，吴王故宫压崔嵬。",
            "寒潭已无昔光景，凉殿歘变今楼台。",
            "南阳翰林当此日，力探奇险祛尘埃。",
            "西江雪浪接溪国，巨石森起繁如堆。",
            "手披荒榛得突兀，中有窊处成樽罍。",
            "漫疑踪迹尘埃暗，从此出跃樊山隈。",
            "大贤坎轲终必用，古剑双蛰生莓苔。",
            "忽抛光芒万丈去，星斗辟易青天开。",
            "欃枪枉矢莫妄动，以汤滴雪谁先摧。",
            "披奇振淹自明主，区区识宝非张雷。",
            "阳春一奏众争和，咸韶荡黙羣仙来。",
            "虽然此亦外物尔，岂系两公乐与哀。"
        ],
        "title": "次韵苏翰林西山诗",
        "id": "b79bcaf3-7d06-4985-9d0b-bd1e101c2435"
    },
    {
        "author": "孔武仲",
        "paragraphs": [
            "年华工密移，回首已春暮。",
            "雨掠夭桃空，风折牡丹去。",
            "芍药殿花阵，披靡不能住。",
            "惟有酴醿开，仙葩照行路。",
            "清香飘夜月，淡态挹晨露。",
            "得酒便孤斟，远驾耽徐步。",
            "我如车上人，醉逐四时鹭。",
            "浩荡无所之，谁能问徒御。"
        ],
        "title": "春晚作",
        "id": "ddf998bb-3571-41b3-8631-896bfbd696e3"
    },
    {
        "author": "孔武仲",
        "paragraphs": [
            "西垣寂寞今已久，三贤文章凤池手。",
            "朝来不复恋山中，後至傥谁居客右。",
            "华堂刻石映今古，秀句连章动星斗。",
            "鸰原棣蕚俱相望，龙吟虎啸生辉光。",
            "就中贡父我故乡，况有小阮争翱翔，翩翩亦试中书堂。"
        ],
        "title": "三舍人题名于後省皆赋诗因寄呈刘贡父",
        "id": "53f2fae1-77b2-4785-9c2d-71fd439376e6"
    },
    {
        "author": "孔武仲",
        "paragraphs": [
            "川滔海积岁月久，书秃十毫未停手。",
            "昔人四十夸专城，公佩黄金来帝右。",
            "当年逸足起江西，时辈共喜星之斗。",
            "荣华未满众所望，天启叔季侍清光。",
            "莫言昼锦归故乡，莫对秋雁思南翔，且登金门上玉堂。"
        ],
        "title": "曾子开示诗再用前韵",
        "id": "edfba186-55ae-4e84-aa82-554f7ccd66e2"
    },
    {
        "author": "孔武仲",
        "paragraphs": [
            "公家两贤涉世久，六马从容辔在手。",
            "驱驰有节心有常，进退不随人左右。",
            "十年挫抑心不回，方知有胆大如斗。",
            "鸾坡凤阁蔚相望，灿灿奎璧连晶光。",
            "我家辛勤出寒乡，斥鷃未易追翱翔，莫将沧溟比坳堂。"
        ],
        "title": "苏子由示诗再用前韵",
        "id": "e7b51897-963d-4452-a960-cd9d5fc150f3"
    },
    {
        "author": "孔武仲",
        "paragraphs": [
            "粲粲西台彦，恂恂华省郎。",
            "相过金城静，纵语春昼长。",
            "逍遥喜庄生，傲诞尤稽康。",
            "纨扇不须摇，窗间襟袖凉。"
        ],
        "title": "慧林遇蒲传正吕子进闲谈",
        "id": "ff5d5b83-f1cd-4632-8c43-f828938a98a0"
    },
    {
        "author": "孔武仲",
        "paragraphs": [
            "坏云如山压齐垒，六军颜色如灰死。",
            "高郎元自觧琵琶，万岁无愁作天子。",
            "伯升何曾上青天，溅血遗痕芳草间。",
            "长城万里自推仆，骏马只驮冯小怜。",
            "奸臣百计为蟊贼，不但妖娥解倾国。",
            "熊罴哮鬬蹙平阳，冯妃对镜娇栊妆。",
            "死生契阔不相弃，双双刎颈长安市。"
        ],
        "title": "平阳叹",
        "id": "b42f5114-be7c-4b79-9fac-7628d1e08b1a"
    },
    {
        "author": "孔武仲",
        "paragraphs": [
            "清风入北窗，幽旷谐我心。",
            "之子亦宴坐，焚香斋阁深。",
            "平时仙道家，蓬蒿倚瑶林。",
            "愿言枉相过，小驷驰骎骎。"
        ],
        "title": "次韵和文潜休日不出  其一",
        "id": "dd7ebbf0-c8d5-40d0-aed2-a7bf91724e06"
    },
    {
        "author": "孔武仲",
        "paragraphs": [
            "文潜真可人，壮岁有老心。",
            "尘境暂来寄，天机元自深。",
            "鸾凤翥赤灵，亦有鹤在林。",
            "冲天期一飞，载骤谢骎骎。"
        ],
        "title": "次韵和文潜休日不出  其二",
        "id": "8462f78c-155c-421f-a776-7bfda7f10acd"
    },
    {
        "author": "孔武仲",
        "paragraphs": [
            "江县花已繁，天畿草初茁。",
            "春风动地来，万鼓相应发。",
            "长郊不敢进，环坐借藁秸。",
            "前村应稍近，时有驼鸣𡇼。"
        ],
        "title": "尉氏道中",
        "id": "20cae36a-41dc-46a0-ac6c-800ce8bd6367"
    },
    {
        "author": "孔武仲",
        "paragraphs": [
            "长堤夹天沟，浩荡东南流。",
            "上有骑马客，枯髯清两眸。",
            "马後无飞盖，马前无鸣驺。",
            "进无趦趄谒，退无轻侠游。",
            "携金入市卖，十铺不一售。",
            "包裹却归舍，置之床一头。",
            "半夜光满屋，潜知是精镠。",
            "贵物莫贱货，不如深巷收。",
            "一旦遇知者，堆斗价可求。",
            "寄谢路傍子，神珠难闇投。"
        ],
        "title": "归舍吟",
        "id": "43933987-c621-4533-ba11-38209f423575"
    },
    {
        "author": "孔武仲",
        "paragraphs": [
            "雍熙真人金丹成，骑龙逍遥上太清。",
            "一时文物甚炳焕，至今高阁留峥嵘。",
            "道山不为人间设，千秋长镇白玉京。",
            "蓬莱诸仙当闲暇，相邀初作升天行。",
            "宫殿相望金碧动，觚棱半引霄汉明。",
            "锵金宝钥端门辟，四坐光芒炫奎壁。",
            "换鹅何处得遗踪，临水当年应尽墨。",
            "波澜入唐仍浩瀚，追蹑余尘犹十百。",
            "味入噉蔗真渐佳，力未半途多自画。",
            "万物莫如观所聚，我生强半初相识。",
            "相期更乘飞云来，琪花为盘霞为杯，咽味沆瀣临丹台。",
            "兴尽翩然欲归去，从此心骨无尘埃。"
        ],
        "title": "秘阁观唐法帖呈同舍诸公",
        "id": "231d6b83-4032-46e0-ac2f-33887f152756"
    },
    {
        "author": "孔武仲",
        "paragraphs": [
            "扁舟临朝阳，匹马渡江北。",
            "志士岂懐居，征夫乐行役。",
            "东风吹高原，生意密如织。",
            "早晚卸尘鞍，皇州正春色。"
        ],
        "title": "渡江",
        "id": "30f81cc5-8383-4de9-b7cb-84547af543b3"
    },
    {
        "author": "孔武仲",
        "paragraphs": [
            "毁誉平千载，穷通譬一毛。",
            "虹蜺千丈气，岂便伏蓬蒿。"
        ],
        "title": "家居三首  其一",
        "id": "7e98fd4f-b702-4227-b3f0-4c28e201bb0c"
    },
    {
        "author": "孔武仲",
        "paragraphs": [
            "晓色夺灯焰，秋寒侵薄帷。",
            "漏冲吟思断，风从魂梦归。",
            "万虑不婴抱，一心初息机。",
            "都忘尘土上，裘马鬬轻肥。"
        ],
        "title": "家居三首  其二",
        "id": "fb37dd7c-1f60-4683-8dc1-90e6536f4747"
    },
    {
        "author": "孔武仲",
        "paragraphs": [
            "邑居不见江山景，去马来车喧万井。",
            "冷落重帘日影西，萧条四壁人初静。",
            "轻飙卷空云幂幂，水影天光同一色。",
            "满樽浊酒愁不醒，怅忆松江万里行。"
        ],
        "title": "家居三首  其三",
        "id": "54e36ec7-b735-40de-b0cc-60559cd4897e"
    },
    {
        "author": "孔武仲",
        "paragraphs": [
            "暮上高楼听村笛，清风寥寥吹泽国。",
            "苍山莽野百战地，美木阴林四时色。",
            "浩荡坤干万里中，风光尽属渔樵客。"
        ],
        "title": "偶书",
        "id": "5dd76448-3c4c-41c9-bf35-6b3aafae527b"
    },
    {
        "author": "孔武仲",
        "paragraphs": [
            "秋空杳杳豁四顾，葛衣藜杖寻堤去。",
            "双鳬拍波天外来，一棹凌风镜中渡。",
            "静中荣辱兴萧条，指点蓬莱作归路。"
        ],
        "title": "江上",
        "id": "1e32b55a-165f-4d72-802f-f99f3670f43a"
    },
    {
        "author": "孔武仲",
        "paragraphs": [
            "平川汹汹经南国，匹练横拖半天碧。",
            "洪澜巨浪之中央，忽见颓嵬太古石。",
            "此石由来几许时，混元一气初开辟。",
            "神功割破混沌胎，划落半空随霹雳。",
            "非鼋非鳌不可辨，有若神龟见踪迹。",
            "精刚不待娲皇錬，浑朴宁从巨灵擘。",
            "我知神物本天性，推移运转非人力。",
            "当时大禹走天下，驱至九江为纳锡。",
            "万牛攅车载不动，鐡轴峥嵘自堆积。",
            "秦皇鞭山移四海，怒视不能移咫尺。",
            "至今独立犹惊人，地志山经不能测。",
            "千灵万状谁复知，一片坚顽粗可识。",
            "昂头突出翠涛中，跪足横蹯九泉脉。",
            "劲殻纵横窦穴穿，当心一搭莓苔黑。",
            "渊潜不见曵尾状，日烁犹惊负图色。",
            "青髯剥落向何处，秋草绥绥晨露滴。",
            "劲徤曾支玉女床，斓斑似点乖龙额。",
            "渔翁未网先自骇，灵蓍欲伏安可得。",
            "鼋鼍缩首不敢近，虾蟇巡行夜战惕。",
            "岁冬大寒百圣伏，圜圜劲势无欹侧。",
            "风磨霜錬无日休，髪鬓皴痕成兆坼。",
            "负才不免刳肠累，至珍惟藉天公惜。",
            "灼以炎皇之火精，衅以少昊之金液。",
            "神鑚鬼卜不见形，阴阳造化无遗策。",
            "大哉龟者物之精，岁久已化为真形。",
            "有时月黑无人夜，绕岸光芒芒自生。",
            "下骇深潭恠蜃窟，上应中天玄武星。",
            "万众森森下相向，来决吉凶真伪情。",
            "奸狐妖鼠已破胆，山魑野魅见亦惊。",
            "波神吞气不敢喘，四面长漪铺席平。",
            "吾闻溪老记往岁，半夜风雨来冥冥。",
            "剨然曵转大潭左，百里震惊如雷霆。",
            "妬憎摧折虽万状，崔嵬孤高终自灵。",
            "吁哉天地至奇物，何为流落于江城。",
            "铜马犹闻标汉殿，神羊昔亦驯尧廷。",
            "便当推置玉堂上，古貌岌岌无欹倾。",
            "奸臣猾竖作狐媚，见之頳面先吞声。",
            "凶荒水旱必可卜，仓卒变恠皆先明。",
            "匈奴丧魄万里外，慉缩不敢窥天兵。",
            "龟乎龟乎用不用，壮士与尔同死生。"
        ],
        "title": "龟石",
        "id": "64906374-3cc9-4605-96d4-1d6183f81cd7"
    },
    {
        "author": "孔武仲",
        "paragraphs": [
            "川险固可畏，顺风胡不行。",
            "维舟雁翅浦，安此水一泓。",
            "宗悫万里意，谢安江海情。",
            "子何独惴惴，不慕天地鹏。",
            "传闻此洲外，飞廉正豪横。",
            "万马拖缟练，千山雪飜崩。",
            "舟师亦无苦，老子悲震惊。",
            "此语真不迁，我懐谅难胜。",
            "从容把巵酒，坐对离骚经。",
            "起见皖山曲，沉沉夕烟生。",
            "开帘待明月，穏听波澜声。"
        ],
        "title": "雁翅夹作",
        "id": "94f059c3-d7f1-4c42-8d9d-8d5a6b08eb5e"
    },
    {
        "author": "孔武仲",
        "paragraphs": [
            "兀兀皆禅刹，亭亭歴蒿坡。",
            "蝉声引我思，得荫亦浩歌。",
            "萧瑟美风日，顾瞻爱松萝。",
            "收得物外趣，悠然养天和。"
        ],
        "title": "松下",
        "id": "38115f2f-1b46-4083-ab17-4db9fce4a301"
    },
    {
        "author": "孔武仲",
        "paragraphs": [
            "吴蚕为人织，烹蛹以充肠。",
            "况尔止工螫，焚巢何足伤。",
            "幸与众果俱，得陈君子堂。",
            "咀嚼任所宜，故毒难自防。"
        ],
        "title": "蜂儿",
        "id": "c2c21148-8e0e-4a26-b633-d7e7ae8caf02"
    },
    {
        "author": "孔武仲",
        "paragraphs": [
            "仆夫疲踬复小休，晴云澹澹更悠悠。",
            "村陂无人鸟声乐，涧草不动春风柔。",
            "长道此去星斗近，後期南来桑柘稠。",
            "懐哉吾祖不温席，老矣长卿今倦游。"
        ],
        "title": "加禄道中",
        "id": "a7eea0ba-eae4-46cb-a8f5-2488de227236"
    },
    {
        "author": "孔武仲",
        "paragraphs": [
            "西游不敢避残年，兄弟分携楚水边。",
            "浩荡东风回草木，曚曈晓色满山川。",
            "却穿梅径花争落，久憩邮亭日未偏。",
            "安佚竟非儒者事，虺隤我马亦须鞭。"
        ],
        "title": "发浔阳",
        "id": "82f2214d-5345-4093-9066-1cc86907d711"
    },
    {
        "author": "孔武仲",
        "paragraphs": [
            "江头言别颇匆匆，暮止荒陂破屋中。",
            "散尽烟云无夜雨，唤惊鳬雁有春风。",
            "却思僧舍一少会，坐卷香醪百盏空。",
            "薄禄牵人非得己，相望秋思浩无穷。"
        ],
        "title": "至白湖驿寄四弟",
        "id": "7917abba-d6fa-47c8-9c11-d41ffcfb1a4d"
    },
    {
        "author": "孔武仲",
        "paragraphs": [
            "荦确山坡瘦马行，年朝春色未分明。",
            "蔫黄犹是旧时叶，格磔稍闻新岁声。",
            "强涉远涂非我好，亦逢佳景得心平。",
            "寒威斗起终豪横，更取村酤独自倾。"
        ],
        "title": "广济道中  其一",
        "id": "602f76bf-b239-4cf3-a701-5bc64672f37e"
    },
    {
        "author": "孔武仲",
        "paragraphs": [
            "南北驱驰不少休，人生何处足优游。",
            "去年立马龟峰道，亦是春泉绕舍流。"
        ],
        "title": "广济道中  其二",
        "id": "8130674f-519b-411c-834f-c9cac28d756b"
    },
    {
        "author": "孔武仲",
        "paragraphs": [
            "银烛交光桂醸清，亲朋相见苦多情。",
            "春宵万籁俱澄绝，初试鹍弦骤雨声。"
        ],
        "title": "蕲春听琵琶五首  其一",
        "id": "1f8f58e3-9217-43db-af38-54b1f26e03b2"
    },
    {
        "author": "孔武仲",
        "paragraphs": [
            "新自浔阳江上来，虽闻此曲不悲哀。",
            "轻拢细捻俱清绝，指法何惭二善才。"
        ],
        "title": "蕲春听琵琶五首  其二",
        "id": "c407d387-bc78-4b95-ae8b-f300446db1b9"
    },
    {
        "author": "孔武仲",
        "paragraphs": [
            "北踏胡霜汉马骄，千秋琴调思娇娆。",
            "华堂夜饮灯如昼，共听新声不寂寥。"
        ],
        "title": "蕲春听琵琶五首  其三",
        "id": "87e7ec0a-fd7b-41b6-8ed8-113a095a6be1"
    },
    {
        "author": "孔武仲",
        "paragraphs": [
            "百转干萦住复移，浑如啄木在高枝。",
            "春郊极目快晴後，峭绝一声飞去时。"
        ],
        "title": "蕲春听琵琶五首  其四",
        "id": "d6dd8ddd-1ca1-479e-b88f-8ba84a5f35e1"
    },
    {
        "author": "孔武仲",
        "paragraphs": [
            "夜如何其夜未央，山城斗转星煌煌。",
            "收琴插拨各无语，酒美不知春漏长。"
        ],
        "title": "蕲春听琵琶五首  其五",
        "id": "92a63f3b-467b-4d44-906a-66e25740cc54"
    },
    {
        "author": "孔武仲",
        "paragraphs": [
            "当时联盖入东都，回首推迁二纪余。",
            "此地山川终不改，浮生光景半成虚。",
            "清谈剧饮梦寐隔，断羽沉鳞音信踈。",
            "谁道丰城双宝剑，紫烟长绕斗牛墟。"
        ],
        "title": "过巴河寄经父",
        "id": "c9a8e21d-9456-4bde-9483-77ef5e6d1807"
    },
    {
        "author": "孔武仲",
        "paragraphs": [
            "悠悠驱马歴山川，石火光中又度年。",
            "狼籍冷梅初着地，玲珑幽涧已通泉。",
            "静思客子万里道，那及山人一觉眠。",
            "香饭可添茶可试，回头乡国两茫然。"
        ],
        "title": "黄冈道中",
        "id": "510dc870-1770-4e7b-89ec-e5a942d27442"
    },
    {
        "author": "孔武仲",
        "paragraphs": [
            "狂风奔屋似輣车，旅枕清寒一倍加。",
            "半夜雨声収拾尽，晓来飞雪不成花。"
        ],
        "title": "故县遇风二首  其一",
        "id": "f4c759b4-b5cf-4fa9-a4c2-45e69d521113"
    },
    {
        "author": "孔武仲",
        "paragraphs": [
            "积雨成湖客路长，春风掀搅意何狂。",
            "残云吹尽真天力，乞我晴明入帝乡。"
        ],
        "title": "故县遇风二首  其二",
        "id": "595a349c-a295-4000-b90c-dad683c2eabe"
    },
    {
        "author": "孔武仲",
        "paragraphs": [
            "朝来晴色颇鲜妍，最爱羣峰雪皓然。",
            "驻马折梅看皎洁，临流照影弄潺湲。"
        ],
        "title": "闗山路三首  其一",
        "id": "ce9d2ed5-f65f-4339-b598-943eccab57a1"
    },
    {
        "author": "孔武仲",
        "paragraphs": [
            "晨朝马匹涉﨑岖，映水梅花尚一株。",
            "旬日山川歴千里，江南雪蘂己全无。"
        ],
        "title": "闗山路三首  其二",
        "id": "1f9c5d3f-efba-4df1-a8ab-22dd34b71ed7"
    },
    {
        "author": "孔武仲",
        "paragraphs": [
            "马力虺隤苦不禁，仆夫流汗亦沾襟。",
            "抱琴来冩非无意，爱此山高涧水深。"
        ],
        "title": "闗山路三首  其三",
        "id": "e2a173e5-7e5d-4624-a452-69e5a3d3c18c"
    },
    {
        "author": "孔武仲",
        "paragraphs": [
            "系马邮亭寂寞中，远沙乔木暮号风。",
            "今宵不作江南梦，赖有之人笑语同。"
        ],
        "title": "七里驿遇叶振卿秘校南归三首  其一",
        "id": "5be83822-c2f0-4b58-bd12-8c76c12131ce"
    },
    {
        "author": "孔武仲",
        "paragraphs": [
            "雪霰飘灯春夜长，相逢旅琐莫悲伤。",
            "朱颜緑髪输君少，正好驱车上太行。"
        ],
        "title": "七里驿遇叶振卿秘校南归三首  其二",
        "id": "514ec729-37d6-4ab3-a04c-4dfcccce601d"
    },
    {
        "author": "孔武仲",
        "paragraphs": [
            "湘水秦山此路分，更持杯酒劝行人。",
            "马头便作天涯别，好到江南看早春。"
        ],
        "title": "七里驿遇叶振卿秘校南归三首  其三",
        "id": "68d652cd-d3cd-4b11-97d8-47ddd103f708"
    },
    {
        "author": "孔武仲",
        "paragraphs": [
            "跨县连州几叠山，为君题作小潼闗。",
            "江湖不得长耕钓，尘土胡为屡往还。",
            "渐入长郊趋坦荡，却从平地望孱颜。",
            "何当轻骑重登险，指点湓城夕照间。"
        ],
        "title": "题光山驿壁",
        "id": "da4406a7-a7a3-4bdc-b42f-0194282ceef9"
    },
    {
        "author": "孔武仲",
        "paragraphs": [
            "垂帘为户竹为舆，千里征行似宴居。",
            "达摩无心惟穏坐，倪寛已老更耽书。"
        ],
        "title": "暖轿",
        "id": "b704494c-c7b6-4c74-b75d-2348640b941a"
    },
    {
        "author": "孔武仲",
        "paragraphs": [
            "白草萧萧漾早晖，篮舆轻穏去如飞。",
            "淮天软暖多成雨，喜有轻寒犯客衣。"
        ],
        "title": "发加禄",
        "id": "3116be3b-bafb-4930-a7bc-dee1caf65c60"
    },
    {
        "author": "孔武仲",
        "paragraphs": [
            "熙熙乐国似登台，北圃南亭春事催。",
            "惆怅音尘难再会，瑞香应已遶檐开。"
        ],
        "title": "至新息寄信州王守",
        "id": "c60de1d9-8871-4fe0-8684-45708019a843"
    },
    {
        "author": "孔武仲",
        "paragraphs": [
            "扁舟次淮浦，利涉得春风。",
            "脱险鼋鼍畔，问津桑柘中。",
            "俯窥清夺魄，回望渺吞空。",
            "委注虽天力，经纶是禹功。",
            "萦纡数州接，浩荡百源通。",
            "世久无昏垫，川今有会同。",
            "冷烟犹漠漠，暖渌己融融。",
            "暂得观形胜，翛然慰转蓬。"
        ],
        "title": "渡淮",
        "id": "41d73ec7-03e1-4cb5-a1d3-7d52a4a9cb05"
    },
    {
        "author": "孔武仲",
        "paragraphs": [
            "晓随灯火背千家，落尽踈星见远霞。",
            "一饷春声回宿鸟，半天寒色在啼鸦。",
            "临陂弱柳犹藏叶，当路残梅已尽花。",
            "赖值时光正妍润，穏看风物到京华。"
        ],
        "title": "发王务二首  其一",
        "id": "14e1401e-acc4-480c-90ee-a725710a7004"
    },
    {
        "author": "孔武仲",
        "paragraphs": [
            "春水沟塍緑渐回，喧阗鳬雁作羣来。",
            "新年风物动人意，薄宦驱驰岂自媒。",
            "未解骖龙追渺莽，何妨乘蹇歴崔嵬。",
            "田间亦有人闲逸，门掩柴荆昼未开。"
        ],
        "title": "发王务二首  其二",
        "id": "84800bd9-0e9e-41c6-af6e-e180b1d2b59c"
    },
    {
        "author": "孔武仲",
        "paragraphs": [
            "星斗垂天月淡明，九衢歌鼓乐升平。",
            "当时常侍传呼处，只有荒陂鳬雁声。"
        ],
        "tags": [
            "西湖"
        ],
        "title": "从太守黄公登西湖待月台",
        "id": "e99c97f4-9fa6-49c4-a074-0cbf57712cc7"
    },
    {
        "author": "孔武仲",
        "paragraphs": [
            "悠悠清晓歴长陂，杨柳沟塍雁鹜池。",
            "风色着人寒料峭，日光生野暖融怡。",
            "鹤归云海心空在，雁度湖天力己疲。",
            "客路驰驱元不定，西游应有再来时。"
        ],
        "title": "发蔡州",
        "id": "295f5317-e949-4229-a638-69cdde83b65d"
    },
    {
        "author": "孔武仲",
        "paragraphs": [
            "驻马东门己夕阳，淡云衰草意何长。",
            "当年公子牵黄犬，此地春风吹白杨。",
            "千岁只疑经旦暮，一城犹可鉴兴亡。",
            "我来不独嗟行役，覧古依然为闵伤。"
        ],
        "title": "题上蔡驿",
        "id": "3e3fc4ec-aead-49ca-a02b-dc7d04eebe01"
    },
    {
        "author": "孔武仲",
        "paragraphs": [
            "昨寄家书道苦长，南州山迥水茫茫。",
            "细将驿堠从头数，凖拟今朝到故乡。"
        ],
        "title": "书懐",
        "id": "f154683a-34ba-4a10-98b8-90592ce88f50"
    },
    {
        "author": "孔武仲",
        "paragraphs": [
            "路逢行客向江州，勒马荒郊为少留。",
            "家事满懐无纸写，好将言语付苍头。"
        ],
        "title": "书事二首  其一",
        "id": "24255fa0-38e9-4c17-a2ca-1588fcc188ea"
    },
    {
        "author": "孔武仲",
        "paragraphs": [
            "北来烟爨苦凄凉，金灶峥嵘突尾长。",
            "满箧香秔无处用，邮亭一饱待桄榔。"
        ],
        "title": "书事二首  其二",
        "id": "d74b85f3-ace3-46c8-8a05-14c9f07f487e"
    },
    {
        "author": "孔武仲",
        "paragraphs": [
            "长陂寂寞断鸱鸦，浩浩春风马鬛斜。",
            "待得春霖添水满，只应从此却还家。"
        ],
        "title": "凤凰陂",
        "id": "cfff1e2a-5a7e-4126-a6fb-57ca7280f2cb"
    },
    {
        "author": "孔武仲",
        "paragraphs": [
            "马蹄腾踏去如流，雨止车尘凝不浮。",
            "驿道夷平桑柘美，人言从此属皇州。"
        ],
        "title": "入鄢陵界",
        "id": "3dfc3325-ce22-400a-9273-78da599968f9"
    },
    {
        "author": "孔武仲",
        "paragraphs": [
            "与君生世共飘蓬，会面荒陂寂寞中。",
            "芳酒一罇留夜语，旅程千里倦春风。",
            "追思荐鹗门阑旧，黙感跳丸岁月空。",
            "闻道束书游帝阙，偷闲应肯访衰翁。"
        ],
        "title": "寄张端父",
        "id": "397364b6-e110-4648-9c86-bd15a122d67a"
    },
    {
        "author": "孔武仲",
        "paragraphs": [
            "柳堤桃坞未怡融，浣濯新梢上浅红。",
            "一段春光来逼眼，枣骝嘶入柏林中。"
        ],
        "title": "折县道中二首  其一",
        "id": "c42b8e2c-bb60-4b41-a871-7b9e549b96c6"
    },
    {
        "author": "孔武仲",
        "paragraphs": [
            "紫沙随马细如筛，虎阜龙冈尽此驰。",
            "正望长安不回首，行人休赋灞陵诗。"
        ],
        "title": "折县道中二首  其二",
        "id": "3b9261e1-0b63-4ccc-b540-be6f93ddea94"
    },
    {
        "author": "孔武仲",
        "paragraphs": [
            "武库精兵接混茫，挥犀余论意何长。",
            "丹台此日归仙籍，紫极他年记道场。",
            "暂别鬓毛浑老大，再来风月愈凄凉。",
            "不须陨涕悲邻笛，亦对松筠为感伤。"
        ],
        "title": "过紫极宫感道士卓玘遗迹因赋诗以续诸公哀辞之後",
        "id": "d81f4025-695d-47fd-a760-9d5c379ac9c6"
    },
    {
        "author": "孔武仲",
        "paragraphs": [
            "曾歴光黄岭百寻，悲伤仆马在岖嵚。",
            "却思前日山行苦，未比今朝车辙深。",
            "恐转春风成猛雨，喜逢寒色阁轻阴。",
            "荒陂杳杳无人语，坐拥华貂只苦吟。"
        ],
        "title": "淮西道中",
        "id": "64d2be2e-b246-4d62-bbbc-3fc310044e06"
    },
    {
        "author": "孔武仲",
        "paragraphs": [
            "双袖深笼两脚垂，朝寒乘快度荒陂。",
            "春风浩浩无边际，似驾乌云过海时。"
        ],
        "title": "暖轿二首  其一",
        "id": "a4210cf1-4049-4b46-b637-a6d43e31f751"
    },
    {
        "author": "孔武仲",
        "paragraphs": [
            "淮山万点雨晴初，日日寒帷望太虚。",
            "野阔天低今可压，闭帘无事只看书。"
        ],
        "title": "暖轿二首  其二",
        "id": "fd32fb6d-8728-4d2f-8438-9aac5421347f"
    },
    {
        "author": "孔武仲",
        "paragraphs": [
            "亭下湖光凝不流，银灯玉斚缀绸缪。",
            "主人今是真黄覇，民誉仍推郭细侯。"
        ],
        "title": "蔡州  其一",
        "id": "716d740e-d6f4-488f-9eb8-93dcf560589b"
    },
    {
        "author": "孔武仲",
        "paragraphs": [
            "忆曾醉看仙翁树，骑马重来二十年。",
            "百尺湖台蘸春渌，月华依旧到樽前。"
        ],
        "title": "蔡州  其二",
        "id": "e3ff4432-e410-409f-9034-e2af6dc5af40"
    },
    {
        "author": "孔武仲",
        "paragraphs": [
            "清香一炷道家仪，贝叶云籖自诵持。",
            "尽是铃斋潇洒趣，红尘奔走尔为谁。"
        ],
        "title": "寄信守王子明  其一",
        "id": "52e70bb7-f9b6-498e-af28-3950b156559c"
    },
    {
        "author": "孔武仲",
        "paragraphs": [
            "年来江上苦多风，匹马关山重复重。",
            "须信心闲为乐地，主人窗槛有仙峰。"
        ],
        "title": "寄信守王子明  其二",
        "id": "9d9e4bf8-69e9-482d-9424-93ac5b798613"
    },
    {
        "author": "孔武仲",
        "paragraphs": [
            "汴柳毵毵緑蔽河，春城旅舍数相过。",
            "一闻高论烦襟豁，更捧新诗雅贶多。",
            "清鉴欲回荆玉价，芜音难断郢人歌。",
            "儒林志业期千古，旧事惭君话决科。"
        ],
        "title": "答元珍见赠",
        "id": "d006b46f-6303-40f2-bf98-ea892027e9dc"
    },
    {
        "author": "孔武仲",
        "paragraphs": [
            "帝城尘土热如汤，喜有残宵雨送凉。",
            "旅枕梦云萦宋玉，空阶诗思感何郎。",
            "香迷旧径烟初断，灯倚轻寒焰不长。",
            "明日御沟应更好，一番晴色弄垂杨。"
        ],
        "title": "和竹元珍夜雨",
        "id": "b44c310e-4d61-4ad6-bec7-7ba1bf4d2481"
    },
    {
        "author": "孔武仲",
        "paragraphs": [
            "覉旅看春色，清明客帝乡。",
            "花开禁苑密，柳袅御沟长。",
            "玉勒无余地，钿车有剩香。",
            "尘埃不可久，归梦楚山傍。"
        ],
        "title": "和竹元珍寒食次韵",
        "id": "7fdfe8c5-e868-4213-a458-7d403a341a73"
    },
    {
        "author": "孔武仲",
        "paragraphs": [
            "旅枕春风底，翛然一梦惊。",
            "漏移清禁远，天入小窗明。",
            "桂玉梁园费，山椒楚客情。",
            "萧条过百五，犹有卖花声。"
        ],
        "title": "旅枕",
        "id": "3cbf83d9-6345-404b-b0f5-cbaef6eb4c12"
    },
    {
        "author": "孔武仲",
        "paragraphs": [
            "禁园灵沼酿风光，恩许游人入醉乡。",
            "天上仙葩迷阆苑，月中清气泻银潢。",
            "觞浮曲水青春暮，人在瀛洲白日长。",
            "却望宜秋指归路，觚棱金碧正斜阳。"
        ],
        "title": "上已与江梅叔游城西",
        "id": "53883214-acf9-4251-a14b-5d0a8c68b2a1"
    },
    {
        "author": "孔武仲",
        "paragraphs": [
            "知到东邻赏牡丹，高僧防客颇艰难。",
            "鲜妍自是天花种，僻静应无俗眼看。",
            "叶似蟠桃相隠覆，蘂随飞蝶渐凋残。",
            "新诗清苦如郊岛，肯羡侯家一醉欢。"
        ],
        "title": "和竹元珍僧舍牡丹次韵",
        "id": "56251e85-04cf-49f6-bd1d-ccb814ad1068"
    },
    {
        "author": "孔武仲",
        "paragraphs": [
            "晓辟未央宫，千袍拥赭红。",
            "分班百寮底，得邑万山中。",
            "丽笔元摛锦，新章更绾铜。",
            "定应随驿召，不久滞巴东。"
        ],
        "title": "送郑无欲改官知合江县二首  其一",
        "id": "2da22a75-ba59-4833-9821-4f22e02f3268"
    },
    {
        "author": "孔武仲",
        "paragraphs": [
            "马踏榆阴出汉关，邦人欣见锦衣还。",
            "东川却指旧游处，北阙犹萦旅梦间。",
            "神女断云低楚峡，子规啼月惨巴山。",
            "知君利刃曾磨试，囹圄应从到日闲。"
        ],
        "title": "送郑无欲改官知合江县二首  其二",
        "id": "b000c9ac-6d39-43b4-aa90-a544659c6f09"
    },
    {
        "author": "孔武仲",
        "paragraphs": [
            "一室萧然傍禁城，尘埃不到旅懐清。",
            "水流红片知花落，雨浥苍苔见笋生。",
            "感物己怜春寂寞，辞家忆是岁峥嵘。",
            "知君亦有淹留叹，归梦西随杜宇声。"
        ],
        "title": "呈竹元珍",
        "id": "ad2ebd4c-4862-423a-a116-754a618e8c73"
    },
    {
        "author": "孔武仲",
        "paragraphs": [
            "东京石榴好，几处照楼台。",
            "秀色裙难学，幽香蝶不来。",
            "连枝成幄幕，着子尽琼瑰。",
            "乞取当窗种，年年四季开。"
        ],
        "title": "榴花分题",
        "id": "b63bc974-306b-4996-bfeb-b8918b25c2de"
    },
    {
        "author": "孔武仲",
        "paragraphs": [
            "万事峥嵘不自由，年来书信最绸缪。",
            "雁飞玉塞无多地，人望神都正倚楼。",
            "祗恐邉风多浩荡，故令音驿每迟留。",
            "何如欵段相随出，乡曲长为马少游。"
        ],
        "title": "经父云自到京止得一书颇懐忧想因寄",
        "id": "2b2cdafb-132e-407c-9c23-a68a5b95fc71"
    },
    {
        "author": "孔武仲",
        "paragraphs": [
            "白日临黄道，红尘满玉京。",
            "长风吹不尽，骤雨洒还清。",
            "不放虚空快，应同世界生。",
            "随时势用壮，度隙体能轻。",
            "舞榭凝添恨，歌梁堕趁声。",
            "沧浪归有计，行矣濯吾缨。"
        ],
        "title": "同赋京尘",
        "id": "e3965524-4c9e-4d00-8c26-667eacf98e4e"
    },
    {
        "author": "孔武仲",
        "paragraphs": [
            "何事斑然虎，来依静者堂。",
            "英姿犹詟物，画手必殊常。",
            "快笔挥如雨，新缣洗似霜。",
            "浅山迎暮黯，丛苇得秋黄。",
            "炳焕霞纹缛，晶荧镜目光。",
            "前趋疑抟取，却顾尚摧藏。",
            "仙子休骑去，将军莫射伤。",
            "相随千里客，更欲卷还乡。"
        ],
        "title": "同赋虎帧",
        "id": "e5941673-6598-4521-aee0-9408140d3589"
    },
    {
        "author": "孔武仲",
        "paragraphs": [
            "识尽公卿更食贫，苍髯瘦骨走京尘。",
            "高谈亦与时多忤，屡中方知术有神。",
            "前会渺茫浑不记，远游萧索复相亲。",
            "疑公别得壶中趣，回首人间二十春。"
        ],
        "title": "赠程瓌",
        "id": "292d279b-22d0-4ea3-ba2c-83057008fdd9"
    },
    {
        "author": "孔武仲",
        "paragraphs": [
            "惨淡佳城侧，穹隆百尺堂。",
            "岁时如过隙，松柏已成行。",
            "玉笋登盘美，琼醅入奠香。",
            "英灵似明月，时到此山傍。"
        ],
        "title": "筠州张氏追远堂",
        "id": "87676d2d-5fa4-4141-ade7-633cfadb51c5"
    },
    {
        "author": "孔武仲",
        "paragraphs": [
            "生长虽微细，翾飞逐盛阳。",
            "吾身非鐡石，尔觜太铦刚。",
            "戢戢朝藏壁，喧喧暮满房。",
            "灯前已环绕，檐角尚悠扬。",
            "纱眼能缘过，冰肤亦噬伤。",
            "用心均货殖，损物亚螟蝗。",
            "栖宿么虫巧，追擒蝙蝠忙。",
            "秋风动天地，尔辈更凄凉。"
        ],
        "title": "同赋蚊",
        "id": "be207d64-23e3-4dfe-8a4f-1c4efba51ccf"
    },
    {
        "author": "孔武仲",
        "paragraphs": [
            "酒斗公家物，规摹取自然。",
            "无时挹香酎，有象挂高天。",
            "緑玉烧为撇，黄金打作船。",
            "何如学嘉量，深注瓦樽前。"
        ],
        "title": "同赋李梦符酒斗",
        "id": "317590c9-54e6-4f96-900a-bb707e2a2729"
    },
    {
        "author": "孔武仲",
        "paragraphs": [
            "假山砌叠真相似，双竹浇培画不如。",
            "万屋尘嚣无间断，一轩气象自清虚。",
            "持斋欲趁龙华会，升座能翻贝叶书。",
            "官罢亦将辞北阙，携笻先访故人居。"
        ],
        "title": "留别真戒讲师",
        "id": "f54c8ebd-069d-4f3e-8eee-14bfaaa915e5"
    },
    {
        "author": "孔武仲",
        "paragraphs": [
            "抱关委吏可忘年，而况吾徒志圣贤。",
            "策马渐随南去雁，寄声应有北归船。",
            "无情尺水犹能鍳，有志精金尚可镌。",
            "愿以此心推一邑，他时不负赠行篇。"
        ],
        "title": "次韵和欧勉甫见送",
        "id": "2b2f21e1-30c1-4a71-8fe6-719ffe64ea67"
    },
    {
        "author": "孔武仲",
        "paragraphs": [
            "少时随众蹂京尘，曾倚朱栏看晚春。",
            "二十年间头半白，方知花木觧磨人。"
        ],
        "title": "题报慈寺花药园",
        "id": "931b034b-1cfe-46b3-a068-4b45fe082dad"
    },
    {
        "author": "孔武仲",
        "paragraphs": [
            "累石为峰太谨严，故排双竹辟修纎。",
            "天风似亦喜清净，时袅枝梢为埽檐。"
        ],
        "title": "胜师堂双竹",
        "id": "d9305511-24a8-4a05-9b87-94f336390b72"
    },
    {
        "author": "孔武仲",
        "paragraphs": [
            "骤雨随风入汉关，倾都驩喜破愁颜。",
            "电光犹恐龙潜伏，闪烁余辉遶壁间。"
        ],
        "title": "骤雨",
        "id": "58988fdd-3b2b-4717-8252-1a3805fd9565"
    },
    {
        "author": "孔武仲",
        "paragraphs": [
            "整顿归装夜不眠，篮舆出趁早凉天。",
            "东南爽气来相逼，叶底初闻一片蝉。"
        ],
        "title": "出京",
        "id": "193729ac-7553-4f58-939a-f111a292b332"
    },
    {
        "author": "孔武仲",
        "paragraphs": [
            "破壁题名满，往还如置邮。",
            "山河万里道，车马片时休。",
            "白日初腾晓，凉蝉已唤秋。",
            "便添山野兴，咫尺帝王州。"
        ],
        "title": "早食鐡佛寺",
        "id": "253b2afa-ea8c-4365-a73d-3fc073eb02db"
    },
    {
        "author": "孔武仲",
        "paragraphs": [
            "晓踏朱仙月，还思昨日诗。",
            "尚携漫刺谒，不爽故人期。",
            "宫阙觚棱失，山河向背移。",
            "悠悠芳草路，恰似别家时。"
        ],
        "title": "寄林次中",
        "id": "5577ca30-6619-4a74-a25b-265378d55ab5"
    },
    {
        "author": "孔武仲",
        "paragraphs": [
            "古县居人少，归轩喜气多。",
            "连天皆秫黍，盖水有莲荷。",
            "宿雨云容薄，微风日气和。",
            "征行不辞远，所得是吟哦。"
        ],
        "title": "鄢陵界中",
        "id": "35e9bf21-7a3a-4228-8bab-2a1510b64a12"
    },
    {
        "author": "孔武仲",
        "paragraphs": [
            "空山宿雨涨前溪，芳草连云欲渡时。",
            "落日人心急星火，招招舟子更来迟。"
        ],
        "title": "侯塘渡",
        "id": "6fccfb56-9fd4-4680-ad05-a12442001152"
    },
    {
        "author": "孔武仲",
        "paragraphs": [
            "百顷陂田过雨清，新秧漠漠似苔生。",
            "津梁只欲凭忠信，南去无心问耦耕。"
        ],
        "title": "田间",
        "id": "6ea2ef18-6589-46b6-9726-acd3143fe572"
    },
    {
        "author": "孔武仲",
        "paragraphs": [
            "八节滩头驻马蹄，淙淙流水日沉西。",
            "岁时久己成陈迹，风景全然似此溪。",
            "兰棹倚洲人竞过，篮舆索笔我闲题。",
            "桃源仙境今何在，懊恼娇莺向暮啼。"
        ],
        "title": "罗港",
        "id": "2076af0a-9249-465d-a349-5b371c50f4db"
    },
    {
        "author": "孔武仲",
        "paragraphs": [
            "我托南车去，君挐北辔还。",
            "相看一梦里，好入画图间。"
        ],
        "title": "遇行人",
        "id": "390118c7-604f-4604-8225-fa815d4672d4"
    },
    {
        "author": "孔武仲",
        "paragraphs": [
            "客子念家意，远行投驿心。",
            "乱鸦争噪晚，宿鸟已归林。",
            "渐觉残阳尽，更忧前港深。",
            "云师颇知足，久久困狂霖。"
        ],
        "title": "晚行",
        "id": "ef35ca84-eaaf-40b6-8ec3-d3700c9b7796"
    },
    {
        "author": "孔武仲",
        "paragraphs": [
            "积雨虽收霁，清淮更渺茫。",
            "地形真水府，波面似钱塘。",
            "云日侵衣淡，天风入袖凉。",
            "轻舆过南岸，转觉近家乡。"
        ],
        "title": "过淮",
        "id": "6f9f4ec2-c028-4cc7-a636-2ffc157a5654"
    },
    {
        "author": "孔武仲",
        "paragraphs": [
            "晓上春风第一楂，豁然披眼尽天涯。",
            "原田极望人稀少，掩映茅篁数十家。"
        ],
        "title": "关山五首  其一",
        "id": "3ccd20e9-5af3-4109-9f51-6a8c4682e362"
    },
    {
        "author": "孔武仲",
        "paragraphs": [
            "岭尽还临水，溪穷又有山。",
            "人游明镜里，鸟语白云间。"
        ],
        "title": "关山五首  其二",
        "id": "655a7b79-6bc8-4301-ad3a-60fabd13ba3b"
    },
    {
        "author": "孔武仲",
        "paragraphs": [
            "少妇织新丝，人来不下机。",
            "斜阳过茅屋，郎亦采樵归。"
        ],
        "title": "关山五首  其三",
        "id": "d6a9309b-663d-4e5d-ac80-5dfad438655f"
    },
    {
        "author": "孔武仲",
        "paragraphs": [
            "北地樵苏寸草空，不如烧炭此山中。",
            "良材合抱随斤斧，岂顾区区栎与枫。"
        ],
        "title": "关山五首  其四",
        "id": "a09e6877-539c-481e-af96-40a3dde843bd"
    },
    {
        "author": "孔武仲",
        "paragraphs": [
            "山溪百转水泠泠，栽插新秧次第成。",
            "风赶緑茸无断处，他时粒粒是香秔。"
        ],
        "title": "关山五首  其五",
        "id": "7c137a57-814d-4715-b1ef-a2c22138d6e5"
    },
    {
        "author": "孔武仲",
        "paragraphs": [
            "郁郁青山夹路松，行人笑语緑阴中。",
            "排云架壑无余地，洒面侵襟有好风。",
            "一日劳心非欲速，千年流惠亦何穷。",
            "我来俯仰寻遗爱，更喜清虚万虑空。"
        ],
        "title": "万松亭",
        "id": "b42bb385-7bab-4d26-842d-1c3d8623599a"
    },
    {
        "author": "孔武仲",
        "paragraphs": [
            "畏日流金不断声，松风涧水助泠泠。",
            "我来萧散无余事，得倚篮舆细细听。"
        ],
        "title": "听蝉",
        "id": "2fe69c53-038c-4bfe-97ff-b0fe3a23ade0"
    },
    {
        "author": "孔武仲",
        "paragraphs": [
            "足歴黄州百叠山，更无平地只冈峦。",
            "物皆枯槁非人世，石最崔嵬是马鞍。",
            "畏日流金红艳艳，乱沙堆雪白漫漫。",
            "﨑岖出尽聊休息，喜有松声六月寒。"
        ],
        "title": "过马鞍山",
        "id": "97fe49cb-c39a-436a-838c-b2da0944af3e"
    },
    {
        "author": "孔武仲",
        "paragraphs": [
            "岭路蟠蟠石似龙，亭轩更在最高峰。",
            "九江山水吾家近，四祖烟霞晚色浓。",
            "吟兴不惟夸美景，行人当为破愁容。",
            "前村有酒青帘远，强饮岩间水一钟。"
        ],
        "title": "喜至亭",
        "id": "c06508a7-47a2-4127-9a4d-9a1f8892082b"
    },
    {
        "author": "孔武仲",
        "paragraphs": [
            "不逐渔商不问农，悠然今作鹿皮翁。",
            "地临白傅荒台畔，人在华胥乐国中。",
            "一榻远分庐阜月，两轩平揖广寒风。",
            "杖藜亦欲频还往，肯使清闲并属公。"
        ],
        "title": "陶子骏佚老堂",
        "id": "ec45e7a4-c9b6-4c66-8491-b5edd4f5fc8f"
    },
    {
        "author": "孔武仲",
        "paragraphs": [
            "绿竹阴深屋数间，篮舆来傍古溪边。",
            "垂杨芳草迷三径，斜日新秋媚一川。",
            "澎湃直连湓口浪，逍遥如泛剡中船。",
            "山阴不见戴安道，回首西风亦浩然。"
        ],
        "title": "谒张文思于湖西不见",
        "id": "82f02bab-68c4-430a-aa41-f63e3b996d4c"
    },
    {
        "author": "孔武仲",
        "paragraphs": [
            "天上优游侍从臣，还乡昼锦坐生春。",
            "不矜富贵知余事，同访溪山有故人。",
            "方外笑谈无畛域，雨余泉石长精神。",
            "西林路口嗟轻别，善护青云万里身。"
        ],
        "title": "君表自西林还城中以诗二首为别  其一",
        "id": "9f3ffe51-cc9c-4006-a4ca-e13029ba9fcd"
    },
    {
        "author": "孔武仲",
        "paragraphs": [
            "巉巉庐阜秀侵天，有意登临己十年。",
            "美味君纔尝一脔，明珠我欲探重渊。",
            "他时白首须归隐，此去青云更着鞭。",
            "扶杖为公寻好处，往来同迳得参禅。"
        ],
        "title": "君表自西林还城中以诗二首为别  其二",
        "id": "b6cf27eb-de3c-44d2-a382-803cbb808935"
    },
    {
        "author": "孔武仲",
        "paragraphs": [
            "冠盖成阴中路回，独携莲社道人来。",
            "千岩万壑初相识，分付晴岚面面开。"
        ],
        "title": "入山三首  其一",
        "id": "e2a07891-db41-4c86-bcb3-d554d7d267cb"
    },
    {
        "author": "孔武仲",
        "paragraphs": [
            "路出西林兴倍长，轻衫短盖入秋阳。",
            "层崖蔽日多清影，深谷迷人有异香。",
            "访古不辞穿绝磴，参禅直为遍诸方。",
            "此身似是辽东鹤，偶逐飞云到故乡。"
        ],
        "title": "入山三首  其二",
        "id": "a48bfd3e-c7c4-4e8d-8cba-0a7301e17234"
    },
    {
        "author": "孔武仲",
        "paragraphs": [
            "十岁不出还可嗟，经旬遍走梵王家。",
            "羣仙拍手向人笑，方朔今来何晚耶。"
        ],
        "title": "入山三首  其三",
        "id": "da9f32a5-42d1-4472-8145-b6362f37c021"
    },
    {
        "author": "孔武仲",
        "paragraphs": [
            "江城八月苦炎晖，潇洒山间挟纩时。",
            "峰顶宝林俱胜绝，篮舆从此上天池。"
        ],
        "title": "山间三首  其一",
        "id": "a855cf8e-1d26-447a-9bd4-efbfd020a0e5"
    },
    {
        "author": "孔武仲",
        "paragraphs": [
            "绝壁藤萝喜可攀，更无平地只青山。",
            "路回亦有虚明处，江北江南指掌间。"
        ],
        "title": "山间三首  其二",
        "id": "d789e7ad-0155-4b7c-a678-3e6d2aad2038"
    },
    {
        "author": "孔武仲",
        "paragraphs": [
            "柔条细叶谩成丛，亦有悬崖出小红。",
            "欲试金丹求不死，灵苖应在此山中。"
        ],
        "title": "山间三首  其三",
        "id": "7a221e2f-f2df-44dc-a099-1068ce2b7d38"
    },
    {
        "author": "孔武仲",
        "paragraphs": [
            "苦霰悲风作斧斤，千秋松竹损精神。",
            "似闻犬吠白云外，犹有秦时避世人。"
        ],
        "title": "峰顶",
        "id": "dcc13cde-c70e-4e21-9fcb-33f1c7e15732"
    },
    {
        "author": "孔武仲",
        "paragraphs": [
            "江城已月芳菲尽，残紫深绯到谷中。",
            "最是庐山佳丽处，我来萧飒已秋风。"
        ],
        "tags": [
            "庐山"
        ],
        "title": "锦绣谷二首  其一",
        "id": "4ee2de08-83c1-45f5-8de4-b7d893a0e6a1"
    },
    {
        "author": "孔武仲",
        "paragraphs": [
            "帝忆庐山万玉妃，狂风浩荡唤春归。",
            "繁华过眼一朝尽，惟有珍禽无数飞。"
        ],
        "tags": [
            "庐山"
        ],
        "title": "锦绣谷二首  其二",
        "id": "0a89cd58-c1bc-47f8-99bf-db90e8338436"
    },
    {
        "author": "孔武仲",
        "paragraphs": [
            "海会寮中略问禅，高僧刚道语难传。",
            "却询耶舍罗那事，俯仰人间七百年。"
        ],
        "title": "归宗寺",
        "id": "9961ddf9-cc66-4ac1-a9db-76c2b962fa28"
    },
    {
        "author": "孔武仲",
        "paragraphs": [
            "紫霄峰下有禅林，瓦结青瑶地布金。",
            "闻道灵溪纔咫尺，携笻不觉後山深。"
        ],
        "title": "自归宗入灵溪观  其一",
        "id": "06736a05-cb7f-4842-b667-597b0c8f558a"
    },
    {
        "author": "孔武仲",
        "paragraphs": [
            "石桥横路水溅溅，百尺琳宫馆列仙。",
            "闻有秦人来避世，至今修竹上参天。"
        ],
        "title": "自归宗入灵溪观  其二",
        "id": "9aed1dee-b340-4bd6-8486-2e20f85d5b2e"
    },
    {
        "author": "孔武仲",
        "paragraphs": [
            "悬崖倾注自成川，六月溪风为肃然。",
            "不是化工移用巧，尾闾应亦有穷年。"
        ],
        "title": "瀑布六首  其一",
        "id": "75c1e526-c87a-4d19-a9f3-d1535e92b713"
    },
    {
        "author": "孔武仲",
        "paragraphs": [
            "山头飞瀑海中潮，此理谁能问泬寥。",
            "秪恐分流从月窟，桂香无限到西桥。"
        ],
        "title": "瀑布六首  其二",
        "id": "addd6562-e58e-4d14-b027-42050cecbae2"
    },
    {
        "author": "孔武仲",
        "paragraphs": [
            "晴天如练雨成雷，飞洒青空亦快哉。",
            "推倒西峰一百丈，试观河汉所从来。"
        ],
        "title": "瀑布六首  其三",
        "id": "d6b6f153-c0dd-4e77-bac4-61d1cde0777e"
    },
    {
        "author": "孔武仲",
        "paragraphs": [
            "沉浮又似缀汀鸥，石齿横斜咽复流。",
            "莫放阴云遮洞府，最宜明月挂高秋。"
        ],
        "title": "瀑布六首  其四",
        "id": "9312edfa-5cac-4a7f-9b15-a82a441f321e"
    },
    {
        "author": "孔武仲",
        "paragraphs": [
            "接石为槽遶画檐，清风爽气坐来添。",
            "恰从天外为飞瀑，又向人间作水帘。"
        ],
        "title": "瀑布六首  其五",
        "id": "3f90796d-c560-4308-b97c-d7ee38743253"
    },
    {
        "author": "孔武仲",
        "paragraphs": [
            "窈窕东注壑，舒徐南入江。",
            "寄声沧海若，高洁此难双。"
        ],
        "title": "瀑布六首  其六",
        "id": "0226ec9a-548a-4e0f-8aaa-893612ceb44b"
    },
    {
        "author": "孔武仲",
        "paragraphs": [
            "清潭千古照悬崖，崖上飞流动地来。",
            "咫尺语言闻不得，夕阳佳景更徘徊。"
        ],
        "title": "玉渊亭龙潭",
        "id": "5d78e1c0-be6b-4130-a543-a9954b8eae6b"
    },
    {
        "author": "孔武仲",
        "paragraphs": [
            "雨施雷音动十方，檀那奔走助津梁。",
            "泉舂石窦千秋白，风扫松桥六月凉。",
            "泼泼小鱼生处乐，溅溅余濑静中忙。",
            "尘襟正欲留潇洒，坐听清音到夕阳。"
        ],
        "title": "晚坐三峡桥",
        "id": "73a5f059-23ab-4cd6-9bb5-03d3dc9cad4d"
    },
    {
        "author": "孔武仲",
        "paragraphs": [
            "青青矗矗水萦回，散入溪田媚复哀。",
            "天上清音难猝记，兹游悔不负琴来。"
        ],
        "title": "杂题二首  其一",
        "id": "fafac858-6084-43b6-a09b-028e87df5592"
    },
    {
        "author": "孔武仲",
        "paragraphs": [
            "曲涧低泉左右鸣，步虚宫殿响琚珩。",
            "清风杳不知来处，散入松间作凤笙。"
        ],
        "title": "杂题二首  其二",
        "id": "6a1376e0-00f9-4e89-90bc-04c6abd10637"
    },
    {
        "author": "孔武仲",
        "paragraphs": [
            "江上分飞已隔年，春风初转月初圆。",
            "今宵相望长淮北，只有星河共一天。"
        ],
        "title": "至新息寄四弟",
        "id": "8babadb4-2d8c-4e48-9d62-8c84355e8b2f"
    },
    {
        "author": "孔武仲",
        "paragraphs": [
            "浮云富贵本无情，出守衡阳地望清。",
            "陇亩良田多乐岁，江山秀气入重城。",
            "铃斋宴衎茶罇佚，棠荫优游狱讼平。",
            "应念区区大梁客，朝衣颠倒趁鸡鸣。"
        ],
        "title": "送殷父弟知衡州",
        "id": "c72519fa-6e25-482a-accf-06f34a9c29f1"
    },
    {
        "author": "孔武仲",
        "paragraphs": [
            "碧落仙官侍玉除，至今遗迹在匡庐。",
            "当时兄弟俱年少，他日归荣比二疏。"
        ],
        "tags": [
            "庐山"
        ],
        "title": "李公择山房  其一",
        "id": "d2503131-3040-4b19-80cd-1f8a734a516a"
    },
    {
        "author": "孔武仲",
        "paragraphs": [
            "松篁入路水溅溅，自是庐山小洞天。",
            "尽道秀才心好静，谁知风骨是真仙。"
        ],
        "tags": [
            "庐山"
        ],
        "title": "李公择山房  其二",
        "id": "c3bdd366-c5bf-495f-9c6a-2290a89197b6"
    },
    {
        "author": "孔武仲",
        "paragraphs": [
            "庐阜西头是谪仙，篮舆正欲上青天。",
            "霓旌羽盖何时返，怅望洪崖阻拍肩。"
        ],
        "title": "陈翰林游天池约相会于栖贤久之不至",
        "id": "42b34fa0-e152-4fba-8a3e-debd39a9002a"
    },
    {
        "author": "孔武仲",
        "paragraphs": [
            "山南泉石有余清，几日篮舆天上行。",
            "亦欲西园伴飞盖，龎公不惯入州城。"
        ],
        "title": "寄南康徐大夫",
        "id": "1b356c6c-1697-4002-81ba-ff4d0d953859"
    },
    {
        "author": "孔武仲",
        "paragraphs": [
            "洞天人远矣，琳馆有遗踪。",
            "愿弃人间事，优游慕赤松。"
        ],
        "title": "白鹤观",
        "id": "89ead67f-3591-4d38-bd6c-4a37453df3f2"
    },
    {
        "author": "孔武仲",
        "paragraphs": [
            "山外归来酒半酣，衣襟翠色贮烟岚。",
            "泉声自是小三峡，林色可名东万杉。"
        ],
        "title": "慧日寺  其一",
        "id": "8e85b18a-0971-44a0-aab9-3b7346be347b"
    },
    {
        "author": "孔武仲",
        "paragraphs": [
            "江面深沉带地流，清风爽气入层楼。",
            "倚栏却认登浮玉，平看沧溟万里秋。"
        ],
        "title": "慧日寺  其二",
        "id": "c79a1f87-df1c-44e5-a562-8014588eb9a9"
    },
    {
        "author": "孔武仲",
        "paragraphs": [
            "金沙会面慰飘蓬，况得连朝笑语同。",
            "纵饮不知明月堕，纳凉尤爱小轩东。",
            "邮亭送别凄凉後，江郭凭栏怅望中。",
            "两幅新诗尤俊迈，泠然醒我以清风。"
        ],
        "title": "答李景文见寄",
        "id": "8be0970e-d6c7-4d96-8787-6672d50e9e44"
    },
    {
        "author": "孔武仲",
        "paragraphs": [
            "扰扰长途策马回，柴门寂寞昼慵开。",
            "清香一炷茶一啜，赖有高人数往来。"
        ],
        "title": "维那观师以偈示余求诗为赠因成两绝句  其一",
        "id": "15cafc89-6513-4d85-a9fd-859ba2e27a28"
    },
    {
        "author": "孔武仲",
        "paragraphs": [
            "夹路长松緑荫繁，送君从此入幽关。",
            "铜缾锡杖无拘系，正好窥寻瀑水源。"
        ],
        "title": "维那观师以偈示余求诗为赠因成两绝句  其二",
        "id": "554191c2-f9b5-4345-9ed3-2d1781367118"
    },
    {
        "author": "孔武仲",
        "paragraphs": [
            "泠然非征亦非商，夜久清音入梦长。",
            "人道官蛙成鼓吹，我知风水是霓裳。"
        ],
        "title": "黄州夜泊听水声因为绝句以广欧阳公诗话",
        "id": "ca4c3179-5df3-423b-bc58-e8df99462278"
    },
    {
        "author": "孔武仲",
        "paragraphs": [
            "客路深秋一转蓬，淮天牢落此将穷。",
            "城开云水苍茫处，人在茅篁掩映中。",
            "对岸武昌风月近，千年赤壁是非空。",
            "悠悠陈迹慵开口，谩把筠竿伴钓翁。"
        ],
        "title": "黄州二首  其一",
        "id": "a0f9d2c6-2f27-47d0-a856-43acb5c8c359"
    },
    {
        "author": "孔武仲",
        "paragraphs": [
            "山上泉声风雨来，门前峰色画屏开。",
            "仙居洞里桃花古，不是刘郎去後栽。"
        ],
        "title": "黄州二首  其二",
        "id": "8e8ebca9-11a7-49e8-be71-f6bc6b16ff47"
    },
    {
        "author": "孔武仲",
        "paragraphs": [
            "庐山北转是吴章，岩草纷纷静有香。",
            "洞口流泉似相送，人间天上莫相忘。"
        ],
        "tags": [
            "庐山"
        ],
        "title": "吴章岭作",
        "id": "b60b9014-98d7-4600-8b28-d8d16b1e96b5"
    },
    {
        "author": "孔武仲",
        "paragraphs": [
            "东林开士解谈禅，共住千岩万壑前。",
            "回首归云不知处，林间相遇是何年。"
        ],
        "title": "送僧惠芝归东林",
        "id": "ce55df9e-cd8f-45bc-b597-f57163ec4543"
    },
    {
        "author": "孔武仲",
        "paragraphs": [
            "化成真化出，绝险起朱栏。",
            "直下临无处，江城一掬看。"
        ],
        "title": "成化县二首  其一",
        "id": "2be3f443-469b-408a-87f8-de6aeccf5481"
    },
    {
        "author": "孔武仲",
        "paragraphs": [
            "登览多清兴，衣襟有白云。",
            "松风不知际，仙籁坐中闻。"
        ],
        "title": "成化县二首  其二",
        "id": "3b7950c2-c8af-45c8-b8ea-f796f791c3f1"
    },
    {
        "author": "孔武仲",
        "paragraphs": [
            "峻叠起青峰，森然五老翁。",
            "云将色共古，天与寿无穷。",
            "突兀巅崖峭，骈罗面势雄。",
            "三光同孕育，四岳是儿童。",
            "杰立层霄际，曾经坏刼中。",
            "梦龄应可锡，图写献尧宫。"
        ],
        "title": "五老峰",
        "id": "5c3643b9-7908-42c3-b42c-237a78f327e1"
    },
    {
        "author": "孔武仲",
        "paragraphs": [
            "江县山奇水亦清，古今贤宰继声名。",
            "施为岂厌地闲僻，学行久推君老成。",
            "桂籍掇科论世契，锦囊留句荷交情。",
            "当年入洛多英俊，文彩谁如陆士衡。"
        ],
        "title": "次韵答李子约见赠",
        "id": "d9922094-752a-45f2-8d3d-8b8f76554a00"
    },
    {
        "author": "孔武仲",
        "paragraphs": [
            "却从江汉望匡庐，湓口风波日愈疏。",
            "满瓮尚留桑落酒，登盘今有武昌鱼。",
            "斜阳柳色明碕岸，纎月波光湿太虚。",
            "鹦鹉洲前吊豪士，重将词赋为君书。"
        ],
        "tags": [
            "庐山"
        ],
        "title": "晚登庾楼",
        "id": "264fcb24-ef31-453a-891f-cf4d773aafcf"
    },
    {
        "author": "孔武仲",
        "paragraphs": [
            "西江风浪夜喧豗，清晓犹闻万籁哀。",
            "水驿正随衡雁去，云帆初学海鹏开。",
            "山横别浦跳丸度，席对长澜阵马来。",
            "快意须防太豪横，斜阳荒港少徘徊。"
        ],
        "title": "顺风发江夏",
        "id": "df539d36-a7b6-41f1-a835-1a50f5f62325"
    },
    {
        "author": "孔武仲",
        "paragraphs": [
            "楚泽秋穷未有霜，飘然如雁去随阳。",
            "连空积蔼湖天闇，极目无人水国荒。",
            "破浪不须论万里，佩兰聊欲寄三湘。",
            "驼裘更作春晖暖，嬴得瞢腾昼梦长。"
        ],
        "title": "嘉鱼界中作",
        "id": "ccbcf722-1c10-4a62-a76e-e47e49d6b839"
    },
    {
        "author": "孔武仲",
        "paragraphs": [
            "曲曲秋江滟灔波，直疑乘兴到银河。",
            "逢人欲问支机石，此去星桥路几多。"
        ],
        "title": "巴陵界中作  其一",
        "id": "dd053ec2-0160-4352-8e22-f48a9a9ee24f"
    },
    {
        "author": "孔武仲",
        "paragraphs": [
            "一别湖湘二十秋，飘然覉旅复萍浮。",
            "冰霜入鬓殊非壮，星斗罗胸却似愁。",
            "浊酒放歌朝拊髀，青灯苦学夜悬头。",
            "惟应此乐无穷已，滚滚沧波尽即休。"
        ],
        "title": "巴陵界中作  其二",
        "id": "8c1add10-ffc9-4fa4-9cc2-5d5d202bd593"
    },
    {
        "author": "孔武仲",
        "paragraphs": [
            "河梁欲上手重携，冷语南湖百尺堤。",
            "看即青云开羽翼，莫羞黄绶走尘泥。",
            "文章炳蔚元摛凤，铓刃纵横暂割鸡。",
            "欲识长官清浄意，高堂双宇掲曹蹊。"
        ],
        "title": "留赠上官常用",
        "id": "3fcbc5c5-7e9e-4662-a024-2a417e0c3c39"
    },
    {
        "author": "孔武仲",
        "paragraphs": [
            "古县东边仄径开，先生曾此劚蒿莱。",
            "鸾凰一去应不返，花柳当年皆自栽。",
            "画壁苍茫留水墨，朱栏剥落长莓苔。",
            "邻翁笑我来何暮，检点风烟兴尽回。"
        ],
        "title": "苏子瞻雪堂",
        "id": "1350fce8-2a5a-4d44-828b-db180557d8c3"
    },
    {
        "author": "孔武仲",
        "paragraphs": [
            "野色星辉半有无，曲江舟子夜罾鱼。",
            "红鳞跃网无钱买，惆怅天涯尺素书。"
        ],
        "title": "罾鱼",
        "id": "9d191ac9-1db8-49d9-9c6a-be5f78b50fb1"
    },
    {
        "author": "孔武仲",
        "paragraphs": [
            "石壮山狞不可干，倾江波浪作惊湍。",
            "残霞一抺吴天晚，正苦扁舟不上滩。"
        ],
        "title": "阳罗矶",
        "id": "84f281ad-a56c-4f6f-a812-8cb1b2182825"
    },
    {
        "author": "孔武仲",
        "paragraphs": [
            "清湾气象暮潭潭，渔客车罾似引帆。",
            "三尺鲤鱼投密网，西江虽广尔何堪。"
        ],
        "title": "寓目",
        "id": "3059c7a8-a443-4f51-9a70-c0419d2a4571"
    },
    {
        "author": "孔武仲",
        "paragraphs": [
            "滟滟西江水，朝朝伴我行。",
            "云天初散豁，秋色正分明。",
            "鱼逝应相得，鸥来故不惊。",
            "烟波聊寄适，南北久忘情。"
        ],
        "tags": [
            "长江"
        ],
        "title": "西江",
        "id": "aa031111-b37c-4ac2-8a2a-71f16dcc0d23"
    },
    {
        "author": "孔武仲",
        "paragraphs": [
            "緑柳阴阴蔽武昌，汀洲如画引帆樯。",
            "一江见底自秋色，千里无风正夕阳。",
            "暂别胜游浑老大，追思前事只凄凉。",
            "贤豪况有遗踪在，欲买溪山作漫郎。"
        ],
        "title": "鄂州",
        "id": "4c80d302-46ce-4787-96b8-487e01c2843e"
    },
    {
        "author": "孔武仲",
        "paragraphs": [
            "旅平凹处剪荆榛，画栋明窗学隐身。",
            "政简琴书聊度日，地闲花木为留春。",
            "一杯浊酒迷今古，五字清吟泣鬼神。",
            "暂伴登临对佳景，衣襟浑觉减埃尘。"
        ],
        "title": "巴陵官舍二题 潇洒堂",
        "id": "c63a443d-19a9-4635-b749-156f577bc91e"
    },
    {
        "author": "孔武仲",
        "paragraphs": [
            "县山峻绝有新亭，公退时来看洞庭。",
            "天外微茫二湖合，波心缥缈一峰青。",
            "非时爽气生云雨，永夜寒光浸斗星。",
            "千古登临増健笔，投文犹可吊湘灵。"
        ],
        "tags": [
            "洞庭湖"
        ],
        "title": "巴陵官舍二题 湖山亭",
        "id": "c33eb79e-0b2a-42ed-89a4-31d3fb306ba8"
    },
    {
        "author": "孔武仲",
        "paragraphs": [
            "半掩船篷天淡明，飞帆已背岳阳城。",
            "飘然一叶乘空度，卧听银潢泻月声。"
        ],
        "tags": [
            "洞庭湖"
        ],
        "title": "五鼓乘风过洞庭湖日高已至庙下作诗三篇  其一",
        "id": "8a4d345d-0608-47d8-acdf-f68e3e17a8b9"
    },
    {
        "author": "孔武仲",
        "paragraphs": [
            "北风投晓渐雄豪，椎鼓车帆十丈高。",
            "枕底洞庭三百里，卧听天乐响丛嘈。"
        ],
        "tags": [
            "洞庭湖"
        ],
        "title": "五鼓乘风过洞庭湖日高已至庙下作诗三篇  其二",
        "id": "6d966502-818d-432b-8410-2b75b4bf8c0a"
    },
    {
        "author": "孔武仲",
        "paragraphs": [
            "南津瀺灂夜风微，投晓湖灵更发机。",
            "想像虚空闻帝乐，逡巡波浪匝天围。",
            "三湘路指平芜转，两舸帆争白鸟飞。",
            "却上丛祠荐牲酒，荆云隠隠尚朝晖。"
        ],
        "tags": [
            "洞庭湖"
        ],
        "title": "五鼓乘风过洞庭湖日高已至庙下作诗三篇  其三",
        "id": "0f88a15a-bbe9-4713-8861-8053105eb283"
    },
    {
        "author": "孔武仲",
        "paragraphs": [
            "洞庭秋水接天流，万斛楼航不易収。",
            "才力似君方称副，此身只合载渔舟。"
        ],
        "tags": [
            "洞庭湖"
        ],
        "title": "何君表留大舟于浔阳不敢乘既至湘阴寄绝句谢之",
        "id": "36f95cce-857e-4df0-9cf1-38c177167585"
    },
    {
        "author": "孔武仲",
        "paragraphs": [
            "南行应不叹途穷，水驿连翩遇好风。",
            "远浪飞来千白鹭，轻帆相逐两冥鸿。",
            "残云日挂苍茫外，平野天垂旷阔中。",
            "湘浦旧游思一访，肯因莼脍忆江东。"
        ],
        "title": "将至巴陵",
        "id": "087f4b95-dcd0-4def-9670-76db23aeb6b0"
    },
    {
        "author": "孔武仲",
        "paragraphs": [
            "清川曲岸进迟迟，采得菊花三两枝。",
            "捻弄秋香斜日下，有懐江国去年时。"
        ],
        "title": "入湘江二绝句  其一",
        "id": "837aa1f2-8406-4af7-9b05-0956590228ec"
    },
    {
        "author": "孔武仲",
        "paragraphs": [
            "平沙衬水竹藏云，自古多招薄命人。",
            "我独远来追所好，是中鱼美緑醅醇。"
        ],
        "title": "入湘江二绝句  其二",
        "id": "b9976c6c-3b80-480f-8af6-5fc9ea3fae74"
    },
    {
        "author": "孔武仲",
        "paragraphs": [
            "赣水南边北势回，层城中起郁孤台。",
            "忆初二陆同登此，喜有阿连相继来。",
            "旧事前游休感叹，清风佳景且徘徊。",
            "天涯未有从囗日，百里区区亦象雷。"
        ],
        "title": "寄四舍弟",
        "id": "78896f99-c654-4c9e-9e06-08d5b826cf51"
    },
    {
        "author": "孔武仲",
        "paragraphs": [
            "堆案盈庭势未休，灰心聊此作天游。",
            "剪除榛莽成幽径，支架茅篁接古丘。",
            "叶密风多能庇暑，云开山出更宜秋。",
            "西园日涉从今始，谁信民官得自由。"
        ],
        "title": "县圃有小城环之北面有邱阜耸出乔木蔽其上盖古战棚也到县之三月得荒径攀援而上视其形势可以为亭北望平野乃增筑之度为四楹公事之隙休息其间",
        "id": "a71b42dd-75af-4103-a5cb-9fd290750a39"
    },
    {
        "author": "孔武仲",
        "paragraphs": [
            "更无人迹逐攀跻，庐岳乌藤手自携。",
            "沧海谁论六月息，茂林今得一枝栖。",
            "幽芳满径春难老，翠樾连云日易西。",
            "况有北郊宜旷望，公余聊此发酰鸡。"
        ],
        "title": "城上亭二首阙  其一",
        "id": "fea4ed18-c24d-455a-b907-a39e44b5d5b1"
    },
    {
        "author": "孔武仲",
        "paragraphs": [
            "湘潭之酒今稍薄，粉白水清亦不恶。",
            "百钱换得一斗归，复此悠然纵杯酌。",
            "醉中衡华皆秋毫，肯复刺眼事锥刀。",
            "层林密叶风力豪，钧天震响春台高。"
        ],
        "title": "城上亭二首阙  其二",
        "id": "5ede5953-69b7-4e59-98e0-a1badd4f7dab"
    },
    {
        "author": "孔武仲",
        "paragraphs": [
            "应俗虽劳甚，登高即旷然。",
            "日浓花覆地，春静草连天。",
            "竹坞连山远，湖光带郭偏。",
            "斯官本闲佚，吾政愧烹鲜。"
        ],
        "title": "登城",
        "id": "4c9e4d9e-5bcc-4cc5-afb0-f67174d149c8"
    },
    {
        "author": "孔武仲",
        "paragraphs": [
            "城上苍虬困不醒，春阳己半未回青。",
            "只应一夜新雷震，渐放繁枝拥日星。"
        ],
        "title": "城上乔木",
        "id": "6a9ba353-419a-4b10-92c1-7fcd01c85758"
    },
    {
        "author": "孔武仲",
        "paragraphs": [
            "茂林新幄翠重重，犹有残花掩映红。",
            "庭馆渐虚容散涉，时攀园果作狙公。"
        ],
        "title": "西园独步二首  其一",
        "id": "bd73787f-517b-4518-a66e-9084348f7dc0"
    },
    {
        "author": "孔武仲",
        "paragraphs": [
            "官居何以涤冥烦，喜有厅西北涉园。",
            "白日渐长公事少，红英己尽叶阴繁。",
            "渌波似镜池能照，巧舌如簧鸟解言。",
            "风景只随人意好，昔贤何事厌湘沅。"
        ],
        "title": "西园独步二首  其二",
        "id": "e54913f5-71b9-4a27-ab22-520cfce9494c"
    },
    {
        "author": "孔武仲",
        "paragraphs": [
            "城上飞檐出百寻，回环古木自成阴。",
            "凉生白昼收团扇，影入斜阳剪碎金。",
            "茂密却遮西望眼，逍遥未有北归心。",
            "渊明盛说家园趣，谁信吾园趣更深。"
        ],
        "title": "逍遥亭独游",
        "id": "0fddd31a-e0ff-4057-915c-d2232adf49db"
    },
    {
        "author": "孔武仲",
        "paragraphs": [
            "误恩为邑楚江浔，黾勉初疑力不任。",
            "吏事妄窥如管豹，归心难过是笼禽。",
            "低回未遂箕山志，慷慨犹希梁甫吟。",
            "案牍埽空庭院静，只将趺坐当鸣琴。"
        ],
        "title": "县斋偶书",
        "id": "0b3f995a-cc47-4b4c-9c3a-f0e682ebd854"
    },
    {
        "author": "孔武仲",
        "paragraphs": [
            "野阔天长入望青，眼中虚豁到鸿冥。",
            "偶从楚俗来同乐，下视湘江笑独醒。",
            "风紧水光时蹙练，日斜山影半回屏。",
            "扁舟过此方年少，老矣重来鬓渐星。"
        ],
        "title": "轺车馆",
        "id": "90f1a2df-74d7-439e-9cef-f5e32f033064"
    },
    {
        "author": "孔武仲",
        "paragraphs": [
            "虢略先生不讳穷，咏歌尧舜与时逢。",
            "传呼满道今为使，敛板登门亦见容。",
            "南浦清波辉玉树，西斋新酿入金钟。",
            "临分警戒言尤切，似欲驱驰叔夜慵。"
        ],
        "title": "次韵和杨公济见赠三首  其一",
        "id": "6af9320c-7e4d-4c2f-b33d-1220d8da3f90"
    },
    {
        "author": "孔武仲",
        "paragraphs": [
            "鲁国鮿生与俗同，何尝孤讦慕龙逢。",
            "邑佳不及陶彭泽，官小差肩邴曼容。",
            "故国安栖无一瓦，高堂失养感千钟。",
            "贤豪见顾何恢廓，自冩新诗慰病慵。"
        ],
        "title": "次韵和杨公济见赠三首  其二",
        "id": "4d746622-4053-434c-99e6-8d30a44aeea5"
    },
    {
        "author": "孔武仲",
        "paragraphs": [
            "清谈衮衮思无穷，浑似饶阳邑下逢。",
            "霜重湖天初凛冽，夜长樽酒更从容。",
            "新编自富诗千首，岩邑今饶亩一钟。",
            "兀坐江城随五斗，肯忧紫囗囗衣慵。"
        ],
        "title": "次韵和杨公济见赠三首  其三",
        "id": "6c43b920-a92f-49e8-8b5b-d6647667b749"
    },
    {
        "author": "孔武仲",
        "paragraphs": [
            "曾持金节抚淮壖，磊落英姿正少年。",
            "万里风鸿看振翼，一时毫素冠凌烟。",
            "新祠更慰舟人望，遗像仍从幕客传。",
            "精爽威容俱不冺，今骑箕尾在青天。"
        ],
        "title": "韩公祠堂",
        "id": "9f1ee3a0-9f95-4efe-8444-c1291f7f43e8"
    },
    {
        "author": "孔武仲",
        "paragraphs": [
            "匣有青萍笥有书，西风只影渡江湖。",
            "剩收岳麓春前景，冩入新诗胜画图。"
        ],
        "title": "送十二兄还江西",
        "id": "9eac296a-fe3c-4b68-ae0e-6c5f26af4e0d"
    },
    {
        "author": "孔武仲",
        "paragraphs": [
            "禄仕飘然寄楚乡，才能苦短志方强。",
            "已栽緑柳如彭泽，况有黄金似栎阳。",
            "风飐湘波天影动，云来衡岳雨声长。",
            "尚疑卑湿难安处，更起西边百尺堂。"
        ],
        "title": "湘潭二首  其一",
        "id": "ff7bb2f5-16f7-494b-8895-ae8884ccce2e"
    },
    {
        "author": "孔武仲",
        "paragraphs": [
            "县街重复俯惊湍，正与湘江咫尺间。",
            "侵啮最忧东汇水，蔽遮惟有北来山。",
            "清流倒影楼台壮，白瓦连云市井间。",
            "捍患持危功不小，亭亭千古镇荒湾。"
        ],
        "title": "湘潭二首  其二",
        "id": "cd049db8-f68a-404c-abfd-37bad17ba35c"
    },
    {
        "author": "孔武仲",
        "paragraphs": [
            "带露葵花贮漆盘，周遭仍簇小鸡冠。",
            "人生爱赏无时足，但作姚黄魏紫看。"
        ],
        "title": "九月十四日小会",
        "id": "ccedc9b5-cd6e-4c1c-9060-746c0f9f4eed"
    },
    {
        "author": "孔武仲",
        "paragraphs": [
            "高平处士节尤孤，门掩江边径欲芜。",
            "诗好未窥新岁集，酒醇犹忆去年壶。"
        ],
        "title": "寄范清老二绝  其一",
        "id": "baf976e5-031a-4545-b048-38a9bf86fce7"
    },
    {
        "author": "孔武仲",
        "paragraphs": [
            "一别浔阳已隔年，官居应接谩纷然。",
            "南来瀑水倾江海，梦挈尘肝先洗湔。"
        ],
        "title": "寄范清老二绝  其二",
        "id": "dacff020-3b80-477d-93e1-45397b8307bb"
    },
    {
        "author": "孔武仲",
        "paragraphs": [
            "西馆萧然拥罽裘，浑无桃李似潘侯。",
            "路多緑竹遮栏雨，池有残荷掩映秋。",
            "蛮獠讴歌逢乐岁，江湖风景忆扁舟。",
            "衣冠到底为身累，秪慕逍遥寄一丘。"
        ],
        "title": "九月廿二日西馆雨中作",
        "id": "bd4b0d54-c16d-4025-8b2c-e1c34c2120aa"
    },
    {
        "author": "孔武仲",
        "paragraphs": [
            "吏退公门静，萧然似宴居。",
            "秋声来簟枕，晚色被庭除。",
            "仄径窥栖鸟，荒池听跃鱼。",
            "黄花恼陶令，搔首赋归欤。"
        ],
        "title": "晚兴",
        "id": "f35f86fd-a063-4ee8-9ee5-70e8c9261165"
    },
    {
        "author": "孔武仲",
        "paragraphs": [
            "次竹编蓬学缺垣，中门以外蚁回旋。",
            "羣呼直欲争风疾，快走浑疑踏地穿。",
            "朱墨乱挥云落手，尘氛横集雪侵颠。",
            "新年幸有民输乐，心口相期更勉旃。"
        ],
        "title": "宝丰仓秋纳三首  其一",
        "id": "9b592326-c82d-4148-b283-4a6524fde1b0"
    },
    {
        "author": "孔武仲",
        "paragraphs": [
            "彩筹森列羽门兵，衮衮招呼不断声。",
            "岁计自当平斗甬，年丰今况有坻京。",
            "争先杂沓人何冗，应物逍遥我自清。",
            "白日渐斜亭庑静，却临湘水笑尘缨。"
        ],
        "title": "宝丰仓秋纳三首  其二",
        "id": "db724186-0b18-40f8-849c-0308e49454f5"
    },
    {
        "author": "孔武仲",
        "paragraphs": [
            "县阔人饶稼，秋成众乐租。",
            "精粗验丹白，亿万起锱铢。",
            "足趼谁先到，尻高或妄呼。",
            "何当寄军令，供亿黑山隅。"
        ],
        "title": "宝丰仓秋纳三首  其三",
        "id": "fa20524d-083a-4580-97e8-4f5818eeb1e4"
    },
    {
        "author": "孔武仲",
        "paragraphs": [
            "日挂西南有薄辉，棱棱霜气犯寒衣。",
            "不愁斗柄随春转，秪怕梅花学雪飞。",
            "湘浦波光频送别，湓城山色屡思归。",
            "高人只在南坡住，好共留钱买钓矶。"
        ],
        "title": "寄范清老",
        "id": "36a59623-5c05-41a6-a311-d4fc0e02f2c5"
    },
    {
        "author": "孔武仲",
        "paragraphs": [
            "满眼青湘浸緑苔，谁家篱援坼寒梅。",
            "天容婉美霜云薄，己逗春光入望来。"
        ],
        "title": "湘上二首  其一",
        "id": "755ed7e3-9a9d-424d-8ab8-81a20dad8d18"
    },
    {
        "author": "孔武仲",
        "paragraphs": [
            "南归曾泛碧湘船，击伏临流似浩然。",
            "平野几枯残岁草，渌波犹浸旧时天。",
            "簿书倥偬嗟岩邑，樽酒欢娱忆少年。",
            "尺水片云今我有，亦当风月为留连。"
        ],
        "title": "湘上二首  其二",
        "id": "84d19e26-8b65-441e-9fb8-20f94682e321"
    },
    {
        "author": "孔武仲",
        "paragraphs": [
            "秀水先生今杰才，﨑岖山径滞蓬莱。",
            "飞笺岳麓吟秋草，把酒襄阳醉臈梅。",
            "东郡政声无岂弟，南楼风月且徘徊。",
            "朝廷选用多英俊，早晚刘郎即到来。"
        ],
        "title": "寄刘贡甫",
        "id": "c7baa407-34c0-4183-b5d8-127780b04c7d"
    },
    {
        "author": "孔武仲",
        "paragraphs": [
            "一径皎无尘，浓酥点烂银。",
            "园池晴後雪，风景腊中春。",
            "采蜜蜂时背，偷香蝶命屯。",
            "都将潇洒格，分付与诗人。"
        ],
        "title": "梅径",
        "id": "90aa6b82-7ec4-4dfb-81d6-de884349c585"
    },
    {
        "author": "孔武仲",
        "paragraphs": [
            "岳云成冻把春寒，十里﨑岖倦往还。",
            "马上朔风回系带，雪中微酒见开颜。",
            "含黄欲坼江边柳，蘸緑相重水上山。",
            "抛掉一官如粪壌，好随鱼舸此中闲。"
        ],
        "title": "自宝丰仓归",
        "id": "ddf45244-8025-4c47-b414-02d8dedf1222"
    },
    {
        "author": "孔武仲",
        "paragraphs": [
            "两寺藏山曲，登临恨阻修。",
            "平时极目处，今日探春游。",
            "苦竹经霜老，甘泉带雪流。",
            "醇醪暖肌骨，归路卸轻裘。"
        ],
        "title": "与同寮游甘泉苦竹二寺",
        "id": "cd3b9c15-81a6-4443-baf9-cf002a14a226"
    },
    {
        "author": "孔武仲",
        "paragraphs": [
            "平生交友半成尘，想见当年乐会文。",
            "别泪茫茫添海水，愁懐黯黯塞江云。",
            "青衫脱去谁同老，白首追随尚有君。",
            "官暇更将棋子学，他时筹局当功勲。"
        ],
        "title": "与陈董二君相会于真州经月甚乐诗寄陈董二君兼感存没",
        "id": "751c3461-1985-4304-b21d-1c145e4ea602"
    },
    {
        "author": "孔武仲",
        "paragraphs": [
            "人喜相知自昔然，况君埋玉未多年。",
            "雄文一读千行泪，青眼相期万古传。",
            "已掇条枚收美实，更披沙石贮清泉。",
            "东斋倒掩无人语，火暖灯明手自编。"
        ],
        "title": "读王逢原文奇其才择甚精者録为一编",
        "id": "1889eca9-e161-40fa-b523-79e772a4c6fe"
    },
    {
        "author": "孔武仲",
        "paragraphs": [
            "倾盖相期自有人，赠言先许出埃尘。",
            "若非清议曾推挽，安得公朝有选抡。",
            "州县徒劳虽己厌，置邮传命或非真。",
            "期公莫算人间事，共醉湘江烂漫春。"
        ],
        "title": "诗答李时发见贺书省除命渠云尝言矣",
        "id": "32660cb6-3201-46ce-88fb-863f7e9288bf"
    },
    {
        "author": "孔武仲",
        "paragraphs": [
            "闻道征帆却滞留，萧条湘岸正南头。",
            "春光虽有将归意，野色仍供不尽愁。",
            "破浪心期元万里，扬帆目送已千舟。",
            "山斋亦欲君重访，逆水如今是顺流。"
        ],
        "title": "次韵和张芸老阻风见寄",
        "id": "27213cfb-bb78-4a04-836a-5d8901e1a569"
    },
    {
        "author": "孔武仲",
        "paragraphs": [
            "旧国安黄覇，新邦识细侯。",
            "皇慈借乡便，舆诵欲公留。",
            "晓雪骊驹宴，春风画鹢舟。",
            "皇都朝谒早，天路看鸣驺。"
        ],
        "title": "送刘明复知鳯翔二首  其一",
        "id": "34cd556d-34d6-446b-a711-03c2aac315a3"
    },
    {
        "author": "孔武仲",
        "paragraphs": [
            "先帝开三省，今皇重老成。",
            "山林招隠逸，巷陌起公卿。",
            "自古时难遇，吾侯道正行。",
            "岐山莫望凤，金阁迟飞鸣。"
        ],
        "title": "送刘明复知鳯翔二首  其二",
        "id": "880538e8-5872-4114-bbe9-ee821688b2db"
    },
    {
        "author": "孔武仲",
        "paragraphs": [
            "光彩沉沉万木西，青空围出酿燕脂。",
            "家园正对荒陂望，恰似腾波出海时。"
        ],
        "title": "落日",
        "id": "c4613c59-fbb8-4d6a-a60d-781eb9989971"
    },
    {
        "author": "孔武仲",
        "paragraphs": [
            "铃斋清话未更端，一埽禅林景趣完。",
            "缥缈已装新殿塔，萦纡仍引外峰峦。",
            "冷风有意生空阔，密雪无声下广寒。",
            "平昔所游今在眼，凄凉疑是梦中看。"
        ],
        "title": "次韵和邓慎思谢刘明复画道林秋景二首  其一",
        "id": "dd427d57-e91e-4505-839e-1917c7c470de"
    },
    {
        "author": "孔武仲",
        "paragraphs": [
            "以诗博画虽不费，要秋得冬如未完。",
            "恍疑霰雪满天地，惨若暮气迷峰峦。",
            "夜堂高张醉魂醒，暑馆偶窥吟魄寒。",
            "笔端直与造化会，莫作人间毫素看。"
        ],
        "title": "次韵和邓慎思谢刘明复画道林秋景二首  其二",
        "id": "84752f70-7b5c-4d5e-ae54-bef09ab1fa60"
    },
    {
        "author": "孔武仲",
        "paragraphs": [
            "生人情谊贵和光，俸薄官闲寄楚乡。",
            "杂沓宾朋四方会，优游风月一轩凉。",
            "杯倾琥珀催人饮，羮暖驼蹄劝客尝。",
            "景趣己佳心未惬，更栽花竹满池塘。"
        ],
        "title": "留题徐成之和轩",
        "id": "9afdd3f0-08f1-45a0-8804-b2359abc58e0"
    },
    {
        "author": "孔武仲",
        "paragraphs": [
            "抚族无如睦，开亭意可知。",
            "庭阶尽兰玉，兄弟即埙箎。",
            "食有分甘乐，歌谐伐木诗。",
            "欢心己如此，风景况相宜。"
        ],
        "title": "寄题丁子厚二亭 睦亭",
        "id": "11f18c13-e7bf-4bac-9c2e-c0ad0cc406fb"
    },
    {
        "author": "孔武仲",
        "paragraphs": [
            "学有青衿聚，亭当緑野开。",
            "山川二湖曲，宾友四方来。",
            "乡行求如禹，师门欲望回。",
            "无轻十室小，长养即高才。"
        ],
        "title": "寄题丁子厚二亭 朋来亭",
        "id": "e48a4a4f-e616-44d7-a64e-66fd8de58c08"
    },
    {
        "author": "孔武仲",
        "paragraphs": [
            "郡楼邀会乐丰年，极目山川思浩然。",
            "才子登临嗟昔别，使君藩屏值新迁。",
            "前峰緑雾藏丹叶，别浦平沙衬碧涟。",
            "不但醉吟湘与麓，鲁歌崧汉美周宣。"
        ],
        "title": "次韵和邓愤思与太守同登清湘楼",
        "id": "eb32d68f-5c82-412a-96be-58e0d2ba8e83"
    },
    {
        "author": "孔武仲",
        "paragraphs": [
            "张子胸中莹不疑，江湖边地总曾知。",
            "波澜沃日漾舟起，霰雪埋空出塞时。",
            "挂席何妨拾明月，据鞍仍解赋新诗。",
            "悠然无复拘南北，阵马风樯取次宜。"
        ],
        "title": "余尝谓北人不知江湖如南人不习边塞时张芸老在坐中因问",
        "id": "0bb81898-0391-4072-9add-895b33346ec1"
    },
    {
        "author": "孔武仲",
        "paragraphs": [
            "独立千秋浑不倚，排虚直上似无根。",
            "履穿尚恐高难及，磴滑犹应险可扪。"
        ],
        "title": "次韵和王敏仲望祝融峰四首  其一",
        "id": "9a2a0901-a5d4-4776-b7d4-f52c76591dd7"
    },
    {
        "author": "孔武仲",
        "paragraphs": [
            "斗柄峥嵘宜有概，星榆烂漫岂无根。",
            "祝融直上应窥见，阊阖虽重亦可扪。"
        ],
        "title": "次韵和王敏仲望祝融峰四首  其二",
        "id": "a3ab3eba-0c2c-4dd9-ae98-30f152ef381f"
    },
    {
        "author": "孔武仲",
        "paragraphs": [
            "南帝尊严勑六丁，剜湘为砚岳为屏。",
            "照青叠秀俱来会，惟有中峰在杳冥。"
        ],
        "title": "次韵和王敏仲望祝融峰四首  其三",
        "id": "bed530a9-5b71-4c4d-8ee3-5d56cce391d3"
    },
    {
        "author": "孔武仲",
        "paragraphs": [
            "僧居晓看一峰青，迥绝纎尘点画屏。",
            "会有片云来触石，江湖三日雨冥冥。"
        ],
        "title": "次韵和王敏仲望祝融峰四首  其四",
        "id": "23142f89-6ac2-4536-abd4-9eb21220c27f"
    },
    {
        "author": "孔武仲",
        "paragraphs": [
            "曾逐篮舆访懒残，楼台萦转在峰峦。",
            "银灯夜向猊床拜，别殿晨披贝叶看。",
            "选胜危梯经嶻嵲，登高余思凭栏干。",
            "归来认是游仙梦，过尽春风料峭寒。"
        ],
        "tags": [
            "衡山"
        ],
        "title": "思南岳呈运判承议",
        "id": "6cb6378a-75ab-4ac6-b6fe-35253d0dbfa9"
    },
    {
        "author": "孔武仲",
        "paragraphs": [
            "闻道重湖路未通，悠然身在碧湘中。",
            "﨑岖水国犹千里，牢落春花已半空。",
            "江浪溅寒侵小睡，岳云筛雨响疏篷。",
            "君诗亦说清幽趣，便觉年来气味同。"
        ],
        "title": "和李时发春日见寄",
        "id": "2c299d0b-d554-46ce-8e25-c21dede06768"
    },
    {
        "author": "孔武仲",
        "paragraphs": [
            "文园春晚病无聊，剩欲登临散郁陶。",
            "远野输凉来宴坐，长冈倾秀入诗毫。",
            "轻明物态归仙境，咫尺城闉限海涛。",
            "胜事满前难记忆，戏逢香草缀离骚。"
        ],
        "title": "湘西",
        "id": "aa58e9aa-823f-424f-a849-a343ca395bbf"
    },
    {
        "author": "孔武仲",
        "paragraphs": [
            "明月来时远，腾腾碧海东。",
            "云収万里外，人在一轩中。",
            "光泫池塘路，凉生枕簟风。",
            "相过喜良夜，莫放酒尊空。"
        ],
        "title": "留题毛成叔持月轩",
        "id": "d43c59c5-2020-4d09-b54d-6884f4b651f7"
    },
    {
        "author": "孔武仲",
        "paragraphs": [
            "花木重重鹿苑春，萧然一室坐安贫。",
            "真乘但要心知灋，喜舍无如药济人。",
            "増损诸方精古义，窥寻六脉玅通神。",
            "长沙旅泊无聊赖，诗乞刀圭养病身。"
        ],
        "title": "赠长沙僧守节",
        "id": "a11bc7da-3d74-4274-a5f8-132c540d4320"
    },
    {
        "author": "孔武仲",
        "paragraphs": [
            "暂寄潇湘百尺船，谁论灶冷突无烟。",
            "城阴潦积朝慵出，枕底波鸣夜废眠。",
            "潭府更看花似锦，洞庭将泛水如天。",
            "相期尽校蓬山藏，不秖东流酹酒仙。"
        ],
        "tags": [
            "洞庭湖"
        ],
        "title": "次韵邓慎思见寄",
        "id": "eb8f6eca-0515-40fd-b16b-0a8292fcbc49"
    },
    {
        "author": "孔武仲",
        "paragraphs": [
            "夜泊湖南岸，晓开天北风。",
            "愁云来覆渚，白浪起吞空。",
            "瓮酒霞将薄，瓶花锦带红。",
            "邻舟如隔海，孤坐寂寥中。"
        ],
        "title": "湘中阻风",
        "id": "ed04e955-142c-41bf-a460-de90bc3b333a"
    },
    {
        "author": "孔武仲",
        "paragraphs": [
            "斯文常绝息，二子振波澜。",
            "旧国清风在，荒阡古木残。",
            "苍苔生閟宇，斜日下长竿。",
            "求福今无数，不将陈蔡看。"
        ],
        "title": "二湘",
        "id": "30d70491-40d5-49f5-80e6-5ee5c516b310"
    },
    {
        "author": "孔武仲",
        "paragraphs": [
            "古县峨新刹，孤亭占上头。",
            "野苔侵坐緑，江水带天流。",
            "丝断湘灵瑟，苹荒帝子洲。",
            "人寰真是梦，顷刻已千秋。"
        ],
        "title": "登湘阴北寺江亭",
        "id": "dc910d8b-350e-46a8-a0f7-341c8bac3cc5"
    },
    {
        "author": "孔武仲",
        "paragraphs": [
            "盘空乌鹊噪丛祠，船上行人半起时。",
            "残月朦朦倾岛屿，南风袅袅透旌旗。",
            "开帆便欲日千里，别庙仍浇酒一巵。",
            "岸芷洲兰俱可荐，新声翻入九歌词。"
        ],
        "title": "辞二妃庙",
        "id": "b0179e58-8184-4a53-be04-56e41b914172"
    },
    {
        "author": "孔武仲",
        "paragraphs": [
            "朝来四境宿云披，渐放扁舟入渺弥。",
            "漠漠衣襟凌水雾，悠悠帘幕挂天丝。",
            "波平自喜看书穏，风软翻愁出险迟。",
            "今夜君山兴不浅，登临应及月明时。"
        ],
        "tags": [
            "洞庭湖"
        ],
        "title": "过洞庭二首  其一",
        "id": "cdc4267d-8732-4c93-8a4b-67bcbd0370b5"
    },
    {
        "author": "孔武仲",
        "paragraphs": [
            "杳杳湖天极目中，波光日暮两陶镕。",
            "舟离庙步湾环水，帆指东山缥缈峰。",
            "昔日南征期饮马，今朝北去想骑龙。",
            "归来若得醉乡隠，愿化春醪万顷醲。"
        ],
        "tags": [
            "洞庭湖"
        ],
        "title": "过洞庭二首  其二",
        "id": "81c05898-de5c-4afc-9033-ac80f64f4883"
    },
    {
        "author": "孔武仲",
        "paragraphs": [
            "云山深处望潇湘，岩石沈沈已夕阳。",
            "却整舟帆凌浩渺，回看城郭似家乡。",
            "挥戈径欲回羲驭，散发今知出吕梁。",
            "不是浮休动归兴，对眠犹可借禅床。"
        ],
        "title": "自君山还岳阳",
        "id": "93563034-6071-49b8-ac0d-f4b4683940a1"
    },
    {
        "author": "孔武仲",
        "paragraphs": [
            "常时洲岛隔波澜，故觅君山直上看。",
            "罨画园林春减色，水晶宫阙昼添寒。",
            "州城斜引羣峰小，湖面平吞数泽寛。",
            "坐久西风响乔木，扁舟思到武陵滩。"
        ],
        "title": "登涵晖亭",
        "id": "c130735f-33e0-4a34-a5a5-9dc0cb17c943"
    },
    {
        "author": "孔武仲",
        "paragraphs": [
            "羣木蔚苍苍，乌藤寿最长。",
            "一朝随翦伐，千里任持将。",
            "扣触如金石，摧残耐雪霜。",
            "﨑岖伴蜡屐，闲暇倚岩墙。",
            "我亦筋骸乏，君方步履强。",
            "临岐辄分赠，缟纻莫相忘。"
        ],
        "title": "藤杖赠张从道",
        "id": "ffbeccb4-6070-4843-b579-e2198afc49ee"
    },
    {
        "author": "孔武仲",
        "paragraphs": [
            "行尽东南郡，重来访旧居。",
            "此心能有止，他境更谁如。",
            "入径看生笋，临池想跃鱼。",
            "仍贪田舍乐，植杖劝芸锄。"
        ],
        "title": "入万家园",
        "id": "92cd2963-3f6e-4bf6-b682-1c70a684eda6"
    },
    {
        "author": "孔武仲",
        "paragraphs": [
            "江城南畔碧连峰，畴昔贞人寄此中。",
            "琳宇邃深灵迹在，仙坛牢落杏花空。",
            "池塘自老琴高鲤，岩谷仍回御冦风。",
            "共羡碧虚官职好，谁知阴有济民功。"
        ],
        "title": "太一宫",
        "id": "02663564-0f64-47db-bfd0-f132c602b7d7"
    },
    {
        "author": "孔武仲",
        "paragraphs": [
            "宴坐寂不语，先生心谓何。",
            "逍遥疏世味，恬淡养天和。",
            "一息忘言後，方知得象多。",
            "壶中藏日月，鼎里煮山河。"
        ],
        "title": "紫极宫黙轩",
        "id": "53ce4398-e5f6-42ec-bd1e-13f6f53756ba"
    },
    {
        "author": "孔武仲",
        "paragraphs": [
            "转轿南堤大阻长，不如乘兴泛轻航。",
            "园林荫翳清如簟，禽鸟将迎语有簧。",
            "溪是明河天上去，山疑方丈石中藏。",
            "衣巾散适心闲暇，更胜登临逐杜郎。"
        ],
        "title": "泛清溪入齐山",
        "id": "d36d91d8-b651-4c13-ab86-34979b0aa9e1"
    },
    {
        "author": "孔武仲",
        "paragraphs": [
            "风定南溪映碧虚，扁舟选胜百蟠纡。",
            "荇花荷叶明人眼，犹记当年入镜湖。"
        ],
        "title": "又三绝句  其一",
        "id": "f22125cf-cfdd-4b3c-9153-fc053f9d3d84"
    },
    {
        "author": "孔武仲",
        "paragraphs": [
            "咫尺齐山不易登，力驱烦冗得身轻。",
            "瑶巅珉洞须寻遍，从此乘风上玉京。"
        ],
        "title": "又三绝句  其二",
        "id": "92d75718-3b65-4abb-b6b8-ea57fcb6b57c"
    },
    {
        "author": "孔武仲",
        "paragraphs": [
            "旧游萧索十年余，走遍东南雪满须。",
            "醉洒银钩题岁月，窥寻犹在壁间无。"
        ],
        "title": "又三绝句  其三",
        "id": "2e8b812e-97d0-4295-8b0a-afef13a90351"
    },
    {
        "author": "孔武仲",
        "paragraphs": [
            "路出南堤思洒然，乌藤点点破苔圆。",
            "山腰仄塞元无路，洞底虚无别有天。",
            "六月清风醒客醉，千丛怪石伴僧禅。",
            "近人登览方为贵，従此匡庐不直钱。"
        ],
        "tags": [
            "庐山"
        ],
        "title": "登齐山",
        "id": "8c4aaff3-afbf-4e7d-87bb-515fdb399202"
    },
    {
        "author": "孔武仲",
        "paragraphs": [
            "扁舟重过九青莲，极目空明思浩然。",
            "可是画工烦刻画，只因山骨偶枝骈。",
            "风高迥认龙腾海，云散初疑剑插天。",
            "剩采太湖嵌孔石，南窗排列伫飞仙。"
        ],
        "tags": [
            "九华山",
            "太湖"
        ],
        "title": "九华山",
        "id": "6236f070-258c-419b-ba71-4df5410540b0"
    },
    {
        "author": "孔武仲",
        "paragraphs": [
            "舟在此溪滨，披图看愈亲。",
            "须知堂上客，便是画中人。",
            "潇洒苍葭映，舂容碧浪春。",
            "秀山旁发派，秋浦净为邻。",
            "飞鹭来窥影，游鱼可数鳞。",
            "饮阑须卷去，聊以辟京尘。"
        ],
        "title": "王文玉出清溪图以示坐客",
        "id": "34a88d4b-bbb0-4284-9940-b4482f54516a"
    },
    {
        "author": "孔武仲",
        "paragraphs": [
            "蜡屐萦纡洞府间，飞甍仍在最高巅。",
            "青山东去余无地，黄潦西来正接天。",
            "太子池塘烟漫漫，紫微踪迹草芊芊。",
            "松枯朽由来事，莫作常情叹逝川。"
        ],
        "title": "翠微亭",
        "id": "56a185ca-e312-4184-ad44-c8965eaa189e"
    },
    {
        "author": "孔武仲",
        "paragraphs": [
            "柳浦移舟带雨行，奔波南北是平生。",
            "忽惊佳节临端午，还记当年客禁城。",
            "丹杏饤盘深簇火，碧醪倾盏酽堆饧。",
            "菖蒲角粽俱如旧，何事樽前醉不成。"
        ],
        "title": "铜陵县端午日寄兄弟二首 寄经父",
        "id": "0e356380-3b77-4b7f-b3cf-ecab513db753"
    },
    {
        "author": "孔武仲",
        "paragraphs": [
            "南北飘然各转蓬，佳辰无路笑言同。",
            "铜壶县冷更微雨，白鹊楼高来远风。",
            "粽剥雪肤明席上，酒倾玉骨映杯中。",
            "区区羁旅无欢笑，遥想华堂屡一烘。"
        ],
        "title": "铜陵县端午日寄兄弟二首 寄季毅",
        "id": "ed35d8bf-c78d-4ee8-832b-8ff12067df50"
    },
    {
        "author": "孔武仲",
        "paragraphs": [
            "白寺荒湾略舣舟，携笻来作上方游。",
            "何年巧匠开山骨，自古精兵聚石头。",
            "故垒无人空向久，高堂问话凛生秋。",
            "云庵快望穷千里，一借澄江洗客忧。"
        ],
        "title": "清凉寺",
        "id": "4521ad1b-54cc-41b4-ba70-1131a5d2c371"
    },
    {
        "author": "孔武仲",
        "paragraphs": [
            "青山为路竹为门，千里江风到此轩。",
            "谁把吴王歌管地，一时分付给孤园。"
        ],
        "title": "白云庵",
        "id": "0850b255-6a9d-45a1-8169-7418e62eb017"
    },
    {
        "author": "孔武仲",
        "paragraphs": [
            "门外云潮去复回，山头宫殿鏁苍苔。",
            "清风明月无兴废，白鹭乌鸦自往来。",
            "百战英雄俱戏剧，凄然空起子山哀。"
        ],
        "title": "石城祠",
        "id": "f642bca0-f762-47fc-920b-33e8e7142758"
    },
    {
        "author": "孔武仲",
        "paragraphs": [
            "日落怒号息，扁舟従此移。",
            "巨鳞初脱鼎，劲翮不黏黐。",
            "歴歴前征路，茫茫北去陂。",
            "白沙聊系泊，灯火夜深时。"
        ],
        "title": "瓜步解舟",
        "id": "b23ab7dc-bada-44c1-b584-f4538f80ebfc"
    },
    {
        "author": "孔武仲",
        "paragraphs": [
            "逼仄东南路，连天紫翠峰。",
            "微云还掩日，小雨正催农。",
            "谷鸟投枝急，山花落涧浓。",
            "意岩今不远，谈笑喜相逢。"
        ],
        "title": "至樟树店寄徐安道",
        "id": "71375c7f-720f-4ef6-8343-668067d71bb5"
    },
    {
        "author": "孔武仲",
        "paragraphs": [
            "物有贱而贵，劝公收桦皮。",
            "自能全烈火，何用爇香脂。",
            "山径狂风夜，茅檐密雪时。",
            "金莲猝难买，唯此颇相宜。"
        ],
        "title": "次韵和知郡朝奉登禅月台书事二首  其一",
        "id": "41ac79a1-4e3a-4bc3-98aa-31b29e156360"
    },
    {
        "author": "孔武仲",
        "paragraphs": [
            "素月寒光好，高斋夜已扄。",
            "影难穿密纸，光稍泛疏棂。",
            "皎洁临书案，朦胧到研屏。",
            "沈吟忆丹桂，更欲步中庭。"
        ],
        "title": "次韵和知郡朝奉登禅月台书事二首  其二",
        "id": "d2590243-61ab-4a9c-aa8d-d47b842fff40"
    },
    {
        "author": "孔武仲",
        "paragraphs": [
            "潇洒当檐铎，凄清不断风。",
            "高堂人语後，广殿月明中。",
            "暂歇还归静，重来复满空。",
            "羣仙鸣玉佩，初下广寒宫。"
        ],
        "title": "风铎",
        "id": "c343f7f0-1f25-43e0-8478-862a99477a3e"
    },
    {
        "author": "孔武仲",
        "paragraphs": [
            "碧落千万里，轻云何处来。",
            "仙衣行缥缈，海鹤去徘徊。",
            "映日低秦岭，随风过楚台。",
            "茅檐看不足，更欲上崔嵬。"
        ],
        "title": "明妃",
        "id": "f6c0f174-0c79-4815-80c7-0782b79b17fa"
    },
    {
        "author": "孔武仲",
        "paragraphs": [
            "征路杳无穷，山川掩映中。",
            "记程知远近，分境识西东。",
            "倦客似浮梗，轻鞍如去鸿。",
            "平生惯相遇，转愧坐禅翁。"
        ],
        "title": "读经父所作高承制铭因寄之",
        "id": "ec02222a-b576-40ba-9963-0d26523379e0"
    },
    {
        "author": "孔武仲",
        "paragraphs": [
            "春风仰屋卧田庐，海日鲜明柳影疏。",
            "梦觉不知身处所，此中依约是华胥。"
        ],
        "title": "杂诗四首  其一",
        "id": "33c10c6f-e569-4711-ad0a-0bdb97eca77f"
    },
    {
        "author": "孔武仲",
        "paragraphs": [
            "平日扁舟千里行，朅来无地濯尘缨。",
            "朝衣趁晓东华路，喜有官桥流水声。"
        ],
        "title": "杂诗四首  其二",
        "id": "10694698-4933-4020-8d2c-9abe800f70ee"
    },
    {
        "author": "孔武仲",
        "paragraphs": [
            "霞冠鹤氅一道士，梦半留丹三四粒。",
            "云是月华宫里人，掌心微带银波湿。"
        ],
        "title": "杂诗四首  其三",
        "id": "b93e85ae-1a6a-49cb-92d9-62b9e410338b"
    },
    {
        "author": "孔武仲",
        "paragraphs": [
            "利绾名驱夜废眠，王城车马日喧阗。",
            "谁知坦腹春风里，醉卧墙阴不计年。"
        ],
        "title": "杂诗四首  其四",
        "id": "bbc42957-ab43-4566-8a43-5727ec8e7ccf"
    },
    {
        "author": "孔武仲",
        "paragraphs": [
            "红烛转沙堤，天门仗未齐。",
            "槐阴勒马待，月在御沟西。"
        ],
        "title": "早朝遇执政于路",
        "id": "212c61a5-f41d-41dc-a6ba-e4abde76b1e9"
    },
    {
        "author": "孔武仲",
        "paragraphs": [
            "晓日苍凉宿雾东，蓬莱金碧起浮空。",
            "沧溟万里排天去，人物纷纷海市中。"
        ],
        "title": "晓过州桥",
        "id": "242702eb-23ae-4aaf-9725-bef566b3ff41"
    },
    {
        "author": "孔武仲",
        "paragraphs": [
            "丛祠斋澣夜焚香，解带投眠小簟凉。",
            "云色倚秋犹缥缈，雨声羞晓故摧藏。"
        ],
        "title": "祅庙祈晴",
        "id": "c9ff64d6-fcfb-47b2-bf41-b39c0a3637b9"
    },
    {
        "author": "孔武仲",
        "paragraphs": [
            "礼学康成後，朝廷复有人。",
            "诗书奏旒扆，轨物锡朱银。",
            "气象生台阁，光华动搢绅。",
            "幽途应不憾，朋友自沾巾。"
        ],
        "title": "陈用之学士挽词二首  其一",
        "id": "8faa1dc2-8c85-4468-9fa8-47574db3a67e"
    },
    {
        "author": "孔武仲",
        "paragraphs": [
            "小疾谓可起，斯人今则亡。",
            "溪山迷故国，妻子寄他乡。",
            "馆阁应留像，朝廷为给丧。",
            "荣华虽不满，尚胜贾司仓。"
        ],
        "title": "陈用之学士挽词二首  其二",
        "id": "5d05c8ec-94fd-4542-a669-671b71a98629"
    },
    {
        "author": "孔武仲",
        "paragraphs": [
            "又向吴兴去，江湖风雪天。",
            "莱衣归戏彩，俭幕看依莲。",
            "伉直不随世，低徊今有年。",
            "谁将华阴土，一为拭龙泉。"
        ],
        "title": "诗送应子发之官吴兴",
        "id": "a61bfe2e-2d7b-4228-99b5-3ba414e02a32"
    },
    {
        "author": "孔武仲",
        "paragraphs": [
            "渺小墙阴数尺栽，儿童欲拔几徘徊。",
            "须知造化机闗敏，坐见童童羽扇开。"
        ],
        "title": "曹家巷税居三咏 小椿",
        "id": "752a57c5-41a3-474d-a0aa-87d5a3215b99"
    },
    {
        "author": "孔武仲",
        "paragraphs": [
            "合抱庭槐已是奇，何年春色长孙枝。",
            "主张莫使随薪槱，会见繁柯偃盖时。"
        ],
        "title": "曹家巷税居三咏 小槐",
        "id": "e31b7d2a-0f76-4e87-ad13-78d4ffce6f0a"
    },
    {
        "author": "孔武仲",
        "paragraphs": [
            "团团样学天边月，汨汨声回地底泉。",
            "剩贮黄金还屋税，此功宁止见山钱。"
        ],
        "title": "小井",
        "id": "db5130a6-20fd-4f2c-a12a-21da80df81cd"
    },
    {
        "author": "孔武仲",
        "paragraphs": [
            "厌逐京师车马尘，乞为林下水边人。",
            "江湖入梦归心壮，道路生辉使节新。",
            "岂弟宜民推善政，清闲无讼称天真。",
            "如闻此府多迁擢，剩醉西湖烂漫春。"
        ],
        "tags": [
            "西湖"
        ],
        "title": "送祠部刘仪文知颖州",
        "id": "30409ef4-4840-4a5c-bf4a-65ee8c74c622"
    },
    {
        "author": "孔武仲",
        "paragraphs": [
            "吉仗凶仪备古今，哀歌仍杂管箫音。",
            "喧阗四海修同轨，未满君王孝养心。"
        ],
        "title": "板桥辞太母灵轝三首  其一",
        "id": "e065cf3c-d457-40c5-b2fa-1541669f3e81"
    },
    {
        "author": "孔武仲",
        "paragraphs": [
            "元夕三宫彩仗随，月华灯彩近瑶池。",
            "连昌故老曾经见，似梦如醒恍自疑。"
        ],
        "title": "板桥辞太母灵轝三首  其二",
        "id": "76e2b2dd-d5f7-463a-8aed-2ab5cc30a309"
    },
    {
        "author": "孔武仲",
        "paragraphs": [
            "郁郁陵台瑞气多，短箫声裂想悲歌。",
            "西郊泪尽身先返，唯有心随洛水波。"
        ],
        "title": "板桥辞太母灵轝三首  其三",
        "id": "b458ff90-323b-4337-9560-4cb0daaa938f"
    },
    {
        "author": "孔武仲",
        "paragraphs": [
            "朝论方知子，哀哉疾不瘳。",
            "歌闻湘浦些，魂返岱宗游。",
            "文雅承三世，渊源见九流。",
            "音容如可接，图像在瀛洲。"
        ],
        "tags": [
            "泰山"
        ],
        "title": "宋履中学士挽词二首  其一",
        "id": "71226d17-8254-4885-ba14-a97d4704afc1"
    },
    {
        "author": "孔武仲",
        "paragraphs": [
            "迹忝词场旧，官俱瀛府仙。",
            "过从常永日，推予更忘年。",
            "素业期三友，幽途隔九泉。",
            "春明书史富，贵与弟兄贤。"
        ],
        "title": "宋履中学士挽词二首  其二",
        "id": "8c4dd76d-bad6-42f1-bca6-e5bf6a75eafe"
    },
    {
        "author": "孔武仲",
        "paragraphs": [
            "蚕月雨冥冥，愁云满太清。",
            "庭阶犹积润，沟港更繁声。",
            "嫩緑应浮野，余凉稍及城。",
            "隋河今不浅，放艇欲南征。"
        ],
        "title": "和四弟夏雨",
        "id": "4e673614-6830-484c-a801-544733fab99c"
    },
    {
        "author": "孔武仲",
        "paragraphs": [
            "几夕林声酝造秋，移船回指凤凰楼。",
            "身疲禁内凝严地，恩与江南爽垲州。",
            "歴数近城多异境，问知前政尽名流。",
            "嘉观胜赏应难尽，更为吟哦万古愁。"
        ],
        "title": "之官宣城赠毅父次其韵",
        "id": "d35c3fc6-e204-4505-89b2-daffa95809a5"
    },
    {
        "author": "孔武仲",
        "paragraphs": [
            "垂杨正好移舟看，轻舸何妨出沐迟。",
            "叠嶂双溪虽未歴，白云芳草已相知。"
        ],
        "title": "除宣城守赠元忠毅父次其韵",
        "id": "0a140597-a610-4fd1-bb18-7f19288a3522"
    },
    {
        "author": "孔武仲",
        "paragraphs": [
            "山阳惊坐早轩轩，元佑登瀛正少年。",
            "殿上仍簪侍臣笔，江头新舣使君船。",
            "吟哦气爽沧溟外，曲步心期白日边。",
            "守得东南知不负，梦中应作五洲仙。"
        ],
        "title": "送文潜出守丹阳",
        "id": "df3aaaec-1787-43a7-8511-dd3f5b121a1c"
    },
    {
        "author": "孔武仲",
        "paragraphs": [
            "倒景虞渊日，余威泽国霞。",
            "宵行逐明月，水宿傍人家。"
        ],
        "title": "宝应界中绝句三首  其一",
        "id": "62b399f0-adf0-4745-bd8b-a9afa4534c16"
    },
    {
        "author": "孔武仲",
        "paragraphs": [
            "泉水秋浮艇，荒陂暮听蝉。",
            "登瀛从此路，出守已衰年。"
        ],
        "title": "宝应界中绝句三首  其二",
        "id": "b9c8a091-c208-4b4e-b1a6-77a9544bdf41"
    },
    {
        "author": "孔武仲",
        "paragraphs": [
            "淮天秋日下，水国晚凉中。",
            "舟子趋程意，轩轩欲贯虹。"
        ],
        "title": "宝应界中绝句三首  其三",
        "id": "8bb29c18-4c11-44fd-9240-992cc9dcd182"
    },
    {
        "author": "孔武仲",
        "paragraphs": [
            "杳杳芜城起暮钟，亭亭华月照秋容。",
            "便疑碧海依墙堑，云水情知隔万重。"
        ],
        "title": "明月亭下作",
        "id": "08e3dfba-c65a-414c-a260-018fab58dc69"
    },
    {
        "author": "孔武仲",
        "paragraphs": [
            "夜泊长芦星满川，晚来吴楚气昏然。",
            "云雷相会还成雨，江海交流独舣船。",
            "废室与人喧白浪，荒村何处起青烟。",
            "文书满眼従抛弃，却倚蒲团学坐禅。"
        ],
        "title": "系舟长芦作",
        "id": "7e103e9a-946f-47ab-a700-f5b2d0e6e646"
    },
    {
        "author": "孔武仲",
        "paragraphs": [
            "吴楚中间天杳茫，愁霖倾卷水洋洋。",
            "千帆渡口低鹏翼，海阔风微不敢翔。"
        ],
        "title": "长芦五绝句  其一",
        "id": "b2381c06-17a9-4812-a1ed-08f839e50463"
    },
    {
        "author": "孔武仲",
        "paragraphs": [
            "扁舟昨出国门东，烦暑端如坐甑中。",
            "一雨一凉皆可喜，只嗔三日打头风。"
        ],
        "title": "长芦五绝句  其二",
        "id": "e88f8284-182e-41c6-8042-1f98e0729500"
    },
    {
        "author": "孔武仲",
        "paragraphs": [
            "白雾应连沧海东，邻舟相失渺茫中。",
            "时时客子江头语，社过应须有好风。"
        ],
        "title": "长芦五绝句  其三",
        "id": "87afe621-2543-4d73-9977-ad9099b7daf8"
    },
    {
        "author": "孔武仲",
        "paragraphs": [
            "波声滚滚百川流，七日津亭厌舣舟。",
            "遥望丛祠烧的乳，美风相遣莫淹留。"
        ],
        "title": "长芦五绝句  其四",
        "id": "c02898aa-a41b-43ce-9565-477568970a59"
    },
    {
        "author": "孔武仲",
        "paragraphs": [
            "去尽江湾伴侣船，整帆徐出浦沙边。",
            "风涛沃日心弥壮，老矣无因似昔年。"
        ],
        "title": "长芦五绝句  其五",
        "id": "855f141b-a96a-4856-bebe-024f75f3d3a9"
    },
    {
        "author": "孔武仲",
        "paragraphs": [
            "天下军书动，西南霸气偏。",
            "太公谋国妙，伊尹佐时专。",
            "季汉基还立，强吴势外连。",
            "兵従新节制，志复旧山川。",
            "霜肃关中晚，春浮渭上天。",
            "恩威人并附，将相器俱全。",
            "丑虏羞巾帼，遗音被管弦。",
            "妖星如不堕，功业管箫前。"
        ],
        "title": "诸葛武侯",
        "id": "097a137f-efb1-4227-bf60-e28ad72bfa90"
    },
    {
        "author": "孔武仲",
        "paragraphs": [
            "梦寐陵阳天上山，曾将心约白云闲。",
            "仙衔已下青冥里，尘骨难留缥缈间。",
            "三尺溪鱼如可控，千年辽鹤尚应还。",
            "多情别後能论旧，远寄官醪为解颜。"
        ],
        "title": "宣州吴子权送陵阳酒",
        "id": "f4610c2c-88f8-40b9-9bfa-876b9dd6366a"
    },
    {
        "author": "孔武仲",
        "paragraphs": [
            "十顷西池碧近天，春深调马教龙船。",
            "至尊勤政欢嬉少，企望銮舆又七年。"
        ],
        "title": "宫词二首  其一",
        "id": "b4ae2d74-8a01-4d35-9796-c6c28357776d"
    },
    {
        "author": "孔武仲",
        "paragraphs": [
            "云雾猊香锦绣堆，千官重列序宾仪。",
            "欲知湛露零萧处，尽在天杯侧劝时。"
        ],
        "title": "宫词二首  其二",
        "id": "04f82ac6-7252-48cd-87ab-96d3518879e1"
    },
    {
        "author": "孔武仲",
        "paragraphs": [
            "水际天边尽画屏，广寒宫阙玉为城。",
            "南来已为江山助，到此逢山眼更明。"
        ],
        "title": "池州山",
        "id": "196248f0-8b21-400e-a786-b6e6ecc9965b"
    },
    {
        "author": "孔武仲",
        "paragraphs": [
            "矶下长川欲倒流，江豚出没水禽浮。",
            "凭谁为告诗仙道，今到青天尽处游。"
        ],
        "title": "三山矶",
        "id": "6c331686-2ed6-473e-a7e2-51a9bd4d0607"
    },
    {
        "author": "孔武仲",
        "paragraphs": [
            "山矶环合辟鲸虬，白水如汤动地流。",
            "崖崿尽成斤斧迹，当年谁与化工谋。"
        ],
        "title": "彭泽山",
        "id": "6a984bf2-8d4a-4823-9a7b-acc083181ff7"
    },
    {
        "author": "孔武仲",
        "paragraphs": [
            "御风南去觉泠然，今日无惭御冦仙。",
            "庐岳奇峰将出地，丰城宝气已连天。",
            "诗书未敢当谋帅，忠信由来可涉川。",
            "止仗江神扶羽翮，解帆江浦夕阳边。"
        ],
        "title": "发彭泽",
        "id": "1e74ad28-9a9f-4e7c-97f5-407a7f2b7857"
    },
    {
        "author": "孔武仲",
        "paragraphs": [
            "秋露凝浆细，朝阳入色深。",
            "冰虀不须捣，恐碎褭蹄金。"
        ],
        "title": "橙子",
        "id": "fcd1a2ef-8bda-4e23-ba22-a9854c3d1529"
    },
    {
        "author": "孔武仲",
        "paragraphs": [
            "一帆安穏转汀洲，吞吐波澜画鹢遒。",
            "三尺龙文光景动，川平何处有蛟虬。"
        ],
        "title": "将至湖口作",
        "id": "33a4eb56-40a7-4683-ab89-a41339b175e6"
    },
    {
        "author": "孔武仲",
        "paragraphs": [
            "京都久客忆归频，凖拟江南看早春。",
            "多病余生万事已，起惊芳意一番新。",
            "东湖水满鱼应乐，南浦波明柳自匀。",
            "玉脸芙蕖容易得，要须叮嘱养花人。"
        ],
        "title": "次韵马中玉春日偶成",
        "id": "5d5551f4-74fe-4b4d-ad6c-f137be5af6c7"
    },
    {
        "author": "孔武仲",
        "paragraphs": [
            "高士去已久，余踪犹可知。",
            "竹阴侵晏坐，山影在平池。",
            "尘蚀参军墨，苔侵相国碑。",
            "漫寻潇洒趣，俯仰惬心期。"
        ],
        "title": "草石寺",
        "id": "d94b3a22-a2be-465a-b0bc-0e3ce2a4cd6e"
    },
    {
        "author": "孔武仲",
        "paragraphs": [
            "谁氏夸豪力，琳宫一手开。",
            "光辉动金碧，潇洒绝尘埃。",
            "煮石洞中火，流霞天上杯。",
            "篮舆穿翠樾，只为听琴来。"
        ],
        "title": "太霞宫",
        "id": "a857abef-c165-45b4-93d0-7a9bacacd718"
    },
    {
        "author": "孔武仲",
        "paragraphs": [
            "才高秖合住蓬瀛，步武优游地望清。",
            "何事尘埃久京国，却冲雨雪向边城。",
            "军书落笔千毫秃，谈席挥犀四座倾。",
            "早晓封章来荐鹗，一鸣从此使人惊。"
        ],
        "title": "送李端叔定州机宜",
        "id": "cbe915c6-d258-4112-9e16-eaff0975abdf"
    },
    {
        "author": "孔武仲",
        "paragraphs": [
            "又见同云合，朝来雪满天。",
            "寒生梁苑席，兴在越溪船。",
            "不复风鸣屋，应须泽到泉。",
            "农家相庆喜，处处亩钟田。"
        ],
        "title": "癸酉腊雪",
        "id": "aaf757d5-c548-4d72-8be5-421e32eee922"
    },
    {
        "author": "孔武仲",
        "paragraphs": [
            "老藓墙阴夕照间，何人折我翠琅玕。",
            "即兹緑叶随尘化，犹有低枝带露残。",
            "不放云梢侵霰雪，因嗟世故足波澜。",
            "故园未乏篔筜品，十顷繁阴六月寒。"
        ],
        "title": "惜竹",
        "id": "e178eb0d-816e-4ee7-9805-31f8e07b1c03"
    },
    {
        "author": "孔武仲",
        "paragraphs": [
            "人笑公衣不浣濯，我惮公心霜雪明。",
            "青衫仕宦有真气，白首乡闾无恶声。",
            "相逢回首又再岁，暂去还来观太平。",
            "何事南归太果决，萧然远作玉溪生。"
        ],
        "title": "赠梦符朝议",
        "id": "342ec423-7ede-47a1-a7fc-61df12a075de"
    },
    {
        "author": "孔武仲",
        "paragraphs": [
            "直午开金阙，中天动玉舆。",
            "千官星拱极，万乘斗回车。",
            "瑞气春妍後，清风雨霁初。",
            "鸣鞭向寥廓，彩仗正苏舒。",
            "古礼观瞻始，皇情酌献余。",
            "书林俊游盛，拜舞烂袍鱼。"
        ],
        "title": "驾自宣光殿还内",
        "id": "7ababa4c-83a5-479c-b6fa-eda325426dc0"
    },
    {
        "author": "孔武仲",
        "paragraphs": [
            "先帝遗弓剑，威灵在九州。",
            "方悲风驭远，已见月衣游。",
            "别殿笙歌动，中天彩翠浮。",
            "觚棱参魏阙，气象拟蓬丘。",
            "羽卫生幢盖，都人识冕旒。",
            "吾君孝心远，文考百无忧。"
        ],
        "title": "景灵宫奉安神考御容",
        "id": "2e160235-ca5f-4961-9227-e2cb115356a0"
    },
    {
        "author": "孔武仲",
        "paragraphs": [
            "山静围平野，楼高映碧空。",
            "人居仙岛曲，天入画屏中。",
            "倚槛云蟾近，倾觞客兴同。",
            "扁舟期一到，须借五湖风。"
        ],
        "title": "题山光楼",
        "id": "31829182-9a19-453b-ba33-072772c6b7a7"
    },
    {
        "author": "孔武仲",
        "paragraphs": [
            "楼上看红药，都城值晚春。",
            "风葩低永昼，露脸泣芳晨。",
            "忆昨淮南客，曾为诗社人。",
            "轻明是楼子，闲澹有天真。",
            "此地虽都会，兹花莫等伦。",
            "维扬不复梦，羸马禁城尘。"
        ],
        "title": "芍药",
        "id": "d4d06ae7-d8a6-4568-ba83-c76fb7c233b2"
    },
    {
        "author": "孔武仲",
        "paragraphs": [
            "万窍轩轩渐怒号，坐来浑怕屋山摇。",
            "洞庭曾听咸池乐，吴会饱闻沧海潮。",
            "此地风声真有似，残春人意正无聊。",
            "云师又洒天街雨，明日千宫好上朝。"
        ],
        "tags": [
            "洞庭湖"
        ],
        "title": "大风",
        "id": "c8d475c4-28e5-47ce-b2a1-7ed4f68f8c4e"
    },
    {
        "author": "孔武仲",
        "paragraphs": [
            "生长应毫末，敷腴忽十寻。",
            "繁花春不歇，密叶昼长阴。",
            "风过龙蛇动，云开洞府深。",
            "时来学晏坐，朝市不闗心。"
        ],
        "title": "洪福寺藤架",
        "id": "d24e6070-9743-4118-921c-f2024abe792e"
    },
    {
        "author": "孔武仲",
        "paragraphs": [
            "破除纲纪事虚空，可恨萧家一老翁。",
            "鱼烂土崩俱自取，不须侯景到江东。"
        ],
        "title": "读梁武帝纪二首  其一",
        "id": "bb100a6d-5451-4fa3-9aed-a8aa9d27e9ca"
    },
    {
        "author": "孔武仲",
        "paragraphs": [
            "鉏决堤防纵怒涛，横流四海尽滔滔。",
            "单于已入朝阳殿，软语空疑定力高。"
        ],
        "title": "读梁武帝纪二首  其二",
        "id": "33909838-d25b-4de1-88da-b175558442bd"
    },
    {
        "author": "孔武仲",
        "paragraphs": [
            "淡薄已无俗，秋高真出羣。",
            "峨峨掲翠藻，漫漫缀红云。",
            "远色天街尽，余香省户闻。",
            "狂风晓来剧，惆怅落纷纷。"
        ],
        "title": "楸花",
        "id": "5a9b410c-d848-4b6f-ae4b-a2425ff402de"
    },
    {
        "author": "孔武仲",
        "paragraphs": [
            "还乡同赴紫宸朝，笑语从容慰寂寥。",
            "白发侵凌今满鉴，青春羁旅旧连镳。",
            "易江小隠西园在，湘浦新除道路遥。",
            "老境不堪论契阔，东风官柳乱堤桥。"
        ],
        "tags": [
            "衡山"
        ],
        "title": "送望圣监南岳庙",
        "id": "1ec18789-aca9-45d3-838d-1ea0cc7635a4"
    },
    {
        "author": "孔武仲",
        "paragraphs": [
            "宫殿沈沈鏁碧云，仙葩相倚正敷芬。",
            "珠帘翠幄知多少，不碍清香处处闻。"
        ],
        "title": "景灵宫殿多植荼䕷清香远闻",
        "id": "aa76fba6-1342-4005-af0a-286c23115b98"
    },
    {
        "author": "孔武仲",
        "paragraphs": [
            "闻说公家阅古堂，于今出守似还乡。",
            "营开细柳旌旗动，山假臙脂苜蓿长。",
            "北府貔貅瞻玉节，南楼风月寄胡床。",
            "亲朋出祖无惆怅，早晚韩侯对未央。"
        ],
        "title": "送韩密学知定州",
        "id": "87d657e5-9057-457b-b30c-e30e3be380a5"
    },
    {
        "author": "孔武仲",
        "paragraphs": [
            "平时念京国，此地惬幽情。",
            "杨柳繁无路，鳬鹥远有声。",
            "郊原斜日下，襟袂好风生。",
            "把酒须拌醉，还家不隔城。"
        ],
        "title": "游凝祥池同晁无咎作",
        "id": "11e0ea44-e930-4a7f-ab15-f7737ee5774d"
    },
    {
        "author": "孔武仲",
        "paragraphs": [
            "又向东南去，都门奈若何。",
            "尘埃京洛久，山水富春多。",
            "宴俎夸鱼美，书帷待雁过。",
            "鹏程休暂息，九万看腾波。"
        ],
        "title": "送郏公甫通判睦州",
        "id": "221f2314-d901-47ef-883b-362feb686a55"
    },
    {
        "author": "孔武仲",
        "paragraphs": [
            "清晨戒童仆，匹马出皇州。",
            "欲探逍遥趣，因成烂漫游。",
            "藤萝回昼暝，云雨送春愁。",
            "傍近绯桃坞，寻春亦少留。"
        ],
        "title": "游洪福寺",
        "id": "d086f16b-0422-449f-b2fb-c6d62f58826f"
    },
    {
        "author": "孔武仲",
        "paragraphs": [
            "非马亦非船，可坐兼可眠。",
            "客来呼不应，睡美腹便便。",
            "书慵食饱後，还作定中禅。"
        ],
        "title": "睡椅",
        "id": "d4c79b2a-10ff-4bbf-97f1-98e76fafee8f"
    },
    {
        "author": "孔武仲",
        "paragraphs": [
            "芸编校罢得嬉游，池馆虽春爽似秋。",
            "同舍病郎追不及，喜传佳句到瀛洲。"
        ],
        "title": "次无咎凝祥春游三首  其一",
        "id": "03c160f7-75e7-48e8-8b8c-de73be43a00c"
    },
    {
        "author": "孔武仲",
        "paragraphs": [
            "浴日池光初炯炯，三春禽语已关关。",
            "珍台闲馆波涛接，太液昆明伯仲间。"
        ],
        "title": "次无咎凝祥春游三首  其二",
        "id": "70bd92bf-4e43-4710-a287-3439b72fa732"
    },
    {
        "author": "孔武仲",
        "paragraphs": [
            "奉灵池馆鏁幽深，遗迹凄凉故老心。",
            "维岳云车时一下，直疑弦管有来音。"
        ],
        "title": "次无咎凝祥春游三首  其三",
        "id": "d4b789de-0633-4dad-9a69-64394567c488"
    },
    {
        "author": "孔武仲",
        "paragraphs": [
            "峨峨宫殿列仙居，深水方圆气象殊。",
            "万里舟船会京洛，几人诗酒到蓬壶。",
            "日斜清弄来幽谷，风定蔫红满緑芜。",
            "语罢恍然真梦幻，不应天邑有江湖。"
        ],
        "title": "游州南同文潜作",
        "id": "cb6c9afd-2d12-48bc-9fb0-9070e326529a"
    },
    {
        "author": "孔武仲",
        "paragraphs": [
            "蓬壶深绝鏁方菲，初见仙桃第一枝。",
            "天近自应风景别，春长莫恨化工迟。",
            "相重朱户人稀到，半掩香苞蝶未知。",
            "想像江南今盛发，亦经频雨稍离披。"
        ],
        "title": "馆中桃花",
        "id": "cce001d9-e74b-439e-a9ce-4f9976f2c1a9"
    },
    {
        "author": "孔武仲",
        "paragraphs": [
            "欲探年光好，春风入酒帘。",
            "寒威随雪解，芳意逐情添。",
            "塞雁今回阵，冰鱼稍出潜。",
            "王孙幽兴动，颜巷自安恬。"
        ],
        "title": "早春",
        "id": "dbe54f76-0ed5-4304-b5b5-ff7426daedfa"
    },
    {
        "author": "孔武仲",
        "paragraphs": [
            "宴坐足观妙，朝归还闭门。",
            "身居丞相第，室似给孤园。",
            "竞逐浮云驶，难揩古镜昏。",
            "相期荷君厚，商榷有清言。"
        ],
        "title": "谒吴传正因赠",
        "id": "7ecd7df5-5ba1-40be-a345-2077b73d997f"
    },
    {
        "author": "孔武仲",
        "paragraphs": [
            "侍史新从天上归，相逢忻喜着春衣。",
            "萱芽刺土占芳节，兰醑倾觞乱夕晖。",
            "兄弟几人华萼聚，岁时经眼羽翰飞。",
            "东风处处吹嘘到，从此乡园笋蕨肥。"
        ],
        "title": "立春晚会呈经父",
        "id": "95169b5a-b21c-4ddb-be18-efe6479cbff1"
    },
    {
        "author": "孔武仲",
        "paragraphs": [
            "造物巧雕锼，殷懃在石榴。",
            "中妍宁暴露，外穏不轻浮。",
            "露液甘凝蜜，琼房密贮秋。",
            "非徒适人口，饤坐亦风流。"
        ],
        "title": "石榴",
        "id": "71ef60d0-69a6-4c32-b411-db4955a5541f"
    },
    {
        "author": "孔武仲",
        "paragraphs": [
            "清淮带城郭，形胜压吴天。",
            "人苦怀襄後，帝求师帅贤。",
            "郎官已分竹，画鹢似登仙。",
            "昨夜惊乌坐，星辉共黯然。"
        ],
        "title": "送何司封知寿州",
        "id": "c916e1f0-1cbe-4905-904f-c9daf97a16be"
    },
    {
        "author": "孔武仲",
        "paragraphs": [
            "妙道微言早自知，钧衡何事器君迟。",
            "连墙并屋相从久，耸壑昻霄此去宜。",
            "画省含香修故事，云台呼仗请私仪。",
            "想君清直家风在，好为朝廷作伯夷。"
        ],
        "title": "送传正之官礼部",
        "id": "a5040000-f2a2-4c55-830b-bb13e9ba28b4"
    },
    {
        "author": "孔武仲",
        "paragraphs": [
            "坐听禅林叩晓钟，官曹遥指禁城东。",
            "千门洒扫冰镵路，万木号呼叶受风。",
            "金殿放朝闲虎士，蟾泓挥翰冷瑶宫。",
            "春晖闭目无多日，预草新文拟送穷。"
        ],
        "title": "十二月朔入局",
        "id": "2f1bb8c4-ac96-4307-ace5-3b64082af771"
    },
    {
        "author": "孔武仲",
        "paragraphs": [
            "当年笔战共词场，老大聨袪振鹭行。",
            "荐牍北来当玉座，轺车西去拥银章。",
            "潼关晓色云藏市，渭曲春寒菜有霜。",
            "公退登临多绝唱，解因风月记江乡。"
        ],
        "title": "送欧阳仲勉通判渭州",
        "id": "7073c96e-8c39-4789-b2d1-0cc6a39631bd"
    },
    {
        "author": "孔武仲",
        "paragraphs": [
            "绛阙横霄瑞霭重，千官拜表未央宫。",
            "琤瑽玉佩侵寒漏，缥缈炉烟压晓风。",
            "汉历敢期随日永，尧龄共祝与天同。",
            "贱生亦与华封祝，遥望清光斗极中。"
        ],
        "title": "至日拜表",
        "id": "4bebd4be-2059-4d1c-86e2-4092ecc2d0bb"
    },
    {
        "author": "孔武仲",
        "paragraphs": [
            "汉节西南出，征鞍万里賖。",
            "清朝早扬歴，远使更光华。",
            "山壮蚕丛国，云深杜宇家。",
            "暂宣寛大诏，恩信及天涯。"
        ],
        "title": "送希甫使蜀",
        "id": "eda05ed9-3bdd-4b64-acfd-1eeac0cf2f78"
    },
    {
        "author": "孔武仲",
        "paragraphs": [
            "十年被冷东南方，未惯清寒客帝乡。",
            "碧落有声飞夜霰，轻裘无力拒晨霜。",
            "鲸依海冻先摧鬛，雁起边沙易失行。",
            "蒲柳脆肌尤不耐，暂凭杯酒作春阳。"
        ],
        "title": "苦寒",
        "id": "ab3de30d-47bf-42ad-bf19-7c7aa1d173be"
    },
    {
        "author": "孔武仲",
        "paragraphs": [
            "穷年阙雨谩悲歌，喜见凌晨雪意多。",
            "天上乱花初翦玉，楼头密影已翻波。",
            "轮蹄着路纤尘断，庭宇无风凛气和。",
            "寄语云师勤覆护，莫令光景漏银河。"
        ],
        "title": "大雪",
        "id": "f8704b4e-9714-4fb5-a4c0-466afbda820a"
    },
    {
        "author": "孔武仲",
        "paragraphs": [
            "啾啾黄雀在枝间，岁晚荒郊怨苦寒。",
            "容易惊飞无处所，人家曾借画图看。"
        ],
        "title": "寓目",
        "id": "0f639e9e-cf16-46e1-bf99-fb54cbccc2c9"
    },
    {
        "author": "孔武仲",
        "paragraphs": [
            "开岁春寒便有花，官闲只饮酒如霞。",
            "殿门促贺新幡胜，书馆年来事事嘉。"
        ],
        "title": "立春日",
        "id": "679f1a42-4c46-43b2-81ab-e046ca4db661"
    },
    {
        "author": "孔武仲",
        "paragraphs": [
            "官是麟台却佐州，蓬瀛俱称列仙游。",
            "忆分晓色趋天阙，想对春风倚郡楼。",
            "书付塞鸿应易到，人如陇水正分流。",
            "江湖未有归耕处，何日相逢说旅愁。"
        ],
        "title": "次韵瀛倅邓慎思见寄",
        "id": "8feca212-5768-4e35-b143-9b53f30290bf"
    },
    {
        "author": "孔武仲",
        "paragraphs": [
            "镂幡翦胜喜倾朝，不问纡蓝与珥貂。",
            "羣玉参差排晚日，万花琐碎动春霄。",
            "蕙风已转东郊緑，柳雪犹低北苑条。",
            "从此恩波与温律，并随歌颂入咸韶。"
        ],
        "title": "初赐幡胜戏和诸公二首  其一",
        "id": "35c20769-688e-4592-b4f7-0667e48af7e5"
    },
    {
        "author": "孔武仲",
        "paragraphs": [
            "拜赐匆匆早上朝，公卿前列尽金貂。",
            "日留爱景明双阙，春逐恩辉下九霄。",
            "灵沼轻凘犹覆水，上林微緑已萦条。",
            "自惭羽翮非鸾凤，亦预彤庭舞舜韶。"
        ],
        "title": "初赐幡胜戏和诸公二首  其二",
        "id": "b44fa021-8ec0-414a-8c83-7a52152d6fbe"
    },
    {
        "author": "孔武仲",
        "paragraphs": [
            "翠帟排银烛，金炉飘篆香。",
            "人情感佳节，天气踏新阳。",
            "醉怯醇醪酒，寒知碧瓦霜。",
            "明朝指天阙，万寿献君王。"
        ],
        "title": "冬至夜饮",
        "id": "97fc3cef-bc92-4571-9001-e01304a33701"
    },
    {
        "author": "孔武仲",
        "paragraphs": [
            "半醉听银漏，轻寒解罽裘。",
            "新阳万物动，小雨五更收。",
            "宿润青槐道，晨辉紫禁楼。",
            "皇恩与天泽，浑逐管弦流。"
        ],
        "title": "至节小雨",
        "id": "17c903de-2dfe-4f7c-956a-85605073c939"
    },
    {
        "author": "孔武仲",
        "paragraphs": [
            "瑞云灵迹久荒芜，琳馆重开耸碧虚。",
            "邂逅马蹄过胜境，纷纭人世得仙居。",
            "异花重叠春辉早，乔木森阴晚景疏。",
            "金阙瑶台不容久，归来风驭冷襟裾。"
        ],
        "title": "游建隆观",
        "id": "7fca4f62-53a2-4ec8-83d0-bdad7d6a4dac"
    },
    {
        "author": "孔武仲",
        "paragraphs": [
            "汉客疲江海，乘槎万里归。",
            "重寻象王舍，一浣洛城衣。",
            "坏壁凝香霭，明轩泛暮晖。",
            "红尘不相贷，归路骤骖騑。"
        ],
        "title": "净因院赴浴",
        "id": "5045a3d6-d6a3-45b8-8736-b23f583e2b53"
    },
    {
        "author": "孔武仲",
        "paragraphs": [
            "寂寞郊居远，晨晡四马驰。",
            "日惊东逝水，心感岁寒枝。",
            "霜色朝如洗，云容莫不怡。",
            "梁园将密雪，不饮亦奚为。"
        ],
        "title": "次韵宋履中岁晏言怀",
        "id": "595f1643-f005-4dce-ab86-ed8864128656"
    },
    {
        "author": "孔武仲",
        "paragraphs": [
            "岁月翩翩插羽过，十年依旧叹蹉跎。",
            "雁回燕塞乡书少，雪满梁园雅集多。",
            "取乐醉乡聊邂逅，争新谈薮任纷罗。",
            "殷懃尚托抠衣旧，遥许巴吟续郢歌。"
        ],
        "title": "次韵李至之席上作",
        "id": "4c6de816-3f93-46d9-aacc-4da40007770a"
    },
    {
        "author": "孔武仲",
        "paragraphs": [
            "闻说乘轺美，全囗胜赴囗。",
            "先声驰岭海，和气入山川。",
            "路束篮舆过，书凭塞雁传。",
            "祝君求荈草，醒我北窗眠。"
        ],
        "title": "送曹千方奉使闽中",
        "id": "e1ed8d83-7158-4816-9bfc-058d6b806279"
    },
    {
        "author": "孔武仲",
        "paragraphs": [
            "永夜无尘事，闲眠似道堂。",
            "纸窗分晓色，絮被借春阳。",
            "万虑此中息，一身今可忘。",
            "周公不足梦，佳趣在羲皇。"
        ],
        "title": "五鼓",
        "id": "1ab60a80-8ca4-48b6-9c99-3bffe8e1074c"
    },
    {
        "author": "孔武仲",
        "paragraphs": [
            "邂逅湓江口，方知叔父亲。",
            "荣华纔一梦，奄忽几千春。",
            "白玉沽何晚，精金锻愈真。",
            "耆年所宜得，天苦夺斯人。"
        ],
        "title": "孔周翰挽词三首  其一",
        "id": "3e274cb4-1655-46e0-b717-9b3a21e69d67"
    },
    {
        "author": "孔武仲",
        "paragraphs": [
            "循吏今之选，皇华使者轺。",
            "闗河初异路，巾笏偶同朝。",
            "急景催迟莫，清魂返泬寥。",
            "一哀惭不达，生理故风飙。"
        ],
        "title": "孔周翰挽词三首  其二",
        "id": "f1df586b-6805-42db-a10d-bdb8306a8446"
    },
    {
        "author": "孔武仲",
        "paragraphs": [
            "晚岁班朝列，光华动士林。",
            "家风当冠豸，官序正腰金。",
            "霄汉亨衢浅，膏肓积沴深。",
            "凄凉哭门馆，笑语尚余音。"
        ],
        "title": "孔周翰挽词三首  其三",
        "id": "9a1f1b69-e96d-47d6-ae5b-cf9eed0b5c91"
    },
    {
        "author": "孔武仲",
        "paragraphs": [
            "当时京右盛朋従，邂逅经旬托泮宫。",
            "诗社苦吟霜月白，离亭縦饮酒杯空。",
            "十年契阔江湖外，百岁推迁梦幻中。",
            "行已临民俱可述，仍高孝友古人风。"
        ],
        "title": "黄几道挽词",
        "id": "2bb0bb12-6e6b-494d-9097-7e22ae6c0b24"
    },
    {
        "author": "孔武仲",
        "paragraphs": [
            "有子纡朝服，平居奉典彝。",
            "蹉跎五鼎养，奄忽百年期。",
            "故宅萱堂掩，新阡薤露悲。",
            "遗芳托虀臼，髣髴九泉知。"
        ],
        "title": "施夫人挽诗",
        "id": "68d6c74f-3320-4fc7-8673-8ac165faf54f"
    },
    {
        "author": "孔武仲",
        "paragraphs": [
            "龙卧南阳久，天回北斗高。",
            "庙堂更政化，岩谷起英髦。",
            "正色朝端肃，华巅国务劳。",
            "西州忽移翣，风木动悲号。"
        ],
        "title": "司马温公挽诗五首  其一",
        "id": "a69f1990-839d-490c-bde2-a169bdfc28e7"
    },
    {
        "author": "孔武仲",
        "paragraphs": [
            "鼎鼐华元老，朝廷倚上台。",
            "除疴得针砭，作解有风雷。",
            "尚冀松椿寿，谁令柱石摧。",
            "英灵参列宿，余惠在春台。"
        ],
        "title": "司马温公挽诗五首  其二",
        "id": "625ae0b3-3bd2-4a71-a925-8a669add25c4"
    },
    {
        "author": "孔武仲",
        "paragraphs": [
            "赐告恩稠叠，闻丧上震惊。",
            "秋原无喜色，夜雨有悲声。",
            "世路嗟存没，公心达死生。",
            "蓬山预雠校，新见史书成。"
        ],
        "title": "司马温公挽诗五首  其三",
        "id": "90c27028-ca26-40c9-baae-bf6e4500a1cb"
    },
    {
        "author": "孔武仲",
        "paragraphs": [
            "高步朝廷上，羽仪鹓鹭行。",
            "精诚贯金石，素节履冰霜。",
            "爽气今仍在，斯人没不亡。",
            "嵩云自闲暇，长映读书堂。"
        ],
        "title": "司马温公挽诗五首  其四",
        "id": "e677d96b-12fe-42a5-a41f-1d5202850bc0"
    },
    {
        "author": "孔武仲",
        "paragraphs": [
            "拙与世沈浮，登门二十秋。",
            "云天曾送上，风壑此来游。",
            "霄汉三台坐，江湖万里舟。",
            "抠衣已不及，惨怆逝川流。"
        ],
        "title": "司马温公挽诗五首  其五",
        "id": "27f4091d-5cc7-4fa5-862b-a05f14192116"
    },
    {
        "author": "孔武仲",
        "paragraphs": [
            "宝洞然香罢，山堂问话中。",
            "日将秋共淡，心与境浑空。",
            "弹指看浮世，披襟纳远风。",
            "因知宴坐者，白首乐无穷。"
        ],
        "title": "龟山寺纳凉呈宗衍师",
        "id": "528163a3-ccb5-40b1-a1be-12b20a07f085"
    },
    {
        "author": "孔武仲",
        "paragraphs": [
            "天都佳气郁葱葱，转盼江河万斛通。",
            "可但临淮称要地，直因排泗有神功。",
            "僧伽普照灵如在，宝椟都梁翠倚空。",
            "惭愧使星留客厚，尘埃挥手各西东。"
        ],
        "title": "泗州",
        "id": "c184be7c-5339-4fe6-8dad-7660587bd9ca"
    },
    {
        "author": "孔武仲",
        "paragraphs": [
            "羁旅悠悠岁月残，胜游无复似西山。",
            "从容把酒来天上，滴沥鸣泉满坐间。",
            "醉思随风飘碧落，离襟和月堕荒湾。",
            "遥应蜡屐频登览，簿领无忧多昼闲。"
        ],
        "title": "寄武昌簿孙彦常",
        "id": "ce10a3ec-810a-4f97-bf18-00394081072a"
    },
    {
        "author": "孔武仲",
        "paragraphs": [
            "日过鳌山三丈红，陈编相对鬓如蓬。",
            "朱门请谒无时了，且访东邻慢𧦧翁。"
        ],
        "title": "馆中呈鲁直",
        "id": "319a7133-ff5d-4b2d-ac91-753713084307"
    },
    {
        "author": "孔武仲",
        "paragraphs": [
            "忆初怀诏下天街，红烛相随御史来。",
            "场屋喜遵新定格，朝廷思见已成材。",
            "诛锄险异归平坦，洗濯英华出草莱。",
            "文藻诸生皆足用，更期儒行比骞回。"
        ],
        "title": "试院书事呈子骏明叔三篇  其一",
        "id": "efbd176f-e015-4fa1-81e2-d347eb490c17"
    },
    {
        "author": "孔武仲",
        "paragraphs": [
            "当年场屋未分袍，文阵今将逸对劳。",
            "紫案飘香还序拜，画堂横幕看挥毫。",
            "心游造化羣嚣静，笔吐虹霓万丈高。",
            "长育人材今久矣，行看中选尽英豪。"
        ],
        "title": "试院书事呈子骏明叔三篇  其二",
        "id": "a7d78d01-be73-40d1-a2fd-ef6ce86ccaf1"
    },
    {
        "author": "孔武仲",
        "paragraphs": [
            "汾阳韦曲尽名臣，邂逅羣居得远孙。",
            "玉琢两圭看德器，河倾千里瞰词源。",
            "鸳行平日随朝谒，鼎立今朝定讨论。",
            "只恐门开便分散，追风难认马蹄痕。"
        ],
        "title": "试院书事呈子骏明叔三篇  其三",
        "id": "6d4fd3d5-c065-4383-82d9-caf408703816"
    },
    {
        "author": "孔武仲",
        "paragraphs": [
            "当年容与乐虞庠，今日抡才道更光。",
            "但爱襟怀无岸谷，不知衔位带风霜。",
            "气钟海上仙山秀，袍拥天边玉树香。",
            "衡鉴赖公归一律，明朝归马快腾骧。"
        ],
        "title": "试院呈上官御史",
        "id": "3f669b57-9908-42fd-a815-a48910ff3c4f"
    },
    {
        "author": "孔武仲",
        "paragraphs": [
            "九衢奔走厌红尘，官舍连朝得闭门。",
            "莹静轩窗移白日，青荧灯火送黄昏。",
            "披衣已爱星辰烂，奉御方瞻斗极尊。",
            "早晚虞庠夸得士，相随笑语入天阍。"
        ],
        "title": "试院书事呈同僚诸公",
        "id": "a7b85018-912c-4bfe-9616-bb5bb467e7a2"
    },
    {
        "author": "孔武仲",
        "paragraphs": [
            "姑苏限云水，官舍隠蓬莱。",
            "出汴青山涌，横江画舸开。",
            "家园虽渴别，书社早归来。",
            "新命乡人喜，神仙旧姓梅。"
        ],
        "title": "送梅子明还吴",
        "id": "f5c37959-1686-46dd-9a29-c30c680b83fa"
    },
    {
        "author": "孔武仲",
        "paragraphs": [
            "西苑池塘涸海流，君王十骑月中游。",
            "蛾眉排户争新宠，不道迷藏自有楼。"
        ],
        "title": "大业二绝  其一",
        "id": "eacd3f71-5644-4abc-847f-bb4472be4a19"
    },
    {
        "author": "孔武仲",
        "paragraphs": [
            "杳杳扬州只隔淮，龙舟彩舸映天来。",
            "春风咫尺伊川路，不放君王殿脚回。"
        ],
        "title": "大业二绝  其二",
        "id": "da7fc77d-0861-466d-a267-0ba21dcbc97a"
    },
    {
        "author": "孔武仲",
        "paragraphs": [
            "青骢晓转緑槐阴，金碧重重魏阙深。",
            "洞里天花长带露，门前畏日自流金。",
            "云台朱槛邻星斗，石室牙签照古今。",
            "宦学从来难两得，君恩优假是书林。"
        ],
        "title": "夏日入馆",
        "id": "7f02f5ca-588c-405a-a275-268c5d1a4f50"
    },
    {
        "author": "孔武仲",
        "paragraphs": [
            "骤雨鸣宫瓦，新槐密禁城。",
            "鸳行趋晓肃，鸡唱入云清。",
            "日晃千袍影，风传万岁声。",
            "天心求允协，飞奏入承明。"
        ],
        "title": "四月二十二日拜第二表请御正殿",
        "id": "4e0a532a-a58a-479e-b329-d882c16d6013"
    },
    {
        "author": "孔武仲",
        "paragraphs": [
            "红尘迎马尽飞浮，日脚横天凝不流。",
            "金碧峥嵘凉意动，归轩聊作化城游。"
        ],
        "title": "大热归城西止于兴国戒坛院",
        "id": "10b218f4-bf55-4eb6-a3b5-b5ff7ada201d"
    },
    {
        "author": "孔武仲",
        "paragraphs": [
            "珍簟舒明玉，凉窗纳碧天。",
            "殿楼传远鼓，宫井取深泉。",
            "竹箨风频脱，榴房晚更鲜。",
            "却惊非故国，五月未闻蝉。"
        ],
        "title": "馆中夏日",
        "id": "b58d3702-cd68-498b-81c5-97f477105d20"
    },
    {
        "author": "孔武仲",
        "paragraphs": [
            "推倒西墙平日功，暑天饶作一窗风。",
            "人间岂有炎凉隔，只在施为向背中。"
        ],
        "title": "直舍新辟西窗二首  其一",
        "id": "a8120117-eb58-4ce4-9e44-02f365e63c8c"
    },
    {
        "author": "孔武仲",
        "paragraphs": [
            "几岁榴花蔽曲隈，繁阴初逼坐中来。",
            "西邻小槛如图画，偷入帘帷次第开。"
        ],
        "title": "直舍新辟西窗二首  其二",
        "id": "d2539e41-8c19-449d-b1da-449b42ac5520"
    },
    {
        "author": "孔武仲",
        "paragraphs": [
            "山轩斜透山南月，坐看天边桂影移。",
            "圆扇矮床凉透骨，怱怱无奈上朝时。"
        ],
        "title": "待朝",
        "id": "04f2e3b0-fc46-4dd0-9674-c4b6035c708e"
    },
    {
        "author": "孔武仲",
        "paragraphs": [
            "余凉凛凛认乘骢，分走郊圻督事功。",
            "照路官仪惊众目，快襟诗思有清风。",
            "隋河杨柳萦天上，魏阙觚棱在梦中。",
            "朝会相逢劳行色，滑稽酬对兴无穷。"
        ],
        "title": "次韵天觉行县",
        "id": "80d16d74-98f6-4a2f-ad36-1f445ec2d13c"
    },
    {
        "author": "孔武仲",
        "paragraphs": [
            "御水泱泱绕禁闱，碧芦红蓼转相宜。",
            "玉堂金阙非人世，亦有繁华具尽时。"
        ],
        "title": "碧芦蓼花在天庆观",
        "id": "59599eed-8d9b-4beb-838c-a9e7957b05c9"
    },
    {
        "author": "孔武仲",
        "paragraphs": [
            "酷暑不可逭，天郊聊共寻。",
            "云繁当飞盖，风好得披襟。",
            "白水田畴远，红蕖浦溆深。",
            "斜川陶靖节，千载想知心。"
        ],
        "title": "游籍田三首  其一",
        "id": "54d4fded-3faf-4c61-923c-42697441ca46"
    },
    {
        "author": "孔武仲",
        "paragraphs": [
            "杖履重林外，樽罍曲水边。",
            "深荷时下鹭，乔木正嘶蝉。",
            "敏捷文楸战，清凉竹簟眠。",
            "浮瓜复沈李，况有主人贤。"
        ],
        "title": "游籍田三首  其二",
        "id": "bf7944dd-7c89-4682-9897-e36f0389c296"
    },
    {
        "author": "孔武仲",
        "paragraphs": [
            "落日隠山谷，清风来户庭。",
            "烂柯棋已罢，伏槛酒初醒。",
            "归辔须长骛，都门偶未扄。",
            "辛勤到蓬荜，林表已华星。"
        ],
        "title": "游籍田三首  其三",
        "id": "88698d24-4c26-4b16-92c7-853a6c7c2a55"
    },
    {
        "author": "孔武仲",
        "paragraphs": [
            "恩旨雠书到午休，笑谈连手得优游。",
            "窗声渐渐回修竹，庭实鲜鲜亸石榴。",
            "风色洗清天畔阙，鼓声遥转日边楼。",
            "羣仙暂驾飞鸾去，从此蓬山更少留。"
        ],
        "title": "书省即事",
        "id": "77850ca6-bcc7-490e-8188-a2bd976f9ea5"
    },
    {
        "author": "孔武仲",
        "paragraphs": [
            "宿露初晞物向阳，袍鞋如水转回廊。",
            "天开北极星辰正，风应南熏殿阁凉。",
            "蓂荚已瞻圆魄就，槐花初覆广庭香。",
            "朝廷礼数优元老，独後千官拜未央。"
        ],
        "title": "六月望参",
        "id": "fa4e3420-2316-488e-b248-3c85bb0083f5"
    },
    {
        "author": "孔武仲",
        "paragraphs": [
            "处士好孙子，秘书贤弟兄。",
            "弓旌万里会，兰玉一家荣。",
            "盛事酬先志，清风警後生。",
            "田园何足道，力学是功名。"
        ],
        "title": "谢彦成子侄四人同时登科调官南归",
        "id": "1a557a22-8518-4dd8-a13a-fa754a49f4e7"
    },
    {
        "author": "孔武仲",
        "paragraphs": [
            "宫城北转乱蝉嘶，乔木阴云水满陂。",
            "一阵风来掠华鬓，江湖清兴有谁知。"
        ],
        "title": "马上有作",
        "id": "1c5c9c73-9d2c-40aa-8778-87c021a0a651"
    },
    {
        "author": "孔武仲",
        "paragraphs": [
            "公才卓荦有施为，镇俗安边正及时。",
            "东壁图书迁秩峻，西州父老叹来迟。",
            "门开细柳军无匹，剑下楼兰敌未知。",
            "闻道秦州多胜迹，登高能广少陵诗。"
        ],
        "title": "送傅龙图帅秦",
        "id": "807d7348-ff7a-4836-ae5f-34afdb0c3092"
    },
    {
        "author": "孔武仲",
        "paragraphs": [
            "京尘不可久，得地海潮东。",
            "市郭沧溟上，庵岩翠嶂中。",
            "江瑶如切玉，越女不施红。",
            "官事从容了，时当作醉翁。"
        ],
        "title": "送景文之官明州",
        "id": "8d7418af-21be-4cc0-8701-85b430e9a904"
    },
    {
        "author": "孔武仲",
        "paragraphs": [
            "张郎肥马衣轻裘，俊气轩轩不解愁。",
            "曾立玉墀聨近侍，新持金节领诸侯。",
            "屠龙伎俩终须用，探虎功名未肯休。",
            "去矣范滂聊缓辔，太行云路戒摧舟。"
        ],
        "title": "送天觉使河东",
        "id": "1f7ef2d7-1b3e-4a87-bdfc-66ba95a4a745"
    },
    {
        "author": "孔武仲",
        "paragraphs": [
            "盛德千龄会，坤成四海观。",
            "南琛走交趾，北赆引呼韩。",
            "紫极经躔近，文昌步武寛。",
            "横天起嵩华，照地集琅玕。",
            "美酒来天禄，珍殽赐大官。",
            "炉烟凝栋宇，冰雪袭杯盘。",
            "瞻拜戎心服，山呼士气欢。",
            "风清百尺庑，花压两梁冠。",
            "雷作闻挝鼓，猱升看戏竿。",
            "华裀舒雾霭，妙舞起波澜。",
            "乔木秋声远，高城夕照残。",
            "天街淡佳气，振鹭杳归翰。"
        ],
        "title": "坤成节南宫赐宴",
        "id": "1cd29712-f68b-4ded-a8d4-5f7de05acb9a"
    },
    {
        "author": "孔武仲",
        "paragraphs": [
            "御史连章乞此行，制书优遣副专城。",
            "京都岂乏翱翔处，忠义先期去就明。",
            "祖帐杯盘留晚色，关山草木动秋声。",
            "西州莫作经年计，早晚君王召贾生。"
        ],
        "title": "送芸老通判",
        "id": "3e1bd338-4ef4-4cd5-8f80-ee54dad9d8eb"
    },
    {
        "author": "孔武仲",
        "paragraphs": [
            "八月大明宫，朝班放会同。",
            "天时郁残暑，圣语似清风。",
            "蕙帐便秋睡，沙堤缓晓骢。",
            "葵心终不已，长望日升东。"
        ],
        "title": "有旨放八月朔参",
        "id": "eeed3ad0-3853-43d9-9949-2510bb60bd68"
    },
    {
        "author": "孔武仲",
        "paragraphs": [
            "盛德包荒与古同，十年关塞古洮戎。",
            "神兵合？来天上，猛虎逡巡落槛中。",
            "蜀境粗偿关羽恨，汉津今奏武皇功。",
            "城阴却叹周南滞，梦想鹓行紫禁东。"
        ],
        "title": "闻王师破洮河城获鬼章",
        "id": "1dab6c79-6e91-4916-be60-14d5b1ca1c88"
    },
    {
        "author": "孔武仲",
        "paragraphs": [
            "十载江湖万里行，偶来西馆阅豪英。",
            "云龙九阙晨书诏，灯火千门夜出城。",
            "潇洒庭除当月色，重稠幕帟断人声。",
            "年家兄弟今同舍，会见河南起贾生。"
        ],
        "title": "次韵邓慎思初入同文馆",
        "id": "fbe6afa4-ff59-47f9-915f-e833c83b5b1a"
    },
    {
        "author": "孔武仲",
        "paragraphs": [
            "衡门咫尺限闗河，此地平时匹马过。",
            "欲把尘埃比山岳，宁辞羽翮寄罝罗。",
            "华堂翠幕供闲燕，明月清风伴啸歌。",
            "拟写秋容须笔力，新诗句句似阴何。"
        ],
        "title": "次韵余樗年同文馆书事",
        "id": "5f85cf83-d954-4ee1-a6dc-0c3636c4226c"
    },
    {
        "author": "孔武仲",
        "paragraphs": [
            "闪闪风中夸緑醽，当年匹马下旗亭。",
            "秋原败叶声如扫，只有云山伴醉醒。"
        ],
        "title": "酒帘",
        "id": "82023fd4-cdfb-4f87-9465-a6b13737a930"
    },
    {
        "author": "孔武仲",
        "paragraphs": [
            "昼卧蓬山禁漏长，起观名画得心降。",
            "曾闻饮啄依南海，颇怪飞鸣到北窗。",
            "峭格正宜风作驭，修翎堪与凤为双。",
            "知公物外寻幽好，不恋荣华拥节幢。"
        ],
        "title": "吕推卿出孔雀画图",
        "id": "f81f776c-324e-41d6-8d83-c324f5b89f4b"
    },
    {
        "author": "孔武仲",
        "paragraphs": [
            "仗卫风生下玉宸，倾都瞻望属车尘。",
            "干龙已应飞翔始，震鬯方观荐奠新。",
            "星象低回随曲盖，天阊苍莽入钩陈。",
            "麟台亦与班迎末，不美甘泉作赋人。"
        ],
        "title": "上禫除恭谢迎驾有作",
        "id": "639ea4dd-6e62-46e9-9365-8aa93e5fd781"
    },
    {
        "author": "孔武仲",
        "paragraphs": [
            "瀛馆登仙俊，金闺引籍优。",
            "辞班见天子，行色动诸侯。",
            "楚日篮舆暖，淮南画舸遒。",
            "归时春已好，迟子曲江头。"
        ],
        "title": "送张文潜之淮南",
        "id": "9ba68442-4902-4f0e-b17c-495debaef78f"
    },
    {
        "author": "孔武仲",
        "paragraphs": [
            "去年曾赋蛤蜊篇，旅馆霜高月正圆。",
            "旧舍朋从今好在，新时节物故依然。",
            "栖身未厌泥沙穏，爽口还充鼎俎鲜。",
            "适意四方无不可，若思鲈鲙未应贤。"
        ],
        "title": "蛤蜊",
        "id": "05125126-ed0c-41c0-93a5-d6e65ee35521"
    },
    {
        "author": "孔武仲",
        "paragraphs": [
            "听说州除美，州临颍水清。",
            "风谣带京洛，湖岛似蓬瀛。",
            "昔泛扁舟下，今闻太守行。",
            "山川应好在，为道旅人情。"
        ],
        "title": "送崔伯阳守颍州",
        "id": "b9d3d6e1-1b3b-4a96-a040-8341f5da4449"
    },
    {
        "author": "孔武仲",
        "paragraphs": [
            "一雪初干晓日红，行人争道已憧憧。",
            "泥萦马足行初踬，寒犯貂裘力正浓。",
            "地逼新阳虽喜气，云垂沧海更愁容。",
            "便应买酒邀俦侣，烂醉高眠羣玉峰。"
        ],
        "title": "十一月十六日入馆",
        "id": "e99411de-8c7b-4de5-9f8d-a4c0c52ffbeb"
    },
    {
        "author": "孔武仲",
        "paragraphs": [
            "谕指严生不惮劳，为君谈笑取临洮。",
            "轺车复歴秦关险，绣扆新瞻汉殿高。",
            "直使三农归陇亩，勤将尺纸荐英豪。",
            "峰岚涧水香山路，想见春风动锦袍。"
        ],
        "title": "送游景叔使陜西",
        "id": "1694ddf4-ce9b-4427-882c-8f3a1377e529"
    },
    {
        "author": "孔武仲",
        "paragraphs": [
            "寒窗劲色晓覃覃，又见京华腊月三。",
            "官渡梅花应照水，香清回首忆江南。"
        ],
        "title": "腊月三日",
        "id": "da8d6cc4-e4d4-44e5-8623-6c6261356628"
    },
    {
        "author": "孔武仲",
        "paragraphs": [
            "万里屯云一夜收，天街累日未通牛。",
            "峨峨正觉严冰起，㶁㶁还同涧水流。",
            "色变荒郊迎日媚，气蒸黄壤逼春浮。",
            "农家不用藏干麫，相与新年饱麦麰。"
        ],
        "title": "雪後",
        "id": "46ba77c0-cbce-47b3-bb2c-3973ba054fe3"
    },
    {
        "author": "孔武仲",
        "paragraphs": [
            "瑞雪峨峨宫殿明，千秋佳节会公卿。",
            "香飘彩雾萦天仗，酒浥流霞满寿觥。",
            "密勿华封多好语，锵洋钧奏尽和声。",
            "自怜初预称觞乐，江海飘萍已半生。"
        ],
        "title": "兴龙节上寿",
        "id": "e960b2f5-1a63-4320-8463-18af494b913d"
    },
    {
        "author": "孔武仲",
        "paragraphs": [
            "万里殊方种，东随汉节归。",
            "露珠凝作骨，云粉渍为衣。",
            "柔緑因风长，圆青带雨肥。",
            "金盘堆马乳，樽俎为増辉。"
        ],
        "title": "葡萄",
        "id": "36271eec-bd0f-4036-9c4f-1e1be51fe42c"
    },
    {
        "author": "孔武仲",
        "paragraphs": [
            "暑岸千株緑，秋庭万点黄。",
            "明晶能夺目，圆满要经霜。",
            "瑞露凝肤满，甘泉沃肺凉。",
            "美沧不解事，金椀荐槟榔。"
        ],
        "title": "金橘",
        "id": "9de94c2e-e260-4917-a475-178f58fbadb7"
    },
    {
        "author": "孔武仲",
        "paragraphs": [
            "欠不忆桂海，因君还起予。",
            "江光平漫石，山翠上凌虚。",
            "黄港窥寻旧，青衫黾勉初。",
            "年丰桴鼓息，清趣在琴书。"
        ],
        "title": "送王颐赴官八桂",
        "id": "f77fa431-d428-41a0-b252-bd547fd915eb"
    },
    {
        "author": "孔武仲",
        "paragraphs": [
            "先帝谋西域，边功未告成。",
            "一朝锄狡穴，万里振天声。",
            "汉狱宜归死，汤罗尚借生。",
            "淮阴甘就缚，颉利许留京。",
            "云气占中国，星辰辟大明。",
            "珠帘垂後殿，玉座肃西清。",
            "二帝临朝会，千官响佩珩。",
            "理司来执讯，译者为通名。",
            "殊俗衣冠异，渠魁口眼狞。",
            "孽狐仍俯听，穷鸟尚悲鸣。",
            "上德均干覆，胪传贷鼎烹。",
            "大廷观舞兽，沧海息波鲸。",
            "禄给朝晡糒，书通父子情。",
            "熊罴已驯伏，蝼蚁敢縦横。",
            "忆昨初擒冦，无惭古用兵。",
            "谋谟维素决，军事许专征。",
            "蕃汉心谐会，人祗力混并。",
            "波涛迷古渚，氛雾压洮城。",
            "惨淡移天阵，逡巡却冦营。",
            "空拳槌猰貐，只矢陨搀枪。",
            "杂种降无数，良民市不惊。",
            "旗常配方召，干羽继韶茎。",
            "奏捷公卿贺，酬勲将佐荣。",
            "夏戎几失筯，辽主愿寻盟。",
            "诡道吾何用，沈几见未萌。",
            "终军虽喜事，勿复请长缨。"
        ],
        "title": "献西俘",
        "id": "f2a4f37f-2741-4a6f-abe7-375a5584fda6"
    },
    {
        "author": "孔武仲",
        "paragraphs": [
            "圣策招怀万里戎，累年南向不弯弓。",
            "休论边使千金费，绝胜争城百战功。",
            "古驿玻瓈晨暖酒，隆山狐貉暮排风。",
            "归途剩记殊方事，付与麟台逸史中。"
        ],
        "title": "送仲至学士使北",
        "id": "559154fd-6f71-4198-8604-7786d437e219"
    },
    {
        "author": "孔武仲",
        "paragraphs": [
            "此夜不成雪，明朝应作霖。",
            "细声来户牖，爽气入裯衾。",
            "窥隙疑相射，循檐觉更深。",
            "因风成倒阵，过竹有余音。",
            "画阁迷钗玉，旗亭付酒金。",
            "封漫碧涧曲，点缀假山岑。",
            "鹤氅行何丽，牛衣卧不任。",
            "渔罨平易失，樵迳浩难寻。",
            "却赴明光贺，潜追霢霂吟。",
            "天街立马望，双阙正球琳。"
        ],
        "title": "喜雪十韵",
        "id": "eb885df3-c049-421c-8e1d-2c2d9787b6fb"
    },
    {
        "author": "孔武仲",
        "paragraphs": [
            "粉袍如雪会羣英，往岁曾当月旦评。",
            "梦想十年嗟旧事，翱翔三舍羡新荣。",
            "相如素擅为文丽，班固终期作史成。",
            "潦倒讵堪君借重，篇诗今见古人情。"
        ],
        "title": "答宋履中见赠",
        "id": "850afac5-85e2-4b53-b398-c8398e61b2e5"
    },
    {
        "author": "孔武仲",
        "paragraphs": [
            "东皇点缀一何工，飞下琪花顷刻中。",
            "变尽楼台成夜月，不容车马竞春风。",
            "崎岖广市黄泥污，冷淡羣山彩日红。",
            "野叟相逢应更喜，从来盈尺瑞年丰。"
        ],
        "title": "元日值雪",
        "id": "63186464-f4c9-4d7f-8916-8054185abf50"
    },
    {
        "author": "孔武仲",
        "paragraphs": [
            "君才潇洒应时流，久滞宁非命压头。",
            "昨见河南推贾谊，行闻天子召吾丘。",
            "已无痛饮观风味，犹有新诗讲报投。",
            "京洛尘沙着人甚，清凉高爽忆宣州。"
        ],
        "title": "次韵李端叔见赠",
        "id": "c7e9162e-7937-4ab0-bb45-0dd372e39362"
    },
    {
        "author": "孔武仲",
        "paragraphs": [
            "南陌尘如雾，北窗清有余。",
            "虽无彭泽柳，已富邺侯书。",
            "昼永禽音缓，门闲马迹疏。",
            "翛然即高枕，嘉兴拟湓庐。"
        ],
        "title": "留题无咎卧陶轩",
        "id": "5f9b40ae-2f26-4584-ba62-fce0d13758dc"
    },
    {
        "author": "孔武仲",
        "paragraphs": [
            "去岁披云自访寻，交加緑玉已成林。",
            "肯随春圃羣芳老，喜对秋庭数亩阴。",
            "巴峡卢峰声淅沥，渭川斜谷气萧森。",
            "轩窗咫尺收佳趣，不负东南万里心。"
        ],
        "title": "直舍之西植竹两丛经岁甚茂",
        "id": "10c8e10d-f980-4752-b3eb-bbfd2cc45c5f"
    },
    {
        "author": "孔武仲",
        "paragraphs": [
            "龟峰琬琰翠成堆，轩槛前当秀色开。",
            "此地登临比图画，与君谈笑继樽罍。",
            "传闻佳景无时乏，依旧清江不断来。",
            "今日关河隔千里，相逢何处少徘徊。"
        ],
        "title": "寄会稽丞赵振道",
        "id": "2d844114-8966-48b6-9ff9-15f1d55cfe39"
    },
    {
        "author": "孔武仲",
        "paragraphs": [
            "翦斸蒿莱得好峰，萦纡装点思无穷。",
            "寻幽已到神仙境，发秘浑争造化功。",
            "官序隠登台合上，梦思遥寄水云中。",
            "扁舟我亦谋归去，暂向岩前作醉翁。"
        ],
        "title": "寄题程郎中家圆石",
        "id": "bec31f4a-868d-4a00-b3ad-648e40fd2c48"
    },
    {
        "author": "孔武仲",
        "paragraphs": [
            "王国方登俊，清才尚折腰。",
            "萱堂余怆在，瘴海此行遥。",
            "宴语无疏阔，离怀但黯销。",
            "红尘一羁旅，风驭羡飘飘。"
        ],
        "title": "送高善时赴官",
        "id": "f0c174df-2152-461a-88f1-123780079c17"
    },
    {
        "author": "孔武仲",
        "paragraphs": [
            "此身萍梗厌漂流，惭寄浔阳江上头。",
            "胜景长年闗梦寐，轻裘何日返林丘。",
            "扶摇莫作扶摇计，朴樕应容朴樕投。",
            "徙倚高楼情不极，恰如王粲在荆州。"
        ],
        "title": "次韵李端叔",
        "id": "970ecdfb-599c-4a66-8141-2f2129137f28"
    },
    {
        "author": "孔武仲",
        "paragraphs": [
            "朝罢千官卷舄行，袍衣犹带御前香。",
            "偶倾天上流霞美，便忘壶中白日长。",
            "丛竹娟娟帘绕碧，回风淅淅殿分凉。",
            "翛然不与人间事，未信无何别有乡。"
        ],
        "title": "文德朝参退举觞觥于幕下归馆中颓然醉卧官曹多暇未有如此因作四韵以识",
        "id": "189c8a51-1fd5-473d-864c-60f49b7ed7ba"
    },
    {
        "author": "孔武仲",
        "paragraphs": [
            "秋怀不可奈，驱马漕河边。",
            "川跃时闻鲤，林嘶已断蝉。",
            "劳心逐外物，回首是残年。",
            "强作遨游计，登临却黯然。"
        ],
        "title": "休日出城西",
        "id": "236c236f-a516-4618-8e46-cfd4666f1059"
    },
    {
        "author": "孔武仲",
        "paragraphs": [
            "画舸西河载酒回，东篱持菊待君来。",
            "何知顷刻成千古，不及従容共一杯。",
            "羁旅梦魂难际接，平生交分但悲哀。",
            "中年万事长心恶，何处愁眉得暂开。"
        ],
        "title": "闻袁思正卒于宿州",
        "id": "f96c9081-6eda-4adc-a755-bd0b8c6d1a83"
    },
    {
        "author": "孔武仲",
        "paragraphs": [
            "夜枕唯便睡，晨窗不展书。",
            "学文真渐懒，与世况全疏。",
            "老合耕山涧，恩容寄石渠。",
            "飡毡亦堪饱，不叹食无鱼。"
        ],
        "title": "偶书",
        "id": "fd28f230-022d-408c-a32e-91f4bff7cb70"
    },
    {
        "author": "孔武仲",
        "paragraphs": [
            "萧散爱闲官，因循亦厚颜。",
            "聊休俗士驾，独宿道家山。",
            "风幔自舒卷，月窗重闭闗。",
            "其如江海梦，已与雁飞还。"
        ],
        "title": "夜直东观",
        "id": "8ef78d50-b15a-49a2-89ea-dda901b9fd01"
    },
    {
        "author": "孔武仲",
        "paragraphs": [
            "遥知把酒对重阳，檐外秋声叶半黄。",
            "落帽想当追故事，披襟仍喜得新凉。",
            "自怜僻处真匏系，只羡清吟属雁行。",
            "闻说家楹増壮丽，落成应许到华堂。"
        ],
        "title": "次韵宋履中兄弟九日诗",
        "id": "61f366ce-cd3a-49d5-bb69-934393f0e92d"
    },
    {
        "author": "孔武仲",
        "paragraphs": [
            "汉南行乐不可复，殿中立班时会君。",
            "华省方看列宿贵，名州歘见左符分。",
            "飘蓬聚散古难必，塞马去来乌足云。",
            "出处行藏君素达，吟情聊对祖山云。"
        ],
        "title": "送范中发知蕲州",
        "id": "b2f3e0f3-6c0d-48d7-a4b3-fab896fa39f8"
    },
    {
        "author": "孔武仲",
        "paragraphs": [
            "淮县筑居好，桂亭牵兴长。",
            "偶分岩下影，别有月中香。",
            "潇洒欺松竹，严凝耐雪霜。",
            "従君酌樽酒，岁晚玩幽芳。"
        ],
        "title": "寄题徐季叔桂香亭",
        "id": "de0c6782-530d-4ef5-b7b2-bc2f49460e55"
    },
    {
        "author": "孔武仲",
        "paragraphs": [
            "平晓清风响北林，大明宫殿肃阴阴。",
            "雕舆来息云天上，黼座遥瞻斗极深。",
            "庭广袍衣自相照，朝回幡盖尚余音。",
            "太平文物多师古，想望汉唐犹视今。"
        ],
        "title": "十月朔过殿",
        "id": "1d5dc2b5-8a34-4887-b854-9ef6b6c52e7c"
    },
    {
        "author": "孔武仲",
        "paragraphs": [
            "广殿泬寥边，鸣靴趁静鞭。",
            "中霄黄道直，诸御锦袍鲜。",
            "夜雨尘如洗，秋槐影尚圆。",
            "银台不奏事，人乐太平年。"
        ],
        "title": "十二月十二日後殿朝参",
        "id": "73c27b38-2186-4129-b954-2d2557f16695"
    },
    {
        "author": "孔武仲",
        "paragraphs": [
            "晨光先到帝王州，别殿珠帘不上钩。",
            "万岁声齐山献寿，九门朝退海分流。",
            "参差雉尾回丹陛，杳远鸡声下禁楼。",
            "年少曾来奏词赋，钧天却记梦中游。"
        ],
        "title": "十二月十六日後殿朝谒",
        "id": "9678f1f3-9ac5-406b-8d66-bb816a742d57"
    },
    {
        "author": "孔武仲",
        "paragraphs": [
            "晨风猎猎卷书堂，坐爱松筠耐雪霜。",
            "岁律峥嵘催暮景，时光宛转逼新阳。",
            "金巵满引颜虽解，石火深笼焰不长。",
            "安得仙家却寒术，吸吞霞气赤城傍。"
        ],
        "title": "苦寒",
        "id": "c547a254-3b6c-445f-b895-2df7de34463d"
    },
    {
        "author": "孔武仲",
        "paragraphs": [
            "治才优似尹京年，余思吟哦入彩笺。",
            "元帅子孙真将种，翰林风格自天仙。",
            "追随尽腊无留刻，挥染香煤有剩妍。",
            "尽是从容雅歌事，铭功何苦勒燕然。"
        ],
        "title": "武仲伏蒙宠寄新篇不忘往事恩谊甚厚谨依严韵和酬伏惟台慈特赐采览",
        "id": "0e484462-9cd5-4b0b-b8b3-30ec1ac86427"
    },
    {
        "author": "孔武仲",
        "paragraphs": [
            "秋风解烦暑，尊俎可从容。",
            "尽会青云士，来游羣玉峰。",
            "琅函窥一一，金钥发重重。",
            "四库传观喜，惟应吏困供。"
        ],
        "title": "壬申仲秋与东观曝书之会谨赋五言四韵律诗一首",
        "id": "463edaa5-a28f-4d56-b610-896f04ae8bcc"
    },
    {
        "author": "孔武仲",
        "paragraphs": [
            "侍从荣依日月光，更因盘错试锋铓。",
            "谏书不上时无事，讼缿无留日倍长。",
            "旧好葭莩容间见，新篇锦绣得家藏。",
            "自惭思涸无高韵，蒿管何因拟凤凰。"
        ],
        "title": "武仲伏蒙知府待制宠示新诗课成短篇以献左右",
        "id": "c6d61683-4cff-4672-b8fa-cdeb488a173c"
    },
    {
        "author": "孔武仲",
        "paragraphs": [
            "江上怱怱别，孤舟谁与言。",
            "尘今生我甑，盗肯过君门。",
            "水石吴山好，风岚楚泽昏。",
            "相望欲命驾，何日为东辕。"
        ],
        "title": "寄子由",
        "id": "2079ea16-a2f0-4e88-8435-7e2fbe633ac1"
    },
    {
        "author": "孔武仲",
        "paragraphs": [
            "浩荡江风动客襟，短亭清晚一登临。",
            "乱霞藏日半天缬，渌水浸空千顷金。",
            "壮志未成游学恨，素交将散别离心。",
            "前山更有难寻景，试为闲来一苦吟。"
        ],
        "title": "极目亭有作",
        "id": "59e0c21d-010b-4a4a-b8e7-9852fde934cb"
    },
    {
        "author": "孔武仲",
        "paragraphs": [
            "亭上掀帘试解襟，远山崷崒势前临。",
            "前滩溅沫锵鸣玉，落照蒸霞映翠金。",
            "运笔欲回天地力，高谈直造圣贤心。",
            "于中览景宜谁预，愿结夫君此笑吟。"
        ],
        "title": "次韵介之",
        "id": "85bc1dc7-b1e1-4124-a5bc-f6905760e0d4"
    },
    {
        "author": "孔武仲",
        "paragraphs": [
            "廉纤一雨适春闲，击剑悲歌气满颜。",
            "消破古今惟日月，补完风雅只江山。",
            "我因为旅成拘滞，君此安居得往还。",
            "一夕竹窗灯烛照，论文谈易两俱闲。"
        ],
        "title": "江上晚行寄介之",
        "id": "c8843560-1a11-438c-ba40-3920f525dc22"
    },
    {
        "author": "孔武仲",
        "paragraphs": [
            "密雨霏霏欲结霖，洒开青帝发生心。",
            "风吹嫩草迸微緑，雷碾长空破积阴。",
            "啼鸟随阳声自得，卧龙思海意尤深。",
            "更看三月桃花浪，旧鬛凌云在尺寻。"
        ],
        "title": "早春",
        "id": "a5940bff-598e-4014-be14-00cd8ef5faa3"
    },
    {
        "author": "孔武仲",
        "paragraphs": [
            "金鞍骏马照朱门，乐会高张晋楚军。",
            "狂客浩歌翻白雪，艳姬醉舞转红裙。",
            "花光灼烁筵前锦，酒韵氤氲盏上云。",
            "争似竹窗风月夜，青灯残茗细论文。"
        ],
        "title": "介之会徐氏家饮薄暮不归为诗招之",
        "id": "c747e33a-0007-4472-bae4-44c27a8f6fbd"
    },
    {
        "author": "孔武仲",
        "paragraphs": [
            "读君诗句骨毛寒，直恐吟来得意难。",
            "划若震雷惊蛰户，烂如奎宿照云端。",
            "锋铓剸截昆山玉，意气腾凌大海澜。",
            "欲识词源最清处，露珠新滴水精盘。"
        ],
        "title": "次韵酬昌侠见贶之句",
        "id": "63bcb759-300c-4c86-b60f-b693fb5beec8"
    },
    {
        "author": "孔武仲",
        "paragraphs": [
            "翦断长翎入网罗，十年光景怨蹉跎。",
            "欲提长剑为游说，且卧空山学揣摩。",
            "砧杵夜寒醒醉梦，风霜秋紧役诗魔。",
            "不须计较当时事，黄卷书中宠辱多。"
        ],
        "title": "偶成",
        "id": "80ff76e9-9671-4f9b-97c2-670d4cd4fdfe"
    },
    {
        "author": "孔武仲",
        "paragraphs": [
            "万山松色锁蝉鸣，日透林阴上下清。",
            "霜压蒹葭连地白，风吹河汉满天声。",
            "穹庐夜动阴山虏，玉甲朝屯紫塞兵。",
            "愿漱单于一杯血，心随鵰鹗过长城。"
        ],
        "title": "秋日感怀",
        "id": "3572f0f4-67bf-40cd-80f2-0b25dae1f635"
    },
    {
        "author": "孔武仲",
        "paragraphs": [
            "金石论交古所希，朱颜相结少年时。",
            "自嗟龌龊逢人少，尤喜轩昻出众奇。",
            "文字往来谐律吕，笑谈错杂和埙篪。",
            "近闻俗语多谗间，愿子高歌锦与箕。"
        ],
        "title": "赠子通",
        "id": "e2c06fb5-0062-4616-8e03-627faa710c99"
    },
    {
        "author": "孔武仲",
        "paragraphs": [
            "俯瞰江城十万家，旧居却叹久荒遐。",
            "秋空云片归飞鹤，古木藤阴屈结虵。",
            "卧爱滩声长在耳，望穷山色接无涯。",
            "凭君命句天然景，流落人间与众夸。"
        ],
        "title": "和介之登楼见寄",
        "id": "0de8a2be-749a-4b18-9e78-9bedc50e9422"
    },
    {
        "author": "孔武仲",
        "paragraphs": [
            "画帘初卷碧山低，面面青蓝翠拂衣。",
            "秋水暮天长一色，渚鸥沙雁或双飞。",
            "烟霞逗眼光相乱，松竹敲风韵更微。",
            "却笑屈原顦顇甚，渔歌何苦泪交挥。"
        ],
        "title": "题介之小阁",
        "id": "a4613502-8187-415a-96d1-ede277de3a9e"
    },
    {
        "author": "孔武仲",
        "paragraphs": [
            "万里长江一叶舟，客心萧索已惊秋。",
            "乱霞影照山根寺，落日光翻水面楼。",
            "浅浦耀金知跃鲤，前滩点雪见栖鸥。",
            "少年壮气悲寥廓，未忍沧江下钓钩。"
        ],
        "tags": [
            "长江"
        ],
        "title": "江上",
        "id": "cd97b43d-80da-4d36-9cbb-15fac19f0770"
    },
    {
        "author": "孔武仲",
        "paragraphs": [
            "一天星月明如昼，万树杉篁吟戛秋。",
            "隠约棹歌闻别浦，青荧渔火见孤舟。",
            "身居简册三冬学，心入沧溟万里游。",
            "髣髴重阳正明日，与君携酒豫登楼。"
        ],
        "title": "夜归口占示同行者",
        "id": "52f31168-1b36-42ab-b9fb-33a12bee0c49"
    },
    {
        "author": "孔武仲",
        "paragraphs": [
            "秋空雨过一掀帘，万象森森夜气严。",
            "皓露滴人珠满袖，金风吹月鉴开奁。",
            "荒阶蟋蟀动相感，大海虬龙方退潜。",
            "物理穷通何足叹，试开阊阖问洪纤。"
        ],
        "title": "秋夕感怀",
        "id": "4eec0e5f-35c7-4107-80e5-4c1f66227c6a"
    },
    {
        "author": "孔武仲",
        "paragraphs": [
            "虎髯两颊状貌古，开口论议辞非今。",
            "尚藏折剑万丈气，空驰老骥千里心。",
            "六印他年新将相，一瓢今日旧山林。",
            "黄云断天望不极，想君何处方悲吟。"
        ],
        "title": "寄聂正甫",
        "id": "7d003907-c483-4f7a-b9d4-765a5b6ed11d"
    },
    {
        "author": "孔武仲",
        "paragraphs": [
            "东蜀国巨屏，梓州天一方。",
            "浯川点城郭，剑阁护池隍。",
            "镇抚须贤守，吁俞辍省郎。",
            "不应嗟远别，垂组正夸乡。"
        ],
        "title": "送周正儒知梓州",
        "id": "2e3555c7-d1f6-42be-a09e-a1cbf9d698f0"
    },
    {
        "author": "孔武仲",
        "paragraphs": [
            "顽云积穹苍，天宇昼沉黄。",
            "日车亦徘徊，风力软不扬。",
            "亭午犹蒸溽，汗泻如沃浆。",
            "裋褐无所投，返坐闭深房。",
            "外观俱遣绝，欲以进清凉。",
            "烦襟竟不解，号呼投空床。",
            "安得引扶摇，大鹏共翱翔。",
            "拔石移三山，回波沃扶桑。",
            "炎官丧精魄，火蛾潜遁藏。",
            "披襟阊阖畔，爽气盈衣裳。",
            "谁能守环堵，执热徒自伤。"
        ],
        "title": "溽暑",
        "id": "eece52d2-7983-4130-b27a-924cb1b5664c"
    },
    {
        "author": "孔武仲",
        "paragraphs": [
            "大暑投官亭，堂皇已颓折。",
            "盘桓倚门户，坐以一筦席。",
            "昊天多清风，至此何悭惜。",
            "及我无分寸，挥汗已盈尺。",
            "较之渴仆长途间，犹赖此中容少息。",
            "嗟我不如亭前马，稳嚼青刍柳阴下。",
            "又不如东家养画眉，雕笼彩画近帘帷。",
            "一身扰扰南复北，凌寒涉暑常奔驰。",
            "寒犹幸可沃以酒，暑真可畏非良时。"
        ],
        "title": "大热息于官亭",
        "id": "5b39c7f0-3c52-483b-b250-239aad083c8f"
    },
    {
        "author": "孔武仲",
        "paragraphs": [
            "乔木张帷幄，小溪环佩声。",
            "清风复飒然，三者固难幷。",
            "而我兼得之，世俗亦不争。",
            "逍遥万虑废，俯仰一身轻。",
            "豁若发酰鸡，悟然虚白生。",
            "万里涉山川，三伏值炎蒸。",
            "赤日正流天，篮舆须驻行。",
            "波明金沙露，渡仄画舫横。",
            "上飘以淅淅，下溅以泠泠。",
            "中有翠影浮，蓊蔚如画屏。",
            "顷刻谐我意，翛然已忘形。",
            "濯足临潺湲，披襟望青冥。",
            "山中真可乐，世路空营营。"
        ],
        "title": "水上清风覆以乔木",
        "id": "db5351d7-58dc-4fe2-886c-50c9df80ac63"
    },
    {
        "author": "孔武仲",
        "paragraphs": [
            "朝贵偶谪宦，郡侯真好贤。",
            "吏事不到门，身与白云闲。",
            "堂下有流水，堂前俱青山。",
            "时携孟光来，冷语夕阳间。",
            "登览兴已尽，浩然亦俱还。",
            "颇笑沉湘人，戚戚多愁颜。"
        ],
        "title": "白公草堂",
        "id": "db6500f3-47ac-47ed-89f6-29dafc55fc5a"
    },
    {
        "author": "孔武仲",
        "paragraphs": [
            "庐山到此深，面面皆叠嶂。",
            "安知九江滨，自有三峡壮。",
            "层崖合飞流，深谷呀百丈。",
            "颇闻开辟初，融结固异状。",
            "帝遣六天丁，开凿就空旷。",
            "划为双门关，拔作两城障。",
            "乔林叠帷幄，怪石蹲犀象。",
            "高泉落其间，快若翻瓮盎。",
            "雷动正轰磕，龙吟更凄怆。",
            "萦流十里间，余怒犹奔放。",
            "诗人细评品，价出瀑布上。",
            "山祇苦闷蓄，可探不可望。",
            "我来搜奇古，秋色正明亮。",
            "初观虽震慑，少定亦恬荡。",
            "复值朝日升，光景相荡漾。",
            "如倚明月宫，俯看银河浪。"
        ],
        "tags": [
            "庐山"
        ],
        "title": "三峡桥",
        "id": "2bb712da-2347-4b14-bd74-a87dd79896ef"
    },
    {
        "author": "孔武仲",
        "paragraphs": [
            "晚雨落虽收，夜风鸣未已。",
            "轻寒破秋梦，亦逐征人起。",
            "闯篷问篙师，开帆已数里。",
            "喧喧波拍岸，漠漠云覆水。",
            "溅点如珠翻，涌澜若山峙。",
            "白鸟亦回翔，江豚相助喜。",
            "余声更澎汃，掀兀席与几。",
            "孤舟没复出，轻捷如可恃。",
            "我生游四方，大半江湖里。",
            "吴会吊胥臣，潇湘寻帝子。",
            "咏歌怀曩昔，往往成诗史。",
            "此行又壮观，快欲插翼比。",
            "雄豪爱宗悫，潇散追范蠡。",
            "搥鼓佐倾觞，呼儿斫金鲤。"
        ],
        "title": "嘉鱼遇顺风",
        "id": "ad6daab9-0563-4b32-8dbe-642d682d00bc"
    },
    {
        "author": "孔武仲",
        "paragraphs": [
            "今日曷不乐，吾园来颇疏。",
            "向晚门庭空，杖策到城隅。",
            "林噪其飞禽，池跃其游鱼。",
            "似怪我来迟，晨朝何往乎。",
            "寂默不应答，暂一尔辈俱。",
            "唼波窥噞喁，集灌听相呼。",
            "复倚逍遥亭，悠然观太虚。"
        ],
        "title": "晚步西园",
        "id": "fd08bda5-8c4e-4517-9e67-a40e902ae417"
    },
    {
        "author": "孔武仲",
        "paragraphs": [
            "秋风入荒城，落叶如飞雨。",
            "梦寐湘西游，晻暧不可睹。",
            "昨日得君诗，讽咏日欹午。",
            "山光相随来，潇洒入庭户。",
            "忆昨寻此山，扁舟戛平浦。",
            "白鸥为前躯，丹霞随步武。",
            "渐入空旷中，轻清欲飞举。",
            "幽泉落石鸣，乔杉得风舞。",
            "峰峦半明灭，云月相吞吐。",
            "岩岩仙佛家，殿塔罗翠坞。",
            "半壁闻棋声，深林传鸟语。",
            "清境造已极，更上最高处。",
            "朱栏插青冥，华屋横险阻。",
            "云梦吞八九，天衢量尺五。",
            "却视长沙城，迫仄真环堵。",
            "渌水带萦洄，青烟丝一缕。",
            "平时事干谒，白昼走尘土。",
            "到此觉沉迷，直欲弃簪组。",
            "尚愧节不高，空然赋归去。",
            "朅来岩邑居，扰扰变寒暑。",
            "回旋尽朱墨，应接烦棰楚。",
            "何尝略寻幽，曾不暇窥圃。",
            "引望西绝堂，旷若隔今古。",
            "夫君今俊秀，爽气发眉宇。",
            "文章富择洒，诗笔尤跋扈。",
            "动我登临兴，翩翩如插羽。",
            "欲往竟未能，樊笼挂深庑。",
            "喜君得胜境，去家纔百步。",
            "年丰官舍闲，芳草生囹圄。",
            "篮舆不厌出，时结采芝侣。",
            "更分新篇章，慰我独吟苦。"
        ],
        "title": "奉酬李时发岳麓见寄",
        "id": "8ef94192-f905-416e-be9a-798a256d7057"
    },
    {
        "author": "孔武仲",
        "paragraphs": [
            "煎点径须烦绿珠。"
        ],
        "title": "句  其一",
        "id": "716a7631-21dd-4a3a-8fd1-8b109f3e9e2d"
    },
    {
        "author": "孔武仲",
        "paragraphs": [
            "黄公山下官悰冷，应有新吟续七哀。"
        ],
        "title": "句  其二",
        "id": "8831a921-233e-4317-aa7f-83087e83e0ef"
    },
    {
        "author": "范祖禹",
        "paragraphs": [
            "世治兴和乐，阳来符正声。",
            "纯能格天地，幽可逮神明。",
            "协气流无外，灵心识太平。",
            "九歌人鬼享，八变地祇迎。",
            "翕纵多祥集，欣欢万祉生。",
            "须知勲德大，圣作掩英茎。"
        ],
        "title": "乐通神明",
        "id": "3637f8a0-312b-44b7-931d-ba2460a9bd40"
    },
    {
        "author": "范祖禹",
        "paragraphs": [
            "风煦阳和候，冰消水泽春。",
            "乘舟施密罟，豋鲔荐明神。",
            "大壑翻红鬛，长波失锦鳞。",
            "味参笾实美，羞与涧毛新。",
            "事异观棠日，时非滥泗辰。",
            "猗欤潜有颂，率职自人。"
        ],
        "title": "春鲔初登",
        "id": "2e8ca1da-8653-49c7-9b3c-9fa042d3b91d"
    },
    {
        "author": "范祖禹",
        "paragraphs": [
            "驱车出郊垧，涉溪上青岑。",
            "峰头野寺不足到，先主祠堂犹可寻。",
            "祠堂之前流水长，翠屏重叠揺清光。",
            "老松窈窕入云汉，五月郁郁炎天凉。",
            "庙中女巫日歌舞，神去神来何处所。",
            "龙吟虎啸生风云，未似当时臣遇主。",
            "三分割据霸业开，山河气象皆西来。",
            "功名烜赫陵宇宙，顾盼可使强敌摧。",
            "西南歴数俄迁改，岷峨霸气今何在。",
            "万里浮云卷壮圗，空余江水东流海。",
            "山风吹月海上来，松间云气嘘酒杯。",
            "高歌且醉一杯酒，昔日英雄安在哉。",
            "此时分散已陈迹，何足惨怆令心哀。"
        ],
        "title": "游先主祠堂置酒",
        "id": "6378f5b2-9465-43d9-bd73-8ee244be53c1"
    },
    {
        "author": "范祖禹",
        "paragraphs": [
            "南山石壁陵苍苍，中有四老眉如霜。",
            "中原龙虎困格斗，九霄鸾鳯高飘翔。",
            "赤精斩蛇入咸阳，南极老人转遁藏。",
            "一朝相顾下云巘，共为羽翼安储皇。",
            "白云黄鹄高飞扬，虽有矰缴安能伤。",
            "君王慷慨但饮酒，戚姫起舞无辉光。",
            "古人不见虽已远，吾将杖策登崇冈。"
        ],
        "title": "四皓",
        "id": "7562fe4d-e73d-466d-8024-a319675cf92c"
    },
    {
        "author": "范祖禹",
        "paragraphs": [
            "红蕉花谁植，风流太守家。",
            "烁烁犀灯燃晚雨，亭亭蜜炬照晴霞。"
        ],
        "title": "席上探题二首  其一",
        "id": "6e1ff3c4-2529-4045-9d83-d36ae20c4c01"
    },
    {
        "author": "范祖禹",
        "paragraphs": [
            "秋夜雨点滴，梧桐乱人语。",
            "几行寒雁起沙汀，万里渔舟泊烟渚。"
        ],
        "title": "席上探题二首  其二",
        "id": "f06161b2-7cf2-42f5-a418-dc8b3f9e1cd3"
    },
    {
        "author": "范祖禹",
        "paragraphs": [
            "资水通巫峡，谁家万里船。",
            "随云排楚气，隠几上吴天。",
            "神女迷朝雨，湘娥泣暮烟。",
            "何时一飞檝，长啸下牢边。"
        ],
        "title": "资水",
        "id": "88b61bdc-595c-4fcc-ac28-2f2af629f681"
    },
    {
        "author": "范祖禹",
        "paragraphs": [
            "剑阁横空鏁蜀门，资中岩岫若云屯。",
            "天倾白日千山砥，峡束长江万里奔。"
        ],
        "tags": [
            "长江"
        ],
        "title": "资中八首  其一",
        "id": "44140fe9-cf3f-4d2c-a7ad-7983e02abfa5"
    },
    {
        "author": "范祖禹",
        "paragraphs": [
            "资山岩谷多神仙，鸾车凤马随飞烟。",
            "神女萧萧来暮雨，浮丘往往下云軿。"
        ],
        "title": "资中八首  其二",
        "id": "d786d4f2-a6ac-478c-90ec-401849473bbc"
    },
    {
        "author": "范祖禹",
        "paragraphs": [
            "醮坛高倚碧天开，中有清都白玉台。",
            "雾拥霓旌乘月去，风吹仙乐下天来。"
        ],
        "title": "资中八首  其三",
        "id": "78a42497-30be-4ca4-a2ed-1aa1091e6390"
    },
    {
        "author": "范祖禹",
        "paragraphs": [
            "五月江流万贾船，迅如飞电擘羣山。",
            "荆云峡雨须臾过，白帝江陵朝暮间。"
        ],
        "title": "资中八首  其四",
        "id": "10e2e613-98ea-40ee-aea5-3cd90c5fcf71"
    },
    {
        "author": "范祖禹",
        "paragraphs": [
            "六月炎蒸烈火高，黑云驱雨驾波涛。",
            "千崖雪浪飞泉吼，万壑阴云古木号。"
        ],
        "title": "资中八首  其五",
        "id": "464d413a-9345-45b8-acf6-85fa0f94591d"
    },
    {
        "author": "范祖禹",
        "paragraphs": [
            "风定江澄境象闲，水清波影倒云山。",
            "渔舟荡漾清光里，白鹭惊飞杳霭间。"
        ],
        "title": "资中八首  其六",
        "id": "61bf0a2b-e449-4551-b527-b5473f12ae13"
    },
    {
        "author": "范祖禹",
        "paragraphs": [
            "夷界荒山几万重，西穷月窟与天通。",
            "何时汉使还持节，从此乘槎上碧空。"
        ],
        "title": "资中八首  其七",
        "id": "0fb2ff4b-b8a7-459a-892d-800047a96cae"
    },
    {
        "author": "范祖禹",
        "paragraphs": [
            "武侯祠庙徧空山，万古名垂宇宙间。",
            "昔日南人皆稽首，至今歌舞聚夷蛮。"
        ],
        "title": "资中八首  其八",
        "id": "1b297b3a-12d2-43ed-86e6-47e76465ce59"
    },
    {
        "author": "范祖禹",
        "paragraphs": [
            "轩亭枕苍峰，缥缈视空阔。",
            "长江飜天去，回斡地轴折。",
            "洪涛破山门，崖谷尽争裂。",
            "孤云行无踪，飞鸟去自没。",
            "游子怨路长，烦襟此披豁。",
            "昔观黄河流，浩荡窥禹穴。",
            "干坤何壮观，永叹旧游绝。",
            "兹亭虽非匹，山水颇秀发。",
            "茫茫八纮内，所歴但毫末。",
            "安得乘飞颷，人寰恣超越。"
        ],
        "tags": [
            "长江"
        ],
        "title": "资州路月山亭",
        "id": "49f69e04-cc1a-45eb-b8dc-9eb2268a725d"
    },
    {
        "author": "范祖禹",
        "paragraphs": [
            "山行无晨暮，日暝崖谷昏。",
            "哀猿落客泪，永路惊旅魂。",
            "凭陵高山巅，俯视大江奔。",
            "迥环岛屿合，萦转洲渚屯。",
            "行云赴楚天，飞鸟下蜀门。",
            "地遐怪物聚，寺古深殿存。",
            "忆昔李氏末，烟尘暗中原。",
            "奸雄竞草窃，割据穷海根。",
            "干戈百年後，见此败屋垣。",
            "我来属清秋，登览无俗喧。",
            "山深虎豹归，水静蛟鼍骞。",
            "临风独笑咤，浩荡欲飞飜。"
        ],
        "title": "资州路东津寺",
        "id": "d4c14509-72c1-44dd-9c1f-8701abdab1d7"
    },
    {
        "author": "范祖禹",
        "paragraphs": [
            "忆昨卧碧山，苍苍丛桂间。",
            "白云为屏石为枕，緑萝长挂明月闲。",
            "忽乘轻舟泛江水，山月随人还在此。",
            "白鹭惊飞宿霭间，青山倒卧沧波砥。",
            "此时孤棹发中流，川后停波听棹讴。",
            "不学子猷中夜返，欲乘眀月向资州。"
        ],
        "title": "月夜船行入资州",
        "id": "57bedbad-1970-46a3-a27f-f91d472456da"
    },
    {
        "author": "范祖禹",
        "paragraphs": [
            "仲夏金火争，阴阳势相夺。",
            "干坤鼓洪炉，夸父死奔渴。",
            "普天无纎云，厚土万丈裂。",
            "亭亭太阳午，安得日车跌。",
            "清冷想寒门，浩荡思舞雪。",
            "叹彼老农耕，有苖不得活。",
            "乞雨祷潭龙，望云驱旱魃。",
            "帝车俄回指，四序苦飘忽。",
            "木落天地秋，清霜洗空阔。",
            "凉风破阊阖，势欲卷溟渤。",
            "众鸟尽不飞，峥嵘见孤鹘。",
            "登临涤魂神，飒爽动毛骨。",
            "因怀京洛间，车马填城阙。",
            "红尘暗天宇，愚智共汩没。",
            "出门无所适，肝肺为枯竭。",
            "平生喜林泉，潇洒爱风月。",
            "沧浪有渔父，逸步脱羁绁。",
            "超然思远游，万古访遗辙。",
            "安能公侯间，俯偻事干谒。",
            "及来山水县，素志得少豁。",
            "白石拂云眠，芳荪乘露撷。",
            "寻山喜幽胜，照水翫澄澈。",
            "虽无巢许操，夙慕夷齐洁。",
            "庶以保吾真，无为事其末。"
        ],
        "title": "七月五日热退喜凉资中有怀二十四韵",
        "id": "c48925d4-a283-4c9b-970d-9a2e4c30728c"
    },
    {
        "author": "范祖禹",
        "paragraphs": [
            "天监仁皇德，惟时岳降神。",
            "英姿备文武，贤业富经纶。",
            "梦赉求岩野，于畋载渭濵。",
            "三朝瞻上宰，四海入洪钧。",
            "谟烈重光启，枢衡万化新。",
            "珪璋扶日月，剑履上星辰。",
            "述职分东陜，宣威震北垠。",
            "长城万里远，奠枕四夷宾。",
            "自昔登储后，惟公秉国均。",
            "川河赖舟檝，霜雪见松筠。",
            "阊阖朝黄道，云龙对紫宸。",
            "忠勲藏庙祏，异礼冠臣邻。",
            "风雨王城会，烟花洛苑春。",
            "麾幢近泉石，衮绣出埃尘。",
            "照社祥光盛，充闾庆旦臻。",
            "御炉熏黼黻，天廐辍骐驎。",
            "帝念深元老，邦基属柄臣。",
            "公虽慕前哲，天欲觉斯民。",
            "左右萧何手，安危晋国身。",
            "济时归寿域，遐筭等灵椿。"
        ],
        "title": "文潞公生日",
        "id": "08788f3d-c4d5-4025-9a82-b73cf77b13ed"
    },
    {
        "author": "范祖禹",
        "paragraphs": [
            "上圣隆西眷，中朝报鉅贤。",
            "三刀重梦寐，四国赖蕃宣。",
            "自昔方隅远，惟公惠泽偏。",
            "弦歌初抚字，使节再聨翩。",
            "召父深仁浃，文翁美化全。",
            "南圗回海浪，北极上星躔。",
            "霖雨苏羣物，卿云被八埏。",
            "从容方论道，引避不居权。",
            "忠驭何频叱，行帷义一褰。",
            "漏天开雾雨，烧栈扫云烟。",
            "玉垒山横雪，罗江水映绵。",
            "闾阎瞻冕服，父老识旌旃。",
            "清静尝能理，烦苛冀尽蠲。",
            "销兵无吠警，含哺但安眠。",
            "富庶宁加此，功名固有焉。",
            "岂惟私蜀土，伫更秉陶甄。"
        ],
        "title": "送赵清宪入蜀",
        "id": "ed2757af-e124-4849-81b0-e5402e4707ab"
    },
    {
        "author": "范祖禹",
        "paragraphs": [
            "二年隔京洛，思见亦已久。",
            "骊驹将戒行，姑共一杯酒。",
            "君来买园林，山川既富有。",
            "顾我犹旅人，安排卧林薮。",
            "不意嵩岭云，输君先入手。",
            "谋生已知拙，高遁惭居後。",
            "贵富等浮云，名声似箕斗。",
            "终当结茅屋，邻舍闻鸡狗。",
            "杖屦作往还，过从惟野叟。",
            "爱君修竹间，一水似崖口。",
            "扫除石上月，寒桧揺青箒。",
            "早赋归去来，无为事奔走。",
            "前期知非远，同集待诸友。",
            "寄我思洛诗，东风想回首。"
        ],
        "title": "送圣徒入京兼呈纪常子进",
        "id": "cd484811-9994-4062-a0f6-d5d0791aa937"
    },
    {
        "author": "范祖禹",
        "paragraphs": [
            "昨夜关山雪，仆夫晨起惊。",
            "挥鞭骑紫马，晓入洛阳城。",
            "川原渺茫茫，长啸视八纮。",
            "有如乘风驭，迢逓奔玉京。",
            "伊水象天河，云涛向东倾。",
            "喧然古都市，沽酒吹玉笙。",
            "予心正浩荡，万里赴归程。",
            "遥望嵩峰顶，连天冻峥嵘。",
            "欲攀玉女窗，举手摩太清。",
            "思之不可去，怅望空含情。"
        ],
        "title": "大雪入洛阳",
        "id": "b7737d4c-a9d5-4d91-95e7-421f3c36ba3f"
    },
    {
        "author": "范祖禹",
        "paragraphs": [
            "剑外虽云远，名山信日闻。",
            "漏天常泄雨，蒙顶半藏云。",
            "万里飞鳬舄，三年隠豹文。",
            "茗芽春後好，应许故人分。"
        ],
        "title": "寄名山李着作",
        "id": "7e816183-08ee-43ad-b9a8-c77b796256d5"
    },
    {
        "author": "范祖禹",
        "paragraphs": [
            "黄河倾落九天来，砥柱三山立欲摧。",
            "崖谷吐吞成雾雨，蛟龙战鬬作风雷。"
        ],
        "title": "砥柱四首  其一",
        "id": "47cfd6a8-6783-4d1c-aea9-4ccd4ce181bc"
    },
    {
        "author": "范祖禹",
        "paragraphs": [
            "巨灵赑屃两山开，东放黄河万里来。",
            "地轴横斜争斡转，天维欹侧恐倾摧。"
        ],
        "title": "砥柱四首  其二",
        "id": "ad58a04e-32b3-4345-8e3a-37e919b51922"
    },
    {
        "author": "范祖禹",
        "paragraphs": [
            "禹开砥柱放河奔，浊浪轩轩日月昏。",
            "唯有三门君不见，惊波一起动干坤。"
        ],
        "title": "砥柱四首  其三",
        "id": "baccdb9f-c217-4a73-8a1e-59a95e516fc2"
    },
    {
        "author": "范祖禹",
        "paragraphs": [
            "砥柱初开禹力穷，黄河从此去朝宗。",
            "长鲸一喷连山起，岌嶪高于太华峰。"
        ],
        "title": "砥柱四首  其四",
        "id": "f52a0120-1581-4ed9-bd23-14c20c2c1cdd"
    },
    {
        "author": "范祖禹",
        "paragraphs": [
            "客行西入函关道，秀气东来满关好。",
            "北顾黄河天际流，回望荆山欲倾倒。",
            "前瞻太华三峰高，中天屹立争雄豪。",
            "羣山朝岳皆西走，势似长风驱海涛。",
            "金天杀气何萧爽，羽驾颷轮应可往。",
            "安得云梯倚碧空，上拂烟霞看仙掌。"
        ],
        "title": "望岳",
        "id": "c0e861e1-377b-41a1-8fcf-c5f01e6edd0c"
    },
    {
        "author": "范祖禹",
        "paragraphs": [
            "太华朝紫清，莲花开緑烟。",
            "尝闻希夷隐，欲学南华仙。",
            "道与寥廓友，形随变化迁。",
            "餐霞倚八极，御气游九天。",
            "静夜披蘂笈，清晨潄瑶泉。",
            "闲临日谷啸，下拂云窗眠。",
            "一朝玉棺坠，委体同蜕蝉。",
            "霓旌自宛转，羽驾何飘翩。",
            "空余故馆在，遗像犹依然。",
            "嗟吾生已後，不得见当年。",
            "扶揺若可借，永谢区中缘。"
        ],
        "title": "希夷陈先生祠堂",
        "id": "7ba2cae5-399d-4a20-bd04-e59e4c0afb55"
    },
    {
        "author": "范祖禹",
        "paragraphs": [
            "昔年曾上阁边行，步步凌霞出太清。",
            "鹤驾不归云缥缈，凤箫空断目分明。",
            "秦川错绣孤烟媚，渭水浮银落日横。",
            "惆怅重游今未遂，参差天半望飞甍。"
        ],
        "title": "望朝元阁",
        "id": "3fd312c0-04bb-4b27-8e08-30df3f97bf90"
    },
    {
        "author": "范祖禹",
        "paragraphs": [
            "东风吹尘客心起，京华去蜀三千里。",
            "我来踏雪走函关，下视秦川坦如坻。",
            "晓登太华三峰寒，凭高始觉天地寛。",
            "却惜京华不可见，烟花二月过长安。",
            "长安通衢十二陌，出入九州横八极。",
            "行人来往但西东，莫问兴亡与今昔。",
            "昔人富贵高台倾，今人歌舞曲池平。",
            "终南虚绕帝王宅，壮气空蟠佳丽城。",
            "黄河之水东流海，汉家已去唐家改。",
            "茂陵秋草春更多，豪杰今无一人在。",
            "细观此事何足愁，不如饮酒登高楼。",
            "秦王何苦求九鼎，魏武空劳营八州。",
            "当年富贵一时事，身後寂寞余高丘。",
            "春风开花不易得，一醉何必封公侯。"
        ],
        "title": "长安",
        "id": "4c9f8780-3fd9-43a6-91e3-ce14a230e17a"
    },
    {
        "author": "范祖禹",
        "paragraphs": [
            "夜上朝天晓不极，举头唯见苍苍色。",
            "回看初日半轮明，下视嘉陵千丈黑。"
        ],
        "title": "过朝天岭二首  其一",
        "id": "b2bc42cc-b9a8-42d2-b8ec-85803720b1a7"
    },
    {
        "author": "范祖禹",
        "paragraphs": [
            "地拆天开此险成，飘萧毛髪壮心惊。",
            "人间行路难如此，叹息何时险阻平。"
        ],
        "title": "过朝天岭二首  其二",
        "id": "44af2821-d021-4865-90d7-6e08b5a1f4a6"
    },
    {
        "author": "范祖禹",
        "paragraphs": [
            "孤屿何亭亭，苍松郁相对。",
            "池中蛟龙起，天际风雨会。"
        ],
        "title": "游李少师园十题 松岛",
        "id": "58e149fe-a926-4958-9ad8-619558261c6f"
    },
    {
        "author": "范祖禹",
        "paragraphs": [
            "向日铺青盖，浮波散緑盘。",
            "明珠洛浦佩，白玉水仙丹。"
        ],
        "title": "游李少师园十题 芡池",
        "id": "8a5baab7-8829-452b-a6ee-58b6ebc655e1"
    },
    {
        "author": "范祖禹",
        "paragraphs": [
            "凤食实已美，龙吟声更奇。",
            "惜无蔡邕识，那得马融吹。"
        ],
        "title": "游李少师园十题 笛竹",
        "id": "8e42f2ba-243b-4a5e-a5cb-235765561ffa"
    },
    {
        "author": "范祖禹",
        "paragraphs": [
            "王子吹笙去，仙禽下云端。",
            "夜栖松月静，朝舞桧风寒。"
        ],
        "title": "游李少师园十题 鹤",
        "id": "1f209fd0-b098-4ed2-8af9-4a06ec045ceb"
    },
    {
        "author": "范祖禹",
        "paragraphs": [
            "崩腾喷雪浪，昼夜无停息。",
            "回旋天磨转，运动日卓侧。"
        ],
        "title": "游李少师园十题 水轮",
        "id": "49257598-2acf-4bb8-a7d7-307b3481b156"
    },
    {
        "author": "范祖禹",
        "paragraphs": [
            "整整植翠旗，森森列羽卫。",
            "微风羣玉动，赫日苍云翳。"
        ],
        "title": "游李少师园十题 竹迳",
        "id": "84bc7cd7-9423-4f1e-a9f7-69124a3f0f53"
    },
    {
        "author": "范祖禹",
        "paragraphs": [
            "藻荇徧回塘，芙蕖出清水。",
            "红灯迭照映，翠盖相磨倚。"
        ],
        "title": "游李少师园十题 莲池",
        "id": "c818d2d6-95ae-47dc-a433-7aca84db0ec2"
    },
    {
        "author": "范祖禹",
        "paragraphs": [
            "天寒桂子堕，花发向庭中。",
            "月华十二满，常照此芳丛。"
        ],
        "title": "游李少师园十题 月桂",
        "id": "9adf80b8-f12c-466f-bea4-59fc636074fa"
    },
    {
        "author": "范祖禹",
        "paragraphs": [
            "高枝含烟雾，密叶张羽翼。",
            "参差随风势，惨澹入云色。"
        ],
        "title": "游李少师园十题 雁翅柏",
        "id": "7f833dd0-00f4-43ec-9404-eb2462dc3e8c"
    },
    {
        "author": "范祖禹",
        "paragraphs": [
            "结茅深林下，开户流水边。",
            "晓听松风坐，夜枕云涛眠。"
        ],
        "title": "游李少师园十题 茅庵",
        "id": "7fb1613c-b87e-41eb-aa7d-adf9f63cacf4"
    },
    {
        "author": "范祖禹",
        "paragraphs": [
            "君家潇洒住园林，更入青山迳路深。",
            "唯有白云为得侣，祗应流水是知音。"
        ],
        "title": "游李少师园十题 和张二十五游白龙溪甘水谷郊居杂咏七首 其一",
        "id": "2a4e7a0d-3d2e-4aa5-a006-a6aaff16c9c0"
    },
    {
        "author": "范祖禹",
        "paragraphs": [
            "松姿鹤性自宜闲，天与幽奇避俗喧。",
            "谢客风流临海峤，秦人歌啸入花源。"
        ],
        "title": "游李少师园十题 和张二十五游白龙溪甘水谷郊居杂咏七首 其二",
        "id": "b3a142e1-b085-4a27-bd2a-803172891fd3"
    },
    {
        "author": "范祖禹",
        "paragraphs": [
            "南窗高卧看云生，日暮回风动紫荆。",
            "鼓吹不须过野坞，青蛙雨後自能鸣。"
        ],
        "title": "游李少师园十题 和张二十五游白龙溪甘水谷郊居杂咏七首 其三",
        "id": "d4f864e9-88bf-4dde-a68f-71384739fbbf"
    },
    {
        "author": "范祖禹",
        "paragraphs": [
            "田家何所乐，野老饭蒿藜。",
            "沙月鹭投宿，松风猿乱啼。",
            "侵衣青竹冷，拂面緑萝低。",
            "幽步无车马，唯应杖可携。"
        ],
        "title": "游李少师园十题 和张二十五游白龙溪甘水谷郊居杂咏七首 其四",
        "id": "47fbfb68-b3e7-44df-ac32-e823c6876d6b"
    },
    {
        "author": "范祖禹",
        "paragraphs": [
            "石迳人行少，山云袖拂看。",
            "水流情共远，天阔望随寛。",
            "笙磬珍禽响，龙蛇怪蔓盘。",
            "洛川回首处，烟霭暮漫漫。"
        ],
        "title": "游李少师园十题 和张二十五游白龙溪甘水谷郊居杂咏七首 其五",
        "id": "2e18ff2e-ca6e-4a7c-9ca1-7a15ad5f8ea6"
    },
    {
        "author": "范祖禹",
        "paragraphs": [
            "夜静月明溪水喧，先秋风物已萧然。",
            "藤萝作帐云为枕，冷挂絺衣石上眠。"
        ],
        "title": "游李少师园十题 和张二十五游白龙溪甘水谷郊居杂咏七首 其六",
        "id": "2f03f96a-f019-4144-984a-f63de3dccb37"
    },
    {
        "author": "范祖禹",
        "paragraphs": [
            "青山跬步去无由，唯有登临可散忧。",
            "浮世只知轩冕乐，几人能得少时休。"
        ],
        "title": "游李少师园十题 和张二十五游白龙溪甘水谷郊居杂咏七首 其七",
        "id": "b3e5fb33-00af-4378-bb2e-b2c00c808fb1"
    },
    {
        "author": "范祖禹",
        "paragraphs": [
            "西街春日永，辇道与天通。",
            "御水横银汉，仙桥挂彩虹。",
            "草荒平乐馆，花发上阳宫。",
            "扰扰都门路，轮蹄日向东。"
        ],
        "title": "西街",
        "id": "bb1ca049-0c47-4d1f-b583-ad84a529a708"
    },
    {
        "author": "范祖禹",
        "paragraphs": [
            "夜静碧天如水，山空明月随人。",
            "此兴庾公非浅，远游王子何频。"
        ],
        "title": "和子进六言二首  其一",
        "id": "46deb382-9a5e-4421-af68-cb92e680143c"
    },
    {
        "author": "范祖禹",
        "paragraphs": [
            "萧散独游何处，寂寥四顾无人。",
            "月露沾衣觉久，水风吹面宜频。"
        ],
        "title": "和子进六言二首  其二",
        "id": "348ae1e4-93c2-49fb-a7ad-ef7a6e6aa7a8"
    },
    {
        "author": "范祖禹",
        "paragraphs": [
            "西度天津水见沙，轻风飞盖緑杨斜。",
            "相逢喜到千春寺，最後方开第一花。",
            "富媪英华当间出，东君照育想非賖。",
            "神仙高格黄裳色，安得深根植帝家。"
        ],
        "title": "和子进千春院观桃花二首  其一",
        "id": "cd53e44d-debb-4a28-94fe-37889f18ef42"
    },
    {
        "author": "范祖禹",
        "paragraphs": [
            "鳯刹花光照碧霄，龙楼柳色暗朱桥。",
            "夸娥素月人疑近，姑射仙山路岂遥。",
            "琮玉温姿轻拂拂，鞠衣嘉色宛飘飘。",
            "都人莫怪芳华晚，如隔烟霞在泬寥。"
        ],
        "title": "和子进千春院观桃花二首  其二",
        "id": "0edb81f4-e33d-4387-8632-72fd094f63ac"
    },
    {
        "author": "范祖禹",
        "paragraphs": [
            "池上鱼相乐，林间鸟不惊。",
            "雨余荷气湿，风动水纹生。",
            "俗客心犹爽，高人兴自清。",
            "何时作邻里，卜宅剪榛荆。"
        ],
        "title": "三月十八日雨後访张二十五以诗见寄次其韵",
        "id": "06ce41b8-0c45-4437-9aad-f405a546bdc2"
    },
    {
        "author": "范祖禹",
        "paragraphs": [
            "青春忽已过，白髪不须惊。",
            "招隠寻居士，论文访友生。",
            "到来尘虑息，归去梦魂清。",
            "尚想穿幽径，楸花间紫荆。"
        ],
        "title": "又和再寄二首  其一",
        "id": "05def714-3770-41d7-8b20-a5790c059a8f"
    },
    {
        "author": "范祖禹",
        "paragraphs": [
            "花落春台静，莺啼晓枕惊。",
            "竹间流水过，窗外白云生。",
            "襟抱怀冰爽，诗篇叩玉清。",
            "荒唐漆园吏，环堵但披荆。"
        ],
        "title": "又和再寄二首  其二",
        "id": "82972f76-b61d-47b3-bad2-ad744832f3a5"
    },
    {
        "author": "范祖禹",
        "paragraphs": [
            "公干清漳卧，维摩浄室居。",
            "作诗心在否，问法意何如。",
            "台榭花飞尽，池塘雨洗初。",
            "剧谈能强起，便欲驾柴车。"
        ],
        "title": "张三十病愈久不相见以诗寄问",
        "id": "1d56c465-d638-4ee2-a544-5fb0c63bca45"
    },
    {
        "author": "范祖禹",
        "paragraphs": [
            "绰约花无语，间关鸟自吟。",
            "及时须赏翫，风雨不能禁。"
        ],
        "title": "和张二十五春日见寄五首  其一",
        "id": "59879bcc-ffee-48c3-95e5-42be51c87a13"
    },
    {
        "author": "范祖禹",
        "paragraphs": [
            "莫恨生华髪，唯须不负春。",
            "风光无老少，祗属有情人。"
        ],
        "title": "和张二十五春日见寄五首  其二",
        "id": "ab11de02-252c-4902-b574-54e57428e978"
    },
    {
        "author": "范祖禹",
        "paragraphs": [
            "潇洒幽栖地，山岚日夕昏。",
            "松风吹緑绮，溪月湛清樽。"
        ],
        "title": "和张二十五春日见寄五首  其三",
        "id": "0dbc553f-92f3-4437-a340-cf4f08d6087d"
    },
    {
        "author": "范祖禹",
        "paragraphs": [
            "白日春台上，欢娱莫诉杯。",
            "飞花留客醉，啼鸟近人来。"
        ],
        "title": "和张二十五春日见寄五首  其四",
        "id": "18f51af5-84fe-4560-8a7f-40110b956240"
    },
    {
        "author": "范祖禹",
        "paragraphs": [
            "流水家家入，修篁处处同。",
            "城南履道宅，白傅有遗风。"
        ],
        "title": "和张二十五春日见寄五首  其五",
        "id": "0f4de5ab-9e69-4c82-a6b6-823c172de587"
    },
    {
        "author": "范祖禹",
        "paragraphs": [
            "径藓铺苍锦，林花落绛趺。",
            "山光入戸牖，云气起瓶盂。",
            "宴坐期三月，迷行有万途。",
            "寥寥方丈室，一物更应无。"
        ],
        "title": "和子进夏日忆宝上人",
        "id": "d389662f-23fd-4248-a3ce-d3fdee20a564"
    },
    {
        "author": "范祖禹",
        "paragraphs": [
            "月上霜威重，烟消霁景分。",
            "岭猿寒啸侣，涧鹿夜呼羣。",
            "天静纎毫见，山空落叶闻。",
            "此时真吏隠，高卧看浮云。"
        ],
        "title": "秋夜",
        "id": "f091ecec-621e-4803-94d6-e069076b904c"
    },
    {
        "author": "范祖禹",
        "paragraphs": [
            "十年京洛弄残书，喜见西归别驾车。",
            "锦里追游贫莫厌，彩衣荣侍乐何如。",
            "诏条安远民为本，才刃如君地有余。",
            "不日还趋宣室召，伊川重访野人庐。"
        ],
        "title": "送廷珍殿丞兄通判阆州",
        "id": "e8b1b8e9-9dff-4fce-a2a8-1159cbd48e31"
    },
    {
        "author": "范祖禹",
        "paragraphs": [
            "傅公有幽居，近在盘山下。",
            "清济出其间，白石明可把。",
            "盈科赴溟渤，习坎日倾泻。",
            "竹色洗娟婵，松姿照萧洒。",
            "室有古诗书，门无俗车马。",
            "公居虽畎亩，寤寐惟朝社。",
            "云山聊啸遨，鱼鸟同游冶。",
            "在我本无心，羣生系用舍。",
            "终当入帝梦，肖象求岩野。",
            "题诗寄林垧，俚调惭非雅。"
        ],
        "title": "寄题傅钦之济源草堂",
        "id": "8d9894da-3617-40b8-b43f-9aa69aa0964d"
    },
    {
        "author": "范祖禹",
        "paragraphs": [
            "几年幽独饱风霜，一日荣观似堵墙。",
            "地养深根成异产，天回淑气发新阳。",
            "宾朋须醉千钟酒，蜂蝶争偷百和香。",
            "留得青毡真旧物，于今鳯阁有名郎。"
        ],
        "title": "和蜀公紫薇花再发寄中书舍人",
        "id": "c46faa67-ae62-4282-8877-97adf31570eb"
    },
    {
        "author": "范祖禹",
        "paragraphs": [
            "力穑良农晚岁收，英名初喜动凝旒。",
            "光如剑气斗间没，文似河源天上流。",
            "莫叹黄金纔易箒，安知布被不封侯。",
            "暮年烈士心方壮，双鹘抟风向九秋。"
        ],
        "title": "和五十四翁登恩第後赠杨君章",
        "id": "2d502c1b-553b-4a93-9c70-2cf0d74ad71d"
    },
    {
        "author": "范祖禹",
        "paragraphs": [
            "翔鸾戢翼下层空，南浦归帆逐晓风。",
            "梦寐兰陔清露白，啸歌江国火云红。",
            "王畿结绶来无久，天汉乘槎去可通。",
            "莫为淹回销壮节，力行须与古人同。"
        ],
        "title": "孙秀才下第蹔还京口留别起居邀余和以赠行",
        "id": "4b1cce81-47e1-41cb-a253-d12c2b6557cf"
    },
    {
        "author": "范祖禹",
        "paragraphs": [
            "卫武年将百，僖公寿有千。",
            "形方通帝梦，兆始见王田。",
            "白髪高山雪，新诗清水莲。",
            "福绥真乐只，燕处自超然。",
            "浊酒中徐圣，泠风御列仙。",
            "劲松临绝壁，独鹤在青天。",
            "出处邦之望，清虚性所便。",
            "老谋方眷用，微物正思怜。",
            "汉室求园绮，周家重夭颠。",
            "虽懐箕颍志，应未许终焉。"
        ],
        "title": "和蜀公八十岁自咏",
        "id": "afaf66b6-e9f3-4c5b-aa5c-933cd5a57be6"
    },
    {
        "author": "范祖禹",
        "paragraphs": [
            "言有逆耳忠，药有苦口利。",
            "康强本危虑，忧患生逸意。",
            "先生蹈周孔，陋巷乐仁义。",
            "新命登谏垣，四方想平治。",
            "舞雩逐清爽，伏枕送炎炽。",
            "作诗存警戒，教告在同志。",
            "苍生系正人，丹扆渴高议。",
            "矧当敷经训，劝讲日严侍。",
            "桓荣大师尊，郑公三鉴备。",
            "天衢进方亨，王路坦无陂。",
            "告猷补衮职，正色伏蒲地。",
            "阳城可以起，醇酒毋数醉。"
        ],
        "title": "答孙莘老病中寄谢诸同舍",
        "id": "7b4000fa-fba5-419b-b2a0-2017a90dcc46"
    },
    {
        "author": "范祖禹",
        "paragraphs": [
            "阙塞当门外，伊流遶舍西。",
            "松筠不改色，桃李自成蹊。",
            "穉笋穿阶迸，珍禽拂面栖。",
            "公归卧林壑，好作钓璜溪。"
        ],
        "title": "春日有怀仆射相公洛阳园",
        "id": "b26a9796-51d1-45bf-bf9e-9e5347488608"
    },
    {
        "author": "范祖禹",
        "paragraphs": [
            "鼎铉承家有庆基，苍生翘首圣神知。",
            "韦贤世德传经远，卫武年华入相迟。",
            "霖雨八方随说命，带河千古誓萧规。",
            "行看凤沼原鸰集，莫为旌麾滞朔陲。"
        ],
        "title": "和吕龙圗贺仆射相公",
        "id": "088c216b-1582-472c-a0a7-5a0624aa7f6b"
    },
    {
        "author": "范祖禹",
        "paragraphs": [
            "累诏褒优免造庭，两宫虚竚想仪形。",
            "千年辽鹤高华表，万里云鸿独杳冥。",
            "绮皓采芝终佐汉，桓荣稽古旧传经。",
            "真宫岑寂烟霞外，南极光中作寿星。"
        ],
        "title": "蜀公恳辞经席改领嵩宫赋诗以代献寿",
        "id": "bd19ebb2-1ea1-4d5d-812b-472a7f0acc1e"
    },
    {
        "author": "范祖禹",
        "paragraphs": [
            "黄合吁谟作帝龙，文昌纲辖振邦风。",
            "羣才藻鉴归能哲，万事钧衡仰至公。",
            "连璧辉光时共美，断金情契昔相同。",
            "折冲千里精神壮，正似山河绕汉宫。"
        ],
        "title": "和门下侍郎东省夜直寄左丞光禄",
        "id": "30c65e60-0cef-4e7e-8821-52579a14cb6d"
    },
    {
        "author": "范祖禹",
        "paragraphs": [
            "雨师泛洒霁光匀，华盖香风不起尘。",
            "亿兆欢呼真帝启，谋猷左右尽君陈。",
            "云随仙驭三山远，日出咸池六合新。",
            "一别都门变桑海，来瞻原庙祗悲辛。"
        ],
        "title": "和子开从驾朝谒景灵宫二首  其一",
        "id": "5976d7c6-e39f-4bbd-83b2-921351cfbca6"
    },
    {
        "author": "范祖禹",
        "paragraphs": [
            "瑶池真气降东莱，营室新临渭北开。",
            "载见辟王遐迩至，思齐任姒肃雝来。",
            "龙胡尚泣遗弓剑，燧火俄惊变柳槐。",
            "谁识九重宵旰意，中天云汉望昭回。"
        ],
        "title": "和子开从驾朝谒景灵宫二首  其二",
        "id": "210bb899-fc52-42cd-a3c4-3e38ffdf5b4f"
    },
    {
        "author": "范祖禹",
        "paragraphs": [
            "去年使河东，饮饯天始秋。",
            "今年使河北，复作萧寺游。",
            "愧我燕居息，送公频按州。",
            "雍容鹓鹭列，环佩鸣琅球。",
            "岂知勤徒御，与国扬王休。",
            "譬如果适口，安问梨与榴。",
            "此行功名会，肯使岁月流。",
            "载酒都门饯，行当迓归辀。"
        ],
        "title": "四月三十日慈孝寺山亭席上次韵经父舍人送子敦都运待制赴河北",
        "id": "cd1bc1d2-a5c3-4b34-a768-f0943891d7ec"
    },
    {
        "author": "范祖禹",
        "paragraphs": [
            "顾公涉沧海，宇宙观奇伟。",
            "十年守沈冥，应笑柱下史。",
            "动静虽有殊，要之盖棺已。",
            "迩来拜东台，岩穴弹冠喜。",
            "昂藏出风尘，壮志在千里。",
            "忽持肤使节，急病仁为美。",
            "翰林出新诗，风霆奔落纸。",
            "朝廷日清明，君子慎所履。",
            "行当继禹功，洒灾澹洪水。",
            "过我伊洛间，松风醒俗耳。"
        ],
        "title": "同子瞻送子敦赴河北都运次韵",
        "id": "21a77026-03a4-4329-8ee9-cace92304a6e"
    },
    {
        "author": "范祖禹",
        "paragraphs": [
            "玉座焦劳侧席居，侍臣忧国尽应徐。",
            "宸心有感先离毕，星使分祈未下舆。",
            "触石寸云寰宇徧，稽天巨浸百川趋。",
            "不才太史那能颂，唯待丰年以喜书。"
        ],
        "title": "和张给事喜雨",
        "id": "e438f2e4-c362-475b-bb0d-9d493ba1b2a8"
    },
    {
        "author": "范祖禹",
        "paragraphs": [
            "瞻望昭回毎夜分，崇朝忽起泰山云。",
            "干坤荡暑如醒醉，江海生波想织纹。",
            "禁漏深迷天阙晓，朝衣凉带御炉熏。",
            "时清封奏何妨简，献纳赓歌见爱君。"
        ],
        "tags": [
            "泰山"
        ],
        "title": "又和张给事喜雨",
        "id": "4e8bd4c1-8579-4a36-bd68-7323912ca79c"
    },
    {
        "author": "范祖禹",
        "paragraphs": [
            "唐尧茹藜藿，民俗犹忧深。",
            "晋国壮山川，羌虏皆外禽。",
            "宸心敬折狱，使节慎所临。",
            "夫君台阁旧，空老翰墨林。",
            "松柏饱岁寒，鵰鹗候秋阴。",
            "揽辔上太行，北风爽烦襟。",
            "当令桑枣地，愁叹为讴吟。",
            "二江带双流，三峨耸危岑。",
            "何时早归耕，杖屦日相寻。"
        ],
        "title": "席上分韵送天觉使河东以登山临水送将归为韵分得临字",
        "id": "3af653dc-db60-4973-8c16-24d658aad93b"
    },
    {
        "author": "范祖禹",
        "paragraphs": [
            "圣志探渊学，皇慈示至仁。",
            "论经穷古训，锡燕比嘉宾。",
            "天醴尧觞举，箫韶舜乐陈。",
            "隆恩均近辅，赐札下严宸。",
            "洒墨星辰烂，飞毫日月新。",
            "聪明钦作后，气志俨如神。",
            "龙马观牺迹，延陵识圣真。",
            "受藏辉蔀屋，荣遇极儒绅。",
            "方讲三王治，思还四海淳。",
            "顾惭愚陋识，何所补涓尘。"
        ],
        "title": "谢赐御书诗五言十韵",
        "id": "2eed74a5-df59-46f6-a235-55b62ca2aa03"
    },
    {
        "author": "范祖禹",
        "paragraphs": [
            "十五年前宿殿庐，伊川一纪卧岩居。",
            "雕虫尚忆长杨赋，汗简犹残太史书。",
            "日月当天瞻法座，烟霞落纸看华裾。",
            "品题幸预诸公末，更许追随侍玉除。"
        ],
        "title": "殿试覆考和子由侍郎",
        "id": "32dff87f-620c-4247-90e9-2fb1de44c33c"
    },
    {
        "author": "范祖禹",
        "paragraphs": [
            "晨入金华暮浴堂，声容不动笔奔忙。",
            "星间忽降龙衔耀，天上重分玉醴香。",
            "欲炧寒宵宫漏永，半酣归梦蜀山长。",
            "起看绛阙银河晓，山立千官拱未央。"
        ],
        "title": "和子瞻禁林锁院诏赐烛酒",
        "id": "802bcb40-57e8-47fd-9a87-7ead46220922"
    },
    {
        "author": "范祖禹",
        "paragraphs": [
            "千山行尽见平川，鸡犬相闻俗晏然。",
            "父老共知仁圣意，十年重借使君贤。"
        ],
        "title": "送周思道再知汉州三首  其一",
        "id": "de9a9fc3-83a0-49e4-8a48-a3633890aa00"
    },
    {
        "author": "范祖禹",
        "paragraphs": [
            "使君昔日抚疲羸，曾奏囊封有直词。",
            "一卧家山今白首，重来犹拥旧旌旗。"
        ],
        "title": "送周思道再知汉州三首  其二",
        "id": "e0981127-8e41-4d55-8475-26bcca47d540"
    },
    {
        "author": "范祖禹",
        "paragraphs": [
            "两川相望各繁华，二牧蕃宣出一家。",
            "衣绣聊为乡社宠，行看召节向天涯。"
        ],
        "title": "送周思道再知汉州三首  其三",
        "id": "30ba9aab-105c-4ce6-a6e2-b8464b40b043"
    },
    {
        "author": "范祖禹",
        "paragraphs": [
            "先朝直节贯秋霜，殿壁于今有谏囊。",
            "汲黯犹烦卧居郡，冯唐何事老为郎。",
            "山川壮丽开戎幕，草木荣华过故乡。",
            "青盖从来宜白髪，行看高步入明光。"
        ],
        "title": "送周正孺知梓州",
        "id": "d28dd6cf-8152-4a91-a3e2-5f75d34b8151"
    },
    {
        "author": "范祖禹",
        "paragraphs": [
            "阆山锦屏秀，阆水碧玉寒。",
            "高阁俯城邑，飞甍出云端。",
            "惟昔隠君子，卜筑兹考盘。",
            "圗书侔藏室，一一手自刋。",
            "山园养松桂，庭砌被芝兰。",
            "雾深豹文蔚，风壮鹏翼抟。",
            "来为廊庙重，归为里闾欢。",
            "乃知哲人训，基构自艰难。",
            "我昔侍先君，借书尝纵观。",
            "题诗尚可记，手泽想未干。",
            "尔来三十载，感事一汍澜。",
            "侧身西南望，安得陵风翰。"
        ],
        "title": "寄题蒲氏清风阁",
        "id": "1e56a6ba-9fdc-432c-a3b9-4faa1f473ae0"
    },
    {
        "author": "范祖禹",
        "paragraphs": [
            "我从山中来，安宅岂敢卜。",
            "穷秋积霖潦，陋巷没车毂。",
            "环堵不蔽风，下床毎涂足。",
            "灶鼃日已长，釜鱼时可漉。",
            "瓦解岂一朝，粪土扶朽木。",
            "中夜若崩山，微躯忧压覆。",
            "晨炊无尺椽，慨叹食重肉。",
            "益思反蓬茅，终老依松竹。",
            "云居荫薜萝，野性狎麋鹿。",
            "涧溪可濯饮，薇蕨余肴蔌。",
            "宁惟此寓馆，薄宦同旅宿。",
            "吾食敢求饱，民生犹歉腹。",
            "囊空庶无寇，囷竭尚有粟。",
            "墨突不暇黔，谁能忧破屋。"
        ],
        "title": "又雨中厨屋坏",
        "id": "b9693764-ff0c-4509-80bf-3941723e5d94"
    },
    {
        "author": "范祖禹",
        "paragraphs": [
            "危槛跨层城，凭高俗虑醒。",
            "鹏飞适莽苍，鸿去上青冥。",
            "隠地临箕岭，贤游会德星。",
            "跻攀何日共，远目寄郊垧。"
        ],
        "title": "寄题颍昌王氏巽亭二首  其一",
        "id": "cc99241b-67c6-4d8f-99f3-55de49881f1f"
    },
    {
        "author": "范祖禹",
        "paragraphs": [
            "旧馆懐贤躅，先朝翊帝圗。",
            "虹梁引层构，血汗出奇驹。",
            "几杖延乡老，诗书问鲁儒。",
            "南天望云气，应泣舜苍梧。"
        ],
        "title": "寄题颍昌王氏巽亭二首  其二",
        "id": "728b3235-a097-48a0-b70b-aa68e0bdb378"
    },
    {
        "author": "范祖禹",
        "paragraphs": [
            "平生闻庐岳，梦想入松门。",
            "京华走尘土，岁月空崩奔。",
            "缈思放岩壑，枕石清心魂。",
            "羡君归旧隠，山水当高轩。",
            "云林对寝食，烟霭变朝昏。",
            "晴空天池溢，瀑布银河翻。",
            "奇观穷宇宙，梦泽可以吞。",
            "少年负志气，海运期鹏鲲。",
            "晚登桂堂籍，燕石笑玙璠。",
            "飘飘考城吏，放浪彭泽园。",
            "回首出都邑，仙禽谢笼樊。",
            "顾我老文史，望天方戴盆。",
            "俛仰半世间，同僚念金昆。",
            "存亡已永隔，风义古所敦。",
            "寄语谢嵇绍，终惭山巨源。"
        ],
        "title": "送道纯归南康  其一",
        "id": "5bd96241-fe7e-4091-93d6-376875d888bc"
    },
    {
        "author": "范祖禹",
        "paragraphs": [
            "珍台闲馆切昭回，笙鹤应无俗驾陪。",
            "天浸祥池三岛向，春迷神囿百花开。",
            "沙鸥泛泛人相近，风燕飞飞隼莫猜。",
            "清洛故园荒径在，与君何日赋归来。"
        ],
        "title": "送道纯归南康  其二",
        "id": "8d46ad74-eeaf-43a5-be0f-6c324abc63e6"
    },
    {
        "author": "范祖禹",
        "paragraphs": [
            "海上蟠桃方结子，月中仙桂欲生枝。",
            "须知阴德多余庆，仁者从来与寿宜。"
        ],
        "title": "同安诞日赋小诗祝延",
        "id": "dd5f4a06-4f65-4a51-9cf0-6fd85e46e68b"
    },
    {
        "author": "范祖禹",
        "paragraphs": [
            "奕世登公衮，羣生入化钧。",
            "须知盛德後，宜有正家人。",
            "令日垂门帨，清风采涧苹。",
            "儿孙环坐侧，岁岁祝千春。"
        ],
        "title": "又",
        "id": "d6414f6a-6fa3-4cc4-ad44-bb5bc75fffa7"
    },
    {
        "author": "范祖禹",
        "paragraphs": [
            "掞天畴昔阻雄飞，未及耆年早拂衣。",
            "白日浮丘仙袂远，清秋范蠡片帆归。",
            "京华岁月双奔毂，淝上沧浪一钓矶。",
            "况有孟光为道侣，散花诸国叩岩扉。"
        ],
        "title": "送吕通直致仕南游归寿州",
        "id": "8f5ee080-2018-4ee5-917e-9af37e905dc4"
    },
    {
        "author": "范祖禹",
        "paragraphs": [
            "十年卧伊洛，半世老铅椠。",
            "君恩还故栖，蠧简幸窥觇。",
            "滥陪英雄游，自觉山野僭。",
            "有美刘夫子，相逢乐无厌。",
            "腾骞入霜台，便若阻城堑。",
            "朝言渴蹇谔，民瘼待针砭。",
            "清诗叩哀玉，孤秀出羣艶。",
            "伐木激頺风，佩兰起幽念。",
            "顾我久羁寓，来如水鳬泛。",
            "晨兴想三川，夕梦越双剑。",
            "终当出都门，瘦马揺破韂。",
            "事业付公等，斯言免为玷。"
        ],
        "title": "答刘中叟",
        "id": "b10c38fc-48dc-4b18-beac-e944ca72afb9"
    },
    {
        "author": "范祖禹",
        "paragraphs": [
            "风流江左并淮原，王氏衣冠不乏贤。",
            "文似三珠才竞爽，名如羣玉气相连。",
            "九秋鸿雁方遵陆，万里骅骝始下鞭。",
            "白髪星郎推雅量，似闻折屐喜成颠。"
        ],
        "title": "和刘莘老赠王圣美三子侄补试太学聨中高等",
        "id": "f65e03c9-aea4-43f1-84cd-cbfdfe31a4d6"
    },
    {
        "author": "范祖禹",
        "paragraphs": [
            "江上清香隔水闻，林间不见雪纷纷。",
            "春寒忽忆登山屐，归梦犹寻谷口云。"
        ],
        "title": "黄鲁直示千叶黄梅余因忆蜀中冬月山行江上闻香而不见花此真梅也鲁直然余言曰不得此乐久矣感而赋小诗",
        "id": "7f4d9619-11d8-447b-b579-6e9da1faf25f"
    },
    {
        "author": "范祖禹",
        "paragraphs": [
            "翦出潇湘一片秋，动揺君手向空流。",
            "微风自有云涛气，梦入江天一钓舟。"
        ],
        "title": "水纹扇",
        "id": "6f7df47c-37bd-4686-913b-e1d2ed6ac134"
    },
    {
        "author": "范祖禹",
        "paragraphs": [
            "红旆前驱一舍间，里闾相望俗安闲。",
            "春风城郭千家柳，落日楼台四面山。",
            "南亩劝耕丹诏远，北堂侍膳彩衣斑。",
            "梁园倦客思归久，五马何时命驾还。"
        ],
        "title": "寄蜀州吴廷珍太守",
        "id": "057a762e-8fdf-49de-910c-d55a5827f911"
    },
    {
        "author": "范祖禹",
        "paragraphs": [
            "腊後寒威壮，春回岁律穷。",
            "薄云霏小雪，爱日解严风。",
            "银阙千门迥，瑶林万里同。",
            "谁能拂毫素，移入画屏中。"
        ],
        "title": "腊後一日雪晴西郊",
        "id": "ee5dab60-1df7-40cb-b874-f165be000265"
    },
    {
        "author": "范祖禹",
        "paragraphs": [
            "洛社曾陪祭酒闲，承明复接侍臣班。",
            "论交晚见松筠操，驻景长思冰雪颜。",
            "华岳闭门穷简册，邵堂隠几看河山。",
            "相逢一笑知何日，心逐飞云出故关。"
        ],
        "tags": [
            "华山"
        ],
        "title": "寄华州提举崇福李侍郎",
        "id": "d410f791-44e0-41ad-b019-e4dd4636685a"
    },
    {
        "author": "范祖禹",
        "paragraphs": [
            "穿云劚石远林空，来涉烟波几万重。",
            "实比梧桐堪食凤，箨翻风雨便成龙。",
            "一枝未许尘鞍挂，千亩终留渭水封。",
            "陋巷菜羮知不称，君王玉食愿时供。"
        ],
        "title": "李方叔馈潭笋",
        "id": "c3bb0998-516e-4737-8f0e-db21656f79ef"
    },
    {
        "author": "范祖禹",
        "paragraphs": [
            "八公淮水留丹灶，四皓商山余紫芝。",
            "嵩岭今成花炼术，周原空咏堇如饴。",
            "容颜冰雪端能变，心肺尘埃信可治。",
            "多病直疑生羽翼，更纡仙客上清词。"
        ],
        "title": "和李方叔惠嵩山术煎松黄二首 术煎",
        "id": "134421a3-47ac-43a8-b2a4-52fc5c723b57"
    },
    {
        "author": "范祖禹",
        "paragraphs": [
            "直干千年老雪霜，不随羣木四时芳。",
            "冥冥黛色凝寒碧，冉冉云英末嫰黄。",
            "仙桂一枝聊比德，幽兰九畹幸同香。",
            "移文应怪归来晚，安石东山兴未忘。"
        ],
        "title": "和李方叔惠嵩山术煎松黄二首 松黄",
        "id": "7a236939-78a5-43cb-982e-b81d3d46c1d1"
    },
    {
        "author": "范祖禹",
        "paragraphs": [
            "庐山五老峰，下临大江水。",
            "绝壁千余仞，青冥洞无底。",
            "烝云自太古，流雨洒千里。",
            "白日照层巅，阳崖生石耳。",
            "采之悬绳梯，磴藓滑屐齿。",
            "朱门登华筵，味敌莼丝美。",
            "小人勇趋利，所得仅刀匕。",
            "鸿毛轻躯命，一坠即已矣。",
            "吾思窒羣欲，岂独艮其趾。",
            "高深有前戒，来者慎所履。"
        ],
        "tags": [
            "庐山"
        ],
        "title": "石耳",
        "id": "e88ad779-2858-4bae-9c7f-1165d94aaabc"
    },
    {
        "author": "范祖禹",
        "paragraphs": [
            "六世承平有史臣，紬书东洛布成均。",
            "网罗遗佚三千载，采撷精华十九春。",
            "天作冠篇坟典大，上思稽古宪章新。",
            "乌台御史辞雠校，头白空余汗简人。"
        ],
        "title": "和张芸叟左司被赐资治通鉴",
        "id": "628f447f-bd69-469c-95e1-628866841aa3"
    },
    {
        "author": "范祖禹",
        "paragraphs": [
            "成均祭酒出储胥，叹息东门祖二疏。",
            "顾我言非韩吏部，多公节似孔尚书。",
            "诸生共惜阳城去，三径重开蒋诩居。",
            "琳馆遥瞻霄汉外，秋风一鹤上空虗。"
        ],
        "title": "送郑闳中待制提举洞霄宫",
        "id": "b161d2a6-903f-4412-88ea-029b88e4b1d5"
    },
    {
        "author": "范祖禹",
        "paragraphs": [
            "炎历储祥亿万年，宫成四海共熙然。",
            "玉虚真境朝羣帝，金阙泠风下列仙。",
            "初日翠华来照耀，半天碧瓦欲飞骞。",
            "已瞻圣孝勤三殿，更写欢声入五弦。"
        ],
        "title": "和吕原明上清宫落成",
        "id": "f55b0c5d-2bee-4f86-86cf-75ddb226c8bc"
    },
    {
        "author": "范祖禹",
        "paragraphs": [
            "文昌冠剑辍名卿，书殿丹青得老成。",
            "晓日旌旗熊虎动，秋郊组练雪霜明。",
            "邠郊风教农桑国，秦帝山河屏翰城。",
            "竹马儿童应借问，使君揽辔旧澄清。"
        ],
        "title": "送李邠州",
        "id": "6ea2a6d3-8bc5-4dc5-acc9-4c9de2a790d1"
    },
    {
        "author": "范祖禹",
        "paragraphs": [
            "尧天云汉炳文章，亲学严师款上庠。",
            "万乘及门先降辇，诸生望日俨成行。",
            "三雍盛典遵前训，千古元龟鍳逸王。",
            "儒服观光真幸会，为容深愧鲁高堂。"
        ],
        "title": "和门下相公从驾视学",
        "id": "c436b929-0064-4a0b-95b3-9bb5fe10a889"
    },
    {
        "author": "范祖禹",
        "paragraphs": [
            "诞圣千年日，祈祥亿刼尊。",
            "秘言翻贝叶，胜事集祗园。",
            "宝盖天香住，银珰诏语温。",
            "曾无了义学，空愧酌尧樽。"
        ],
        "title": "兴龙节传法院译经御筵",
        "id": "61e446af-7870-4680-ba8c-b1230692203f"
    },
    {
        "author": "范祖禹",
        "paragraphs": [
            "维师谢公衮，稷契仰高躅。",
            "公子睠庭闱，西郊作侯牧。",
            "飘飖丹穴凤，灿烂文昌宿。",
            "雅望冠朝端，妙年分陜服。",
            "彩衣照洛水，红旆驱崤谷。",
            "荆山连太华，翠气堆羣玉。",
            "长河从天来，回斡卷坤轴。",
            "东奔触砥柱，北向摧平陆。",
            "壮哉山河固，屏翰神明隩。",
            "秦人亦劳止，生气日已蹙。",
            "兵戈困疮痍，赋敛苦敲朴。",
            "使君得召父，庶可饱饘粥。",
            "耕桑徧南亩，礼义兴比屋。",
            "门前长安道，日夕撃征毂。",
            "念昔西徂东，经过厌结束。",
            "尔来卧岩谷，十载归天禄。",
            "犹如闭樊笼，恨未随鸿鹄。",
            "隠几思故山，侧身望乔木。",
            "何时拂尘衣，假道西走蜀。",
            "驻马问甘棠，歌謡听淳俗。"
        ],
        "title": "送文周翰出守陜郊",
        "id": "d4ef3db2-5955-42d9-872e-20881912fdb5"
    },
    {
        "author": "范祖禹",
        "paragraphs": [
            "岁逐更筹尽，春随斗柄回。",
            "和风先傍柳，薄雪暗惊梅。",
            "坐对灯花结，欢吹酒蚁开。",
            "莫嗟华髪短，且喜一年来。"
        ],
        "title": "守岁",
        "id": "7f75545d-a3fb-4c4f-92e0-e75ece72093b"
    },
    {
        "author": "范祖禹",
        "paragraphs": [
            "何处元宵好，天街第一坊。",
            "九重金阙外，万寿彩山旁。",
            "扈跸凝祥岛，迎銮资善堂。",
            "帝城灯火满，归坐若禅房。"
        ],
        "title": "和吕子进元夕",
        "id": "765b8bdb-af16-4936-b5c7-243ca62f25f0"
    },
    {
        "author": "范祖禹",
        "paragraphs": [
            "忘言象外已无求，应物环中自不忧。",
            "匠石旁观伤手斲，尚应皮里有阳秋。"
        ],
        "title": "原明官闲以余兼职良苦作诗见劳次韵二首 原明",
        "id": "6579a1f3-8b65-4928-b1b9-9b4f0547eb69"
    },
    {
        "author": "范祖禹",
        "paragraphs": [
            "野性从来麋鹿游，强加冠服秪为忧。",
            "何时放出樊笼去，定似飞鸿上九秋。"
        ],
        "title": "原明官闲以余兼职良苦作诗见劳次韵二首 言志",
        "id": "b04edcfa-2dd8-46fd-91a2-23835824d15c"
    },
    {
        "author": "范祖禹",
        "paragraphs": [
            "我思适吴越，懐古意如何。",
            "太伯振高风，仲雍扬清波。",
            "绪余有季子，饥食玉山禾。",
            "山水发奇秀，古来英俊多。",
            "秦君淮海彦，文锋雄太阿。",
            "早依蘓扬州，匠手为礲磨。",
            "光芒侵星斗，气象奔江河。",
            "青衫拾科第，试邑佐弦歌。",
            "春水生南国，扁舟浮緑罗。",
            "方将剖蚌璞，焜耀随与和。",
            "我病久废诗，缅思眄庭柯。",
            "彷徨恋紫闼，岁月屡蹉跎。",
            "看君登朝廷，奏颂助猗那。",
            "为我谢苏公，先归待江沱。"
        ],
        "title": "送秦主簿赴仁和",
        "id": "f3bee6a3-5c87-428d-ad28-01bad758a5a1"
    },
    {
        "author": "范祖禹",
        "paragraphs": [
            "紫嵩清洛映重闉，旧隠荒芜白髪新。",
            "麋鹿未能驯野性，鸾凰何敢望前尘。",
            "分班拜舞趋文陛，扈跸赓歌纪庆辰。",
            "共助成王朝太室，惭非史佚奉明禋。"
        ],
        "title": "和钱穆父尚书蒋颍叔侍郎从驾景灵宫二首  其一",
        "id": "8b694541-ea3e-47cb-a7f0-47c95ce496e1"
    },
    {
        "author": "范祖禹",
        "paragraphs": [
            "寝庙威神挟正元，初晨天仗下端门。",
            "寒生碧瓦气葱郁，日丽琱舆景晏温。",
            "霜露感时知世远，星辰拱极见君尊。",
            "自怜多病思归客，唯有山川役梦魂。"
        ],
        "title": "和钱穆父尚书蒋颍叔侍郎从驾景灵宫二首  其二",
        "id": "53727cb4-1f2a-486b-963f-c642fbb9d0fd"
    },
    {
        "author": "范祖禹",
        "paragraphs": [
            "端溪千仞涵明星，虢山木古藏阴灵。",
            "苏公赠我此二宝，使我坐卧瞻云屏。",
            "我观天地间，有物皆流形。",
            "或从清空入幽谷，中夜陨石翻阶蓂。",
            "齐谐志怪不能状，欲说但恐同优伶。",
            "公游浙江探禹穴，长啸宇宙临沧溟。",
            "手攀天河弄星月，醉落大笔还微醒。",
            "故分星月入我室，光照窗户风生庭。",
            "长林偃绝壁，晚色寒青冥。",
            "似闻洪涛卷万木，直干不折当风霆。",
            "玄云欲落雪，夜久孤灯荧。",
            "报赠愧无青玉案，苦吟徒使鬼神听。"
        ],
        "title": "子瞻尚书惠涵星砚月石风林屏作歌以送之赋十二韵以谢",
        "id": "f3200bee-64a0-499f-916d-3d2d5a5add05"
    },
    {
        "author": "范祖禹",
        "paragraphs": [
            "诗书谋帅得豪英，去拥洮河十万兵。",
            "舒卷风云为号令，笑谈樽爼是功名。",
            "胡尘不近弹筝峡，汉月长悬细柳营。",
            "莫谓安邉无上策，农桑千里见升平。"
        ],
        "title": "送蒋颍叔赴熙州",
        "id": "369cec55-436b-4b35-9196-7992435209de"
    },
    {
        "author": "范祖禹",
        "paragraphs": [
            "天上星弧日射狼，副车衣袂得余香。",
            "朔云曾落双鵰羽，辽海将归万里航。",
            "酒灔尧觞宾已醉，春回汉苑漏初长。",
            "何郎拜舞恩波渥，花簇金鞍道路光。"
        ],
        "title": "和王都尉押高丽人燕射北园",
        "id": "d8b64e4e-7889-4cad-acb3-95dcef0e415c"
    },
    {
        "author": "范祖禹",
        "paragraphs": [
            "禹平洪流锡玄圭，班于羣神朝会稽。",
            "辽东飞烟过沧海，徂徕古气临天齐。",
            "丹砂化出黄金鼎，雄麝焚身何噬脐。",
            "鱼胶清坚岂易致，燕支山北随佩觿。",
            "双龙蛇蟠戏缺月，吴军破甲光水犀。",
            "黑云如轮起端溪，挥洒倐忽奔鲸鲵。",
            "先生海内文章伯，穷年蒿目忧黔黎。",
            "玉堂新制自心巧，想见星象躔宝奎。",
            "落毫无胫走珠玉，雨雹霁止垂虹蜺。",
            "陋儒穷经唇欲腐，石室汗简空沈迷。",
            "眼昏画纸仅成字，何异月闇投玻瓈。",
            "唯当藏作箧中宝，并荷蓑笠归锄犂。"
        ],
        "title": "谢子瞻尚书惠墨端溪砚二首 墨",
        "id": "d6e6a009-07ea-4922-906f-dad069cdffe2"
    },
    {
        "author": "范祖禹",
        "paragraphs": [
            "端溪清冥几千尺，玄潭喷云嘘紫石。",
            "层空飞溜泻珠玑，大古阴崖摧霹雳。",
            "翦裁岩屏作风字，琢磨水镜成月魄。",
            "似闻松上飕飕声，一洗尘埃倾七泽。",
            "先生毎思穷禹穴，东叱天吴挂帆席。",
            "山祗水若献幽宝，赠我不啻千金璧。",
            "玉堂金井汲寒泉，坐视青天浸虚碧。",
            "岂知来从海峤外，鸟道穿云下绝壁。",
            "嗟我本是山中人，惭无词藻对卿客。",
            "乡人子云思奇苦，终老汉庭长执戟。",
            "至今旧宅有墨池，何怪着书玄尚白。",
            "行当提携返敝庐，更广牢愁吊遗迹。"
        ],
        "title": "谢子瞻尚书惠墨端溪砚二首 端溪砚",
        "id": "99d23fed-0443-414c-8fee-45cade2d8002"
    },
    {
        "author": "范祖禹",
        "paragraphs": [
            "旧庐风雨暗柴荆，丘壑元无绂冕情。",
            "一纪周南陪太史，八年书殿厕桓荣。",
            "陈编岂待伤麟止，藻思那能倚马成。",
            "空愧朱衣华髪吏，玉堂三世见题名。"
        ],
        "title": "初到玉堂",
        "id": "4aef5dba-183c-4031-b8a6-7103ec082822"
    },
    {
        "author": "范祖禹",
        "paragraphs": [
            "雨冷絺衣初觉单，清秋寓直玉堂寒。",
            "蒙蒙宿雾昏鳷鹊，猎猎光风转蕙兰。",
            "藓积书筠尘不落，云生砚水墨无干。",
            "十年曾向伊川卧，长忆闲中梦寐安。"
        ],
        "title": "翰林寓直",
        "id": "c14aec74-b17b-40dc-9984-0d07fa644ed0"
    },
    {
        "author": "范祖禹",
        "paragraphs": [
            "银河秋泻月明中，云卷风吹下碧空。",
            "终夕玉堂魂梦冷，蜀江声绕水晶宫。"
        ],
        "title": "夜直闻御沟声",
        "id": "995a4cd7-c394-4b24-b6fc-c30ce1a94521"
    },
    {
        "author": "范祖禹",
        "paragraphs": [
            "忆昔仁皇凭玉几，延和春昼神龙起。",
            "赭袍黄伞放诸生，却下红帘半天里。",
            "君为第二惊众人，愧我非才居後尘。",
            "题名桂籍皆年少，有似鹤鸿毛羽新。",
            "尔来四朝三十载，相逢何怪容颜改。",
            "昭陵拱木郁参天，麟阁名臣几人在。",
            "侍从同登白玉除，毎思夙昔梦华胥。",
            "君今出作八州牧，千里旌旗引舳舻。",
            "淮阳卧治岂当久，宣室夜召终非踈。",
            "下车先表崔节妇，助我汗简成新书。"
        ],
        "title": "送陈元舆侍御赴庐江",
        "id": "0cb9214c-9d8f-41b5-b17f-3c31b912562d"
    },
    {
        "author": "范祖禹",
        "paragraphs": [
            "银云栉栉王堂明，奁镜初开六合惊。",
            "天卷纎毫光不隔，风收万籁夜无声。",
            "蓬莱想像皆云气，宫殿虚无尽水精。",
            "一夕梦飞双剑外，已疑身到雪山清。"
        ],
        "title": "八月十一日夜玉堂对月",
        "id": "8ac09bd9-a743-4c40-9680-a1e4e20cafa8"
    },
    {
        "author": "范祖禹",
        "paragraphs": [
            "山行水逶迤，郁屈如盘龙。",
            "缘溪夹修竹，被岭多长松。",
            "悬门倚岩石，终日对青峰。",
            "初仕昔为宰，读书过三冬。",
            "忘机狎鸥鸟，劝稼亲老农。",
            "讼庭可罗雀，铜印苍藓封。",
            "尔来三十年，梦想幽人踪。",
            "风尘京洛间，邑子或相逢。",
            "晚岁上玉堂，天门深九重。",
            "缅思寒潭碧，一洗我心胸。",
            "送子西南归，恨无羽翼从。",
            "为我谢邦人，今愧白髪容。"
        ],
        "title": "送七主簿赴龙水",
        "id": "2f04cbf7-3a79-4260-936b-f2ead9249306"
    },
    {
        "author": "范祖禹",
        "paragraphs": [
            "苏公沧洲趣，日夕懐山阴。",
            "公堂植珍木，寄梦天姥岑。",
            "亭亭碧玉干，气象俯乔林。",
            "雷霆已难拔，霜雪何敢侵。",
            "苍皮卷鳞甲，细叶抽锋针。",
            "稍出珊瑚枝，中含笙磬音。",
            "鸾鳯待栖息，讵肯容凡禽。",
            "西风荡积雨，畏日方流金。",
            "潭潭宗伯府，窈窕岩谷深。",
            "北窗卧羲皇，笑语合朋簮。",
            "苍生望安石，出处本无心。",
            "万象入毫端，四溟纳胸襟。",
            "文房爼豆列，武库矛戟森。",
            "甘棠爱召伯，勿使蝼蚁寻。",
            "世俗多贵远，岂知古犹今。",
            "他年老东山，应记梁父吟。"
        ],
        "title": "和子瞻尚书仪曹北轩种栝",
        "id": "3f18feb2-655d-4c78-80a8-1889c002722b"
    },
    {
        "author": "范祖禹",
        "paragraphs": [
            "门生犹记凿龙登，载酒东堂命友朋。",
            "终日清谈陪几杖，赤松况是坐禅僧。"
        ],
        "title": "吏部彭侍郎召会冯少师园亭即席赋诗",
        "id": "4b9e713c-d5f7-4587-96be-8781643832dd"
    },
    {
        "author": "范祖禹",
        "paragraphs": [
            "多病心牢落，惊秋鬓飒然。",
            "风干桐叶地，雨冷菊花天。",
            "旧隠荒江汉，新居俯涧瀍。",
            "西都长梦想，何日赋归田。"
        ],
        "title": "多病",
        "id": "cecd44fa-9533-47a1-ab1d-58d58f266ffd"
    },
    {
        "author": "范祖禹",
        "paragraphs": [
            "白髪宜新酒，黄花似去年。",
            "懐归双剑路，极望九秋天。",
            "乔木西山外，觚棱北斗邉。",
            "遥知行乐处，药市隠真仙。"
        ],
        "title": "九日寄诸弟",
        "id": "d59b5a4e-6ed5-42be-ae79-1b75263120b8"
    },
    {
        "author": "范祖禹",
        "paragraphs": [
            "彩旆蓝舆访隠扃，云松雪竹想仪形。",
            "函关应望真人气，傅野今无处士星。",
            "犹忆九皋闻鹤唳，徒劳双目送鸿冥。",
            "将回俗驾频搔首，深愧山文旧勒铭。"
        ],
        "title": "挽歌词",
        "id": "98157f89-1aca-4b45-8064-6171aa23eb0d"
    },
    {
        "author": "范祖禹",
        "paragraphs": [
            "京华驿候远，楚越山川分。",
            "心驰桂江水，梦绕苍梧云。",
            "夕与木石居，朝游麋鹿羣。",
            "圣治踰绳契，皇明轶华勲。",
            "炎陬暨海表，休气塞无垠。",
            "羁臣此幽絷，何以答恩勤。"
        ],
        "title": "永州作",
        "id": "2432e3ba-abe0-4758-aae7-ef9cce78a126"
    },
    {
        "author": "范祖禹",
        "paragraphs": [
            "任姒基王迹，涂莘首化风。",
            "德超千古上，治定九年中。",
            "日月无私照，干坤不宰功。",
            "宁神登太室，永佑宋无穷。"
        ],
        "title": "御制太皇太后挽词四首  其一",
        "id": "6f92cc39-c586-4e4e-96db-cc5a78a68904"
    },
    {
        "author": "范祖禹",
        "paragraphs": [
            "定策元丰末，劳谦圣烈光。",
            "外家深自抑，俊德尽明扬。",
            "恭俭隆三世，寛仁覆万方。",
            "功成身不处，仙驾白云乡。"
        ],
        "title": "御制太皇太后挽词四首  其二",
        "id": "6b4be46d-5299-4d64-a69f-93bf33aa4070"
    },
    {
        "author": "范祖禹",
        "paragraphs": [
            "天佑周邦世世仁，笃生文母济斯民。",
            "嗣徽慈后光宗祖，配极英皇育圣神。",
            "崇庆垂衣宁宝座，延和负扆翊冲人。",
            "长言永慕遵遗训，要在齐家与正身。"
        ],
        "title": "御制太皇太后挽词四首  其三",
        "id": "221a2ef3-9827-4927-8b42-7f5dcf8e5508"
    },
    {
        "author": "范祖禹",
        "paragraphs": [
            "八荒同轨寿原成，雨露俄悲岁律更。",
            "晓日曈昽开凤翣，春风缥缈转龙旌。",
            "晨朝尚想趋金殿，颷驭难留返玉京。",
            "宝册形容虽四字，谁知盛德莫能名。"
        ],
        "title": "御制太皇太后挽词四首  其四",
        "id": "beadbb14-c19e-4c8d-8097-b276ed4db9cc"
    },
    {
        "author": "范祖禹",
        "paragraphs": [
            "诞保天基命，光开帝永圗。",
            "轩星临斗极，尧日上云衢。",
            "美化形风雅，成功入典谟。",
            "羣生何以报，损寿济寰区。"
        ],
        "title": "太皇太后挽词二首  其一",
        "id": "2b7fcdd6-afd5-41d6-b6f4-4874ea91e944"
    },
    {
        "author": "范祖禹",
        "paragraphs": [
            "授几咨元老，垂帷揽众贤。",
            "舜功成二十，周士得三千。",
            "德泽流终古，规摹遗亿年。",
            "宁唯照彤史，石室烂青编。"
        ],
        "title": "太皇太后挽词二首  其二",
        "id": "0cc25899-d656-4b86-9028-ccdf32128d8a"
    },
    {
        "author": "范祖禹",
        "paragraphs": [
            "九载扶皇业，三朝赖母仪。",
            "成干功不有，并日照无私。",
            "天上轩星暗，人间薤露悲。",
            "君王自仁孝，旧典奉元龟。"
        ],
        "title": "又三首  其一",
        "id": "35f0f069-772a-403e-bd51-529756999f53"
    },
    {
        "author": "范祖禹",
        "paragraphs": [
            "治道初无事，齐家与正身。",
            "练缯躬至俭，行苇被深仁。",
            "受册辞隆礼，为霖属老臣。",
            "太平遗德在，白首泣尧民。"
        ],
        "title": "又三首  其二",
        "id": "18bb3624-524f-4539-9968-eefaa67c08be"
    },
    {
        "author": "范祖禹",
        "paragraphs": [
            "能助君成圣，惟知谏必从。",
            "徽音推二后，盛治见三宗。",
            "虚扆翔丹凤，仙輴驾玉龙。",
            "凄凉厚陵路，墓木拱高峰。"
        ],
        "title": "又三首  其三",
        "id": "97428621-d9b1-4791-8537-692475c3c7e3"
    },
    {
        "author": "范祖禹",
        "paragraphs": [
            "景运光华际，洪钧十六年。",
            "文明宪前古，礼乐被敷天。",
            "有美经邦业，无成载物权。",
            "君臣时契会，俯仰逐流川。"
        ],
        "title": "王岐公挽词三首  其一",
        "id": "46da5ceb-1818-4d63-956d-6311435dfb04"
    },
    {
        "author": "范祖禹",
        "paragraphs": [
            "乘云仙驭远，出震帝圗新。",
            "百辟瞻元宰，繁机仗老臣。",
            "中天扶日月，拱极失星辰。",
            "终始先朝遇，勤劳至没身。"
        ],
        "title": "王岐公挽词三首  其二",
        "id": "3ed7e7b6-2cae-4349-93bc-9c84050ce0d5"
    },
    {
        "author": "范祖禹",
        "paragraphs": [
            "王俭风流相，岐公博赡资。",
            "敷文成国典，亮采作官师。",
            "剑佩空黄合，音容想赤墀。",
            "元臣葬礼盛，箫吹朔风悲。"
        ],
        "title": "王岐公挽词三首  其三",
        "id": "39f717c4-3ac6-4630-98ed-88c9972137a0"
    },
    {
        "author": "范祖禹",
        "paragraphs": [
            "圣历当千运，天庭第一人。",
            "荣光亲日月，优宠极臣邻。",
            "贾马推先进，夔龙接後尘。",
            "藩垣赖耆德，宣力至终身。"
        ],
        "title": "王开府挽词三首  其一",
        "id": "2ecb6aa9-0635-4ac8-b6e8-9872528bb86c"
    },
    {
        "author": "范祖禹",
        "paragraphs": [
            "康宁五福备，出入四朝安。",
            "剑佩逼台室，旌旄登将坛。",
            "天池将浴凤，云汉拟骖鸾。",
            "缥缈凌霞意，今成逝水叹。"
        ],
        "title": "王开府挽词三首  其二",
        "id": "63aa3f10-ce48-44e4-b57a-243e9e0569b9"
    },
    {
        "author": "范祖禹",
        "paragraphs": [
            "连帅诸侯长，维师列爵隆。",
            "仪刑宪万国，眷礼视三公。",
            "白日年华尽，浮云世事空。",
            "九原伊洛上，松柏自悲风。"
        ],
        "title": "王开府挽词三首  其三",
        "id": "c05878e5-ca01-4c30-8bf4-c6037ae86afd"
    },
    {
        "author": "范祖禹",
        "paragraphs": [
            "伊吕为时耦，夷齐得圣清。",
            "精忠贯日月，至行格神明。",
            "微物沾仁泽，穷荒服德名。",
            "须知千载後，瞻仰重嵩衡。"
        ],
        "title": "司马温公挽词五首  其一",
        "id": "54ab1fc5-b984-4b43-b3ed-50d460471204"
    },
    {
        "author": "范祖禹",
        "paragraphs": [
            "文母扶皇运，成王绍庆基。",
            "萧公翼左右，裴相系安危。",
            "共恨登庸晚，俄成殄瘁悲。",
            "旗常纪勲业，长与日星垂。"
        ],
        "title": "司马温公挽词五首  其二",
        "id": "c826a8cb-cbdd-49ac-a687-2adb098e1d26"
    },
    {
        "author": "范祖禹",
        "paragraphs": [
            "上相经纶日，羣生化育中。",
            "初开仁寿域，重立太平功。",
            "海宇还淳俗，朝廷复古风。",
            "英灵在王室，应佑宋无穷。"
        ],
        "title": "司马温公挽词五首  其三",
        "id": "b533fdb0-9a26-46bc-b6a9-89546ecc5323"
    },
    {
        "author": "范祖禹",
        "paragraphs": [
            "尽瘁忧民瘼，孤忠简圣心。",
            "忘身甘首疾，报国竞分阴。",
            "天夺杨公速，人思召伯深。",
            "秋风咽笳鼓，行路泣成霖。"
        ],
        "title": "司马温公挽词五首  其四",
        "id": "86e725a5-bacf-4a1a-8acc-6afa5b16eec3"
    },
    {
        "author": "范祖禹",
        "paragraphs": [
            "自昔龙门峻，叨蒙国士知。",
            "紬书陪太史，问学仰宗师。",
            "一纪依林壑，千秋隔履綦。",
            "余生愧簮绂，无路送灵輀。"
        ],
        "title": "司马温公挽词五首  其五",
        "id": "91e35185-fd26-490a-a2c8-e1f7d2573687"
    },
    {
        "author": "范祖禹",
        "paragraphs": [
            "孝友天生德，公忠世象贤。",
            "八元推亮采，四海入陶甄。",
            "枌社棠阴老，槐庭棣萼聨。",
            "咨询赖黄髪，零落已重泉。"
        ],
        "title": "韩献肃公挽词三首  其一",
        "id": "62b09249-d7f2-4253-80e7-28ebedeb6357"
    },
    {
        "author": "范祖禹",
        "paragraphs": [
            "舜禹勤劳治，皋夔翊赞功。",
            "秉钧瞻上宰，宪老佚三公。",
            "寿考登耆耋，哀荣备始终。",
            "凄凉颍川路，箫鼓愬南风。"
        ],
        "title": "韩献肃公挽词三首  其二",
        "id": "6da4a20a-655c-4fb0-b787-b005b36e546a"
    },
    {
        "author": "范祖禹",
        "paragraphs": [
            "东阁开无倦，西园宴不疲。",
            "苍生望安石，多士美当时。",
            "功业归青史，音容閟繐帷。",
            "乌衣门巷在，过客有余悲。"
        ],
        "title": "韩献肃公挽词三首  其三",
        "id": "4bd61588-73c7-43e5-88fb-4b16b01a72bd"
    },
    {
        "author": "范祖禹",
        "paragraphs": [
            "美行商山老，高年渭水翁。",
            "政留循吏迹，家有古人风。",
            "操几门庭在，安车里巷空。",
            "子孙皆孝养，余庆自无穷。"
        ],
        "title": "李朝议挽词二首  其一",
        "id": "bf7d7763-cb7d-4130-ab84-0754035b0614"
    },
    {
        "author": "范祖禹",
        "paragraphs": [
            "解组红尘外，忘机白日迟。",
            "烟霞随步武，松竹想风姿。",
            "沇水流清范，盘山厚福基。",
            "乡人应配社，犹恨不期颐。"
        ],
        "title": "李朝议挽词二首  其二",
        "id": "257cb19b-441d-44b4-9899-266081ef41de"
    },
    {
        "author": "范祖禹",
        "paragraphs": [
            "西蜀文章老，中朝侍从臣。",
            "谏垣风烈在，书殿宠光新。",
            "宣室虚前席，清漳叹病身。",
            "致君才未展，青史迹空陈。"
        ],
        "title": "鲜于諌议挽词二首  其一",
        "id": "c4a90e44-11c7-4f92-bc08-bd7144024ce1"
    },
    {
        "author": "范祖禹",
        "paragraphs": [
            "白首方登用，忠规溢皂囊。",
            "仲山违衮职，汲黯卧淮阳。",
            "墓剑知谁挂，人琴竟两亡。",
            "犹思挺直操，松柏凛秋霜。"
        ],
        "title": "鲜于諌议挽词二首  其二",
        "id": "ca718811-8b90-4534-a322-86ea41e45050"
    },
    {
        "author": "范祖禹",
        "paragraphs": [
            "昔在西都日，趋庭见伯鱼。",
            "金华同劝讲，石室共紬书。",
            "鲍叔深知我，颜渊实丧予。",
            "衰年哭心友，忍复望灵车。"
        ],
        "title": "哭司马公休",
        "id": "0c3d150b-e8ac-4c49-859c-ea3fbeb7ccd6"
    },
    {
        "author": "范祖禹",
        "paragraphs": [
            "岩野为霖後，千年复有人。",
            "累朝推鲠直，二圣倚经纶。",
            "尽瘁忧民色，孤忠许国身。",
            "徐公德不变，可使俗还淳。"
        ],
        "title": "中书侍郎傅公挽词  其一",
        "id": "7a83fa64-f5ea-40f5-91ce-94d1eccf6f0e"
    },
    {
        "author": "范祖禹",
        "paragraphs": [
            "洛社瞻贤躅，书筵继老成。",
            "声容陪夙昔，论议想平生。",
            "节与盘山峻，名随沇水清。",
            "草堂空旧隠，松月为谁明。"
        ],
        "title": "中书侍郎傅公挽词  其二",
        "id": "e2a38b6e-925e-4118-918d-dc29657b05e4"
    },
    {
        "author": "范祖禹",
        "paragraphs": [
            "礼乐追先哲，文名动搢绅。",
            "忠勤白首节，惠爱远州民。",
            "石室诗书在，天衢日月深。",
            "九原何所憾，有子嗣芳尘。"
        ],
        "title": "常大夫挽词",
        "id": "c045a5a5-e9ec-49a5-919c-537f12f983ed"
    },
    {
        "author": "范祖禹",
        "paragraphs": [
            "井络西南奥，今无处士星。",
            "天真养恬漠，世累绝尘冥。",
            "松菊陶公径，诗书孔氏庭。",
            "传家清训在，潜德继先铭。"
        ],
        "title": "王承事挽词",
        "id": "59b07bc1-aaa8-4051-a511-e309e4f48cf8"
    },
    {
        "author": "范祖禹",
        "paragraphs": [
            "彩仗含风缥缈间，神孙当宁燕千官。",
            "太阴入梦祥初发，中岳闻呼老更难。",
            "诸夏丰年联系诏令，两仪和气入吹弹。",
            "下臣拜献坤成乐，长奉千秋万岁欢。"
        ],
        "title": "坤成节教坊致语口号",
        "id": "c7326f1e-67b3-4a54-86fb-cb9abe78bce8"
    },
    {
        "author": "范祖禹",
        "paragraphs": [
            "藓色通行径，松阴叩隐关。"
        ],
        "title": "句  其一",
        "id": "8fa033be-e9ff-4203-9409-9f6d7a562cf9"
    },
    {
        "author": "范祖禹",
        "paragraphs": [
            "上秩干门下奠坤，玄都境界妙难论。"
        ],
        "title": "句  其二",
        "id": "bc011fc3-c688-448c-b873-122104d99e81"
    },
    {
        "author": "范祖禹",
        "paragraphs": [
            "会老名堂清颖上，礼贤开馆大河滨。"
        ],
        "title": "句  其三",
        "id": "59c11bda-98cc-4090-87e5-d38f18be7fe8"
    },
    {
        "author": "舒亶",
        "paragraphs": [
            "古作重虑始，功利故能永。",
            "末俗分锥刀，往往附光影。",
            "此几百岁余，兴废屡动静。",
            "七乡十万家，利害寄俄顷。",
            "诪张好恶曹，聒乱剧池黾。",
            "使君武陵孙，明洁水中荇。",
            "坐啸黄堂春，独得意外景。",
            "登临莽芜没，叹息民不幸。",
            "一日山水光，荡漾出荒梗。",
            "黍禾杂菰鱼，狼籍被他境。",
            "人指白鹤祠，殷懃窃有请。",
            "衣冠俨郡公，一一画真鲠。",
            "斯人岂可作，庶用荐遗秉。",
            "公乎且勿去，何以慰乡井。",
            "愿属丹青手，千载共观省。"
        ],
        "title": "和马粹老修广德湖",
        "id": "d1622e45-ddae-4e09-97df-d8d969b801c6"
    },
    {
        "author": "舒亶",
        "paragraphs": [
            "呜呼王封君，心事鬼出没。",
            "驱山截长江，化作云水窟。",
            "旱火六月天，万栋挂龙骨。",
            "萧条一祠宇，像设何髣髴。",
            "破屋夜见星，漏雨湿衫笏。",
            "杯酒谢车篝，兹事恐亦忽。",
            "我闻古先王，报施必称物。",
            "矧今崇佛宫，民力殆欲屈。",
            "岂无制作手，一为起荒茀。",
            "李侯仁贤资，抚字良矻矻。",
            "可但清似冰，方看健如鹘。",
            "沉迹千载後，行且见披拂。",
            "阴功世易忘，远虑俗多咈。",
            "勉哉君毋迟，斯民久已欝。"
        ],
        "tags": [
            "长江"
        ],
        "title": "题它山善政侯兼简鄞令",
        "id": "6dd3723b-ce23-46a2-9afe-74cf8bafd032"
    },
    {
        "author": "舒亶",
        "paragraphs": [
            "南州几万家，舟楫江湖上。",
            "罾罗竭鱼鳖，旁餍口腹养。",
            "可怜长者子，于此事脱放。",
            "藻荇被清流，春风不惊浪。",
            "直钩亦何心，明珠岂所望。",
            "落日倚朱栏，无言独惆怅。"
        ],
        "title": "题放生池",
        "id": "047594d4-7307-4058-b01f-c52e81347932"
    },
    {
        "author": "舒亶",
        "paragraphs": [
            "长空莹如磨，平湖净无滓。",
            "万里夜寥寥，清光堕寒水。",
            "松风吹更圆，沙鸟睡不起。",
            "徒劳野猿捕，漫作玄珠比。",
            "相对倚朱栏，时有逍遥子。"
        ],
        "title": "题水月桥",
        "id": "a5b63cbf-f209-4733-ac00-1b0069e428e8"
    },
    {
        "author": "舒亶",
        "paragraphs": [
            "缪悠此投闲，邂逅如得请。",
            "终日对林僧，是乐非世境。",
            "千秋纸上尘，万事空中影。",
            "既往悔可追，无能味何永。",
            "仍幸甘露音，时时灌吾顶。"
        ],
        "title": "游翠岩六首  其一",
        "id": "22f31eaf-9a6e-4633-9b1f-537531f3e670"
    },
    {
        "author": "舒亶",
        "paragraphs": [
            "翠岩老禅和，欲退未容请。",
            "聊许隐堂人，先占广轩境。",
            "高松有寒青，孤云无定影。",
            "草暖幽涧香，鸟啼清昼永。",
            "一笑碧云旁，未羡匡庐顶。"
        ],
        "tags": [
            "庐山"
        ],
        "title": "游翠岩六首  其二",
        "id": "d17b1e8b-5fb7-4981-91c7-f12cdb091c3e"
    },
    {
        "author": "舒亶",
        "paragraphs": [
            "聊谢都城游，来赴道人请。",
            "冥懐麋鹿羣，回首冠盖境。",
            "潨泻泉石声，萧森松桧影。",
            "风帽何妨颓，藜径敢辞永。",
            "还闻钟磬音，为我下云顶。"
        ],
        "title": "游翠岩六首  其三",
        "id": "15a5c274-3ba9-4359-bb81-1ea7ad146766"
    },
    {
        "author": "舒亶",
        "paragraphs": [
            "先生盍言归，小子愿有请。",
            "由来陶渊明，结庐在人境。",
            "闲抱无弦琴，静弄南窗影。",
            "胜事几人知，高风千载永。",
            "何当理篮舆，步月下孤顶。"
        ],
        "title": "游翠岩六首  其四",
        "id": "60beefc0-ff49-4788-a4d8-1496119bc3df"
    },
    {
        "author": "舒亶",
        "paragraphs": [
            "愿闻海潮音，几烦檀越请。",
            "有物还有机，无心即无境。",
            "何当雪衲身，重现水月影。",
            "高卧与世疏，孤坐共夜永。",
            "时时挂西窗，溪光照霜顶。"
        ],
        "title": "游翠岩六首  其五",
        "id": "c40e135c-2653-4ccc-a4b9-29ea42d774d8"
    },
    {
        "author": "舒亶",
        "paragraphs": [
            "欣闻厌冥烦，颇亦谢造请。",
            "孤鶱出尘埃，胜践得真境。",
            "万籁发静音，千岩度空影。",
            "无味道终怜，有役虑真永。",
            "会当立茆茨，望子苍岑顶。"
        ],
        "title": "游翠岩六首  其六",
        "id": "e24c2b86-2290-4a66-8723-bf72f799032c"
    },
    {
        "author": "舒亶",
        "paragraphs": [
            "太白崭岩几百尺，仙人一去无消息。",
            "临云时复倚栏干，独看千峰万峰碧。",
            "昨夜长须城里回，报道湖上秋风来。",
            "醉园雨过月台冷，篱根白菊看看开。",
            "却杖青藜趁流水，目送征鸿下山觜。",
            "蓬船荅浪遶丛芦，咫尺烟汀几万里。",
            "忽见江头江月白，纷纷笑语城东陌。",
            "一尊此酒一枰棋，未到懒堂犹是客。"
        ],
        "title": "再游天童山回吴与权诸友夜集",
        "id": "0ee33ea5-1973-4a7f-a8bd-014249e3ae19"
    },
    {
        "author": "舒亶",
        "paragraphs": [
            "桃源二月春风起，是处秾华有桃李。",
            "调笑闻声不见人，游人只在华山里。",
            "华山逋客来何迟，隐隐茶林隔烟水。",
            "满眼相思寄碧云，独立城南望山觜。"
        ],
        "title": "游承天望广德湖",
        "id": "d33667a6-5378-4023-8faa-8e5a34c8ada4"
    },
    {
        "author": "舒亶",
        "paragraphs": [
            "四明山水东南表，海鳌背上三仙岛。",
            "丽谯高逼斗牛寒，一曲梅花万家晓。",
            "太守文章建安骨，爽气冷侵寒月窟。",
            "黄堂水洗火符空，明光却拥荷囊笏。",
            "有客醉园双鬓老，宦情文思如秋草。",
            "紫云梦断玉龙飞，年年送客西城道。",
            "曾是野亭同问柳，绮裘纱帽金船酒。",
            "长安宫阙九天边，肯为江蓠回首否。"
        ],
        "title": "送韦太守",
        "id": "635a5126-0a1a-4762-9e8e-cfaaf6fb1ef0"
    },
    {
        "author": "舒亶",
        "paragraphs": [
            "长江衮衮西南流，秋水时至狂不收。",
            "大浪似屋山欲浮，王侯神智禹所啾。",
            "万鬼琢玉它山幽，梅梁赑屃卧龙虬。",
            "咄嗟湍骇就敛揫，巨灵缩手愚公羞。",
            "障成十里沙中洲，支分股引听所求。",
            "赤旱稽浸民不忧，那得虫蝗随督邮。",
            "污邪瓯窭满车篝，斯民饱暖何以酬。",
            "庙貌突兀寒溪头，岁岁鸡黍祠春秋。",
            "老农击鼓稚子讴，当时人物纷雁鸥。",
            "岂无鼎食腰金俦，朽骨往往空蒿丘。",
            "姓名几复人间留，唯侯施惠膏如油。",
            "江声浩浩风飂飂，千古不见使人愁。",
            "拔俗万丈山标崷，使君不减裴商州。",
            "下车百蠧随锄耰，一笑四境无疮疣。",
            "天闲老步须骅骝，已闻归作金华游。",
            "钦贤访古意未休，画船载酒岸鸣驺。",
            "约我与往置脯馐，冠盖纷纷暇莫偷。",
            "搔首怅望情绸缪，我问使君亦何尤。",
            "西湖万顷蛟龙湫，几年荒茀今则修。",
            "鼛鼓弗胜财不掊，长堤岌嶫高岑楼。",
            "写有浍兮荡有沟，余波北注引漕舟。",
            "桑麻被野禾连畴，鹤鹤白鸟杂游鯈。",
            "菰蒲菱芡厌采搜，柳杨成幄荫道周。",
            "耕渔呼歌羸病瘳，使君之赐侯可侔。",
            "天边旌旆看悠悠，父老雪涕争攀辀。",
            "地僻借恂恨无由，高文摛秀春华抽。",
            "丰碑崒嵂镵银钩，千年空此留海陬。",
            "君知此日思君不，还如今日人思侯。"
        ],
        "tags": [
            "长江",
            "西湖"
        ],
        "title": "粹老使君前被召约往它山谒善政侯祠既不果以书见抵谓可叹惜并示广德湖新记因成长句奉寄",
        "id": "a6b8769e-2eb8-435d-8910-cd1b6e0b7904"
    },
    {
        "author": "舒亶",
        "paragraphs": [
            "百粤喧哗外，三江指顾中。",
            "耕桑遗俗在，草木故城空。",
            "近泽知田美，多鱼验海丰。",
            "由来形势地，越绝控辽东。"
        ],
        "title": "和马粹老四明杂诗聊纪里俗耳十首  其一",
        "id": "edc76789-4976-4299-abb7-dc3819fdad57"
    },
    {
        "author": "舒亶",
        "paragraphs": [
            "澄水铺千练，平山伏万犀。",
            "月桥莲棹小，春圃酒旗低。",
            "蓬岛云长在，桃源客不迷。",
            "风流未寂寞，游屐半香泥。"
        ],
        "title": "和马粹老四明杂诗聊纪里俗耳十首  其二",
        "id": "c83b9697-1dd4-4318-8a57-41f71ba4114a"
    },
    {
        "author": "舒亶",
        "paragraphs": [
            "御史平囚日，郎中渡母年。",
            "丰碑推笔妙，孤冢枕城偏。",
            "白鹤空寥泬，黄蒿尚蔓延。",
            "九原如可作，执驭故忻然。"
        ],
        "title": "和马粹老四明杂诗聊纪里俗耳十首  其三",
        "id": "752cf10c-b083-410b-a966-c37ffdb2662c"
    },
    {
        "author": "舒亶",
        "paragraphs": [
            "箔蚕迎豆熟，江雪伴梅消。",
            "抵虎螯经夏，跳沙蛤趁潮。",
            "酒罂双印贵，药肆万金饶。",
            "未觉西风远，三溪好采樵。"
        ],
        "title": "和马粹老四明杂诗聊纪里俗耳十首  其四",
        "id": "0aa2816d-70fc-4b86-9e44-012b0b0b3da8"
    },
    {
        "author": "舒亶",
        "paragraphs": [
            "巷陌随桥曲，闾阎占水穷。",
            "郡楼孤岭对，市港两潮通。",
            "春暖鸡鸣岙，秋寒鸭信风。",
            "家家人富足，击壤与吾同。"
        ],
        "title": "和马粹老四明杂诗聊纪里俗耳十首  其五",
        "id": "7e3e2942-dfb2-4650-8f8c-3943805d23aa"
    },
    {
        "author": "舒亶",
        "paragraphs": [
            "岁熟禾论{禾/朿}，人归夜击钟。",
            "金澄沙底水，龙卧井边峰。",
            "香火常存社，渔盐每夺农。",
            "年来缣帛贱，砧杵万家舂。"
        ],
        "title": "和马粹老四明杂诗聊纪里俗耳十首  其六",
        "id": "9b71a52f-6ec8-47c7-adb2-4d40414f8705"
    },
    {
        "author": "舒亶",
        "paragraphs": [
            "稻饭雪飜白，鱼羮金鬬黄。",
            "鲒埼千蚌熟，花屿一村香。",
            "海近春蒸湿，湖灵夜放光。",
            "北窗休寄傲，大隐即吾乡。"
        ],
        "title": "和马粹老四明杂诗聊纪里俗耳十首  其七",
        "id": "f769731f-41bf-48bb-a5db-78c7e5f999d6"
    },
    {
        "author": "舒亶",
        "paragraphs": [
            "禽孝传居俗，风痴动浃旬。",
            "灵鳗旱天雨，圣米歉年莼。",
            "江涨长如海，冬温恰似春。",
            "鸡豚追伏腊，行路亦情亲。"
        ],
        "title": "和马粹老四明杂诗聊纪里俗耳十首  其八",
        "id": "191faba1-c34e-44a7-afa5-764100b1f0ac"
    },
    {
        "author": "舒亶",
        "paragraphs": [
            "佛磬云中寺，樵歌郭里湖。",
            "城居荫杨柳，野冦息萑蒲。",
            "巫语传杯珓，渔蓑入画图。",
            "幽香满花谷，不趁雪霜枯。"
        ],
        "title": "和马粹老四明杂诗聊纪里俗耳十首  其九",
        "id": "3c69c2fa-0fb1-413b-8df5-003ffa3ae5b8"
    },
    {
        "author": "舒亶",
        "paragraphs": [
            "莲阁红堪掣，兰池静不流。",
            "梯航纷绝徼，冠盖错中州。",
            "草市朝朝合，沙城岁岁修。",
            "两前茶更好，半属贾船收。"
        ],
        "title": "和马粹老四明杂诗聊纪里俗耳十首  其一○",
        "id": "25e26a3c-333b-45df-8092-a46031658778"
    },
    {
        "author": "舒亶",
        "paragraphs": [
            "地占灵龟背，山横小屿头。",
            "一桥云借路，双沼月分秋。",
            "竹影摇虚室，松烟着晓楼。",
            "残钟谁共听，空籁更飕飕。"
        ],
        "title": "题福源院",
        "id": "298e7e89-e75e-48a6-ad89-911a02b36a1d"
    },
    {
        "author": "舒亶",
        "paragraphs": [
            "竹砌缘寒渚，松蹊藉緑苔。",
            "楼台隔林见，花木带云开。",
            "溪旱常流水，峰青自隐雷。",
            "月华？万顷，谁掉酒船来。"
        ],
        "title": "题尊教院",
        "id": "321317bf-7146-4cca-b8d5-38bd3af3b3da"
    },
    {
        "author": "舒亶",
        "paragraphs": [
            "龙护空堂钵，云笼古殿灯。",
            "经窗僧待月，茶井客敲冰。",
            "惊雁回峰影，疏星亚塔层。",
            "心清更无睡，未羡杜郎能。"
        ],
        "title": "香山野步二首  其一",
        "id": "612f0365-ab0b-4077-86bc-7546dd5d7e9e"
    },
    {
        "author": "舒亶",
        "paragraphs": [
            "空涧寒探月，高斋客聚星。",
            "霜分破窗白，山献隔帘青。",
            "窥水知僧定，占云识地灵。",
            "时时惊鹤梦，木叶下危亭。"
        ],
        "title": "香山野步二首  其二",
        "id": "2a917d8c-488f-4e96-9947-bc2bc82f08aa"
    },
    {
        "author": "舒亶",
        "paragraphs": [
            "曾是谈经一草堂，千年金碧欲飞扬。",
            "顶峰有路青天近，绝壑无尘赤日凉。",
            "月底露惊猿鹤梦，云中风动薜萝香。",
            "芝𥰭茶灶平生念，遥谢仙人白羽觞。"
        ],
        "title": "和游栖真寺见寄",
        "id": "31a9c238-d775-4236-812d-7e45b4ea411a"
    },
    {
        "author": "舒亶",
        "paragraphs": [
            "金碧楼台阁暮烟，彩虹双影卧漪涟。",
            "云铺物外无尘地，月满人间不夜天。",
            "细柳千门维画舸，华灯两岸度鸣？清狂亦有黄冠客，不负仙人载酒船。"
        ],
        "tags": [
            "西湖"
        ],
        "title": "和西湖即席二首  其一",
        "id": "b7323490-2c4b-4faf-b459-1f8025de1a6f"
    },
    {
        "author": "舒亶",
        "paragraphs": [
            "十洲风籁韵笙箫，疑有仙人燕碧桃。",
            "影逼银河星半堕，气吞月窟兎争豪。",
            "九秋波浪沙鸥狎，万古声名钓艇高。",
            "却恨何须明似镜，空令志士泣霜毛。"
        ],
        "tags": [
            "西湖"
        ],
        "title": "和西湖即席二首  其二",
        "id": "5d2d6c45-85d7-4d49-93e0-4b806127ff0e"
    },
    {
        "author": "舒亶",
        "paragraphs": [
            "何人仗锡过千峰，雨里风烟转不穷。",
            "暗壑水声清决决，深岩花气湿蒙蒙。",
            "遥知雪岭开亭近，旧说云乡有路通。",
            "自恨青鞋踏城郭，仙游长在梦魂中。"
        ],
        "title": "雨中游仗锡",
        "id": "61cc3b19-b412-4f05-af66-400e7531eeba"
    },
    {
        "author": "舒亶",
        "paragraphs": [
            "去路鶱腾逼紫霄，何年鳬舄堕王乔。",
            "暗峰藏雨皆龙窟，灵草含霜半药苗。",
            "已觉山衣云扑扑，还疑风鬓雪潇潇。",
            "扪萝更上岧嶤顶，下视沧溟百水潮。"
        ],
        "title": "游云湖过香山偶成二首  其一",
        "id": "5fb3f3c2-d228-4871-8600-e3119e06224c"
    },
    {
        "author": "舒亶",
        "paragraphs": [
            "尘境回头隔圣凡，参差叠嶂巧如镵。",
            "归云堕碧粘僧屐，落叶飘红上客衫。",
            "果熟遥看猿渡涧，风号定想虎离岩。",
            "长天自有无穷景，未信西冈日半衔。"
        ],
        "title": "游云湖过香山偶成二首  其二",
        "id": "d6cd8921-d769-44da-b88e-9b2e142e931d"
    },
    {
        "author": "舒亶",
        "paragraphs": [
            "坞云过雨翠成堆，天淡平湖一鉴开。",
            "万木号风韵丝竹，千峰带月上池台。",
            "静无俗驾金铺地，闲有高人玉满杯。",
            "闻道碧桃看欲发，刘郎何事不归来。"
        ],
        "title": "和刘谊翁留题惠安二首  其一",
        "id": "51a6bbe3-2583-4671-8f61-00689cf05d28"
    },
    {
        "author": "舒亶",
        "paragraphs": [
            "十里松行翠插天，暗溪嫩草尚芊绵。",
            "笙歌自满萧郎宅，琴鹤空随贺老船。",
            "未分旧游云寂寞，遥知归梦蝶聮翩。",
            "故山幸好宜回首，还见人间换一年。"
        ],
        "title": "和刘谊翁留题惠安二首  其二",
        "id": "58792bb3-b4c4-4f87-b5fc-820d65fba93b"
    },
    {
        "author": "舒亶",
        "paragraphs": [
            "洗出烟华紫翠匀，再将绝景付重闉。",
            "千山有影螺垂地，一水无尘镜照人。",
            "香溅钓筒萍雨夜，緑摇花坞柳风春。",
            "杖藜尽日沧浪兴，时有幽人岸白纶。"
        ],
        "tags": [
            "西湖"
        ],
        "title": "和新开西湖十洲之什",
        "id": "54f91309-5f1a-48e4-b968-d7598fd3f32f"
    },
    {
        "author": "舒亶",
        "paragraphs": [
            "緑玉手持寻五岳，正应未识海边洲。",
            "倚栏花木参差见，对岸笙歌次第游。",
            "烟霁多疑九峰晓，波平全胜六鳌浮。",
            "仙风坐隔红尘路，消得丹青诧此州。"
        ],
        "title": "秋宴十洲阁",
        "id": "e87cd99c-003b-4cca-b0e9-529003989ca6"
    },
    {
        "author": "舒亶",
        "paragraphs": [
            "参天松柏緑阴阴，古佛岩前一路深。",
            "猿鸟不惊如有旧，云山相对自无心。",
            "数泓寒水云藏雨，十里轻沙地布金。",
            "杖屦更知非世境，上方日日海潮音。"
        ],
        "title": "和楼试可游育王",
        "id": "d81bc20d-6631-4bca-a8aa-3038705b9b9c"
    },
    {
        "author": "舒亶",
        "paragraphs": [
            "地吞越绝海分深，渺渺平流万马骎。",
            "早晚渡江潮有信，往来鸥鸟客无心。",
            "寒空倒影千山动，暖日澄波万籁沉。",
            "安用鱼龙闲养鬛，平时春雨自成霖。"
        ],
        "title": "题鄞江",
        "id": "78b14e70-7dde-48ce-92e0-a4ef71da82be"
    },
    {
        "author": "舒亶",
        "paragraphs": [
            "石眼双开白欲漫，潺湲更傍碧琅玕。",
            "地饶爽气全无滓，天借灵源两不干。",
            "晓月自分云外润，午茶谁鬬雪中寒。",
            "孝先多睡相如渇，始把清甘乞取看。"
        ],
        "title": "题西山双乳泉",
        "id": "51668b46-aaa5-4bbd-a8b1-3b515c3d5689"
    },
    {
        "author": "舒亶",
        "paragraphs": [
            "绕塔想曾随白马，蟠泥故复傍金沙。",
            "旱天霹雳长平地，乐岁污邪每满车。",
            "受赐由来千里境，论封消得万人家。",
            "朱门便是金涂榜，未负风云在一涯。"
        ],
        "title": "题灵鳗庙三首  其一",
        "id": "534efbd9-b9a6-4f98-93ec-053575574507"
    },
    {
        "author": "舒亶",
        "paragraphs": [
            "绝境朱丹新栋宇，深山灵响杂蚖蛇。",
            "黄金地底应千岁，甘雨人间几万家。",
            "西域不劳方士咒，南州重识使君车。",
            "老农争赛丰年社，古木萧萧自晓鸦。"
        ],
        "title": "题灵鳗庙三首  其二",
        "id": "c89a51dd-ef50-4c23-bd74-59f6acf8c8c4"
    },
    {
        "author": "舒亶",
        "paragraphs": [
            "亘古人间蒙润泽，数泓云底贮清泠。",
            "功将名并山无泐，道与人尊地转灵。",
            "晓殿千家供香火，旱天万里入风霆。",
            "谁知别有醍醐味，行路憧憧半未醒。"
        ],
        "title": "题灵鳗庙三首  其三",
        "id": "4bb2b5a3-16cb-4061-89c9-c6562f800982"
    },
    {
        "author": "舒亶",
        "paragraphs": [
            "千古神僧旧石扃，清风如在地还灵。",
            "溪形偃月无穷碧，山气当云不改青。",
            "叶熟猿猱时啸聚，锡飞岩穴尚芳馨。",
            "西来祖意谁人问，老柏森森翠满庭。"
        ],
        "title": "题香山汤禅师",
        "id": "7b7a2be1-c81f-467c-9d85-bcd01df01d83"
    },
    {
        "author": "舒亶",
        "paragraphs": [
            "由来去住不相关，赢得随缘到处闲。",
            "笑出海云飞一锡，行分江月过千山。",
            "微言定许谁人叩，胜事偏于俗士悭。",
            "咫尺蒙堂隔霄壤，城东搔首只空还。"
        ],
        "title": "题蒙堂",
        "id": "f736161b-a31e-4148-9612-66decc58b410"
    },
    {
        "author": "舒亶",
        "paragraphs": [
            "别移宝所出埃尘，无限金光欲照人。",
            "斤斧不惊龙象伏，栋梁特地水云新。",
            "千峰坐断人间路，一榻分来月里身。",
            "更看须弥师子座，未饶摩诘妙通神。"
        ],
        "title": "题翠岩丈室",
        "id": "06931def-2b23-42b3-9538-ffe96288723e"
    },
    {
        "author": "舒亶",
        "paragraphs": [
            "郢匠犹来巧运斤，清光那复隔纎尘。",
            "九秋万里云头路，半夜千峰顶上人。",
            "坐见干坤入肝胆，陡惊草木亦精神。",
            "应怜赤水寻珠客，白日茫茫尚问津。"
        ],
        "title": "题明月堂",
        "id": "672650ed-61bb-480f-bd00-59b6ad097055"
    },
    {
        "author": "舒亶",
        "paragraphs": [
            "何人缩地海东偏，灵岳分来不计年。",
            "几见彩云争照日，真疑仙掌欲擎天。",
            "依稀故国松千尺，迤逦前山石一拳。",
            "四面开轩看不足，老僧时立碧溪前。"
        ],
        "title": "题五峰兼简英禅师",
        "id": "22dec89d-3d20-463b-836e-caddc56d9bee"
    },
    {
        "author": "舒亶",
        "paragraphs": [
            "日日青鞋踏白沙，未应泛艇即灵槎。",
            "雨溪清越鸣哀玉，风蔓蜿蜒动暗蛇。",
            "晓润芝𥰭挑秀茁，午香茶灶煑苍芽。",
            "玲珑仙客知何在，千古烟霞自一家。"
        ],
        "title": "题天童",
        "id": "3a9ba8c5-374e-4b40-825f-a89b5d244242"
    },
    {
        "author": "舒亶",
        "paragraphs": [
            "休话人间我独尊，何妨廛肆且随羣。",
            "乞钱往往多空手，问路时时向白云。",
            "壁上形容图尚在，囊中气味许谁分。",
            "分明提起无人问，欲会应须眼里闻。"
        ],
        "title": "题布袋和尚",
        "id": "9d0b1d84-4857-4a93-b521-0d9bb9c7ad1f"
    },
    {
        "author": "舒亶",
        "paragraphs": [
            "危楼清迥立江风，紫逻红旗落日中。",
            "暑雨涧溪来浩荡，暮烟洲渚隔朦胧。",
            "欢声不厌重城近，霁色遥知秀野丰。",
            "沧海一时传丽句，天才真是杜陵翁。"
        ],
        "title": "题灵桥门",
        "id": "e0c964e5-ec19-41ea-b607-d5655c381f79"
    },
    {
        "author": "舒亶",
        "paragraphs": [
            "暖吹红紫上青枝，掠水风烟巧自持。",
            "蜂蝶鸬鹚各芳意，锦囊消得探春诗。"
        ],
        "tags": [
            "西湖"
        ],
        "title": "和刘珵西湖十洲 花屿",
        "id": "d6876796-c6f5-4173-8651-60d0de0cb20b"
    },
    {
        "author": "舒亶",
        "paragraphs": [
            "小雨如酥露乍晞，屿花汀柳自相依。",
            "画桥不碍寻春屐，谁傍烟波拾翠归。"
        ],
        "tags": [
            "西湖"
        ],
        "title": "和刘珵西湖十洲 芳草洲",
        "id": "7049871e-0190-4382-901a-f33d8ddbb4af"
    },
    {
        "author": "舒亶",
        "paragraphs": [
            "困倚沧波绿却摇，冷烟疏雨共萧条。",
            "谁将轻薄娇春态，强拂人头向市桥。"
        ],
        "tags": [
            "西湖"
        ],
        "title": "和刘珵西湖十洲 柳汀",
        "id": "b8d1a43f-e63f-461a-a40f-2f03426b5778"
    },
    {
        "author": "舒亶",
        "paragraphs": [
            "欲问葛陂安在哉，端疑波底化龙来。",
            "子猷此兴君知否，小径何妨卷竹开。"
        ],
        "tags": [
            "西湖"
        ],
        "title": "和刘珵西湖十洲 竹屿",
        "id": "3522ed0d-c12c-4470-96e6-029353e9aa63"
    },
    {
        "author": "舒亶",
        "paragraphs": [
            "着漠寒芦不见花，暗藏鸥鹭啄晴沙。",
            "暖风吹起浑无定，半落僧窗半落槎。"
        ],
        "tags": [
            "西湖"
        ],
        "title": "和刘珵西湖十洲 烟屿",
        "id": "c5f602d2-a435-4243-a21e-af359923573c"
    },
    {
        "author": "舒亶",
        "paragraphs": [
            "照水横横蜀锦囊，年年泽国为谁芳。",
            "朱颜自得西风意，不管清秋昨夜霜。"
        ],
        "tags": [
            "西湖"
        ],
        "title": "和刘珵西湖十洲 芙蓉洲",
        "id": "28478b1b-16c3-4736-af2a-8f6b248d56e6"
    },
    {
        "author": "舒亶",
        "paragraphs": [
            "懒对陶家酒瓮开，东篱寂寞久风埃。",
            "会须结取登高客，折上龙山醉帽来。"
        ],
        "tags": [
            "西湖"
        ],
        "title": "和刘珵西湖十洲 菊花洲",
        "id": "2f4ea723-9d3c-4677-8fd1-4ac944ce848f"
    },
    {
        "author": "舒亶",
        "paragraphs": [
            "何人骑鹤上瀛洲，清影明波正九秋。",
            "吹罢玉笙端不见，满空桂子有谁收。"
        ],
        "tags": [
            "西湖"
        ],
        "title": "和刘珵西湖十洲 月岛",
        "id": "667dd885-5679-42e4-a5ce-a2f54efafdc3"
    },
    {
        "author": "舒亶",
        "paragraphs": [
            "点柳妆梅不暇裁，平波直拟涌瑶台。",
            "钓矶苇岸知何许，几误渔舟夜半来。"
        ],
        "tags": [
            "西湖"
        ],
        "title": "和刘珵西湖十洲 雪汀",
        "id": "a09d501c-6180-4438-8ed6-555bc2e9cd3c"
    },
    {
        "author": "舒亶",
        "paragraphs": [
            "亭亭古干对沧浪，雨洗风飘老吹香。",
            "晚岁何人同寂寞，水西我有读书堂。"
        ],
        "tags": [
            "西湖"
        ],
        "title": "和刘珵西湖十洲 松岛",
        "id": "f024a86a-786c-475c-81b7-18c04767ec85"
    },
    {
        "author": "舒亶",
        "paragraphs": [
            "桃源深处一招提，门对寒云路绕溪。",
            "长使千峰光景动，未应洞里老金鸡。"
        ],
        "title": "游翠岩山",
        "id": "c596a310-1241-4f61-9fa0-2dfb6a0d5c8c"
    },
    {
        "author": "舒亶",
        "paragraphs": [
            "万壑声中柏子烟，高僧日日看云眠。",
            "当年象虎今何在，千古寒堂一铁鞭。"
        ],
        "title": "游大梅护圣四首  其一",
        "id": "b8d33388-c87a-451e-8942-5e2d384ddf7d"
    },
    {
        "author": "舒亶",
        "paragraphs": [
            "仙去人闲地转灵，蛟龙合处谷风生。",
            "谁知云雾千峰顶，长作青天霹雳声。"
        ],
        "title": "游大梅护圣四首  其二",
        "id": "26d9d8ee-a192-4c7d-b593-b3092cd942fc"
    },
    {
        "author": "舒亶",
        "paragraphs": [
            "流水山闲无尽时，登临到处与心期。",
            "世人只爱桃源好，梅熟山闲怎得知。"
        ],
        "title": "游大梅护圣四首  其三",
        "id": "e6e0df59-879a-4eb2-941c-456b2ae55182"
    },
    {
        "author": "舒亶",
        "paragraphs": [
            "鸡犬同时亦上升，赤云今日几人行。",
            "我来正唱升平曲，不用山闲变姓名。"
        ],
        "title": "游大梅护圣四首  其四",
        "id": "01bd59a3-41a2-418b-a5c0-20ca18b5aa9a"
    },
    {
        "author": "舒亶",
        "paragraphs": [
            "十里曾闻一啸声，当年猿鹤想犹惊。",
            "白云不碍青天路，赢得重来攞手行。"
        ],
        "title": "游灌顶三首  其一",
        "id": "8db3fa8b-11a5-4e79-934c-66d7ab79f6f7"
    },
    {
        "author": "舒亶",
        "paragraphs": [
            "万松偃蹇插云根，四面诸峰尽子孙。",
            "日日飞烟云雾敛，不妨掌上看干坤。"
        ],
        "title": "游灌顶三首  其二",
        "id": "4c0f9c3e-22fe-422f-a0e8-6f1b69f65471"
    },
    {
        "author": "舒亶",
        "paragraphs": [
            "雪顶胡僧眼戏天，只应风月是生缘。",
            "那知坐作人间雨，千丈岩头一道泉。"
        ],
        "title": "游灌顶三首  其三",
        "id": "8a92fbf6-2fdd-440b-8d48-c2f7e00837a8"
    },
    {
        "author": "舒亶",
        "paragraphs": [
            "叱咤沧溟雪浪空，鲸鲵骑去杳亡踪。",
            "炼丹井畔春萧索，知在蓬莱第几重。"
        ],
        "title": "归郡书金峨二首  其一",
        "id": "371def21-9642-447d-b4df-723d0784e561"
    },
    {
        "author": "舒亶",
        "paragraphs": [
            "又入西湖醉过春，岭头猿鹤几时闻。",
            "无端雨意随人去，直恐衣巾尽是云。"
        ],
        "tags": [
            "西湖"
        ],
        "title": "归郡书金峨二首  其二",
        "id": "78c87d8e-0165-48f4-b070-2089211144f6"
    },
    {
        "author": "舒亶",
        "paragraphs": [
            "万个松杉一颗珠，老僧心手最工夫。",
            "冷光长在千峰顶，谁道人间夜月孤。"
        ],
        "title": "含珠林",
        "id": "809d3b12-8634-449d-a960-3799e154e29f"
    },
    {
        "author": "舒亶",
        "paragraphs": [
            "等是人间出世人，数他珍宝信非珍。",
            "茫茫白日谁回首，此处元无一点尘。"
        ],
        "title": "题天王院内鉴堂",
        "id": "6dfee925-c6b4-4557-919c-f4f5faabdaad"
    },
    {
        "author": "舒亶",
        "paragraphs": [
            "苍岩赤壁耸崎嵚，长者何年为布金。",
            "却忆樵风生乳窦，万松回合两龙吟。"
        ],
        "title": "题福胜院",
        "id": "6f45c918-ee59-492f-ae71-d455a45b1419"
    },
    {
        "author": "舒亶",
        "paragraphs": [
            "吹落清香缥缈风，楼台彷佛水边红。",
            "人间谁是丹青手，画取春湖细雨中。"
        ],
        "title": "湖心寺偶书",
        "id": "67e52548-f90d-47f4-9e44-b5e5433b5464"
    },
    {
        "author": "舒亶",
        "paragraphs": [
            "山农未用踏沟车，一穴灵泉荫万家。",
            "香积从今饱檀施，会看讲夜落天花。"
        ],
        "title": "题宝林院琼阇黎房",
        "id": "cc8745fb-b1ec-4820-bdba-cdb5d0cc24d9"
    },
    {
        "author": "舒亶",
        "paragraphs": [
            "抱山重屋两回廊，杉桧如云百尺长。",
            "香火它年谁第一，老师辛苦顶如霜。"
        ],
        "title": "题法喜院是院一瓦一木皆自能师手而师丈室惟布衾木枕无复长物即之坐庞眉皓顶泊然似不能言者无乃真有道者耶  其一",
        "id": "7b626f61-65fd-4122-b9ab-746ac1d08ee0"
    },
    {
        "author": "舒亶",
        "paragraphs": [
            "了无情解作攀缘，一钵三衣只兀然。",
            "坐对青山不知老，学人休问祖师禅。"
        ],
        "title": "题法喜院是院一瓦一木皆自能师手而师丈室惟布衾木枕无复长物即之坐庞眉皓顶泊然似不能言者无乃真有道者耶  其二",
        "id": "74d6fb75-3f76-4bad-a11c-9275195a58a9"
    },
    {
        "author": "舒亶",
        "paragraphs": [
            "千峰下视尽儿孙，仙事寥寥不可闻。",
            "长作人闲三月雨，请看肤寸岭头云。"
        ],
        "title": "太白峰",
        "id": "8e867057-ad98-49ac-9608-bf821afe81da"
    },
    {
        "author": "舒亶",
        "paragraphs": [
            "何年杖锡此徘徊，天上真官为我来。",
            "芝圃鹤归香火冷，石基空鏁旧莓苔。"
        ],
        "title": "太白庵",
        "id": "ed91b1bd-1a42-4051-8460-783245e20a00"
    },
    {
        "author": "舒亶",
        "paragraphs": [
            "诡形迥与万山殊，空洞由来一物无。",
            "直恐虚心自天意，人间穿凿枉工夫。"
        ],
        "title": "玲珑岩",
        "id": "73720d0f-d279-4591-9a2a-a8d106a8dc2a"
    },
    {
        "author": "舒亶",
        "paragraphs": [
            "渊明休弄没弦琴，混沌中含太古音。",
            "闻说几回风雨夜，四山浑作老龙吟。"
        ],
        "title": "响石",
        "id": "6cf52bc7-b134-4fe0-a11c-4ef9f19c9d06"
    },
    {
        "author": "舒亶",
        "paragraphs": [
            "灵踪聊寄数峰云，雨意含云白昼昏。",
            "不用高僧时咒钵，一泓长贮万家村。"
        ],
        "title": "龙池",
        "id": "0dc1d9c5-0e6c-4e0e-aff5-f4ce8d844998"
    },
    {
        "author": "舒亶",
        "paragraphs": [
            "一啸风从空谷生，直教平地作沧溟。",
            "灵山不与江心比，谁会茶仙补水经。"
        ],
        "title": "虎跑泉",
        "id": "02ef0846-c3b7-47c1-b043-a78392b3efd5"
    },
    {
        "author": "舒亶",
        "paragraphs": [
            "苍崖绝壁印苔痕，陈迹千年尚似新。",
            "杖履纷纷走南北，几人不是刻舟人。"
        ],
        "title": "佛迹",
        "id": "50cfde11-292d-43be-871d-cc4ed7de3388"
    },
    {
        "author": "舒亶",
        "paragraphs": [
            "高僧终是笑凭栏，亦似无心懒出山。",
            "几度海风吹散雨，坐看彩翠落人间。"
        ],
        "title": "临云阁",
        "id": "de336152-3693-4b9b-ab7c-c8ae9bf993b6"
    },
    {
        "author": "舒亶",
        "paragraphs": [
            "隔水岩花红浅深，花边相对语幽禽。",
            "管弦不到山闲耳，谁会凭栏此日心。"
        ],
        "title": "春乐轩",
        "id": "1f39af0f-7e30-4320-869f-b9bba65a97d6"
    },
    {
        "author": "舒亶",
        "paragraphs": [
            "云过千溪月上时，雪芦霜苇冷相依。",
            "正缘野性如僧癖，肯为游鱼下钓矶。"
        ],
        "title": "宿鹭亭",
        "id": "6d921bb9-09a0-4e66-a765-09d25d7da416"
    },
    {
        "author": "舒亶",
        "paragraphs": [
            "水绕陂田竹绕篱，榆钱落尽槿花稀。",
            "夕阳牛背无人卧，带得寒鸦两两归。"
        ],
        "tags": [
            "乡村",
            "古诗三百首",
            "宋诗",
            "写景"
        ],
        "title": "村居",
        "id": "824023df-5fa1-48f6-a717-705cad3b5fd3"
    },
    {
        "author": "舒亶",
        "paragraphs": [
            "闻说天台太守家，全家日日在烟霞。",
            "壶中夜酿梦云分润，洞里秋香玉弄花。",
            "四郭青山连市合，一江寒水抱城斜。",
            "紫芝黄鹤应相识，梅福年来鬓欲华。"
        ],
        "title": "寄台州使君五首  其一",
        "id": "15915998-0863-417f-8ea9-4829c0032b1a"
    },
    {
        "author": "舒亶",
        "paragraphs": [
            "使君家是八仙家，不负黄菁与紫霞。",
            "麦陇儿童行竹马，月楼鼓角度梅花。",
            "彩笺吟就云初合，玉局棋残月半斜。",
            "闻说握兰消息近，星郎昨夜倍光华。"
        ],
        "title": "寄台州使君五首  其二",
        "id": "66c86b98-b4d6-4be8-9cfe-db6b7163c731"
    },
    {
        "author": "舒亶",
        "paragraphs": [
            "赤城山下万人家，隐隐烟霄隔海霞。",
            "石上仙书留鸟迹，碗中佛供落天花。",
            "参云台树寒阴直，照日旌旗暖影斜。",
            "遥想铃斋无别事，只缘风景费才华。"
        ],
        "title": "寄台州使君五首  其三",
        "id": "4b579af7-fbdd-4b5b-9b11-6c290d9bb3ea"
    },
    {
        "author": "舒亶",
        "paragraphs": [
            "几夜骊珠落蔀家，直疑光焰映朝霞。",
            "彩毫写就千篇赋，红烛才烧一寸花。",
            "卓荦高情欲飞动，淋浪醉墨半欹斜。",
            "阳春白雪知难继，捧对空惊衮绣华。"
        ],
        "title": "寄台州使君五首  其四",
        "id": "b54e42fb-12fc-43d3-be5d-f459e2562685"
    },
    {
        "author": "舒亶",
        "paragraphs": [
            "年来游尽海边山，独爱青青桐柏坛。",
            "光射斗牛腰下剑，气吞龙虎鼎中丹。",
            "白云千叠赤城晓，黄鹤一声华顶寒。",
            "玉简姓名仙约在，洞天莫放酒杯干。"
        ],
        "title": "送道士归桐柏观",
        "id": "9015a1d0-81e9-4d58-9c77-6f7ae938bde8"
    },
    {
        "author": "舒亶",
        "paragraphs": [
            "荐尽春园晓焙寒，灵踪留待使君看。",
            "寒泉冷结花纹细，玉椀香收雪点干。"
        ],
        "title": "罗汉阁煎茶供应",
        "id": "800c9878-397d-4151-91d4-762fde0f230e"
    },
    {
        "author": "舒亶",
        "paragraphs": [
            "不见风流李谪仙，彩笺谁继碧云篇。",
            "黄花零落芙蓉老，惟有青山似去年。"
        ],
        "title": "秋日登中山怀道人",
        "id": "02c007ea-5826-416b-bb0d-da60a8e35f31"
    },
    {
        "author": "舒亶",
        "paragraphs": [
            "门前屏障绕潺湲，付与林僧夜定还。",
            "松盖作云连十里，竹龙行雨出千山。",
            "白公香火莲红後，谢氏池塘草碧间。",
            "我亦凤凰台上客，图闲却笑未能闲。"
        ],
        "title": "题云湖庆安院",
        "id": "d382678e-0b94-4873-9bcc-ba93a4d100f8"
    },
    {
        "author": "舒亶",
        "paragraphs": [
            "瑶池宴罢王母还，九芝飞入三仙山。",
            "空余绛节留人间，云封露洗无时闲。",
            "节旄落尽何斓斑，野翁提携出茅菅。",
            "吴刀戛戛鸣双环，截断寒冰何潺潺。",
            "相如赋就空上林，倦游渴病长相侵。",
            "刘伶爱酒真荒淫，狂来欲倒沧溟深。",
            "此时一嚼轻千金，垆边何用文君琴。",
            "五斗一石安足斟，坐想毛髪生清阴。",
            "萧瑟甘滋欲谁让，柤梨橘柚纷殊状。",
            "冷气相射杯盘上，顾郎不见休惆怅。",
            "佳境到头还不妄，诗成虽愧阳春唱，全胜乞与将军杖。"
        ],
        "title": "咏蔗",
        "id": "57a2f41e-0c9c-4eae-9bd5-80e938895a79"
    },
    {
        "author": "舒亶",
        "paragraphs": [
            "四山烟雨收，双沼漾晴碧。",
            "白鸟忽飞来，点破檐前色。"
        ],
        "title": "宝严寺",
        "id": "b104757d-956f-48bd-af25-592b7d4ac5ec"
    },
    {
        "author": "舒亶",
        "paragraphs": [
            "茅君失却三神鹤，王母应添五色麟。",
            "草木未春花事动，干坤不夜月华新。"
        ],
        "title": "咏雪",
        "id": "34d05471-3744-4ed2-8155-4fde71cd0924"
    },
    {
        "author": "舒亶",
        "paragraphs": [
            "霜林尽处碧溪傍，小露檀心媚夕阳。",
            "天下三春无正色，人闲一味有真香。",
            "相思谁向风前寄，趁早先从雪後芳。",
            "朝夕催人头欲白，故园正在水云乡。"
        ],
        "title": "和石尉早梅二首  其一",
        "id": "b908e1bc-cdfe-472b-acca-85fca90970d7"
    },
    {
        "author": "舒亶",
        "paragraphs": [
            "依然想见故傍，半倚垣阴半向阳。",
            "短笛楼头三弄夜，前村雪里一枝香。",
            "可能明月来同色，不待东风已自芳。",
            "幸免杜郎伤岁暮，莫辞吟对钓渔乡。"
        ],
        "title": "和石尉早梅二首  其二",
        "id": "9a08bdda-3854-4fa7-a583-5e70da7e3693"
    },
    {
        "author": "舒亶",
        "paragraphs": [
            "天风吹散赤城霞，染出连云万树花。",
            "误入醉乡迷去路，旁人应笑却还家。"
        ],
        "title": "梦入天台",
        "id": "1f752663-e5f4-4af7-a50e-040b7e5cbd11"
    },
    {
        "author": "舒亶",
        "paragraphs": [
            "不管霜毛不贷人，一年旧了一年新。",
            "山窗未晓闻山乐，可是梅花漏世春。"
        ],
        "title": "题明觉寺在在堂十二首  其一",
        "id": "13581fc9-517e-4348-bbda-ce6808f29e64"
    },
    {
        "author": "舒亶",
        "paragraphs": [
            "风吹雨脚细于丝，泠暖浑如寒食时。",
            "不待千山消尽雪，小红已到杏花枝。"
        ],
        "title": "题明觉寺在在堂十二首  其二",
        "id": "73edeb30-c8a2-4bc1-b7d7-a6411ba1921b"
    },
    {
        "author": "舒亶",
        "paragraphs": [
            "沙溪过雨半清浑，径石高低带雪痕。",
            "又见山农话春事，腰鎌两两唤儿孙。"
        ],
        "title": "题明觉寺在在堂十二首  其三",
        "id": "0071f39d-09e6-4718-a1b8-5fc3329bc72e"
    },
    {
        "author": "舒亶",
        "paragraphs": [
            "断桥高下路横斜，隔水人烟四五家。",
            "雨後一枝红带雪，风流不道有岩花。"
        ],
        "title": "题明觉寺在在堂十二首  其四",
        "id": "ac9109fe-2c3c-48a4-bbdf-0c469520bfcc"
    },
    {
        "author": "舒亶",
        "paragraphs": [
            "一溪高自扑岩来，寺在岩腰水抱回。",
            "林下老僧相顾笑，柴门今始为君开。"
        ],
        "title": "题明觉寺在在堂十二首  其五",
        "id": "bde3b0f2-7780-4248-b77c-808c47e9e258"
    },
    {
        "author": "舒亶",
        "paragraphs": [
            "高低深浅逐阴晴，一簇林峦画不成。",
            "谁道青山怕云点，白云点处转分明。"
        ],
        "title": "题明觉寺在在堂十二首  其六",
        "id": "9d8b724f-8f3c-4d35-8d5d-806c01c7df52"
    },
    {
        "author": "舒亶",
        "paragraphs": [
            "四山面面玉成围，只许闲云去又归。",
            "更有小轩人不到，落花狼籍点苔衣。"
        ],
        "title": "题明觉寺在在堂十二首  其七",
        "id": "88c5de04-7eaa-405e-a0c8-3127f5f4bb26"
    },
    {
        "author": "舒亶",
        "paragraphs": [
            "只见青山无水声，到头耳目未全清。",
            "年来赏遍江东寺，纔入今宵睡未成。"
        ],
        "title": "题明觉寺在在堂十二首  其八",
        "id": "c1d76b75-8ad0-465a-8d30-78aa7e155f8a"
    },
    {
        "author": "舒亶",
        "paragraphs": [
            "六国干戈擅霸图，先生谈笑有工夫。",
            "不知当日纵横梦，曾识水声山色无。"
        ],
        "title": "题明觉寺在在堂十二首  其九",
        "id": "f009cc4e-6998-4367-9fc1-910cbdfff65c"
    },
    {
        "author": "舒亶",
        "paragraphs": [
            "榛棘丛中旧草堂，千年谁复辨兴亡。",
            "累累付与张仪印，珍重空中一炷香。"
        ],
        "title": "题明觉寺在在堂十二首  其一○",
        "id": "f07b3ace-a367-4f6c-b360-ad62c0da7e60"
    },
    {
        "author": "舒亶",
        "paragraphs": [
            "枉将风月恼肝脾，懒复雕镌出小诗。",
            "昼日焚香面山坐，卷帘时与夜僧棋。"
        ],
        "title": "题明觉寺在在堂十二首  其一一",
        "id": "8c0a0f86-4a21-469a-8382-456a3a2f5f7c"
    },
    {
        "author": "舒亶",
        "paragraphs": [
            "小白山前大白山，两山强坐属僧闲。",
            "何时卜筑三椽地，黄帽青鞋日往还。"
        ],
        "title": "题明觉寺在在堂十二首  其一二",
        "id": "0883aede-9cdb-4c16-bfe7-157416c68645"
    },
    {
        "author": "舒亶",
        "paragraphs": [
            "白云堆里笑呵呵，上接天衢不较多。",
            "翠锁亭台山月冷，香风吹裓尽莎罗。"
        ],
        "title": "上雪窦山奉慈禅院",
        "id": "fd31f5c0-b9c1-4c32-81a0-293ec7744d89"
    },
    {
        "author": "舒亶",
        "paragraphs": [
            "一峰傍倚两山朝，云里龙孙响佩瑶。",
            "长与幽人发高兴，不辞雨雪过溪桥。"
        ],
        "title": "题崇福禅院二首  其一",
        "id": "8b3ff373-aae9-4ff1-b907-ec9fa1408f51"
    },
    {
        "author": "舒亶",
        "paragraphs": [
            "龛灯隐隐夜初分，落果猿啼枕上闻。",
            "客梦欲成成不得，一窗残月半床云。"
        ],
        "title": "题崇福禅院二首  其二",
        "id": "5371d345-f420-4818-ad2c-cd70a72be800"
    },
    {
        "author": "舒亶",
        "paragraphs": [
            "十二峰头月未央，天风吹下紫芝香。",
            "我来分得僧清致，布衲蒲团一草堂。"
        ],
        "title": "瑞岩寺",
        "id": "5b7be7dd-85d0-4c8a-ae30-01014d87cb06"
    },
    {
        "author": "舒亶",
        "paragraphs": [
            "老厌冠盖场，万事不挂耳。",
            "时与林闲人，静话无生理。",
            "却闻钱长官，只饮凈居水。",
            "使我夜不眠，灯花亦欢喜。"
        ],
        "title": "凈居寺",
        "id": "771befd7-3590-4dde-a458-cd9aff8eba5a"
    },
    {
        "author": "舒亶",
        "paragraphs": [
            "五磊峰高笔插天，长松合抱几千年。",
            "尘氛洒落非人世，风露清明近月边。",
            "枕上数声敲夜磬，山前百亩起春田。",
            "我来欲步苍苔色，不着篮舆两两肩。"
        ],
        "title": "登五磊山",
        "id": "b6c518fc-4729-4960-9b60-bf9dcea4fabe"
    },
    {
        "author": "舒亶",
        "paragraphs": [
            "四明太守爱西湖，想像桃源旧日图。",
            "不放尘埃生水面，为传风月到皇都。",
            "花开别屿千机锦，稻熟僯田万斛珠。",
            "闻说儿童骑竹马，至今昂首望通衢。"
        ],
        "tags": [
            "西湖"
        ],
        "title": "和西湖即席三首",
        "id": "10abc462-f636-4100-94ff-dc88235d3326"
    },
    {
        "author": "舒亶",
        "paragraphs": [
            "云山流水水中山，尽日青藜共往还。",
            "更向僧房看图画，不知身在画图间。"
        ],
        "title": "芦山寺  其一",
        "id": "e1150c9e-3ee7-4d8a-8358-e8ac91f5c6fb"
    },
    {
        "author": "舒亶",
        "paragraphs": [
            "别开小径入松关，半在云间半雨间。",
            "红叶满庭人倚槛，一池寒水动秋山。"
        ],
        "title": "芦山寺  其二",
        "id": "fb25e15c-3861-41d5-8d14-cfce09073dce"
    },
    {
        "author": "舒亶",
        "paragraphs": [
            "昨日南山今北山，山南山北几时还。",
            "世人只道僧闲好，未必僧闲似我闲。"
        ],
        "title": "芦山寺  其三",
        "id": "02c3eb79-22b5-4ed5-a46d-fb5e4403d671"
    },
    {
        "author": "舒亶",
        "paragraphs": [
            "老来漫有爱山心，酒少茶多却不禁。",
            "一夜上方欹客枕，隔窗自伴冷猿吟。"
        ],
        "title": "芦山寺  其四",
        "id": "e4bb1701-6945-4240-bec9-ac5448d5f5d3"
    },
    {
        "author": "舒亶",
        "paragraphs": [
            "山水连村不见村，冥冥细雨湿黄昏。",
            "秋山咫尺无人到，须信闲人不用门。"
        ],
        "title": "芦山寺  其五",
        "id": "aee659b2-ad34-4190-af49-57cfbc5011f7"
    },
    {
        "author": "舒亶",
        "paragraphs": [
            "山空水落见遥村，取次人家只隔云。",
            "一阵西风雨中过，溪头笑语陇头闻。"
        ],
        "title": "芦山寺  其六",
        "id": "91b9fe80-93e4-417f-8285-2c62d0446198"
    },
    {
        "author": "舒亶",
        "paragraphs": [
            "何代神僧机匠深，手栽珠树作珠林。",
            "狞龙离穴颔初凿，老蚌出泥光易寻。",
            "海近鲛人工迸泣，山深木客费愁吟。",
            "开窗夜半不成寐，明月时时照我心。"
        ],
        "title": "含珠林",
        "id": "7d476e9a-902f-4b35-bc98-23589999dd5d"
    },
    {
        "author": "舒亶",
        "paragraphs": [
            "江云扶雨暖溶溶，来往东西只信风。",
            "早晚晴阴浑不定，青山半在有无中。"
        ],
        "title": "芦山寺  其一",
        "id": "be111ec1-097c-4892-ba7a-4d69089acf1c"
    },
    {
        "author": "舒亶",
        "paragraphs": [
            "鹅鸭相呼初出田，昏昏云日澹平川。",
            "寒云数簇山南北，不见人家空见烟。"
        ],
        "title": "芦山寺  其二",
        "id": "a4c26218-2827-4e71-a3d8-052f47f44aee"
    },
    {
        "author": "舒亶",
        "paragraphs": [
            "三月桃源路，先生安在哉。",
            "青衫尚颜色，蜂蝶已尘埃。",
            "白鹤山云暗，金鸡洞锁开。",
            "神游追不返，峦岳自崔嵬。"
        ],
        "title": "题桃源书院",
        "id": "dd10f76c-a577-4836-802d-f8b502958c95"
    },
    {
        "author": "舒亶",
        "paragraphs": [
            "野草如排戟，山花似列屏。",
            "维舟一登览，误入小蓬瀛。"
        ],
        "title": "赤陇山",
        "id": "e5d84cf9-c482-4b5c-8c83-f6b7b32dd135"
    },
    {
        "author": "舒亶",
        "paragraphs": [
            "空外水光风动月，暗中花气雪藏梅。"
        ],
        "title": "句  其一",
        "id": "1620def1-adfd-4609-8162-f759c90166a1"
    },
    {
        "author": "舒亶",
        "paragraphs": [
            "宿雨阁云千嶂碧，野花弄日一村香。"
        ],
        "title": "句  其二",
        "id": "1b171a31-f3a3-4c64-a5af-58f0ac12edf4"
    },
    {
        "author": "舒亶",
        "paragraphs": [
            "万壑水澄知月白，千林霜重见松高。"
        ],
        "title": "句  其三",
        "id": "2e319ff9-f2ef-4869-ad55-419ad60d9361"
    },
    {
        "author": "舒亶",
        "paragraphs": [
            "春禽得意千般语，涧草无名百种香。"
        ],
        "title": "句  其四",
        "id": "bd95da8c-ee62-4353-8e92-db3a239bbc7d"
    },
    {
        "author": "舒亶",
        "paragraphs": [
            "忍看夜影分残月，别送秋声入晚风。"
        ],
        "title": "句  其五",
        "id": "00bed6d6-c61c-4855-b073-a94a07495dd1"
    },
    {
        "author": "舒亶",
        "paragraphs": [
            "沙岸金笼树，灯汀玉涌涛。"
        ],
        "title": "句  其六",
        "id": "9a528ef6-92f9-41ab-b240-3c62a6f7b915"
    },
    {
        "author": "舒亶",
        "paragraphs": [
            "纤尘不动天如水，一色无垠月共霜。"
        ],
        "title": "句  其七",
        "id": "405d88a6-bcca-4c30-b5ef-63356334ed9d"
    },
    {
        "author": "舒亶",
        "paragraphs": [
            "尘埃满匣空鸣剑，风雨归舟只载书。"
        ],
        "title": "句  其八",
        "id": "0361cfc2-fed2-4c50-be25-8496a74edbcf"
    },
    {
        "author": "舒亶",
        "paragraphs": [
            "一锋不断奸凶首，千古焉知将相才。"
        ],
        "title": "句  其九",
        "id": "59ffcee9-95a7-47fc-80bb-6ff30edb2aed"
    },
    {
        "author": "舒亶",
        "paragraphs": [
            "气味贤中好。"
        ],
        "title": "句  其一○",
        "id": "4f36abac-c30e-4a02-8d65-3e0aa70c0d2a"
    },
    {
        "author": "舒亶",
        "paragraphs": [
            "云随落日移。"
        ],
        "title": "句  其一一",
        "id": "df31d6b7-f896-42fb-bc9b-5f02a3fc44df"
    },
    {
        "author": "舒亶",
        "paragraphs": [
            "风烟野外嘉。"
        ],
        "title": "句  其一二",
        "id": "7ff9dab6-9f34-42fa-a354-a62c28b6ba77"
    },
    {
        "author": "舒亶",
        "paragraphs": [
            "诗题：明月堂首句：引月贮虚堂。"
        ],
        "title": "存目  其一",
        "id": "b2f5c12b-7111-4940-b511-40974cf2cc66"
    },
    {
        "author": "舒亶",
        "paragraphs": [
            "诗题：香山首句：抖擞轩裳一哄尘。"
        ],
        "title": "存目  其二",
        "id": "cbb62f99-3115-45f3-b428-6e1f4c416d10"
    },
    {
        "author": "刘奉世",
        "paragraphs": [
            "朗日照疏棂，临风事幽讨。",
            "药栏红欲翻，苔砌绿初扫。",
            "谁令墨王仙，肯使鱼子老。",
            "悠然天禄阁，世世以为宝。"
        ],
        "title": "检书",
        "id": "ebf1d069-a91c-4f0b-aef8-83747d1d69f3"
    },
    {
        "author": "刘奉世",
        "paragraphs": [
            "玉烛含辉望处遐，禁钟动後起雌鸦。",
            "天高秘省云偏重，地迥琼林月半斜。",
            "三古文章留大史，百年事业照东华。",
            "时挥子墨随班马，芝检初分宰相麻。"
        ],
        "title": "入直",
        "id": "a3af1872-af31-4548-9761-b6d4f65e1c58"
    },
    {
        "author": "刘奉世",
        "paragraphs": [
            "黄河西渡出平沙，汝颍东流千里遐。",
            "给饷当年秦令史，封侯不种青门瓜。"
        ],
        "title": "蔡州道中",
        "id": "b45a11e1-7506-4b7c-b896-bca14e0a7d1a"
    },
    {
        "author": "刘奉世",
        "paragraphs": [
            "嵩高丽中华，岳色连瑶岛。",
            "上清神仙宫，庄严绝雕巧。",
            "浮云荡繁阴，变幻入冥眇。",
            "飘摇逾岩岑，淫翳混鸿灏。",
            "纵有景庆合，闇然蔽昏晓。",
            "况复浓雾生，一气成有昊。",
            "茫茫世宙间，落落耿孤抱。",
            "天意不可知，烦心惄焉捣。",
            "安得嘘大风，八方凈如扫。"
        ],
        "title": "过都",
        "id": "3d7e7b60-461f-4a45-aec7-551f65178483"
    },
    {
        "author": "刘奉世",
        "paragraphs": [
            "当年贾傅去长沙，吊屈无灵赋楚些。",
            "万里不忘宣室夜，未舒三策不成家。",
            "西去潇湘南岳麓，名城叠叠纡盘谷。",
            "岣嵝不厌百回读，依然称是刘光禄。"
        ],
        "title": "郴州",
        "id": "9a6fa833-38ae-4bab-9cdf-d01709f94320"
    },
    {
        "author": "刘奉世",
        "paragraphs": [
            "春风吹百花，杨花飞恼人。",
            "谁家芍药殿春後，花飞杨柳空暮春。",
            "春来复春去，春去又春来。",
            "阳阿歌白雪，落絮欲成灰。",
            "花若有情风引去，拂郎征衣点归路。"
        ],
        "title": "杨白花",
        "id": "e41f6c30-1148-43a0-aee2-01b0ad7c19ee"
    },
    {
        "author": "刘奉世",
        "paragraphs": [
            "暮舂朝城粟，晓采观城葑。",
            "一入高鱼境，已是武阳东。"
        ],
        "title": "郓州",
        "id": "cee07711-c159-4a4c-bc9c-004d48244819"
    },
    {
        "author": "刘奉世",
        "paragraphs": [
            "冀东皆禹迹，渐海观朝宗。",
            "河阴渐沦没，平沙荡无踪。",
            "汉武筑宣房，作歌称成功。",
            "今塞商胡口，清流不时通。",
            "何当洒二渠，载跨碣石东。"
        ],
        "title": "九河叹",
        "id": "96c8cec6-ee0c-41cf-8f3b-5597c31aa53e"
    },
    {
        "author": "刘奉世",
        "paragraphs": [
            "年来策蹇胜乘舟，楚塞齐边春复秋。",
            "不教微生同腐草，青山依旧水西流。"
        ],
        "title": "自兖放还",
        "id": "ebc70a37-9f3c-4de6-9993-dedea16ee9eb"
    },
    {
        "author": "刘奉世",
        "paragraphs": [
            "微臣多忝窃，草莽愧荣褒。",
            "览镜怜衰白，衔环刷羽毛。",
            "贾生余旧策，汉室尚东劳。",
            "俯伏闻纶綍，柴门日月高。"
        ],
        "title": "还秩",
        "id": "64dc1e74-af2f-472b-a918-3a35ba7151d3"
    },
    {
        "author": "刘奉世",
        "paragraphs": [
            "楚国中分後，东南世泽长。",
            "发祥曾王父，磨勘成典章。",
            "王父声益振，主客尚书郎。",
            "考庙绪丕显，直鲠在岩廊。",
            "历历一精白，敬事持人纲。",
            "顾维予小子，念释兹勿忘。",
            "晴空丽皎日，清秋凛严霜。",
            "金石磨不磷，松柏寒逾芳。",
            "旦评犹足信，清议讵虚张。",
            "梦寐滋洗涤，俯仰随否臧。",
            "所值匪所思，盈亏理有常。",
            "亨途无诡遇，偃蹇嘶骊黄。",
            "谁能饵大药，百年身平康。"
        ],
        "title": "自述",
        "id": "e8d82881-249e-43cf-b1d0-8b2d34190446"
    },
    {
        "author": "刘奉世",
        "paragraphs": [
            "使君遗爱遍南州，五马新归瘴海头。",
            "持橐未厌青琐直，怀章还作鉴湖游。",
            "姚余人物传吴远，越绝山川向剡幽。",
            "应有清诗资卧理，会吟他日记风流。"
        ],
        "title": "送程给事知越州",
        "id": "5c5f8f4d-c03a-4c96-85df-6778518ccf85"
    },
    {
        "author": "刘奉世",
        "paragraphs": [
            "圣典垂精及表章，旷仪亲举自宗庠。",
            "纵观桥拥浮云盖，侍问庭充振鹭行。",
            "首举儒风隆上国，光增帝业掩前王。",
            "太平荣遇惭多幸，重见歌虞起庙堂。"
        ],
        "title": "驾幸太学",
        "id": "997d7013-357e-42bc-b136-c671185027d8"
    },
    {
        "author": "刘奉世",
        "paragraphs": [
            "鹦鹉有客吊芳草，黄鹤无人吹落梅。"
        ],
        "title": "句",
        "id": "62d587c5-c33c-44ff-bc1f-a47fff6fcab3"
    },
    {
        "author": "郑侠",
        "paragraphs": [
            "闲斋掩昼扉，疏竹间风韵。",
            "兀坐无所为，仰高方苦峻。",
            "闗闗两喜鹊，如以？来献。",
            "疑其喜过常，精爽抑何顿。",
            "谓当有嘉宾，结驷问原宪。",
            "不然亲交书，万里来问讯。",
            "何意二千石，新书烂盈卷。",
            "使者入衡门，红光十余仭。",
            "衣冠出蓬室，再拜望城阃。",
            "开缄列宿动，芒角相辉焕。",
            "捧读未终篇，钦降已三叹。",
            "譬如涉春波，渺不知涯岸。",
            "又若惊雷霆，但觉目眩转。",
            "谁言匹夫穷，陋巷一箪饭。",
            "箧有无价珍，贵于青玉案。",
            "昨者鄙俚辞，惟求指瑕舋。",
            "敢期明月珠，倾泻殊不悋。",
            "重重借褒誉，许与良过分。",
            "酷爱愚且直，还怜贫且困。",
            "惟人最难知，圣哲其犹恨。",
            "自非明如日，安得物无遁。",
            "程孔昔中涂，邂逅适所愿。",
            "倾盖毕所懐，日西不知倦。",
            "圣贤欣道合，万古直一瞬。",
            "凄凉千载余，此道谁复振。",
            "未闻似今日，曾不拜公面。",
            "顾遇过所亲，思知久弥浚。",
            "重念樗散材，平生慕忠顺。",
            "青衫百僚末，言责固所逭。",
            "若其爱君心，岂以爵禄辨。",
            "谓宜为民上，必与同喜愠。",
            "谓宜食君禄，宁当复私狥。",
            "刀斧且满前，斯诚岂磨磷。",
            "千载幸一时，岩廊拱尧舜。",
            "夔皋岂无人，共鲧偶未窜。",
            "眷委一失真，聪明不无乱。",
            "出令以便民，动皆为深患。",
            "疲羸死饥冻，重负遭囚绊。",
            "奔逃苟自活，父子潜分散。",
            "以天征不义，如以雨苏旱。",
            "箪食迎王师，东征西夷怨。",
            "未闻百万帅，戈鋋日持玩。",
            "南取十数洞，西开五六郡。",
            "府库为一空，白骨成龙断。",
            "大臣弄权柄，生杀在顾盼。",
            "威福不有归，佞邪尚何惮。",
            "公忠获罪咎，正直招诃谴。",
            "幽恚鬰不伸，变异以频见。",
            "阴阳为之沴，淫潦仍干暵。",
            "方且颂太平，长歌事赓赞。",
            "天子九重门，深居拱闲燕。",
            "人人懐欺匿，比周相引荐。",
            "以侠观此时，纲维一何紊。",
            "滔滔恐皆溺，心窃拟手援。",
            "是以屡上章，指陈几欲徧。",
            "初虽蒙嘉纳，终不离谗间。",
            "弃逐来穷陬，星霜两经闰。",
            "簮绅满朝着，大半嗟排摈。",
            "谁为悯穷褐，粟帛推余羡。",
            "谁为念孤独，齿牙借余论。",
            "重伤弃逐久，不敢略自辩。",
            "高堂有单亲，日久庭闱恋。",
            "同时得罪人，一赦皆从便。",
            "惟兹尚远斥，不许归宁觐。",
            "拟扣阊阖门，明扬紫宸殿。",
            "恨无可言路，勇决固所断。",
            "嗟嗟道云亡，丈夫儿女懦。",
            "势利同险巇，风云借余便。",
            "谁非顾金钱，谁非思达宦。",
            "孳孳顾理义，恻恻念寒畯。",
            "如公今几人，百世绍休闻。"
        ],
        "title": "谢太守答诗莱州",
        "id": "af79ae5b-a79c-499e-8c15-bff884d27909"
    },
    {
        "author": "郑侠",
        "paragraphs": [
            "蝼蚁有统治，羽鳞知所宗。",
            "是知君臣初，直与太极同。",
            "子之于其父，成性天所钟。",
            "因其亲爱心，以飬日益恭。",
            "平居竭勤瘁，患难忘厥躬。",
            "不择艰与易，那知通与穷。",
            "至于事其君，是乃孝之中。",
            "未闻君父间，诚敬有卑崇。",
            "孔子故有言，移孝斯为忠。",
            "谷黍不离草，蚕鱼其类虫。",
            "皆能衣食人，生世曾不空。",
            "矧乃备万物，阴阳资粹冲。",
            "学问必唐虞，侪軰皆朱熊。",
            "于世乃无补，将何辨蟊螽。",
            "五帝道尊极，三王化醇醲。",
            "皆由诸大臣，汲引相追踪。",
            "惜哉物伪炽，慧巧为心蓬。",
            "谗邪丑正直，党与交讥攻。",
            "上者以翕訿，下焉滋鞠讻。",
            "鸾凤远遁伏，鹰隼摩苍穹。",
            "人神共愁叹，寒暑迷秋冬。",
            "一人念忠直，百志懐兵戎。",
            "利口鋭戈矛，危机峻临冲。",
            "贤正欲自保，孤羊豢狼丛。",
            "邦家欲常宁，西驾而求东。",
            "圣宋会明良，盈成绍熙隆。",
            "寖寖逾百年，稍稍追古风。",
            "嘉鱼烝罩汕，鳬鹥在亹潨。",
            "中间忽纷更，新进争锋铓。",
            "岂顾君与民，致身惟穹窿。",
            "己酉乙丑间，羣类何夣夣。",
            "有蔽过重云，其毒如虿蜂。",
            "谁敢正一议，洒兹谋犹卭。",
            "公诚社稷臣，识见何瞳瞳。",
            "端方屹以立，千峦一危峰。",
            "幽林馥猗兰，雪霜茂长松。",
            "侠以疏拙身，趋时良戅舂。",
            "向者有所陈，狂言几怙终。",
            "所犯斧钺诛，寛仁赖天衷。",
            "未几遽昭雪，还归禄更丰。",
            "毫厘未禆报，已愧羔羊缝。",
            "矧乃素鄙贱，无阶望门墉。",
            "未委何所长，能如粲投邕。",
            "星车未鞅脱，鹗荐俄天通。",
            "朝廷嘉谠言，固已可公奏。",
            "秩满禆再陈，推恩非独後。",
            "盖以歴任浅，欲进难为骤。",
            "譬如升阶梯，等级言无缪。",
            "且以罪累人，顿此无愆咎。",
            "有禄幸及亲，非徒飬体口。",
            "端然坐屏序，无复事奔走。",
            "虽曰去亲膝，曾不远廛亩。",
            "坦途五短驿，安问连旦昼。",
            "如此奉温凊，不殊居左右。",
            "平生最知幸，获附诸儒後。",
            "学问虽不深，是非幸无瞀。",
            "知心在所飬，御欲如御寇。",
            "耳目诸玩好，常如对尘垢。",
            "惟有学问心，终年忧不售。",
            "今兹足优游，永日诗书囿。",
            "人固有通塞，誉亦随美丑。",
            "惟有片纯诚，于身可长久。",
            "平生所游歴，昭如认星斗。",
            "吉凶系行违，成毁由慵懋。",
            "于心既不疑，人来为明剖。",
            "十中一二悟，亦足长福佑。",
            "况兹山水清，人物多奇秀。",
            "加以托下风，长如饮醇酎。",
            "人之于子弟，亲爱闗慈友。",
            "至于力维持，未必能再复。",
            "乃知大贤心，生成即高厚。",
            "知其远方归，偏亲已皓首。",
            "不忍重违去，誓甘老藜糗。",
            "又以家素贫，无田事耕耨。",
            "四弟三云亡，若身无足肘。",
            "聚指几四百，居前半孤幼。",
            "委曲为之虑，过其自营构。",
            "士之所大患，志与时不偶。",
            "时与志两得，百中而一有。",
            "盖以世惑深，真伪相纷纠。",
            "簧丝在口舌，巧令工迎凑。",
            "攘臂视听下，非明孰能究。",
            "门下无寸武，踪迹非素狃。",
            "一旦洊论拔，如射之有彀。",
            "惟以向所为，期以劝绅绶。",
            "天下本无事，欲治多纷揉。",
            "惟是举措颠，嘉苗不如莠。",
            "履舄以尊戴，冠簮斯践蹂。",
            "助天系宠绥，宜民惟在宥。",
            "人如公用心，劝不由赏购。",
            "有冽甘井泉，清深玉其甃。",
            "未观繘长绠，大施如川溜。",
            "区区一方部，不几幕其收。",
            "于嗟鬰舆望，无路达旒黈。",
            "作诗道尊光，庶几传不朽。"
        ],
        "title": "谢曹公",
        "id": "d9fcf448-4c3a-4f5a-bf2f-2f282aa2ca0a"
    },
    {
        "author": "郑侠",
        "paragraphs": [
            "人生足清闲，天下第一福。",
            "惜哉声与利，举世方逐逐。",
            "君子耀轩裳，小人腴口腹。",
            "霜雪满颐颔，驰竞心更速。",
            "谁如东山後，清风千载续。",
            "仁孝实天成，聪明乃几烛。",
            "弱冠揖高科，声华光煜煜。",
            "骐骥驾夷途，千里在举足。",
            "岁未再周天，官先上应宿。",
            "皇华屡更指，间请分符竹。",
            "端介奉高明，慈仁抚茕独。",
            "施设妙通神，欢讴道相属。",
            "一旦遽上章，幡然谢羁束。",
            "古人莅官政，五十曰艾服。",
            "公年未五十，恳请竟从欲。",
            "缅彼伋与轲，进退遗佳躅。",
            "三揖就恩荣，一辞托岩谷。",
            "由公仕以观，其庶无愧恧。",
            "东皋我田园，负郭予室屋。",
            "儿侄几百人，图史逾千轴。",
            "亲旧既周旋，闺门更雍穆。",
            "宾来酒一樽，兴来棋一局。",
            "吟啸动烟云，诗书到僮仆。",
            "宁知地有仙，但见人如玉。",
            "乃觉世间人，为生何局促。",
            "譬如方污垢，对之独熏沐。",
            "孔公当代贤，宜其钦爱酷。",
            "慷慨出长篇，情殷语重复。",
            "日日动归思，浩浩见林麓。",
            "何意蒙鄙人，幸兹一观瞩。",
            "当筵顿忘味，如听箫韶曲。",
            "平生粗意气，自初得书读。",
            "每见古圣贤，心常自程督。",
            "知身是罪根，每每自锄斸。",
            "如彼善稼穑，去草茂嘉谷。",
            "深嘉远世网，有若囚脱梏。",
            "惟兹素艰贫，事与心反覆。",
            "历官二纪周，一纪投南隩。",
            "归时异去时，圣主恩霂霂。",
            "方欣到家乡，足觉愁虑簇。",
            "高堂皓垂白，甘旨不饶沃。",
            "四弟两背亡，未言他骨肉。",
            "继又丧一弟，三房等穷蹙。",
            "不数姆与婢，孤孀十有六。",
            "薄业支半年，十饭犹五菽。",
            "萧然夏秋际，甚者日食粥。",
            "人惟有父子，恩亲家室睦。",
            "惟其有君臣，礼义朝廷肃。",
            "二者苟有违，三灵共诛戮。",
            "况兹生圣辰，熙隆遇尧喾。",
            "艰虞免兵革，少小游庠塾。",
            "青春被恩擢，名姓粗扬暴。",
            "孰非累圣德，师诲而君牧。",
            "中间更狂妄，天听常轻渎。",
            "云云不少已，竟致御史鞫。",
            "所负鼎镬轻，敢意尚收録。",
            "日月忽中天，湛恩俄濯浴。",
            "父子实再逢，君臣亦敦复。",
            "新恩胡为报，旧过云何赎。",
            "父母教子勤，羽括而砺镞。",
            "朝夕望乃成，荣显被亲属。",
            "慈乌于反哺，知以报生鞠。",
            "学术不寸施，犹之玉韫椟。",
            "千载遘明良，不能少负辐。",
            "是生天地间，曾不如草木。",
            "以此望明公，云中一鸿鹄。"
        ],
        "title": "观孔义甫与谢致仕诗有感",
        "id": "3a5764ae-7f86-4b55-90a3-116ab1f21c79"
    },
    {
        "author": "郑侠",
        "paragraphs": [
            "父子本天性，至恩无比伦。",
            "矧公之尊府，子舍公一身。",
            "料从少小来，迨兹壮有室。",
            "未甞越旬月，远去慈亲膝。",
            "借问今何之，千里具行装。",
            "荅言为道艺，愤悱趋上庠。",
            "有客前献言，惟道若大路。",
            "驾子天神明，贤圣在举步。",
            "幽堂列坟典，周孔以为师。",
            "学成名亦遂，且不离庭闱。",
            "荅云子言善，在予非不知。",
            "父母生我身，劬劳靡不为。",
            "垂髫俾之学，外不与毫丝。",
            "乃今有室家，儿女髪已束。",
            "分寸无所立，何以酬顾复。",
            "如彼甲与乙，名高髦俊科。",
            "又若丙与丁，禄位今嵳峨。",
            "是皆予亲友，予独无所就。",
            "是以不宁居，忙于贾求售。",
            "昔者三千徒，负笈洙泗濵。",
            "孟轲远游学，母老仍家贫。",
            "尚违晨昏侍，以就德业新。",
            "盖以慈爱心，惟期已成达。",
            "男子四方志，安能恋房闼。",
            "客前贺曰都，事固无必非。",
            "子志乃如此，顾予安得知。",
            "在家事多夺，远大非可必。",
            "大孝在显亲，为子觧羁馽。",
            "日月如逝波，无方可维絷。",
            "陶侃惜分阴，仲尼犹不及。",
            "自古力道业，寸晷重琳璆。",
            "子今道所出，处处足浇浮。",
            "阳和达京辇，士女方春游。",
            "百宝妆楼台，歌喉珠宛转。",
            "恼乱巧迎逢，偏能伺方便。",
            "平生足持守，到此总不见。",
            "又有非軰流，频频甚鷽斯。",
            "顾盼借颜色，谈咲懐奸欺。",
            "从容樽酒间，留连棊局上。",
            "英豪俊杰心，鲜不由此放。",
            "子今志者大，思虑宜蚤正。",
            "慎子之朋侪，力与光阴竞。",
            "由此期显亲，昊天其斯应。"
        ],
        "title": "送陈守仁入太学",
        "id": "64db08a2-3ea3-4baf-a8f9-522b3e817640"
    },
    {
        "author": "郑侠",
        "paragraphs": [
            "岁去如奔马，残日十有三。",
            "侄为当嫁女，甥是未婚男。",
            "丛然猥俗并，殊非力所堪。",
            "嗟予本支离，尘事素不参。",
            "东床书一架，西榻经一凾。",
            "如是岁月深，吻舌如縢缄。",
            "惟有陶渊明，常欲共清谈。",
            "床头酒盈壶，亦欲同醺酣。",
            "二十一二间，烦事如扫芟。",
            "期使堂下空，宴笑同所耽。",
            "清尊酌宜深，古语交崭岩。",
            "夜久灯荧荧，金波忽东南。",
            "岁宴独优游，庶几为不凡。"
        ],
        "title": "腊月十八日呈子京",
        "id": "47bb0af2-45a4-4bbb-88ee-8ac3b5a5f50a"
    },
    {
        "author": "郑侠",
        "paragraphs": [
            "大郎性纯淑，至宝受磨琢。",
            "二郎姿秀美，白璧光闪烁。",
            "三郎神照藏，宛若雏在殻。",
            "五彩翔凤翰，参差见斑驳。",
            "三人吾令甥，亦尝从吾学。",
            "昊穹有显通，报应无舛错。",
            "未有祖庆厚，而招子孙薄。",
            "二亲又善教，曾不闲饮啄。",
            "甥虽多似舅，三子自超卓。",
            "为文要根理，览古务详愽。",
            "不惟子三人，万世同矩彟。",
            "慎勿学舅痴，直指世奸恶。",
            "心虽在规益，世谁受忠谔。",
            "立身既不危，青云在挐攫。"
        ],
        "title": "示潮州吴宅三甥",
        "id": "c86f124a-1dc4-4248-9d2d-316aae4734c3"
    },
    {
        "author": "郑侠",
        "paragraphs": [
            "吾生鲜儿女，汝次今居首。",
            "柔惠少语言，天性非矫揉。",
            "女生必有适，二亲非终守。",
            "既嫁又他州，安能长相就。",
            "幸然汝夫贤，纯淑真汝偶。",
            "出门天其夫，礼律其来久。",
            "汝姑吾之妹，姑夫为汝舅。",
            "事舅如事父，事姑如事母。",
            "三者无所阙，汝则无大咎。",
            "门内有尊亲，门外有亲友。",
            "岁时或馈助，祭祀合奔走。",
            "一一无间言，乃可逃父丑。",
            "治家在勤俭，临财戒多取。",
            "诵经味其理，圣心良可究。",
            "即事念慈和，无但劳吻咮。",
            "善看育与蟾，二子吾珠锫。",
            "汝嫁既违乡，吾迁又远趣。",
            "东去十八程，西来二十九。",
            "三四千里间，吾视堂犹牖。",
            "人生否与泰，正若夜随昼。",
            "但当道无亏，不媿载与覆。",
            "忆昨汝初生，时吾心有负。",
            "以为臣事君，即是子事父。",
            "闺门有危难，谁不在惸疚。",
            "推其爱父心，谁不得前剖。",
            "幸为男儿身，许国自结绶。",
            "安能冷眼看，终不一开口。",
            "封章重十上，夫岂避鼎斧。",
            "南州虽谴逐，万死蒙恩宥。",
            "行行出国门，母马吾徒步。",
            "汝生未三月，正当时褓乳。",
            "雪片落鹅毛，霜檐悬冻溜。",
            "汝母敛汝身，寒风裂双肘。",
            "驱驰仅逾时，麄粝不敢吐。",
            "残春到贬所，岁卯俄及丑。",
            "汝时年十二，稍稍近针缕。",
            "是岁真龙跃，重明登九五。",
            "湛恩被遐荒，渐渍到枯朽。",
            "拜命走亲庭，便道从海浦。",
            "既见汝姑贤，汝乃吴氏妇。",
            "我乃缘他人，谴斥循其旧。",
            "人皆念再逐，道路或攅皱。",
            "我以臣子心，等视如荣授。",
            "人生无患难，愤励亦何有。",
            "况兹寻前道，复见迎贤堠。",
            "旬月得相聚，天与幸诚厚。",
            "君命不可缓，病已斯驰骤。",
            "南北出靡常，惟祈各宁寿。",
            "举足念其身，行幽如白昼。",
            "又当夙夜间，警戒其君子。",
            "神灵依正直，惟仁孝是佑。",
            "书信或往来，知汝无病苦。",
            "为妇洎为母，皆不处人後。",
            "定当举家欢，相庆酌大斗。",
            "胜彼泪滂沱，临期一杯缶。"
        ],
        "title": "示女子",
        "id": "9316aeb7-9b35-4617-b983-ed009b43d6da"
    },
    {
        "author": "郑侠",
        "paragraphs": [
            "掲阳繁富州，钟子闬城闬。",
            "怡然保清操，不与世俗换。",
            "豪家富廪庾，鼠雀嫌陈烂。",
            "钟子无田园，斗籴供晡旦。",
            "甲第辟公门，奴僮立如雁。",
            "钟子无使令，其子供靧盥。",
            "无妻备组紃，无婢奉炊爨。",
            "市屋十数椽，廛商是邻畔。",
            "暝阴滋蠧蚀，飞屑落几案。",
            "炎蒸鬰不通，挥扇尚流汗。",
            "弦诵不辍音，学海穷弥漫。",
            "文章有星斗，胸臆藏璀璨。",
            "何殊盛衣冠，而坐于涂炭。",
            "下药百十包，虫腐皆逾半。",
            "经年无人顾，蛛网潜滋蔓。",
            "苦李十数株，采摘亦素干。",
            "此外乃一无，儿女不蔽骭。",
            "固非人所堪，随分亦侃侃。",
            "何意官物租，添输告踰贯。",
            "太守为学校，芹茆思乐泮。",
            "买田垂万年，供给期无岸。",
            "谁人不乐输，我独无计办。",
            "此时私愁忧，几至方寸乱。",
            "我身困长途，脱身自投窜。",
            "闻此心恻然，不觉潜浩叹。",
            "六镮聊助君，鹭股难广献。",
            "聊欲分子忧，使免频勾唤。",
            "知子谓子贫，不知谓矜慢。",
            "斯则朋游愆，此时那可断。",
            "子犹重辞让，揖拜如战汗。",
            "急取慎勿辞，六镮如六万。"
        ],
        "title": "六镮助潮士钟平仲纳官輙辞赠以诗",
        "id": "2bb6ab39-1600-41aa-a411-bfa3050bab0b"
    },
    {
        "author": "郑侠",
        "paragraphs": [
            "再到岁寒堂，仍登岁寒阁。",
            "阁上与堂前，物物皆如昨。",
            "铁干偃虬龙，云峰自岩壑。",
            "文章有神力，璧笥光彩错。",
            "主人岁寒翁，古意何淡薄。",
            "山肴具樽酒，忻喜为我酌。",
            "高论冩胞懐，千弩射鲸鳄。",
            "速悟有宝龟，灵通非火灼。",
            "辩议恣酬荅，亦以资笑嚯。",
            "想翁宾去後，前扄徐徐钥。",
            "万卷罗目前，舒卷良自若。",
            "盛暑一榻风，祁寒一炉药。",
            "翛然去与来，一个无住着。",
            "我亦淡泊人，世味聊咀嚼。",
            "无种不取尝，毕竟何美恶。",
            "但闻岁寒风，便觉世龌龊。",
            "今兹翁如龙，看彼皆尺蠖。",
            "今兹翁如鸿，视彼皆笼缚。",
            "故愿岁寒翁，高收岁寒脚。",
            "踞坐百千年，看春华秋落。",
            "无令木石心，长笑人脆弱。"
        ],
        "title": "再到吴子野岁寒堂",
        "id": "138bb4d9-05ce-4ead-bee7-3850fa07f211"
    },
    {
        "author": "郑侠",
        "paragraphs": [
            "公本神仙人，眸子如点漆。",
            "少年富词学，胸府罗星日。",
            "千邻告饥籴，靡不售所乞。",
            "清时登膴仕，直以名驾实。",
            "非若势利徒，志意随缨绂。",
            "舜立皋益来，文兴闳泰出。",
            "辽辽天地间，千载兹会一。",
            "神皇真圣神，羣策期尽屈。",
            "何意羣虑卑，惟思进身疾。",
            "然否差毫厘，愁寃腾万室。",
            "天聪竟下听，罪已逾帝乙。",
            "公时如巨龙，盘泊虾蠏窟。",
            "孰不念泽施，天人共欣怿。",
            "宁知未艾服，恳恳乞骸骨。",
            "不免使众疑，为高至遗物。",
            "应思世役役，耽狥穷终没。",
            "寕殊鸡与鹜，一饱归罝罻。",
            "囗囗闻风清，是甘守圭荜。"
        ],
        "title": "和孔义甫送谢丈致仕",
        "id": "50002600-bc55-405b-9801-caf646560b18"
    },
    {
        "author": "郑侠",
        "paragraphs": [
            "大海有时竭，此心沥不干。",
            "厚地有时坼，此心无裂文。",
            "持此以相照，百炼青铜昏。",
            "用此以相惠，贝璧黄金盘。",
            "觌面有余欢，背面无间言。",
            "德义以相高，庆誉以相先。",
            "千古似一日，万里如同筵。",
            "此为金石交，谁与知者论。"
        ],
        "title": "古交行",
        "id": "f83fa96a-8236-4623-a809-c78742b1601c"
    },
    {
        "author": "郑侠",
        "paragraphs": [
            "水在盘盂中，可以鉴毛髪。",
            "盘盂若动揺，星日亦不察。",
            "镜在台架上，可以照颜面。",
            "台架若动揺，眉目不可辨。",
            "精神在人身，水镜为拟伦。",
            "身定则神凝，明于乌兎轮。",
            "是以学道者，要先安其身。",
            "坐欲安如山，行若畏动尘。",
            "目不妄动视，口不妄谈论。",
            "俨然望而畏，暴慢不得亲。",
            "淡然虗而一，志虑则不分。",
            "眼见口即诵，耳识潜自闻。",
            "神焉黙省记，如口味甘珍。",
            "一遍胜十遍，不令人艰辛。"
        ],
        "title": "教子孙读书",
        "id": "37768ef1-60fc-4b6a-8ee2-4ca5f00fbcb3"
    },
    {
        "author": "郑侠",
        "paragraphs": [
            "城中势利如聚蛙，聒聒鼓闹穷两衙。",
            "忽闻携樽命真赏，如见地涌金莲花。",
            "况兹危亭跨高爽，极目四顾穷天涯。",
            "红蕖缭遶几数亩，盛妆翠盖相撑拏。",
            "舆肩不换足已到，咫尺异彼穷幽遐。",
            "居之自可换凡骨，不必饮露餐朝霞。",
            "堂堂露衢不户牖，非此非彼无追赊。",
            "幸时有酒共酩酊，不尔一啜先春茶。",
            "楸枰小小较胜负，往往笑语成讙哗。",
            "归来清风恐飘帽，月影已向西楼斜。",
            "长舒两脚就枕簟，一觉已听清晨笳。"
        ],
        "title": "次韵种道行衙赏莲花",
        "id": "f3253434-a600-4df9-9456-98c5a7aa93e5"
    },
    {
        "author": "郑侠",
        "paragraphs": [
            "逢世路分归洛阳，有客邂逅樵溪曲。",
            "高谈倾盖万珠玑，相对崇朝惟不足。",
            "武阳太守山简徒，喜贤乐事天下无。",
            "为客留公驻斯须，精庖馔玉歌贯珠。",
            "坐中宾客皆豪杰，凛凛清风生頬舌。",
            "性情浩浩谈云云，不待酒味既凛冽。",
            "逡巡行幕如风翻，二姝新出屏帏间。",
            "一人捧心余故态，对客悄悄眉峰攅。",
            "一人襜裾半云雾，仙袂应曲飘飘举。",
            "解作阳闗意外声，旧人只把花卿数。",
            "此宵嘉会世所稀，席上更览周侯诗。",
            "雕金有格但闻说，不览新集那得知。",
            "侠于周侯非甚旧，朋友十辈识公九。",
            "此公惜别事如何，反覆清篇还执手。",
            "龙韬虎略何处藏，却向吟笔呈锋铓。",
            "堪作太平祥瑞録，将军白首弄篇章。"
        ],
        "title": "赋公悦席上事送周如京",
        "id": "6081130c-6b41-4ed2-81d5-81f599494615"
    },
    {
        "author": "郑侠",
        "paragraphs": [
            "云门山口云徘徊，居士道与山崔嵬。",
            "清时肥遁古亦有，惊猿怨鹤今谁偕。",
            "居士高卧白云堆，山门时为猿鹤开。",
            "溪花野屮自春色，云芝石笋宁须栽。",
            "软蒸抱石倾新醅，麋鹿惯我还无猜。",
            "宁知玉署思贤切，御手调羮待客来。"
        ],
        "title": "赠云门居士",
        "id": "35adf01d-24f8-4d57-9b70-4b151985748c"
    },
    {
        "author": "郑侠",
        "paragraphs": [
            "罗浮主人袁公发，伟才逸气千人杰。",
            "二子轩昻有父风，妙年趣向天然别。",
            "邑之子弟亦好儒，远来迎子求师模。",
            "子非往教求即应，龟筮有决前光孚。",
            "春风正好偕行乐，子如健翮摩天鹗。",
            "秋闱从此卜亨途，回谢卑污翥寥廓。",
            "为我殷勤问袁君，夺人所好非前闻。"
        ],
        "title": "送声父",
        "id": "be205785-12bf-41f5-af71-f24bf62afde1"
    },
    {
        "author": "郑侠",
        "paragraphs": [
            "重阴未肯避阳明，飘风骤雨加震凌。",
            "正月已缺二月近，滴水成冻威棱棱。",
            "帝虽乘震利发生，令犹行冬重严凝。",
            "莺皆迁乔忽入谷，鱼已弄暖翻藏冰。",
            "此时草木亦成愁，祗恐不得违其萌。",
            "吁嗟羁穷影吊形，安得恝然如无情。",
            "明良会合千载遇，乃以罪弃投荒荆。",
            "单亲万里头应雪，不得朝晚奉甘馨。",
            "闽岭之南方弄兵，杀气殊与生成争。",
            "既不能辅助圣时使咸若，又不能慷慨帝前效昔人之请缨。",
            "诗书满腹浪自饱，一句不得推而行。",
            "身虽兀坐心惕惊，愁绪忽起填胸膺。",
            "但听旷野深林调调刁刁，如有神号鬼泣声。",
            "真江太守真慈明，惠施每每先单茕。",
            "眼前突兀双玉瓶，满贮玉液清冷冷。",
            "拜公之赐未敢倾，不觉失笑三闾生。",
            "不学憔悴思独醒，哺糟啜醨随其朋。",
            "往往一饮一石、五斗解酲，被人呼作生刘伶。",
            "虽然遇酒而酩酊，心不汝醉神亦宁。",
            "开樽又饮太守德，和气坐觉生檐楹。",
            "不知凝冽自何去，至于愁思皆自澄。",
            "乃知春功亦不远，缄封祗在瓶与罂。",
            "安得遽尔披重云，划见白日临青冥。",
            "和气习习扇九壤，枯枝朽质争敷荣。",
            "风雨时，泰阶平，圣君万寿寰海清。",
            "细草轻烟日邉路，凤管龙丝细可听。",
            "有耳不闻鼙与钲，有目不识旗与旌，圣功浩荡不可名。"
        ],
        "title": "谢太守惠酒",
        "id": "02d6bb80-46de-4562-9dd5-812ac387472b"
    },
    {
        "author": "郑侠",
        "paragraphs": [
            "客从南英到掲阳，十有五年困长道。",
            "囊资空竭奴仆愁，气象尘埃颜貎老。",
            "天矜穷悴幸有缘，太守曹公看客好。",
            "孤舟薄舣即趋门，一笑相迎见懐抱。",
            "道途险易人佚劳，俄顷咨询无不到。",
            "旌轩雍容屈临顾，袖出缄封相燕劳。",
            "舍舟东溪宅西湖，西湖风光画不如。",
            "是日佳筵在连理，宾从翕集何舒徐。",
            "大斗所酌真醍醐，珍肴异果琼瑶铺。",
            "巨觞？灔巡数劝，惟恐不醉非宾娱。",
            "别有芙蕖对芳席，五干十花图在壁。",
            "万龙齐干玉森森，回看华轩笼翠碧。",
            "熙熙台上柳青青，众乐亭前松植植。",
            "尔乃盘桓四十日，尊罍时展情无斁。",
            "不知海内为主人，几人似公真好客。",
            "观公政治诚有伦，合居廊庙居海濵。",
            "子厚在桺南蛮欣，文翁在蜀西鄙驯。",
            "天心帝意诚念远，故为远俗迂良臣。",
            "愿公不日居陶钧，大开东阁罗冠绅。",
            "烹庖鼍龙脯麒麟，布被底下卧平津，天涯地角尽阳春。"
        ],
        "tags": [
            "西湖"
        ],
        "title": "上曹大夫",
        "id": "7d87e82f-c34c-4fc1-884d-1f190c3cfbec"
    },
    {
        "author": "郑侠",
        "paragraphs": [
            "金峰醉翁七十九，行步龙钟面黧垢。",
            "惟有满腹奇文章，日月争新无老丑。",
            "頬舌锵洋言不苟，咳唾成珠须信有。",
            "两眼如星照耀人，见客偏明俨如旧。",
            "问翁壮年爱棊酒，迩日还如昔时否。",
            "曰予不战犹好看，日饮常能倾一斗。",
            "因持棊酒前就翁，明日壶浆复予就。",
            "朱君贫苦亦好奇，接续携持穷清昼。",
            "城中遑遑竞趋走，觌面草草忘亲友。",
            "几人尊爼暂从容，笑傲松篁弄花柳。",
            "宁知北郭予三人，继日相从辰到酉。",
            "龎眉皓髪常温然，相见妙龄眉目秀。",
            "惜哉才高命蹇成遗滞，四十余年州县吏。",
            "弃之林野混渔樵，徒使知音动嗟喟。",
            "愚闻天道高远不容人测度，无奈人能乐其乐。",
            "故有鼓琴重围，行歌遗穟。",
            "浩然充塞，不以世俗琐屑累寥廓。",
            "愚观翁之子孙诜诜绳绳，此其後庆为不薄。",
            "世俗母以翁老生轻心，须知此翁头白面黮而英心义气，天地不得而销铄。"
        ],
        "title": "醉翁行赠黎师醇",
        "id": "77db8f07-d1ff-41e7-a5c3-7f6983dc700f"
    },
    {
        "author": "郑侠",
        "paragraphs": [
            "苍翠擎天江上山，淙琤泻玉亭前水。",
            "邂逅相逢坐上人，倾盖论心何俊伟。",
            "凉风飒飒来几筵，似与清谈相表里。",
            "程瞿轩轩古遗义，悯我羁穷见辞气。",
            "以为此时无一杯，直恐江山解相鄙。",
            "旋呼奴僮涤铛勺，豆肉盘蔬随所峙。",
            "三杯五杯复七杯，清兴悠悠殊未已。",
            "复向行舟寻果饵，鱻薧拟欲求诸市。",
            "丰殽佳馔来使庖，臣囗长鱐间珍脆。",
            "逡巡长呵下云际，传以报谒迂千骑。",
            "薄闻江浒清饮欢，归去琼浆遽来赐。",
            "大哉何公古循吏，易俗移风有深致。",
            "人之所背公所趋，正以敦薄醇醨为已事。",
            "连英二城接疆理，旧绩新庸满人耳。",
            "道涂赓载尽欢謡，冠佩清言有余美。"
        ],
        "title": "江亭与程瞿二君邂逅小饮太守送酒因成",
        "id": "81cf3694-44a7-41f8-93f8-ede148846fbb"
    },
    {
        "author": "郑侠",
        "paragraphs": [
            "杜氏世德光无前，声华行实相辉鲜。",
            "蒉之职也在刀匕，亲举罚爵平公筵。",
            "预之闻见合左氏，春秋大法因粲然。",
            "诗为郡守称杜母，南阳之人今尚传。",
            "如晦作相犹民天，忠诚蹇蹇终始全。",
            "能令大君思不已，辍瓜奠祭情拳拳。",
            "子美大雅三千篇，昭昭劝戒日月悬。",
            "其人骨朽邈千祀，至今闻望犹当年。",
            "我宋龙兴抚嘉运，杜家孙子随飞奋。",
            "坤马承干禁掖清，傅霖苏旱华夷润。",
            "迩来文武百羣中，诜诜杜姓多翘俊。",
            "靖国少年即奇绝，雄文常倍千人杰。",
            "投书天府一不意，却扫雁荡不复出。",
            "懐材抱道良自珍，售以连城为折阅。",
            "中年不忍自弃置，以荫调官南海尉。",
            "手提顽馘授州将，海盗为之潜丧气。",
            "尘埃从此免低颜，倏忽十年今拥旆。",
            "忆昨建康临市征，公于吾父为交承。",
            "儿童不敢求见面，卓荦但听驰英声。",
            "尔後驰驱逾半纪，投荒乃得亲君子。",
            "孤舟抵岸即登门，见我有悲兼有喜。",
            "所悲窜逐万里来，豺狼得路忠信埋。",
            "长？为我意怆恻，吾未振汝良悠哉。",
            "所喜谓我一门吏，一年三黜刚愈鋭。",
            "投身汤火何所求，所忧为君不为已。",
            "况复吾为汝父执，世契不浅汝吾侄。",
            "此邦人物粗熙熙，职司慈明州守德。",
            "汝虽投窜实汝福，天子神圣终汝直。",
            "丈夫秉德贵不回，穷达自天非汝职。",
            "公言令人益慷慨，一接已见真颜色。",
            "韶光波逝不暂停，年华两见新尧歴。",
            "可怜情义如一朝，向人睠睠终无极。",
            "外台差注重求材，天子急人方旰昃。",
            "丹书凤口下九霄，捧诏治行何烜赫。",
            "昨日红蕖醉幕宾，今朝皂盖贤州伯。",
            "官虽衙尉丞，位乃二千石。",
            "羁人无以报恩知，请为使君申八德。",
            "一曰公，心与衡鉴无情同。",
            "朔方裴侠号独立，背公之私无髪容。",
            "青州赵琰绝嘱托，贵要书来投水中。",
            "二曰寛，量须江海为盎盏。",
            "并州陈泰但懐抚，未尝愠怒形于颜。",
            "南阳刘寛抑又甚，蒲鞭示耻犯者难。",
            "三曰信，舌端常与心相印。",
            "九江宋君每听政，平旦日中犹不紊。",
            "并州郭伋舍野亭，为与羣儿期到郡。",
            "四曰惠，有如雨露时沾渍。",
            "光州元忠尝赈贷，二十五万恢天施。",
            "蜀郡廉范不禁夜，一襦五袴惟民利。",
            "五曰清，玉壶在堂中有冰。",
            "武昌何远思律贪，汲井投钱非买名。",
            "合浦孟尝亦无欲，还珠碧渊清所征。",
            "六曰正，端如标表行非径。",
            "北海朱邑虽笃旧，至于枉曲终无听。",
            "东莱杨震畏四知，行不欺幽此为盛。",
            "七曰明，昭如日月东西行。",
            "冀州贾琮去帷裳，百姓闻之政自行。",
            "雍士李惠善审断，弹燕坐知禽鸟情。",
            "八曰毅，镇浮静躁温而厉。",
            "汴州齐澣非肆刑，清严自我人皆治。",
            "濠州张福不可犯，以重自持人自畏。",
            "此之八德人有一，鸣弦按堵皆千室。",
            "能于八者具有之，使君之才非世出。",
            "使君有政教，必本之学校。",
            "蜀人夷陋卑已甚，文翁之化于今好。",
            "使君有诗笔，莫咏闲风月。",
            "追还雅颂声太平，吟咏性情思补阙。",
            "使君有车马，莫赏闲山水。",
            "时行郊外问樵耕，民间利病须详委。",
            "莫轻喜，莫轻怒，轻喜于人火上冰，轻怒于人镜前雾。",
            "莫狐疑，莫轻信，狐疑多至败良谋，轻信定令奸小进。",
            "大凡当局常多迷，使君临事其慎之。",
            "倘记愚言用有时，微尘积岳终有禆。",
            "苍生旱渇天欲雨，异时经济非公谁。"
        ],
        "title": "送杜靖国知连州",
        "id": "2b0671cf-3451-4379-b60f-a5af1a51e2c8"
    },
    {
        "author": "郑侠",
        "paragraphs": [
            "道傍木，夹道参参如合屋。",
            "种之毫末成合抱，太守慈仁辅生育。",
            "古来善政盖有数，道路开通亦其目。",
            "芟除翳秽平险阻，坚固桥梁便舻舳。",
            "何为万柯随曲直，化此长龙被崖谷。",
            "由吾太守爱民深，孜孜利民惟不足。",
            "以为烈日长道难，加兹岭外炎暑酷。",
            "黄茅欎蒸之烈气，重岚固结之浓毒。",
            "不得清阴萦且纡，何处憇息而踯躅。",
            "令如源泉下斯行，长原太山秀可掬。",
            "桐榕枫果随所遇，惟其茂密佳荫速。",
            "何公之心父母心，後人当如子孙续。",
            "勿剪勿拜勿抝斸，蠧朽便可添新緑。"
        ],
        "title": "纪连守植道傍木",
        "id": "3955960b-0fa8-4147-b5a0-9741a016be39"
    },
    {
        "author": "郑侠",
        "paragraphs": [
            "离乡十九年，日有如年久。",
            "归来山水亦依然，人物存亡半非旧。",
            "庐阜之前我舅宅，此寺如我东西家。",
            "每来舅家必到此，粤自齿稚今疏牙。",
            "庾岭闽山四千里，青衫谪逐自我始。",
            "筑台东望几凄凉，亲故满前争不喜。",
            "林下相逢真实人，非戚非疏非故新。",
            "执手之言行处亲，是以还家一百二十日，五回松下问禅因。",
            "此身非我身，有君有父，有神有民。",
            "俯仰回环知有待，古之人居不黔突，行不已轮。",
            "师住无住，我动非动。",
            "来不须迎，去不须送。",
            "聚散会离，百年一梦。",
            "大千沙界等闲言，寻常只把毫端弄。"
        ],
        "tags": [
            "庐山"
        ],
        "title": "示庐山寺老胜师",
        "id": "448e8713-3fd0-4a91-ad10-9f38cbad59bd"
    },
    {
        "author": "郑侠",
        "paragraphs": [
            "子真依前家谷口，无地栽禾只栽柳。",
            "否亨千态古难常，与物浮沉儿女诟。",
            "鹍鹏海伏而天飞，鹪鹩林栖惟一枝。",
            "迂谈阔论偶相识，千世一遇非为迟。",
            "君看大旱希云霓，又看朝隮雷雨随。",
            "天之神力岂不大，若丰若约无定姿。",
            "况夫人物在宇宙，无异蝇蚁停杯巵。",
            "生亡尚非已主宰，滋味得不随醇醨。",
            "是以众人察察日不足，我独闷闷顽无知。",
            "方吾醺酣以盂杯为小，正见沧海如池沼。",
            "子又作诗劝我醉如泥，得非亦以惽惽为胜晓。"
        ],
        "title": "次韵子发劝酒",
        "id": "f83643ed-6e29-4925-a94a-c599778ef5c7"
    },
    {
        "author": "郑侠",
        "paragraphs": [
            "清人如玉如兰荃，元是水晶宫里仙。",
            "贰车海阳未期月，士庶一口咸称贤。",
            "请言清人所以贤，清人貎庄神凛然。",
            "中扄恬夷已自得，志意高洁凌云天。",
            "犀珠焜煌照天地，清人不为迂其视。",
            "金钟球磬杂管弦，清人不以劳其耳。",
            "惟视与听尚不为，岂肯为彼回其意。",
            "是焉神照无不通，岂特视明而听聪。",
            "是非毁誉不立已，轻重黙与权衡同。",
            "上誾誾兮下侃侃，和以不同惠而断。",
            "自然民物被休赐，芬馥不驰而自远。",
            "闽山下士狂且恫，二十八年如萍蓬。",
            "遇公于兹心胆空，教诲怜念皆深衷。",
            "大论时闻鍧霹雳，健句每惊争化工。",
            "听言观事潜欣悦，不见累旬如岁月。",
            "作歌笥中时一阅，如对岩岩冰蘖节。",
            "愿公保此清人躬，古来大任求明哲。"
        ],
        "title": "赠余纯臣通判",
        "id": "49e68524-a879-466a-bb78-1f69400265ad"
    },
    {
        "author": "郑侠",
        "paragraphs": [
            "西塘老人唤回翁，愚惷无他生所钟。",
            "簧鼓不闻非耳聋，形器不涉非无踪。",
            "尽伤万类物所蒙，圭璋贝璧矜昻颙。",
            "琐屑之私背大公，尘埃蔀明荆塞胸。",
            "宜厚而薄歉为丰，奚以经济跻和冲。",
            "王功曰勲民曰庸，勲谁烈烈庸谁同。",
            "掊夷劓夺祈爵封，若人无所用其忠。",
            "扣天惟兹冀祖宗，愿一更改由大通。",
            "雪霜岩岩有高松，罗网密密皆去鸿。",
            "此身万死非灾凶，生随蝼蚁气蜺虹。",
            "共追太古还醇醲，不忍生置炉鼎中。",
            "圣德如天非世逢，迨兹白髪犹颛侗。",
            "圭刀为活羣贾佣，何乃紫木临身宫。",
            "地不爱宝人来共，威仪党党君子风。",
            "袖中球琳来相从，手搜明珠心益恭。",
            "伟哉斯人空不空，其中宏深外雍雍。",
            "淡交庶几宁鄙衷，个中自古无蛇龙。"
        ],
        "title": "和李天与秀才",
        "id": "834ed013-ce75-4983-88cb-f7d6cac4610a"
    },
    {
        "author": "郑侠",
        "paragraphs": [
            "至乐之性长自余，世物莫得而榛芜。",
            "阴阳变化在舒惨，千里岂足劳建除。",
            "忆昔僣侈擅一隅，琼宫贝阙妆金珠。",
            "穷奢极靡相倾夺，所不可道矧可书。",
            "天清地宁圣神出，荡荡一化浑太虗。",
            "颓基故址尽荒草，往往狐兎来争居。",
            "鱼书虎符若邮传，几人到此图安舒。",
            "谭公贤明大国後，宝璞岂肯雕璠玙。",
            "拂除荒秽出夷旷，茨茅墩瓦从古初。",
            "璧书齐丘俭化论，譬如论海先河渠。",
            "千古兴亡一端梦，逍遥巾氅日裕如。",
            "有客登亭见施设，笑杀琐琐夸瀛壶。"
        ],
        "title": "上知郡承议",
        "id": "89f4fc7d-63b6-4ad7-84d9-314f2205521c"
    },
    {
        "author": "郑侠",
        "paragraphs": [
            "斛岭寨，行云际，下视长江入地底。",
            "汲江登岭行三里，跻扳峻险为艰尔。",
            "将率居民几半千，度岁终年苦无水。",
            "爰自庆歴达元符，循旧安常谁拟议。",
            "元符太守何公贤，爱民虑事诚而至，以为山顶流泉鲜其事。",
            "吾观古人行师动万亿，所至岂必皆平地。",
            "军必有井井未达，将渇不敢闻众耳。",
            "阴阳者流，以水照星。",
            "星之所聚，泉所委行。",
            "行浚凿三日，遇泉井成矣。",
            "乃今三井如鼎趾，岂特当年负瓶操绠，仆仆往还之人为慰喜。",
            "吾欲後之人，知井所以起，敬守前功无委圯。",
            "必使甃砌长如今日之清泚，万万斯年施何已，故作此歌勒诸斛岭之市。"
        ],
        "tags": [
            "长江"
        ],
        "title": "连州斛岭寨井",
        "id": "eff276d2-7a48-4b8f-8592-a38bdc61ef7e"
    },
    {
        "author": "郑侠",
        "paragraphs": [
            "苞苴来，苞苴去，封书裹信不得住。",
            "君不见箕山之下有仁人，室无杯器，以手捧水，不愿风瓢挂高树。"
        ],
        "title": "苞苴行",
        "id": "c8a7b96f-fc61-4cf4-b914-7b3bf0434450"
    },
    {
        "author": "郑侠",
        "paragraphs": [
            "尘坌中轩户，谁标似水名。",
            "物讹空自汩，人性本来清。",
            "天上云藏月，人间石裹英。",
            "云开与石裂，精莹自分明。"
        ],
        "title": "陈元叟清轩",
        "id": "c787256d-5fcc-48d0-bb22-08844d1c08c9"
    },
    {
        "author": "郑侠",
        "paragraphs": [
            "真宰终无妄，元和岂有偏。",
            "如何洞天蕋，开向雪花前。",
            "游骑虽然閴，红芳亦自鲜。",
            "惟应祝融氏，偷窃翫余年。"
        ],
        "title": "季冬桃花",
        "id": "688ae5be-0ca6-49eb-93e9-74c415da5d5f"
    },
    {
        "author": "郑侠",
        "paragraphs": [
            "侠也生来拙，论才寸不通。",
            "趋时惭寡术，守古又无功。",
            "永日书千卷，闲宵月数峰。",
            "惟期贤者达，邃合见开通。"
        ],
        "title": "次韵严巨孟  其一",
        "id": "19c0cef7-4407-43b7-9330-5a62438e4dd7"
    },
    {
        "author": "郑侠",
        "paragraphs": [
            "侠也荒唐学，文章愧古风。",
            "谁将覆酰醢，子谓近蜺虹。",
            "去圣虽云远，微言信可宗。",
            "期君振颓敝，谟典嗣前功。"
        ],
        "title": "次韵严巨孟  其二",
        "id": "5ce91374-6d40-42db-a5bb-d05b36251e7e"
    },
    {
        "author": "郑侠",
        "paragraphs": [
            "侠也愚而已，奚称忠与刚。",
            "未能安社稷，自合窜炎荒。",
            "国以民为本，仁当生不伤。",
            "君其明辨此，万里在飞翔。"
        ],
        "title": "次韵严巨孟  其三",
        "id": "06a42fe7-3453-4f6f-9b56-6de563458f01"
    },
    {
        "author": "郑侠",
        "paragraphs": [
            "花柳接重闉，三分破二春。",
            "江梅初弄雪，垄麦旋收新。",
            "缨绋嗟尘事，农桑羡野民。",
            "暂陪游乐乘，此日是何辰。"
        ],
        "title": "和孟坚二月晦同出城  其一",
        "id": "88453485-10c1-42fd-831a-f5adf68f5813"
    },
    {
        "author": "郑侠",
        "paragraphs": [
            "城中未必闷，出郭喜还生。",
            "浓淡山原气，高低溪涧声。",
            "鸣棊振幽谷，把酒听流莺。",
            "疏旷还随分，何须学步兵。"
        ],
        "title": "和孟坚二月晦同出城  其二",
        "id": "96b43432-3184-4fa7-8873-afa06da21e68"
    },
    {
        "author": "郑侠",
        "paragraphs": [
            "浓雪暴寒斋，寒斋岂怕哉。",
            "书随更漏尽，春遂酒瓶开。",
            "一酌留孔孟，再酌招赐回。",
            "酌酌入诗句，同上玉楼台。"
        ],
        "title": "瑞像阁同杨骥雪夜饮酒",
        "id": "19719927-21c6-41b6-bfd5-2259fb6bb951"
    },
    {
        "author": "郑侠",
        "paragraphs": [
            "何处难缄口，熙宁政失中。",
            "四方三面战，十室九家空。",
            "见佞眸如水，闻忠耳似聋。",
            "君门深万里，安得此言通。"
        ],
        "title": "和荆公何处难忘酒诗",
        "id": "ad99f0cf-69e2-4edd-97aa-f7a6264662a6"
    },
    {
        "author": "郑侠",
        "paragraphs": [
            "高亭殖殖水冷冷，笑指鸥鳬坐晚汀。",
            "远不闻声千橹去，矫如争秀数峰青。",
            "烟云窗牖纷纷雨，露月蒹葭点点星。",
            "最好归舆拥双璧，笙歌灯火照仙屏。"
        ],
        "title": "和叔粲沧浪亭",
        "id": "f1e2b398-2810-4a26-baf4-a986c98afdd6"
    },
    {
        "author": "郑侠",
        "paragraphs": [
            "案俯横山跨海来，拂云高阁为谁开。",
            "荒溪古木闲猿洞，明月白沙空钓台。",
            "晓日东风龙夭矫，秋风西峡凤徘徊。",
            "居然静卧江南岸，天堑波涛亦壮哉。"
        ],
        "title": "题仁王横山阁",
        "id": "74461803-6e04-4fc5-8182-bf8165d4474a"
    },
    {
        "author": "郑侠",
        "paragraphs": [
            "湖上迟迟不忍还，谈玄清彻几重闗。",
            "旋岚野马皆归静，逝鸟潜鱼各自闲。",
            "坠果露巢秋後树，淡烟斜日晚来山。",
            "吟情到此何终极，注目红云紫雾间。"
        ],
        "title": "次张子京游天王湖作",
        "id": "644001e5-4b29-4704-943b-2ebda932eaa1"
    },
    {
        "author": "郑侠",
        "paragraphs": [
            "偶因送客上西楼，共爱佳城枕海陬。",
            "雁翅人家千巷陌，犬牙商舶数汀洲。",
            "风吹细雨兼秋凈，云漏疏星带水流。",
            "独有单亲头早白，迢迢东望不胜愁。"
        ],
        "title": "同子忠上西楼",
        "id": "5e6f7c54-2934-4ac3-9797-bb7d50f0ccbd"
    },
    {
        "author": "郑侠",
        "paragraphs": [
            "行槖萧萧又出门，岂应踪迹溷东园。",
            "诗书无地人间世，山野有亭江上村。",
            "几许春秋由白髪，谁能枝叶事闲言。",
            "行矣吾衰今已矣，独将清梦到干坤。"
        ],
        "title": "次韵陈秀才告别之作",
        "id": "7f64260c-a938-46d9-846e-379d963da96a"
    },
    {
        "author": "郑侠",
        "paragraphs": [
            "宝鼎当年未结丹，幽栖曾此掩柴闗。",
            "羽軿欲化乘风驭，梵锡应留解虎环。",
            "僧卧碧云皆寿考，鹤迷华表几时还。",
            "好应月白长廊下，涧水无声人自闲。"
        ],
        "tags": [
            "庐山"
        ],
        "title": "示庐山寺胜老",
        "id": "1e4c836d-d8b6-499c-9691-1ab097372d3a"
    },
    {
        "author": "郑侠",
        "paragraphs": [
            "花草迎春意已娇，霡如膏雨复连朝。",
            "昏云暗雾饶慵困，疏李残梅共寂寥。",
            "赖有河阳游约近，能令圃泽睡魔消。",
            "看看陌上千红紫，只好公孙日觧貂。"
        ],
        "title": "次韵子京早春雨中",
        "id": "f22fd0c6-0c19-413a-abf2-a642c7eea05d"
    },
    {
        "author": "郑侠",
        "paragraphs": [
            "七十退休人所共，一生清苦独推贤。",
            "枝栖腹饮知安分，骨耸神清合永年。",
            "静引儿孙黄卷下，闲驯龟鹤小池邉。",
            "恬夷益得冲和力，无病无忧一地仙。"
        ],
        "title": "赠陈通其致仕頣寿轩",
        "id": "81f4d0d3-2025-46ac-8619-653b848007f1"
    },
    {
        "author": "郑侠",
        "paragraphs": [
            "无情乌兔两相追，岁月蹉跎一箭飞。",
            "觧报劬劳能几日，可堪容易旷慈闱。",
            "须知楚国千钟粟，不直莱庭一彩衣。",
            "我念松楸心独苦，故知吾子不如归。"
        ],
        "title": "送林六秀才之广劝其早归",
        "id": "3368f2b3-ecc5-4705-8cc0-018986adb4a9"
    },
    {
        "author": "郑侠",
        "paragraphs": [
            "十月南天尚暑襟，幽花何怪动清吟。",
            "半扉素蕋呈修径，几朶夭红出茂林。",
            "地借小春回暖气，日匀疏影转轾阴。",
            "惟应幕府多才俊，不负行台醉赏心。"
        ],
        "title": "次孟坚初冬晴和见梨桃二花作",
        "id": "e1615b92-7cdf-4c82-9503-587cedc04456"
    },
    {
        "author": "郑侠",
        "paragraphs": [
            "长风清洒翳天尘，捧出重光耀世轮。",
            "龙衮未温当扆坐，凤书先轸向隅人。",
            "一缄符命来差缓，四尺先坟梦已频。",
            "衰老将何报明主，雪霜柯干艹莱身。"
        ],
        "title": "次张君举秀才",
        "id": "f78df0b1-baac-42c9-87c4-ed7eac45e1a9"
    },
    {
        "author": "郑侠",
        "paragraphs": [
            "达人取次总佳宜，潇洒清轩聊自颐。",
            "垣果砌花堪笑语，牖风庭月共希夷。",
            "满堂虗白琴三弄，竟日醺酣酒一巵。",
            "别有工夫留客住，时时谈笑出新诗。"
        ],
        "title": "题颐轩",
        "id": "9a790958-337c-4542-836f-15e891eb84f3"
    },
    {
        "author": "郑侠",
        "paragraphs": [
            "天围湖海凈团圞，水色山光四座寒。",
            "暗结浓阴森万木，静铺遥碧拥千峦。",
            "共斟緑醑看浮蚁，遥见孤舟下远湍。",
            "是处烟云有佳隠，﨑岖长道太无端。"
        ],
        "title": "次韵环翠亭",
        "id": "4316a311-490a-43c8-b9b9-4d1ff94ac2f2"
    },
    {
        "author": "郑侠",
        "paragraphs": [
            "节钺依前向钓台，祥烟喜气两崔嵬。",
            "民思父母无穷已，天借星辰有去回。",
            "千里袴襦还众暖，三山楼阁为谁开。",
            "须知道路先腾说，又见清凉古佛来。"
        ],
        "title": "仲常龙图自广中移师闽",
        "id": "1d733e18-fe66-4288-967f-9e27c7376c8f"
    },
    {
        "author": "郑侠",
        "paragraphs": [
            "人间滚滚竟何营，只为蝇头利与名。",
            "千里瘴乡吾逐客，一箪穷巷子书生。",
            "文章相误终须别，宠辱无闗自不惊。",
            "赢得白头闲处坐，一竿风月有谁争。"
        ],
        "title": "次张汉公言懐",
        "id": "cad7f261-3717-4b4e-99f7-9d1a94a0b61f"
    },
    {
        "author": "郑侠",
        "paragraphs": [
            "堂下玻瓈看碧澜，天邉图畵指层峦。",
            "崔嵬切汉星辰近，清泚照人毛骨寒。",
            "已叹神明传政化，仍观慈惠展杯盘。",
            "尊前不为扶衰病，敢惜酡颜胜渥丹。"
        ],
        "title": "次韵太守仁智堂",
        "id": "7ba29792-0348-4d5e-b285-4e5d0b88ede5"
    },
    {
        "author": "郑侠",
        "paragraphs": [
            "公余闲步古城巅，迟日和风暇豫天。",
            "花引嫩芳迎晓露，柳垂轻絮拂晴烟。",
            "一尊椒桂除三品，千室讴歌在五弦。",
            "红紫正争春又半，断崖荒堑草芊芊。"
        ],
        "title": "次韵春登楼",
        "id": "9c6d37e5-a1e7-4472-b822-3417f05d7ea8"
    },
    {
        "author": "郑侠",
        "paragraphs": [
            "萧条深巷寄门墙，城郭村居事异常。",
            "石展地衣三药径，锦围天柱十花樯。",
            "幽禽隔树钩胶语，异草揺风合和香。",
            "不觉冬归与春到，但知无事日偏长。"
        ],
        "title": "幽居",
        "id": "5ab5f781-c11c-429e-af41-1f00411f2d48"
    },
    {
        "author": "郑侠",
        "paragraphs": [
            "年来年去一衰翁，几不能言但守中。",
            "每叹善交如管鲍，那知所得并轲雄。",
            "直教颜巷人难处，秪愿融尊酒不空。",
            "自古英贤有穷达，谁能朋友谢磨砻。"
        ],
        "title": "次韵李天与张温夫",
        "id": "eb22637d-e40b-4b1c-ab8a-81797d9338f5"
    },
    {
        "author": "郑侠",
        "paragraphs": [
            "盖倚嬴肩汗满鞲，晨饔夕燕未曾休。",
            "杯盘狼藉君虽厚，仆马疲劳我亦羞。",
            "淡淡交知犹可久，区区口腹不须谋。",
            "还能收取筵中费，遍使饥穷饱暖不。"
        ],
        "title": "辞谢诸相知见招",
        "id": "12977654-b8d4-4bdd-aa9c-569d7b0391e2"
    },
    {
        "author": "郑侠",
        "paragraphs": [
            "闻说天南受赐深，传方施药每挥金。",
            "看天风格樽前态，妙国胸懐枕上心。",
            "草木亦蒙铨品力，山川难载颂歌音。",
            "如今收拾知何用，衣被华夷有傅霖。"
        ],
        "title": "上苏端明  其一",
        "id": "d3c25795-68e0-42e1-93b4-18aee5fa74c7"
    },
    {
        "author": "郑侠",
        "paragraphs": [
            "昔向东坡览古文，长嗟简策鎻风云。",
            "那知日月归元首，立见夔龙遇放勋。",
            "夷夏生灵真久困，圣贤膏泽有前闻。",
            "帡幪天地期功业，妙畵奇书请暂焚。"
        ],
        "title": "上苏端明  其二",
        "id": "4f9fca77-6c37-42a5-ae76-195a46eb6ecd"
    },
    {
        "author": "郑侠",
        "paragraphs": [
            "又承尊酒细论文，日日樽前得未闻。",
            "怜旧直忘趋走贱，有疑俱向笑谈分。",
            "心缘明德懐高屏，日为偏亲断远云。",
            "明日迢迢东郭路，未行离思已纷纷。"
        ],
        "title": "辞方公悦",
        "id": "470369c8-abbc-4861-a1b0-bac806c4f751"
    },
    {
        "author": "郑侠",
        "paragraphs": [
            "欲致皇恩浃羽鳞，天涯地角尽如春。",
            "当年欵欵曾忘死，今日区区肯患贫。",
            "正以庭闱安梓里，谁知魂梦达枫宸。",
            "海邦一见如畴昔，心膂相知亦宿因。"
        ],
        "title": "次韵清溪樊主簿",
        "id": "3ac3312f-0591-434d-a4c5-a1d36edcdcc9"
    },
    {
        "author": "郑侠",
        "paragraphs": [
            "耸翠凌空不少盘，回环使宅对千峦。",
            "高华谁为球琅辟，劲节相怜霜雪寒。",
            "引得凤来缘有实，化为龙去始堪看。",
            "桐庐寂寞烟云暝，惆怅无人近钓竿。"
        ],
        "title": "次韵余纯臣通判球琅轩",
        "id": "6726f97e-c08d-4606-97fb-47725ef93490"
    },
    {
        "author": "郑侠",
        "paragraphs": [
            "万龙齐干拥高牙，占尽幽奇只一家。",
            "分破密阴开细路，罩将余碧入江沙。",
            "静笼簮玉朝云合，暮到杯金夜月斜。",
            "贤守二车真可畏，尊前诗笔太豪华。"
        ],
        "title": "次韵余倅笼碧轩",
        "id": "9cab010b-ff05-4b50-b164-8616cfe51113"
    },
    {
        "author": "郑侠",
        "paragraphs": [
            "孤直惟知不愧天，飘零无复记流年。",
            "学从邹鲁已如此，贫甚颜原亦浩然。",
            "乞食偶随持钵老，入城因访跨羊仙。",
            "真人到了扶真道，手付瑶台刻玉篇。"
        ],
        "title": "次韵广州梁有为秀才",
        "id": "b4864684-d01e-4d6c-8ff1-7ce70bc33bf1"
    },
    {
        "author": "郑侠",
        "paragraphs": [
            "层梯叠构倚穹苍，烟雨江山见渺茫。",
            "人是神仙来镇守，物随时节亦循良。",
            "静铺紫翠资吟兴，时作霏微助岁穰。",
            "岂比啼猩兼啸鬼，浪将愁恨向潇湘。"
        ],
        "title": "烟雨楼  其一",
        "id": "f7e86b7d-7d36-4136-b781-48d663313d78"
    },
    {
        "author": "郑侠",
        "paragraphs": [
            "仙人居处即鳌宫，更作层楼峭倚空。",
            "羣岫西来烟漠漠，大江南去雨蒙蒙。",
            "花镳柳策熙怡里，耘笠渔蓑笑语中。",
            "别有夜楹千里月，凭栏清兴与谁同。"
        ],
        "title": "烟雨楼  其二",
        "id": "20f7a511-605a-4998-8990-0f907b1c9d58"
    },
    {
        "author": "郑侠",
        "paragraphs": [
            "八人兄弟三人在，独立他州信汝贤。",
            "直使无情如槁木，忍看垂泪念南迁。",
            "从今依旧歌泉水，何物偏宜寄谪仙。",
            "美酒年年须百瓮，好从南海便乘船。"
        ],
        "title": "示潮州妹子",
        "id": "e4a2f3c9-804b-480c-9a38-d89396591ccc"
    },
    {
        "author": "郑侠",
        "paragraphs": [
            "年虽小歉俗安苏，小雨时时济旱枯。",
            "天为下民成晚霁，月将三五上东隅。",
            "星如青女临银镜，人似寒冰在玉壶。",
            "想是庭前吟望久，岂殊云外一轮孤。"
        ],
        "title": "次韵子京下元雨过对月",
        "id": "40d03c9c-7306-4434-9a57-13fc0422dd19"
    },
    {
        "author": "郑侠",
        "paragraphs": [
            "僦屋平山至典衣，来时便作十年期。",
            "岂知未报归余閠，早有潜吟送别诗。",
            "圣主恩仁天地力，明公怜念父兄慈。",
            "征鞍拟待春和暖，催促行装愿少迟。"
        ],
        "title": "元符放还谢英守何智翁",
        "id": "fe1009f3-6a77-4764-88b1-4279aa132d4f"
    },
    {
        "author": "郑侠",
        "paragraphs": [
            "秋深园圃虽无雨，晚岁头须自有霜。",
            "身事无功且人事，酒囊余地乃书嚢。",
            "寒雅啸侣鸣乔木，粉蝶成围过矮墙。",
            "对此每思良友伴，幸时来访浣愁膓。"
        ],
        "title": "和子京霜字见寄",
        "id": "6f8e09ab-5732-47ab-a9c4-c36a4a4ab2c0"
    },
    {
        "author": "郑侠",
        "paragraphs": [
            "萧索秋城五鼓前，月临残梦正团圎。",
            "彤楼一曲梅花落，玉枕谁家绣带连。",
            "歌酒梁园人散後，弓刀秦戍雁南天。",
            "一般凄咽西风下，转展空床夜不眠。"
        ],
        "title": "次韵赵资道秋夜闻角",
        "id": "32032317-08fb-4641-a610-e1f222c7bfdf"
    },
    {
        "author": "郑侠",
        "paragraphs": [
            "莫向天涯说故乡，人身不似雁随阳。",
            "黄花满手空佳节，千里有懐如寸肠。",
            "为许功名酬圣代，不须愁绪付瑶觞。",
            "男儿不是闺中物，生则桑弧射四方。"
        ],
        "title": "次韵知郡登高言懐",
        "id": "1e692d25-577e-45fa-a1b5-18ae3b0fabc7"
    },
    {
        "author": "郑侠",
        "paragraphs": [
            "平明驱马出城东，马上知君兴莫穷。",
            "淮曲山川三月路，春光桃李万家风。",
            "酒肠寛处须吞海，诗思狂来几击钟。",
            "何事青□正双鬂，拟将渔钓约溪翁。"
        ],
        "title": "次韵杜幕春日",
        "id": "25cce06f-1294-40c6-9032-c52a347c8383"
    },
    {
        "author": "郑侠",
        "paragraphs": [
            "再官庠序为宁亲，立道惟忧歉泗濵。",
            "若使佞谀求利达，便居廊庙亦沉沦。",
            "环惟书史何如乐，得是英髦信不贫。",
            "如子才豪犹未第，每思冥晦避通津。"
        ],
        "title": "次韵张伯时以再任为贺",
        "id": "b240f27d-48fe-4999-bf3d-627423ff52d7"
    },
    {
        "author": "郑侠",
        "paragraphs": [
            "桑海有涯殊浩荡，蕙风无动任飘飖。",
            "莫穷兴废千年事，但看盈虗两信潮。",
            "方听民间歌道化，何为天际想归桡。",
            "当知得意无南北，随向生成似玉杓。"
        ],
        "title": "次韵子京述懐",
        "id": "5104cd88-cee3-457c-9cfe-8c715e364fca"
    },
    {
        "author": "郑侠",
        "paragraphs": [
            "叠石梁空太守贤，一年功力倍千年。",
            "惠从今日流终古，智是当时决九川。",
            "有竞轮蹄何杂沓，无情风月亦流连。",
            "红灯焰焰三更市，从此吴江不直钱。"
        ],
        "title": "和英州太守何智翁次韵冯仲礼麻江桥  其一",
        "id": "cd7ed651-4d0d-4aef-a2dd-fcc6750f4e66"
    },
    {
        "author": "郑侠",
        "paragraphs": [
            "一带危桥接市廛，春成冬坏几多年。",
            "谁驱巨石如填海，化作长虹下饮川。",
            "白水晓寒孤洞杳，红灯夜午万珠连。",
            "清风明月如堪买，且问如今直几钱。"
        ],
        "title": "和英州太守何智翁次韵冯仲礼麻江桥  其二",
        "id": "192f5848-5f67-48c9-b85b-a133a6bb2728"
    },
    {
        "author": "郑侠",
        "paragraphs": [
            "乌鸦蝼蚁有君臣，此义如何易世尘。",
            "欲为无穷宗社计，肯忧如幻死生身。",
            "八千江上奔驰路，十二天南黯淡春。",
            "归到亲闱捧杯酒，始知终是福唐人。"
        ],
        "title": "次韵张老见赠",
        "id": "bce89d15-ca9a-445f-b067-434ae0e1440a"
    },
    {
        "author": "郑侠",
        "paragraphs": [
            "三百六十路，通精此有门。",
            "数奇藏日月，机发动干坤。",
            "对面知为敌，浑输却有翻。",
            "诈贪常易丧，仁守乃长存。",
            "只子如轻用，全功更莫论。",
            "就令投险胜，宁抵被围奔。",
            "纵得四方尽，宁同一腹尊。",
            "傍观饶好着，当局奈嗔言。",
            "惭愧中孚信，几危大壮藩。",
            "坐观成败者，安得不惊魂。"
        ],
        "title": "观棋",
        "id": "68f7dc0f-9af0-4df4-af63-a623627f4659"
    },
    {
        "author": "郑侠",
        "paragraphs": [
            "高堂增构广幽斋，凿破青青遍地苔。",
            "云入洞房疑有气，月当疏牖若为开。",
            "路无荆棘皆新辟，砌得芝兰是旧栽。",
            "流水声中迎送屐，緑筠丛下献酬杯。",
            "达生不为休尘虑，齐物元由悟本来。",
            "终见东山报重起，未登囗乘且徘徊。"
        ],
        "title": "谢工部徘徊堂",
        "id": "01599e51-c724-4de9-b20a-4f443adbf822"
    },
    {
        "author": "郑侠",
        "paragraphs": [
            "主人无机心，兕虎皆可入。",
            "君看小渚中，岂特羣鸥集。"
        ],
        "title": "集鸥渚",
        "id": "6c574ca6-21df-442f-ba44-e57b0e568be5"
    },
    {
        "author": "郑侠",
        "paragraphs": [
            "鳬鸥近隼旟，亭阴戏鲂鳟。",
            "我自无机心，忘机成戏论。"
        ],
        "title": "忘机亭",
        "id": "820b75cc-b610-4735-8f4e-ed8df40dcbae"
    },
    {
        "author": "郑侠",
        "paragraphs": [
            "峰峦何迤逦，天际相依倚。",
            "如何是孤屿，独立澄明里。"
        ],
        "title": "孤屿亭",
        "id": "457fec40-6179-48a7-89be-05c7339af146"
    },
    {
        "author": "郑侠",
        "paragraphs": [
            "澄流良湜湜，幽藻还漪漪。",
            "不是采蘩手，芬芳长自持。"
        ],
        "title": "芳沚亭",
        "id": "13f903e0-6969-496b-8dad-63c95c947478"
    },
    {
        "author": "郑侠",
        "paragraphs": [
            "乱亡由佞舌，览古每嗟吁。",
            "拟刻奸谀像，申明两观诛。"
        ],
        "title": "读史",
        "id": "c4dceb9e-ef24-4be8-8113-820ee6d1ab9d"
    },
    {
        "author": "郑侠",
        "paragraphs": [
            "万事以诚立，不诚心不专。",
            "诚心非铁石，铁石被诚穿。"
        ],
        "title": "论诚",
        "id": "8693e1b1-107c-4c6b-99ab-c7196e031221"
    },
    {
        "author": "郑侠",
        "paragraphs": [
            "恺悌侯藩修禊事，风流草木荐天香。",
            "使君喜为民行乐，拟筑春光作舞场。"
        ],
        "title": "和蔡公上巳",
        "id": "308c8d9b-5322-48c1-9771-9a28c05bca4f"
    },
    {
        "author": "郑侠",
        "paragraphs": [
            "居然讼息愧王通，反闭柴门亦古风。",
            "幽鸟一声庭日永，轩窗从此近卢仝。"
        ],
        "title": "闭戸",
        "id": "0434c195-b442-4d16-ad8f-0de407c57461"
    },
    {
        "author": "郑侠",
        "paragraphs": [
            "月满平湖夜渐深，浩波千顷荡黄金。",
            "不知世有荣华事，何至中藏喜惧心。"
        ],
        "title": "渔家",
        "id": "699f6639-c5da-4d35-ba4d-6ecb12697a9f"
    },
    {
        "author": "郑侠",
        "paragraphs": [
            "天边毫末见千峰，景物都穷见不穷。",
            "因念当时小天下，亦如亭上老仙翁。"
        ],
        "title": "见远亭",
        "id": "fbc457f5-8fd3-4478-ae03-b5d089ec737a"
    },
    {
        "author": "郑侠",
        "paragraphs": [
            "庭下新来不掩门，洒然无复旧时喧。",
            "小锄轻瓮从兹起，无补清时合灌园。"
        ],
        "title": "大水除厅前小屋",
        "id": "4f55ccd7-4ee1-452e-9b4a-3d316a87a310"
    },
    {
        "author": "郑侠",
        "paragraphs": [
            "道义相欢胜饮醪，况添流雪见承糟。",
            "卧篱一醉陶家宅，不是龙山趣也高。"
        ],
        "title": "宴十五约重阳饮患无登高处",
        "id": "a83a1b92-408b-4ae2-a9cc-4b1b89272f9d"
    },
    {
        "author": "郑侠",
        "paragraphs": [
            "万险千艰六出身，如今也得避嚣尘。",
            "须知从此寒原上，有个行歌拾穗人。"
        ],
        "title": "出御史台",
        "id": "73f4a974-6518-4a16-b468-73a163a4b807"
    },
    {
        "author": "郑侠",
        "paragraphs": [
            "可怜平地不生钱，稚老累累被索连。",
            "困苦新圗谁畵此，祗愁中禁又无眠。"
        ],
        "title": "道中见以索牵五六十人监理钱者",
        "id": "d64ccdba-2654-4788-9f18-5067b2e2a09a"
    },
    {
        "author": "郑侠",
        "paragraphs": [
            "天险尝闻不可升，人间危堑更难名。",
            "欲知平步亭中意，平得心来处处平。"
        ],
        "title": "题灵峰平步亭",
        "id": "688503bc-dbd8-4ee9-9b69-5d6590d62882"
    },
    {
        "author": "郑侠",
        "paragraphs": [
            "琴虽古意元无取，诗近虗名亦懒吟。",
            "不是将心就无事，都缘无事可关心。"
        ],
        "title": "谩成",
        "id": "4a5f3918-a7cc-4e0c-802c-f43b6b521fad"
    },
    {
        "author": "郑侠",
        "paragraphs": [
            "江西古浩穰，昭信雄江滨。",
            "州狱千里平，舒惨系誾嚣。",
            "景山之胸中，晓然乌兔轮。",
            "敢为虔人贺，何以致龙麟。"
        ],
        "title": "送吕景山赴虔州理掾",
        "id": "8161ebf8-2bff-4100-bb50-70d97b0522b0"
    },
    {
        "author": "郑侠",
        "paragraphs": [
            "衲帽麻衣君勿轻，有如华衮贵难名。",
            "人须自力方能立，事若无诚断不成。",
            "倚物蔓条终嫩脆，冒霜寒柏始坚贞。",
            "男儿一副黄金骨，莫学伊阿浪死生。"
        ],
        "title": "漫成",
        "id": "7069f1a4-4dbb-4496-a5a0-98cd129ba808"
    },
    {
        "author": "郑侠",
        "paragraphs": [
            "凤管鸾丝彻太清，双门今日落功成。",
            "一州壮观新楼好，千里欣欢太守名。",
            "已见声华逾彩绚，更期中外倚端平。",
            "详风瑞雨年年事，海角天涯似此城。"
        ],
        "title": "权府黄叔粲朝奉双门落成之会有感而作",
        "id": "0b73572c-c453-4b00-9aeb-60d472882b25"
    },
    {
        "author": "郑侠",
        "paragraphs": [
            "风送微凉来小户，月回清影向疏窗。",
            "不知人世何珍丽，可与诗书气味双。"
        ],
        "title": "漫成",
        "id": "b7ece8ea-30fe-4e9b-9e6b-f1bf7fe2edc4"
    },
    {
        "author": "郑侠",
        "paragraphs": [
            "去年牙戟海边城，空望门阑涕泗横。",
            "今日去旄东向梦，那知高纛此中迎。",
            "岂非丈席谐瞻对，亦似云衢有否亨。",
            "十有余年想谆诲，更期朱玉似河倾。"
        ],
        "title": "仲常龙图自广中移帅闽  其一",
        "id": "33d54f11-38b0-4bed-91ea-99537ae0753b"
    },
    {
        "author": "郑侠",
        "paragraphs": [
            "惠兹政化及民功，内外声称有古风。",
            "五岭山川情正黮，七闽桃李意先通。",
            "大明继照天衢辟，重德还朝众愿同。",
            "早晚皇穹顺舆议，老人星在玉堂中。"
        ],
        "title": "仲常龙图自广中移帅闽  其二",
        "id": "93de3b99-8769-4249-9613-75b8566f71aa"
    },
    {
        "author": "郑侠",
        "paragraphs": [
            "似此平生只藉天，还如过鸟在云边。",
            "如今身畔浑无物，赢得虚堂一枕眠。"
        ],
        "title": "临终作",
        "id": "0d06d7d2-bcc7-4afd-85ea-7ad2ee4c3d1e"
    },
    {
        "author": "郑侠",
        "paragraphs": [
            "未言路上舟车费，尚欠城中酒药钱。"
        ],
        "title": "句",
        "id": "103edc06-4380-4b67-b6d8-fdff9342d8fa"
    },
    {
        "author": "朱京",
        "paragraphs": [
            "仙都朝百灵，奇绝众峰冠。",
            "朝初五马游，万里卷云幔。",
            "春阳散地脉，指顾群阴泮。",
            "刻玉露巉岩，严严色足惮。",
            "怪木走狞虬，老藤连朽贯。",
            "峰势忽骞腾，天马脱修绊。",
            "飞流三百尺，余沫拂霄汉。",
            "空谷隐晴雷，聒耳笑语乱。",
            "所愿化日长，谁忧斧柯烂。",
            "况复值此时，桃竹分相半。",
            "乘兴事幽寻，顿觉神还观。",
            "信步忘险易，履袜遭污漫。",
            "恣观融结巧，疑费阴阳炭。",
            "暝色生四垂，孤烟起樵爨。",
            "千骑去如飞，夕阳人影散。"
        ],
        "title": "麻姑山",
        "id": "f041e982-531c-4f06-99d8-a9dd2090e402"
    },
    {
        "author": "朱京",
        "paragraphs": [
            "山寺藏遗刻，尘埃字半昏。",
            "空挥岘首泪，谁起谢公门。",
            "白石千年像，苍头五世孙。",
            "他年想陈迹，卜筑向云根。"
        ],
        "title": "祥光寺",
        "id": "6a73702f-fe12-4c56-8b20-af59fa3812c9"
    },
    {
        "author": "朱京",
        "paragraphs": [
            "我爱君家似洞庭，却疑身在小蓬灜。",
            "白波潭上鱼龙舞，红叶村中鸡犬声。",
            "大雅篇章无弟子，高门事业有公卿。",
            "後来若要知优劣，千古何人继盛名。"
        ],
        "tags": [
            "洞庭湖"
        ],
        "title": "题清芬阁",
        "id": "9e178a40-0589-4d2a-9281-531cfd27e002"
    },
    {
        "author": "朱京",
        "paragraphs": [
            "削成双峰玉骨清。"
        ],
        "title": "句",
        "id": "92ac7fba-0e47-473f-a08d-9746fe9b3a8d"
    },
    {
        "author": "令狐俅",
        "paragraphs": [
            "元英去世二百年，其迹虽久骚雅传。",
            "田庐不废子孙贤，庆门簪组方蝉联。",
            "我来源中访高隐，囗人邀客云山前。",
            "朱门绿阁照溪水，长松茂竹囗寒烟。",
            "滩声萧萧到几席，魂清骨冷忘睡眠。",
            "伊子出处不自判，尘缨俗网常萦缠。",
            "儿孙渐多食囗众，高翔远引嗟无缘。",
            "他年家事苟有付，杖藜囗此同悠然。"
        ],
        "title": "题清芬阁",
        "id": "e8de969f-9b4f-422b-bb32-a465258c1ede"
    },
    {
        "author": "刘宗杰",
        "paragraphs": [
            "谢公高兴在东山，寻得仙岩郡邑边。",
            "万朵连峰凝碧乳，一溪鸣玉逗寒泉。",
            "由来物外无尘景，须信壶中有洞天。",
            "岭服已安褒诏近，莫将归梦更留连。"
        ],
        "title": "曾公岩",
        "id": "5a11cb17-8dd1-4fb9-9620-73461ef50c51"
    },
    {
        "author": "王延禧",
        "paragraphs": [
            "夔子城新筑，长江便作壕。",
            "欲兼诸面敌，故起北楼高。",
            "即旧基仍峻，因时力不劳。",
            "青天纔咫尺，翠壁似周遭。",
            "近照东西瀼，遥分上下牢。",
            "百蛮归指掌，三峡见秋毫。",
            "帝道方无外，皇威到不毛。",
            "三钩闲夜锁，八阵纵春邀。",
            "守土惭非称，提兵亦缪叨。",
            "经营皆使指，备豫本戎韬。",
            "功乏为山助，名加制胜褒。",
            "登临欲吟咤，深愧杜陵豪。"
        ],
        "tags": [
            "长江"
        ],
        "title": "制胜楼",
        "id": "013cc072-3060-4209-a280-3e6f17491110"
    },
    {
        "author": "朴寅亮",
        "paragraphs": [
            "岩岩峻石叠成山，下着珠蠙一水环。",
            "塔影倒垂淮浪底，钟声摇落碧云间。",
            "门前客棹洪涛急，竹下僧棋白日闲。",
            "一奉胜游堪惜景，故留诗句约重还。"
        ],
        "title": "过龟山",
        "id": "b201008d-05da-4468-ae59-602c83f16280"
    },
    {
        "author": "朴寅亮",
        "paragraphs": [
            "万叠危岑天倚杵，一竿斜日水浮金。"
        ],
        "title": "句",
        "id": "89023650-28d5-43df-8665-2a6634bcee16"
    },
    {
        "author": "张介",
        "paragraphs": [
            "应是子规啼不到，致令我父未归家。"
        ],
        "title": "句",
        "id": "64d5fcff-9220-4507-91c7-ece5d68d92ff"
    },
    {
        "author": "能长老",
        "paragraphs": [
            "僧家祗合在深山。"
        ],
        "title": "句  其一",
        "id": "78401b3f-206d-438a-8647-a23b0232eeea"
    },
    {
        "author": "能长老",
        "paragraphs": [
            "待到黄龙鳞甲备。"
        ],
        "title": "句  其二",
        "id": "0ed40655-1528-4f28-b384-4db3c4eaae25"
    },
    {
        "author": "林仲嘉",
        "paragraphs": [
            "山阔青连海，溪长绿绕城。",
            "规模唐故郡，弦诵鲁诸生。"
        ],
        "title": "虎溪二首  其一",
        "id": "a52703cb-974d-49fa-aaaf-f544cdb3149a"
    },
    {
        "author": "林仲嘉",
        "paragraphs": [
            "白日经檐短，风霜路客衣。",
            "梅梢惊岁晚，沙际看春归。"
        ],
        "title": "虎溪二首  其二",
        "id": "6d444b6a-f3fc-4050-8159-5f0510c1c3ee"
    },
    {
        "author": "王氏",
        "paragraphs": [
            "西风不入小窗纱，秋气应怜我忆家。",
            "极目江南千里恨，依然和泪看黄花。"
        ],
        "title": "寄父",
        "id": "3faf88e6-0a1e-44cf-ab70-a9b63faf265e"
    },
    {
        "author": "王氏",
        "paragraphs": [
            "香罗如雪缕新裁，惹在乌云不放回。",
            "还似远山秋水际，夜来吹散一枝梅。"
        ],
        "title": "戏咏白罗系髻",
        "id": "edfbce0e-1a90-4984-8431-efbc9ce0e10e"
    },
    {
        "author": "李慎言",
        "paragraphs": [
            "侍宴黄昏未肯休，玉阶夜色月如流。",
            "朝来自觉承恩最，笑倩傍人认绣球。"
        ],
        "title": "抛球曲三首  其一",
        "id": "05aec2f8-36ba-44e8-9e4f-d559cd11d26c"
    },
    {
        "author": "李慎言",
        "paragraphs": [
            "隋家宫殿锁清秋，曾晚婵娟扬绣球。",
            "金钥玉箫俱寂寂，一天明月照高楼。"
        ],
        "title": "抛球曲三首  其二",
        "id": "dae0bf00-173d-46b3-ab6e-2fc728ee3844"
    },
    {
        "author": "李慎言",
        "paragraphs": [
            "堪恨隋家几帝王，舞腰缓尽绣鸳鸯。",
            "如今重到抛球处，不见熏炉旧日香。"
        ],
        "title": "抛球曲三首  其三",
        "id": "282a8ed4-e84f-4271-99f1-da170a309f99"
    },
    {
        "author": "彭汝砺",
        "paragraphs": [
            "君亲等干坤，恩义俱罔极。",
            "浮生一毫发，尽出覆载力。",
            "我思古之人，节义有遗则。",
            "以身托万事，糜殒终无啬。",
            "名教落编简，不与日月蚀。",
            "世薄道亦微，纲常堕荆棘。",
            "想像不可追，徘徊意凄恻。",
            "燕卿真士雄，绘素见颜色。",
            "谋惟引深思，摩揣穷多识。",
            "金朱宠纯懿，斧钺诛奸慝。",
            "欲将春秋法，转徙示九域。",
            "肥陵泮宫庭，收拾在四壁。",
            "千年土中身，精神回翰墨。",
            "峥嵘列星辰，奴隶生叹息。",
            "已死疑可求，欲语嗟复默。",
            "清风飒冰霜，直气森剑戟。",
            "富贵喜图画，蓄聚穷千亿。",
            "丹青彼虽工，龟鉴吾自得。",
            "愿言同此心，论世师盛德。",
            "当使忠孝风，自家刑邦国。"
        ],
        "title": "忠孝图",
        "id": "da473aae-d184-450b-8381-e761fdc935c9"
    },
    {
        "author": "彭汝砺",
        "paragraphs": [
            "昔人回车胜母里，今我枉步孝子家。",
            "天寒日暮林谷暗，回旋道路甘泥沙。",
            "高台隆隆起门户，松桧夹迳清阴斜。",
            "县官把烛读碑字，夜阑相视生咨嗟。",
            "今我为诗语万氏，万事成难败之易。",
            "尔家承承今几年，勉旃无为先世累。"
        ],
        "title": "宿万孝子家",
        "id": "9ae3d17e-2d34-4b3f-a3ec-47266d396d1e"
    },
    {
        "author": "彭汝砺",
        "paragraphs": [
            "古人材大心亦公，忧乐每与天下同。",
            "谋功虑事不草草，欲与天地为无穷。",
            "我来舒城道三堰，行看利入东南徧。",
            "渔樵处处乐太平，稻粱岁岁收余羡。",
            "江淮旱涝相缀联，舒城独自为丰年。",
            "人知今日乐其土，不知古人为尔天。",
            "二刘未必真奇伟，谋虑及民乃如此。",
            "俗儒文多实已亡，洋洋大论言羲皇。",
            "心欲为功害辄胜，医庸未足平膏肓。",
            "纷纷予亦何为者，爱古伤今空涕洒。",
            "题诗倚立寄西风，不知材力非骚雅。"
        ],
        "title": "七门堰",
        "id": "bcbc8d6d-4f88-4d76-b747-d7c447520e51"
    },
    {
        "author": "彭汝砺",
        "paragraphs": [
            "星出云之端，石在溪之浔。",
            "天上地下相绝几百千万里，砚中安得有星点点明如金。",
            "既非瑕掩瑜，又似徽在琴。",
            "我疑星之飞流运动或不居，精采误落黟流深。",
            "不然神灵悯恻学士久濡滞，故借光景资清吟。",
            "或有感此理，杳默难推寻。",
            "君不见虢山之石团团有桂在中象圆月，又不见庐江之石扶疏有木相樛为寒林。",
            "无重言，但置寒窗笔札往古研于今。",
            "大刚无睢睢，至明无阴阴。",
            "君也能如此，是真金星砚之知音。"
        ],
        "title": "金星砚行",
        "id": "14ded8f3-93aa-4fe6-80bd-a2131d738771"
    },
    {
        "author": "彭汝砺",
        "paragraphs": [
            "自昔黄老言无为，谬说汗漫为神仙。",
            "古人力探源未塞，今世复用根尤坚。",
            "仙经自是物外来，画图谁向人间传。",
            "碧油堂印始等差，洞天福地分後先。",
            "势穷或滞酆都幽，采胜即上昆仑巅。",
            "得失无端见掌握，胜负有势生回旋。",
            "终朝相视何为哉，万事不齐俱偶然。",
            "物虽无庸意甚远，为子探取题诗篇。"
        ],
        "title": "选仙图",
        "id": "4dfcbe12-8a15-4796-9f46-3d79db88543f"
    },
    {
        "author": "彭汝砺",
        "paragraphs": [
            "李侯昔也治当涂，作学以遗当涂民。",
            "谣言散落在樵牧，事迹收拾归瑶珉。",
            "高文大字比珠玉，长与後世为奇珍。",
            "我因李侯念往初，党庠遂序明人伦。",
            "井田变更万事废，士林泣血悲孤秦。",
            "今人思虑到本原，愿见风俗终还醇。",
            "尝闻君子天下志，一视万物无疏亲。",
            "侯来我邦嗣其兄，爱惜不後当涂人。",
            "即视学宫动风采，复尊师席尸陶钧。",
            "道路尚思前召父，闾阎敢忘小冯君。"
        ],
        "title": "李卿惠太平州学诗",
        "id": "b4db7013-d5fd-486d-8a44-5f25a9a1cfd7"
    },
    {
        "author": "彭汝砺",
        "paragraphs": [
            "客游南昌归，归我四瓦鼓。",
            "浑完自甄冶，质朴排罂甒。",
            "触之散遗声，往往中商羽。",
            "声来殆天得，不用询有瞽。",
            "野心爱不彻，取之置林宇。",
            "竹梢奏清风，似喜佳物伍。",
            "岸巾策筇杖，共尔蠲毒暑。",
            "世浮见此拙，坐觉幽兴聚。",
            "丹楹惜异时，蒉桴想淳古。",
            "君年比予少，能亦珍此否。"
        ],
        "title": "瓦鼓",
        "id": "5c117958-d9d7-481d-87d3-3665ae1ca4a2"
    },
    {
        "author": "彭汝砺",
        "paragraphs": [
            "遣奴持书问云居，我今持节行匡庐。",
            "请服磨衲大牛车，来饭香积及雕胡。",
            "舍施琥珀及珊瑚，沧海径寸之明珠。",
            "师应问吾今何如，谓方据案治文书。",
            "较量贵贱调盈虚，擒取猾吏如捕狐。",
            "夜凉饮酒一百壶，醉视万物浑锱铢。",
            "云居若言太粗疏，谓我寄声谢云吁。"
        ],
        "tags": [
            "庐山"
        ],
        "title": "寄佛印禅师",
        "id": "8fae2012-a77e-4e09-b3f6-793bda644589"
    },
    {
        "author": "彭汝砺",
        "paragraphs": [
            "雕金闲璧云中居，卧龙更有文公庐。",
            "门前不设羊牛车，谁捋虎须跋狼胡。",
            "宝林环绕千珊瑚，中间一点摩尼珠。",
            "游戏乐说心如如，诸方传录为奇书。",
            "爱师谈实非空虚，生决定信无疑狐。",
            "表里洞彻如冰壶，轻重已自分锱铢。",
            "咫尺祇恨相逢疏，各自有口能无吁。"
        ],
        "title": "去年行建昌作诗招云居元禅师近过南康不见用前韵驰寄",
        "id": "07af5a8b-10e3-490f-b8ce-733b00815618"
    }
]