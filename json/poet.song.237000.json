[
    {
        "author": "周密",
        "paragraphs": [
            "季鷹次第賦歸來，底用蓴鱸苦苦催。",
            "顧我已如無用木，從人自笑不然灰。",
            "江湖空有憂時歎，朝野應多濟世才。",
            "不信子牟存闕意，可能全付與銜盃。"
        ],
        "title": "次竹窗見寄韻",
        "id": "5a484978-28e9-4921-b9d7-edd993000ad7"
    },
    {
        "author": "周密",
        "paragraphs": [
            "赤日黄塵嘆倦游，長謠曾賦四宜休。",
            "酸風小雨層梯外，半是愁痕半是秋。"
        ],
        "title": "秋望",
        "id": "684dcf1c-40bb-4907-9cc6-11af4376c76f"
    },
    {
        "author": "周密",
        "paragraphs": [
            "有約携樽去，同登百尺樓。",
            "便須乘好月，何必待中秋。",
            "天地能容醉，山川不貯愁。",
            "悠悠身世事，已付一虛舟。"
        ],
        "title": "有約",
        "id": "f54c9c28-c5fd-4d72-944a-00eab2a5532b"
    },
    {
        "author": "周密",
        "paragraphs": [
            "懷人渺渺隔風濤，湓浦爐峰夢寐勞。",
            "雄堞拂雲屯萬竈，空江鎖月宿千艘。",
            "臨流擊楫賓朋盛，草檄飛書筆墨豪。",
            "楓葉荻花秋正好，琵琶休聽鬰輪袍。"
        ],
        "title": "寄牟德範九江幕府",
        "id": "fb8e1790-ac62-4cb9-a7d1-d177acc1c011"
    },
    {
        "author": "周密",
        "paragraphs": [
            "閉門吟苦雨，誰識子桑愁。",
            "石破杞天漏，瓢翻后土浮。",
            "捲茅驚客夢，卹緯動嫠憂。",
            "自此開新霽，猶堪望有秋。"
        ],
        "title": "苦雨",
        "id": "d4ad1b78-6b5a-40ad-9cb1-b286eeabf28e"
    },
    {
        "author": "周密",
        "paragraphs": [
            "驕陽煽餘威，熱惱若昏醉。",
            "邀凉卧虛櫺，頓覺景象異。",
            "乾坤若黟漆，相對不相視。",
            "雷車與電鏡，雲族撐贔屭。",
            "如發馬陵伏，萬弩一時至。",
            "如河决宣房，澎湃石崩墜。",
            "又如入蔡州，鵝鶩雜兵騎。",
            "轟騰立四海，熛怒翻九地。",
            "兒啼抱頭竄，婢噤移足躓。",
            "鳥獸相號呼，雞犬競趨避。",
            "隠床夜九遷，穿瓦雨如釃。",
            "屋老欲摧壓，危慄心惴惴。",
            "敬此天動威，起坐不敢寐。",
            "哀哉昔吾親，多病易驚悸。",
            "每於風雨交，擁護不少置。",
            "九京聞不聞，生死同一致。",
            "不能抱冢泣，不孝天所棄。",
            "漫游遠墳墓，榮親願難遂。",
            "作誓守松楸，或可酬此志。",
            "白雲起瀧岡，西望揮血淚。"
        ],
        "title": "甲戌七月二十七夜大雷雨有感",
        "id": "fcd814dc-84d8-4362-bf80-b8fae0c864f7"
    },
    {
        "author": "周密",
        "paragraphs": [
            "山巔復山巔，樹杪復樹杪。",
            "白雲已摩肩，青意猶未了。",
            "積蘇笑壤鼠，决眥極飛鳥。",
            "吳濤與越樹，滅沒窺縹緲。",
            "洪荒本無界，所恨見者小。",
            "九萬逍遥遊，語大未易少。"
        ],
        "title": "登北高峰",
        "id": "35e2a87c-9fd6-45c7-a8dd-ef2a99807eae"
    },
    {
        "author": "周密",
        "paragraphs": [
            "吟到危梯最上層，天空星斗入杯明。",
            "遊心寥廓生虛白，與世周旋忌獨清。",
            "冰雪四山皆月色，宮商一片是秋聲。",
            "廣寒今夕知何夕，欲駕銀橋上玉京。"
        ],
        "title": "攬秀臺觀月",
        "id": "a0cc7122-bc45-4981-a844-800eb9e9b266"
    },
    {
        "author": "周密",
        "paragraphs": [
            "君歸春亦去，心賞易蹉跎。",
            "烟柳綠如此，霜髭白柰何。",
            "別來空作惡，醉後且高歌。",
            "莫把詩銷恨，詩成恨更多。"
        ],
        "title": "與陳君衡別",
        "id": "6c069852-8619-4eef-b0cc-31c4e74f5647"
    },
    {
        "author": "周密",
        "paragraphs": [
            "雷車推翻電車折，龍鬣勞勞滴清血。",
            "羲和愁抱赤烏眠，陽侯怒蹴秋潢裂。",
            "風寒田火夜不明，桔槔椎鼓聲彭彭。",
            "家家捄田如捄死，處處防隴如防城。",
            "丁男凍餒弱女泣，今歲催苗如火急。",
            "一家命寄一田中，何敢辭勞歎霑濕。",
            "四山湓湧地軸浮，潮聲半夜移桃州。",
            "千家井邑類飄葉，啾啾赤子生魚頭。",
            "大田積沙高數尺，南陌東阡了難識。",
            "死者沉湘魂莫招，生者無家歸不得。",
            "呼天不聞地不知，縣官不卹將告誰。",
            "與其饑死在溝壑，不若漂死隨蛟螭。",
            "何人發廩講荒政，牋天急捄生民命。",
            "拯溺誰無孟氏心，裹飯空憐子桑病。",
            "恭惟在位皆聖賢，等閑鍊石能補天。",
            "轉移風俗在俄頃，不歌苦雨歌豐年。"
        ],
        "title": "甲戌八月武康安吉水禍甚慘人畜田廬漂沒殆盡賦苦雨行以紀一時之實",
        "id": "0238c608-7cb7-4f7f-a6e9-fdf9b13617a6"
    },
    {
        "author": "周密",
        "paragraphs": [
            "吟情偏向靜中生，桂影吹凉似水清。",
            "十日雨晴秋便老，一蛩猶戀豆根鳴。"
        ],
        "title": "小木天晚倚",
        "id": "ae7a9e24-2f04-48ec-ae85-9d8d3e80b4e7"
    },
    {
        "author": "周密",
        "paragraphs": [
            "丹砂何日化黄金，衣上秋塵積漸深。",
            "生意無邊觀草色，春風有約到梅心。",
            "白頭自感華年瑟，俗耳誰聽太古琴。",
            "聯句定知思孟簡，谿邊因寄采蘋吟。"
        ],
        "title": "次魏川聯句韵",
        "id": "a4d79ea8-cc20-4914-b2cb-47e252035343"
    },
    {
        "author": "周密",
        "paragraphs": [
            "白頭强逐少年遊，閑倚西風十二樓。",
            "共醉玉壺千古月，平分香國一天秋。",
            "祇應李白憐吾意，不信姮娥識此愁。",
            "夜久高寒猶露飲，花陰傳漏已三籌。"
        ],
        "title": "吟社飲桂月邊即席次韵",
        "id": "0deb5fa4-5251-47db-a214-6a7cff838392"
    },
    {
        "author": "周密",
        "paragraphs": [
            "冷風如冰月如水，夜久霜寒倚秋桂。",
            "酒樽已眠人未睡，閑與孤蛩各言志。",
            "宇宙寬閑容我輩，千古萬古同一致。",
            "天上人間好惡異，君子小人常倒置。",
            "不願建侯遊萬里，金印紅旗擁千騎。",
            "不願聞雞五更起，衮繡傳呼趨九陛。",
            "惟願擘畫千百歲，坐見無懷大庭氏。",
            "不須結繩與畫地，何者爲愚何者智。",
            "不蠶而衣不耕刈，不暑不寒春洩洩。",
            "有酒如江碧浮蟻，一瓢日日江頭醉。",
            "醉後長歌語流麗，歌聲透天天爲喜。",
            "賜我三元九霞珮，佩之乘風御清氣。",
            "虎豹遁迹鬼神避，意之所之身即至。",
            "竦身蜚出扶摇外，直到天宮三十二。"
        ],
        "title": "醉後放歌",
        "id": "9bb82579-e4cf-47ce-88e2-c9108e2a075b"
    },
    {
        "author": "周密",
        "paragraphs": [
            "未撤關河戍，邊聲動塞鴻。",
            "憂時方卹緯，聞詔忽號弓。",
            "兩鬢三秋雪，千林一夜風。",
            "寸心猶未改，何敢嘆途窮。"
        ],
        "title": "甲戌七月",
        "id": "3983a7ed-c544-4d59-aa2c-bfaab50c419f"
    },
    {
        "author": "周密",
        "paragraphs": [
            "清芬堂下千株桂，猶是韓家舊賜園。",
            "白髮老翁和淚說，百年中見兩平原。"
        ],
        "title": "南園",
        "id": "3c231425-3d5a-474e-9ef2-33a0b72398d3"
    },
    {
        "author": "周密",
        "paragraphs": [
            "小小蓬萊在水中，乾淳舊賞有遺蹤。",
            "園林幾換東風主，留得庭前御愛松。"
        ],
        "title": "甘園",
        "id": "54554d65-88b8-495c-9051-51cb5b3615f6"
    },
    {
        "author": "周密",
        "paragraphs": [
            "鶴羽鸞綃事已空，奉華遺寺對高松。",
            "宮斜鳳去無人見，且看門前粉壁龍。"
        ],
        "title": "褒親崇壽寺",
        "id": "84719673-f96e-4b91-8cba-23f7a55b136e"
    },
    {
        "author": "周密",
        "paragraphs": [
            "蕊宮廣殿號黄庭，突兀浮雲最上層。",
            "五福貴神留不住，水堂空照九枝燈。"
        ],
        "title": "西太一宮",
        "id": "8507b059-2ca7-4a87-b43d-884eb683cadf"
    },
    {
        "author": "周密",
        "paragraphs": [
            "舊事淒涼尚可尋，斷碑閑卧草深深。",
            "凌風閣下槎牙樹，當日人疑是水沈。"
        ],
        "title": "南園香山",
        "id": "2f28371c-2fef-468e-994f-ad343dcfeb97"
    },
    {
        "author": "周密",
        "paragraphs": [
            "帳中蝶化真成夢，鏡裏鸞孤枉斷腸。",
            "吹徹玉簫人不見，世間難覓返魂香。"
        ],
        "title": "爲楊大芳悼亡",
        "id": "399f257d-00f4-48d1-912e-7596cf1e569e"
    },
    {
        "author": "周密",
        "paragraphs": [
            "蠟本花所作，作花應更香。",
            "月參無味禪，不作有色妝。",
            "未知香山白，何似江夏黄。",
            "坐令彼粲者，難擅春風場。"
        ],
        "title": "蠟梅",
        "id": "2328749d-9588-478c-9954-6970cc884579"
    },
    {
        "author": "周密",
        "paragraphs": [
            "遥知深隠處，草木亦無塵。",
            "瀑響千林雨，花浮一嶺春。",
            "地靈松化石，歲久樹成人。",
            "縱未爲仙去，何妨作逸民。"
        ],
        "title": "寄括蒼山人",
        "id": "0ce2d3fe-f525-4b13-ac87-343c94713b87"
    },
    {
        "author": "周密",
        "paragraphs": [
            "紫鷄白鳳滿秋畦，血色蜻蜓上客衣。",
            "野水近門籬落晚，擺頭蘆葦有船歸。"
        ],
        "title": "水村",
        "id": "3a30e992-7526-4e15-ba93-4d199c9d72e3"
    },
    {
        "author": "周密",
        "paragraphs": [
            "郎潛暇日多冥搜，夜深獨上千尺樓。",
            "天回海立月正濕，風起雲涌山疑浮。",
            "縈青繚白互變滅，浮嵐飛霧寒颼颼。",
            "潛虯棲鶻聲磔磔，山鬼木客鳴呦呦。",
            "城中癡兒方囈語，有夢不到千山幽。",
            "遥岑寸碧目力遠，欲遡汗漫凌風游。",
            "高侯落筆萬象泣，寫出千古蒼茫愁。",
            "無聲詩與有聲畫，一夕異事傳南州。",
            "玉琴在膝酒在手，欲寫天籟無莊周。",
            "憑誰爲問華表鶴，城郭人民今是不。"
        ],
        "title": "題高房山夜山圖爲江浙行省照磨李公略作",
        "id": "ea435884-5981-4752-ad24-235fd3be319c"
    },
    {
        "author": "周密",
        "paragraphs": [
            "我昔遊七閩，百嶺爭𡽱嶪。",
            "白雲漲川原，深谷如積雪。",
            "又游天姥岑，幽磴緣曲折。",
            "長林翳寒日，十里行落葉。",
            "轉頭五十年，遐想正愁絕。",
            "開圖意忽動，戃怳生內熱。",
            "何當駕松广，分我翠一疊。",
            "弁陽我所廬，見謂山水窟。",
            "漂零媿楸檟，歲月老薇蕨。",
            "平生阮遥集，足痹屐齒折。",
            "何當賦歸田，初志遂所愜。",
            "懷哉復懷哉，清夢繞林樾。"
        ],
        "title": "題高彥敬山村圖卷",
        "id": "4a3c53cb-fc60-4fd9-a42c-86eca20f1c37"
    },
    {
        "author": "周密",
        "paragraphs": [
            "百八牟尼顆，携將萬里游。",
            "歸來還自笑，何不博凉州。"
        ],
        "title": "題溫日觀葡萄",
        "id": "d6457ed0-77c6-4016-af19-f5592e61f74e"
    },
    {
        "author": "周密",
        "paragraphs": [
            "碑斷苔荒土半穿，老狐號冷穴空垣。",
            "珠襦玉碗誰携去，翁仲相看不敢言。"
        ],
        "title": "古墓",
        "id": "99112729-51fc-448d-b791-f98b2b94d405"
    },
    {
        "author": "周密",
        "paragraphs": [
            "萬類更變化，造物無時閑。",
            "人生天地中，長短百年間。",
            "未知百年後，奄忽何時還。",
            "辛苦立修名，留用後世看。",
            "後世既無我，於我何所關。",
            "有如夢中游，夢覺無餘懽。",
            "天理正如此，一笑付達觀。"
        ],
        "title": "雜詩",
        "id": "2e9ed5a1-9e20-4043-90d4-1d06ac9e5449"
    },
    {
        "author": "周密",
        "paragraphs": [
            "王郎擅風流，筆墨美無度。",
            "殘磚與斷刻，亦有神物護。",
            "埋光八百載，復出疑有數。",
            "偉哉羲獻蹟，併見山陰路。",
            "抗衡丙舍帖，突過黄初賦。",
            "景師與陽朔，漶漫不足數。",
            "要須中山石，乃可與之伍。",
            "十行百餘字，一一生媚嫵。",
            "家雞與野鶩，此論吾不取。",
            "佳處將無同，閟妙未易語。",
            "我貧乃嗜此，字字若可煮。",
            "不知何物媼，托此傳萬古。",
            "却怪玉匣書，反累昭陵土。"
        ],
        "title": "跋晉王大令保母帖",
        "id": "084023b3-e358-4284-979a-04c3204f3203"
    },
    {
        "author": "周密",
        "paragraphs": [
            "玉室金堂積翠邊，舊游猶記劫灰前。",
            "禽聲夜擣千年藥，花片春浮九鎖泉。",
            "洞府暗通滄海路，樓居何異化城仙。",
            "茶香筍美松醪熟，正好山中過禁烟。"
        ],
        "title": "送西秦張仲實游大滌洞天",
        "id": "d829dbff-a17f-4d73-8568-40c31f8fa1f1"
    },
    {
        "author": "周密",
        "paragraphs": [
            "秦邸獄成杯酒裏，烏臺禍起一詩間。",
            "《癸辛雜識》續集卷上ff。"
        ],
        "title": "句  其一",
        "id": "0cae2b20-33cd-4cb1-8f57-303d82a18294"
    },
    {
        "author": "周密",
        "paragraphs": [
            "山林綠髮秦宮女，風雨青萍禹廟梁。"
        ],
        "title": "句  其二",
        "id": "4bcddcfe-e9b9-40bf-a2a0-51045d92ef43"
    },
    {
        "author": "周密",
        "paragraphs": [
            "繁華不結三春夢，零落空餘寸草心。"
        ],
        "title": "句  其三",
        "id": "c4a0cf75-d053-4a39-8f00-846927ae8874"
    },
    {
        "author": "周密",
        "paragraphs": [
            "詩題：流寓雜詩五首首句：",
            "甲第紛紛起畫樓。",
            "霸氣遥加萬乘君。",
            "長淮千里陣雲平。",
            "偃月高堂矗紫烟。",
            "城門壘合勢如山。"
        ],
        "title": "存目",
        "id": "43e1113b-2814-4121-aec9-bbc2015253a8"
    },
    {
        "author": "金履詳",
        "paragraphs": [
            "北山之高，表我東底。",
            "惟山降神，生何夫子。",
            "維何夫子，文公是祖。",
            "是師黄父，以振我緒。"
        ],
        "title": "北山之高壽北山何先生  其一",
        "id": "58cee442-ba19-4ba2-ad27-7ce3fd68aa21"
    },
    {
        "author": "金履詳",
        "paragraphs": [
            "翼翼夫子，令德在躬。",
            "道廣心平，不外以衷。",
            "北山之陽，盤溪之將。",
            "以處以安，不驕不亢。"
        ],
        "title": "北山之高壽北山何先生  其二",
        "id": "e0835126-ef8d-45a8-b86c-89cd385491ed"
    },
    {
        "author": "金履詳",
        "paragraphs": [
            "昔在理宗，維道之崇。",
            "既表程朱，亦躋吕張。",
            "謂爾夫子，纉程朱緒。",
            "卿士率連，百辟咸譽。"
        ],
        "title": "北山之高壽北山何先生  其三",
        "id": "5d7771a6-3198-4df3-ab06-59f44a741d1c"
    },
    {
        "author": "金履詳",
        "paragraphs": [
            "咨爾夫子，設敎於鄉。",
            "即命於家，長此泮宫。"
        ],
        "title": "北山之高壽北山何先生  其四",
        "id": "8eeca10e-f190-461a-9fc8-4ed03a2f5951"
    },
    {
        "author": "金履詳",
        "paragraphs": [
            "夫子曰辭，辭是好爵。",
            "玉几導揚，燕翼是託。"
        ],
        "title": "北山之高壽北山何先生  其五",
        "id": "1beceef2-848e-4432-ab5c-a0652d11eed5"
    },
    {
        "author": "金履詳",
        "paragraphs": [
            "明明天子，丕承皇考。",
            "曰求多聞，曰咨有道。",
            "天子曰都。",
            "咨爾夫子，爲世宗儒。",
            "来游来歌，東觀石渠。"
        ],
        "title": "北山之高壽北山何先生  其六",
        "id": "ba2a70f1-6491-4f0c-8fb5-d5beef85be1f"
    },
    {
        "author": "金履詳",
        "paragraphs": [
            "夫子曰止，臣非索隠。",
            "士各有志，亦既耄只。",
            "天子曰猷。",
            "咨爾夫子，汝予交修。",
            "講殿維帷，爾優爾游。"
        ],
        "title": "北山之高壽北山何先生  其七",
        "id": "43e47799-ca4b-4040-bd02-f425d7c2f9a0"
    },
    {
        "author": "金履詳",
        "paragraphs": [
            "夫子曰道，惟帝之蹈。",
            "臣何容力，亦聿既耄。",
            "天子曰吁。",
            "鴻飛冥冥，罔終棄予。",
            "廩于宫祠，寓我渠渠。"
        ],
        "title": "北山之高壽北山何先生  其八",
        "id": "62d6739b-f3a4-49d8-8a65-08a168a438e6"
    },
    {
        "author": "金履詳",
        "paragraphs": [
            "夫子由由，匪詭匪隨。",
            "匪傲匪求，云受奚爲。",
            "孑孑干旌，侯伯是將。",
            "鳯皇于飛，亦集爰止。"
        ],
        "title": "北山之高壽北山何先生  其九",
        "id": "37a01720-28c2-4aa6-aa2b-e4d1eb1e1ac5"
    },
    {
        "author": "金履詳",
        "paragraphs": [
            "北山之陽，優優夷夷。",
            "盤溪之流，可以樂饑。",
            "明明天子，肇彼四海。",
            "樂學師賢，有永無怠。"
        ],
        "title": "北山之高壽北山何先生  其一○",
        "id": "f33efadc-ca07-4420-a012-d0b46f1c39da"
    },
    {
        "author": "金履詳",
        "paragraphs": [
            "巖巖北山，其高極天。",
            "障此東南，利欲之瀾。",
            "敢拜稽首，天子萬年。",
            "充保四海，好德之端。",
            "敢拜夫子，眉壽無愆。",
            "金玉爾音，以永斯文。"
        ],
        "title": "北山之高壽北山何先生  其一一",
        "id": "a1d1e9ad-2083-4e55-a04c-994954a15d69"
    },
    {
        "author": "金履詳",
        "paragraphs": [
            "金華之高，其色蒼蒼。",
            "維華降神，生何及王。"
        ],
        "title": "華之高壽魯齋先生七十  其一",
        "id": "0d011fa7-bd32-480f-99a7-724c5161e4eb"
    },
    {
        "author": "金履詳",
        "paragraphs": [
            "維王及何，文公孫子。",
            "天子是師，斯文之紀。"
        ],
        "title": "華之高壽魯齋先生七十  其二",
        "id": "5ed2df19-b76b-4414-9364-ae01db3ac521"
    },
    {
        "author": "金履詳",
        "paragraphs": [
            "翼翼王子，教行於東。",
            "思樂東州，舞雩之風。"
        ],
        "title": "華之高壽魯齋先生七十  其三",
        "id": "00b684aa-5299-4445-aa7b-089af66bd8e0"
    },
    {
        "author": "金履詳",
        "paragraphs": [
            "東人之子，其来秩秩。",
            "是追是琢，是進是服。"
        ],
        "title": "華之高壽魯齋先生七十  其四",
        "id": "30e09537-827e-489f-a6bb-90e6072998ea"
    },
    {
        "author": "金履詳",
        "paragraphs": [
            "有車班班，有来自東。",
            "子曰予耄，落此新宫。"
        ],
        "title": "華之高壽魯齋先生七十  其五",
        "id": "db95d764-5a10-4ace-86fa-52e3b8880fff"
    },
    {
        "author": "金履詳",
        "paragraphs": [
            "新宫巖巖，佩玉翩翩。",
            "毋曰予耄，而將閉闗。"
        ],
        "title": "華之高壽魯齋先生七十  其六",
        "id": "52fb5213-0ac6-4b28-9d08-8ce349dc69aa"
    },
    {
        "author": "金履詳",
        "paragraphs": [
            "自古在昔，聖賢有作。",
            "七十之齡，德烈方恪。"
        ],
        "title": "華之高壽魯齋先生七十  其七",
        "id": "f5c7da4e-487f-4791-be9b-2867c50a361c"
    },
    {
        "author": "金履詳",
        "paragraphs": [
            "于時阿衡，一德之書。",
            "于時尚父，猶蟠之居。"
        ],
        "title": "華之高壽魯齋先生七十  其八",
        "id": "d12be4cb-8ed8-4c86-8354-ea1a88573b0e"
    },
    {
        "author": "金履詳",
        "paragraphs": [
            "于時宣尼，從心不踰。",
            "六籍是正，三千其徒。"
        ],
        "title": "華之高壽魯齋先生七十  其九",
        "id": "b0b18131-87e3-491a-9ae4-3e77e9031382"
    },
    {
        "author": "金履詳",
        "paragraphs": [
            "百里何爲，亦顯其君。",
            "武公九十，懿戒維新。"
        ],
        "title": "華之高壽魯齋先生七十  其一○",
        "id": "9eda899d-29f8-4b45-8c70-c4e8cf52d777"
    },
    {
        "author": "金履詳",
        "paragraphs": [
            "屹屹王子，三壽作朋。",
            "視彼霸侯，曾是足論。"
        ],
        "title": "華之高壽魯齋先生七十  其一一",
        "id": "8f1b1ad3-5c55-4aa3-9bd4-893f86051109"
    },
    {
        "author": "金履詳",
        "paragraphs": [
            "嵬嵬王子，我人所宗。",
            "維北有斗，維岱在東。"
        ],
        "title": "華之高壽魯齋先生七十  其一二",
        "id": "668616c6-347f-45f1-b22e-9dc98f8a2061"
    },
    {
        "author": "金履詳",
        "paragraphs": [
            "亹亹王子，毋遏来學。",
            "是潔是進，亦審亦度。"
        ],
        "title": "華之高壽魯齋先生七十  其一三",
        "id": "c97a685f-5492-4d4d-bfc4-e0d0bc40db3d"
    },
    {
        "author": "金履詳",
        "paragraphs": [
            "毋信其言，省其退私。",
            "毋晦其明，而左右咨。"
        ],
        "title": "華之高壽魯齋先生七十  其一四",
        "id": "36c85399-211d-4d60-9269-f3f8fc15ae19"
    },
    {
        "author": "金履詳",
        "paragraphs": [
            "明明天子，宅此四國。",
            "寤寐幽人，旌旄幣帛。"
        ],
        "title": "華之高壽魯齋先生七十  其一五",
        "id": "ca437a7a-99d9-4fb7-aafd-cc143d4bd4ac"
    },
    {
        "author": "金履詳",
        "paragraphs": [
            "北山之陽，其及王子。",
            "毋然遁思，孤我帝祉。"
        ],
        "title": "華之高壽魯齋先生七十  其一六",
        "id": "3589636d-ad9e-4361-9128-966079b9b6c9"
    },
    {
        "author": "金履詳",
        "paragraphs": [
            "帝心孔翼，帝民孔棘。",
            "盍濬其源，而沛其澤。"
        ],
        "title": "華之高壽魯齋先生七十  其一七",
        "id": "85612e3e-b0fb-4a4e-a583-5817af700ad5"
    },
    {
        "author": "金履詳",
        "paragraphs": [
            "穆穆王子，毋靳爾猷。",
            "以永斯文，邦家之休。"
        ],
        "title": "華之高壽魯齋先生七十  其一八",
        "id": "56da61f1-ff5f-4a14-949c-db6d31078f7f"
    },
    {
        "author": "金履詳",
        "paragraphs": [
            "吉甫作頌，其詩孔陋。",
            "相彼兕觥，以介眉壽。"
        ],
        "title": "華之高壽魯齋先生七十  其一九",
        "id": "768890dd-438d-496c-8787-7c9ae2466086"
    },
    {
        "author": "金履詳",
        "paragraphs": [
            "北山之高，屹屹南州。",
            "北山之英，爾公爾侯。"
        ],
        "title": "鄭北山之元孫扁其樓王適莊爲書北山之英四字求跋爲作詩  其一",
        "id": "effe6708-0076-4389-a863-f2b32157a685"
    },
    {
        "author": "金履詳",
        "paragraphs": [
            "誕此鄭公，維國之器。",
            "有偉其才，有奇其氣。"
        ],
        "title": "鄭北山之元孫扁其樓王適莊爲書北山之英四字求跋爲作詩  其二",
        "id": "43635f61-f293-45bb-9666-9999171ecae0"
    },
    {
        "author": "金履詳",
        "paragraphs": [
            "不屑以潔，不震以强。",
            "權不離義，鍜不柔剛。"
        ],
        "title": "鄭北山之元孫扁其樓王適莊爲書北山之英四字求跋爲作詩  其三",
        "id": "428eddba-8e33-4886-a386-d251bd42174c"
    },
    {
        "author": "金履詳",
        "paragraphs": [
            "戎始歸疆，人喜公慮。",
            "謂戎未覺，亟固我圉。"
        ],
        "title": "鄭北山之元孫扁其樓王適莊爲書北山之英四字求跋爲作詩  其四",
        "id": "838c413d-9d01-43fe-a910-008f2ce2078a"
    },
    {
        "author": "金履詳",
        "paragraphs": [
            "既藩既宣，左秦右川。",
            "北仇方睦，西戎獨嚴。"
        ],
        "title": "鄭北山之元孫扁其樓王適莊爲書北山之英四字求跋爲作詩  其五",
        "id": "b4aec385-d89d-4f2e-b29a-b209d789732d"
    },
    {
        "author": "金履詳",
        "paragraphs": [
            "壯兹逺猷，卓兹偉志。",
            "一時之英，而不大試。"
        ],
        "title": "鄭北山之元孫扁其樓王適莊爲書北山之英四字求跋爲作詩  其六",
        "id": "3e72a03e-80fb-49b6-be7b-106c938bd6d1"
    },
    {
        "author": "金履詳",
        "paragraphs": [
            "高牙大纛，虎節銅符。",
            "東將寛民，乃公所餘。"
        ],
        "title": "鄭北山之元孫扁其樓王適莊爲書北山之英四字求跋爲作詩  其七",
        "id": "ae2bc40f-4d41-41d5-899d-cafd81771267"
    },
    {
        "author": "金履詳",
        "paragraphs": [
            "相維權奸，公以才忌。",
            "瀕死荒陲，非公所悸。"
        ],
        "title": "鄭北山之元孫扁其樓王適莊爲書北山之英四字求跋爲作詩  其八",
        "id": "a48d6c98-161b-4341-93b9-29e1241bd031"
    },
    {
        "author": "金履詳",
        "paragraphs": [
            "孰是叔季，而有斯人。",
            "孰是北山，而落其英。"
        ],
        "title": "鄭北山之元孫扁其樓王適莊爲書北山之英四字求跋爲作詩  其九",
        "id": "97744f8d-d281-4094-825b-8f010076c7fe"
    },
    {
        "author": "金履詳",
        "paragraphs": [
            "嗟我思公，去之百歲。",
            "思莫見之，見其後裔。"
        ],
        "title": "鄭北山之元孫扁其樓王適莊爲書北山之英四字求跋爲作詩  其一○",
        "id": "9383ec32-37d9-4ab8-a438-1715db8bd1d9"
    },
    {
        "author": "金履詳",
        "paragraphs": [
            "維公之英，育多聞孫。",
            "尚繼其志，而世其聲。"
        ],
        "title": "鄭北山之元孫扁其樓王適莊爲書北山之英四字求跋爲作詩  其一一",
        "id": "bf1950fe-cdb5-47c1-a03e-ca9cd83ec333"
    },
    {
        "author": "金履詳",
        "paragraphs": [
            "亦有適莊，景爾家世。",
            "北山之英，表此大字。"
        ],
        "title": "鄭北山之元孫扁其樓王適莊爲書北山之英四字求跋爲作詩  其一二",
        "id": "4e2110d7-02dd-40a0-aa2f-4a14a7941b61"
    },
    {
        "author": "金履詳",
        "paragraphs": [
            "北山之英，鄭公之人。",
            "仰止攸同，矧其後昆。"
        ],
        "title": "鄭北山之元孫扁其樓王適莊爲書北山之英四字求跋爲作詩  其一三",
        "id": "65781b28-2629-46d9-93c6-14c58c5a7aa2"
    },
    {
        "author": "金履詳",
        "paragraphs": [
            "吉甫作頌，勉爾聞孫。",
            "鄭公是似，北山之英。"
        ],
        "title": "鄭北山之元孫扁其樓王適莊爲書北山之英四字求跋爲作詩  其一四",
        "id": "081274e3-d9a4-4a0c-bf1e-c706a53f7444"
    },
    {
        "author": "金履詳",
        "paragraphs": [
            "崑崙派南條，東走欲無極。",
            "海氣薄回巒，清淑轉鬱積。",
            "嵬嵬天台山，東表千萬尺。",
            "其上有仙靈，其下有英特。",
            "伊人天一方，從往恨未即。",
            "渺渺隔蒼山，跂予三嘆息。"
        ],
        "title": "送金簿解官歸天台五首  其一",
        "id": "0a0ea857-8894-4b38-b4f4-7b8830756e05"
    },
    {
        "author": "金履詳",
        "paragraphs": [
            "昔歲在東壁，紫氣踰蒼山。",
            "金君初筮晉，趙侯亦開藩。",
            "下有蓮幕友，上有師帥賢。",
            "渾然和氣中，砥柱屹流湍。",
            "使我千里民，賦政兩清安。",
            "益知天台高，楚波浩無邊。",
            "一朝别流泳，先後俱東轅。",
            "邦民一何孤，天意一何慳。",
            "舟流安底止，郡政將改弦。",
            "嗟我千里民，生意復茫然。"
        ],
        "title": "送金簿解官歸天台五首  其二",
        "id": "a3fe20f6-dd6c-4e46-8d4b-8029b13d9bcc"
    },
    {
        "author": "金履詳",
        "paragraphs": [
            "自從夫君来，劍氣躔須女。",
            "遊刃肯綮間，淬鋒滄浪浦。",
            "直氣浩難容，才名世所妬。",
            "枳棘豈棲鸞，百里非賢路。",
            "善刀謹自藏，大烹鼎可負。"
        ],
        "title": "送金簿解官歸天台五首  其三",
        "id": "693e21eb-1f86-4fda-a641-da72ff9929cf"
    },
    {
        "author": "金履詳",
        "paragraphs": [
            "自從夫君来，二惠亦驂乘。",
            "天台本多賢，君門獨何盛。",
            "大兒十四齡，神氣極凝瑩。",
            "温然荆山璆，可續虞磬韻。",
            "小兒年十一，磊朗益自俊。",
            "壯氣已食牛，風蹄期奮迅。",
            "兩載辱交從，一朝随歸𩍐。",
            "相見復何時，相别涕其隕。",
            "美質不可恃，學問無窮盡。",
            "少小日易逾，德業須自竟。",
            "執手獨徊徨，愧無珠玉贈。",
            "歸哉各努力，教忠家有訓。"
        ],
        "title": "送金簿解官歸天台五首  其四",
        "id": "e9a1afc9-a33d-42d6-a9df-7bdb83f28839"
    },
    {
        "author": "金履詳",
        "paragraphs": [
            "白雲蒼山東，歸驂邁長道。",
            "采采斑斕衣，怡怡華萼耀。",
            "俯仰浩無怍，歸来豈不好。",
            "正疑稅駕初，已有徴車召。",
            "努力崇明德，勲庸良自保。",
            "我亦志四方，匪伊瞻旗纛。"
        ],
        "title": "送金簿解官歸天台五首  其五",
        "id": "bb32cae5-f3b7-41dd-bd06-356c9f28d252"
    },
    {
        "author": "金履詳",
        "paragraphs": [
            "九月天氣清，高飈掃虚碧。",
            "山色日嶙峋，山意亦寥閴。",
            "有来二三友，勸我振雙屐。",
            "問道始委蛇，陟巘轉深密。",
            "犖确礙微徑，藤蔓絆行色。",
            "岡阜出坡陀，重險更𡷾嵂。",
            "絕壁詫天造，石笋疑人立。",
            "上上復扳援，嵬嵬亦恂慄。",
            "摩蘚追舊題，捫蘿着新蹠。",
            "佝僂度﨑巖，盤薄踞危石。",
            "誰鑿丹臼深，碧瓦孰摶埴。",
            "云胡半空中，有此千載迹。",
            "中峰函劍氣，幽洞飛靈液。",
            "霏霏人間雨，往往此中出。",
            "陰崖採芝人，東岡並遊客。",
            "虚谷逺應聲，重崦近成隔。",
            "而我獨油然，振衣来千尺。",
            "川流一以眺，蒼莽浩無息。",
            "長風拂巾袂，太清可嘘吸。",
            "乃知艱險餘，始有高明極。",
            "益知身轉高，冥然氣超逸。",
            "登天信有基，昇仙豈無術。",
            "何當躡飛煙，高舉振長翮。",
            "倒景凌三光，逺觀天地窄。"
        ],
        "title": "遊三峰",
        "id": "0806f9c8-8e4c-4c83-9bf8-bdd8e1d01f84"
    },
    {
        "author": "金履詳",
        "paragraphs": [
            "我歌逺遊篇，西望心悠然。",
            "孰能爲此遊，渺渺重山川。",
            "和鸞車班班，珩佩聲珊珊。",
            "塊視幾邱陵，带視幾流泉。",
            "正氣凝陽剛，端操凌雲煙。",
            "猶將徑天地，奚獨此江山。",
            "黄鵠以爲御，鸞鳯以爲參。",
            "雲旗何揚揚，八龍亦蜿蜿。",
            "一舉衆山小，再馳天地寛。",
            "三駕跨八極，高馳閶闔間。",
            "正陽以爲糧，六氣以爲餐。",
            "金丹毓天和，玉色頩脕顔。",
            "俯視世蚊虻，起滅甕盎邉。",
            "高超凌太初，達觀真後天。",
            "願言膏吾車，執鞭隨兩驂。"
        ],
        "title": "逺遊篇壽立齋",
        "id": "80f14ed4-8b59-42dd-ba3c-31b41ffc952b"
    },
    {
        "author": "金履詳",
        "paragraphs": [
            "誰云孟氏死，吾道久無傳。",
            "我讀子陵書，仁義獨兩言。",
            "仁爲本心德，義乃制事權。",
            "懐輔存體用，治亂生死闗。",
            "迺知嚴先生，優到聖賢邊。",
            "歸来釣清江，夫豈長往人。",
            "漢道終雜霸，文叔徒幾沈。",
            "何如對青山，俯仰日油然。",
            "我来一瓣香，敬爲先生拈。",
            "陟彼崔嵬岡，想此仁義心。",
            "儼若羊裘翁，縹緲暮雲深。"
        ],
        "title": "題釣臺",
        "id": "069180ef-4dbc-47cd-b53c-3b39b6a6ec8b"
    },
    {
        "author": "金履詳",
        "paragraphs": [
            "高峰餘洞氣，石竇通靈液。",
            "發源已太孤，臨崖千萬尺。",
            "井甃回飛湍，修綆收澄碧。",
            "一飲清風生，膚寸寒雲出。",
            "山僧語似奇，老龍事無迹。",
            "我来翠微巔，得此寒泉食。",
            "東望子陵臺，連峰對𡷾嵂。",
            "下有十九泉，趾此相仲伯。",
            "因哦招隐詩，憑高三歎息。"
        ],
        "title": "龍井",
        "id": "1ab24185-5ada-4479-9522-116068702cbb"
    },
    {
        "author": "金履詳",
        "paragraphs": [
            "佳境城南勝，浮屠占十分。",
            "魚釣船依竹，僧齋鉢薦芹。",
            "夜窗雙港月，日曉九峰雲。",
            "不隨人世改，千古瀫波紋。"
        ],
        "title": "題城南塔院",
        "id": "245c8bfb-4bfd-4f76-a82c-359923f71729"
    },
    {
        "author": "金履詳",
        "paragraphs": [
            "雄蟠古睦東，俯視翠重重。",
            "白塔清涼界，烏龍伯仲峰。",
            "雲連天勢近，石釀井泉濃。",
            "更上最高處，扳躋意勿慵。"
        ],
        "title": "登嚴州北高峰用韻",
        "id": "c2c95507-d53e-4833-ae28-c0f2adab3a38"
    },
    {
        "author": "金履詳",
        "paragraphs": [
            "道自朱黄逝，人多名利趨。",
            "獨傳真統緒，惟下實工夫。",
            "粹德兩朝慕，清風四海孤。",
            "斯文端未喪，千古起廉隅。"
        ],
        "title": "輓北山子何子三首  其一",
        "id": "e62ce2ce-e172-4b73-be07-1ba5e7debb7c"
    },
    {
        "author": "金履詳",
        "paragraphs": [
            "昔年夫子在，已慮曉星稀。",
            "氣運嗟辰歲，天文動少微。",
            "素幃兄並殯，丹旐子同歸。",
            "總是堪傷處，瑤琴聲更稀。"
        ],
        "title": "輓北山子何子三首  其二",
        "id": "671ed44e-f1c4-4afe-be75-e57510b1d807"
    },
    {
        "author": "金履詳",
        "paragraphs": [
            "每侍圖書右，令人俗慮空。",
            "隱憂惟世變，臥病亦春融。",
            "聖處一言敬，天然萬理中。",
            "音容今永已，哀痛隔幽宮。"
        ],
        "title": "輓北山子何子三首  其三",
        "id": "a4f1b944-6a12-48a1-b47b-1401465e86b5"
    },
    {
        "author": "金履詳",
        "paragraphs": [
            "携手登山處，山高風露寒。",
            "共來巖壑裏，別去海雲端。",
            "意重言難足，更深語未闌。",
            "相期最高處，志見兩俱安。"
        ],
        "title": "九月初吉永嘉蘇太古同遊金華洞夜宿鹿田寺用杜陵山館詩韻以贈",
        "id": "b76a34a4-fa01-4781-b9e8-060d0f7c8959"
    },
    {
        "author": "金履詳",
        "paragraphs": [
            "地捲槁苗盡，人居沸鼎中。",
            "何時霖雨相，夢到武丁宮。"
        ],
        "title": "苦熱和徐山甫韻",
        "id": "88d5f0b8-02bf-43af-937b-e9632b81da40"
    },
    {
        "author": "金履詳",
        "paragraphs": [
            "歲寒堂前桂樹秋，秋風浩蕩君西遊。",
            "羨君充此四方志，望塵何異登瀛洲。",
            "人生難得心相識，況君與我心相得。",
            "君心誰似惟梅花，雪霜不改馨香德。",
            "顧我思君日幾尋，歲寒又見梅花春。",
            "見梅不見故人面，空詠梅花如故人。",
            "月明千里雖同致，疇昔追隨今少異。",
            "始信燈窗朝暮同，此會人生良匪易。",
            "噫吁嘻，安得彼此長似歲寒枝，清芬處處同襟期。"
        ],
        "title": "和王希夷廬陵觀梅",
        "id": "6480b29f-a7fb-48a8-b203-9509d728e8a4"
    },
    {
        "author": "金履詳",
        "paragraphs": [
            "金華高哉幾千丈，翠壁重巒不可上。",
            "上下飛潛靈液通，朝暮煙雲姿萬狀。",
            "我聞元女蟠金鼎，至今遺粒猶可餉。",
            "又聞仙姑駕銀鹿，至今瑶田印層嶂。",
            "金華本是東南奇，未數劍門天下壯。",
            "有時笙簫響青雲，猶疑幢節迎仙仗。",
            "自古長生端有術，飄颻羣仙尚無恙。",
            "祗今洞天雙龍飛，何處華表聲清喨。",
            "誰將此山真面目，盡收奇偉歸圗障。",
            "居然岡阜北堂前，未須屣履勤敖放。"
        ],
        "title": "唐丈命玉澗僧畫金華三洞爲圖障壽母玉澗有詩約和其韻",
        "id": "72b7a2ef-2ebc-467b-8eef-7738c6ce2670"
    },
    {
        "author": "金履詳",
        "paragraphs": [
            "清塘佳哉，上有横霄映漢之卿雲，下有通川入海之流泉。",
            "不舍晝夜揚清清，清流迴環山奔迎。",
            "暮雨層波綠，朝暉山氣新。",
            "呼吸溪光飲山渌，人人冰玉若爲貧。",
            "我欲買山居其間，嚢中不靳金滿籝。",
            "明月清風對高士，絲桐一張酒五經。",
            "俯看塵世幾蚊蚋，須臾起滅敗與成。",
            "炎涼僅昕夕，晦朔分枯榮。",
            "眼前突兀徒駭俗，死後滅没杳無聞。",
            "孰若此地多君子，純孝千古留風聲。",
            "天光浮動映松柏，地望流傳光丘林。",
            "太鈞播羣品，生靈本一心。",
            "何況古人傑，由来毓地靈。",
            "欲爲混沌鑿七竅，須凴天工揮五丁。",
            "窮爲樂善之君子，達爲廟社之元勲。",
            "於此地靈有媿無，鄙人敢此問諸君。"
        ],
        "title": "代張起巖和清塘詩",
        "id": "3d8a89d1-845a-4e45-919c-9f8d4190a4a5"
    },
    {
        "author": "金履詳",
        "paragraphs": [
            "圓融無際大無餘，萬象森然本不癯。",
            "夏至聖淵源端有在，六經芳潤幾曾枯。",
            "人於心上知洆處，古在書中非遠圖。",
            "會到一源惟太極，包犧原不與今殊。"
        ],
        "title": "奉和魯齋先生涵古齋詩二首  其一",
        "id": "5ba9b020-34f5-4fe1-b4f0-d59484721c00"
    },
    {
        "author": "金履詳",
        "paragraphs": [
            "陋巷深居世已疎，書齋幽雅更清癯。",
            "神徂聖伏人何在，古往今來迹易苦。",
            "太極運行常自若，羲皇向上可潛圖。",
            "渾涵妙處皆全體，大用周流自不殊。"
        ],
        "title": "奉和魯齋先生涵古齋詩二首  其二",
        "id": "5c5b925e-e160-4573-9f2c-a05f79a3d086"
    },
    {
        "author": "金履詳",
        "paragraphs": [
            "我愛高人巧卜居，林煙深處着精廬。",
            "煎茶石鼎客當酒，斸笋竹籬自荷鋤。",
            "隐几要同吾喪我，鑿池戲問子非魚。",
            "高山流水知音少，欲去頻聽輒駕車。"
        ],
        "title": "和王妙虚道士詩",
        "id": "b6a2508a-185b-4bd6-8af8-57f03704568e"
    },
    {
        "author": "金履詳",
        "paragraphs": [
            "功名人事巧推遷，誰信此心即此天。",
            "三軸文章祇借徑，萬人優劣謾争先。",
            "豈惟科目一時重，要使勲庸後世傳。",
            "此意自期尤自信，端如穮蓘有豐年。"
        ],
        "title": "裝解卷魯齋先生置酒出詩就坐占和",
        "id": "6a895f1a-a9c0-4cbb-9762-f4e158b2ecb9"
    },
    {
        "author": "金履詳",
        "paragraphs": [
            "聞道君居向紫巖，爲渠征役未遑安。",
            "從来古語貧爲累，豈謂今時富亦難。",
            "六十里間無一字，幾多心事付三歎。",
            "秋来好着新鞭策，要把規模逺大看。"
        ],
        "title": "代簡汪明卿",
        "id": "95901223-3370-40a3-af2f-cb90a33f578c"
    },
    {
        "author": "金履詳",
        "paragraphs": [
            "元化機緘未易知，此心之外更闗誰。",
            "題名本自非千佛，造物休言是小兒。",
            "得失天心如契鑰，古今人事等花枝。",
            "看来勲業皆吾分，何用諄諄詫一時。"
        ],
        "title": "和陳復之韻",
        "id": "40f8b1a3-2bee-41aa-80fd-5a4e62c8ec3f"
    },
    {
        "author": "金履詳",
        "paragraphs": [
            "生平杖履未東湖，喜自師門見畫圗。",
            "堤貫横橋分半水，規方盈尺已全模。",
            "衣冠上蔡存遺緒，絃誦濂溪可合符。",
            "此地先生開道脈，尚遲從往我非夫。"
        ],
        "title": "奉復魯齋先生上蔡書院圗詩二首  其一",
        "id": "eaa25050-3f7a-4540-b177-09d461266a2f"
    },
    {
        "author": "金履詳",
        "paragraphs": [
            "臨海闗東水滿湖，書堂新上赤城圗。",
            "地居郊左宜芹藻，天錫奎章示楷模。",
            "王謝後前傳正印，東南鄒魯定同符。",
            "誰終濺起平湖水，雨我公田幾萬夫。"
        ],
        "title": "奉復魯齋先生上蔡書院圗詩二首  其二",
        "id": "24fd72fb-88d2-4cc5-a576-9f7c2a017ea7"
    },
    {
        "author": "金履詳",
        "paragraphs": [
            "七日已叨湯餅客，幾時親賞寧馨兒。",
            "有崇佛子于今見，王氏多佳自古奇。",
            "培養慶源惟一善，流傳家學有餘師。",
            "異時才氣須名世，莫負先生卿相期。"
        ],
        "title": "景定甲子夏五三日王希夷兄有弄璋之慶是時希夷尚在歲寒堂報至以曆推之日在參月在東井火在天西北魯齋先生曰此卿相之命也越七日希夷煮餅歲寒諸朋友與焉桐陽金履祥吉甫爲詩以賀",
        "id": "42bf6a1f-64b2-4d22-a365-511eaf7f6a44"
    },
    {
        "author": "金履詳",
        "paragraphs": [
            "西望先生舊釣臺，無窮山色鎖崔嵬。",
            "閒歸故國耕春雨，遂起頽風生暮雷。",
            "萬事盡随江水去，千年寧幾客星来。",
            "北山今有何夫子，不入經筵亦草萊。"
        ],
        "title": "題富陽嚴先生祠耕春堂",
        "id": "258c0d3a-ca21-4c53-bf92-5a14cc3dbec7"
    },
    {
        "author": "金履詳",
        "paragraphs": [
            "客裏相逢豈偶然，羨君爽氣浩無邊。",
            "世間固是少英物，吾輩當期不負天。",
            "撐起元龍湖海氣，撩来坡老短長篇。",
            "化工不盡斯文在，莫學餘人學聖賢。"
        ],
        "title": "都下會安吉姚學林作詩奉勉",
        "id": "e452616e-d817-400a-a8f9-360fcddb498f"
    },
    {
        "author": "金履詳",
        "paragraphs": [
            "聚散雲萍有是言，與君相遇帝城邊。",
            "共吟黄卷東風裏，相對青燈夜雨天。",
            "養此俊明真大器，發予沉痼有佳篇。",
            "贈言歸别勤渠意，别後重哦即見賢。"
        ],
        "title": "後數日姚學林用前韻言别因别奉",
        "id": "fbf8d57c-b284-4035-b513-68f48f0c0cef"
    },
    {
        "author": "金履詳",
        "paragraphs": [
            "帝遣銀潢一派来，日長春老起風雷。",
            "誰知年少貴公子，儼若儒先老秀才。",
            "共作師門湯餅客，早期庭下綵衣萊。",
            "明朝又上柯山去，更問長生要術回。"
        ],
        "title": "三月十六日爲某初度十九日又趙寅仲誕辰俱在歲寒堂王先生皆爲之設湯餅寅仲欲往三衢雷雨大作諸兄留行置酒爲壽作詩以賀",
        "id": "0ced0051-7e29-40a1-b35b-b8439a06f0bb"
    },
    {
        "author": "金履詳",
        "paragraphs": [
            "操似青松潔似薲，頌言忠信匪爲嚚。",
            "水分銀漢浸江浙，城擁天台控粤閩。",
            "人向少時宜娓娓，德于進處更兟兟。",
            "聊翁聞有侯鯖味，昨夜宵人已目瞤。"
        ],
        "title": "王子可欲壽趙寅仲思成出薲嚚閩兟瞤五字令賦詩",
        "id": "e7b23f87-a9f7-4a7e-97f2-604388a30ab9"
    },
    {
        "author": "金履詳",
        "paragraphs": [
            "勇學淵明賦歸去，豈隨巧宦效脂韋。",
            "居官但飲雙溪水，問圃寧無三徑資。",
            "碧落競騰鵰鶚興，秋風獨憶鱠魚肥。",
            "吾皇側席思賢德，會有徵書下赤墀。"
        ],
        "title": "進退格送蘇金華解官東歸",
        "id": "a736b8ba-d5b2-47fd-8f40-27b3e6830c07"
    },
    {
        "author": "金履詳",
        "paragraphs": [
            "欲買山園種菊花，此心荏苒負年華。",
            "幾時三徑成歸計，今日重陽轉憶家。",
            "落帽已驚微雪早，登樓爲望白雲斜。",
            "詩成捲起悲秋意，天濶風高未易涯。"
        ],
        "title": "九日書懐",
        "id": "dfe0ed6f-b863-4d83-b6f8-e0a7e943ca6b"
    },
    {
        "author": "金履詳",
        "paragraphs": [
            "層樓新扁表新功，箇裏工夫自不同。",
            "儼若思時居此敬，寂然静處感而通。",
            "山窺南北浮嵐小，月轉西東灝氣充。",
            "更植樓前佳玉樹，君家槐蔭比車攻。"
        ],
        "title": "立齋静佳樓和王吉州韻",
        "id": "28be4499-358e-4107-8350-f16a7368a984"
    },
    {
        "author": "金履詳",
        "paragraphs": [
            "衆口嗷然望有秋，炎威何事燦林邱。",
            "原田處處成焦土，江水源源亦斷流。",
            "連月更無甘雨應，長空惟有火雲浮。",
            "如今幸喜金風到，會瀉銀河洗衆憂。"
        ],
        "title": "和徐山甫初秋韻",
        "id": "221c160c-76c0-4d92-bc56-0d3a1771f634"
    },
    {
        "author": "金履詳",
        "paragraphs": [
            "饑穰誰道盡由天，治國須知類小鮮。",
            "貪吏班車方立立，雷神振鼓已闐闐。",
            "宏羊既往民無事，旱魃不来書有年。",
            "自此皇家歌樂歲，魚麗天保永無愆。"
        ],
        "title": "七月三日和徐山甫喜雨",
        "id": "a15beabd-dab9-4d0f-9254-8e8ef2698bdc"
    },
    {
        "author": "金履詳",
        "paragraphs": [
            "以矩名軒義已諧，方方尋丈自恢恢。",
            "勿侵四壁藩籬限，不費一天風日来。",
            "學者毋欺惟暗室，聖門所樂只靈臺。",
            "盍朋但讀立齋記，誰謂顔居曰陋哉。"
        ],
        "title": "題王立齋矩軒記後",
        "id": "5daa159b-4f92-4e77-9722-221dc37a915c"
    },
    {
        "author": "金履詳",
        "paragraphs": [
            "我生半世尚茫茫，西既隔谷東如湯。",
            "衆責今方四面至，百爲盡要一身當。",
            "仲兄摘實瓜幾少，伯氏刈葵根已傷。",
            "康叔周公本相睦，休滋俗見積參商。"
        ],
        "title": "釋弟",
        "id": "4fed4165-3fca-4479-8009-77356eae7ea1"
    },
    {
        "author": "金履詳",
        "paragraphs": [
            "高真棲處在山阿，古寺山靈久護訶。",
            "三洞奇峰踞龍虎，千秋喬木長藤蘿。",
            "泉流清澈天池近，石竇巃嵸雲氣多。",
            "一片飛来山更好，飛来端的自岷峩。"
        ],
        "title": "棲真紀勝贈立公二首  其一",
        "id": "1ddbf118-aa52-4f42-ae3f-045a65f8ba91"
    },
    {
        "author": "金履詳",
        "paragraphs": [
            "閒闖秋高强入山，棲真勝地極高寒。",
            "契泉水下人間去，靈洞雲從天半看。",
            "麗澤先生留姓字，穎濵元子蛻衣冠。",
            "典刑尚在山深處，爲宿心香不敢灌。"
        ],
        "title": "棲真紀勝贈立公二首  其二",
        "id": "9bd2ac18-24d0-444f-bda6-3b80942cfa86"
    },
    {
        "author": "金履詳",
        "paragraphs": [
            "三春芳意徧羣葩，今日崧高肇錫嘉。",
            "西館暫爲湯餅會，北堂長奉彩衣華。",
            "祇今喜有莵裘約，此去仍標桂籍花。",
            "吉甫重歌山甫誦，由来補衮是君家。"
        ],
        "title": "壽徐山甫",
        "id": "80dd1a47-ceb8-43ae-a8cd-7db1f7ab0f37"
    },
    {
        "author": "金履詳",
        "paragraphs": [
            "緑袖斑斕上慶庭，鶯鶯燕燕競新聲。",
            "庚寅初度踰三紀，丁卯秋来快一鳴。",
            "九十春光清晝永，百千歲頌壽星明。",
            "願君高舉紉蘭佩，自古悠長是令名。"
        ],
        "title": "壽張南坡恭",
        "id": "5b1404bc-5d7c-478b-b369-ae203bc85e0f"
    },
    {
        "author": "金履詳",
        "paragraphs": [
            "石笋孫枝萃衆芳，少推夙慧映諸郎。",
            "故家文獻典刑在，前輩風流氣脉長。",
            "誤把一編黄紙冊，未沾數寸緑袍香。",
            "同雲慘澹西原路，頼有遺編死不亡。"
        ],
        "title": "輓王易巖",
        "id": "ce63d38a-0127-48c5-8d64-78915a5c58c5"
    },
    {
        "author": "金履詳",
        "paragraphs": [
            "憶昔端平轉化弦，公時輸委爲安邊。",
            "鼎成龍御方賓帝，弓墮烏號亦蛻仙。",
            "漫仕此情初已薄，愛君一念世逾堅。",
            "典刑今與丹旌去，空些哀詞咽澗泉。"
        ],
        "title": "輓劉南坡",
        "id": "50f73b5f-4492-4f68-ad4a-0fa62dbe1c6e"
    },
    {
        "author": "金履詳",
        "paragraphs": [
            "昔年澇旱苦頻仍，南北郊闗自越秦。",
            "東浙于時猶道殣，嚴邦此地況山民。",
            "能回涸轍西江水，頓起翳桑寒谷春。",
            "神理因推居上坐，壓他持秉剖符人。"
        ],
        "tags": [
            "长江"
        ],
        "title": "輓徐居士二首  其一",
        "id": "5a71eb1d-c6be-428a-8721-b02719c05355"
    },
    {
        "author": "金履詳",
        "paragraphs": [
            "積善由来屬慶門，如公積善衆推尊。",
            "至於垂死片言頃，猶是賙饑一念存。",
            "有子巳登天子學，無人不感德人恩。",
            "霜風慘淡禾塘路，繼志揚名在後昆。"
        ],
        "title": "輓徐居士二首  其二",
        "id": "293bb7ff-607d-4be2-9bab-bea407f1cee7"
    },
    {
        "author": "金履詳",
        "paragraphs": [
            "北風吹恨入佳城，忍聽依依薤露吟。",
            "家世百年忠厚意，夫人一點惠慈心。",
            "橋横蘭渚陰功逺，山遶蓮塘地脉深。",
            "記取祇今埋玉處，他時青紫映丘林。"
        ],
        "title": "輓蓮塘呉孺人  其一",
        "id": "c7eb8f8a-9812-41cf-a90e-a263e55842bf"
    },
    {
        "author": "金履詳",
        "paragraphs": [
            "題汪功父所藏畫卷。"
        ],
        "title": "輓蓮塘呉孺人  其二",
        "id": "f3fe500b-dfb0-4318-a7c7-dbf2c3d9a74c"
    },
    {
        "author": "金履詳",
        "paragraphs": [
            "細雨西窗展畫筒，江山杳靄幾重重。",
            "簷花飛動衣裳冷，疑在雲間第一峰。"
        ],
        "title": "輓蓮塘呉孺人  其三",
        "id": "b886d007-f857-430b-b697-fc3aee941b09"
    },
    {
        "author": "金履詳",
        "paragraphs": [
            "自分迂踈已遁思，君言造化有他奇。",
            "吾生果赴功名會，不使勲庸媿鼎彛。"
        ],
        "title": "術士求詩",
        "id": "3f1475c5-48d5-4d3c-9993-81b759038c7f"
    },
    {
        "author": "金履詳",
        "paragraphs": [
            "錢君杖履到横山，爲我傳聲談話間。",
            "術動諸君應一笑，不教垂槖怨空還。"
        ],
        "title": "術士求書往横山復以詩贈",
        "id": "d4a7f66f-1d6d-455e-80f5-b9e046c8cc17"
    },
    {
        "author": "金履詳",
        "paragraphs": [
            "蒼虬夾岸幾重重，靈液飛流碧澗通。",
            "可是神人易忘世，人間争得此山中。"
        ],
        "title": "遊赤松口占",
        "id": "ea060aad-43ce-459b-a502-b3d28aa675ae"
    },
    {
        "author": "金履詳",
        "paragraphs": [
            "深衣大带非今士，考禮譚經盡古書。",
            "莫把律詩較聲病，聖賢工夫不此如。"
        ],
        "title": "作深衣小傳王希夷有絕句索和語",
        "id": "f346e560-f3dd-4ccf-b4a3-660046890ed3"
    },
    {
        "author": "金履詳",
        "paragraphs": [
            "萬頃平疇一色春，雙溪城闕北山青。",
            "登樓不爲閒瞻眺，此地前賢尚典刑。"
        ],
        "title": "題青岡時兄友山樓",
        "id": "b3093476-5c17-4b51-92d1-ef4113f8358f"
    },
    {
        "author": "金履詳",
        "paragraphs": [
            "皇家科目喜宏開，試比抽拈不擇才。",
            "多少官人無着處，不知能得幾人来。"
        ],
        "title": "泛免口占",
        "id": "a9b441ef-ff32-4cdb-af48-aa32f91312f5"
    },
    {
        "author": "金履詳",
        "paragraphs": [
            "多士趨京我亦東，不排閶闔不南宫。",
            "此行識得天台彦，誰道歸舟載月空。"
        ],
        "title": "都下賦歸奉别天台金彦如惠子明沈新之馬景昭趙寅仲并呈于晦仲時與寅仲以上諸兄初相識諸兄又約便道至王先生歲寒堂相會也  其一",
        "id": "21aa1a58-ca45-4f32-bc49-f2fdaf75e8da"
    },
    {
        "author": "金履詳",
        "paragraphs": [
            "客中相見别匆匆，論學無由意獨濃。",
            "賴是歲寒来有約，不妨歸去又相逢。"
        ],
        "title": "都下賦歸奉别天台金彦如惠子明沈新之馬景昭趙寅仲并呈于晦仲時與寅仲以上諸兄初相識諸兄又約便道至王先生歲寒堂相會也  其二",
        "id": "ad373a06-70e1-401f-b6d7-b53a7bf3d304"
    },
    {
        "author": "金履詳",
        "paragraphs": [
            "佳人早幸已從良，好治絲麻理素粧。",
            "休向人前售歌舞，春風寧得幾時香。"
        ],
        "title": "即事",
        "id": "dc49823e-21d0-4831-9e21-ab4f70520d5f"
    },
    {
        "author": "金履詳",
        "paragraphs": [
            "溽暑初蒸日正長，人間何處有清涼。",
            "先生筆下風威勁，便放寒梅次第香。"
        ],
        "title": "咸淳夏五求王先生墨戲梅竹二首 梅",
        "id": "e6c56ea3-bac4-4283-a4ab-57d563e632c9"
    },
    {
        "author": "金履詳",
        "paragraphs": [
            "圖書閱罷獨高齋，撰杖油然午蔭回。",
            "楮穎從容侍函丈，不妨閒引此君来。"
        ],
        "title": "咸淳夏五求王先生墨戲梅竹二首 竹",
        "id": "4f1bfb34-55ba-40dc-bba4-a6be93df1838"
    },
    {
        "author": "金履詳",
        "paragraphs": [
            "雨意蕭蕭重客愁，如何五月便成秋。",
            "士無禄養農無地，早恐秋風慘黒頭。"
        ],
        "title": "梅雨書懐并唁汪功父",
        "id": "44854f11-2e42-4699-8978-bcde39c33910"
    },
    {
        "author": "金履詳",
        "paragraphs": [
            "一榻蕭然竹與蘭，擁衾話别轉留難。",
            "明朝又渡湘江去，細雨斜風分外寒。"
        ],
        "title": "徐山甫夜話有詩言别次韻",
        "id": "d2c8a8fa-564a-47c7-b858-371bc5e63e8e"
    },
    {
        "author": "金履詳",
        "paragraphs": [
            "臨别哦詩比贈蘭，聖賢學問貴先難。",
            "歸與休用嗟離索，来歲時時到歲寒。"
        ],
        "title": "用韻贈諸友",
        "id": "974454a7-b30e-4e56-b65d-ac317960e13b"
    },
    {
        "author": "金履詳",
        "paragraphs": [
            "洞房佳氣比椒蘭，刑至工夫自古難。",
            "莫使家人誇羯末，楊花飛處北風寒。"
        ],
        "title": "用韻贈小張兄新娶",
        "id": "ab3b2e23-2b1f-4935-a823-7d4509dd93a0"
    },
    {
        "author": "金履詳",
        "paragraphs": [
            "七里灘頭眼爲青，秋風許我快南溟。",
            "東京太史知誰氏，不算莊光是客星。"
        ],
        "title": "客嚴陵贈星史",
        "id": "e0261293-a47b-4f86-b694-afed06de334d"
    },
    {
        "author": "金履詳",
        "paragraphs": [
            "客中連日雨和風，晴色今朝杳靄中。",
            "遥想雁行公事畢，肯来同上北高峰。"
        ],
        "title": "東津招二族兄同遊高峰",
        "id": "a37048a5-491b-45bf-a850-4b9d4913ea5e"
    },
    {
        "author": "金履詳",
        "paragraphs": [
            "見說君居幽更幽，客中相望兩悠悠。",
            "願言攜手高峰去，俯瞰蒼茫盡睦州。"
        ],
        "title": "東津旅中同徐改之館清溪源招之同遊",
        "id": "02c8525f-3d09-4ff9-9b10-a3e4cf5b314e"
    },
    {
        "author": "金履詳",
        "paragraphs": [
            "久知靈洞鎖嵬奇，水石幽深路轉﨑。",
            "佳境自多平爽處，笑渠索隠厲裳衣。"
        ],
        "title": "遊下靈洞水深叵入書二十八言",
        "id": "f16e6de5-eab3-4d6c-93b2-e53784619bfe"
    },
    {
        "author": "金履詳",
        "paragraphs": [
            "爲訪高人入山去，迢迢山路不知勞。",
            "此身已到山高處，更聽琴聲山更高。"
        ],
        "title": "上靈洞棲真寺聽琴贈立公",
        "id": "4303cf8d-9e5c-4835-b685-36cc02044f5e"
    },
    {
        "author": "金履詳",
        "paragraphs": [
            "来往師門十五年，此山曾近未躋扳。",
            "于今始至滋懐恨，不見先生却見山。"
        ],
        "title": "二月丁亥與諸友奠何先生畢退遊北山智者寺書二十八言",
        "id": "55c36da4-b4a7-4dd3-b9ee-562ab8d25c56"
    },
    {
        "author": "金履詳",
        "paragraphs": [
            "山到金盆共遶回，勢高羣岫獨崔嵬。",
            "那更絕頂又拳石，真似飛從天上来。"
        ],
        "title": "洞山十詠 高石巖",
        "id": "a195f8a9-84c5-4cfa-9fbd-448d45d785c9"
    },
    {
        "author": "金履詳",
        "paragraphs": [
            "洞府高深對月開，長疑底裏閟龍雷。",
            "天窗不照人間世，限盡遊人自此回。"
        ],
        "title": "洞山十詠 朝真洞",
        "id": "27e78b3d-7eda-40cc-b280-544e5c1f42d8"
    },
    {
        "author": "金履詳",
        "paragraphs": [
            "洞外煙雲膚寸合，洞中冰雪百尋飛。",
            "壺中日月凴誰記，水自飛淙雲自歸。"
        ],
        "title": "洞山十詠 冰壺洞",
        "id": "11964830-0129-4d0d-81d1-063410c455ab"
    },
    {
        "author": "金履詳",
        "paragraphs": [
            "天鑱鬼鑿匪人間，湧雪轟雷震地寒。",
            "石上雙龍蓋形似，更深須有老龍蟠。"
        ],
        "title": "洞山十詠 雙龍洞",
        "id": "75a8618e-232e-423e-9fdb-7d14e4b91bf2"
    },
    {
        "author": "金履詳",
        "paragraphs": [
            "洞泉噴薄雨鳴霤，竹石參差風遶楹。",
            "好障波流浸山影，飛来靈隠一般清。"
        ],
        "title": "洞山十詠 椒庭",
        "id": "edea33f0-21a0-48cf-a9c2-fb99bc45d7f0"
    },
    {
        "author": "金履詳",
        "paragraphs": [
            "雪液風来自石峰，金華衆壑此爲中。",
            "須知流出此山外，更會羣流共入東。"
        ],
        "title": "洞山十詠 中澗",
        "id": "a698d110-7e9c-425e-9bd2-54b1011ec9d4"
    },
    {
        "author": "金履詳",
        "paragraphs": [
            "兩崖叠叠水中分，瀑布飛流潄石根。",
            "伊闕西河天一角，山間號此小龍門。"
        ],
        "title": "洞山十詠 小龍門",
        "id": "1be146f6-9685-4599-a1b2-245f7d1faba6"
    },
    {
        "author": "金履詳",
        "paragraphs": [
            "時行時止石高下，或見或聞雲有無。",
            "五叠何妨轉奇偉，終然萬折必東趨。"
        ],
        "title": "洞山十詠 五叠泉",
        "id": "e3cadd55-7e4c-4d46-88f8-ba5d889bb9a4"
    },
    {
        "author": "金履詳",
        "paragraphs": [
            "片石﨑嶔斜插澗，横枝愁絕浄無塵。",
            "從兹石上栽冰玉，寒谷年年遞早春。"
        ],
        "title": "洞山十詠 老梅巖",
        "id": "71535886-922a-469b-bc32-24b7042d35c8"
    },
    {
        "author": "金履詳",
        "paragraphs": [
            "高巖南下走羣龍，兩小源頭合一峰。",
            "問道是中人不識，先生信善擇中庸。"
        ],
        "title": "洞山十詠 中峰",
        "id": "c1af1815-8d89-4e0b-b411-c100a3729ef4"
    },
    {
        "author": "金履詳",
        "paragraphs": [
            "炎方之將，大地之洋。",
            "波湯湯，翠華重省方，獨立回天天無光。",
            "此志未就，死矣死南荒。",
            "不作田横，横来者王。",
            "不學幼安，歸死其鄉。",
            "欲作孔明，無地空翺翔。",
            "惟餘箕子，仁賢之意留蒼茫，穹壌無窮此恨長。",
            "千世萬世，聞者徒悲傷。"
        ],
        "title": "廣箕子操",
        "id": "869a5cd9-ce60-48e3-a4db-d13660aa47e9"
    },
    {
        "author": "王相",
        "paragraphs": [
            "得名良不惡，瀟灑在山房。",
            "生意無休息，存心固久長。",
            "風霜徒自老，蜂蝶爲誰忙。",
            "歲晚何人問，山空暮雨荒。"
        ],
        "title": "吉祥草",
        "id": "252317ea-2b9d-4cde-b1a9-dfc2a604784b"
    },
    {
        "author": "董朴",
        "paragraphs": [
            "廟食空山八百年，衣冠猶是李唐前。",
            "汴河十里垂楊柳，何似松陰數畝田。"
        ],
        "title": "保應廟",
        "id": "94f6e6a4-c8b9-4626-926c-2bcd5885329d"
    },
    {
        "author": "家之巽",
        "paragraphs": [
            "山人當日濟時艱，要把唐虞作樣看。",
            "奏罷簫韶無鳳至，空教猿鶴怨盟寒。"
        ],
        "title": "定林寺  其一",
        "id": "502a14ca-46cf-4a76-817f-bc35787d8fde"
    },
    {
        "author": "家之巽",
        "paragraphs": [
            "功名良苦賦歸歟，兩鬢霜花百念枯。",
            "鍾鼎樓臺渾一夢，數間茅屋亦浮屠。"
        ],
        "title": "定林寺  其二",
        "id": "9ca28217-3f84-476e-89a0-71d6b6acbf53"
    },
    {
        "author": "家之巽",
        "paragraphs": [
            "十載浮雲幾變更，歸來鍾阜碧嶙峋。",
            "早知山色無今古，只與青山作主人。"
        ],
        "title": "定林寺  其三",
        "id": "d6e3f301-581d-40c4-bc5b-5f08a5f93083"
    },
    {
        "author": "家之巽",
        "paragraphs": [
            "六籍工夫四海名，太平底事竟沉沉。",
            "裕陵一去何年再，長使時賢淚滿襟。"
        ],
        "title": "定林寺  其四",
        "id": "804d0c1f-f96e-4d23-986a-ca3360c12aa4"
    },
    {
        "author": "家之巽",
        "paragraphs": [
            "老屋三門山徑幽，中藏無限古今愁。",
            "新詩吟罷春雲合，塔裏金仙笑點頭。"
        ],
        "title": "定林寺  其五",
        "id": "fc1c479f-12e9-4d5b-8bca-5873aa35289e"
    },
    {
        "author": "家之巽",
        "paragraphs": [
            "三過山中寺，勞生有底忙。",
            "梵書蟲蠹紙，佛界燕巢梁。",
            "曉日光明藏，野花知見香。",
            "豐碑如會意，讀罷更彷徨。"
        ],
        "title": "福勝院",
        "id": "a5df61e9-ffce-482f-9e8b-eeda83c2b5bf"
    },
    {
        "author": "家之巽",
        "paragraphs": [
            "樂山仁者寂不動，面壁老胡機械深。",
            "艮背行庭無別義，佛心即是伏羲心。"
        ],
        "title": "艮山閣  其一",
        "id": "2bc7ed67-9527-4a3d-9b0c-01a6727f98e0"
    },
    {
        "author": "家之巽",
        "paragraphs": [
            "一丘兀硉蒼虬住，四面森嚴陣馬齊。",
            "却笑白雲無定相，長時逐雨過前溪。"
        ],
        "title": "艮山閣  其二",
        "id": "5762fec8-feb4-4c24-8e4b-df2481e3778b"
    },
    {
        "author": "家之巽",
        "paragraphs": [
            "孤峯落魄一詩人，白傅何曾號直臣。",
            "較似眉山敢同傳，並祠浙水恐誣神。",
            "人非倫擬終非偶，論貴平和不貴新。",
            "爭似獨尊元祐學，高堂正笏更垂紳。"
        ],
        "title": "和三賢堂詩  其一",
        "id": "205f0764-3dc6-4e56-8332-9d1fb9500d4d"
    },
    {
        "author": "家之巽",
        "paragraphs": [
            "誰稱三老作三山，夫子寧居季孟間。",
            "駱廄侍人多媿色，鼈頭處士若爲攀。",
            "辭章小技應閒事，節義千年真大閑。",
            "何似眉山專一壑，九京賢聖盡歡顔。"
        ],
        "title": "和三賢堂詩  其二",
        "id": "ee7c372d-c7b0-4414-ba89-de6f154d69a6"
    },
    {
        "author": "張伯子",
        "paragraphs": [
            "輸蹄旦旦風塵表，入眼羣山青未了。",
            "刺藤迎日子先紅，蕎麥得霜花漸老。",
            "叢祠詭怪畫村疃，古寺騫騰出林杪。",
            "征衫多次逐飛鳶，下檐有時隨宿鳥。",
            "初晴得去恨遲遲，獨夜不眠憂悄悄。",
            "公如老驥暫伏櫪，我類游鱗終屈沼。",
            "一朝王事有期會，百里民情同探討。",
            "詳于禹貢辨等級，明似離婁燭幽眇。",
            "高依丘壟或微收，低近陂塘翻盡槁。",
            "凶荒有數合均一，報應于中又分曉。",
            "不能究實害非淺，倘使從寬恩豈小。",
            "茲行到處欲春風，批放莫教分數少。"
        ],
        "title": "視旱田賦呈上元簿楊明卿",
        "id": "b9fc9118-d2f8-47ba-ac83-e5bfedeec22b"
    },
    {
        "author": "王𡌴",
        "paragraphs": [
            "僊之山兮□□，僊之水兮委陀。",
            "駕輕車兮□□，□扁舟兮詠歌。",
            "軼層巓兮□□，□□流兮白石楚楚。",
            "上切漢兮□□，□□□兮在下。",
            "崖花兮春芳，澗□□□□。",
            "□□澂兮縑素，冰霜結兮璆瑯。",
            "□□□□魚，鳥躍飛兮誰使。",
            "石□年兮一□，三萬里兮弱水。",
            "于嗟蓬萊兮仙水是室廬，世之人兮莫知其歌□。",
            "□□□兮披荆棘，驅虎兕兮□□□。",
            "□□□兮海濤白，倒光景兮□□□。",
            "□□□兮執華予，眇流盼兮□□□。",
            "□□□兮濤無期，碧荔爲衣兮□□□。",
            "□□埃𡏖兮不可以控摶，□□□□□□□憺忘歸。"
        ],
        "title": "小蓬萊歌",
        "id": "be1f54ba-a7d9-4f3e-8fe9-05beba0562e6"
    },
    {
        "author": "趙時儋",
        "paragraphs": [
            "西浦風寒水自流，迢迢行李又歸休。",
            "今宵古寺吟邊酒，明日長江客裏舟。",
            "溪路梅花催雪興，旗亭竹色伴雲愁。",
            "還家更爲明時出，莫向漁磯老釣鈎。"
        ],
        "tags": [
            "长江"
        ],
        "title": "西禪餞董溪翁",
        "id": "eeefcaa3-d7a9-4b73-88c2-aea713567d59"
    },
    {
        "author": "翁泳",
        "paragraphs": [
            "脚底江南第一州，臺城北上小淹留。",
            "難忘故國千年恨，不盡長江萬古流。",
            "目斷中原誰擊楫，秋來多雨獨登樓。",
            "舉頭忽見長安日，一醉能消太白愁。"
        ],
        "tags": [
            "长江"
        ],
        "title": "己未秋登城北樓",
        "id": "ce074b91-1d0e-4dbe-9b91-791796a3fdce"
    },
    {
        "author": "翁泳",
        "paragraphs": [
            "建業城樓四面窗，賞心勝處冠南邦。",
            "石頭西峙雲藏寺，水面南浮月滿江。",
            "故國秋深人自老，新河夜遁虜誰降。",
            "高人登眺同懷古，忽有飛來白鷺雙。"
        ],
        "title": "陪周溪園登賞心亭",
        "id": "35152d68-8ec4-4feb-b6a0-7c32f7814c3b"
    },
    {
        "author": "蔡逸",
        "paragraphs": [
            "盡日苦征賦，公餘散霽懷。",
            "塞雲生古石，宿雨溜懸巖。",
            "鳥倦晨猶伏，僧眠午未齊。",
            "高人莫相笑，仙尉亦吾儕。"
        ],
        "title": "遊聖水寺偶成",
        "id": "3193cae3-cd81-427c-8fb7-a2930968fcae"
    },
    {
        "author": "蔡逸",
        "paragraphs": [
            "二月春事半，縣花無數開。",
            "江頭連騎行，江霧紹法埃。",
            "下馬坐清蔭，觀魚大江隈。",
            "行行歷山寺，金碧森樓臺。",
            "拂石有唐碑，字老生莓苔。",
            "緬想古今事，悠然一傷懷。",
            "解榼醉泉石，徬徨不忍回。",
            "辭徑下扁舟，重開賸樽罍。",
            "江煙暝川谷，冰輪出崔嵬。",
            "水面映金波，流光浮玉杯。",
            "蕩漾舟渚間，往來恣徘徊。",
            "一棹轉圓沙，燈火來相催。",
            "高歌賦厭厭，會須期再來。"
        ],
        "title": "遊聖水興慈寺",
        "id": "3dd8eec3-aa53-46e8-a913-b3202b2d4a73"
    },
    {
        "author": "蔣孝忠",
        "paragraphs": [
            "好山好水占浯溪，中直磨崖一片碑。",
            "試問天齊齊幾許，從他元子賸夸毗。"
        ],
        "title": "題浯溪二首  其一",
        "id": "880a9b67-7fe7-4d50-ae07-d284b7c76d60"
    },
    {
        "author": "蔣孝忠",
        "paragraphs": [
            "我宋中原二百州，版圖漸入掌中收。",
            "只今更辦河清頌，勒向燕然最上頭。"
        ],
        "title": "題浯溪二首  其二",
        "id": "69a388da-c22a-43dd-ba62-9dd03f30eea1"
    },
    {
        "author": "董嗣杲",
        "paragraphs": [
            "小孤隸舒州，誰將峭崖削。",
            "一尖漾浩渺，藤蘿綴瓔珞。",
            "緑篠裹山脇，白浪沸山脚。",
            "向背千萬態，渾不假鎸鑿。",
            "危亭嵌空搆，四絕屯煙幕。",
            "幾點漚浮現，滅沒鷗自若。",
            "廟額錫惠濟，軒窗輝丹雘。",
            "夫人象服嚴，香燈閃踈箔。",
            "風露展幽扄，震撼陵虚閣。",
            "朱方金焦奇，莫敵此開拓。",
            "來時棹扁舟，兩岸成巨壑。",
            "所歷焉能窮，懐抱徒爾惡。",
            "未臨不測淵，胸次先隕穫。",
            "西偏磨崖上，吟句大手作。",
            "一來一歸興，其尚由來各。",
            "志曠誰推許，恐貽世所薄。",
            "窮冬水正縮，期傍洲沙泊。",
            "豈料風更横，飛帆随岸掠。",
            "遂令搜吟懐，汲井苦無索。",
            "彭浪訛彭郎，祠南顔有怍。",
            "相對隔津逺，知擁何封爵。",
            "顛船泛濤巔，何異跧屈蠖。",
            "埋篷且斟觚，失喜免酬酢。",
            "明月水禽飛，不奈栖鶻搏。"
        ],
        "title": "小孤山",
        "id": "236b1b8c-017c-4bc1-801f-976f4fda9247"
    },
    {
        "author": "董嗣杲",
        "paragraphs": [
            "湖水出瀾蠡，江水下巴蜀。",
            "恰當相合處，清濁皆蕩沃。",
            "扁舟凌浩渺，渡者苦局促。",
            "卸帆與立桅，黄帽不須督。",
            "紙錢望空颺，飽肉爲相觸。",
            "江神昭靈休，壓浪無留矚。",
            "遂使驚魂甦，免得遭鬼録。",
            "去程天茫茫，灘過有磯續。",
            "磯頭熟風波，寒草失舊緑。",
            "所願晴風恬，遵陸脫羈束。"
        ],
        "title": "次湖口",
        "id": "f68f14d5-6427-4283-a93e-918b22cb43b0"
    },
    {
        "author": "董嗣杲",
        "paragraphs": [
            "大江沙岸虚，幾寸水痕落。",
            "蕭蕭雙泉寺，佛像剥丹雘。",
            "紙輪轉晴鼓，灰塔斷風鐸。",
            "殘僧極荒怠，深得酒中樂。",
            "西風客子來，棲暫得矮閣。",
            "開窗望村疃，四下塵漠漠。",
            "人煙極零星，雞犬更蕭索。",
            "自罹開慶擾，景况恍如昨。",
            "周章見世態，彫瘵嘆民瘼。",
            "梵唄忽傳聲，飽飯且藜藿。"
        ],
        "title": "入寓雙泉寺",
        "id": "7bab3876-ab26-439b-a4f8-56571256ee91"
    },
    {
        "author": "董嗣杲",
        "paragraphs": [
            "飯時發雷江，倐已泊東流。",
            "南北兩岸雪，蕩此無根舟。",
            "逺山失翠眉，近山生白頭。",
            "凍極方徯晴，雲沍含雨羞。",
            "塵境那得見，泛此如瀛洲。",
            "宿驚恍未定，醉疑此難留。",
            "落日漏微光，光暝無限愁。",
            "風厲萬水立，舟子惟搔頭。",
            "慷慨觸潜抱，行止負隠憂。",
            "志士亦徒苦，俗豎多不侔。",
            "天公釀雪甚，八荒元氣浮。",
            "無語坐舟尾，景與年俱遒。",
            "亂眼逐勝去，奔迸少自由。",
            "風煙下江異，髯邉漬霜稠。",
            "餘樽侑登臨，惜無水際樓。"
        ],
        "title": "舟上感興",
        "id": "1df77602-1a8d-4d6d-a68e-2b10306e6d2e"
    },
    {
        "author": "董嗣杲",
        "paragraphs": [
            "驟暄試單衣，出城看荒圃。",
            "滿徑鬰纎茸，藥苖青可數。",
            "籬花漸吐艶，艶盛如織組。",
            "人煙聚營屋，随事歷勤苦。",
            "春沙落飛鳥，春水上層浦。",
            "行子晚未憇，貧樵出深塢。",
            "孤生真蜉蝣，頃刻即終古。",
            "歸途多上燈，沽店半扄户。"
        ],
        "title": "出城",
        "id": "82c53508-40b3-4a4a-b252-3f78b45aecb7"
    },
    {
        "author": "董嗣杲",
        "paragraphs": [
            "日落烏雀下，笛聲起譙樓。",
            "舟泊倦欹枕，枕此秋江頭。",
            "寸心積萬思，浪寄非久留。",
            "斬新雉堞壯，環塹柳影稠。",
            "城中酒旗飛，窈窕吳姬謳。",
            "風傳何凄然，抑揚邈難儔。",
            "往時委黄茅，今此開青油。",
            "香凝燕寢曉，喜見鴻集秋。",
            "磯月照客衣，苦觸聽砧愁。",
            "夜深不敢語，我吟月解不。",
            "月落不旋踵，雲過江聲浮。",
            "逗曉入城步，將詩扣郡侯。"
        ],
        "title": "泊蘄州城下晚思",
        "id": "42af77ef-276e-41c6-92cc-87e7b8c3bf57"
    },
    {
        "author": "董嗣杲",
        "paragraphs": [
            "富池遡流上，險在登官船。",
            "浮動不堪伏，薄命危絲懸。",
            "楓葉舞片輕，蘆花裊漪鮮。",
            "晚景自可寫，肯想濤頭顛。"
        ],
        "title": "官舟上富池二首  其一",
        "id": "8e906318-72c6-42dc-9b1a-21f06c7cf7b6"
    },
    {
        "author": "董嗣杲",
        "paragraphs": [
            "荒舟可隘守，難供渺茫泛。",
            "忽罹風水髙，愁覩帆脚蘸。",
            "凉薄有身紀，平白慮此陷。",
            "聞說所僑地，晝夜演空梵。"
        ],
        "title": "官舟上富池二首  其二",
        "id": "6a4fb347-6502-44c2-8c2f-589a9d38417a"
    },
    {
        "author": "董嗣杲",
        "paragraphs": [
            "望窮破寺樓，趁月沙岸泊。",
            "更深河漢淡，砧□出籬落。",
            "凄然不得睡，俄頃風作惡。",
            "遥程已不計，心膽尚隕穫。",
            "移舟傍深纜，穏借今宵託。",
            "不須嘆邅迴，所苦在離索。",
            "知身寄何處，只得呼樽酌。",
            "波濤曉方定，掀篷卸空槖。",
            "託目祠宇新，榱桷燦丹堊。",
            "共指甘王靈，古墓出林薄。"
        ],
        "title": "夜泊富池",
        "id": "5fe81ff1-b11b-425a-a377-609e8107966c"
    },
    {
        "author": "董嗣杲",
        "paragraphs": [
            "譙樓罷傳角，將啓東方明。",
            "我欲披野衣，西出湓江城。",
            "整屐休遲回，徑作匡廬行。",
            "是時凉雲閣，茅屋雞互鳴。",
            "蕭蕭籬落破，已遞機杼聲。",
            "沿回且多趣，仰睇山崢嶸。",
            "湛露著草木，秋色何光榮。",
            "雲樹漏初曦，小立傷前程。",
            "岩翁樂髙褰，因知跋涉情。",
            "盤兹翠閣深，自照泉影清。",
            "聽猿步荒寂，乳竇百怪呈。",
            "屏障互隠見，松竹相迴縈。",
            "兼懐知己多，此際莫合并。",
            "蘿陰匝道周，野卉難辨名。",
            "聊從蘭若留，危闌壓飛甍。",
            "丘壠入悵望，牛羊踐榛荆。",
            "人生如浮漚，失壯良可驚。",
            "及時不濟勝，老去懐不平。",
            "瞭然看山眼，山意爭邀迎。",
            "窮崖由此探，大笑長江横。"
        ],
        "tags": [
            "庐山",
            "长江"
        ],
        "title": "曉出西門問程廬山因懐雲翁",
        "id": "12642f24-939f-449f-90ea-085dfeb06fbc"
    },
    {
        "author": "董嗣杲",
        "paragraphs": [
            "避風急投港，港狹水如線。",
            "沙頭虎跡多，此是銅陵縣。",
            "亂山號枯松，長風舞寒霰。",
            "饑鳬宿荒畈，小鴈帯飛箭。",
            "廢刹撞破鐘，催科走郵傳。",
            "娼家編棘門，村飾無釵釧。",
            "日納抱酒錢，夜陪縣官宴。",
            "有身悵此生，又復堕貧賤。",
            "荒譙更點差，信步空階徧。",
            "未昏行人絕，月色盪江面。",
            "啜盡茶葉苦，不與愁魔戰。",
            "託興入短歌，聊以記吾見。"
        ],
        "title": "阻風繫舟",
        "id": "5ac3094f-9a4b-4ff8-bb02-bcc3bfb55113"
    },
    {
        "author": "董嗣杲",
        "paragraphs": [
            "强求斗升禄，三年困山城。",
            "羈栖不敢恨，眼爲溪山明。",
            "上借臺府寛，下遂吟嘯情。",
            "束裝待航歸，積霖咽秋聲。",
            "排憂歩園徑，難捨曲折清。",
            "東望氣鬰葱，緑槐冒飛甍。",
            "緬懐交際歎，嚬笑陽春生。",
            "求田役夢魂，投老歸此耕。",
            "願心尚渺茫，别酒那忍傾。",
            "歸步故林月，寄梅堅斯盟。"
        ],
        "title": "酒邊寫興别陳石泉",
        "id": "246b5d12-f297-4f0e-992e-ed767cf7e7c0"
    },
    {
        "author": "董嗣杲",
        "paragraphs": [
            "在家最喜客，出外復過之。",
            "相逢旅瑣間，所恨力莫支。",
            "迂曠膽相照，相顧何須期。",
            "或者誚交泛，責我無藩籬。",
            "我性得之天，懐抱更坦夷。",
            "謗随愛憎興，而我了不知。",
            "義利界限分，我心石不移。",
            "風月賸佳趣，未易以迹窺。",
            "有吟莫辭和，有酒須共持。",
            "古道已不作，徒重旅心悲。"
        ],
        "title": "愛客有感",
        "id": "16093c7f-3121-41c2-8003-a9f4b7a50769"
    },
    {
        "author": "董嗣杲",
        "paragraphs": [
            "山童携竹杖，支我歩城頭。",
            "東風撲酒香，吹醒殊鄉愁。",
            "江波蕩太陽，萬頃金色浮。",
            "土人不識此，我可専春遊。"
        ],
        "title": "春遊  其一",
        "id": "f8c3114b-a11f-4ae4-93e0-66c7dc8d21d7"
    },
    {
        "author": "董嗣杲",
        "paragraphs": [
            "登城最凄黯，絕殢脂粉醉。",
            "萬里煙塵濛，掩此戰争地。",
            "江風蕩漁歌，便覺春光異。",
            "嗟我道不行，頗動乘桴志。"
        ],
        "title": "春遊  其二",
        "id": "8918fc70-7ae0-442c-b9e7-e981bde25359"
    },
    {
        "author": "董嗣杲",
        "paragraphs": [
            "日日步春去，偶值江色晴。",
            "楊柳翠頻蹙，不管黄鸝聲。",
            "歸栖官屋寒，月暗燈不明。",
            "獨坐想遊衍，西湖無限情。"
        ],
        "tags": [
            "西湖"
        ],
        "title": "春遊  其三",
        "id": "de36f627-cf21-4d1a-a472-b3d539182746"
    },
    {
        "author": "董嗣杲",
        "paragraphs": [
            "買魚縷銀鱠，鱠細供春醉。",
            "醉立海棠風，看山負慙愧。",
            "萬事可離蹤，白髪不容僞。",
            "我屋枕乾溪，日揖南峯翠。"
        ],
        "title": "春遊  其四",
        "id": "1186ad59-17ad-40bf-9546-b825ab98d031"
    },
    {
        "author": "董嗣杲",
        "paragraphs": [
            "荒菊死石罅，小梅發岩阿。",
            "時換物色異，雨過霜晴多。",
            "寒烏抱枯柳，悲鳴愁網羅。",
            "哀哀如訴人，人豈無風波。",
            "風波久自定，静黙可禦魔。",
            "同心議否臧，有酒能消磨。",
            "不興短生思，奈此歲月何。",
            "掩門忽思歸，睡熟聞棹歌。"
        ],
        "title": "感興",
        "id": "7e60e6df-6252-4f8a-95a6-1bc3aa84450c"
    },
    {
        "author": "董嗣杲",
        "paragraphs": [
            "去春哭鍾子，奔走餘杭路。",
            "今春哭田生，棲遲九江渡。",
            "在家在客中，兩友兩春訃。",
            "伊誰奪天年，有天不可籲。",
            "老淚無由制，立見眼隔霧。",
            "風晴江氣暖，日夕山色暮。",
            "髣髴懐清揚，同遊散幽步。",
            "百年屈指頃，浮生草頭露。",
            "憑高悄無人，我鬢亦非故。",
            "何當歸西湖，往拜二公墓。"
        ],
        "tags": [
            "西湖"
        ],
        "title": "予辛酉春哭鍾松巖於餘杭靈溪壬戌春於江州馬頭渡得家問知田耕月亦爲古人因述長句",
        "id": "d888b47c-e76b-4336-a5bc-59555f869261"
    },
    {
        "author": "董嗣杲",
        "paragraphs": [
            "病骨怯風寒，懶縱江頭步。",
            "江頭歸船多，奈我未得渡。",
            "自知年尚壯，顔髪就衰暮。",
            "南峯山廬在，窗户掩髙樹。",
            "猿鶴想凄黯，應笑我出誤。",
            "欲退未有由，欲進且無路。",
            "何當探仙源，多織遊山屨。",
            "顧影忽傷憐，難縛歲月住。"
        ],
        "title": "畏風",
        "id": "e009c9ab-0c1a-4ce2-b336-fc6b932182dd"
    },
    {
        "author": "董嗣杲",
        "paragraphs": [
            "生髪未燥時，朝晚將書劬。",
            "意可掇髙科，措世躋唐虞。",
            "安知齒年壯，爲計堕拙迂。",
            "依人遊四方，骨骼甚鶴臞。",
            "孤坐苦病嬰，浪走遭時拘。",
            "哀哉踸踔蹤，誰念嵇紹孤。",
            "傍新謾利口，温故真良圖。",
            "信歸簡編香，字字不我誣。",
            "饑食托飯鉢，渇飲藉水盂。",
            "聊以適吾天，貧富斯何殊。",
            "恃書志愈堅，亟返南山隅。",
            "歸途休云遥，長宵夢西湖。"
        ],
        "tags": [
            "西湖"
        ],
        "title": "讀舊書有感",
        "id": "af970f99-e69b-496f-836f-78e602c2ba4e"
    },
    {
        "author": "董嗣杲",
        "paragraphs": [
            "艤舟黄家沙，尋酒聊自慰。",
            "麥田裊露梢，果林飽霜味。",
            "江色射逃屋，燈焰爥斷緯。",
            "徘徊强展眺，清風襲腸胃。",
            "飲暢人痛快，說醉言不諱。",
            "居人甘淡薄，那復羡榮貴。",
            "但知安麤糲，了不辨涇渭。",
            "年豐村畽樂，排憂豈無謂。",
            "抱衾坐終夕，無事啓憤悱。",
            "清晨過隣舍，童孺見我畏。",
            "時艱賦斂重，租外有百費。",
            "徐徐亟開喻，喻極轉歔欷。",
            "自来聞打門，如冒鼎鑊沸。",
            "我遊興未盡，兩眼渺萬彙。",
            "鄰翁意度真，愛我饋饔餼。",
            "北風吹沙暗，大地雪積未。",
            "我衰易成悲，肉戰若刺蝟。",
            "何時洗紛争，海宇方吐氣。"
        ],
        "title": "泊黄家渡",
        "id": "8892463a-4375-4870-a419-6cbc1b51b301"
    },
    {
        "author": "董嗣杲",
        "paragraphs": [
            "晚風吹山空，閑步策藜杖。",
            "紆從砂澗頭，行過崖石上。",
            "庵門耀金碧，中覺天地曠。",
            "神泉夜光燦，禽鳥互酬唱。",
            "黄冠扣閒趣，發語知不妄。",
            "因拈故人迹，流輩所欽向。",
            "我答亦附會，不想失宜當。",
            "随口誠卒然，聊紀客中况。"
        ],
        "title": "清虚閑步有詢吳靈耀近履者",
        "id": "30ad002c-4791-49ae-a13d-0872c7e788d6"
    },
    {
        "author": "董嗣杲",
        "paragraphs": [
            "平生負奇崛，語出見肝膈。",
            "栖栖離故巢，乃作富池客。",
            "僧廊搘瘦竹，苦吟自相索。",
            "不恨春雨横，但恨春懐窄。",
            "百花艷陽吐，枝葉未鮮澤。",
            "芳草極茸茸，迷盡舊轍迹。",
            "浮雲蔽江樹，急浪涉津石。",
            "掩窗引緑樽，暖此身寒瘠。"
        ],
        "title": "客寄寫興",
        "id": "bdcffbb5-aacd-40c5-96e1-abedce2ecd15"
    },
    {
        "author": "董嗣杲",
        "paragraphs": [
            "風急難開船，髙浪潑銀屋。",
            "下水輙畏之，病篙舌愈縮。",
            "商人貨物重，久諳風信熟。",
            "我舟輕抵葉，帆破無完幅。",
            "歸心劈箭忙，傍晚猶顛狂。",
            "忽將絮帽披，沙頭尋酒坊。",
            "欲滯兩三宵，船上無贏糧。",
            "轉晴頼曉霜，中夜祈彼蒼。"
        ],
        "title": "江行遇風",
        "id": "792f37d2-b28b-44ac-8459-e18c6cc38ff5"
    },
    {
        "author": "董嗣杲",
        "paragraphs": [
            "鐘聲警征人，頓者巡溪步。",
            "轉盼失路頭，紅日生黄霧。",
            "看松乘西風，蕩此林影趣。",
            "古翠撲面老，肯放所歷住。",
            "幽聆采樵怨，薄言向誰訴。",
            "且復棲野店，低頭解芒屨。"
        ],
        "tags": [
            "庐山"
        ],
        "title": "廬山雜興二首  其一",
        "id": "6d79f427-1f58-4677-945d-04809797a68e"
    },
    {
        "author": "董嗣杲",
        "paragraphs": [
            "新橋迤邐去，勝迹遺仙佛。",
            "想像名勝遊，題字尚髣髴。",
            "失笑我僕痡，偃息松鬰鬰。",
            "絕景借雲掩，野香趁風拂。",
            "看山意自消，令人厭簮紱。",
            "随意幽行清，無緣逢俗物。"
        ],
        "tags": [
            "庐山"
        ],
        "title": "廬山雜興二首  其二",
        "id": "da488375-dc5e-4046-850d-03d8f61bab68"
    },
    {
        "author": "董嗣杲",
        "paragraphs": [
            "買輿過銀樹，水落見潦迹。",
            "殘雪閃斜照，籬落掩魚澤。",
            "鳥飛山意冥，鴈度水光碧。",
            "乘興覔酒壚，荒市絕殽核。",
            "入暮路程杳，寒皸面頰赤。",
            "時艱人煙稀，終日涉荒僻。",
            "豈獨慨風景，亦且倦行役。",
            "茅店投深幽，月明野田白。"
        ],
        "title": "過銀樹",
        "id": "25a9c8d2-db69-41f7-8d6c-a884b3292414"
    },
    {
        "author": "董嗣杲",
        "paragraphs": [
            "飯餘睡相魔，啜茶即退舍。",
            "支藜强窺園，試此雙不借。",
            "逐勝思秋初，曾命廬山駕。",
            "飛瀑醒心眼，流派從空下。",
            "狂欲誅茅依，可使不知夏。",
            "披襟納西風，溪風蕩虚榭。",
            "憑闌眺夐絕，極望大田稼。",
            "韜光有畸士，相逢頓生訝。",
            "遺蹤扣地主，頗覺倦邀迓。",
            "失言徒自咎，其實非予詐。",
            "山居俗事簡，難律世情嚇。",
            "歸棲公宇浄，顔髪苦衰謝。",
            "家遥二千里，托興相慰藉。",
            "因晤隠者訥，天性兩難亞。",
            "初非釣虚名，又非求善價。",
            "束縳全孤貞，老欲就閒暇。",
            "約畧斯人心，執一不易化。",
            "眺此五峯雲，矍然發悲咤。",
            "企脚北窗坐，月漏松葉架。",
            "無眠親短檠，懐孤嫉遥夜。"
        ],
        "tags": [
            "庐山"
        ],
        "title": "江城憶遊廬山逢隠者",
        "id": "e25ff45a-d8dc-4036-a2d0-e47e54b07771"
    },
    {
        "author": "董嗣杲",
        "paragraphs": [
            "朔風吹沙昏，聚落風物蕃。",
            "劇邑此寄治，零星數軍屯。",
            "奸狡紛鴈鶩，生殖豐雞豚。",
            "獵子事兵仗，儒家扄蓽門。",
            "時聞讀書聲，句讀失討論。",
            "小舟泊洲虚，入市市不喧。",
            "何年弓戈戕，覩此驚心魂。",
            "百里餘幾户，誰肆科調繁。",
            "邑令率以攝，凋瘵真難言。",
            "俊佐覔幕檄，不洗部民寃。",
            "氣象日益靡，莅政幾觸藩。",
            "野老採野果，倚籬餵病孫。",
            "逢客乃靳吝，出語妄自尊。",
            "細故起叱咤，徒御嗤蠻村。",
            "失笑向此適，窒忿思倒樽。",
            "雲簇天沍寒，有酒無從温。",
            "勞生愁萬端，不語將蝨捫。",
            "深虞弱纜腐，浮寄蘆荻根。",
            "銅陵只隔江，起矴帆若奔。",
            "既涉庸自悔，死生歸乾坤。"
        ],
        "title": "自曹家沙風中抛江危甚抵銅陵縣",
        "id": "9b78107f-0555-4ba2-8ca5-28c8f41a9844"
    },
    {
        "author": "董嗣杲",
        "paragraphs": [
            "鴈聲入泬寥，節節傳哀音。",
            "哀音不可聽，聽之感中襟。",
            "客從逺方來，幽憂久攅心。",
            "始爲饑寒謀，今無可棲林。",
            "浮生抹電如，休計升與沉。",
            "奈此口體累，議者何鑠金。",
            "爲客亦良苦，愁見積葉深。",
            "壯氣歸消磨，羸病力不任。",
            "狂走擁虚器，空卧廬山陰。",
            "蒙頭難禦風，煮盡石鼎葠。",
            "何時理晴竿，把釣花溪潯。",
            "思歸未可歸，床蛩自縱吟。"
        ],
        "tags": [
            "庐山"
        ],
        "title": "聞鴈有感",
        "id": "06f74382-cc4f-434a-97ed-71eb37fd1cba"
    },
    {
        "author": "董嗣杲",
        "paragraphs": [
            "空庭斷履跡，江色揺籬門。",
            "夕陽雨忽收，晴意回乾坤。",
            "水零鷗鷺光，煙淡蘆葦痕。",
            "逺客此棲遲，敢昧元造恩。",
            "青衫避骨癯，白髪笑鏡昏。",
            "向來期嬰鱗，今委荒池村。",
            "眼枯莫制淚，夢破多驚魂。",
            "讀書不得力，乃如泛萍根。",
            "出門且散步，殊覺身可尊。",
            "時卷亦時舒，天定理自存。",
            "難忘懐土思，百年徒聲吞。",
            "徘徊月魄吐，呼燈倒清樽。"
        ],
        "title": "晚晴",
        "id": "a0d4d511-ca82-4fda-88ea-098737dfcc07"
    },
    {
        "author": "董嗣杲",
        "paragraphs": [
            "扁舟冒冷雨，初出安定門。",
            "天開水墨圖，濃淡迷湖村。",
            "漁板鬨白晝，廟鐘撞黄昏。",
            "客船行虚明，天淨水不渾。",
            "向行數十程，萬愁誰與論。",
            "去家幸已近，方信萍無根。",
            "湖歌發夜分，欸乃驚夢魂。",
            "江行兩月餘，不負惟酒樽。"
        ],
        "title": "舟出西門",
        "id": "c8e18459-7715-40a3-91dc-20dadd0f9175"
    },
    {
        "author": "董嗣杲",
        "paragraphs": [
            "江城趁春遊，愛尋郭外圃。",
            "煙花羃酒帘，風聲颺商鼓。",
            "午風蕩江面，兵船問沙浦。",
            "浦斷官柳陰，絮雪待晴吐。",
            "野花媚遊眼，紅白開晴雨。",
            "誰憐蕩子身，年餘滯江滸。",
            "徒羡廬山髙，萬峯青可數。",
            "朝晚挹煙霏，釋盡客懐苦。",
            "兹辰快移步，突覺沈痾愈。",
            "樹頭叫歸禽，流年如箭羽。"
        ],
        "tags": [
            "庐山"
        ],
        "title": "春遊",
        "id": "90ac1483-0fe3-418e-83bb-bb35dfafe69c"
    },
    {
        "author": "董嗣杲",
        "paragraphs": [
            "江城局吟思，每覺心神悄。",
            "意行西郊曠，直渡新橋小。",
            "香傳酒壚異，枕此清溪窈。",
            "南望元公塋，峩峩翠林杪。",
            "宰木屯髙陰，牌門燦華表。",
            "風霜二百年，剥落幾昏曉。",
            "我來增敬心，道脉伊誰紹。",
            "有淚盈衣巾，舉頭聞蜀鳥。"
        ],
        "title": "過新橋",
        "id": "50e2eb54-f3b4-4f55-9110-ad65da8858c0"
    },
    {
        "author": "董嗣杲",
        "paragraphs": [
            "雨陰忽收霽，雲氣失閉封。",
            "纔轉横里港，西睨南北峯。",
            "似慰畸人歸，天亦開喜容。",
            "萬僝與萬僽，銷鑠無留蹤。",
            "近京村舍盛，年豐多堯農。",
            "門户餖飣新，團圞傲窮冬。",
            "北城入望邇，瑞靄何蔥蘢。",
            "敗筆亟收拾，不須寫心胸。",
            "入闗至急需，衣斷須先縫。",
            "南山故業在，此去羞迎逢。"
        ],
        "title": "新橋上岸",
        "id": "474003db-f472-45fb-95c0-56cead0a1a50"
    },
    {
        "author": "董嗣杲",
        "paragraphs": [
            "梅港絕梅根，渺莽蘆與荻。",
            "蘆荻揺北風，正逢霜雪激。",
            "岸津只兩家，泥草落四壁。",
            "何人舟欲進，想懼少遮羃。",
            "我舟强來依，無故此涉歷。",
            "所嗟浮寄人，見舟甚仇敵。",
            "其說自和易，舉柱累梳剔。",
            "舟子自髙鶱，呼月吹短笛。",
            "同行更迂曠，索瓶倒餘瀝。",
            "渾忘值危途，去住尚怵愓。",
            "膽消羈思苦，此際誰拯溺。",
            "慳囊縱有金，斗升何處糴。"
        ],
        "title": "梅根港欲泊不泊其况可想",
        "id": "b5565332-16a1-4797-aa3f-efca24f1746e"
    },
    {
        "author": "董嗣杲",
        "paragraphs": [
            "船沿江北行，不見江邉樹。",
            "颯颯蘆葦空，棲鴈泣如訴。",
            "波濤極衝撞，沙岸已頽仆。",
            "東傍趙屯來，結茅是誰住。",
            "簷破炊煙散，豈足禦風露。",
            "小兒索午飯，病婦織芒屨。",
            "良人糴米出，煙江未明度。",
            "妻兒久待歸，頸佇想回路。",
            "今年遷避早，寒衣不曾具。",
            "薄業何能問，苟且遣朝暮。",
            "此地多遺基，向也盛生聚。",
            "闗洛幾時清，徒激衝冠怒。",
            "客子重吁嗟，半世多窘步。",
            "無位進瞽言，慨此歲月誤。",
            "有地不可耕，有天不可籲。",
            "抆淚歸來休，三徑想如故。"
        ],
        "title": "次趙屯",
        "id": "a1eee2de-b5aa-4bd5-8b87-761f4a380129"
    },
    {
        "author": "董嗣杲",
        "paragraphs": [
            "憶發德化門，飽看屏風疊。",
            "五峯自孱絕，兩脚誰登躡。",
            "山髙白日暗，溪斷清泉接。",
            "閒倚迸崖松，静踏粘露葉。",
            "珠台勢巍巍，玉斗光燁燁。",
            "撞鐘警三生，聽禽愁百摺。",
            "聖峯足眺望，禪觀宜妥帖。",
            "髙蹈忘俗緣，迥處離塵劫。",
            "廢塔任敧仄，古碣尚岌嶪。",
            "歸詢打碑人，摹向齋壁貼。"
        ],
        "title": "夕憇西林寺詩",
        "id": "23228f7d-73d2-4885-81ad-cd11f01c250d"
    },
    {
        "author": "董嗣杲",
        "paragraphs": [
            "昉見歲律更，不覺春醉厭。",
            "都來九十日，多被風雨占。",
            "鳴鳩肯停喚，誰測陰晴騐。",
            "欲問陌上花，花枝無絕艶。",
            "東風吹柳煙，羃緑波瀲灔。",
            "客子癡不歸，挂壁羞琴劍。",
            "獨有遊山盟，未能得斷念。",
            "夜飲嘆百拙，飣坐果殽欠。"
        ],
        "title": "雨飲無殽",
        "id": "017fff9d-e411-4e4f-848f-581fb780a394"
    },
    {
        "author": "董嗣杲",
        "paragraphs": [
            "夜步閑階長，月出照獨立。",
            "禦暑借盃酌，便欲和月吸。",
            "野童笑不已，散髪風露襲。",
            "浮生彈指頃，能幾尋勝集。",
            "何當脫塵垢，江湖負蓑笠。",
            "心知臨淵翁，豈在得魚急。",
            "浩歌滄浪吟，續此思雅什。",
            "相從苦無人，眼睨星河濕。"
        ],
        "title": "暑夜露飲",
        "id": "de097496-8e0e-4cc5-85bf-1f2d4d08ff5a"
    },
    {
        "author": "董嗣杲",
        "paragraphs": [
            "聚散有定數，悲歡能幾年。",
            "年年塞鴻來，葉落霜滿天。",
            "黄昏癡兒閒，强勉陪秋筵。",
            "歲月流水外，江湖短燈前。",
            "載聆金玉清，未信造物偏。",
            "濟勝亦罕逢，思歸心謾懸。",
            "情深轉眷戀，不語却自憐。",
            "我盡今日醉，拚得三晝眠。"
        ],
        "title": "飲王倅宅",
        "id": "9b2fa9ab-9107-4d04-bd88-7ee65be91222"
    },
    {
        "author": "董嗣杲",
        "paragraphs": [
            "萬愁聚眼底，城下登江船。",
            "江窮渺渺如，身堕栖栖然。",
            "初來情頗濃，既去情尤牽。",
            "縱目入虚空，順濟皆由天。",
            "回思發程艱，時刻多迍邅。",
            "本無鎮浮能，意者造物憐。",
            "造物相始終，百歲亦可延。",
            "風花鼓雪霰，飛舞帆幅前。",
            "未行風還嚴，既離浪更顛。",
            "薄命亦何辜，動自罹驚弦。",
            "逢人不須說，徒招譏孤鶱。",
            "醉歌赤壁遊，遐眺追坡仙。"
        ],
        "title": "舟發",
        "id": "43c14c67-8911-4051-88c7-afc6505ae0a0"
    },
    {
        "author": "董嗣杲",
        "paragraphs": [
            "跧伏性易屈，口强心無主。",
            "今日屆清明，此身客湓浦。",
            "花草各自芳，誰能問園圃。",
            "客懐值佳時，冶遊有何覩。",
            "江頭風颺花，天際雲興雨。",
            "陰沍嘆時遷，集條燕羞舞。",
            "世故堕煎熬，鄉愁渺終古。",
            "柳色西湖隄，初更尚簫鼓。"
        ],
        "tags": [
            "西湖"
        ],
        "title": "清明日晚陰",
        "id": "c2ce2cc8-8081-4949-abd8-469bb70e2efd"
    },
    {
        "author": "董嗣杲",
        "paragraphs": [
            "我無膚寸能，强顔榷茶課。",
            "若是玉川子，見之生饞唾。",
            "客來無可款，談空面壁坐。",
            "雷聲繞枯腸，啜茶寧忍餓。",
            "鄰翁好奇甚，携酒爲我過。",
            "醉我我客共，随覺詩膽大。",
            "雲烟燦盈幅，意逺不可和。",
            "客去忘羈愁，寒燈照髙卧。"
        ],
        "title": "客來得鄰人携酒共飲",
        "id": "0b488a5c-b214-4722-9470-88afd6990c79"
    },
    {
        "author": "董嗣杲",
        "paragraphs": [
            "俗務脱始輕，病體自然愈。",
            "今朝泊船早，消揺大江滸。",
            "前林青芒回，衆芳錦唇吐。",
            "廬山知幾峯，閒背曉星數。"
        ],
        "tags": [
            "庐山"
        ],
        "title": "早泊江城三首  其一",
        "id": "ec48d8e8-7042-4400-9561-70a9c02621cd"
    },
    {
        "author": "董嗣杲",
        "paragraphs": [
            "下江逢好春，入城賞新霽。",
            "千花春有機，四望天無際。",
            "老篙不語還，晦跡得少憇。",
            "登覽且窮探，豈顧跋涉滯。"
        ],
        "title": "早泊江城三首  其二",
        "id": "d31f1dd1-6e7b-4044-ba79-8fcee06377d0"
    },
    {
        "author": "董嗣杲",
        "paragraphs": [
            "歸棲藉知舊，相視絕秦越。",
            "無言嘆生浮，塵鞅磨歲月。",
            "數時苦馳騖，百計學休歇。",
            "芒鞋走廬峯，掀泥挑笋蕨。"
        ],
        "title": "早泊江城三首  其三",
        "id": "1bed4c4d-ec57-4477-9b76-9e88a80bec6d"
    },
    {
        "author": "董嗣杲",
        "paragraphs": [
            "儒者困章句，負抱希聖賢。",
            "披緇談虚空，要悟西方禪。",
            "仙人說金丹，飛步學長年。",
            "三者亦何心，不過壽所傳。",
            "爭如打魚人，心契太古前。",
            "萬事絕無想，生計歸小船。",
            "晴逐白鷗去，夜傍黄蘆眠。",
            "青莎紉短衣，備在風雨先。",
            "得魚不上岸，博酒不博錢。",
            "相牽醉妻兒，短笛吹空煙。",
            "桃源共楚澤，枉爲時所憐。",
            "行路苦信脚，負載多赬肩。",
            "夕陽下西山，水雲渺無邉。",
            "我欲從之遊，浩歌樂其天。"
        ],
        "title": "漁郎",
        "id": "84862c17-3f56-4352-b1c6-87b22c2a9841"
    },
    {
        "author": "董嗣杲",
        "paragraphs": [
            "客中避塵喧，惟尋幽夐憇。",
            "扶行趁斜日，晚色蕩沙際。",
            "漁湖盡數罟，營利若聚蚋。",
            "水退江岸落，天寒民屋敝。",
            "萬景眩朝暮，聊足供凝睇。",
            "雪翻虛空濤，吐氣嫉吞噬。",
            "臨江舊有樓，興吳誰此誓。",
            "雲樹掩荒基，靈烏趁船祭。"
        ],
        "title": "晚步卷雪樓基上",
        "id": "9b67c9f8-51bc-4d00-8881-f753973d0445"
    },
    {
        "author": "董嗣杲",
        "paragraphs": [
            "我遊三茅山，月下丹光麗。",
            "夢駕翠蜺車，涼雲擁金袂。",
            "兩耳波浪透，廣漠不可際。",
            "猶記摶扶揺，乘風曾問帝。",
            "今秋遊匡廬，身有飛舉勢。",
            "淩虚裹白雲，白雲鎮相衛。",
            "毛髪極森竦，草木露華綴。",
            "飛泉湧潮響，真可滌昏滯。",
            "向來句曲行，有遇抑何鋭。",
            "豈知凡骨癯，不能於彼蛻。",
            "西風催此遊，破我夢浮世。",
            "衣襟被月香，蒼巖折丹桂。"
        ],
        "tags": [
            "庐山"
        ],
        "title": "廬山中聞桂香憶遊茅山時夢中遊桂花下",
        "id": "0b1d2f6b-2932-4ab5-b20f-a6cda8bd4e74"
    },
    {
        "author": "董嗣杲",
        "paragraphs": [
            "登臨慰兩眼，不暇顧炎天。",
            "萬頃大江水，枕壓城郭邉。",
            "沙際少漁鼓，岸曲紛商船。",
            "洪波沸赤日，碧樹沈蒼煙。",
            "行客迷古道，遊塵眯囂廛。",
            "偉哉乾坤秀，聚此樓觀前。",
            "夕雨濯暑煩，便覺體欲仙。",
            "山光已滴滴，月色何娟娟。",
            "更深天宇净，燈火照管絃。",
            "歸去抱涼睡，夢裏嗟流年。"
        ],
        "title": "登城樓",
        "id": "17def726-4fc9-4fce-85de-1309318cd07b"
    },
    {
        "author": "董嗣杲",
        "paragraphs": [
            "程子過我廬，俛首發悲歎。",
            "前年遭兵火，故業委塗炭。",
            "鄉邦更疫癘，骨肉盡離散。",
            "不覺兩春度，夢中度昏旦。",
            "昔仰茶園給，到此復牽絆。",
            "山荒不可摘，舊引莫反汗。",
            "掛官名籍在，催期有虚案。",
            "出江既無力，安得便離岸。",
            "東奔又西走，蹤跡甚鼠竄。",
            "我今語程子，不消苦疑難。",
            "爲生固艱苦，得利亦浩瀚。",
            "逢時縱艱險，當作順境看。",
            "今夜月色朗，誰將眼界換。",
            "呼酒聮吟句，失笑兩醉漢。",
            "棹舟過槃塘，身世入汗漫。"
        ],
        "title": "程申叔來備言近况因與之飲",
        "id": "0bb444bb-1112-4517-b737-7e4889cea523"
    },
    {
        "author": "董嗣杲",
        "paragraphs": [
            "換舟入裏港，那懼江風横。",
            "今夕月色朗，天下呈圓鏡。",
            "小艤蕃庶鄉，夜燈萬星映。",
            "倐逢可人情，立論不失正。",
            "揮毫喜相譽，筆勢自遒勁。",
            "酒壺不住盪，斟酌各取性。",
            "不强亦不辭，此醉頗入聖。",
            "江行苦波劫，到此昉相慶。",
            "豈知接談笑，春生絕囂競。",
            "賓筵接幾夜，殽饌抑何盛。",
            "酒酣月更明，拭眼萬境淨。",
            "清歡慰旅瑣，四體都忘病。",
            "怪我當此時，吻噤絕嘯詠。",
            "夜影横窗殊，窗外梅花靚。"
        ],
        "title": "飲黄池朱友龍舍",
        "id": "c8033662-811f-48b7-917e-26df12c77969"
    },
    {
        "author": "董嗣杲",
        "paragraphs": [
            "大江雪月燦，維舟畧無憚。",
            "天地開畫圖，付與快士看。",
            "幾聲塞北鴻，千里江南岸。",
            "篷窗引醉吟，搔首待平旦。"
        ],
        "title": "舟上晚望庾樓  其一",
        "id": "5600295b-9cab-440b-9666-76d96055c16e"
    },
    {
        "author": "董嗣杲",
        "paragraphs": [
            "每依小港泊，地名莫能審。",
            "纔逢江面寛，豈顧風色凛。",
            "眺空强禁寒，破浪可痛飲。",
            "醉極忍凍眠，濤聲拍孤枕。"
        ],
        "title": "舟上晚望庾樓  其二",
        "id": "799f5cf1-9143-4c87-88ae-bdc93c831b11"
    },
    {
        "author": "董嗣杲",
        "paragraphs": [
            "風順掠口岸，直覺市聲沸。",
            "轉瞬西門髙，晚色羃江氣。",
            "醉誦琵琶行，寄興豈無謂。",
            "撼揺黄蘆津，誰知此風味。"
        ],
        "title": "舟上晚望庾樓  其三",
        "id": "307cefc9-c91d-465d-8497-b3b333dabf9b"
    },
    {
        "author": "董嗣杲",
        "paragraphs": [
            "跨城作州治，陰晴巧變幻。",
            "廬峯翠色老，逐日供逺盼。",
            "白雲擘碎綿，随地卷舒慣。",
            "春先紫烟樓，梅花雪前綻。"
        ],
        "title": "舟上晚望庾樓  其四",
        "id": "38c90a40-cd30-40aa-a4cb-fa9ce02aa0f5"
    },
    {
        "author": "董嗣杲",
        "paragraphs": [
            "秋扇已棄物，寒衣還催装。",
            "偃息覺寒侵，客况入渺茫。",
            "宿疢不時作，難恃筋力强。",
            "畏熱亦畏寒，此固人之常。",
            "今此露寒初，畏縮尤周章。",
            "共君蟄寺樓，雨話幾對床。",
            "布褐莫禁風，芒鞋莫抵霜。",
            "無聊思往時，意愜交秋涼。",
            "散髪醉瑶臺，濯足歌滄浪。",
            "悲涼所不識，安知有摧傷。",
            "鄰家濁酒香，鄰僧不住嘗。",
            "亟沽兩甆罎，連倒澆酸腸。",
            "敵寒固尚賒，姑遣秋宵長。",
            "少年挽不來，烏兔有底忙。"
        ],
        "title": "吳李制屬同寓富池雙泉寺畏寒索飲因寫真愫",
        "id": "12a182cf-aecc-4d90-a54f-f162efaa7b6c"
    },
    {
        "author": "董嗣杲",
        "paragraphs": [
            "聚落風物古，環住神仙麓。",
            "魚鹽無多腥，蔬茹有餘馥。",
            "彼此通有無，朝昏事樵牧。",
            "罷市不待晚，飽聽溪聲熟。",
            "扶携醉山醪，醉去觀飛瀑。",
            "斯人甘翛翛，其識不碌碌。",
            "生來分已定，痛撫時光速。",
            "容我尋梯媒，横溪結吟屋。"
        ],
        "title": "行興國宫前市中",
        "id": "1c0a7c81-7228-44b7-a8b4-eca5ee278de7"
    },
    {
        "author": "董嗣杲",
        "paragraphs": [
            "浮泥踏着軟，危坡倩誰累。",
            "家家翠嵐壓，此是林口市。",
            "山中何清孤，聚落頗填委。",
            "快果甘如飴，濁醪淡如水。",
            "祇是石眼泉，聊慰行子齒。",
            "此景自獻酬，此市亦清美。",
            "紛紜趁墟者，未曉聽鐘起。",
            "盛傳有畸翁，韜晦翠樾裏。",
            "姓名素不聞，十載安所止。",
            "多言風月夜，吟嘯傳逺邇。"
        ],
        "title": "過林口市",
        "id": "8d02d0e5-9e31-4cf5-8088-25aa0f1bb870"
    },
    {
        "author": "董嗣杲",
        "paragraphs": [
            "日落大江滸，苦無多人煙。",
            "風湍鳴耳根，饑鴈聲相聯。",
            "雪止月未上，境界太古前。",
            "天低平接水，水逺遥粘天。",
            "横峯港頭棲，客子心膽懸。",
            "四面渺不極，纜樹對我船。",
            "萬慮集雙鬢，顧影空自憐。",
            "哀哉行役苦，收拾歸短篇。"
        ],
        "title": "横峯港",
        "id": "7e8fec37-5b52-4a77-8489-db070e3735f3"
    },
    {
        "author": "董嗣杲",
        "paragraphs": [
            "連日雨滯留，孤舟坐寂歴。",
            "自量迂亦甚，托人尋竹笛。",
            "展轉耗音絕，失笑何陷溺。",
            "無計遣羈懐，傾壺倒餘瀝。",
            "小醉自不惡，篷窗未收滴。",
            "天陰鶴忽鳴，何時離赤壁。",
            "狂疑明月出，移舟出蘆荻。",
            "浩歌蘓仙吟，破此夜寥閴。"
        ],
        "title": "雨泊蘄州岸下",
        "id": "db3c6af3-a938-47de-a12b-69b0f325c6a4"
    },
    {
        "author": "董嗣杲",
        "paragraphs": [
            "清霜染岸楓，扁舟渡蘄水。",
            "蘄城傍新築，無此至堅壘。",
            "誰憐多病苦，委命空江裏。",
            "艱險已備嘗，萬事謹謀始。",
            "追憶數年前，精神豈今比。",
            "酸辛賦逺遊，晚泊問沙觜。"
        ],
        "title": "過蘄州  其一",
        "id": "17ac333a-1362-43fe-afe5-8ca0c0a3cd4c"
    },
    {
        "author": "董嗣杲",
        "paragraphs": [
            "遊趙提幹園，有亭可洗心。",
            "亟應招呼命，蠧葉下井枯。",
            "空江鼓風勁，幸藉賢主人。",
            "尋勝愁盡屏，平生性不汚。",
            "惟喜眼界浄，笑睨斑竹林。",
            "金商遞聲應，古桂香何遲。",
            "黄花色最正，何當過栗里。",
            "把酒酹陶令，行矣又他適。",
            "孱質莫任病，酒酣喜索句。",
            "鬢改羞對鏡，寒蛩咽青莎，難制客淚迸。"
        ],
        "title": "過蘄州  其二",
        "id": "345ef82b-f3b1-412d-83fe-4ee71c169145"
    },
    {
        "author": "董嗣杲",
        "paragraphs": [
            "雪後抵江城，江雲轉凝沍。",
            "我舟艤沙淺，煮酒禦沉霧。",
            "少年繆誤多，今繆亦如故。",
            "流年無藥挽，如水必東注。",
            "失笑白司馬，曾與商婦遇。",
            "空亭自水際，知機有飛鷺。",
            "懐想何能已，坐見暝色赴。",
            "襆被且入郛，衰顔更遲暮。"
        ],
        "title": "泊江城下",
        "id": "caee7ed6-a45f-40b8-956b-81e532706c95"
    },
    {
        "author": "董嗣杲",
        "paragraphs": [
            "乘閒過琴齋，作意登漪嵐。",
            "棠湖漾其北，紫霄聳其南。",
            "闌干壓池芳，渌淨拖柔藍。",
            "行人冒遊塵，名利多沉酣。",
            "盡傾滄江水，莫洗濁世貪。",
            "出羣趙家玉，吏此長子男。",
            "臺府嚴且明，舉動百不堪。",
            "臨流自照心，謀飽無肥甘。",
            "景物固爾佳，何暇同清談。",
            "買舟過柴桑，東歸面無慙。"
        ],
        "title": "過琴齋",
        "id": "b2cc8788-b9b6-4ee5-8927-d8f9585e2be1"
    },
    {
        "author": "董嗣杲",
        "paragraphs": [
            "下江值雲簇，水色透沙清。",
            "挂席風勢烈，兩岸無人行。",
            "野市門多闗，久絕鷄犬聲。",
            "時勢驅之然，茫昧嗟予生。",
            "興懐孤山人，種梅千古名。",
            "浮榮夢幻耳，世事春雲輕。",
            "鄰船羞小鮮，佐以紅酒烹。",
            "欣然暖曲身，慨此奔走情。",
            "退省毋悠悠，進寸徒營營。",
            "拄笏看西山，歸來有時成。"
        ],
        "title": "下江",
        "id": "efbc5ca4-8370-4bca-a56a-b48857ec1b15"
    },
    {
        "author": "董嗣杲",
        "paragraphs": [
            "五世單丁家，在家亦如客。",
            "悲歡惱客抱，每恨江海窄。",
            "今日初伏過，浴出易絺綌。",
            "樹頭來禽熟，隔水不可摘。",
            "明年西湖去，凉雲簮藉白。",
            "此時且健飯，寧耐朱炎赫。",
            "淮童少解事，醉拾西瓜擘。",
            "强笑領其真，寓吟自成癖。"
        ],
        "tags": [
            "西湖"
        ],
        "title": "中伏",
        "id": "804642f2-d248-4d04-bc05-a85476ef26d4"
    },
    {
        "author": "董嗣杲",
        "paragraphs": [
            "風露木葉飛，崖谷清氣足。",
            "不知月中花，幾番破粟玉。",
            "深巖得秋易，香味真絕俗。",
            "幽人領此妙，况寄虎溪曲。",
            "花放怯衣單，祗嘆歲時促。",
            "折來浸瓦瓶，夜賞欠醽醁。"
        ],
        "tags": [
            "庐山"
        ],
        "title": "廬山折桂一枝",
        "id": "d310b596-eb47-4e53-bc5c-91dcd03e8fc2"
    },
    {
        "author": "董嗣杲",
        "paragraphs": [
            "君從甬水來，我棄西湖走。",
            "共入九江城，又客富池久。",
            "相照道義心，不數膠漆友。",
            "所嗟跡漂萍，每爲世味誘。",
            "云何忽舍我，倉卒舉别酒。",
            "風霜七千里，勇往膽如斗。",
            "遡流幾換舟，大緊上峽口。",
            "誰謂此程迂，機會諒非偶。",
            "功名快着力，豈暇殢株守。",
            "西陲江山程，大閫人物藪。",
            "不日膽略舒，金印落吾手。",
            "此别不勝難，臨别忍回首。",
            "繼此旅中交，如君不復有。",
            "大笑憑江樓，折贈江頭柳。"
        ],
        "tags": [
            "西湖"
        ],
        "title": "送李制屬入蜀",
        "id": "40255617-ec5f-4cb0-8149-7bb30706f097"
    },
    {
        "author": "董嗣杲",
        "paragraphs": [
            "客中貧莫支，萬事付不理。",
            "今秋易覺寒，雨意猶未止。",
            "青青梧桐樹，蠧葉浮井水。",
            "秋來未爲久，俗塵已披靡。",
            "夜分無眠處，西風裂窗紙。",
            "茸裘蚤闗心，奈爲病軀使。",
            "雲開天宇淨，晴霞散餘綺。",
            "却扇披野衣，出門扣知已。"
        ],
        "title": "雨凉",
        "id": "2cd02ff9-166f-42b7-8fd5-cfcc8439d91a"
    },
    {
        "author": "董嗣杲",
        "paragraphs": [
            "共客黄池鎮，各從上江來。",
            "恓惶見談態，僦屋傍古槐。",
            "商人接殷勤，期我不世才。",
            "曉風吹寒江，雪意又有媒。",
            "隔水界宣城，山路多早梅。",
            "旅瑣逢此清，問渡休徘徊。",
            "梅梢月色佳，僧房羅酒罍。",
            "商人亦何心，兩日相追陪。"
        ],
        "title": "黄池與朱一夔偕一老商款曲連日",
        "id": "f7f4a77f-8b4e-4e28-91bb-d738f661631d"
    },
    {
        "author": "董嗣杲",
        "paragraphs": [
            "日落返察磯，無地可卓笻。",
            "回首池陽山，九朵金芙蓉。",
            "溪流出港急，樹色收雲封。",
            "行客快兩目，欲遊悔無從。",
            "依依此時心，維舟當要衝。",
            "山遊形夢寐，夢覺聽遥鐘。",
            "應有神仙居，隔此江水重。",
            "移棹近荻港，月出霜華濃。"
        ],
        "title": "返察磯回望九華",
        "id": "8e388115-a395-446e-8d83-4305e9d6df78"
    },
    {
        "author": "董嗣杲",
        "paragraphs": [
            "廬山白雲擁，絕似兜羅綿。",
            "覆得醜好盡，何啻萬萬千。",
            "東林香爐峯，生在寺門前。",
            "山陰土脉潤，草木鳴秋妍。",
            "意行梵廡曠，單下誰棲禪。",
            "主僧淮東秀，眉目稜稜然。",
            "談麈自髙蹈，往往來著邉。",
            "我遊欲結社，有愧逺師蓮。",
            "草堂流水環，遺像儼樂天。",
            "西風號萬杉，趺坐青石顛。",
            "野老喜我陪，談吟超極玄。",
            "上方僧謾多，多結粥飯緣。",
            "方且局諸妄，焉得安三椽。",
            "浮生忘有家，妙句知無傳。",
            "塵垢送短日，風霜侵頹年。",
            "斜陽透西樹，獨支竹笻堅。",
            "鐘鳴擬尋睡，酒至流饞涎。",
            "月上三笑亭，醉聽漁家眠。"
        ],
        "tags": [
            "庐山"
        ],
        "title": "遊東林寺",
        "id": "63e4256d-2a1f-40c3-b9ef-4b084bbfda2a"
    },
    {
        "author": "董嗣杲",
        "paragraphs": [
            "江州廬山陰，萬象藴奇祕。",
            "笑扶鬼面行，趁雲步幽邃。",
            "虎迹過溪明，龍氣蟠松翠。",
            "香爐紫烟合，燦若金布地。",
            "諸佛妙莊嚴，千燈燭魑魅。",
            "向來逺法師，絕識具聖智。",
            "白蓮曾結社，今古想標致。",
            "客子徒仰髙，可望不可企。",
            "山頭日落易，木陰混清閟。",
            "野禽叫瀑頂，預知夜無寐。",
            "懐抱挹仙芬，欲將世情棄。",
            "斯遊會重尋，直待涼風至。"
        ],
        "tags": [
            "庐山"
        ],
        "title": "重約遊山",
        "id": "b8068d39-e9e2-46b0-96e7-efd503d233b1"
    },
    {
        "author": "董嗣杲",
        "paragraphs": [
            "淮山燒色起，陰剥應期約。",
            "開闢界限定，蠧根不藉钁。",
            "焦枯燼無蹤，艷陽春有脚。",
            "爆烈狐兔竄，驚迫魍魎爍。",
            "尖危騰斜燄，汊角迸横焯。",
            "死卉沸沉煙，遊雲避浮虐。",
            "入夜光尤皎，逮曉焮自若。",
            "蟄蟲潜穴散，猛虎奔淵躍。",
            "勢欲凌虚霄，倐忽風掠綽。",
            "熒熒斷續見，江流颺昭灼。",
            "青黄數宵隕，何在事采斸。",
            "逺客詫希遇，俯仰發嘆噱。",
            "斗杓指東寅，天公又斵削。",
            "霜氣逼衾重，對眠向溪閣。"
        ],
        "title": "酒邉見燒各賦一體",
        "id": "f2064dd9-e048-4736-9488-bf6dd1c459a6"
    },
    {
        "author": "董嗣杲",
        "paragraphs": [
            "街聲崇墉隔，畏客陶詩興。",
            "枯梅三兩株，僅有枝條剩。",
            "斜暉卧竹棚，疊蘚覆石磴。",
            "始來覬聮属，久去歸蹭蹬。",
            "萬丈廬山髙，苦恨無樓憑。",
            "此時坐寛凉，忘却船如甑。"
        ],
        "tags": [
            "庐山"
        ],
        "title": "寓江州分司衙随筆五首  其一",
        "id": "964a1ae6-d0be-450e-ace0-5e7fc3bb868d"
    },
    {
        "author": "董嗣杲",
        "paragraphs": [
            "官榷採山利，朝廷責辦重。",
            "斂散各有司，設置不爲冗。",
            "商人突如來，責去不旋踵。",
            "閒時不飬恬，且絕追胥恐。",
            "獨嘅無依人，心跡徒距踊。",
            "何人干共二，望蜀覬光寵。"
        ],
        "title": "寓江州分司衙随筆五首  其二",
        "id": "7f8a3c36-48ba-4607-be00-5169ac4c4cbd"
    },
    {
        "author": "董嗣杲",
        "paragraphs": [
            "閒中望廬阜，稜層翠如櫛。",
            "所恨身重累，莫學飛舉術。",
            "逺眺曉雲障，横截山半出。",
            "其下瞰蒼流，其上爍紅日。",
            "奇譎千萬狀，雲行自徐疾。",
            "江風忽西吹，雲氣轉頭失。"
        ],
        "title": "寓江州分司衙随筆五首  其三",
        "id": "d279e0ef-c887-4949-8d0f-b67a5d6dcc23"
    },
    {
        "author": "董嗣杲",
        "paragraphs": [
            "前憂將盡捐，後慮方覺夥。",
            "舉動必有礙，側近類鼈跛。",
            "但知就酸吟，不悔爲計左。",
            "秋令向老去，甘困樊籠鎻。",
            "愁境畏風波，慵捩秋江柁。",
            "四顧無可尋，白日醉白堕。"
        ],
        "title": "寓江州分司衙随筆五首  其四",
        "id": "0717ae1d-9fc6-4d58-84cd-656ddc76026b"
    },
    {
        "author": "董嗣杲",
        "paragraphs": [
            "掀簾掣吾肘，偶牽衫袖裂。",
            "腐縷積汗垢，欲紉向誰說。",
            "忙起易衣披，不暇惜疊雪。",
            "試新反相惱，轉覺身觸熱。",
            "天凉日漸深，裝寒逼時節。",
            "身章素不尚，臨事轉添拙。"
        ],
        "title": "寓江州分司衙随筆五首  其五",
        "id": "1e3ad5e5-54f1-410d-b32f-2fb6520b1d30"
    },
    {
        "author": "董嗣杲",
        "paragraphs": [
            "今日閏月九，重新做重陽。",
            "東籬賸有花，金黄熨晚香。",
            "大江東下處，其地爲柴桑。",
            "靖節餘真祠，祠下荆棘荒。",
            "想像義熙年，此老醉花傍。",
            "寄情付傲睨，有句哀三良。",
            "我思前月九，菊蕾初含芳。",
            "萸氣却綻烈，登髙苦雨妨。",
            "閏延花盛開，東曦蕩晴光。",
            "遶徑行已匝，倦去憇竹床。",
            "逺夢入無何，随雲還故鄉。",
            "故鄉餘故園，境浄浩莫量。",
            "仰睇南峯松，俯引北海觴。",
            "小亭俯溪南，溪聲流宫商。",
            "兩年身不到，此時夢欲狂。",
            "夢歸轉無益，夢覺生悲傷。",
            "浮生能幾度，客久空回腸。",
            "醒來日已午，尋醉歌滄浪。",
            "江鮮可斫鱠，笑引杯行長。",
            "夕暉不相知，眩眼投西岡。",
            "歡情亦云暫，旅困空相望。",
            "月出照庾樓，思歸轉徬徨。"
        ],
        "title": "壬戌閏重九客中寫夢",
        "id": "71292335-2a8b-4a8a-bfc6-1f6799bae2ab"
    },
    {
        "author": "董嗣杲",
        "paragraphs": [
            "揺落山中曙，秋氣滿林隈。",
            "螢光映草頭，鳥影出枝來。",
            "殘星避日盡，斷霞逐風開。",
            "空返陶潜縣，終無宋玉才。"
        ],
        "title": "還彭澤山中早發",
        "id": "03d85cf9-e5c5-4057-91f3-f5df761f731d"
    },
    {
        "author": "董嗣杲",
        "paragraphs": [
            "東林與西林，祗有矮墻隔。",
            "逺永共家風，各自立茅棘。",
            "我遊難盡興，入眼眩金碧。",
            "孤塔插空斜，萬樹屯雲窄。",
            "香爐擁烟紫，蓮花照亭白。",
            "未聞海潮音，多時坐饑迫。",
            "淮僧心膽麤，迎送勤朝夕。",
            "疾趨謂有禮，健論本無益。",
            "誰誇絕俗髙，反事望塵役。",
            "逆料達者性，冥心滅蹤跡。",
            "日西亂鳥啼，俯仰閲今昔。",
            "清遊未遽返，忍冷坐寒石。"
        ],
        "title": "清夜偶成",
        "id": "d75564e3-6f4f-4fe7-bdf1-32f7c08e1bb3"
    },
    {
        "author": "董嗣杲",
        "paragraphs": [
            "寒水落沙洲，随地營送年。",
            "徐卿邀我行，逺渡呼脚船。",
            "荒津絕鷄犬，斷籬掩人煙。",
            "柑梨土民收，飣坐風味全。",
            "及公出酒甌，提籃寘我前。",
            "甘香種子異，脆膩色澤妍。",
            "定價随語準，質直何其堅。",
            "淮鄉習俗純，處士亦如然。",
            "閒歷慨流離，百醜皆可憐。",
            "撫機奈失時，彼此嗟華顛。",
            "酒酣飫此快，哀歌地爐邉。",
            "携歸備晚需，雪片蒙江天。"
        ],
        "title": "與徐税過淮民家市果",
        "id": "33696b5f-141f-4513-bd4f-2f5d62cb2032"
    },
    {
        "author": "董嗣杲",
        "paragraphs": [
            "沽來官亭酒，豔流勝琥珀。",
            "髙歌大江上，聊以信所適。",
            "借舟喜逢君，春沙涵潤澤。",
            "傍沙得鮮鮰，過似河魨白。",
            "斫鱠搜薑椒，食枯鄙殽核。",
            "浮陽下峯迅，晚風撼漁磧。",
            "深洲卸帆處，聞角易喪魄。",
            "津吏量水痕，兩夜長三尺。"
        ],
        "title": "潯陽館邉泛小舟夷猶沙浦中遇翟違大舟過",
        "id": "dc6ece7a-a988-454f-b9ea-9cccd85e60fc"
    },
    {
        "author": "董嗣杲",
        "paragraphs": [
            "到此未入郡，入郡由别港。",
            "不意好奇人，黄堂争說項。",
            "說項非所私，况無適時資。",
            "驅馳靡所憚，重苦登覧悲。",
            "開慶擾攘後，民力未通透。",
            "如斯斗底郡，俗習因仍陋。",
            "只今良二千，懇惻出心田。",
            "耕桑匝原野，謡頌周市廛。",
            "遡舟走麾下，容光託假借。",
            "坐卧寄酸吟，轉首已三夜。",
            "將行慰我深，語語吐直心。",
            "發笑酌我酒，垂情餉我金。",
            "平生慨可至，毋若此急義。",
            "忍違離荒津，陸行且無地。",
            "秋寒筋骨疲，風雨更厄之。",
            "病亦坐酒困，樂在遇已知。",
            "下水浩然涉，出港何其捷。",
            "及門祗霎時，不想無吏接。"
        ],
        "title": "自富池江入興國軍港留三日歸回舟捷甚摭實寫意",
        "id": "c432b9f8-ba11-4641-8091-77f8f77730f7"
    },
    {
        "author": "董嗣杲",
        "paragraphs": [
            "夏初曾歷此，信宿强舍去。",
            "及其還城中，旅瑣若羈馭。",
            "凉秋復過時，又坐題詩處。",
            "黄冠苦相佞，往往多過譽。",
            "且謂筆力遒，真得鬼神助。",
            "但將虚名汙，不具實眼覷。",
            "顧予欲棲止，未有抛茅據。",
            "難忘整屐遊，贏得寘浮慮。",
            "地曠實仙源，野步豈宜遽。",
            "且須窮嵌巖，何在事啖茹。",
            "祗酌神泉清，垢净不待濾。",
            "撥雲峯下石，晚霽且箕踞。"
        ],
        "title": "重遊清虚庵",
        "id": "869568ca-f317-49af-ac34-ec5049180f92"
    },
    {
        "author": "董嗣杲",
        "paragraphs": [
            "用僧期不來，子午針頭誤。",
            "沉迷負所傳，老去眼隔霧。",
            "言甘說中少，見陋遭時惡。",
            "三椽當道架，山色翠回互。",
            "空曠乏人守，有欲絕反顧。",
            "豈無世事非，何能日如故。",
            "昨收松下書，欲見展心晤。",
            "遍尋莫知蹤，望極柏山路。",
            "馬荒人亦倦，酒熟秋垂暮。",
            "浮身真是浮，參取折蘆渡。"
        ],
        "title": "風水僧善用期之不遇",
        "id": "645ff282-4146-4b17-a80a-33894b55612d"
    },
    {
        "author": "董嗣杲",
        "paragraphs": [
            "蓬麻冒日氣，舟過風遞香。",
            "香氣入晚秀，月色迷官塘。",
            "此時同載僧，眉上生毫光。",
            "心鏡不待磨，一碧眩四方。",
            "遂此終夕安，推篷睇渺茫。",
            "凌晨泊北津，分手各自忙。",
            "追随遊徑山，奈何吏鞅妨。",
            "何時重聚首，叙我歌河梁。",
            "世緣苦聚散，人事多短長。",
            "興言偶及爾，不覺耿中腸。",
            "薫風蕩柳煙，吹面無多凉。",
            "晨曦曬屋裂，獨恨衝塵黄。"
        ],
        "title": "招鐵鏡明上人同舟入京",
        "id": "65d33501-bba3-4228-8d7c-89d7558e8ad7"
    },
    {
        "author": "董嗣杲",
        "paragraphs": [
            "徙倚短窗下，月色照平地。",
            "江頭見漁舸，更欲扣舷醉。",
            "山川藹夕霏，菰蒲顫凉翠。",
            "景色自紛糅，造化祗兒戲。",
            "慨嘆幾今古，不過榮與悴。",
            "胸中難貯愁，萬緣可棄置。",
            "三更北風暴，頃刻天地異。",
            "掩窗抱膝吟，欹枕不復睡。"
        ],
        "title": "對月",
        "id": "d0ab6abd-1f93-49e3-bd79-11352f3f1e08"
    },
    {
        "author": "董嗣杲",
        "paragraphs": [
            "回峯月魄上，照我方壺寒。",
            "軒窗絕四掩，流光壓空闌。",
            "凉襲荷沼幽，陰寫竹逕乾。",
            "逺泉助清思，珮聲何珊珊。",
            "啼鳥寂無聞，何枝能擇安。",
            "空青閃虚碧，纎翳莫可干。",
            "有酒此不斟，徒坐夜漏殘。",
            "相逢此時快，瞠目終宵看。"
        ],
        "title": "與葛秋巖小園看月",
        "id": "61cfbee6-357a-46ad-9a20-ef94ef2709d0"
    },
    {
        "author": "董嗣杲",
        "paragraphs": [
            "一官坐渡頭，事簡多是閒。",
            "口口說廟靈，祭賽紛强頑。",
            "逐日享餕餘，贏得酡客顔。",
            "江風吹不散，借此資身孱。",
            "俸錢給不多，悔離禁衛班。",
            "妻子號寒饑，語下嗟間闗。",
            "俟代尚爾遥，擲珓卜善還。",
            "随時了應酬，惟恨得酒慳。"
        ],
        "title": "贈接泥渡下李巡檢",
        "id": "32f803c4-3a3a-456e-ae4d-881c5de0b858"
    },
    {
        "author": "董嗣杲",
        "paragraphs": [
            "山路本無雨，霧滃露點濕。",
            "脚滑幾欲縮，舉步真如縶。",
            "剉過萬千山，雲磴莫計級。",
            "更多仙泉甘，潭深絕綆汲。",
            "力疲骨節酸，逺眺空竚立。",
            "曠懐無與言，付與詩收拾。"
        ],
        "title": "山行",
        "id": "eb9ea657-1172-42c7-9057-359dd28e206e"
    },
    {
        "author": "董嗣杲",
        "paragraphs": [
            "舟絕顧城湖，始知泊銀樹。",
            "脚夫亟裝擔，頓足跋涉懼。",
            "水行困弊舟，陸出藉芒屨。",
            "望逺有異觀，山水陶興趣。",
            "太息足力疲，趁程眠日暮。",
            "髙價租蹇驢，意欲代吾步。"
        ],
        "title": "銀樹道上客懐  其一",
        "id": "871b892d-700d-4c65-9b4e-2f963c7f05b0"
    },
    {
        "author": "董嗣杲",
        "paragraphs": [
            "破輿不忍登，恐負看山眼。",
            "遥程入荒夐，棧道踐𡾰嵼。",
            "蹇載亦徒勞，登頓資笑莞。",
            "氣餒不足甦，只得仰酒琖。",
            "暫免極寒侵，圍春想歌板。",
            "何當位經綸，盡把凹凸剗。"
        ],
        "title": "銀樹道上客懐  其二",
        "id": "d50d7fac-ce00-4562-affb-694152306f5b"
    },
    {
        "author": "董嗣杲",
        "paragraphs": [
            "日出雪意消，雲斂萬山紫。",
            "水步發船人，相競更填委。",
            "弛擔苦多虞，買渡須謹始。",
            "向來受摧挫，至今失料理。",
            "溪南樹陰開，沙上鴻聲起。",
            "獨行良辛苦，淹留嘆行李。",
            "寘恨復憐生，歸歟安坎止。",
            "奔程入湖城，渺茫東門水。"
        ],
        "title": "四安乘舟上安吉州",
        "id": "3d9c5f22-1ff4-4acd-850b-7489ab811021"
    },
    {
        "author": "董嗣杲",
        "paragraphs": [
            "我貎甚癯棘，極愛山林住。",
            "纔說廬山去，不憚葺芒屨。",
            "鬰懐得少解，動脚即徤步。",
            "誰言多岌嶪，堂堂大驛路。",
            "萬景山渺莽，曠遊愜心慕。",
            "荒坊偶小憇，周覧入薄暮。",
            "西隅壁灰淨，半堵若縑素。",
            "方此欲題名，已觸野僧怒。"
        ],
        "tags": [
            "庐山"
        ],
        "title": "又過妙智寺後因賦",
        "id": "3e31ca9f-7b0d-400b-8e11-18ca4442564f"
    },
    {
        "author": "董嗣杲",
        "paragraphs": [
            "前生修行來，見山入骨貪。",
            "自昔盛緇流，無處無精藍。",
            "大風起江頭，吹我菊帽簮。",
            "景物日自殊，登頓我所甘。",
            "青紅夕陽光，隠約埋空嵐。",
            "矮松冷塵屋，暗燈明破龕。",
            "好月亦愛人，離雲印寒潭。",
            "詩壁不待題，禪偈不在談。",
            "還須蜕浮塵，投林結莎庵。",
            "平安火一烽，愁可寛江南。"
        ],
        "title": "遊盤塘山後廢寺",
        "id": "2e96575b-9091-4137-8fd5-338ea9d4607d"
    },
    {
        "author": "董嗣杲",
        "paragraphs": [
            "過峽水不清，渾濁甚他處。",
            "今朝喜得晴，看月莫猶豫。",
            "盡力掀篷開，浄着兩眼覷。",
            "月色更婀娜，炯然洗積慮。",
            "前磯水衝撞，傳若小灔澦。",
            "令人厭水程，惟祝江靈助。",
            "天地境界古，恨無槁梧據。",
            "餘樽就手瀝，適口乏啖茹。",
            "囁嚅味自佳，不須勞舉筯。",
            "醒去掩篷眼，零落故衾絮。",
            "呼天招仙游，同學列子御。",
            "儻轉北頭風，穏涉蕪湖去。"
        ],
        "title": "舟中對月",
        "id": "f6e95c15-6eac-4877-a63d-b5a5382455f4"
    },
    {
        "author": "董嗣杲",
        "paragraphs": [
            "雪後江面淨，客子不畏寒。",
            "掀篷篷上坐，静見天地寛。",
            "風平勢未減，小舟蕩渺漫。",
            "萬里瑩無波，瓊樹幻翠巒。",
            "大江此勝槩，景與心會難。",
            "須臾世界殊，月擁白玉槃。",
            "凡身寄廣漠，酒杯不可乾。",
            "嚴沍何能禁，醉眠更已殘。"
        ],
        "title": "雪後",
        "id": "2b05afe4-7c4e-45f2-92a4-dd792890a2c8"
    },
    {
        "author": "董嗣杲",
        "paragraphs": [
            "空雲駕我登天池，江山秋渺無津涯。",
            "涉溪驀棧借杖藜，光景體認歸裁詩。",
            "崢嶸寺門窩風低，塔鈴喧風際天吹。",
            "方丈軒檻供毗尼，老僧喜氣揚鬚眉。",
            "浮屠名紀主簿題，偶拈椽筆書年時。",
            "秋稜初勁樹葉飛，蜀錦糝綴斜陽枝。",
            "文殊閣上爇香遲，天燈熒煌放者誰。",
            "暗中拾取懐袖携。",
            "一燈一葉光陸離，千古此奇不可知。",
            "獨此闌干納此奇，月落泉響松籟迷。",
            "畏寒蚨坐身如癡，覺禪論徤能祛疑。",
            "傷今悼古涕交頥，自矜夙抱山水資。",
            "曾爲浯溪强住持，浯溪溪上波渺瀰。",
            "波濤衝撞天寶碑，寺門廢圯日就衰。",
            "急拾斷碣分龜支，二水八景猶紛披。",
            "浮蹤又向廬山羈，殘骸未散挈鉢棲。",
            "所至殊忍弔迹遺，浯溪誰究稔禍妃。",
            "有唐立見宗社危，陵廟棄擲奔峩嵋。",
            "最苦杜陵嗟流移，元郎頌公雅可禆。",
            "大書紀勒中興辭，讀之憤悱生悽悲。",
            "平生未采湘江蘺，聞此幽妍空心期。",
            "覺翁泥古多發揮，逆知流輩莫我追。",
            "回思太史過浯溪，曾有野僧相追隨。",
            "儻如覺翁能投機，太史肯以庸目之。",
            "夜寒燈花糝臺欹，無酒可滌吟腸饑。",
            "推窗下望夕烽微，東西天地猶旌旗。"
        ],
        "tags": [
            "庐山"
        ],
        "title": "天池寺夜與主僧覺翁圓上共坐談浯溪山水之勝信筆因贈長句",
        "id": "dce36756-38f4-40fe-8595-f66a698ff1d4"
    },
    {
        "author": "董嗣杲",
        "paragraphs": [
            "西風吹淨汀洲明，蕭蕭雨荻霜蘆聲。",
            "江山幻出琉璃屏，誰歌謫傅琵琶行。",
            "三更月滿十二城，夢超弱水登蓬瀛。",
            "九派水，九叠山，水水山山錦四環。",
            "綠羆玄猿守朱闗，雪鶴舞影石臺乾。",
            "瑶樹琪花不可攀，花上結子千歲慳。",
            "花子錯落魚鱗斑，踐幽濟勝清肺肝。",
            "回首空睨雙雲鬟，蘿香點漬衣袂寒。",
            "不覺罡風吹倒還，瓊跳璧濺鳴珊珊。"
        ],
        "title": "九江驛紀夢歌",
        "id": "7981adf8-959e-46c7-a4ec-37a4f64e2b34"
    },
    {
        "author": "董嗣杲",
        "paragraphs": [
            "富池羈客吟窮秋，吟成寫出還包羞。",
            "王家兄弟領此幽，識邁子瞻與子由。",
            "欲織寒江無機收，兩眼逺睨邉烽樓。",
            "前時水頽岸不修，今日雲族蒙荒洲。",
            "洲上秃樹葉不留，丹纈都漬泥塗浮。",
            "燒薪晚煮雲子柔，方纔落斧鳴潮頭。",
            "欲填饑腹消客愁，飽時熟睡迷荘周。",
            "蝴蝶夢破嗟年流，不觧俯首尋茶甌。",
            "飛鴻整陣聲何遒，憶君金玉孰可侔。",
            "自期雪夜訪君遊，乘興肯遜山陰舟。"
        ],
        "title": "録秋日藁因寫客况寄王倅昆仲仲亦曾任衡倅",
        "id": "cf929cf8-1476-4cc2-85df-4db85585a01f"
    },
    {
        "author": "董嗣杲",
        "paragraphs": [
            "奇才不泯揚馬名，善政況著龔黄績。",
            "政績才名分外榮，山林意趣無方覔。",
            "人生富貴骨相中，何須强力争豪雄。",
            "三光五岳蟠心胸，歲寒春色梅花風。",
            "我有小隠傍石屋，石上幾回斸黄獨。",
            "看來我已不啻足，何事攅眉勞案牘。",
            "程子談何不碌碌，古意今情兩堪掬。",
            "歸與歸與毋忍辱，同尋牧童過天竺。"
        ],
        "title": "寄程申叔",
        "id": "b7fd1d69-c1e2-48ad-a702-58a969635e42"
    },
    {
        "author": "董嗣杲",
        "paragraphs": [
            "書生浪出值暑天，何啻千里身在船。",
            "今辰忽向船亭坐，頭眩猶類瀕江牽。",
            "履平剗地若恍惚，四體不舒慣{臯兀}杌。",
            "自嗟時滯久勞苦，驅馳負得貧筋骨。",
            "奉使衙深少吏胥，幹官占了東偏居。",
            "西偏有軒扁清足，憔悴幾竿蒼竹踈。",
            "射檐莫禁落日曬，平白將身隨爐鞴。",
            "不奈羸軀苦熱情，無故要償行脚債。",
            "富池狂遊期者誰，卷雪樓燬空有基。",
            "離船未久抱虛暈，孱弱忍蹈波濤危。",
            "官衙寂然且臥病，便行小伺西風勁。",
            "廬山夜眠不熟淚不乾，梧樹支離凋井闌。"
        ],
        "tags": [
            "庐山"
        ],
        "title": "初至江城寓分司衙",
        "id": "ef641868-5292-41e7-aeb2-827781fb6d1b"
    },
    {
        "author": "董嗣杲",
        "paragraphs": [
            "雲過秋天亂擘絮，風透秋窗遺剪刀。",
            "客衣難禁如此候，離家失侶徒呼號。",
            "肌骨癯然病易入，況復加以思慮勞。",
            "行來行往失神雋，蟄此何殊懸壁猱。",
            "莎底促織聲更苦，唧唧唧唧聲轉髙。",
            "闌檻謾爾寄清足，石階半落埋蓬蒿。",
            "無人洗竹起荒翳，脆竿蠧葉纒薜荔。",
            "繁陰不密絕午夢，安得清風襲襟袂。",
            "摧殘其來亦已久，心欲扶植茫無計。",
            "鈎簾癡坐空搔首，直睨秋雲割新霽。",
            "雲捲雲舒天自空，風生風止窗且閉。",
            "未暇冥搜清足吟，鄰園老鶴傳孤唳。"
        ],
        "title": "午陰坐清足軒",
        "id": "8a6d822b-464e-43ad-aff3-48885b6f944c"
    },
    {
        "author": "董嗣杲",
        "paragraphs": [
            "大江西風三日起，激起怒濤三萬里。",
            "客子口噤悄無語，縱有髙樓危莫倚。",
            "樓前秃樹剩幾葉，更有咽蟬埋葉裏。",
            "大船小船不見影，衝沙入峽蒼黄艤。",
            "偶籠窄衫上岡頭，茫茫莫辨天與水。",
            "浪花旋舞山岳迸，鱗鱗白露江豚齒。",
            "乾坤浩渺昬八極，秋髙偉事無過此。",
            "正愁梧上鳳栖空，誰傳水底蛟鬬死。"
        ],
        "title": "西風",
        "id": "fd678671-63f1-4b27-af15-029f61766e54"
    },
    {
        "author": "董嗣杲",
        "paragraphs": [
            "浪遊幾抆還家淚，貧抱遺書羞擁篲。",
            "短篷獨載冒江濤，平生觸事成淹滯。",
            "所爲素守三不欺，人所不知心所知。",
            "欹枕賦就歸來兮，風伯前呵雨師隨。"
        ],
        "title": "得少順風又值小雨二首  其一",
        "id": "599d5ec3-c03e-4714-82ea-1e2169f1b16e"
    },
    {
        "author": "董嗣杲",
        "paragraphs": [
            "風色幸順逢小雨，小雨冥濛細如縷。",
            "磯上積得雪片堅，雨暗煙沈無所覩。",
            "無邉無岸江氣埋，誰將混沌爲胞胎。",
            "送愁急取孤樽開，詩思不知從何來。"
        ],
        "title": "得少順風又值小雨二首  其二",
        "id": "5ba4b5fc-e8da-4506-aa97-4547153ad7c6"
    },
    {
        "author": "董嗣杲",
        "paragraphs": [
            "蘇州藤枕蘄州簟，更着洪州蟬翼扇。",
            "髙臥西窗風外榻，栩栩羲皇夢中見。",
            "客寄無聊歸未易，搜吟攪得酸腸徧。",
            "蓴香鱸肥自相憶，季鷹肯羡洛陽掾。",
            "爲客不似家居好，身老江湖已云倦。",
            "要盟東林逺法師，白家池上泉珠濺。",
            "聽泉坐石且幽尋，收拾勝跡歸吟卷。",
            "我欲往遊志已堅，只恐同遊心易變。"
        ],
        "title": "午睡中懐約山遊",
        "id": "10850d34-ed6f-4025-9d8f-a1fc1433fde0"
    },
    {
        "author": "董嗣杲",
        "paragraphs": [
            "厄貧作客嗟不辰，棲危更覺懐家頻。",
            "接泥渡頭漫簇雲，飛雪成塊打倒人。",
            "隔江黄梅山嶙峋，莫障疆場風沙塵。",
            "巴河未放船出津，歲晚客子多苦辛。",
            "伊誰急利行移新，茶引濡滯太不仁。",
            "書生枉困千金身，嘔盡心力無由伸。",
            "乾坤誤我此行役，徒然夢想南山宅。",
            "廬阜要窮仙佛跡，須将姓字磨崖石。",
            "春風春日春酒碧，脫却俗務勞雙屐。",
            "携耡賸采白雲薇，只欲了此心願歸。"
        ],
        "title": "貧遊",
        "id": "66ff2b95-87d1-44ae-9aa4-12a60d820b51"
    },
    {
        "author": "董嗣杲",
        "paragraphs": [
            "七年交春七日强，濛濛春雨吞江鄉。",
            "此夕莫知是元夕，地爐埋伏身猶僵。",
            "鼓簫聲絕想景物，燈火焰短如尋常。",
            "逢辰往往思濟勝，此際何異栖幽荒。",
            "推窗且畏江風惡，風柔却憶沙河塘。",
            "一竿星點富池廟，隨炙隨滅無精光。"
        ],
        "title": "辛酉富池元宵寫懐二首  其一",
        "id": "0987af56-6909-41e2-ae4b-db558ec4b311"
    },
    {
        "author": "董嗣杲",
        "paragraphs": [
            "江南江北那識春，况此寄鎮埋煙塵。",
            "卑棲客官困壟斷，無故汚此金玉身。",
            "濁醪自醉復自觧，空恨梗政吏不仁。",
            "忽傳街鼓聚嬉戯，兩株枯柴插燭銀。",
            "塗抹脂粉破涕淚，覔酒獻笑酬佳辰。",
            "震揺荒市官不嗔，傳是黄梅縣西人。"
        ],
        "title": "辛酉富池元宵寫懐二首  其二",
        "id": "7a95babb-0b5a-4558-a015-ebdd0d8e895d"
    },
    {
        "author": "董嗣杲",
        "paragraphs": [
            "讀書無靈時易過，剩得此身寄寒餓。",
            "浮議徒然强雌黄，孤生已拚蟻旋磨。",
            "江湖說詩在處多，字不堪煮詩奈何。",
            "不若將軍氊帳醉，兒郎帳裏傳羌歌。",
            "歸尋種秫安愚分，微名微利天所靳。",
            "長沮桀溺隠者歟，耦耕曾答仲由問。",
            "濁世悲歡無歇時，公事不了歸癡兒。",
            "胸蟠今古何足恃，得醉且醉莫須疑。",
            "酒邊說詩真是贅，說詩斷是敗人意。",
            "醉入羲昊洪荒前，消取霎時邯鄲睡。",
            "歲年寕免驅塵勞，勞不成功亦滔滔。",
            "終須儕入千百衆，坐對柏烟穿布袍。"
        ],
        "title": "吟客枉訪酒邉走筆以贈",
        "id": "1babaa62-09ed-4232-90a2-e413be2a0dc8"
    },
    {
        "author": "董嗣杲",
        "paragraphs": [
            "清談得子夜已中，彼此歴叙平生窮。",
            "知子曾爲四明客，亦曾獻賦明光宫。",
            "萬人海裏不相逢，狂遊却向江城同。",
            "尋盟要采廬山杞，香爐峰頂煙生紫。",
            "便從山北過山南，趁取春光攅桃李。",
            "洗心滌慮先潄齒，况是天下第一水。"
        ],
        "tags": [
            "庐山"
        ],
        "title": "余明逺訂遊廬山",
        "id": "8e6ac0f1-de96-4bbd-8937-1fcd1000e26e"
    },
    {
        "author": "董嗣杲",
        "paragraphs": [
            "欲遊廬山恨不遍，游子先須兩脚徤。",
            "山中浪走不知方，逢人問路空徬徨。",
            "人言五老山水窟，半是神仙半是佛。",
            "獨行直待西風髙，未可議我無仙骨。"
        ],
        "tags": [
            "庐山"
        ],
        "title": "答問遊廬山日子",
        "id": "3bdc0552-1f92-43f7-aae4-cbc665ace729"
    },
    {
        "author": "董嗣杲",
        "paragraphs": [
            "少年嗜吟如嗜蜜，諸公奇之有奇質。",
            "學荒志曠不自量，躐登將壇多所嫉。",
            "薄遊六朝廢興處，逺嘅疆場分離日。",
            "江草江花幻縝密，下字如縛禪家律。",
            "吁嗟舊存無二三，側近所取不償失。",
            "因知嫉者豈輕易，斂盡浮華能就實。",
            "趣入空玄須正傳，趣得於心暗如漆。",
            "搜剔造化鬼神凴，天孫雲錦可織出。",
            "客寄多時轉蕭瑟，趁取風寒寫曠逸。",
            "九江五峯金翠濕，風月悉歸三寸筆。"
        ],
        "title": "刪舊藁感賦",
        "id": "8f1901dc-02b4-4ad5-bc1c-40741b7d240d"
    },
    {
        "author": "董嗣杲",
        "paragraphs": [
            "湓江城裏九江驛，今作分司主人宅。",
            "我脱富池榷茶責，借住寛閒忘主客。",
            "移栽廬山竹半百，障得西廂斜日赤。",
            "西風揺影失半壁，夢覺只疑泥土窄。",
            "呼酒當天聊復適，說詩正可凉風夕。",
            "銀河萬頃鎔瓊色，曠放莫名狂太白。",
            "留此亦好歸亦得，免使向人說離拆。",
            "月明酒醒塵絕迹，直欲騎鯨泛空碧。"
        ],
        "tags": [
            "庐山"
        ],
        "title": "官廨凉夕醉成",
        "id": "53855d5f-2878-4979-b681-f5cc775c1fce"
    },
    {
        "author": "董嗣杲",
        "paragraphs": [
            "悠悠漾漾泛煙篷，兩耳聽徹江聲空。",
            "水歩涉歷休折柳，晴宵又泊湋源口。",
            "何待月上淮山頭，黄昏更好尋泊休。",
            "紅糟醸魚可薦酒，劇飲誰能盡五斗。",
            "斗斜月出夜已分，江聲人語寂無聞。",
            "惜無蘇仙共此快，獨自吹簫離巡砦。"
        ],
        "title": "離湋源口即事",
        "id": "4fe16f4c-36e8-40db-a1f5-b18a3080045a"
    },
    {
        "author": "董嗣杲",
        "paragraphs": [
            "蟂磯聳拔大江東，梟能害人時所惡。",
            "或謂水沃石上來，以澆易蟂本無據。",
            "前對三山削遥翠，左望邑廬如櫛布。",
            "政和觀額頒寧淵，青墩月出寒沙暮。",
            "仙屋周遭二十間，常容苦行掛單住。",
            "于湖題字跡已湮，拍磯只有風濤怒。",
            "下觀轉經送輪藏，若徒自希檀施顧。",
            "飽飲臨江望此磯，此水終身不曾渡。",
            "青鞋尋勝亦痛快，斜陽迅如箭鋒度。",
            "蒲帆掛起祗瞬息，頃刻便艤蕪湖歩。",
            "破舟可棄跡可安，邑橋官店暫尋寓。",
            "釃酒歡歌謝江靈，髙眺月江足詩句。"
        ],
        "title": "蟂磯",
        "id": "1db87cec-cbee-4107-bac0-b74326ae564e"
    },
    {
        "author": "董嗣杲",
        "paragraphs": [
            "陰崖月餘雪未消，春入富池江上遥。",
            "寒林萬木絕枝葉，終日强欲收墮樵。",
            "古屋羈人鬢蕭蕭，三冬煖曲無炭燒。",
            "掘地作爐煨榾柮，如此爲官徒折腰。"
        ],
        "title": "苦寒",
        "id": "2f0d730e-d2e7-4fbb-938c-6543fd05980b"
    },
    {
        "author": "董嗣杲",
        "paragraphs": [
            "吾家阿京愛公弼，吾家澤兄敬公弼。",
            "半生夢與公弼遊，豈意相逢在今日。",
            "春風和氣見眉宇，玉壺冰鑑藏胸臆。",
            "人間萬事君自知，未必君材人盡識。",
            "蘇門水木無纎埃，聞君家近公和台。",
            "仙家近日多官府，黄帽青鞋歸去來。"
        ],
        "title": "贈蕭鍊師公弼",
        "id": "56aa4fa9-7da1-4612-a3c1-2520b0247898"
    },
    {
        "author": "董嗣杲",
        "paragraphs": [
            "菜本芃芃剪青玉，饌成澆飯填清腹。",
            "孤鶴出自九宫山，雙眸如鶻歩如鹿。",
            "我聞深谷少得鹽，食淡眠幽體已仙。",
            "軒軒意趣神氣全，中壽亦過八十年。"
        ],
        "title": "留九宫山封道士飯因贈",
        "id": "4460ff3e-3609-47a2-b8c7-c1ad66e72ff6"
    },
    {
        "author": "董嗣杲",
        "paragraphs": [
            "旌幢龍虎衛，臺殿鼓鐘浮。",
            "水亂渾疑雨，山深祗見秋。",
            "九天嚴採訪，元老主焚脩。",
            "得祿安蕭散，前身幾世修。"
        ],
        "title": "太平興國宫",
        "id": "c35d7848-d9d2-4ab7-b3ec-7fa034183d34"
    },
    {
        "author": "董嗣杲",
        "paragraphs": [
            "鄂侯遺部曲，多歲此爲農。",
            "茅店罷殘暑，松巒出亂鐘。",
            "溪流分别塢，晚色失前峯。",
            "去去遺仙跡，蒼雲幾萬重。"
        ],
        "title": "過岳家市",
        "id": "2314b2dc-68fd-42c7-b9a3-cc2fbf8a4877"
    },
    {
        "author": "董嗣杲",
        "paragraphs": [
            "山暝沉晴靄，江春蕩夕暉。",
            "水從螺港下，雲接鹿磯飛。",
            "雷鼓茶船衆，風旗酒店稀。",
            "黄昏入悽愴，營屋柝聲微。"
        ],
        "title": "過富池水軍寨前",
        "id": "15f103ac-bef9-4524-a1a1-450b560b1d50"
    },
    {
        "author": "董嗣杲",
        "paragraphs": [
            "往分蓮社供，歸向草廬眠。",
            "山寨差更鼓，春江走戰船。",
            "風光隨處别，鬢影倩誰憐。",
            "花柳西湖曲，招邀憶去年。"
        ],
        "tags": [
            "西湖"
        ],
        "title": "宿雄江統制衙",
        "id": "1ecec302-ea94-4d4c-b8fd-c75a049e11ac"
    },
    {
        "author": "董嗣杲",
        "paragraphs": [
            "從軍傳勇畧，信脚困行間。",
            "病廢羞長劍，秋歸見故山。",
            "鏡中雙鬢改，衆裏一身還。",
            "風雪沉昏夜，猶思戍散闗。"
        ],
        "title": "李正將病歸",
        "id": "182ce358-e37b-41f8-a32e-7167440cd9ae"
    },
    {
        "author": "董嗣杲",
        "paragraphs": [
            "依違春夢破，悲壮曉鷄鳴。",
            "旅舍隣淮士，家書附遞兵。",
            "東風吹浦樹，落月下江城。",
            "辦取遊山具，天池聽水聲。"
        ],
        "tags": [
            "庐山"
        ],
        "title": "客中擬遊廬山",
        "id": "49959038-9d5c-42d9-a8ba-5d6cb98fc606"
    },
    {
        "author": "董嗣杲",
        "paragraphs": [
            "屏心寒夢枕，屋角曉城鐘。",
            "客子幾多想，廬山千萬峯。",
            "仙源雲氣叠，溪坂雨聲重。",
            "楊柳西門外，禪人屢此逢。"
        ],
        "tags": [
            "庐山"
        ],
        "title": "懐廬山",
        "id": "a23c2080-5da3-4efe-8228-6a696f1bd774"
    },
    {
        "author": "董嗣杲",
        "paragraphs": [
            "客簷停坐久，軍遞接程初。",
            "狂醉舒城酒，欣將建業書。",
            "宦遊空嘆老，吟思未應疎。",
            "舉網誰家子，歡然餉巨魚。"
        ],
        "title": "泊安慶得郭澹溪書",
        "id": "e7cafa4a-970d-4168-b97a-224e8d2d7d89"
    },
    {
        "author": "董嗣杲",
        "paragraphs": [
            "丘園勞積夢，天地厭劬書。",
            "立晚分孤鶴，跳春喜衆狙。",
            "風多醉有竹，雨久飯無蔬。",
            "又見江西估，收苖蓄巨魚。"
        ],
        "title": "江城春日寓懐",
        "id": "1ac40f63-4496-4919-9e6b-745fe7720480"
    },
    {
        "author": "董嗣杲",
        "paragraphs": [
            "惠詩傳驛舊，立雪想師遥。",
            "一别此山去，清風不可招。",
            "經窗雲半掩，石塔水偏朝。",
            "托迹今三宿，伊誰共寂寥。"
        ],
        "title": "天池寺憶雪屋韶上人",
        "id": "58025ca4-1568-4ba4-8072-ca22d2e001c3"
    },
    {
        "author": "董嗣杲",
        "paragraphs": [
            "清香凝燕寢，春色遍龍舒。",
            "市井無遺地，人煙有定居。",
            "柝聲營屋邃，帘影酒坊虚。",
            "白首三山客，編茅作校書。"
        ],
        "title": "安慶新城",
        "id": "193bb2ae-0db2-4b87-8f3e-e4e9affbb703"
    },
    {
        "author": "董嗣杲",
        "paragraphs": [
            "市邑新荆棘，風沙舊路岐。",
            "重添多少恨，可想戰争時。",
            "蟒氣纒荒塔，螢光出廢池。",
            "纎纎城角草，應是得春遲。"
        ],
        "title": "過安慶舊城",
        "id": "f4d8eadc-aeda-404d-8950-38447e6d0ef4"
    },
    {
        "author": "董嗣杲",
        "paragraphs": [
            "偃武身還老，還家計未非。",
            "貧依山寨住，喜訪竹樓歸。",
            "度隴書鴻少，翻場戰馬肥。",
            "月明羞北望，誰擷故園薇。"
        ],
        "title": "送劉統轄自黄岡歸光州",
        "id": "31a45f95-a088-4ec9-bea8-86c442b962c0"
    },
    {
        "author": "董嗣杲",
        "paragraphs": [
            "幾年參四教，孤影托三衣。",
            "自識閒機了，誰甘苦行歸。",
            "秋藤溪水活，雨葉寺墻肥。",
            "覺得真如處，空房不掩扉。"
        ],
        "title": "贈圭上人",
        "id": "a49c957c-2e45-40e0-bb10-7cd8bcb35e53"
    },
    {
        "author": "董嗣杲",
        "paragraphs": [
            "心知沈迹墮，耳熟舊詩誇。",
            "返照僧歸寺，西風客憶家。",
            "微寒侵病骨，新夢惜年華。",
            "獨坐無聊賴，沿籬看菊花。"
        ],
        "title": "秋巖入城後寄",
        "id": "331b894b-25f9-4f9c-8db6-2d4b1ef711e5"
    },
    {
        "author": "董嗣杲",
        "paragraphs": [
            "岑寂風烟異，荒寒夢寐危。",
            "擇交貧可久，爲吏拙難醫。",
            "大閫糧艘上，孤營竹笛悲。",
            "快沽桑落酒，澆此滿懐詩。"
        ],
        "title": "拙寄",
        "id": "79e8be3b-80fe-4d1c-910d-24795c3a17d6"
    },
    {
        "author": "董嗣杲",
        "paragraphs": [
            "聞得西巖竇，髙飛直下泉。",
            "貪奇曾結屋，接潤可通田。",
            "晚竹侵雲老，凉蔬摘雨鮮。",
            "野猿常抱子，飼食下松顛。"
        ],
        "title": "冷翠谷看瀑二首  其一",
        "id": "5eddb577-cf67-4b87-bba4-5587376578db"
    },
    {
        "author": "董嗣杲",
        "paragraphs": [
            "清嘯谷音答，閒眠松蔭便。",
            "山林微暑退，鐘鼓逺風傳。",
            "足繭憂羸僕，身輕羡散仙。",
            "乍暄思午盥，喜際石根泉。"
        ],
        "title": "冷翠谷看瀑二首  其二",
        "id": "4a0e141a-fcbb-4d86-ac9a-3f1314e63aa1"
    },
    {
        "author": "董嗣杲",
        "paragraphs": [
            "單起浯溪寺，禪棲主簿峰。",
            "收詩入頑石，禮塔趁昏鐘。",
            "好古心何癖，觀空語更慵。",
            "覺翁纔覺處，明月出孤松。"
        ],
        "title": "贈天池寺覺翁圓上人",
        "id": "ef8f3eb1-e51f-4e07-887e-fb83faf0f0c8"
    },
    {
        "author": "董嗣杲",
        "paragraphs": [
            "溪水涵天影，山雲趁屐聲。",
            "信緣重一到，流夢入三生。",
            "瀑勢翻空逺，林陰障雨平。",
            "爐峯閑覽勝，思附逺公名。"
        ],
        "title": "重遊東林",
        "id": "0ce20916-4f66-441a-a814-7956295bb59f"
    },
    {
        "author": "董嗣杲",
        "paragraphs": [
            "吟斷悲秋字，愁歸餞臘筵。",
            "天荒鵬路絕，水落鴈汀懸。",
            "白羽沈郵箭，滄江負釣船。",
            "投閒須有日，處順且添年。"
        ],
        "title": "留江城將還富池",
        "id": "37203f33-7109-458e-96fc-5c0340e5907f"
    },
    {
        "author": "董嗣杲",
        "paragraphs": [
            "傍通錦繡谷，上接鐵船峰。",
            "月出龍潭浄，風虚佛屋重。",
            "四維天象朗，孤閣野雲封。",
            "收得天燈葉，熒熒却絕蹤。"
        ],
        "title": "天池寺晚歩",
        "id": "880f84a7-0e67-4c97-b1ae-b73419a0c5f5"
    },
    {
        "author": "董嗣杲",
        "paragraphs": [
            "舟車江郭隘，鐘鼓梵祠遥。",
            "古馹停羈客，深林出晚樵。",
            "鷹呼風立至，鴉竄雪垂飄。",
            "市價招商急，殘冬未寂寥。"
        ],
        "title": "出西城",
        "id": "8f5869c1-1402-4a2d-bf09-d13da90cc3f9"
    },
    {
        "author": "董嗣杲",
        "paragraphs": [
            "天地聚奇觀，山林負隠名。",
            "月明僧影瘦，風定水聲清。",
            "不覺忘身世，何須問死生。",
            "有詩難舉似，真實避時英。"
        ],
        "title": "東林寺晚歩",
        "id": "5bce059b-6123-48dc-9840-cbd07715ff28"
    },
    {
        "author": "董嗣杲",
        "paragraphs": [
            "亂眼悲人事，追程老客顔。",
            "鼉鳴風鼓浪，鴈斷日銜山。",
            "此際塵勞混，吾生賦予慳。",
            "吟聫朝晚積，負得賀嚢還。"
        ],
        "title": "旅次感懐",
        "id": "0a9c3544-f16e-4d80-95e5-fc79cb4faa93"
    },
    {
        "author": "董嗣杲",
        "paragraphs": [
            "寂寞城西寺，重來已素秋。",
            "未霜芳草合，欲雨暮雲稠。",
            "濁酒羸方戒，新詩困復休。",
            "翻然會心處，煙徑有歸牛。"
        ],
        "title": "周孚與髙伯庸同遊王氏庵歸而閭丘仲詩至因次韻貽顯庵主以紀一時事  其一",
        "id": "1fc48d83-e58b-4f21-a92b-fe76189e446d"
    },
    {
        "author": "董嗣杲",
        "paragraphs": [
            "法水堪湔垢，僧廬自辟塵。",
            "飯炊雲子熟，茶泛乳花匀。",
            "草草情何厚，怱怱迹易陳。",
            "他年輞川上，爲畫兩綸巾。"
        ],
        "title": "周孚與髙伯庸同遊王氏庵歸而閭丘仲詩至因次韻貽顯庵主以紀一時事  其二",
        "id": "103acdb6-a512-429e-a1aa-b469b75c8f1f"
    },
    {
        "author": "董嗣杲",
        "paragraphs": [
            "宿戍供王事，膏車趲客程。",
            "折榮湓浦柳，行色武昌城。",
            "借印科邉餉，巡江點騎兵。",
            "憂時心更切，滿望邑塵清。"
        ],
        "title": "送史制機之鄂州",
        "id": "4908c341-8250-4e3a-9a06-e7f0b38c6af5"
    },
    {
        "author": "董嗣杲",
        "paragraphs": [
            "看雲忘斗峻，倚石望藤懸。",
            "鳥背斜陽去，牛翻淺草眠。",
            "井桐支野廟，溪水沃山田。",
            "隔嶺僧逢客，狂談馬祖禪。"
        ],
        "title": "過分水嶺",
        "id": "f61757f0-189c-4dc8-9d62-4f77a2344888"
    },
    {
        "author": "董嗣杲",
        "paragraphs": [
            "空凉妙智寺，經始臥遺碑。",
            "白日有精魅，長年無住持。",
            "雨淋泥竈壊，草迸石爐欹。",
            "纔入廬峯界，天風逐歩隨。"
        ],
        "title": "妙智寺",
        "id": "f91d0b35-8a06-4f0e-aabb-8b132318c00e"
    },
    {
        "author": "董嗣杲",
        "paragraphs": [
            "艱難罹歉歲，寂寞向他州。",
            "分絕青雲上，家遥滄海頭。",
            "空江蕩寒月，枯葦積荒洲。",
            "不奈譙城角，嗚嗚吹亂愁。"
        ],
        "title": "琵琶亭",
        "id": "13b3c0cb-0457-410c-b975-7784605a0202"
    },
    {
        "author": "董嗣杲",
        "paragraphs": [
            "唳雪滄洲鴈，嘘雲碧浪鯨。",
            "茅深淮渡逺，日落海潮平。",
            "廟樹揺燈影，船風送鼓聲。",
            "勞思於此泊，無地趁春耕。"
        ],
        "title": "泊黄茅潭",
        "id": "b9208098-5b36-49a6-9495-762480deb8de"
    },
    {
        "author": "董嗣杲",
        "paragraphs": [
            "憂世鬚眉覺，耡園夢想安。",
            "封疆南斗隘，天地北風寒。",
            "野水通眢井，山雲補蠧闌。",
            "故鄉營業墮，歲晚轉艱難。"
        ],
        "title": "廣濟縣王氏山園",
        "id": "6b06746f-c9bb-41f3-befe-8b84a30ef960"
    },
    {
        "author": "董嗣杲",
        "paragraphs": [
            "剩浪淮南接，踈篷岸北留。",
            "聮鑣入荒市，扶杖涉虚洲。",
            "有侣同尋醉，無歌可遣愁。",
            "風花猶未息，却望隔江舟。"
        ],
        "title": "曹家沙阻風與朱一夔歩入廬江縣",
        "id": "b0c2a26d-4680-4b24-ae61-08de362d9b22"
    },
    {
        "author": "董嗣杲",
        "paragraphs": [
            "江花迷望望，霜葉落紛紛。",
            "翠嶂明分燒，滄江逺載雲。",
            "聚舟應弭侮，營屋又屯軍。",
            "欲遂平戎捷，須將舊硯焚。"
        ],
        "title": "富池晚興",
        "id": "dbba545a-445d-495a-8c11-b8d2069f55c0"
    },
    {
        "author": "董嗣杲",
        "paragraphs": [
            "板橋孤渡險，草屋四簷穿。",
            "逺客感新月，短髭傷壮年。",
            "水籬微雪沍，天宇列星懸。",
            "無地尋朋好，歸情托七絃。"
        ],
        "title": "小歩晚興",
        "id": "c14a4752-fab9-46bc-ae65-3cda429210f8"
    },
    {
        "author": "董嗣杲",
        "paragraphs": [
            "病身歸束縛，楓葉見飄零。",
            "雲淡秋星白，天遥戍火青。",
            "舊盟無處續，閒夢有時靈。",
            "月色江聲裏，愁多酒易醒。"
        ],
        "title": "宿潯陽館",
        "id": "01b448c2-1221-4457-b504-d1a0afce2cc3"
    },
    {
        "author": "董嗣杲",
        "paragraphs": [
            "秋林不可寄，九月已寒風。",
            "鴻鴈雲呼逺，蠅蚊雨洗空。",
            "籬花荒正色，岸蓼臥枯叢。",
            "别浦棲漁隠，何期共短篷。"
        ],
        "title": "江墅秋晚",
        "id": "ca516939-1e21-474f-8403-b088123c1ae0"
    },
    {
        "author": "董嗣杲",
        "paragraphs": [
            "風姿欣邂逅，彼此略寒暄。",
            "爲客那知老，相看不忍言。",
            "湖魚朝上市，驛鼠夜穿垣。",
            "共爾添貧病，攅眉說故園。"
        ],
        "title": "入貴池逢張秀夫",
        "id": "c9079dc3-809e-4b37-b965-e4f5dc92a185"
    },
    {
        "author": "董嗣杲",
        "paragraphs": [
            "命逢元造厄，時使壮心違。",
            "淮海三年客，山林一布衣。",
            "有家惟母在，無犬寄書歸。",
            "明日重陽醉，休辭上翠微。"
        ],
        "title": "逢林舜舉",
        "id": "a44b68d1-5e1b-44a0-a313-cd93089dd375"
    },
    {
        "author": "董嗣杲",
        "paragraphs": [
            "接泥當有渡，截水欲無梁。",
            "白日風聲惡，滄波鷺點凉。",
            "閒身纒暑疢，故里報秋荒。",
            "渺渺孤生託，渾如墮絮忙。"
        ],
        "title": "自接泥渡再還富池",
        "id": "f0bd2778-e43a-48cc-9236-9710447b941a"
    },
    {
        "author": "董嗣杲",
        "paragraphs": [
            "銀樹驛橋廢，征車難久停。",
            "月沉孤店柳，雪掩敗舟萍。",
            "野冡明荒燐，山田出斷銘。",
            "甫能投宿去，歷歷過郵鈴。"
        ],
        "title": "銀樹",
        "id": "3e74687a-2156-4489-bf33-638171dd2b21"
    },
    {
        "author": "董嗣杲",
        "paragraphs": [
            "瀉月江當户，編茅屋背崖。",
            "久貧難養氣，獨酌且開懐。",
            "雪水喧淮土，天風破楚霾。",
            "鞭春明日早，環珮想堯階。"
        ],
        "title": "春近",
        "id": "36d6c57f-5c81-477b-9aff-fc428105e7ea"
    },
    {
        "author": "董嗣杲",
        "paragraphs": [
            "染衣塵土厚，覽鏡雪霜明。",
            "朱墨増新病，身名失舊清。",
            "公？春草盛，野市臘醅輕。",
            "留客驅寥寞，江光射北楹。"
        ],
        "title": "愁中延客",
        "id": "dec1dc89-962f-48e8-b1c4-dd422bfdc545"
    },
    {
        "author": "董嗣杲",
        "paragraphs": [
            "晴坂桑麻綠，春溪蘋藻香。",
            "家林方歉歲，身紀且殊鄉。",
            "澒洞時機密，淹留日計長。",
            "此生歸造物，不必殢行藏。"
        ],
        "title": "客江城歸期尚阻",
        "id": "ec1c3cf8-ae1f-481e-ae9d-34391716b062"
    },
    {
        "author": "董嗣杲",
        "paragraphs": [
            "身孤猶落葉，客久向餘英。",
            "少睡夜逾悄，多聞心更清。",
            "縣樓訛漏點，雨市雜溪聲。",
            "海上仙槎在，思乘幾凝情。"
        ],
        "title": "客久",
        "id": "a3449364-91f7-44ef-8add-3280de239f2b"
    },
    {
        "author": "董嗣杲",
        "paragraphs": [
            "嚢槖依然負，煙波豁爾遊。",
            "窮秋多雨水，歸棹幾汀洲。",
            "艤月無言坐，聽梧不觧愁。",
            "退耕應在念，肯向客途留。"
        ],
        "title": "贈歸客",
        "id": "9f1f97bd-c7a6-4b3c-ae62-b5080445a341"
    },
    {
        "author": "董嗣杲",
        "paragraphs": [
            "樹頭梅豆小，水際荻茅鮮。",
            "老客携名酒，頑胥納俸錢。",
            "喜尋臨晚興，恨入惜春聫。",
            "不似西湖樂，東風蕩畫船。"
        ],
        "tags": [
            "西湖"
        ],
        "title": "客寓即事",
        "id": "906187b8-59d8-4dda-860a-17f62a5a054f"
    },
    {
        "author": "董嗣杲",
        "paragraphs": [
            "獨客夢中過，千愁醉裏生。",
            "秋酲誰可觧，晚臥自難成。",
            "破屋無人氣，幽泉有雨聲。",
            "南窗多不掩，想像竹房清。"
        ],
        "title": "獨客二首  其一",
        "id": "e1e16376-d0a5-44eb-a0e4-90f3aa04b0ae"
    },
    {
        "author": "董嗣杲",
        "paragraphs": [
            "官治寄棲冷，僧樓凝望遥。",
            "江山延客眼，風雨聚秋宵。",
            "薦酒蒸淮棗，烹魚糝漢椒。",
            "莫能諳食味，心跡轉寥寥。"
        ],
        "title": "獨客二首  其二",
        "id": "a8db8f5e-7933-487b-85c6-29a914946f3e"
    },
    {
        "author": "董嗣杲",
        "paragraphs": [
            "琴書湓浦擔，風雪貴池船。",
            "問酒臨津醉，添衣入驛眠。",
            "漁翁寒補網，鄰女夜調絃。",
            "何日齊山去，尋僧學說禪。"
        ],
        "title": "泊貴池驛",
        "id": "a6376561-ea17-49f1-a1ee-8eb5590421e1"
    },
    {
        "author": "董嗣杲",
        "paragraphs": [
            "地分連寺樹，逕掩隔墻苔。",
            "破屋無僧住，深秋有客來。",
            "號猿歸秃樹，饑鳥立香臺。",
            "慧永當年塔，陰雲撥不開。"
        ],
        "title": "西林寺",
        "id": "357a15f4-cd1a-40b1-8d9b-db6640c779aa"
    },
    {
        "author": "董嗣杲",
        "paragraphs": [
            "形容淹白晝，意向落清樽。",
            "客榻猶移雨，鄰園自掩門。",
            "秋髙江一色，風起月多痕。",
            "忽忽孤生感，真難薄俗論。"
        ],
        "title": "客寓鄰家有園嘗欲過之不可得",
        "id": "61cab937-849f-44b6-bb5a-dcefa3bc7471"
    },
    {
        "author": "董嗣杲",
        "paragraphs": [
            "單懸淮楚寺，裓染歲時塵。",
            "踏雪歸何處，看雲悟此身。",
            "三乘新見性，一鉢晚隨人。",
            "江北蕭條甚，還期莫待春。"
        ],
        "title": "送矩上人",
        "id": "fc556cd8-e59b-4652-bd2c-450aacc322fb"
    },
    {
        "author": "董嗣杲",
        "paragraphs": [
            "别離臨水濶，迤邐望城微。",
            "落日猶回首，空江獨自歸。",
            "遥峰攅石樹，饑鳥立沙磯。",
            "誰憫貂裘敝，還家且掩扉。"
        ],
        "title": "寄别余明逺",
        "id": "4eccc57d-c3b0-42f8-8029-b73345b7e1d3"
    },
    {
        "author": "董嗣杲",
        "paragraphs": [
            "推枕縈殘夢，開窗掃積塵。",
            "病深難禦酒，貧極莫依人。",
            "野樹依山暗，春林受雨新。",
            "晨興閒整履，休惜看花頻。"
        ],
        "title": "寓城一首",
        "id": "fae16c88-98d4-4cb7-bf65-c25de60be14c"
    },
    {
        "author": "董嗣杲",
        "paragraphs": [
            "靜極占鴉鵲，閒來棄簡書。",
            "風停思晚醉，泥軟便春耡。",
            "透屋哀歌切，懐人吉夢疎。",
            "餘樽須共倒，莫惜過吾廬。"
        ],
        "title": "約余明逺",
        "id": "bfc0ecfd-3696-4271-9d6f-d6cd43506b53"
    },
    {
        "author": "董嗣杲",
        "paragraphs": [
            "居安懐蔀屋，處約客雄藩。",
            "風日山川媚，城池草木蕃。",
            "花時貧久减，春醉約多番。",
            "顧我留情極，憐君苦事繁。"
        ],
        "title": "客約遊山久未踐盟",
        "id": "3ae560ed-c2aa-40d6-b635-e1ef17b56e40"
    },
    {
        "author": "董嗣杲",
        "paragraphs": [
            "一雨收殘暑，新凉夜頓添。",
            "秋聲滿落葉，蟲語傍虚簷。",
            "衰疾便髙臥，游程嘆久淹。",
            "山林雖寂寞，亦足養吾恬。"
        ],
        "title": "雨後",
        "id": "cb34c543-467e-4308-87cd-e89d0cfca465"
    },
    {
        "author": "董嗣杲",
        "paragraphs": [
            "復添三嘆處，回泊四安時。",
            "野市人言獷，官坊酒味醨。",
            "聚船要價重，滌釡待糧遲。",
            "客况那能遣，終身厭路岐。"
        ],
        "title": "四安舟上",
        "id": "57c860a0-bd40-4667-b60c-230cb3d3a999"
    },
    {
        "author": "董嗣杲",
        "paragraphs": [
            "柳移彭澤縣，江泛木蘭橈。",
            "逺水初凝暮，青山獨去遥。",
            "沙明回斷鴈，月黒起寒潮。",
            "愛酒侔元亮，而今懶折腰。"
        ],
        "title": "舟過彭澤",
        "id": "fb572fed-877d-4881-9e92-d519cf1f08f7"
    },
    {
        "author": "董嗣杲",
        "paragraphs": [
            "寒勁滋煙浪，根浮蹈雪霜。",
            "同舟諳楚俗，空槖返吳鄉。",
            "聚散羈情逺，行藏話柄長。",
            "驟逢接言笑，直覺背時粧。"
        ],
        "title": "安豐朱一夔同舟",
        "id": "4f855410-43ef-4f23-97f7-a47bee7fad13"
    },
    {
        "author": "董嗣杲",
        "paragraphs": [
            "樹密攅烟靄，泉甘護土田。",
            "粧嚴仙佛徧，呵護鬼神専。",
            "蓮社招無地，桃源别有天。",
            "萬峰空削玉，分絕構三椽。"
        ],
        "tags": [
            "庐山"
        ],
        "title": "廬山中即事二首  其一",
        "id": "c0cf64ec-2ec5-4e4e-95f9-c3f30737325f"
    },
    {
        "author": "董嗣杲",
        "paragraphs": [
            "聽泉聊觧带，望塔謾驅車。",
            "山屋潜花犬，沙溪泛葉魚。",
            "野僧朝自碓，牧子夜猶耡。",
            "風景渾生意，塵勞盡掃除。"
        ],
        "tags": [
            "庐山"
        ],
        "title": "廬山中即事二首  其二",
        "id": "de8b2157-c525-4318-8bc9-5ba5c5ea3a65"
    },
    {
        "author": "董嗣杲",
        "paragraphs": [
            "秋蕪埋戍雨，暮荻卷壕風。",
            "禦侮弓刀利，揚威鼓角雄。",
            "雲連淮樹暗，月透漢營空。",
            "捩柂資遐眺，興衰自古同。"
        ],
        "title": "舟泊蘄城下",
        "id": "9ce40e09-2428-44c4-9c28-b6bcb6c971d1"
    },
    {
        "author": "董嗣杲",
        "paragraphs": [
            "隘寺鼓鐘透，殊庭瑞慶垂。",
            "上清唐塑像，正一漢遺師。",
            "經籙青城派，樓臺紫極基。",
            "堯天躋壽域，羽佩有威儀。"
        ],
        "title": "題江州天慶觀",
        "id": "51a47ece-2995-4ebb-98bb-9aaec7936ceb"
    },
    {
        "author": "董嗣杲",
        "paragraphs": [
            "主僧何所往，閒客自來遊。",
            "山阜秋稜勁，村塍稻把稠。",
            "落烏攅梵廡，腥鴿墮經樓。",
            "借鼎烹茶去，無人說趙州。"
        ],
        "title": "妙智寺明上人他適因得一遊",
        "id": "5ae83ca3-f69c-4bfe-af22-33ef13dd5ebf"
    },
    {
        "author": "董嗣杲",
        "paragraphs": [
            "拜章壇下桂花清，客子看山眼更醒。",
            "萬竹梳風凉透碧，亂峰收雨曉爭青。",
            "城中佳客還相憶，月下幽泉政好聽。",
            "誰肯結茅鄰逺社，白家猶有舊池亭。"
        ],
        "title": "留興國宫懐城中友人",
        "id": "1d7fa7d1-ec5c-4c20-8505-29849e3cd012"
    },
    {
        "author": "董嗣杲",
        "paragraphs": [
            "郡吏東征迓衮衣，不知郡圃掩芳扉。",
            "櫻桃熟處香山識，楊柳栽時靖節歸。",
            "壁帖嵌塵鐘鼎碎，樓歌壓市管絃飛。",
            "廬山面目清如此，幾客登臨幾夕暉。"
        ],
        "tags": [
            "庐山"
        ],
        "title": "九江易帥遂得盡遊郡齋",
        "id": "1a002788-57fb-4d6d-8ba1-e65927c4fc0d"
    },
    {
        "author": "董嗣杲",
        "paragraphs": [
            "暮役朝行此可停，臨平山色入船青。",
            "煙窑慘淡多逃户，泥井虚圓有廢亭。",
            "貧衲施茶營屋小，老漁曝網遶籬腥。",
            "客懐久困飄蕭裏，風撼枯桐不可聽。"
        ],
        "title": "謝村",
        "id": "23d10310-2c2c-4cea-9a27-139074e5ec24"
    },
    {
        "author": "董嗣杲",
        "paragraphs": [
            "江上樓髙暝樹連，壮遊空慨禹山川。",
            "客中問醉當秋晚，夢裏懐歸在燕先。",
            "水送流年遺楚恨，風吹殘雪上吳顛。",
            "幾番謾附鱗鴻便，不若相依買去船。"
        ],
        "title": "欲附蒲海雲制幹舟歸",
        "id": "0f07cd40-e2f2-4080-b82f-1de565f761de"
    },
    {
        "author": "董嗣杲",
        "paragraphs": [
            "汎然歸息苦冬陰，小泊煙塍却舊尋。",
            "荷葉久空晴浦近，麥芒還吐晚村深。",
            "鱠鱸雨壓還吳興，寄鴈雲迷客楚心。",
            "便可放懐天地外，攬將奇思援孤琴。"
        ],
        "title": "泊韶村",
        "id": "c51ef9d2-7918-4cf9-a8f3-ce1bbf2f58f5"
    },
    {
        "author": "董嗣杲",
        "paragraphs": [
            "孤憑水閣坐斜曛，七級浮屠壓暝氛。",
            "慧永祠空依晉樹，率更碑古宿唐雲。",
            "自聽逺鶴情偏逸，誰策羸驂趣不羣。",
            "同向西林卸行槖，溪風摵摵葉紛紛。"
        ],
        "title": "又憇西林寺有乘馬人來同宿",
        "id": "a66b8f21-8170-44a1-8dd0-dc1231b033de"
    },
    {
        "author": "董嗣杲",
        "paragraphs": [
            "荼䕷葉暗石床平，醉倚池臺午影清。",
            "洗酌更嘗桑落味，推窗忍聽栗留聲。",
            "能仁寺裏塔孤立，見易園中人獨行。",
            "此地酬春誰得共，東方月上酒船横。"
        ],
        "title": "岳園醉宿二首  其一",
        "id": "1e57c1a6-ac2e-4e2f-8941-07eb6fe2d0b9"
    },
    {
        "author": "董嗣杲",
        "paragraphs": [
            "名園獨歩欲誰羣，午醉醒時坐夕曛。",
            "暝色移花侵几暗，野香带酒隔窗聞。",
            "逺山翠蓊春初老，落月弦消夜已分。",
            "杜宇苦催濡滯客，曉愁相併落歸雲。"
        ],
        "title": "岳園醉宿二首  其二",
        "id": "cdadf558-46a4-4dd4-bd8e-20f61b78bd5c"
    },
    {
        "author": "董嗣杲",
        "paragraphs": [
            "啼烟禽鳥役羈魂，又泊寒崖近水村。",
            "暗谷靄深迷樹跡，敗塘水涸見蓮根。",
            "自收墮葉投官店，誰縛枯藤鎻廟門。",
            "濁酒不澆寒極恨，幾程陡入醉乾坤。"
        ],
        "title": "蓮花塘",
        "id": "600b11df-a19f-4f77-a2f5-6d5349bce069"
    },
    {
        "author": "董嗣杲",
        "paragraphs": [
            "擔尾心期有破琴，絕憐無地覔知音。",
            "形神怯冷猶迎客，風雨催春亟治任。",
            "眼落牛羊沙渡逺，情凝江漢寺樓深。",
            "津津誰染鵝黄柳，想可挨排醉綠陰。"
        ],
        "title": "欲脱榷司東歸",
        "id": "7f073bc3-6617-46b9-b4cb-ac458aa9c85a"
    },
    {
        "author": "董嗣杲",
        "paragraphs": [
            "西郭江頭坐午前，春汀裂笛出商船。",
            "纔晴旅舍湔裙雨，未晚軍營發爨煙。",
            "泥飲自知人共厭，思歸相視眼徒穿。",
            "征亭逢著田間老，又說今朝損額錢。"
        ],
        "title": "江州税亭清坐",
        "id": "896f4f15-c221-40b9-be9f-9aa35db6795e"
    },
    {
        "author": "董嗣杲",
        "paragraphs": [
            "風月幽情藉綠樽，奔馳水陸最無根。",
            "官舟獨載年窮雪，社鼓相迎晚泊村。",
            "到？茶商期又失，懐家蓴客眼添昏。",
            "煙蕪不斷休回首，心跡從誰逐節論。"
        ],
        "title": "舟歸富池紀懐",
        "id": "18e15578-dd7a-4a0c-88f6-190497b264c5"
    },
    {
        "author": "董嗣杲",
        "paragraphs": [
            "銅官山下梵坊欹，誰爲昭明太子悲。",
            "鶴去不歸松下柱，龜埋空負草間碑。",
            "誰言象教無銷歇，自剖鴻濛有亂離。",
            "獨倚傾墻望淮水，殘僧絕影立移時。"
        ],
        "title": "銅陵縣廢寺",
        "id": "df245156-3d8f-4d2b-9f00-42309223d218"
    },
    {
        "author": "董嗣杲",
        "paragraphs": [
            "澒洞塵沙跡寄浮，霜茅風棘斷堽頭。",
            "幾家白酒山城暮，一穗青烽野戍秋。",
            "戰馬向年荒此壘，羈鴻今夜宿何洲。",
            "扁舟直下寒江口，不見甘王卷雪樓。"
        ],
        "title": "自興國軍治出富池",
        "id": "5aa1a9ff-07d1-427c-9ef8-8937432ae8d0"
    },
    {
        "author": "董嗣杲",
        "paragraphs": [
            "登臨乘此暮江風，數盡南飛幾字鴻。",
            "秋水已清天更碧，曉楓未赤棗先紅。",
            "諸公軒冕留情處，萬里山河拊髀中。",
            "壮志已銷思擁衲，飽餐蔬飯想虚空。"
        ],
        "title": "登臨",
        "id": "5575625f-308f-4be5-8b1a-c097d6f9c136"
    },
    {
        "author": "董嗣杲",
        "paragraphs": [
            "富池鎮上土風殊，誰憫流民涸轍魚。",
            "樵子乞租營屋住，渡官强占廟門居。",
            "賈舟聚港傳官點，鬼店揚沙託法袪。",
            "第把沽漿招社賽，壚頭還有馬相如。"
        ],
        "title": "富池鎮上感懐  其一",
        "id": "bb6c9e65-e5ea-4622-bfe7-fb4d1584ca06"
    },
    {
        "author": "董嗣杲",
        "paragraphs": [
            "髑髏如雪混塗泥，浪打沙填晚更凄。",
            "烽警上流兵未觧，灰寒中土客徒栖。",
            "懐歸日積思鱸切，歌凱風聞集鴈齊。",
            "憂患轉深頭轉白，江雲不障夕陽西。"
        ],
        "title": "富池鎮上感懐  其二",
        "id": "b77ec1ce-f358-4e56-819f-62b4d83f1591"
    },
    {
        "author": "董嗣杲",
        "paragraphs": [
            "流民土著兩紛紛，朝暮惟知射利勤。",
            "隔縣小家多釣弋，近沙虛地少耕耘。",
            "望中紅葉秋何極，直北黄雲路不分。",
            "僻處絕無佳客過，酒邉安得有新聞。"
        ],
        "title": "富池鎮上感懐  其三",
        "id": "8f7de92f-8d2e-4605-b656-d4a9ffc870c7"
    },
    {
        "author": "董嗣杲",
        "paragraphs": [
            "荒村風物幾嗟吁，鬼笑陳人旅更孤。",
            "鴉黠待船抛食飽，骨靈撐岸蝕泥枯。",
            "酸腸百結攅年裏，古鎮三义截路隅。",
            "平漠展殘斜日赤，有書無鴈過西湖。"
        ],
        "tags": [
            "西湖"
        ],
        "title": "富池鎮上感懐  其四",
        "id": "7fb7da0a-0f59-4d1b-b839-48b7b0923062"
    },
    {
        "author": "董嗣杲",
        "paragraphs": [
            "求佚徒將意揣摩，臨髙又惜歲蹉跎。",
            "隔江山秃秋煙空，入樹風號夜浪多。",
            "童子得錢思逺引，鄰翁借酒强髙歌。",
            "謾傳客路饒孤笛，若老山村只短蓑。"
        ],
        "title": "富池寓懐",
        "id": "20a2db0b-03bb-4436-b969-d6ab543cbf30"
    },
    {
        "author": "董嗣杲",
        "paragraphs": [
            "客籬倐見野棠開，紅紫無心委雨苔。",
            "閉户自償書債去，題橋誰作酒傭來。",
            "晚知屋上青山改，老爲江頭白骨哀。",
            "島瘦郊寒詩是祟，斷然難畫入雲臺。"
        ],
        "title": "閉户",
        "id": "66f193b6-5a76-4025-aa2a-0f4bf672c3e4"
    },
    {
        "author": "董嗣杲",
        "paragraphs": [
            "鴈門市裏梵坊通，整理重登興未窮。",
            "雙劍風髙雲氣壓，五杉閣峻水聲空。",
            "欲抛世網離塵境，要扣禪機演祖風。",
            "况有昔賢遺跡處，白家池上白蓮中。"
        ],
        "title": "重入東林寺",
        "id": "bafa94d2-6788-4d25-840c-714c7ed396cb"
    },
    {
        "author": "董嗣杲",
        "paragraphs": [
            "我滯湓城每自憐，相逢相倚杖頭錢。",
            "盍簮愁想年窮夜，覽鏡羞稱壮士年。",
            "萱草滿階堪壽母，梅花遶屋可名仙。",
            "近家何往非安地，又買槃塘對岸船。"
        ],
        "title": "李勉之攝廣濟尉",
        "id": "534c4441-e4ce-4fe9-82f8-dbc8982d3414"
    },
    {
        "author": "董嗣杲",
        "paragraphs": [
            "玉立當歸香案傍，平時髙論凛秋霜。",
            "錦嚢自富驚人語，寶劍猶埋斷佞光。",
            "雨外雷聲隨地起，江頭虹氣接天長。",
            "有謨入告需時用，未忍將身學子房。"
        ],
        "title": "送張子秀入京",
        "id": "1d7d7d26-c904-4d15-abf0-f5c71d10dd23"
    },
    {
        "author": "董嗣杲",
        "paragraphs": [
            "得子相慰忍袂分，還棲黄池朱子門。",
            "雪花著鬢久方濕，酒味裂腸空自温。",
            "欲問笛起市樓破，不知井通河水渾。",
            "凍塵難浣見誰說，蝸角蠅頭爭噬吞。"
        ],
        "title": "黄池客樓",
        "id": "d1b949fb-7e60-4d0d-8bd7-d199130c15b1"
    },
    {
        "author": "董嗣杲",
        "paragraphs": [
            "氣宇凌虹駕海長，薄遊感慨舊封疆。",
            "家鄰賀老千秋觀，袖有曾公一瓣香。",
            "遍走江湖諳客况，快吟風雪過淮鄉。",
            "井蛙我且安愚分，未卜何時共酒觴。"
        ],
        "title": "送越人姚日章遊淮",
        "id": "00f79274-6398-42db-aef6-2ac15e7cf226"
    },
    {
        "author": "董嗣杲",
        "paragraphs": [
            "交石夾頭棲落鴻，缷桅强飯傷飄篷。",
            "隔洲漁屋披亂草，入港客舟維古楓。",
            "際晚望斷風帘矗，纔晴洗得雪林空。",
            "舊僑野寺重尋懶，回眺炊煙揺葦叢。"
        ],
        "title": "重泊楊港",
        "id": "495ec4e3-03c7-4552-bf7d-0ee09d00fa45"
    },
    {
        "author": "董嗣杲",
        "paragraphs": [
            "汀沙如雪水無聲，舟倚蒹葭鴈不驚。",
            "霜氣隔篷纔數尺，斗杓插地已三更。",
            "抛書枕畔憐兒子，看劍鐙前慨友生。",
            "尚有乘桴無限意，催人揺櫓轉江城。"
        ],
        "title": "舟宿湖口  其一",
        "id": "1d5f209b-f9ce-4561-aa6f-51f180024306"
    },
    {
        "author": "董嗣杲",
        "paragraphs": [
            "長年人海混潮聲，水宿荒凉却夜驚。",
            "月照空巢烏繞樹，風吹短草鴈知更。",
            "要觀此地秋濤壮，更待明年春水生。",
            "不比蜃樓多變見，綵雲初日擁層城。"
        ],
        "title": "舟宿湖口  其二",
        "id": "af4f4e0b-c081-4278-ab4a-62996f2fc758"
    },
    {
        "author": "董嗣杲",
        "paragraphs": [
            "身寄湓城歲月奔，逺懐仙苑自乾坤。",
            "梅林有影吟魂在，陳柏無枝古意存。",
            "獨客此時思上塜，孤山今日定開門。",
            "西江不似西湖上，處處酬春把酒樽。"
        ],
        "tags": [
            "西湖"
        ],
        "title": "清明日懐孤山",
        "id": "900045d9-5f50-4147-aa04-f2bbb67735b7"
    },
    {
        "author": "董嗣杲",
        "paragraphs": [
            "古寺踞城爲甲刹，巍峨殿閣矗江雲。",
            "香煙昏壁沿廊黒，磚塔喧鈴徹郡聞。",
            "白日僧歸春更静，清明鬼哭夜初分。",
            "住持羞接閑人話，要訪時官杜廣文。"
        ],
        "title": "重遊能仁寺",
        "id": "79eb4d44-2087-43a8-be16-ce5c4917c252"
    },
    {
        "author": "董嗣杲",
        "paragraphs": [
            "宿雨初收湖水香，水邉風月闌干長。",
            "幽情多駐古松里，舊夢幾空春草塘。",
            "移竹栖鸞鍾野趣，卷簾通燕悵年光。",
            "衰殘謾自戀名酒，足弱體瘦誰扶將。"
        ],
        "title": "過林静學湖荘",
        "id": "ac88b744-15de-40b5-85e2-8fd52b9ccf98"
    },
    {
        "author": "董嗣杲",
        "paragraphs": [
            "白傅流風尚可尋，爐峰蓊紫掩天陰。",
            "石埋遺像丹青落，泉遶虚堂歲月深。",
            "老木寒拖千谷翠，小蓮凉矗兩池金。",
            "挑包知是何方侣，空論能參惠逺心。"
        ],
        "title": "白家池亭",
        "id": "98c4da94-00ce-4afa-b34e-225b79b38500"
    },
    {
        "author": "董嗣杲",
        "paragraphs": [
            "客愁難遏鬢華添，晝寢醒來飽黒甜。",
            "春雨褪花粘蘚屐，晚風吹燕入蘆簾。",
            "自知闕下家書斷，不過城南卜肆占。",
            "蕭散形骸天分定，江城惟有醉厭厭。"
        ],
        "title": "家書不至自嘲",
        "id": "cf1bef6a-934b-4970-90cd-975f6d463032"
    },
    {
        "author": "董嗣杲",
        "paragraphs": [
            "殊鄉寒食亦風柔，桃李春香掩燕樓。",
            "周子墓頭誰拜掃，岳家園裏自嬉遊。",
            "雲連閫節旌旗暗，水泛商船鼓笛浮。",
            "江國日長饒客思，不知何事阻歸謀。"
        ],
        "title": "江州寒食",
        "id": "2f710415-3dea-4d3e-a7a4-1da0c9dd7674"
    },
    {
        "author": "董嗣杲",
        "paragraphs": [
            "飄蓬於此趣何迂，破却牢愁是酒壺。",
            "世上利名休羡有，胸中丘壑不應無。",
            "秋侵客鬢從添白，春滿侯門亦謾朱。",
            "無地追凉身坐甑，藕花多處憶西湖。"
        ],
        "tags": [
            "西湖"
        ],
        "title": "暑中客懐",
        "id": "af1ba4f0-4b15-4acb-a17f-76559d7ce656"
    },
    {
        "author": "董嗣杲",
        "paragraphs": [
            "鴈字書空極勁遒，江流東去不流愁。",
            "夢歸破屋南山下，身落寒沙古渡頭。",
            "雪意已堅狂問酒，風威未厲懶添裘。",
            "土人識得滄浪客，特地相期劇醉留。"
        ],
        "title": "泊李家渡",
        "id": "160dff22-48db-4dcf-8275-18a01bf81265"
    },
    {
        "author": "董嗣杲",
        "paragraphs": [
            "斷隴横溪出酒旗，乘疲小憇晚陰時。",
            "幽林合翠痕痕净，逺瀑飛瓊派派奇。",
            "水迥起風傳鸛垤，村荒入夕見鷄塒。",
            "竹間誰拂農家壁，覔寫如今夜醉詩。"
        ],
        "tags": [
            "庐山"
        ],
        "title": "入廬山",
        "id": "44a312bb-3dd5-4a32-b821-424e72f19c43"
    },
    {
        "author": "董嗣杲",
        "paragraphs": [
            "茶竈煙沉午睡遲，故山雲逺思依依。",
            "桑麻得雨侵簷長，燕雀臨風掠水飛。",
            "簮帽無花徒遶砌，探瓶有粟且扄扉。",
            "翔空何處胎仙唳，華表當年識令威。"
        ],
        "title": "午睡",
        "id": "f694cb7b-d2c4-41ba-b036-7aa5be383821"
    },
    {
        "author": "董嗣杲",
        "paragraphs": [
            "晴向過溪亭下留，拂碑慨想晉時流。",
            "雲生古樹蔦蘿雨，風捲脩廊松竹秋。",
            "登閣冷知山撲面，照池凉覺水澄眸。",
            "捻香禮遍逺公墓，僧舍乞茶談趙州。"
        ],
        "title": "入東林寺",
        "id": "cf9a175a-da5c-4eb9-9645-ee3bb1bfbf01"
    },
    {
        "author": "董嗣杲",
        "paragraphs": [
            "蒲帆發處渺回程，楊港漁家晚飯晴。",
            "日轉江空風勢緊，水浮樹秃雪枝明。",
            "饑腸戀酒垂涎覔，愁眼供詩就口成。",
            "天念奚嚢向艱澁，故令歲晚迓春行。"
        ],
        "title": "泊楊港  其一",
        "id": "8c7fcf5e-5741-4589-8bc6-2ec45ade26a7"
    },
    {
        "author": "董嗣杲",
        "paragraphs": [
            "龍華寺北板橋平，幾户淮民結屋成。",
            "屢向封疆窺版籍，獨遊淮海陋功名。",
            "去年過此曾尋勝，今日逢人似隔生。",
            "懐抱激昂無可制，埋篷心折聽江聲。"
        ],
        "title": "泊楊港  其二",
        "id": "539a96d2-1d77-4c60-8f70-d706a6069038"
    },
    {
        "author": "董嗣杲",
        "paragraphs": [
            "蟄龍潜介入寒？極目滄江浪不生。",
            "沙渡觧舟人語衆，淮山縱火燒風鳴。",
            "身棲蕭寺蓬窗久，雪壓槃塘草店明。",
            "莫說此爲孤陋地，白雲流水助吟情。"
        ],
        "title": "寓富池雙泉寺三首  其一",
        "id": "8847a047-0839-4e42-823d-dac5a5c6e7ec"
    },
    {
        "author": "董嗣杲",
        "paragraphs": [
            "丹楓葉葉委江塘，旅况空餘古錦嚢。",
            "闕下有家勞夢寐，燈前無酒遣荒凉。",
            "陳蹤浮泛棲僧舍，往事消磨落客床。",
            "世態自應酬酢懶，已拚雙鬢受年光。"
        ],
        "title": "寓富池雙泉寺三首  其二",
        "id": "42381e5f-9212-42a8-abe3-067f50679c6e"
    },
    {
        "author": "董嗣杲",
        "paragraphs": [
            "晚來抱懶炙孤燈，臨水禪樓獨自登。",
            "鳥道草深雲宛宛，魚湖波定月澄澄。",
            "詩聫呈佛方堪讀，俗語汚人不可譍。",
            "歸隠南峯峯下宅，縱談今日豈無僧。"
        ],
        "title": "寓富池雙泉寺三首  其三",
        "id": "61b33591-b10a-447f-8e23-8a027f4e5713"
    },
    {
        "author": "董嗣杲",
        "paragraphs": [
            "銀林驛路雪離披，行迹茫茫自苦悲。",
            "不忍早梅經細雨，却欣折竹壓枯籬。",
            "身嫌出陸肩輿破，足涉沿溪口岸遲。",
            "荒店無人塵滿釜，豈堪獨力任晨炊。"
        ],
        "title": "銀樹道上",
        "id": "a62894a5-868f-4264-9eff-546a67ef046f"
    },
    {
        "author": "董嗣杲",
        "paragraphs": [
            "迹寄郵程冒冷雲，病身染透客衣塵。",
            "欹傾茅店清眠雪，想像梅村逺醉春。",
            "樵子獨還衣缷濕，篙人相告酒賒頻。",
            "荒鷄唱斷天將曙，快觧孤篷野渡濵。"
        ],
        "title": "雪阻李家渡",
        "id": "217f8da5-3980-4d5d-8406-23748c1f86f8"
    },
    {
        "author": "董嗣杲",
        "paragraphs": [
            "沽酒難澆傀儡胸，風平浪息臥孤篷。",
            "寒知僵艤雷江口，醒落狂吟雪店中。",
            "勞去有身侔病鶴，愁回無耳聽哀鴻。",
            "行人那比淮人逸，豆飯藜羮樂歲終。"
        ],
        "title": "泊雷江",
        "id": "4dca5c14-d227-4fe7-afe7-040caf07b92e"
    },
    {
        "author": "董嗣杲",
        "paragraphs": [
            "古翠深中擁紫烟，幽行先酌石溪泉。",
            "未能耕野安愚分，且樂遊山趁壯年。",
            "五色在前難障礙，連鑣來此可留連。",
            "杏花林裏閒風月，况有宗人演地仙。"
        ],
        "tags": [
            "庐山"
        ],
        "title": "入廬山感興",
        "id": "39a80bd5-818e-48fb-9242-11fd85aaa731"
    },
    {
        "author": "董嗣杲",
        "paragraphs": [
            "疊疊蒼巒别是天，往來即是地行仙。",
            "撥雲峰底落紅雨，冷翠谷中浮紫烟。",
            "樹色浄依山色古，樵聲清共瀑聲傳。",
            "逺公不作淵明醉，結社徒然懐白蓮。"
        ],
        "tags": [
            "庐山"
        ],
        "title": "廬山道中",
        "id": "7363315c-631f-40cb-b9af-c9f1018a3695"
    },
    {
        "author": "董嗣杲",
        "paragraphs": [
            "幾回問渡野陰濃，趁早相呼艤短篷。",
            "千里晚沈鴻翼信，片帆凉卸馬頭風。",
            "官坊酒濁秋旗破，客店人荒晚釜空。",
            "量取異鄉愁幾斛，只須傾瀉錦嚢中。"
        ],
        "title": "馬頭渡",
        "id": "466854b7-2c6c-4ef9-8f79-f6e07a909a5a"
    },
    {
        "author": "董嗣杲",
        "paragraphs": [
            "病身尚蟄灌嬰城，歸夢長懸醒復成。",
            "衰鬢褵褷攙鶴痩，安書隔闊見鴻驚。",
            "山遥晴有侵簷色，樹秃秋無撼野聲。",
            "只欲養疴求退靜，棲遲泉石適歸情。"
        ],
        "title": "江城懐隠",
        "id": "7acc5446-98bb-4342-8aff-654e7f37ea1b"
    },
    {
        "author": "董嗣杲",
        "paragraphs": [
            "絕境惟聞天籟音，山遊重綴壁龕吟。",
            "春生仙甕新篘酒，塵鎖書床舊調琴。",
            "丹井月空梧積滿，瑶臺雨漬蘚埋深。",
            "明朝襆被歸城市，萬叠蒼巒有夢尋。"
        ],
        "title": "重過清虚庵",
        "id": "65596240-6897-4f88-bbed-aef3791e5460"
    },
    {
        "author": "董嗣杲",
        "paragraphs": [
            "相過失喜晚炊香，同坐閒曹况味長。",
            "江日下山雲半赤，淮柑離土葉全黄。",
            "殊鄉酒味聊濡口，弔古詩章易刺腸。",
            "憶得舊邀梅院醉，萬燈環錦閣新装。"
        ],
        "title": "晚過陳峰廨酒邉懐舊",
        "id": "2116b4de-1922-409c-a8a3-c49c522c277e"
    },
    {
        "author": "董嗣杲",
        "paragraphs": [
            "對月飛觴往事休，胡床寂寞庾公樓。",
            "西風觧使蛩専夜，長日能無酒送愁。",
            "新鴈陣分離塞徼，殘螢火死落汀流。",
            "醉來獨臥梧窗下，靜聽胡琴撥怨秋。"
        ],
        "title": "秋夜對雨",
        "id": "970769f0-4afe-4f9b-afc6-c7363a38e357"
    },
    {
        "author": "董嗣杲",
        "paragraphs": [
            "獨下閒階信杖行，虚空萬籟挾秋聲。",
            "天連淮樹千章暗，月照廬峰九叠明。",
            "舊信傳訛寒鴈過，短生催老曉鷄鳴。",
            "可憂何止心頭事，戍接荆流尚甲兵。"
        ],
        "title": "潯陽館晚歩",
        "id": "f16229b8-5332-47bc-b531-f8572a3506db"
    },
    {
        "author": "董嗣杲",
        "paragraphs": [
            "雲罨廳簷草擁門，荻花掠岸雪紛紛。",
            "龍行費聖祠前雨，鴉聚甘王墓上雲。",
            "絕巘樹環孤市盡，亂溪水入大江分。",
            "邑民還有思蓴興，簾底琴聲寂不聞。"
        ],
        "title": "廣濟縣",
        "id": "997f79ba-a9bb-4fa6-acb8-41a34bc9e4aa"
    },
    {
        "author": "董嗣杲",
        "paragraphs": [
            "雲檣風柂艤江湄，客寄何心聽是非。",
            "國課轉虧商旅瘠，縣官頻易吏胥肥。",
            "花迷夜市燈初合，柳匝寒田水自圍。",
            "今古通津離别地，曉沙晴日出蟂磯。"
        ],
        "title": "蕪湖縣",
        "id": "db69e92c-4db2-438c-b80d-1e50e436ac87"
    },
    {
        "author": "董嗣杲",
        "paragraphs": [
            "酒興那如歸興濃，此行誰信破嚢空。",
            "扁舟小艤廬江外，雨夜深埋虎穴中。",
            "獨客痛心無可說，何人料事偶相同。",
            "昏時抛過銅陵去，不管長江起北風。"
        ],
        "tags": [
            "长江"
        ],
        "title": "泊廬江縣界幾遭宼掠",
        "id": "13a4d901-dbf8-4acf-9e73-68aa49c1671e"
    },
    {
        "author": "董嗣杲",
        "paragraphs": [
            "吳說天池兩字真，梵坊突兀鼓鐘聲。",
            "聖燈逐夜朝文閣，雷火何年損相輪。",
            "足下有雲如隔世，眼前無地可容塵。",
            "追嚴不枉祠忠定，招得吟僧作主人。"
        ],
        "title": "天池寺",
        "id": "8364ea60-92ce-4561-ad70-a5e719a6a211"
    },
    {
        "author": "董嗣杲",
        "paragraphs": [
            "清幽自足倚繩床，雨過浮雲斂八荒。",
            "雄郭西風鳴夜籟，太虚凉夜瀉秋光。",
            "槐花綴粉粘苔砌，桂子飄香入草堂。",
            "倦臥不知身是客，殘燈欲滅泣寒螿。"
        ],
        "title": "秋凉懐歸三首  其一",
        "id": "2e21d686-bde2-420b-8150-d20b07e79464"
    },
    {
        "author": "董嗣杲",
        "paragraphs": [
            "風凉贏得四肢清，泛寄誰知去就輕。",
            "臨水有亭秋更净，對花無酒月空明。",
            "鴈行愁落荒汀逺，梧葉寒填露井平。",
            "獨遶曲廊心汗漫，附書千里述羈情。"
        ],
        "title": "秋凉懐歸三首  其二",
        "id": "d014e0e6-6605-4700-a9e2-aaa041121799"
    },
    {
        "author": "董嗣杲",
        "paragraphs": [
            "元龍減盡舊時豪，尚落湓江枕怒濤。",
            "月下聽歌情浩蕩，燈前支病髪蕭騷。",
            "少年偶負投機愧，今日徒工煮字勞。",
            "歸興已濃秋思壮，垂虹亭上問三髙。"
        ],
        "title": "秋凉懐歸三首  其三",
        "id": "c793e3a9-2856-4b66-844b-aa04c3bd7488"
    },
    {
        "author": "董嗣杲",
        "paragraphs": [
            "迎面蒼巒潑黛濃，幾番回首想行踪。",
            "白雲擁海文殊閣，老水屯烟聖治峰。",
            "方别衲僧談夢寐，又逢羽士接從容。",
            "明朝還踏青虚路，重掬神泉聽亂鐘。"
        ],
        "title": "回至興國宫望天池一簇雲氣中因楊道士留有賦",
        "id": "d39875fc-4584-44ea-a001-a7de7458f7ed"
    },
    {
        "author": "董嗣杲",
        "paragraphs": [
            "懐古憑髙厭客身，秋深愁望隔江城。",
            "狂支靈運東山屐，醉漉淵明栗里巾。",
            "楚澤豈無餐菊友，漢宫還有佩茰人。",
            "今年不作風和雨，見得南山面目真。"
        ],
        "title": "次韻重九",
        "id": "2b078c2e-3fdc-4d79-a8c6-7f2910fe49ae"
    },
    {
        "author": "董嗣杲",
        "paragraphs": [
            "心知天地厭羈留，癡坐忘言不點頭。",
            "活脱世間泥塑様，癡貽江表陸沉羞。",
            "思仙廨竹招蒼鳳，學老溪梅縛翠虬。",
            "歲晚說歸何所待，厚顔安足恥時流。"
        ],
        "title": "重歎",
        "id": "e3b8a9b4-68ce-4e25-95c7-69ea49382794"
    },
    {
        "author": "董嗣杲",
        "paragraphs": [
            "遊歷貪行入暮驚，蛇崗嶺北衲庵清。",
            "西風掃葉秋初勁，野火燒空曉尚明。",
            "塵役未能抛白日，仙家不獨有青城。",
            "借眠熟睡全無夢，服了黄精體自輕。"
        ],
        "title": "遊蛇崗嶺庵",
        "id": "de2ba6e6-ee0f-46a3-956b-3047ec90e507"
    },
    {
        "author": "董嗣杲",
        "paragraphs": [
            "寂寞郵亭紫翠中，有懐不得逺相從。",
            "渡頭幾發東西棹，西角長鳴上下鐘。",
            "江晚燕鴻秋信杳，野凉桑棗綠陰重。",
            "天空水濶雲查斷，收拾新詩寄興濃。"
        ],
        "title": "寄湖口張監渡",
        "id": "1ed64ade-9a6a-42fb-a62c-217006ab26db"
    },
    {
        "author": "董嗣杲",
        "paragraphs": [
            "回首大江秋水西，杖藜閒歩菊花籬。",
            "百年清白甕中酒，萬事安危枰上棊。",
            "夢入莊生迷蝶處，歌窮甯子飯牛時。",
            "西風徐榻獨棲慣，屋枕濓溪雲錦池。"
        ],
        "title": "寄周堂長",
        "id": "13838b17-7ab8-40d6-be7e-bcd4df5a7421"
    },
    {
        "author": "董嗣杲",
        "paragraphs": [
            "下水風帆勢若浮，雪深且向貴池留。",
            "兩三漁艇有歌送，咫尺仙家無分遊。",
            "劍削山稜雲氣直，鏡涵江影日光流。",
            "神馳杜牧題詩處，客裏光陰别是愁。"
        ],
        "title": "舟行不及遊九華",
        "id": "b4413418-2b78-4f2a-838a-1384036ad242"
    },
    {
        "author": "董嗣杲",
        "paragraphs": [
            "鄉人誼槩如公少，彭澤辭歸過永興。",
            "合向校讎爭地歩，屈於監當負聲稱。",
            "故家吳苑頻回首，新治淮山任曲肱。",
            "見說沍寒移足懶，只凴紅粉勝扶藤。"
        ],
        "title": "和翟建大見寄",
        "id": "5a6aee63-02d5-4bed-8b0f-19d273254c13"
    },
    {
        "author": "董嗣杲",
        "paragraphs": [
            "翠竹蒼松貼屋牢，屋前徑狹長蓬蒿。",
            "蒲團坐久侵肌薄，柏子焚來結氣髙。",
            "山雨濕蝸腥薜荔，野煙蔽鵲損櫻桃。",
            "終期脱跡相從去，參取玄微學鄭遨。"
        ],
        "title": "訪三橋歩隠者",
        "id": "7bbf2f3f-0970-413b-8c34-df76923e708b"
    },
    {
        "author": "董嗣杲",
        "paragraphs": [
            "春雲冷壓渡頭槎，春色晴翻浦際沙。",
            "並浴鵁鶄依水柳，成圍蝴蝶舞江花。",
            "富池軍額無全籍，治邑農功有幾家。",
            "指日並馳天路去，莫揮客淚苦悲笳。"
        ],
        "title": "過富池水軍寨統轄姚子雄公廨略棲遲且有約同上杭京",
        "id": "96bbfc09-deb6-4f4f-b067-3c436eaaf1ae"
    },
    {
        "author": "董嗣杲",
        "paragraphs": [
            "赤楓又積灌城頭，如此江山不掩愁。",
            "青眼無人同樂歲，白頭有句獨悲秋。",
            "詞章全拙知誰信，身世多虞謾自謀。",
            "籬角黄花消正色，北風更急莫登樓。"
        ],
        "title": "客寓無眠信口賦秋感",
        "id": "714a4872-a73a-43e0-9bce-e2a93927a6fc"
    },
    {
        "author": "董嗣杲",
        "paragraphs": [
            "野服支離號散仙，望晴閒倚柁樓前。",
            "江山風月多尋酒，蘆荻汀洲幾泊船。",
            "水路愁疑孤障鴈，野廬清隔雨溪烟。",
            "來春不負笻枝去，楊柳橋西聽管絃。"
        ],
        "title": "客次狂吟",
        "id": "2c77e06f-74d5-405f-ac0a-9225bf7e779c"
    },
    {
        "author": "董嗣杲",
        "paragraphs": [
            "衣裳敝盡客遊闌，三月江城雨更寒。",
            "小店有翁賒酒易，名園無主看花難。",
            "驅馳塵土身千里，荏苒光陰指一彈。",
            "種種舊愁歸杜宇，青山碧樹带愁看。"
        ],
        "title": "客久",
        "id": "59092502-b2fb-4877-84cb-0d84425db77f"
    },
    {
        "author": "董嗣杲",
        "paragraphs": [
            "九江驛裏見春風，幾度懐清隔曉鐘。",
            "思白有人傷柳色，依劉無地感萍蹤。",
            "半生力學羞長劍，兩載心期信短笻。",
            "九疊屏髙有標致，逺公相約則吾從。"
        ],
        "title": "秋巖自山中見約",
        "id": "132cd3f5-c1c1-4797-85d4-f6a47ece38a7"
    },
    {
        "author": "董嗣杲",
        "paragraphs": [
            "西城轉地有湖光，矮矮荆榛出土岡。",
            "爼豆零星傳野哭，舳艫聫絡急邊防。",
            "夾壕楊柳猶秋色，貼屋桃花自晚粧。",
            "芳草不除生意在，此名誰命謾華堂。"
        ],
        "title": "棠梨湖",
        "id": "8835bee2-2393-4687-b81a-4435039765cb"
    },
    {
        "author": "董嗣杲",
        "paragraphs": [
            "笑泊虚寒古渡沙，沉暉逺襯楚山霞。",
            "江鄉酒薄難支日，客路詩多轉憶家。",
            "金彈耀林懸橘柚，翠綃縈浦泛蒹葭。",
            "船窗掩定身如石，籬落何人有菊花。"
        ],
        "title": "泊接泥渡",
        "id": "a886b55c-a212-4fcb-a7a2-8b35fea210a5"
    },
    {
        "author": "董嗣杲",
        "paragraphs": [
            "逍遥行樂立西風，多聽秋聲耳欲聾。",
            "供世難分心力異，浮家易感古今同。",
            "小花糝渡遺晴蓼，碎葉填津積冷楓。",
            "博望有槎撐不去，岸頭横卧樹心空。"
        ],
        "title": "晚立接泥渡邊",
        "id": "2a52c508-1942-48e5-aea5-bf15878ec0ac"
    },
    {
        "author": "董嗣杲",
        "paragraphs": [
            "塵外乾坤豈易窺，上方尋勝短笻隨。",
            "病僧借榻山衣破，卧佛當門石塔危。",
            "亂竹迸階交密樹，荒苔沿壁纒疎枝。",
            "幅巾居士修行久，愛說浮光死戰時。"
        ],
        "title": "東林寺上方塔",
        "id": "2d03600c-c1c5-44da-a7ad-071e5cc88da5"
    },
    {
        "author": "董嗣杲",
        "paragraphs": [
            "鴈聲哀怨極淮天，際晚驚呼雪打船。",
            "古驛魚稀誰撒網，虚沙馬過自隨鞭。",
            "人烟頑獷空多智，形勝丘墟又幾年。",
            "龍眼磯頭風浪惡，今宵歸興此方堅。"
        ],
        "title": "蘄城晚泊值雪",
        "id": "f907521c-2daa-41d0-a190-37032b59958e"
    },
    {
        "author": "董嗣杲",
        "paragraphs": [
            "青燈挑雨曉光凝，歲律回壬萬象新。",
            "心上痛懐松里友，客中忍視茗山春。",
            "誰横烟竹驚孤旅，自飲屠蘇笑八神。",
            "摺起朝衣羞老去，驅車猶冒路岐塵。"
        ],
        "title": "壬戌元日二首  其一",
        "id": "801050cc-fb76-4491-965c-76d42079e6c9"
    },
    {
        "author": "董嗣杲",
        "paragraphs": [
            "萬里東風起楚皋，流年祗染鬢蕭騷。",
            "富池江口聽春雨，昭勇樓心看雪濤。",
            "薄俗苦無公可論，全身惟有隠方髙。",
            "故山猿鶴應相笑，抗走殊鄉實自勞。"
        ],
        "title": "壬戌元日二首  其二",
        "id": "7a469d72-607b-4de6-8a83-aae4ae728dd6"
    },
    {
        "author": "董嗣杲",
        "paragraphs": [
            "客子驚秋易斷魂，江塘落葉雨紛紛。",
            "蔽江雲勢山頭合，隔竹泉聲屋尾分。",
            "無日不宜閒問酒，有懐猶且强摛文。",
            "燈窗幾憶同居話，卷裏新篇可得聞。"
        ],
        "title": "富池客中寄范葯庄",
        "id": "96045550-7665-49c0-9da7-cb8c903efdd4"
    },
    {
        "author": "董嗣杲",
        "paragraphs": [
            "公藉椒塗成達宦，我傳草檄守清貧。",
            "閒曹奔走徒云仕，薄俸沾濡不逮親。",
            "飲水曲肱無此量，解衣推食有何人。",
            "凉風四壁蛩新咽，偏惱淹回獨客身。"
        ],
        "title": "寄楊雲静",
        "id": "033ff28a-84a8-4b02-b344-6df929e55a30"
    },
    {
        "author": "董嗣杲",
        "paragraphs": [
            "幽階苔蘚翠纎纎，屐齒沾濡逐步黏。",
            "曉澗迸泉迷杏塢，春風停雨暗茅簷。",
            "禪髙何待音聲悟，詩好争傳格律嚴。",
            "誰凂我師重主社，社中休更外陶潛。"
        ],
        "title": "東林寺贈宜上人",
        "id": "90adca18-0de4-4281-aa1e-d602d1f23d44"
    },
    {
        "author": "董嗣杲",
        "paragraphs": [
            "入眼萬欲勇舍難，巖頭飄盡楓葉丹。",
            "心憎湓浦户庭熱，身入廬峯毛骨寒。",
            "塵面只掬野泉洗，醉吟且呈泥佛看。",
            "幾多清話動人憶，夢落成圍蒼竹竿。"
        ],
        "title": "寄冷翠谷葛秋巖",
        "id": "d62f1874-71d3-4cd1-b91c-51483c82cad5"
    },
    {
        "author": "董嗣杲",
        "paragraphs": [
            "袈裟裹定老禪翁，雲隔家鄉是幾重。",
            "兩面廬山曾徧覽，三生天竺會相逢。",
            "揺凉竹箑收江羽，醒困茶甌瀹建龍。",
            "午借客床尋偃息，不知身在紫霄峯。"
        ],
        "tags": [
            "庐山"
        ],
        "title": "鏡禪人欲歸靈隠",
        "id": "43a7290a-c837-47ec-b7b0-2578bc3789ea"
    },
    {
        "author": "董嗣杲",
        "paragraphs": [
            "披緇受業在淮南，不覺流年七十三。",
            "羅漢院中餘古柏，將軍墳上落枯杉。",
            "纒綿宿病逢奇藥，收拾頽年坐破龕。",
            "自說舊棲真佛境，羅田山裏毒龍潭。"
        ],
        "title": "贈羅漢院志逺上人",
        "id": "3a20b874-2a9c-4cf5-8cf1-c671426d3aa5"
    },
    {
        "author": "董嗣杲",
        "paragraphs": [
            "江柳青青暗古津，悲歌不獨是商人。",
            "愁生獨醉重闗晚，夢破相思故國春。",
            "聲迹衰遲難應世，山林枯朽易全身。",
            "歸期渺邈徒懐想，怨鳥花梢叫月頻。"
        ],
        "title": "江城與秋巖同賦",
        "id": "a1441e89-277a-4b6f-ba39-758b37917552"
    },
    {
        "author": "董嗣杲",
        "paragraphs": [
            "要識閒棲彼此輕，平江浪逺暮帆晴。",
            "青春晚處羈懐惡，白髮生時老眼明。",
            "花落無心尋笑傲，客鄉有日苦逢迎。",
            "雲包尚寄雙鍾下，若過吾廬祗半程。"
        ],
        "title": "蒙叟悟禪人俗舍在湖口縣予留江城聞其歸省且有書貺因寄二首  其一",
        "id": "079d028a-28c5-4d28-8e4d-288b977c119f"
    },
    {
        "author": "董嗣杲",
        "paragraphs": [
            "富池歸去欲相從，幾想蒼雲碧樹東。",
            "夜月庾樓懐抱在，春風陶徑夢魂通。",
            "前峯路斷鋤犂少，古渡征苛網罟空。",
            "難語數年牢落恨，千林如海夕陽紅。"
        ],
        "title": "蒙叟悟禪人俗舍在湖口縣予留江城聞其歸省且有書貺因寄二首  其二",
        "id": "e59c1608-0dcb-4019-b31f-652ffa050e37"
    },
    {
        "author": "董嗣杲",
        "paragraphs": [
            "灌城眠食嘆羈身，憑曉偏驚索鏡心。",
            "南紀山川秋望逺，西湖風月夜懐深。",
            "功名鬼妬投機罕，詩酒天嗔絕侣尋。",
            "陳跡自應遅料事，斷鴻信杳况雲陰。"
        ],
        "tags": [
            "西湖"
        ],
        "title": "留江城",
        "id": "ba84141a-24bb-4de1-b367-635147454e46"
    },
    {
        "author": "董嗣杲",
        "paragraphs": [
            "鵓鴣鳴雨鶴吟風，可羡山中白髮翁。",
            "百事不聞天地閉，四窗常見水煙空。",
            "春時聚社尋屠伯，晴晝科書授學童。",
            "此外惟知安分去，鹿門真隠畧相同。"
        ],
        "title": "贈封禺山翁",
        "id": "94184f97-78be-4698-9ed8-cda66dcbe211"
    },
    {
        "author": "董嗣杲",
        "paragraphs": [
            "水泛牌頭五里亭，尚留破廟壓空坰。",
            "松蘿陰覆鴉羣怪，里社聲傳土偶靈。",
            "幡裊欹竿三丈赤，溪分荒藻數叢青。",
            "頭陀强解愚夫卜，瓶缶花香带肉腥。"
        ],
        "title": "淫祀",
        "id": "b5a1068c-ead3-47e5-8564-e4b85d78e8fc"
    },
    {
        "author": "董嗣杲",
        "paragraphs": [
            "奔忙夢落富池程，歸托蘧廬戀灌城。",
            "有石醉乘新月坐，無家吟逐亂雲行。",
            "衣遺母線寒針在，燒起公山晚陣嗚。",
            "鄰屋酒香堪洗恨，擬栽松菊傚淵明。"
        ],
        "title": "寓江州西城",
        "id": "42eecd93-3f77-4802-a03d-e9b479644fad"
    },
    {
        "author": "董嗣杲",
        "paragraphs": [
            "遥遥殊積入山心，勇涉湖西且解襟。",
            "當暑行松探古跡，追凉踏蘚入晴林。",
            "信知浄境無三伏，猶幸慳囊有幾金。",
            "白酒青衣隨所遇，此來祗爲此僧尋。"
        ],
        "title": "暑中訪平山坦上人",
        "id": "eae84386-b411-4aa8-86a7-63a3eae8375c"
    },
    {
        "author": "董嗣杲",
        "paragraphs": [
            "秋老江城起戍塵，山收西日掩雲津。",
            "留連光景多無酒，俛仰風埃獨有身。",
            "曠野鴈填遺陣闊，虚沙船發落痕新。",
            "故園松菊猶三逕，夢過煙霞水石鄰。"
        ],
        "title": "思歸",
        "id": "4b2e9342-195c-4f43-aef7-f511a54351ac"
    },
    {
        "author": "董嗣杲",
        "paragraphs": [
            "偶乘意度過東鄰，芳艶多情媚柳津。",
            "歡笑直邀雲際月，酣歌狂惜雨餘春。",
            "亭臺花木銷官酒，城郭風煙老客身。",
            "回首廬山圖畫裏，不知愁落軟紅塵。"
        ],
        "tags": [
            "庐山"
        ],
        "title": "晚過張分司園",
        "id": "0715dc68-3efe-4327-89e0-21d098f4f5f7"
    },
    {
        "author": "董嗣杲",
        "paragraphs": [
            "逺徑溪流水自圓，光風霽月渺無邊。",
            "窗前生意休除草，堂上清風獨愛蓮。",
            "萬古共知歸有極，一塵不染見先天。",
            "未知涵味其中者，誰是元翁得正傳。"
        ],
        "title": "題濂溪書院",
        "id": "01ac21c4-4ac9-435f-9e9a-2f97fc0ac3f5"
    },
    {
        "author": "董嗣杲",
        "paragraphs": [
            "重支瘦竹上危樓，凉襲綸巾羽扇秋。",
            "天地江山風浪起，汀洲蘆荻水煙浮。",
            "誰聽調夜琵琶苦，擬泛吟秋舴艋遊。",
            "喚得元規魂夢醒，何妨小作踞床留。"
        ],
        "title": "登庾樓  其一",
        "id": "9aac9a47-a9fd-49c3-b78d-e2c9c4225ade"
    },
    {
        "author": "董嗣杲",
        "paragraphs": [
            "千年傳說庾公遊，逺戍秋塵障兩眸。",
            "往事未知誰可語，今朝聊復此登樓。",
            "淮山鳥去衝烟滅，楚澤帆歸带日收。",
            "閒客望窮江北晚，月明無賴幾沙洲。"
        ],
        "title": "登庾樓  其二",
        "id": "9cd243ce-b89d-4753-96ad-bc42e2af3778"
    },
    {
        "author": "董嗣杲",
        "paragraphs": [
            "初聞春日水天迷，此際湖沙擁岸肥。",
            "炊甑有塵籼米腐，酒坊無壁紙旗飛。",
            "猿棲曉樹青藤瘦，雀啄冬畦白菜稀。",
            "寂寞旅懐禁得否，斷腔漁笛釣船歸。"
        ],
        "title": "顧城",
        "id": "1ab04c30-2997-4c23-9255-8311e31e3179"
    },
    {
        "author": "董嗣杲",
        "paragraphs": [
            "出郭看山眼便醒，故人相值說雲萍。",
            "了翁屋後晚煙碧，茂叔阡頭秋草青。",
            "絕壑雨過溪水響，髙峯月上谷雲停。",
            "烏巾漉酒菊花店，醉揀陶詩書紙屏。"
        ],
        "title": "新橋遇秋巖",
        "id": "92c414b3-7c75-4f02-a220-48d38f6404da"
    },
    {
        "author": "董嗣杲",
        "paragraphs": [
            "捨舟遵陸幾程來，家事身謀兩未諧。",
            "九地渺茫憐骨肉，四方軒豁暢襟懐。",
            "雨翻茶崦春離岳，風颭監旗曉渡淮。",
            "短景不延愁思逺，只堪長醉向茅柴。"
        ],
        "title": "富池客中",
        "id": "aeac9e66-bb22-40d9-ac52-b738ad7a7e77"
    },
    {
        "author": "董嗣杲",
        "paragraphs": [
            "莫望池口浪接天，羈懐沉迷衾枕前。",
            "老船蕩雪櫓聲澁，破釜煮粥蔬味便。",
            "烟鎖淮俗子城下，風生野坊僧樹巔。",
            "懶能登岸躡寒屐，因數杖頭無百錢。"
        ],
        "title": "舟上食菜粥甚美",
        "id": "92dbf1a4-194f-46f3-8bdf-3be00f176bbb"
    },
    {
        "author": "董嗣杲",
        "paragraphs": [
            "笑携琴冊上崑崙，分坐溪頭蘚石根。",
            "崖樹有霜飛老葉，野泉無雨落秋痕。",
            "幾番閒借樵人屐，何許追尋隠者門。",
            "多種杏花依此住，要知董奉得仍孫。"
        ],
        "title": "冷翠閣與秋巖同賦",
        "id": "e458c811-2a00-4bec-96a7-7fd13aac0cd0"
    },
    {
        "author": "董嗣杲",
        "paragraphs": [
            "晴光遶砌看葵傾，獨恨無文弔屈平。",
            "梅溽潤衣身體倦，竹風入牖夢魂清。",
            "良辰美景須臾事，往古來今節序情。",
            "不信滄江傳競渡，彩旗畫鼓閙西城。"
        ],
        "title": "江州重午二首  其一",
        "id": "3dc26f0c-2e6b-4419-a1cd-0508e3bd17cb"
    },
    {
        "author": "董嗣杲",
        "paragraphs": [
            "蒲節殊鄉借楚誇，遶城社鼓不停撾。",
            "争歌神曲羞溪藻，遥送瘟船滚浪花。",
            "世上莫非兒戲事，江頭無奈客思家。",
            "西湖今夜笙歌月，凉擁紅蓮燦落霞。"
        ],
        "tags": [
            "西湖"
        ],
        "title": "江州重午二首  其二",
        "id": "23098a16-d308-4e7d-85cc-faba477358af"
    },
    {
        "author": "董嗣杲",
        "paragraphs": [
            "想戀西湖賞物華，清依水石結生涯。",
            "鳳凰山下泉縈草，燕子樓前雨壓花。",
            "翠枕謾欹聽夜雨，朱簾閒捲望朝霞。",
            "柳塘不遏東流住，腸斷江城尚寄家。"
        ],
        "tags": [
            "西湖"
        ],
        "title": "懐潘宰留方家峪别業",
        "id": "bcb24617-5cba-4b9e-ad30-030a72f690f9"
    },
    {
        "author": "董嗣杲",
        "paragraphs": [
            "萬計千謀濁世紛，蓮花峯下寂無聞。",
            "丹泉潄冷齒凝雪，翠谷虚凌身入雲。",
            "藤杖卓苔防險峻，石爐炷柏起氤氲。",
            "獨遊獨宿露寒夜，絕頂想多秋幾分。"
        ],
        "title": "題冷翠谷道者庵",
        "id": "9c785bdd-0213-4e98-975f-1de21c06f091"
    },
    {
        "author": "董嗣杲",
        "paragraphs": [
            "頭上同雲密布饒，湓江門外揖華鑣。",
            "舟穿苦竹黄蘆去，帽任回風急雪飄。",
            "蹤跡幾年懐玉石，江山一夜變瓊瑶。",
            "旁人莫訝吟窮返，慷慨殊勝過灞橋。"
        ],
        "title": "離江城遇雪",
        "id": "2e6c61a4-94d8-4de5-a50a-ae35bcb1af12"
    },
    {
        "author": "董嗣杲",
        "paragraphs": [
            "幾涉沙汀與水村，幾看雲物幻乾坤。",
            "渡頭衝雪哦詩老，船尾乘風破酒昏。",
            "未晚？聲先傍岸，乍晴江色逺侵門。",
            "白鷗無數西飛急，鳴落淮山不見痕。"
        ],
        "title": "接泥渡頭再遇雪",
        "id": "d8ea02cc-2e39-4f23-ace9-498f3e60a0e7"
    },
    {
        "author": "董嗣杲",
        "paragraphs": [
            "當時兩别惜分雙，客了三吳客九江。",
            "何處揮金曾駐馬，此身懐寶尚迷邦。",
            "水流歲月添新恨，塵撲簫絃失舊腔。",
            "柳下燕樓風雨外，夢魂多遶唾茸窗。"
        ],
        "title": "戲酬李勉之留江州懐琴窗之什",
        "id": "3110510c-1bb1-4f25-8480-ee713fba0a68"
    },
    {
        "author": "董嗣杲",
        "paragraphs": [
            "倚竹欹巾望逺天，脱鞋自在取髙眠。",
            "無情歲月催雙鬢，有様文章委少年。",
            "吟卷亂抛幽枕畔，客床寒對短燈前。",
            "沈迷謾想華胥樂，還有癡兒鄙孝先。"
        ],
        "title": "漫興二首  其一",
        "id": "33f173bc-d4ed-4228-be96-2b1b531e87b8"
    },
    {
        "author": "董嗣杲",
        "paragraphs": [
            "浮名浮利有傳訛，薏苡囊疑馬伏波。",
            "鏡裏鬢毛諳世故，筆頭詩句答樵歌。",
            "風穿樹秃寒林淺，月展江空夜浪多。",
            "脱病欲歸歸便得，花家魚港自烟蓑。"
        ],
        "title": "漫興二首  其二",
        "id": "1b4554be-4814-45aa-9291-8ee89f5c2401"
    },
    {
        "author": "董嗣杲",
        "paragraphs": [
            "往來幾苦浪濤驚，塵役而今亦懶營。",
            "雪積墻腰連屋瑩，日涵城影接江平。",
            "市樓有酒晴旗小，賓舘無人夜榻清。",
            "孤坐搜吟難造妙，霜風吹月紙窗明。"
        ],
        "title": "留分司衙",
        "id": "2b6354fe-1b5f-4927-a91d-1f1dbbe66f14"
    },
    {
        "author": "董嗣杲",
        "paragraphs": [
            "江風吹得烏帽偏，江水驚秋狂拍船。",
            "此身客逺積鄉夢，何日丹靈朝洞仙。",
            "將軍廟無老鴉異，羅漢院有古柏堅。",
            "蕩槳津頭來往遍，北望淮雲成愴然。"
        ],
        "title": "富池江上蕩舟遊望二首  其一",
        "id": "159ee946-d0b1-4ceb-b9c8-6cd5538530de"
    },
    {
        "author": "董嗣杲",
        "paragraphs": [
            "上江落水渺莽中，入軍遡水曲折通。",
            "此鎮巧當兩汊路，毎日飽看千帆風。",
            "客知鼓棹白日急，人傷對鏡玄髮空。",
            "荒寒殊甚只自笑，悲聲遶井餘枯桐。"
        ],
        "title": "富池江上蕩舟遊望二首  其二",
        "id": "7cc06d55-1c7b-4f3c-bbe0-1e664a4ca872"
    },
    {
        "author": "董嗣杲",
        "paragraphs": [
            "風浪而今自忍聞，尚甘客隠大江濆。",
            "酒家債負將償足，詩境情懐任醉分。",
            "愛睡有魔銷椀茗，遣閑無事對爐熏。",
            "梧桐井畔敲門處，問字何人訪子雲。"
        ],
        "title": "客居余明逺來訪",
        "id": "3cb3ca16-4110-499f-9369-d731caa0bec3"
    },
    {
        "author": "董嗣杲",
        "paragraphs": [
            "同行誰際此心同，我去君留悵北風。",
            "兩地相分雲袂逺，前峯自掩雪林空。",
            "幾多遣興懐樽爼，千萬將書托燕鴻。",
            "獨過顧城湖上晚，已拚絕飲蟄孤篷。"
        ],
        "title": "發黄池與朱一夔相别情思黯如",
        "id": "07372f5b-3749-48c0-80e7-ec2199db84d1"
    },
    {
        "author": "董嗣杲",
        "paragraphs": [
            "僑寄荒津厭鼓鼙，逆行遣日守羈栖。",
            "天兵未卜何時解，心事難侔此日齊。",
            "雨醉田家無屐借，春眠野寺有詩題。",
            "蒲帆行趁東流去，應目狂蹤類阮嵇。"
        ],
        "title": "别王監鎮",
        "id": "7230aca5-bd54-4263-8a31-9dcf95eb93cf"
    },
    {
        "author": "董嗣杲",
        "paragraphs": [
            "大江勝絕此無儔，不省荒寒醉酒樓。",
            "秉燭尚嫌盃數窄，換舟便覺櫓聲柔。",
            "山連青意爲仙塜，池接黄名是逆流。",
            "僵卧莫知身紀墮，岸南燈火屬宣州。"
        ],
        "title": "醉後登黄池港舟",
        "id": "3d9ff213-eb70-4093-9d6c-ca7e9739d457"
    },
    {
        "author": "董嗣杲",
        "paragraphs": [
            "雪花侵鬢轉栖栖，身寄篷窗醉似泥。",
            "荻港水寒鷗聚逺，蕪湖山近鴈飛低。",
            "客舟泊夜秋無奈，社鼓催春夢欲迷。",
            "津岸喜登無可語，不堪明日各東西。"
        ],
        "title": "舟次示朱友龍",
        "id": "ee23dfcf-640a-498e-aae0-eb6700e807e3"
    },
    {
        "author": "董嗣杲",
        "paragraphs": [
            "蘆荻蕭蕭掩敗汀，抛南抛北慣曾經。",
            "淮山有雪侵雲白，江水無風接樹青。",
            "吟卷紀遊揮小草，醉篷埋恨載浮萍。",
            "廟門轉眼隨帆過，不得重登絕頂亭。"
        ],
        "title": "初欲登小孤惠濟廟水盛風駛回首已逺矣",
        "id": "dc52dbdf-147b-4ecb-b275-6b9ce6eff95a"
    },
    {
        "author": "董嗣杲",
        "paragraphs": [
            "破槖蕭然不自休，蘆黄葦白九江秋。",
            "抗塵狂作兩年客，看水慳爲三疊遊。",
            "得酒問魚愁入市，有書無鴈却登樓。",
            "征裘幾揾思家淚，兩眼凝窮桑落洲。"
        ],
        "title": "得京友信問曾觀三疊水否因寄",
        "id": "d7e80e21-6da6-4c4c-8d29-d851393b970a"
    },
    {
        "author": "董嗣杲",
        "paragraphs": [
            "争錐無意志摧藏，歲晚栖然滯客房。",
            "井臼自親猶火食，琴書誰力謾時裝。",
            "前峯雪洗心方快，破廨風穿骨欲僵。",
            "燒荻禦寒身尚曲，有人皸瘃守邊疆。"
        ],
        "title": "冬寒客懐",
        "id": "bbc5963d-7025-4fe7-b9ea-ed364fab7102"
    },
    {
        "author": "董嗣杲",
        "paragraphs": [
            "牢繫扁舟在樹根，依然風物晉時村。",
            "幾年思采東籬菊，此際狂傾北海樽。",
            "野鶴離羣翔碧落，江鴻排字入黄昏。",
            "有人若學淵明隠，五柳蕭疎静掩門。"
        ],
        "title": "九日留彭澤",
        "id": "11782b60-9c44-4ee3-b0c2-df815315f204"
    },
    {
        "author": "董嗣杲",
        "paragraphs": [
            "江北西風髙，江南新酒熟。",
            "長笛吹梅花，月色滿營屋。"
        ],
        "title": "江上晚眺  其一",
        "id": "c2c53b4e-44fa-4b7b-b385-3e500d0d4268"
    },
    {
        "author": "董嗣杲",
        "paragraphs": [
            "得酒終日醉，都忘醒後愁。",
            "往來狂走馬，直過皖山頭。"
        ],
        "title": "江上晚眺  其二",
        "id": "c74e2866-8094-4044-b40b-447c54444555"
    },
    {
        "author": "董嗣杲",
        "paragraphs": [
            "急流潄亂石，石色白齒齒。",
            "瞥見水色渾，籬頭過山麂。"
        ],
        "title": "遊冷翠谷",
        "id": "72b18e29-bc4a-4311-aed5-f9aae37cfe01"
    },
    {
        "author": "董嗣杲",
        "paragraphs": [
            "夢魂蕩孤舟，波聲塞兩耳。",
            "不眠聞管絃，方悟江城裏。"
        ],
        "title": "寄江城口占  其一",
        "id": "7feb47f0-90c2-4840-8728-06bb030cac41"
    },
    {
        "author": "董嗣杲",
        "paragraphs": [
            "蹉跎歲事空，次第春風起。",
            "雪消夕陽平，徹底清江水。"
        ],
        "title": "寄江城口占  其二",
        "id": "c003ccf7-0d4f-4e3f-8e55-c2fb016321e0"
    },
    {
        "author": "董嗣杲",
        "paragraphs": [
            "閒抛南峯雲，狂汎西江葦。",
            "眠食思故栖，吹燈任山鬼。"
        ],
        "title": "乍歸信筆寫興二首  其一",
        "id": "fc198a0d-6424-425e-834c-d4db0aa0f6d4"
    },
    {
        "author": "董嗣杲",
        "paragraphs": [
            "身絕一毫榮，膽落幾回醉。",
            "難忘踏霜茅，忍凍吟冷翠。"
        ],
        "title": "乍歸信筆寫興二首  其二",
        "id": "ff49b62d-9e70-4236-9cd7-34a2e1fd2b23"
    },
    {
        "author": "董嗣杲",
        "paragraphs": [
            "四海水尚淺，孤城愁更深。",
            "船上何人笛，吹入蘆花林。"
        ],
        "title": "聞笛  其一",
        "id": "330312f6-d75c-41be-a03a-eb52886ccd10"
    },
    {
        "author": "董嗣杲",
        "paragraphs": [
            "吹腔不識愁，愁耳偏聞吹。",
            "月明吹更苦，淚灑降羌兒。"
        ],
        "title": "聞笛  其二",
        "id": "f91e94da-c454-4ba2-982b-a16b7cb877bb"
    },
    {
        "author": "董嗣杲",
        "paragraphs": [
            "臘盡春猶客，春來病轉多。",
            "孤樽洗塊礧，萬事付無何。"
        ],
        "title": "初八日立壬戌春",
        "id": "2f2fb85b-5e07-4aa7-b029-a2b5de85e1a4"
    },
    {
        "author": "董嗣杲",
        "paragraphs": [
            "亂山蔽天盡，叢澗遶山流。",
            "茅屋冷欲壓，今日方中秋。"
        ],
        "title": "冷翠谷口占  其一",
        "id": "14a1abf6-a3a6-47c4-859c-3426b99516c7"
    },
    {
        "author": "董嗣杲",
        "paragraphs": [
            "谷深誰吟詩，吟惹白猿聽。",
            "萬景虚空生，風微澗光定。"
        ],
        "title": "冷翠谷口占  其二",
        "id": "23c50592-dad2-4a00-b302-4529e8845ba2"
    },
    {
        "author": "董嗣杲",
        "paragraphs": [
            "我來尋幽奇，破屋枕木末。",
            "向陽窗不闗，川僧補直裰。"
        ],
        "title": "冷翠谷口占  其三",
        "id": "1b55889c-41c3-41d8-b0c2-81b85e56b8ec"
    },
    {
        "author": "董嗣杲",
        "paragraphs": [
            "蒼童負詩篋，百錢掛杖頭。",
            "何當倩畫手，畫我廬山遊。"
        ],
        "tags": [
            "庐山"
        ],
        "title": "冷翠谷口占  其四",
        "id": "68aaf79c-9b46-44e1-a82c-8e7704c1e7db"
    },
    {
        "author": "董嗣杲",
        "paragraphs": [
            "江氣瀰漫接楚浮，潘郎雙鬢不禁秋。",
            "欲澆靖節荒祠酒，附得沙頭賈客舟。"
        ],
        "title": "下彭澤",
        "id": "a83a0b78-1777-4d42-8299-5b04c4b5d9ab"
    },
    {
        "author": "董嗣杲",
        "paragraphs": [
            "疲兵喜離九江城，且報新篁長數莖。",
            "未問主人先問竹，要分吟屋聽秋聲。"
        ],
        "title": "分司卒至富池",
        "id": "91b41631-8e48-4ba2-ada5-c4d87da50bd0"
    },
    {
        "author": "董嗣杲",
        "paragraphs": [
            "見易園中春艶時，千朵萬朵好花枝。",
            "樓臺祗有提壺叫，晴雨能無蛺蝶知。"
        ],
        "title": "江岸春日",
        "id": "9ce40ebd-2650-40c3-b000-92ddd72d22b3"
    },
    {
        "author": "董嗣杲",
        "paragraphs": [
            "方響琵琶借當家，十三絃上雁行斜。",
            "雨筵合出殘春曲，愁掃屏風滿地花。"
        ],
        "title": "夜宴贈筝妓",
        "id": "d9346ff5-b8ce-4118-a6ee-01d96397b7af"
    },
    {
        "author": "董嗣杲",
        "paragraphs": [
            "樹禽苦叫不如歸，午睡醒時已落暉。",
            "新暑漸回身尚客，此無黄葛可裁衣。"
        ],
        "title": "乍熱",
        "id": "8bcce084-2bb2-4d7f-968b-3201960826a5"
    },
    {
        "author": "董嗣杲",
        "paragraphs": [
            "山枯葉落晴紛紛，蓮花洞前流水分。",
            "流水自送夕陽去，洞上白猿啼白雲。"
        ],
        "title": "贈蓮花洞僧二首  其一",
        "id": "a2c106a2-59d9-46cd-b209-a866991d6b13"
    },
    {
        "author": "董嗣杲",
        "paragraphs": [
            "老僧眉毛霜争妍，重補袈裟防雪天。",
            "閒看青山忙看水，庵門不掩今幾年。"
        ],
        "title": "贈蓮花洞僧二首  其二",
        "id": "b78cc037-3c3b-40d7-bda6-626780955137"
    },
    {
        "author": "董嗣杲",
        "paragraphs": [
            "漪嵐堂下野芳晴，楊柳枝頭歇雨聲。",
            "笑逐遊人城外去，沙洲沽酒做清明。"
        ],
        "title": "寒食日偶出",
        "id": "4c504179-8d30-4cf3-91ba-0cfbcb17f4b9"
    },
    {
        "author": "董嗣杲",
        "paragraphs": [
            "孤燈花燼糝窑臺，古驛凉扉傍月開。",
            "數事支持愁外去，十年憔悴夢中來。"
        ],
        "title": "宿九江驛",
        "id": "0bd83f39-4420-4ffd-9bc3-8c9bfedbdcd6"
    },
    {
        "author": "董嗣杲",
        "paragraphs": [
            "凄凄吹笛裂寒雲，羈客難禁醒坐聞。",
            "聲逐逝波流不斷，月明吹老戍回軍。"
        ],
        "title": "聞笛",
        "id": "b31ebbb8-6e6e-4698-a4be-1d88cb4f64f5"
    },
    {
        "author": "董嗣杲",
        "paragraphs": [
            "萬宇燈輝斂暗塵，幾年醉賞禁街春。",
            "良宵獨宿雙泉寺，負了吟風嘯月身。"
        ],
        "title": "元宵懐鄉二首  其一",
        "id": "5fda2b7a-13bf-4e9d-a52a-c2276b3861a1"
    },
    {
        "author": "董嗣杲",
        "paragraphs": [
            "難覔圍香醉玉仙，短燈油凍梗孤眠。",
            "清河坊裏燈宵月，負却東風已兩年。"
        ],
        "title": "元宵懐鄉二首  其二",
        "id": "31a342e3-1b3d-4386-861b-7e60d8244c34"
    },
    {
        "author": "董嗣杲",
        "paragraphs": [
            "雲翁獨栖冷翠谷，三月不出令人疑。",
            "圓通老僧逺相報，病中忍凍更忍饑。"
        ],
        "title": "贈葛秋巖",
        "id": "428bf9b5-17aa-48ce-860c-963f3a8dee3d"
    },
    {
        "author": "董嗣杲",
        "paragraphs": [
            "撥雲峯下撥雲亭，萬竹凝秋列畫屏。",
            "皇甫真人遺業在，滿林寒葉佛燈青。"
        ],
        "title": "宿清虚庵二首  其一",
        "id": "9ed1ef63-aed0-4339-b70d-14e69ed45afe"
    },
    {
        "author": "董嗣杲",
        "paragraphs": [
            "來此看雲骨欲仙，竹窗秋霧蓊爐烟。",
            "西風正滿溪頭樹，直送寒聲到枕前。"
        ],
        "title": "宿清虚庵二首  其二",
        "id": "81e5fb0b-a89c-46c5-a85b-9f7b0cf461ca"
    },
    {
        "author": "董嗣杲",
        "paragraphs": [
            "雪殘半積陽山磯，大江雲湧濤頭飛。",
            "九峯不受夕暉掩，杜牧一亭空翠微。"
        ],
        "tags": [
            "九华山"
        ],
        "title": "舟上望九華山",
        "id": "0aabc7eb-702a-4a23-a00d-4c696f0944ca"
    },
    {
        "author": "董嗣杲",
        "paragraphs": [
            "晚雲斂盡鶴聲遲，萬木號空夜景移。",
            "三笑亭前山月上，却如身在冷泉時。"
        ],
        "title": "夜坐東林寺",
        "id": "898e2579-b662-4cd8-8e3e-ca68114c0af4"
    },
    {
        "author": "董嗣杲",
        "paragraphs": [
            "雨壓雲低雪氣渾，風帆未午過梅根。",
            "港頭驚見官舟泊，野老争先掩荻門。"
        ],
        "title": "過梅根港",
        "id": "54c273d0-210d-4dd5-a261-bc44de7649c0"
    },
    {
        "author": "董嗣杲",
        "paragraphs": [
            "絕飲還知百脉清，病夫明日值陽生。",
            "治裝肯發遲疑口，要趁江寒水色平。"
        ],
        "title": "病起懐歸",
        "id": "5195e114-3324-4aa3-b829-c78777916925"
    },
    {
        "author": "董嗣杲",
        "paragraphs": [
            "潯陽江上看明月，月落孤眠百感生。",
            "十二年前如昨日，竹齋曾醉鳳簫聲。"
        ],
        "title": "九月十五日有感",
        "id": "ee86601f-4226-4555-9853-7c5f7410cb56"
    },
    {
        "author": "董嗣杲",
        "paragraphs": [
            "偶呼鄰稚携竹杖，試入仙窟尋桃源。",
            "日斜小憩冷翠谷，驚散掛樹黄黒猿。"
        ],
        "tags": [
            "庐山"
        ],
        "title": "廬山道中",
        "id": "3460c017-619a-467c-b924-e95b5e3d5c4d"
    },
    {
        "author": "董嗣杲",
        "paragraphs": [
            "暖風晴日艶芳天，獨客心情不忍言。",
            "何處有花春掠眼，金陀坊裏岳家園。"
        ],
        "title": "春步岳園二首  其一",
        "id": "a34ffbdd-babe-49ee-b2af-597cd36c8e36"
    },
    {
        "author": "董嗣杲",
        "paragraphs": [
            "將軍墓域在杭州，如此家園入夢遊。",
            "誰惜再傳無嗣續，至今匙鑰屬官收。"
        ],
        "title": "春步岳園二首  其二",
        "id": "7fc857b8-38c8-46b6-847f-dccf0b0acef0"
    },
    {
        "author": "董嗣杲",
        "paragraphs": [
            "竹亭難障隔淮塵，補種疎花幾樹春。",
            "若憶六龍南渡日，到今我亦是流民。"
        ],
        "title": "王倅寄弟富池酒邊述興",
        "id": "e480120d-e050-4d01-b195-4647d8191f21"
    },
    {
        "author": "董嗣杲",
        "paragraphs": [
            "野陰逺閣雪風乾，向暮維舟水色寒。",
            "火號熒熒今夜燭，因知江北報平安。"
        ],
        "title": "晚泊烽火磯",
        "id": "18222a2e-64eb-4554-bc7a-83cc351bdab6"
    },
    {
        "author": "董嗣杲",
        "paragraphs": [
            "春盡江頭望幾回，支持愁態入銜杯。",
            "要歸便問西門渡，行止何闗杜宇催。"
        ],
        "title": "春去喜無怨烏二首  其一",
        "id": "5ede5fb3-9460-4ba4-9f3d-3f3fad2731d3"
    },
    {
        "author": "董嗣杲",
        "paragraphs": [
            "失笑羈人泥聽禽，年年春老益愁心。",
            "江城樹少無棲處，墮落千巖萬壑深。"
        ],
        "title": "春去喜無怨烏二首  其二",
        "id": "43e829da-450d-4979-a85d-0810a1eb2da7"
    },
    {
        "author": "董嗣杲",
        "paragraphs": [
            "漪嵐堂北縣樓東，香火新標舊令功。",
            "此地豈知鐘鼓樂，月明如水藕池空。"
        ],
        "title": "厲屏山祠",
        "id": "54d7f075-f385-4863-acb4-bc5c7ede698f"
    },
    {
        "author": "董嗣杲",
        "paragraphs": [
            "雲凝入港大孤山，蘆荻翻風秋夕寒。",
            "水急亂從彭蠡出，來舟不似去舟難。"
        ],
        "title": "過彭蠡口",
        "id": "b3b003fa-ca66-43fe-ae3e-e8a256d10d0d"
    },
    {
        "author": "董嗣杲",
        "paragraphs": [
            "過此未幾還問歸，歸時又眺黄山磯。",
            "不如磯上釣魚父，雪霽扶藜行夕暉。"
        ],
        "title": "再逢黄山磯上老叟",
        "id": "7f4d575d-90d6-4b76-bbc7-ddd8df4aca67"
    },
    {
        "author": "董嗣杲",
        "paragraphs": [
            "過午浮陰掩石臺，疾風掠草散狂埃。",
            "江豚吹皺空江浪，逺見淮雲捲雨來。"
        ],
        "title": "野望",
        "id": "dd2beeb5-b747-47a5-8461-7efe80ebf8c8"
    },
    {
        "author": "董嗣杲",
        "paragraphs": [
            "古塔寒擎夕照紅，泉聲湧海入虚空。",
            "分明九十九峯翠，都在天池窗眼中。"
        ],
        "title": "天池晚眺二首  其一",
        "id": "353196e0-d5a8-4394-9fc2-4429776ddb6a"
    },
    {
        "author": "董嗣杲",
        "paragraphs": [
            "天燈逢夜涉江危，直遶文殊閣上飛。",
            "暗裏試將衫袖裹，祇餘樹葉幾星歸。"
        ],
        "title": "天池晚眺二首  其二",
        "id": "f95cc95c-bfd9-4f7e-8463-78d0d8ddca85"
    },
    {
        "author": "董嗣杲",
        "paragraphs": [
            "絕壑松風瀉瀑聲，此身如寄畫圖清。",
            "餘生結得東林社，三笑亭前看月明。"
        ],
        "tags": [
            "庐山"
        ],
        "title": "自廬山歸城賦四首  其一",
        "id": "d538d391-3fb7-4e3d-8133-1ce78785c079"
    },
    {
        "author": "董嗣杲",
        "paragraphs": [
            "纔去還回似不情，蕭然兩耳亂泉聲。",
            "衣巾染得江嵐透，誰道山人骨亦清。"
        ],
        "tags": [
            "庐山"
        ],
        "title": "自廬山歸城賦四首  其二",
        "id": "5f8bcca3-211f-45c1-a01b-fb565aee0ba8"
    },
    {
        "author": "董嗣杲",
        "paragraphs": [
            "入城回睇萬松横，祇隔浮雲幾萬層。",
            "八月秋風明月下，天池池上看天燈。"
        ],
        "tags": [
            "庐山"
        ],
        "title": "自廬山歸城賦四首  其三",
        "id": "cfb8fd86-1084-4ab8-bcf6-7af92915d4ee"
    },
    {
        "author": "董嗣杲",
        "paragraphs": [
            "重葺芒鞋約更堅，山家意味况相便。",
            "須先折簡同遊客，剥蘚題名就石鎸。"
        ],
        "tags": [
            "庐山"
        ],
        "title": "自廬山歸城賦四首  其四",
        "id": "d8f8baed-c440-4ecc-bc25-fc4768f2021e"
    },
    {
        "author": "董嗣杲",
        "paragraphs": [
            "圓丘崇且髙，廣漢清且淺。",
            "元祀播鼓鐘，嚴禘列瑚璉。",
            "天酒瀉琪花，遵此奉常典。",
            "恩流昭感通，報稱示豐腆。",
            "鶴鳴集霞臺，鳳曳翔雲輦。",
            "已際天人和，八表清塵卷。"
        ],
        "title": "鈞天曲",
        "id": "6c09aa99-e021-4d80-bd3b-ed41113f2c9f"
    },
    {
        "author": "董嗣杲",
        "paragraphs": [
            "海上采珠人，惟視夜光吐。",
            "携持以爲珍，美價重合浦。",
            "異哉足照乘，殷勤獻明主。",
            "逺物奈不寶，棄之猶糞土。"
        ],
        "title": "擬古  其一",
        "id": "bea1d9d0-fb6a-4d99-9640-972ff9f9bdca"
    },
    {
        "author": "董嗣杲",
        "paragraphs": [
            "河漢金氣老，海月光陸離。",
            "蟋蟀鳴我床，聲聲有餘悲。",
            "美人天之涯，言旋杳無期。",
            "西風吹脫葉，撫時傷所思。"
        ],
        "title": "擬古  其二",
        "id": "0b7ec4fb-ae4a-4bfb-85fb-3428aee9c99b"
    },
    {
        "author": "董嗣杲",
        "paragraphs": [
            "邑俗尚巫誕，竭力營鼎爼。",
            "無方絕此幻，舉口輙齟齬。",
            "衰世無真儒，反欲構室處。",
            "顧我暫爾棲，信得子不語。"
        ],
        "title": "武康邑俗  其一",
        "id": "35dd76ab-ce39-4df1-80a2-a7140353b37b"
    },
    {
        "author": "董嗣杲",
        "paragraphs": [
            "官廨俯官溪，溪流極清泚。",
            "魚遊值天陰，競指龍光起。",
            "古祠偶相鄰，愚徒望風靡。",
            "我欲照衰顔，且展闌干倚。"
        ],
        "title": "武康邑俗  其二",
        "id": "33ade0b6-4240-494b-bfd0-706deed01329"
    },
    {
        "author": "董嗣杲",
        "paragraphs": [
            "上船且偃卧，月出攬衣起。",
            "周覽郊原曠，肆毒暑未已。",
            "河漢水色浄，身寄圖畫裏。",
            "幽情苦跋涉，未克安所止。",
            "憶蕩西湖舟，白蓮弄清泚。",
            "歌聲透夜響，鉅麗瀛蓬比。",
            "景絕四無人，風揺六橋水。",
            "今如夢中覺，乍離官河觜。",
            "板橋餘店燈，酒旗三尺紙。",
            "狂來發興深，野航暫時艤。",
            "崖凉勝埋篷，獨信橋闌倚。",
            "倐然想歸程，便遲二十里。",
            "醉眼忘離津，風順差可喜。",
            "入邑日已髙，不掩罍之恥。",
            "因感孤生浮，若此能幾耳。"
        ],
        "tags": [
            "西湖"
        ],
        "title": "由京買航還武康夜泊中途因醉曉還邑中摭實有賦",
        "id": "2034d6fb-3ba2-43c0-9635-a2c7ffd8ce0d"
    },
    {
        "author": "董嗣杲",
        "paragraphs": [
            "甲戌纒國哀，時屬秋八月。",
            "近輔餘英山，洪水中夜發。",
            "狼藉徹句雨，拔地殊飄忽。",
            "滔天肆奔迸，變幻起𡷾崒。",
            "徒步登縣樓，浩渺沉林樾。",
            "妖氛混澤氣，勢極火燄突。",
            "綿亘山下鄉，逃難想顛蹶。",
            "晨興雨更澍，邑屋已隉杌。",
            "髙跳空刺腸，何異覩溟渤。",
            "飄屍不可計，强者布竹筏。",
            "棲危或得命，其奈服食闕。",
            "號天天不聞，不若就滅没。",
            "瀑派裂青山，溪岸奔屍骨。",
            "杵臼埋虚沙，蛇虺出深窟。",
            "邊方乘孔殷，糜爛事征伐。",
            "民生不奠枕，復罹此酷罰。",
            "隠憂非一端，國脉存如髮。",
            "檢澇亦具文，民力各已竭。",
            "豈知坐困窮，終歲常矻矻。",
            "奉行亦漫爾，持論敢躐越。",
            "步步涉坑塹，路梗勞輿卒。",
            "歸愁强就床，魂夢隨恍惚。"
        ],
        "title": "甲戌八月初九夜武康山中洪水驟發越十日漕司檄往檢澇",
        "id": "4a1abbbd-d406-4ba6-8c5c-270c8ebf565f"
    },
    {
        "author": "董嗣杲",
        "paragraphs": [
            "仲秋秋陰合，壁落走鼯鼠。",
            "徹宵風雨驟，平地生洲渚。",
            "莫辨路與溪，廬舍失處所。",
            "净林古梵屋，木佛豈得禦。",
            "當門金剛惡，兹復化何許。",
            "方丈九旬僧，足廢不能舉。",
            "徘徊想舊歴，突突起沙嶼。",
            "遺闗茁芝菌，卧竹壓麻苧。",
            "山民窮無吿，謀食屢多阻。",
            "三鄉凡幾户，竟墮魚鼈侣。",
            "傷痛李生迂，捲盡牌頭墅。",
            "獨慨虚浮身，昏迷怯幽佇。",
            "上流未偃戈，戰血沍荆楚。",
            "近畿天示儆，歲月不我與。",
            "就食難下咽，酸恨徹心膂。"
        ],
        "title": "甲戌武康大水净林寺山門殿屋悉皆倒敝",
        "id": "4e2e92d8-46bb-4af6-8eeb-81330fac7c72"
    },
    {
        "author": "董嗣杲",
        "paragraphs": [
            "山中有流泉，洗耳今無人。",
            "樹陰互蒙密，烏語交昏晨。",
            "誰能觀大運，達此秋與春。",
            "生意自爾蕃，葉葉分光新。",
            "藤蔓附女蘿，蘭茝披荒榛。",
            "興言混棲托，隨跡安可伸。",
            "悲哉倦遊子，感寓徒酸辛。",
            "榮枯了不計，老大將迫身。",
            "澘然眼中淚，墮此衣上塵。",
            "所耽軒裳故，殊失煙霞親。"
        ],
        "title": "古意",
        "id": "c43b51ff-c231-4233-b853-729b97e583c1"
    },
    {
        "author": "董嗣杲",
        "paragraphs": [
            "東野英溪英，妙寄寒苦詩。",
            "里社今有井，誰構亭覆之。",
            "想彼異代賢，孤標奪葳蕤。",
            "可齋出帝冑，結廬探幽奇。",
            "分符廬山陽，歸葺園與池。",
            "髙懐敦薄俗，萬象共眇窺。",
            "惟憐時不與，舟壑忽夜移。",
            "身世付永擯，逸駕淪西馳。",
            "我此偶竊稍，荏苒垂三朞。",
            "兩獲憩絕境，真與浮世遺。",
            "牽裾古木底，洗屐官溪湄。",
            "想像貞曜公，淪落長安時。",
            "壯心侔元造，瀝思抽肝脾。",
            "衰謝入硬語，難以好爵縻。",
            "此鄉所自出，指點餘芳茨。",
            "相去五百年，隨勝營詩詞。",
            "清揚藉發揮，昧者迷藩籬。",
            "孟公能歸歟，趙侯今已而。",
            "罷酒聞清彈，眼在空涕洟。",
            "孰能經始初，欲綿無窮期。",
            "再傳至斯荒，曠望逝水悲。",
            "丘壑漫獨存，豈不重爾思。",
            "拘情失寢處，觸事逢乖離。",
            "無端菊帽破，不管西風吹。",
            "俛仰興替間，惟餘鷗鷺知。",
            "心遥歲年遒，行將謝塵羈。",
            "我窮吟更窮，逐逐亦已疲。",
            "有愧快士志，名盛位任卑。",
            "制愁遊學宫，弗讀國朴碑。",
            "四顧雲樹蒼，雅道誰扶持。"
        ],
        "tags": [
            "庐山"
        ],
        "title": "趙南康可齋築屋武康孟保園池喬木極有思致東野故廬藉以表出感古傷今成重遊三十韻",
        "id": "ea74215f-98d5-402c-871d-094faacfc8e2"
    },
    {
        "author": "董嗣杲",
        "paragraphs": [
            "發誓遊四方，言歸多自責。",
            "秋髙風浪險，懐家萬山隔。",
            "江北與江西，夢寐困行役。",
            "去年病褵褷，客死亦何惜。",
            "心空病自退，藥裹漫山積。",
            "今日秋又深，誰念饑凍逼。",
            "祗幸徤於酒，酒盡從墮幘。",
            "醒來聽談空，鳥啼晚峯碧。"
        ],
        "title": "酒邊憶去年苦病",
        "id": "bcb46723-fe16-4169-9cac-551d0885f069"
    },
    {
        "author": "董嗣杲",
        "paragraphs": [
            "歸來慰我思，山疇稻田熟。",
            "雨驟不終朝，水退出平陸。",
            "梅廬暮色黯，欲入足尚縮。",
            "月地舉深杯，杯光泛纎菊。",
            "燈明不藉輝，來去絕慙恧。",
            "所恨懐寶迷，失計資薄禄。",
            "鄙人更曠縱，肯作阮途哭。",
            "有時得親書，多是不再讀。"
        ],
        "title": "聞趙芳洲已歸武康梅廨",
        "id": "8b088943-e685-4090-abca-99d7303c0815"
    },
    {
        "author": "董嗣杲",
        "paragraphs": [
            "卧病不知暑，况在英溪隅。",
            "入京涉夜航，藥物艱所需。",
            "汪公業於醫，其實真癯儒。",
            "醫故不違理，非但以理拘。",
            "覽鏡面百皺，半月怯步趨。",
            "積憂那得解，肌瘠徒長吁。",
            "兹晨近秋中，疲憊憑杖扶。",
            "忽枉黄公駕，慰此困櫪駒。",
            "指我傴僂形，旦暮耽書劬。",
            "病源肇於心，證與芝术殊。",
            "所嗟露電如，滿歲罹艱虞。",
            "寒暑復見宼，閻浮可久圖。",
            "行止任天造，其或誚以迂。",
            "凉軒聆欬唾，眷眷非世娛。",
            "浮榮信飄風，况復假合軀。",
            "墮落焦熬坑，難煉六一爐。",
            "感公致湯饋，瀹盞浮雪腴。",
            "仙傳起死劑，頓醒爪髮枯。",
            "西風捲茅屋，篝燈竹窗孤。",
            "蔬腸轉陽脉，趣向歸酒壺。",
            "誰傳病退舍，可奈流俗徒。",
            "汪黄信可人，彼此皆枌榆。",
            "往締中秋盟，未卜月有無。",
            "因拈二公姓，激我懐東都。"
        ],
        "title": "坐暑病初招汪學老醫次招黄平齋兩公枘鑿之甚病者反取多事而黄終奏藥績因有中秋共醉之約漫述長句",
        "id": "2ec6ccdd-6db7-4509-a2a8-c9b217d69547"
    },
    {
        "author": "董嗣杲",
        "paragraphs": [
            "桐溪恩上人，留遺盈束紙。",
            "初疑龍蛇奮，不敢傲睨視。",
            "嗚呼汶陽翁，父子傳心旨。",
            "手澤落世間，枯盡幾硯水。",
            "言言闗世運，字字窮物理。",
            "悲風颯雙鬢，涕淚揮不止。",
            "思超漢魏髙，人可晉唐似。",
            "逸態出天然，凛若對英峙。",
            "此時吟嘯者，跌蕩何可比。",
            "卷舒手不停，光芒射桯几。",
            "下取防六丁，急寘空谷裏。"
        ],
        "title": "裝伯弜周先生手澤",
        "id": "c6d477be-adc5-4717-b56e-ecfc757eb046"
    },
    {
        "author": "董嗣杲",
        "paragraphs": [
            "汎秋入禾鄉，鈍舟無期程。",
            "西風吹官河，其壤惟新城。",
            "雲圍畎畆遍，星零聚落盈。",
            "前畈出頑獷，有可敵無勍。",
            "梵坊名能仁，所向乖幽情。",
            "房房市藥富，滌面塵不嬰。",
            "習俗困促迫，意度無専征。",
            "市沽更漓甚，不堪客子傾。",
            "偕行得佳士，共此秋榻清。",
            "未晚急掩扉，屢貽暴客驚。"
        ],
        "title": "宿嘉興新城市",
        "id": "b4e613ce-c1e3-4937-818f-4cbe861b89bc"
    },
    {
        "author": "董嗣杲",
        "paragraphs": [
            "龍宫藴特異，精禱通萬靈。",
            "昭著二百年，錫封専朝廷。",
            "去年偕宰公，投誠涕欲零。",
            "驅車入松扉，雨勢如建瓴。",
            "仰髙迓靈昐，雲斂不暫停。",
            "煙沉瀑聲凉，分坐瀑外亭。",
            "從兹感佑助，争謂胸百銘。",
            "治任亦已速，潔謝資芳馨。",
            "緘素展真忱，要終寄冥冥。",
            "願恢溥濟功，致此百里寧。",
            "夜披東堂集，孤燈炯深青。",
            "朗誦神之聰，壁落山鬼聽。"
        ],
        "title": "潔牲謝響應龍廟予不及往",
        "id": "944c65c4-7826-491e-8206-ecbb46c5ea34"
    },
    {
        "author": "董嗣杲",
        "paragraphs": [
            "晚步初月髙，忘却子城閉。",
            "客樓枕新荷，幾夜香襲袂。",
            "羸骸奔走倦，不擬尚凝滯。",
            "白面佳少年，塞途莫勝計。",
            "低顔謝許可，不甘暗拭涕。",
            "窮迫傍人籬，傍籬畏奴隸。",
            "風采就衰憊，心孔轉昏翳。",
            "見舟思江湖，懐隠睨松桂。",
            "故人立霄漢，敢詫平生契。",
            "兹時進退難，假宿義齋第。",
            "官橋醉尉多，大懼獲重戾。",
            "徘徊益羈愁，愈痛乏邊際。",
            "讒毀那能免，失擁文侯篲。",
            "身如被酒酣，心類垂旒綴。",
            "嗟嗟文不績，有學謾經濟。",
            "逆行且倒施，猶幸舌未敝。",
            "月西黯蓬萊，城烏聲更厲。",
            "借榻逢可人，度夜等匏繫。",
            "履險復自笑，汨没信此世。",
            "願逢陽明仙，餐霞度千歲。"
        ],
        "title": "越城步月不知子城已閉因托宿趙義齋宅",
        "id": "34cf9b79-4094-43e9-b189-63bfd6f6e582"
    },
    {
        "author": "董嗣杲",
        "paragraphs": [
            "水淺篙師勞，况值夏日炎。",
            "舟維蔡橋晚，扶行禦頑痁。",
            "誰期村疃中，雙屐苔花粘。",
            "同行幸同志，出語無猜嫌。",
            "曉霞晚必雨，故老嘗所占。",
            "兩行桑麻香，農計得盡覘。",
            "偶聞讀書聲，白叟依茅簷。",
            "自奮力稼耕，其志方隠潛。",
            "延我坐俄頃，障日西垂簾。",
            "竹床半已弊，暫睡亦安恬。",
            "傳酒强我飲，飲絕徒掀髯。",
            "神思偶爾清，吟興爲此添。"
        ],
        "title": "病中步入蔡公橋村落間",
        "id": "6cb570af-7c59-46dc-8c52-6287a1a9e238"
    },
    {
        "author": "董嗣杲",
        "paragraphs": [
            "意杳軒中坐，坐見新竹長。",
            "病夫欲尋睡，不禁竹氣凉。",
            "昏昏度白日，神倦慵舉觴。",
            "偶然探吟處，誰謂醒爲狂。",
            "扶行壺中天，草樹含夕光。",
            "雨橋荷柄閙，亭亭雲錦張。",
            "中有窈窕質，忽透洛妃粧。",
            "引領不忍去，水風遞幽香。",
            "簷梢鵲啑啑，戒我租夜航。",
            "我生尚未了，何地安韜藏。",
            "宵程促登津，食息何皇皇。",
            "郭南待朝渡，西陵晚蒼茫。"
        ],
        "title": "自武康入京隨即渡越",
        "id": "710fc7bf-7941-406c-9f16-1b3e6257eb71"
    },
    {
        "author": "董嗣杲",
        "paragraphs": [
            "緑陰凉透城頭樹，月明正照烏棲處。",
            "黄昏角起吹晴雲，烏欲啼愁愁夜分。",
            "夜分湖波幻絕境，境絕月漾玻瓈冷。",
            "棲烏忽過别枝棲，何人採蓮移舴艋。"
        ],
        "title": "烏棲曲",
        "id": "ab70f60a-279a-4652-9aaa-531ff057b2ac"
    },
    {
        "author": "董嗣杲",
        "paragraphs": [
            "清莫清兮河中水，白莫白兮頭上絲。",
            "河清頭白自千古，有身清白知爲誰。",
            "提籃采桑西城婦，容髮蓬勃霜色欺。",
            "傳是長安估客女，二八嫁與東鄰兒。",
            "東鄰兒郎負梟獍，别家出戍征羌夷。",
            "沙場杳邈絕信息，譍門無子難撐支。",
            "花榮草枯知幾度，日升月落常雙馳。",
            "力勤織絍活旦暮，堂前姑老心驚疑。",
            "攢心萬苦失頭緒，年如逝水何能追。",
            "不恨兒郎祗恨妾，有生無分安齊眉。",
            "西鄰女兒年將笄，雙髻壓頸簪花枝。",
            "金鈿貼額腮凝脂，笑妾採葉愁蠶饑。",
            "妾身薄命何暇恤，所嗟母子各天涯。",
            "空閨誓此守清白，不願封侯願早歸。"
        ],
        "title": "賦得河中之水曲",
        "id": "2cb9f5c6-3253-4c66-8c41-65198f8117b6"
    },
    {
        "author": "董嗣杲",
        "paragraphs": [
            "苕溪直西山嶙峋，莫干矗空參北辰。",
            "荒村去縣未甚逺，日落將盡埋紅輪。",
            "羈人憩此醉徒御，僻壤曾際神禹巡。",
            "敝祠古木質擁腫，色泥癡塑防風身。",
            "遥遥石徑險如棧，芒屨掣足移換頻。",
            "狂貪遊歴不顧倦，肯因巇嶮嗟迷津。",
            "錦卷要演江海思，拍塞景物描天真。",
            "偶繙邑志寧訛舛，下筆希古今無人。"
        ],
        "title": "武康防風王廟前入西鄉山中曠遊歸看邑志偶成",
        "id": "851cf730-3352-4779-90da-9dac6f1e492a"
    },
    {
        "author": "董嗣杲",
        "paragraphs": [
            "今晚後溪風色順，暑威未肯回凉信。",
            "獨泛官河雨氣收，野林鴉落歸無陣。",
            "聽鐘揺出港汊重，新塘光現横空龍。",
            "松頭暝破月色吐，油雲散盡迴千峯。"
        ],
        "title": "武康附夜航入京",
        "id": "e5afd7fe-1f75-4514-8edc-eab491861de7"
    },
    {
        "author": "董嗣杲",
        "paragraphs": [
            "賓從齊聲歌提壺，有酒在樽殽在廚。",
            "秋髙廣寒桂子落，時零金粟成泥塗。",
            "秋空月露炯冰玉，情深莫出南山屋。",
            "自駐南山持酒巵，愁人驚糝陶家菊。",
            "花枝易空人易老，人生安得無醜好。",
            "只須傲兀醉乾坤，人老花空如電掃。"
        ],
        "title": "秋夜宴客歌",
        "id": "ca297ce9-3db9-4685-b2e1-e519afc0cf6c"
    },
    {
        "author": "董嗣杲",
        "paragraphs": [
            "日色蕩曉香塵起，上苑春融錦屏裏。",
            "蕙枝小葉攢石臺，桃英亂糝浮池水。",
            "鱗波皺雲展翠綃，羽幰逐風颯珠履。",
            "騮飛步褭蹀躞髙，杯行聲度提壺美。",
            "提壺朝暮啼芳陰，啼盡東君脉脉心。",
            "螭毬流影晚陽淺，獸匜噴香淑景深。",
            "靈鼉鼓曲肯停調，緑蟻漾艶争歡斟。",
            "醉情得向芳辰暢，香車回碾銀蟾沈。"
        ],
        "title": "羽觴飛上苑",
        "id": "1abddd75-1e48-4461-aed4-17d892cd54d7"
    },
    {
        "author": "董嗣杲",
        "paragraphs": [
            "碧樹前林合，黄雲百里迷。",
            "月髙溪水定，風逆漏籖低。",
            "列宿來花邑，凉秋入菊畦。",
            "比閭回善譽，招得頌聲齊。"
        ],
        "title": "和樓恪齋自述",
        "id": "e1b3ede0-0c1d-4255-a0da-cd48ee057c7c"
    },
    {
        "author": "董嗣杲",
        "paragraphs": [
            "聒耳禽聲細，澄顔池影浮。",
            "襟懐猶徼塞，松竹自林丘。",
            "剪韭疏畦闊，分蘭貼石幽。",
            "吟箋滿芸架，閑樂野僧留。"
        ],
        "title": "題蔡主簿小園",
        "id": "c7fbbebe-ba58-4501-96d8-84a4aaadacc5"
    },
    {
        "author": "董嗣杲",
        "paragraphs": [
            "古劍秋埋匣，昏鐘冷壓樓。",
            "吟情臨晚銳，歸計待春謀。",
            "雞遶村墟捕，魚空藪澤收。",
            "斂將筋骨悴，所恃有新篘。"
        ],
        "title": "官舍病中",
        "id": "e829520f-b356-4f8e-9a79-3199ac202d02"
    },
    {
        "author": "董嗣杲",
        "paragraphs": [
            "粹容成槁木，浮跡類流萍。",
            "天地春明净，江山晚晦冥。",
            "花芒環野茜，柳桁接簷青。",
            "淹滯知何事，思歸夢短亭。"
        ],
        "title": "客滯",
        "id": "a900416f-5b80-4fa9-a774-3cbd531863d6"
    },
    {
        "author": "董嗣杲",
        "paragraphs": [
            "官俸胥方給，山殽市可需。",
            "雨多沙磧失，橋斷路程迂。",
            "古樹聲何壯，秋萍跡已枯。",
            "病身慙到此，有愧竹笻扶。"
        ],
        "title": "題城山道人庵  其一",
        "id": "f4a76286-34db-4e2d-8974-e864a67a7d50"
    },
    {
        "author": "董嗣杲",
        "paragraphs": [
            "山暉丹氣紫，路隠翠林香。",
            "野道依城社，山童執紀綱。",
            "田髙秋斂薄，溪曲夜湍長。",
            "誶語令人倦，蚍蜉肯自量。"
        ],
        "title": "題城山道人庵  其二",
        "id": "c20e3b03-8e79-4e87-be1b-c2419f5c749d"
    },
    {
        "author": "董嗣杲",
        "paragraphs": [
            "證道山門曠，延僧草座禪。",
            "不知爲額始，曾記有歌傳。",
            "驛路橋梁壊，沙溪石蘚填。",
            "往來荒廨近，時可托清眠。"
        ],
        "title": "過證道寺",
        "id": "e8fa89f9-d670-4353-9a93-7118563302ce"
    },
    {
        "author": "董嗣杲",
        "paragraphs": [
            "世降多淫祀，時荒扇盗區。",
            "妖丁肆荒誕，結甲走昏愚。",
            "揭幟營祠廟，椎鑼誷市衢。",
            "大夫清似水，勦絕莫踟蹰。"
        ],
        "title": "武康姓丁人號生魂神合邑騷動",
        "id": "fe4e65f3-6bb0-4a01-838c-fc37c46f9a7f"
    },
    {
        "author": "董嗣杲",
        "paragraphs": [
            "風窗停暑雨，竹簟展寒波。",
            "酒醒乾坤小，林昏鳥雀多。",
            "凉堂喧管鑰，秋戍淬弓戈。",
            "殊感征行苦，悲蛩咽楚莎。"
        ],
        "title": "雨窗夜感",
        "id": "d1f9f08a-ec98-42e3-812e-6494464097eb"
    },
    {
        "author": "董嗣杲",
        "paragraphs": [
            "山峭回峯緊，場空得雨忙。",
            "赤楓溪觜立，白草渡頭荒。",
            "寒市虚聲隘，秋疇喜氣揚。",
            "野舂連屋響，瑞入雪匙香。"
        ],
        "title": "清穆鄉農户",
        "id": "373abeb8-4e70-405c-909e-4c633b97bd87"
    },
    {
        "author": "董嗣杲",
        "paragraphs": [
            "廨扉臨水掩，世路入山窮。",
            "暑謝晚尤熾，秋髙凉未通。",
            "蓮香霞沼廢，竹色月樓空。",
            "天地機難測，山林志少同。"
        ],
        "title": "題園堂壁",
        "id": "85d7dbb5-54ac-439d-957e-271a32deec23"
    },
    {
        "author": "董嗣杲",
        "paragraphs": [
            "朱户編簾掩，花顛覽鏡羞。",
            "酒多無客過，茶盡有僧留。",
            "世慮經心久，花時撚指休。",
            "悅生憐濁骨，愧死混清流。"
        ],
        "title": "題意香壁",
        "id": "adf3f17d-50d3-48fc-bea7-1320d21fb676"
    },
    {
        "author": "董嗣杲",
        "paragraphs": [
            "野雲埋墅晚，城樹掩江春。",
            "門巷人烟古，雲山屋宅新。",
            "悲歌陶此世，塵土汚吾身。",
            "無地堪挑薺，殊乖晚膳真。"
        ],
        "title": "題方用卿書屋壁",
        "id": "9df4369c-7213-4cdc-ac5d-5d6e8cd892d9"
    },
    {
        "author": "董嗣杲",
        "paragraphs": [
            "窮通歸造化，蹤跡易參商。",
            "自畫新居様，誰傳舊稾香。",
            "寒沙埋虎坂，晚燒起龍岡。",
            "相望風塵濶，愁懐不可量。"
        ],
        "title": "泊鴈汊寄主簿",
        "id": "810a025b-c628-4721-b4fe-52e93b1e3bba"
    },
    {
        "author": "董嗣杲",
        "paragraphs": [
            "西原陰接樹，東浦暝沉籬。",
            "月落溪沙走，星飛岸柳移。",
            "鮮螢縈淺草，幽鳥擇深枝。",
            "背水中宵坐，愁多病莫支。"
        ],
        "title": "夜坐",
        "id": "800a9baf-8318-46b8-a24c-d4ed74bd54b0"
    },
    {
        "author": "董嗣杲",
        "paragraphs": [
            "精神疲夜漏，絃管沸秋筵。",
            "想醉黄花下，誰歌翠幙前。",
            "病身空羡酒，愁耳愛聽泉。",
            "月轉羈窗破，蕭蕭照客眠。"
        ],
        "title": "坐病不赴姚總統席夜聞樂聲因寄",
        "id": "1454da58-9d4c-4f74-83f1-48d692563ea6"
    },
    {
        "author": "董嗣杲",
        "paragraphs": [
            "烏回何代寺，鳩喚此山晴。",
            "心契將軍約，肩摩小隊行。",
            "明年人更健，今夜月初明。",
            "更過譙樓飲，偏垂野客情。"
        ],
        "title": "甲戌九日和樓宰烏回寺登髙",
        "id": "a8f82ebe-9d32-4992-83e9-2161ef06665d"
    },
    {
        "author": "董嗣杲",
        "paragraphs": [
            "野分霜信薄，溪落雨痕乾。",
            "僻邑催冬早，遥林積暝寒。",
            "雞棲隠壊壁，鶴老戀空闗。",
            "燭下哀筝發，樓頭送漏殘。"
        ],
        "title": "滿替在眼即景賦二首  其一",
        "id": "0fb068e0-89a0-42b7-bccc-c3d2748a65c5"
    },
    {
        "author": "董嗣杲",
        "paragraphs": [
            "菊向籬陰老，松連石影交。",
            "山棃寒脫樹，溪鳥晚投巢。",
            "欲把肩輿卸，先將手版抛。",
            "是時柴户月，任客带吟敲。"
        ],
        "title": "滿替在眼即景賦二首  其二",
        "id": "9f9c78aa-48c0-4199-b02c-6591c029930d"
    },
    {
        "author": "董嗣杲",
        "paragraphs": [
            "瑞靄薰風遍赤墀，共歌隨佛下生時。",
            "報班立筍嵩呼逺，接宴簪花拜舞遲。",
            "聫坐不矜朝士貴，綴員深愧醴曹卑。",
            "山中雨露恩榮溥，賦得三宮萬壽詩。"
        ],
        "title": "乾會聖節賜宴",
        "id": "704d6049-5055-4c98-aece-85ab851d97e2"
    },
    {
        "author": "董嗣杲",
        "paragraphs": [
            "席地莫禁流汗體，陰陰竹樹埋虚堂。",
            "夜分幾傳逡巡酒，暑甚一沃沆瀣漿。",
            "不聽哀絃知興逸，纔舒清簟覺心凉。",
            "青瓜碧李凝冰齒，萬蕚南花吹濕香。"
        ],
        "title": "暑中宴張穆父第",
        "id": "eaa6c616-3112-4ab9-9460-d60763609fe6"
    },
    {
        "author": "董嗣杲",
        "paragraphs": [
            "玉粒榮途稅駕難，遯棲山屋樂顔簞。",
            "寫梅當畫同誰賞，採菊成糧獨自餐。",
            "五字詩成消興晚，半缻酒熟抵秋寒。",
            "太空月色清如洗，多向疎林缺處看。"
        ],
        "title": "劉閤舍遷居山中",
        "id": "39bd5ca9-fcf6-42c8-9cb0-511fc4bb7efe"
    },
    {
        "author": "董嗣杲",
        "paragraphs": [
            "身離匡廬紫翠重，壺中且寄水雲蹤。",
            "故人逺夢迷千里，濁酒髙懐渺萬鍾。",
            "臺上苦吟無别事，枕前間籟有孤松。",
            "不知憂樂隨時意，但慮荒蕪鈍筆鋒。"
        ],
        "tags": [
            "庐山"
        ],
        "title": "壺中日月與葛秋巖納凉",
        "id": "8eef030e-c9d3-412c-bd6e-9982e786123b"
    },
    {
        "author": "董嗣杲",
        "paragraphs": [
            "依劉殊乏仲宣才，方重相逢笑口開。",
            "惡况敗人佳思盡，寓公貽我好詩來。",
            "夜寒歸夢迷松菊，灰冷塵蹤混草萊。",
            "别後莫裁馳戀意，寄梅須带雪枝苔。"
        ],
        "title": "陳石泉送詩走筆次韻",
        "id": "c07d720a-c32a-4a2a-a2cf-49e77d37048f"
    },
    {
        "author": "董嗣杲",
        "paragraphs": [
            "課孫課子業桑麻，最喜無人識故家。",
            "八口日支資地力，一頭雪色感年華。",
            "甜瓜苦過王戎李，古木枯如博望槎。",
            "豈得不諳培植性，又思尋客學餐霞。"
        ],
        "title": "題大賽山中人家",
        "id": "ffee3d07-8d78-408b-ae83-ae08c1e2dab5"
    },
    {
        "author": "董嗣杲",
        "paragraphs": [
            "芳妍獨殿緑陰闌，幾簇流瓊擁髻鬟。",
            "攢粉倚風揺舞地，妬晴抛日透飛闗。",
            "蝶魂春聚蒼枝頂，雪片寒團翠幄間。",
            "花壓露梢如許重，有瓶難插懶能攀。"
        ],
        "title": "玉繡毬花  其一",
        "id": "f59aeca0-efbb-4084-8ce7-9d23552fdcf5"
    },
    {
        "author": "董嗣杲",
        "paragraphs": [
            "潔身自擁翠枝寒，遺得春魂寄素顔。",
            "夜月曳光凝絕徑，晚風抛影入空闗。",
            "幾團白雪能嬌膩，五色流蘇只等閑。",
            "宛似戀香蝴蝶亂，緑陰深處不飛還。"
        ],
        "title": "玉繡毬花  其二",
        "id": "ae0e0f35-f0a9-4aae-88a6-1a1a666c8797"
    },
    {
        "author": "董嗣杲",
        "paragraphs": [
            "塵雜莫湔游宦非，端憂何暇寓琴徽。",
            "孝先便腹尚嘲懶，元亮折腰須問歸。",
            "所懼棄官鄉曲笑，不思獻策廟堂稀。",
            "義和市尾漁舟聚，獨樂披裘坐釣磯。"
        ],
        "title": "送陸明府歸嘉禾",
        "id": "5383a4b4-3231-4535-a5d2-2d65ef6276b3"
    },
    {
        "author": "董嗣杲",
        "paragraphs": [
            "移來菊本已成叢，潦退園籬失笑空。",
            "夢蝶自應知境幻，問牛誰謂可年豐。",
            "渺茫天地浮秋水，寂歴溪山截暮虹。",
            "蛩咽莫禁莎砌濕，萬愁愁付酒杯中。"
        ],
        "title": "水退小園散步時垂替感賦",
        "id": "2403cd22-3898-4441-a6aa-c5161d83e9e6"
    },
    {
        "author": "董嗣杲",
        "paragraphs": [
            "江郊雪沍莫知津，客淚雙垂悵此身。",
            "魔障在前無妄想，饑寒隨處肯言貧。",
            "畏途日有風波恐，病骨時需藥石頻。",
            "屏息支吾心已擾，眼前謀絕故鄉親。"
        ],
        "title": "近苦多故坐病乏藥",
        "id": "ff8da81c-bc43-49c0-91b8-5583884a3445"
    },
    {
        "author": "董嗣杲",
        "paragraphs": [
            "湘纍莫弔楚雲迷，力疾喑喑客會稽。",
            "心想同寅分席醉，身逢重午借樓棲。",
            "今朝氣象悲歡異，幾種葵橊色澤齊。",
            "水際晚凉應有賦，藕花多處想供題。"
        ],
        "title": "甲戌重午留越寄武康同官",
        "id": "5b1926b2-b149-49d3-a130-2731537ed537"
    },
    {
        "author": "董嗣杲",
        "paragraphs": [
            "酸辛莫甚此時心，忍過琴廳散客襟。",
            "萬竹静涵空翠杳，孤蓮愁吐妬紅深。",
            "岫雲有信投林晚，溪霧無根漲郭陰。",
            "誰草數行鴉蚓墨，東堂古壁遇知音。"
        ],
        "title": "縣齋東堂盆荷著花樓恪齋約客賞之時葛秋巖作草聖和席間韻二首  其一",
        "id": "8a4f04f0-995c-4f91-b151-553711f5ccfd"
    },
    {
        "author": "董嗣杲",
        "paragraphs": [
            "簾底陪清傍兩年，愁城築得許能堅。",
            "詩章罷詠猶評畫，管樂沈聲却得蟬。",
            "花縣無心聽夜漏，英溪有日罷歸船。",
            "敲窗更苦西風急，又攬閒情伴葛仙。"
        ],
        "title": "縣齋東堂盆荷著花樓恪齋約客賞之時葛秋巖作草聖和席間韻二首  其二",
        "id": "6ff07d99-68b5-4796-91d8-b673e1746f37"
    },
    {
        "author": "董嗣杲",
        "paragraphs": [
            "暑滋衣袖苦逢迎，濡滯連旬夢亦驚。",
            "奔走泥塗誰送死，浮沉光景自憐生。",
            "鴉穿晚照棲公館，龍挾晴雲入子城。",
            "亂試法歌攢碧落，無端新月客窗明。"
        ],
        "title": "越城客中",
        "id": "c3a9fd52-7e26-42a2-9135-40e3b5760d17"
    },
    {
        "author": "董嗣杲",
        "paragraphs": [
            "水圍聚落藹藤纒，靈紀金刀祀典専。",
            "碑語誰非年月誤，神功自托道途傳。",
            "三鄉捐廩祈多福，百里齎香卜有年。",
            "争怪野雲頭上起，村村先欲雨公田。"
        ],
        "title": "武康邑中劉王廟",
        "id": "efba63e1-e7cf-4d36-b96e-6f131be97d04"
    },
    {
        "author": "董嗣杲",
        "paragraphs": [
            "指出飛梁是北新，羈懐冰釋返吾真。",
            "歸逢鄉井心纔穏，羞對湖山迹已陳。",
            "徹鑰要芟三徑草，懐人空睨一汀蘋。",
            "滿頭殘髮凝霜膩，達旦梳雲却愛頻。"
        ],
        "title": "抵北新橋",
        "id": "5960c91d-04b5-446f-8bb8-75616fca97e8"
    },
    {
        "author": "董嗣杲",
        "paragraphs": [
            "養生肯羡葛洪砂，醒困還評陸羽茶。",
            "溪上攬雲歸酒屋，雨中看瀑憶樵家。",
            "時時禽鳥嗚心曲，歲歲風霜趲鬢華。",
            "窗户生香還有意，夕陽紅皺石榴花。"
        ],
        "title": "題意香壁",
        "id": "cb9e0553-1cd7-40d2-baaf-1c8521982a73"
    },
    {
        "author": "董嗣杲",
        "paragraphs": [
            "岌嶪愁城不可攻，三年心事入秋空。",
            "虚名已出諸公右，往事都歸一笑中。",
            "植杖耘田思北墅，補爐煮藥老西風。",
            "臨歸自照凉池影，不與初來面目同。"
        ],
        "title": "思隠二首  其一",
        "id": "cf47cc3b-bfea-4c47-80d3-9c495408ac38"
    },
    {
        "author": "董嗣杲",
        "paragraphs": [
            "夢落家村野屋磯，欲治生事與心違。",
            "偃禾雨久溪聲改，采菊人歸鬢色非。",
            "灌圃肯差陳仲子，登山莫遜謝元暉。",
            "從今舉步防輕蹈，更演潛書急掩扉。"
        ],
        "title": "思隠二首  其二",
        "id": "1e5459da-4171-481b-a61c-c8e1b1d44b56"
    },
    {
        "author": "董嗣杲",
        "paragraphs": [
            "秋清道院空，更籌受風掩。",
            "二更看斜河，濕却萬星點。"
        ],
        "title": "夜坐",
        "id": "563acc65-1035-4911-9380-060166d2e0a9"
    },
    {
        "author": "董嗣杲",
        "paragraphs": [
            "水花粘稚蛙，野菜戀殘蝶。",
            "麥岐苦薄收，青黄兩不接。"
        ],
        "title": "陌上二首  其一",
        "id": "daed3b1f-352a-4800-bad4-5677a5b87d0f"
    },
    {
        "author": "董嗣杲",
        "paragraphs": [
            "恨鵑啼桑顛，醜婦淚如洗。",
            "手中捻銀絲，階頭博紅米。"
        ],
        "title": "陌上二首  其二",
        "id": "c2dd768e-1aa1-4871-b8d8-6edc03ff22c6"
    },
    {
        "author": "董嗣杲",
        "paragraphs": [
            "浪兒重規利，半世家如寄。",
            "千金得美人，長向船窗醉。"
        ],
        "title": "估客謡二首  其一",
        "id": "b09e2e08-e162-42be-a94c-ece6b4f0c925"
    },
    {
        "author": "董嗣杲",
        "paragraphs": [
            "溺利誰知輕，性流甚於水。",
            "東去復西回，難將逝水比。"
        ],
        "title": "估客謡二首  其二",
        "id": "b9f813bb-fc2e-4f5c-98c6-cc7db053777e"
    },
    {
        "author": "董嗣杲",
        "paragraphs": [
            "相逢愁醉霅溪西，老却陳思七步詩。",
            "二十年前親擢第，孤忠曾際穆陵知。"
        ],
        "title": "逢曹子敬知錄三首  其一",
        "id": "32acd0d1-eb36-462d-9e72-846ad9dd6273"
    },
    {
        "author": "董嗣杲",
        "paragraphs": [
            "州縣間闗老調官，青衫敝盡只儒酸。",
            "玉堂學士思求代，珍重春風在筆端。"
        ],
        "title": "逢曹子敬知錄三首  其二",
        "id": "977524d4-f271-4d30-85ca-a38f306dc3b7"
    },
    {
        "author": "董嗣杲",
        "paragraphs": [
            "屏氣安時彼此同，此時虹燄已銷空。",
            "東君造化攙春早，看取花開自在紅。"
        ],
        "title": "逢曹子敬知錄三首  其三",
        "id": "2404ec9c-8135-46d8-88da-b549f918c64d"
    },
    {
        "author": "董嗣杲",
        "paragraphs": [
            "花分近侍了春殘，分付荼䕷糝雪寒。",
            "天色轉陰陰轉雨，愁人可憑柳邊闌。"
        ],
        "title": "陳石泉送芍藥花",
        "id": "44f3d02a-42d6-4585-b50a-cf6b3f04c2fd"
    },
    {
        "author": "董嗣杲",
        "paragraphs": [
            "纔懐故里餘清夢，方說廬山得好詩。",
            "何日與師傳菊酒，劇談浩劫未分時。"
        ],
        "tags": [
            "庐山"
        ],
        "title": "寄廬山道士二首  其一",
        "id": "50111b10-508e-41b5-b875-aad5c0e7488e"
    },
    {
        "author": "董嗣杲",
        "paragraphs": [
            "常常有約尋幽趣，汨汨無從避俗喧。",
            "欲斷世間千萬事，須窮紙上五千言。"
        ],
        "tags": [
            "庐山"
        ],
        "title": "寄廬山道士二首  其二",
        "id": "fa30662d-376e-4b26-8b86-adb7fa9b20ac"
    },
    {
        "author": "董嗣杲",
        "paragraphs": [
            "秋堂初霽短檠凉，堂外風簾減舊香。",
            "螢火正流孤溆燄，閒來坐覺二更長。"
        ],
        "title": "秋夜",
        "id": "48135230-0af7-4934-9882-561313e3d749"
    },
    {
        "author": "董嗣杲",
        "paragraphs": [
            "鶯花簫鼓綺羅叢，人在熈和境界中。",
            "海？三登歌化日，湖山一覽醉春風。",
            "水揺層棟青紅濕，雲鎖危梯粉黛空。",
            "十里掌平都掩盡，有誰曾紀建樓功。"
        ],
        "title": "豐樂樓",
        "id": "2963d4fc-b3e9-4a30-a175-fa6e876a6550"
    },
    {
        "author": "董嗣杲",
        "paragraphs": [
            "一道香溝壓郭西，粉墻低䕶石階危。",
            "短碑數尺鎸何字，清泰三年鑿此池。",
            "橋市浣衣無空處，廟門賣卜有靈時。",
            "碧桃自趁東流水，暗老春光水不知。"
        ],
        "title": "湧金池",
        "id": "b480b66c-1a42-44b5-9ede-ebf1e4c134d6"
    },
    {
        "author": "董嗣杲",
        "paragraphs": [
            "繞舍晴波聚釣仙，五龍祠畔柳洲前。",
            "清虚不類侯家屋，輪奐曾資母后錢。",
            "三面軒窗秋水觀，四時簫鼓夕陽船。",
            "攬將山北山南翠，獨有黄昏得景全。"
        ],
        "title": "環碧園",
        "id": "6e3307dc-324c-4266-8e95-1db9f749a3f5"
    },
    {
        "author": "董嗣杲",
        "paragraphs": [
            "仙根曾就華峰移，净引湘波出浴妃。",
            "龍？先皇三字在，燕居舊尹一清非。",
            "風簷揺影涼姿媚，月檻迷香冷艷肥。",
            "平展水天菱唱逺，竹山蒼翠自成圍。"
        ],
        "title": "玉蓮堂",
        "id": "4707ab69-93d7-4a63-a0cd-f591f8876aff"
    },
    {
        "author": "董嗣杲",
        "paragraphs": [
            "莫問南漪與玉壺，杜鵑還更試花無。",
            "坡仙一顧吟空老，地主頻更景不殊。",
            "船出斷橋春溆逺，鐘傳蕭寺晚樓孤。",
            "山明水秀軒扉敞，落日漁歌過裏湖。"
        ],
        "title": "玉壺園",
        "id": "9771bc99-945f-4aac-a14e-39a49338e410"
    },
    {
        "author": "董嗣杲",
        "paragraphs": [
            "瀲灧澄波漾彩椽，柳絲晴絆俊遊鞭。",
            "傍湖莫厭官樓水，得月無如此地先。",
            "迎榜書生空絳帳，抱琴才子沃金船。",
            "壺天蕭爽人人醉，雪色屏風畫謫仙。"
        ],
        "title": "先得樓",
        "id": "c63033fe-1a26-4a04-99e8-c2129c516b6f"
    },
    {
        "author": "董嗣杲",
        "paragraphs": [
            "幾眠幾醒幾清明，萬態風流學老成。",
            "古翠碧連雲洞杳，夕陽西捲射場平。",
            "絮團破徑應迷蝶，枝壓荒墻不露鶯。",
            "如此多栽堪卜隐，苦無十畆秫田耕。"
        ],
        "title": "古柳林",
        "id": "69e8fa5c-7362-4c3d-ae55-5285d510e888"
    },
    {
        "author": "董嗣杲",
        "paragraphs": [
            "擁湖營圃藉元勲，景色天然曲折分。",
            "水脉窨花通活港，洞基壘石走空雲。",
            "千間大厦歸春夢，一撮危亭納夕曛。",
            "扁畫自懸碑自壓，當年何事立孤墳。"
        ],
        "title": "雲洞園",
        "id": "99f1cc49-a8a0-46fe-9e3b-003786311c7a"
    },
    {
        "author": "董嗣杲",
        "paragraphs": [
            "霍家山下敞行宫，溜水橋西透鼓鐘。",
            "古迹建平遺烈在，春風廣惠歷朝封。",
            "露臺獻社呈蒼馬，陰壁飛旌繪赤龍。",
            "蟻聚乞靈人散後，雲街雨陌撼濤松。"
        ],
        "title": "霍山祠",
        "id": "eb9382c0-0cad-492a-9796-3bc8a0457aae"
    },
    {
        "author": "董嗣杲",
        "paragraphs": [
            "山腰溜脉出遥峰，隔斷西湖翠幾重。",
            "疊甃漫依僧刹久，煎茶曾入翰林供。",
            "亭心覆雨塗丹鳯，石口嘘雲噴玉龍。",
            "何日星馳天使絕，不知誰利湼槃宗。"
        ],
        "tags": [
            "西湖"
        ],
        "title": "湧泉",
        "id": "add947c6-b462-417d-b559-e934f6396437"
    },
    {
        "author": "董嗣杲",
        "paragraphs": [
            "土城聚落界西東，業在澆畦奪化工。",
            "接死作生滋夜雨，變紅爲白借春風。",
            "幾家衣食花姿異，兩岸園池地勢同。",
            "病叟扶鋤耡晚照，前身莫是槖駞翁。"
        ],
        "title": "東西馬塍",
        "id": "80654564-925d-47ef-97a1-416ae75d5ee3"
    },
    {
        "author": "董嗣杲",
        "paragraphs": [
            "函開函閉管年豐，白傅能方夏禹功。",
            "湖石記埋泥蘚裏，斗門字蝕水花中。",
            "犁平阡陌猶春雨，船載笙歌自晚風。",
            "遍倚暮闌懐古往，月明無奈瀑聲空。"
        ],
        "title": "石函橋",
        "id": "bef22a7f-6e55-47eb-8ef4-f3d40f1119a2"
    },
    {
        "author": "董嗣杲",
        "paragraphs": [
            "翠微四絕載蓬瀛，柳引遊人入畫屏。",
            "詩借樂天傳得久，山因和靖隠來靈。",
            "半空梁駕橋闌赤，一道腰分草界青。",
            "粧點風光如此盛，藕花香裏又三亭。"
        ],
        "title": "孤山路",
        "id": "bb86840f-8d45-4cc4-8c92-97f7e46fe0ea"
    },
    {
        "author": "董嗣杲",
        "paragraphs": [
            "瑶臺瑞滿玉皇家，澤溥山巔與水涯。",
            "魚躍鳶飛函德意，天長地久演年華。",
            "金揺巨扁雙龍護，翠掩髙碑一字差。",
            "須信石頑能萬古，老龜無語問鶯花。"
        ],
        "title": "德生堂",
        "id": "c35bae99-3e8d-4031-8ab5-54e2678dcb7e"
    },
    {
        "author": "董嗣杲",
        "paragraphs": [
            "望極湖山變幻奇，萬千光景自紛披。",
            "妙分西子争妍態，絕想東坡得句時。",
            "桞徑曲埋兜率寺，花陰直接放生池。",
            "內官愛展亭臺去，盡付年華與酒巵。"
        ],
        "title": "總宜園",
        "id": "f634fc3a-72f6-4c91-a30a-3c32bb247030"
    },
    {
        "author": "董嗣杲",
        "paragraphs": [
            "繡轂青驄驟晚風，柳絲翠裊石闌紅。",
            "彩篙刺水停飛鷁，華表侵雲截卧虹。",
            "杖屨誰歸瀛嶼去，笙歌自補玉壺空。",
            "重招張祜商新詠，不與當時蘚合同。"
        ],
        "title": "斷橋",
        "id": "3d885d27-5cc5-46f2-bcd5-20335ab8d97c"
    },
    {
        "author": "董嗣杲",
        "paragraphs": [
            "不是金塗丈六仙，莊嚴法界想西天。",
            "自因僧浄鎸空像，誰說秦皇纜海船。",
            "全體未知何日現，半生且坐此山禪。",
            "石頭照水無塵土，飽聽鐘聲雜管絃。"
        ],
        "title": "大佛頭",
        "id": "e86b23fa-e728-45ca-9d41-2cc25b6047a4"
    },
    {
        "author": "董嗣杲",
        "paragraphs": [
            "白雲幾疊翠嵐重，往往踈鐘出梵宫。",
            "石骨誰人鎸佛像，嶺頭何處覔仙翁。",
            "樓臺水月丹青地，簾幙鶯花錦繡叢。",
            "遊子莫支蒼竹去，風雷容易起虚空。"
        ],
        "title": "葛嶺",
        "id": "18ae5758-7d86-4290-ab1f-0126fe1cff36"
    },
    {
        "author": "董嗣杲",
        "paragraphs": [
            "咸平曾有募緣僧，遍走街坊負叔稱。",
            "定力一堅無外想，窣波七級可中興。",
            "愚夫春日燒冥𥯃，道者昏時炙梵燈。",
            "祗怪青龍行雨過，煙雲遍護最髙層。"
        ],
        "title": "保叔塔",
        "id": "218bf4f7-b7d3-43a4-89e7-6e93b840aca2"
    },
    {
        "author": "董嗣杲",
        "paragraphs": [
            "岌嶪山形醜莫收，傍湖獨整傲春秋。",
            "幾株烏桕無根在，一幅華陽有様留。",
            "寒日霜乾還掠額，曉天嵐重且遮頭。",
            "東籬漉酒人知得，醒立風前不可求。"
        ],
        "title": "巾子山",
        "id": "8c2195c6-83eb-4dbb-974a-a2abf263ed9a"
    },
    {
        "author": "董嗣杲",
        "paragraphs": [
            "園門當路掩清華，喬木靈根裹翠霞。",
            "地擁樓臺齊葛嶺，天分香影傍林家。",
            "中興勲將曾營業，外邸王孫且看花。",
            "月色水光三十里，何人來此泛仙槎。"
        ],
        "title": "水月園",
        "id": "79bce50f-bec6-435e-9ab3-7e8c4c56fc31"
    },
    {
        "author": "董嗣杲",
        "paragraphs": [
            "雲翹雨佩有遺仙，香火寜隨世道遷。",
            "廟始大同年紀著，額頒乾化敕碑鎸。",
            "鳳閒露輦荒瑶草，龍濕秋衣翦玉蓮。",
            "隄上創新誰述記，却無門外一泓泉。"
        ],
        "title": "水仙廟",
        "id": "b8cffecf-83a2-434e-b24b-bc08f56e303d"
    },
    {
        "author": "董嗣杲",
        "paragraphs": [
            "照膽寒泓覆有亭，此泉曾入老坡評。",
            "八詩最得吟梅苦，一盞能消薦菊清。",
            "不拜韜光徴士詔，却傳配食水仙名。",
            "銀床響絕無人汲，墓在孤山木自榮。"
        ],
        "title": "寒泉",
        "id": "b3670379-2ee1-4a79-89ec-0aac16157904"
    },
    {
        "author": "董嗣杲",
        "paragraphs": [
            "湖曲春風正禁煙，試茶味此石間泉。",
            "坡仙忽憶黄州夢，濳老初拈智果禪。",
            "幾客醉遊三月裏，一聨詩兆七年前。",
            "題梁妙墨如新染，合與雲崖淺井傳。"
        ],
        "title": "參寥泉",
        "id": "1d7081bf-477d-48c3-82f1-c1fe11a16330"
    },
    {
        "author": "董嗣杲",
        "paragraphs": [
            "仙翁洗藥傍西湖，脉與靈山碧溜俱。",
            "泉迸一枝源更異，甃分雙眼味何殊。",
            "石函霞湧沉鉛汞，井屋風清轉轆轤。",
            "日日汲花朝復暮，當方曾說病人無。"
        ],
        "tags": [
            "西湖"
        ],
        "title": "葛公雙井",
        "id": "1fdda9be-b9aa-41bc-bc7f-16cf52816989"
    },
    {
        "author": "董嗣杲",
        "paragraphs": [
            "倚空窗户不曾扄，兩眼風煙障翠屏。",
            "西子艷分晴雨倦，伍胥魂激浪濤腥。",
            "鼓簫咽晚難無酒，花柳争春别有亭。",
            "恨掩四時歌舞去，古祠寒玉幾竿青。"
        ],
        "title": "江湖偉觀",
        "id": "587af504-73dd-45e3-96b2-da642e40ba51"
    },
    {
        "author": "董嗣杲",
        "paragraphs": [
            "瀟灑幽扉掩碧叢，塵昏題扁想坡翁。",
            "六千君子寒光落，十二䦨干晚色空。",
            "僧指舊基埋積雨，鳥翻新籜起枯風。",
            "蒼凉不障層坡峻，一擊亭閒夕照中。"
        ],
        "title": "此君軒",
        "id": "4f2670dd-5df5-4547-b853-b8561a0a6fdd"
    },
    {
        "author": "董嗣杲",
        "paragraphs": [
            "古甃澄泓照膽清，畫龍壁暗挂瓢輕。",
            "汲來不療相如渇，掬處難供太白傾。",
            "傍屋四圍埋石色，侵山一溜走溪聲。",
            "鉢盂可攬江湖濶，參取詩禪放眼明。"
        ],
        "title": "杯泉",
        "id": "af406928-2d88-41fc-8118-78f8b2e2bd94"
    },
    {
        "author": "董嗣杲",
        "paragraphs": [
            "寶山山頂結芙蓉，方士凌虚幾御風。",
            "日月光華含吐異，雲萍踪跡往來空。",
            "石盤草子粘深碧，土級苔花剥碎紅。",
            "舍側又將精舍展，蓬瀛有路直能通。"
        ],
        "title": "初陽臺",
        "id": "b87c73bf-448a-454f-8424-f5f9f227be4d"
    },
    {
        "author": "董嗣杲",
        "paragraphs": [
            "縹緲蓬萊擁翠寒，百年營取屋千間。",
            "黄庭殿矗煙霞老，瀛嶼堂幽日月閒。",
            "水泛花陰藏輦路，墻分柳色護仙闗。",
            "林家梅塜陳家柏，萬古流芳鎮此山。"
        ],
        "title": "孤山",
        "id": "9143e8ab-9ba3-4647-a65a-9819a889e477"
    },
    {
        "author": "董嗣杲",
        "paragraphs": [
            "詔旨天頒起卧龍，首丘甘老水雲東。",
            "一聨香影孤山月，兩架茅茨萬古風。",
            "有鶴有童家事足，無妻無子世緣空。",
            "清標卓絕何人繼，表表仙宫壠樹中。"
        ],
        "title": "和靖先生墓",
        "id": "f7e6b392-32cc-4572-b1d3-098dcd2e6aae"
    },
    {
        "author": "董嗣杲",
        "paragraphs": [
            "枯株獨壽憶雙棲，誰想天嘉蓊鬰時。",
            "坡老詩成無繼筆，阜陵書此有遺碑。",
            "日揺槎影龍蛇斷，雪綴花痕鳥雀疑。",
            "化日可期人莫訝，柏堂不復辨荒基。"
        ],
        "title": "陳朝柏",
        "id": "a0055b91-df11-4e6f-8a6f-4615ee14a3cd"
    },
    {
        "author": "董嗣杲",
        "paragraphs": [
            "支徑逶迤混碧苔，樹根積水沒蒿萊。",
            "兩坡截路棊分處，何日經人斧鑿來。",
            "誰說異光迷草野，要知遺蹟等塵埃。",
            "孤山瓦礫曾聞道，寄語貪夫莫狼猜。"
        ],
        "title": "瑪瑙坡",
        "id": "a8bdb224-c1f8-47c8-af74-7cd79f015d58"
    },
    {
        "author": "董嗣杲",
        "paragraphs": [
            "沙漾金星湧活泉，虚堂龍染德馨懸。",
            "朱繩汲冷梅林外，翠甃圍凉桂洞前。",
            "石鼎煮茶非異事，井闌鎸字是何年。",
            "西南雲擁仙人屋，品酌今誰想樂天。"
        ],
        "title": "金沙井",
        "id": "fdc93de9-94fa-41b8-bc87-acb0dc8b5dff"
    },
    {
        "author": "董嗣杲",
        "paragraphs": [
            "一别孤山十八年，重來忍見講堂泉。",
            "當時同出師門下，今日多傷井屋前。",
            "取重歐公名有自，肯教勤老跡空傳。",
            "此銘此意流千古，鑿石爲庵不可眠。"
        ],
        "title": "六一泉",
        "id": "b0b88dcd-38e8-46a4-ab5d-77bb43d11b44"
    },
    {
        "author": "董嗣杲",
        "paragraphs": [
            "水竹雲山拱畫圖，因懐喚渡想東都。",
            "雨餘晴蝀銜西照，風遏春船入裏湖。",
            "闌曲祗供遊子憑，林間今有野人無。",
            "隔墻莫是神仙宅，紅白梅花五百株。"
        ],
        "title": "西林橋",
        "id": "0f4daa64-bb41-4817-9d62-504ac8953021"
    },
    {
        "author": "董嗣杲",
        "paragraphs": [
            "松頂巢成亦甚危，元和禪此太和歸。",
            "比丘隨處心傳異，刺史遊山禮謁稀。",
            "銘誌土侵無幾字，塔亭雨壊有孤扉。",
            "一空四十年間夢，定業門前鵲自飛。"
        ],
        "title": "鳥窠",
        "id": "60dea730-7042-4854-b1cc-17b725f293ca"
    },
    {
        "author": "董嗣杲",
        "paragraphs": [
            "此君玉立此樓空，不復幽眠想白公。",
            "百尺有簷侵碧落，千竿無語足清風。",
            "闌尖亭影流漁屋，龕面祠香托佛宫。",
            "石琢端平丞相記，都歸寶慶守臣功。"
        ],
        "title": "樂天竹閣",
        "id": "60bac01c-6a38-4b82-852b-a57d667ec0e9"
    },
    {
        "author": "董嗣杲",
        "paragraphs": [
            "將軍魂夢遶旌旃，偃月謀成尚忍言。",
            "一旦風波誰左袒，八陵荆棘自中原。",
            "更無鴈带邉頭信，惟有天知地下寃。",
            "鬰鬱棲霞霞外樹，墓門不掩雀巢喧。"
        ],
        "title": "岳鄂王墓",
        "id": "b7edf2bc-3dcb-4819-bd01-c45a81154b37"
    },
    {
        "author": "董嗣杲",
        "paragraphs": [
            "梵庵雲隔洞髙虛，傍路陰森樹幾株。",
            "石室跨空山骨碎，林風掠地土痕枯。",
            "兩亭瀹俗秋偏暢，六月披襟暑欲無。",
            "如此巖墻難此立，有人編入職方圖。"
        ],
        "title": "妙智菴洞",
        "id": "9126c9b6-4ba3-4279-a4ee-bc82a8ba22eb"
    },
    {
        "author": "董嗣杲",
        "paragraphs": [
            "開元刺史擅清風，九里親栽夾道松。",
            "屋頂自生濤浪勢，根頭誰覔茯苓蹤。",
            "行春橋掩雲千態，一字門封翠幾重。",
            "人訝金填吳說筆，不知此筆遇髙宗。"
        ],
        "title": "九里松",
        "id": "868668fd-deaf-424f-9f77-09c63a74f9a4"
    },
    {
        "author": "董嗣杲",
        "paragraphs": [
            "南齊事蹟已銷沉，曾立苔碑記古今。",
            "一老出泉猶撫掌，此僧演法欲傳心。",
            "樹頭龍過家家雨，池面魚游尾尾金。",
            "行客不須閒照影，要知澤物溥春霖。"
        ],
        "title": "玉泉",
        "id": "9a04052a-acf9-449b-8ade-f7e5277da2a9"
    },
    {
        "author": "董嗣杲",
        "paragraphs": [
            "衕轉東山憶故錢，錢家曾賜鮑家田。",
            "地名有自誰能考，相業無聞姓却傳。",
            "種藕户繁招宿鷺，尋花人倦信啼鵑。",
            "玉泉流蔭分西去，併入官塘漾野船。"
        ],
        "title": "鮑家田",
        "id": "c5a47720-21e1-45cd-93d3-db12b33ed4c1"
    },
    {
        "author": "董嗣杲",
        "paragraphs": [
            "纔接軍符便起程，此行要並鐵山名。",
            "孤忠解得孤城急，一勇判來一死輕。",
            "堂屋依湖空柳色，廟門當路枕松聲。",
            "丈夫對著褒榮典，誓挽天河洗甲兵。"
        ],
        "title": "忠勇廟",
        "id": "bf5393db-6318-43dc-b635-78d5932fa54e"
    },
    {
        "author": "董嗣杲",
        "paragraphs": [
            "閱武場開傍古松，忽驚塵起廢墻東。",
            "黑蜂飛毒歸鉏下，白骨通靈入夢中。",
            "花草地寛千騎勇，鼓鼙聲撼一壞空。",
            "若錢若馬訛傳久，難覔埋銘證異同。"
        ],
        "title": "將軍教場墓",
        "id": "fc6677c7-1cf7-486d-b23e-4bf85ca9f228"
    },
    {
        "author": "董嗣杲",
        "paragraphs": [
            "畫棟朱簷暴虎蹲，亂鐘穿翠掩朝昏。",
            "去來所得無多衲，覺悟何曾有二門。",
            "山鳥山花應自若，佛心佛法與誰論。",
            "風埃幾換行人鬢，博士元公扁却存。"
        ],
        "title": "靈隠天竺寺門",
        "id": "e99682b6-6962-47b4-9493-03320f541373"
    },
    {
        "author": "董嗣杲",
        "paragraphs": [
            "危闌壓定活流重，誰識錢源遶梵宫。",
            "兩澗共歸橋底合，萬雷莫敵水聲雄。",
            "遊人移步心還恐，野衲棲禪耳欲聾。",
            "石倚卧梁山月落，白猿一嘯五峯空。"
        ],
        "title": "合澗橋",
        "id": "7a8d9a2b-83a9-4ee5-8b7d-46a817e9aba9"
    },
    {
        "author": "董嗣杲",
        "paragraphs": [
            "幡竿裊影入青冥，暮鼓朝鐘鎮不停。",
            "劫火幾灰龕底像，西風兩減塔層鈴。",
            "市人祈福心苖異，廟祝求金口角靈。",
            "三十六彎登絕頂，日中長現七元星。"
        ],
        "title": "北髙峰",
        "id": "19a42d1f-1d5a-4103-b64a-ef136628a810"
    },
    {
        "author": "董嗣杲",
        "paragraphs": [
            "悟得師禪隠此林，謾傳難下碧天吟。",
            "巢溝塢上人無迹，雲月堂前梅有陰。",
            "家棄蜀鄉年歲逺，身濳洛寺屋廬深。",
            "死生印得香山去，可遂西來一片心。"
        ],
        "title": "韜光菴",
        "id": "14ae981b-20d1-4a7c-bd5f-1118caa7123c"
    },
    {
        "author": "董嗣杲",
        "paragraphs": [
            "異種休參玉版禪，嶄然一角立層巔。",
            "逺尖自抱雲根壯，疊蘚誰疑雨籜纒。",
            "夢裏三生空過眼，胸中千畆謾流涎。",
            "此龍難入寜僧譜，出土摩霄是幾年。"
        ],
        "title": "石筍峰",
        "id": "789c361f-2f76-490c-bc47-8e517f887304"
    },
    {
        "author": "董嗣杲",
        "paragraphs": [
            "漁樵耕牧自成村，就屋編籬古意存。",
            "出塢野雲多曲折，過橋溪水半清渾。",
            "一逢白壁書香社，幾見朱闌障墓門。",
            "地利最饒人事簡，山家還有别乾坤。"
        ],
        "title": "西溪",
        "id": "c2db09c3-91df-4d95-b28a-24ecc257b46d"
    },
    {
        "author": "董嗣杲",
        "paragraphs": [
            "理公著脚五峰前，樹石蒼浮滴翠涎。",
            "因指何年飛到此，曾棲中竺悟來禪。",
            "一猿可驗爲靈鷲，萬古無言有冷泉。",
            "今日共知遺跡勝，隠名却有許由傳。"
        ],
        "title": "飛來峰",
        "id": "4d07fa6a-9cd3-4b84-8813-5836fafebc23"
    },
    {
        "author": "董嗣杲",
        "paragraphs": [
            "小朵峰前玉鏡寒，幾回倚杖聽潺湲。",
            "箕公飲澗非凡水，慧理呼猿是此山。",
            "亭角静依金刹古，樹身凉卧石闌閒。",
            "無因可洗人間熱，時御清風照影還。"
        ],
        "title": "冷泉亭",
        "id": "43d66d4b-a024-4f56-ad27-eba25660972b"
    },
    {
        "author": "董嗣杲",
        "paragraphs": [
            "小隱靈山莫計年，此猿清嘯洞門前。",
            "當時不有胡僧唤，今日應無野迹傳。",
            "寒挂枯條申右臂，晚藏碧樹憶西天。",
            "雲巖烟谷多遺種，月下三聲醒客眠。"
        ],
        "title": "呼猿洞",
        "id": "0760b3a1-714f-47f6-9382-19d8716d0e2d"
    },
    {
        "author": "董嗣杲",
        "paragraphs": [
            "葛翁行滿赤烏年，丹竈離披已絕煙。",
            "龍在此泓誰得見，路通别邑自相傳。",
            "樹頭雷兩遺神火，岩腹莓苔带海涎。",
            "有耳不須聞浪湧，只消采乳亦通仙。"
        ],
        "title": "龍泓洞",
        "id": "a2aeee9f-380c-40b7-b8f3-aae38fda5e5c"
    },
    {
        "author": "董嗣杲",
        "paragraphs": [
            "西來識得此雲根，終此雲根護法門。",
            "由晉尚傳斯語在，到今休想舊巖存。",
            "天開教觀香燈盛，人仰胡僧相貌尊。",
            "行果芟教荆棘盡，分明隻手破沉昏。"
        ],
        "title": "理公巖",
        "id": "2c6ca969-6b39-47c4-ad0d-a7982b2261e4"
    },
    {
        "author": "董嗣杲",
        "paragraphs": [
            "日月岩頭古翠埋，錦雲深隔洞門開。",
            "蒼藤隨石無根活，靈杞何年有種栽。",
            "氣裊野烟疑麝過，暖熏山雨悞蜂來。",
            "空亭誰領幽芬坐，雲鶴同行損緑苔。"
        ],
        "title": "香林",
        "id": "847c0e34-0610-44a3-805f-78065bfa9af9"
    },
    {
        "author": "董嗣杲",
        "paragraphs": [
            "過門跬步入香林，七葉遺陰地尚靈。",
            "曾借東山康樂手，共翻北本湼槃經。",
            "闌腰葉擁空臺赤，石罅泉通逺筧青。",
            "雲掩蓮花峰下座，若人演義若人聽。"
        ],
        "title": "翻經臺",
        "id": "d41ab86c-a15f-4a22-8e38-46cd9485ae17"
    },
    {
        "author": "董嗣杲",
        "paragraphs": [
            "一株蒼檜卧龍身，受得隋朝雨露深。",
            "地下仙根將換骨，人間劫火不燒心。",
            "死條節節蕃春信，生意枝枝蓊翠陰。",
            "此木豈知魂可返，争傳咒水出叢林。"
        ],
        "title": "重榮檜",
        "id": "8c46402d-0ad6-476f-bdaf-6a7bba7e66d3"
    },
    {
        "author": "董嗣杲",
        "paragraphs": [
            "稚川曾此倒靈瓢，闌上銀牀壓甃腰。",
            "丹氣騰空知幾轉，神光射屋起中宵。",
            "有茶可品春煎細，何疾能治曉汲遥。",
            "萬古仙踪應不泯，轆轤聲落病僧寮。"
        ],
        "title": "鍊丹井",
        "id": "e619cc4b-8e20-4b4a-bef9-0816055127ee"
    },
    {
        "author": "董嗣杲",
        "paragraphs": [
            "溪流穏信竹龍驅，聲激清虚入耳孤。",
            "此竅可消諸念妄，一丸長躍半空珠。",
            "挂瓢舀水應知味，就壁龕碑不用砆。",
            "誰謂佛靈占有驗，殆於兒戯果何殊。"
        ],
        "title": "跳珠軒",
        "id": "1480f3c4-0815-4e96-91fb-79f2d6410a4f"
    },
    {
        "author": "董嗣杲",
        "paragraphs": [
            "竹色松陰翠浪浮，春風吹落澗聲幽。",
            "古亭當路空凉影，溪水循盤散漫流。",
            "蠒紙叙詩年幾換，羽觴傳酒禊重修。",
            "晴嵐四掩鳴琴杳，如在稽山道上遊。"
        ],
        "title": "曲水亭",
        "id": "cc0cc829-b6ed-476a-962f-b1cc8c452b06"
    },
    {
        "author": "董嗣杲",
        "paragraphs": [
            "木異難儕衆木淹，刻成慈相孔仁謙。",
            "真珠瓔珞鴛鴦殿，白玉屏風翡翠簾。",
            "晴雨禱祈隨感召，香燈熾盛極莊嚴。",
            "鎮山寶聚田廬廣，靈貺彌彰一百籖。"
        ],
        "title": "天竺觀音",
        "id": "101953c3-1810-4770-be16-f9a0a34b3c78"
    },
    {
        "author": "董嗣杲",
        "paragraphs": [
            "横陳翠葆列烟屏，聨步蒼林想典刑。",
            "二老相分龍井嶺，一時如過虎溪亭。",
            "風吹貼石叢篁碧，雨剥題名暈蘚青。",
            "更有澗流朝暮落，此聲不厭客來聽。"
        ],
        "title": "風篁嶺",
        "id": "22b69cbe-cf43-46c5-8989-4fe78d124288"
    },
    {
        "author": "董嗣杲",
        "paragraphs": [
            "腥攅石縫瀑花多，還有龍神蟄此窠。",
            "通海淺深山不語，隨潮長落水無波。",
            "謾傳方士遺丹在，不奈潜鱗吐霧何。",
            "時雨愆期無驗處，幾番雷火爇松柯。"
        ],
        "title": "龍井",
        "id": "a33eb95d-21ba-43a6-9de2-27903e0a57bb"
    },
    {
        "author": "董嗣杲",
        "paragraphs": [
            "瀾翻八十一年空，争訝前身是井龍。",
            "心静已成無上智，學知今復有誰宗。",
            "雲生遺塔封慈相，雨濺冲泉雜定鐘。",
            "幾字碑陰坡老筆，聲聲想得舊遊從。"
        ],
        "title": "辨才塔",
        "id": "e2ceeaf9-2cdc-4a30-b569-c14ad9f8edfc"
    },
    {
        "author": "董嗣杲",
        "paragraphs": [
            "墻擁雙扉鎖錦窩，溪聲不敵樹聲多。",
            "誰家種麥曾名嶺，今日尋梅且陟坡。",
            "萬厦棟梁巢燕雀，四山風日養松蘿。",
            "園丁自飽栽花利，月給楊家得幾何。"
        ],
        "title": "梅坡園",
        "id": "e9baec94-fb01-4b16-93a8-55c3ccff1c8c"
    },
    {
        "author": "董嗣杲",
        "paragraphs": [
            "眉目如生骨骼寒，後來曾紀短碑頑。",
            "雙垂長耳過肩角，千古遺軀落世間。",
            "覆履有方隨迹滅，守龕無語向僧閒。",
            "想知自醜難遮斷，兩扇禪扉及早闗。"
        ],
        "title": "長耳相",
        "id": "370ef5ad-ba6b-4c5c-8656-55982848941f"
    },
    {
        "author": "董嗣杲",
        "paragraphs": [
            "雲掩風林萬竅號，慧因橋畔息方袍。",
            "秦郎閒濯溪頭足，許老清揮石上毫。",
            "玉出何年迷草莽，教傳異域想波濤。",
            "山門翠擁山嵐潤，一道光芒月正髙。"
        ],
        "title": "玉岑",
        "id": "cc8739f5-4a70-49eb-be21-d829fab96519"
    },
    {
        "author": "董嗣杲",
        "paragraphs": [
            "誰舍塵身石骨巔，浮屠突兀拂霄躔。",
            "方隅端拱明離位，梯級髙營石晉年。",
            "土穴有龍嘘重霧，草庵無衲坐空禪。",
            "虚危直視烟霞路，鏜鞳風鈴到處傳。"
        ],
        "title": "南髙峯塔",
        "id": "889fd7ff-0228-4715-a7b1-c6aa0f969efe"
    },
    {
        "author": "董嗣杲",
        "paragraphs": [
            "萬色無如疊翠何，何僧鎸像屹嵳峩。",
            "山屏晴掩牌門杳，風鑰陰封梵屋多。",
            "象落鼻形懸洞右，佛垂手跡寄岩阿。",
            "燈輝金碧琉璃椀，暗掩僧房絡薜蘿。"
        ],
        "title": "烟霞洞",
        "id": "9e4c6456-2e07-41ad-ba1c-077468032dd5"
    },
    {
        "author": "董嗣杲",
        "paragraphs": [
            "南峯雲堕屋梁危，異蹟曾遺廣順時。",
            "行脚影留巖石澗，頭陀老守草庵欹。",
            "幾年香火傳朝晚，萬谷烟霞擁路岐。",
            "半掩風扉鐘又響，風霜皴盡砌街碑。"
        ],
        "title": "石佛庵",
        "id": "67f01614-3f97-4ded-a022-18d4fee188bb"
    },
    {
        "author": "董嗣杲",
        "paragraphs": [
            "築園裹寺接山椒，如此經營豈一朝。",
            "兩洞倚雲空鎻鑰，亂泉激雨想簫韶。",
            "樹埋院落闗門邃，石罨亭臺棧路遥。",
            "白髪聾僧扶舊額，金蓮又長玉淵苗。"
        ],
        "title": "水樂洞",
        "id": "e3f82c70-f645-46d4-bbab-f268ca382c95"
    },
    {
        "author": "董嗣杲",
        "paragraphs": [
            "仙子遺丹滿瑞峯，纍纍疑與荔枝同。",
            "金婆傳種移根異，火齊燒空滿塢紅。",
            "鶴頂分丸凝曉露，猩唇結顆綴薰風。",
            "曩時若解包茆貢，一騎星馳入漢宫。"
        ],
        "title": "楊梅塢",
        "id": "420548eb-a5b9-4e67-be10-131dd55b3b9d"
    },
    {
        "author": "董嗣杲",
        "paragraphs": [
            "雲梁烟棟翠嶔崟，五百癡人謾飾金。",
            "屋頂誰增華閣迥，石頭自擁白雲深。",
            "鐘聲透谷泉分響，鬼力支空雨聚陰。",
            "無廢無興無唘閉，老僧不動一生心。"
        ],
        "title": "石屋",
        "id": "582b1530-04f5-41aa-bc69-acc183783a7a"
    },
    {
        "author": "董嗣杲",
        "paragraphs": [
            "泉光四散駭猿猱，迸起平池點滴髙。",
            "誰欲斗量徒積夢，人将瓶汲肯辭勞。",
            "聲随夜雨穿疎箔，名逐春風入小槽。",
            "别有雷峯峯下圃，一泓埋沒在蓬蒿。"
        ],
        "title": "真珠泉",
        "id": "a8624a37-a78f-4b96-9724-da811ec6a11b"
    },
    {
        "author": "董嗣杲",
        "paragraphs": [
            "廣福山靈托獸傳，甃邊依約爪痕堅。",
            "噬人雖負平時口，跑地能開一掬泉。",
            "不遇下車馮婦勇，都因脫屣性空禪。",
            "大慈塢內腥風起，善結叢林渇飲緣。"
        ],
        "title": "虎跑泉",
        "id": "b63e05b5-4d22-4651-b3bb-fc61c7eb6634"
    },
    {
        "author": "董嗣杲",
        "paragraphs": [
            "南有屏山掩翠霏，齊雲亭子漫尋基。",
            "雨淋米老琴臺字，火烈温公易卦碑。",
            "回首金魚誰撫檻，銷魂白骨自汚池。",
            "春風不管遊人老，愁落朝昏法鼓悲。"
        ],
        "title": "南屏山",
        "id": "5079b358-d9db-4144-a14a-f9b140c957b2"
    },
    {
        "author": "董嗣杲",
        "paragraphs": [
            "青紅一線界沙隄，日日香風逐馬蹄。",
            "三月桃花無浪起，六橋柳色有鶯啼。",
            "官亭飛盖春相接，酒舍收旗晚自迷。",
            "游子豈知坡老意，兩山長擁夕陽西。"
        ],
        "title": "蘇公隄",
        "id": "2bb2bbdd-d85c-4ba1-a799-ea01425d0711"
    },
    {
        "author": "董嗣杲",
        "paragraphs": [
            "列仙始自許箕公，上國尊賢典禮隆。",
            "三十九人裁信史，百千萬禩紀清風。",
            "衣冠文物流傳盛，花柳亭臺曲折通。",
            "鏡水在先祠越隠，如今彼此可稱雄。"
        ],
        "title": "先賢祠",
        "id": "3635a612-c1f8-4de6-af98-a151f0efdca3"
    },
    {
        "author": "董嗣杲",
        "paragraphs": [
            "名祠相接啓珠庭，巧對南屏萬疊青。",
            "深院冷侵雲砌竹，虚舟閒載錦池萍。",
            "廊頭道士書符簡，門外遊人挈酒瓶。",
            "分坐夕陽斜背水，鼓簫於此最宜聽。"
        ],
        "tags": [
            "西湖"
        ],
        "title": "西湖道院",
        "id": "15285165-6777-48ca-8212-3977f93a2646"
    },
    {
        "author": "董嗣杲",
        "paragraphs": [
            "彩檻雕闌倚地仙，南堂深架北堂先。",
            "湖光十里饒春日，山色三隄合霽烟。",
            "簾幙香傳歌扇底，鶯花影落酒旗邊。",
            "紅塵不受斜陽壓，暗逐東風入畫船。"
        ],
        "title": "湖山堂",
        "id": "d7a9320c-acd8-409e-974b-ebfce9687169"
    },
    {
        "author": "董嗣杲",
        "paragraphs": [
            "東坡政績踵香山，梅下韜光獨養閒。",
            "一様清風無異代，三公遺像有生顔。",
            "竹亭畫鶴銜芝老，石鼎蟠蛛炷柏慳。",
            "摘取吟聨分扁隸，英遊時駕碧雲還。"
        ],
        "title": "三賢祠",
        "id": "70ca1173-ba32-4e4a-8475-9385782b1dab"
    },
    {
        "author": "董嗣杲",
        "paragraphs": [
            "索居占得藕花風，幾字頭銜迥不同。",
            "烏帽染紗裁一幅，錦囊分卷集羣公。",
            "湖光長日侵比座，竹籜多時積鶴籠。",
            "繫柳吟驢何處去，想應乘雪釣江空。"
        ],
        "title": "雪江講堂",
        "id": "75b96c02-faa0-42ab-befe-9a68d037fb34"
    },
    {
        "author": "董嗣杲",
        "paragraphs": [
            "蹁躚鶴聚水雲中，雲水相逢色色空。",
            "講道無人知畏壘，集仙有閣想崆峒。",
            "柳隄風日齋鐘散，蒲座塵埃食鉢充。",
            "一老雙丫離蜀久，西窗掩定讀同。"
        ],
        "title": "崇真道院",
        "id": "df718dfd-6815-4752-9e86-d072d105f103"
    },
    {
        "author": "董嗣杲",
        "paragraphs": [
            "誰築湖隄種柳條，行春路截九松腰。",
            "直看西日當三竺，平接南山第五橋。",
            "麯院岸通沙澗淺，桃溪寺接玉泉遥。",
            "遊人從此言旋便，不受回舟著相招。"
        ],
        "title": "小新隄",
        "id": "1909efff-fc79-4497-8455-20258af38fe8"
    },
    {
        "author": "董嗣杲",
        "paragraphs": [
            "翠挹南山樹石蒼，五花亭外萬花芳。",
            "雲芝栱斗晴簷濕，金字屏風水榭涼。",
            "柳接蘇堤無空地，萍侵蘭枻有深坊。",
            "未幾移築仙宫邃，一本紅查委路傍。"
        ],
        "title": "翠芳園",
        "id": "917488a7-6a9b-4229-a45c-b00a9cd00018"
    },
    {
        "author": "董嗣杲",
        "paragraphs": [
            "內官園邃傍齋宫，楊柳堤南翠幾重。",
            "四面堂虚凌上界，五層塔近壓中峯。",
            "徑連湖水行幽草，廊接風亭卧偃松。",
            "隣岸御舟空望幸，深坊長日鎖飛龍。"
        ],
        "title": "甘園",
        "id": "7636d196-e37e-48b0-8396-ee8a22a82049"
    },
    {
        "author": "董嗣杲",
        "paragraphs": [
            "五級浮屠透泬寥，黄皮園上梵坊遥。",
            "當時雷就家曾棄，前代皇妃迹已銷。",
            "鈴带水風傳古衕，燈分山月照長橋。",
            "根基自廣雲層減，擁腫難供畫筆描。"
        ],
        "title": "雷峯",
        "id": "4068d4f6-833e-4765-bae5-9c5153dc9ce4"
    },
    {
        "author": "董嗣杲",
        "paragraphs": [
            "名花嫋嫋草纎纎，臺榭隨幽逐勝添。",
            "十様結亭環水樹，一碑述記卧風簷。",
            "梅闗橋落停𣡬鑰，射圃樓空失垜簾。",
            "向日相傳誰學吠，村莊畢竟出沽帘。"
        ],
        "title": "勝景園",
        "id": "1992e933-e1f1-4be9-99a7-b2cde4b5f7a7"
    },
    {
        "author": "董嗣杲",
        "paragraphs": [
            "南港虚明架石梁，寺樓鐘鼓幾斜陽。",
            "相傳亭跨危基壯，誰見橋横古道長。",
            "澄水閘荒沙草碧，清波門近市塵黄。",
            "鳳凰山在闌干外，玉抺烟屏鷺一行。"
        ],
        "title": "長橋",
        "id": "9c1ef51e-3814-40a6-80a7-b2d837b2d5f6"
    },
    {
        "author": "董嗣杲",
        "paragraphs": [
            "佛廬增耀石人眠，莫謂思陵雨露偏。",
            "寵斷自空蝴蝶夢，魂歸猶咽鳳凰泉。",
            "碑砆蝕翠埋荒土，樓拱塗丹落廢磚。",
            "主祭有誰今若此，此時出色想無氊。"
        ],
        "title": "劉妃墓",
        "id": "17f5a9d4-088d-4515-a049-07fceb70bd3c"
    },
    {
        "author": "董嗣杲",
        "paragraphs": [
            "疊疊流雲步步苔，九霄紫氣限蓬萊。",
            "後唐刻石初開路，南宋郊天别築臺。",
            "慰眼江湖空歲月，傷心陵寢堕塵埃。",
            "桃花争趁春風老，又引遊人一度來。"
        ],
        "title": "慈雲嶺",
        "id": "c70d5fd0-7477-437b-bf4a-589e4b27cbbc"
    },
    {
        "author": "董嗣杲",
        "paragraphs": [
            "綺霞蒸日透林梢，一簇南山尚姓包。",
            "冷水峪邊苔色老，沖雲樓下樹陰髙。",
            "園隣古道傳耕耤，臺倚青城想拜郊。",
            "欲趁桃花尋隠去，闗門無鑰不須敲。"
        ],
        "title": "包家山",
        "id": "130a16f0-1b20-4fe9-8f02-7e10246b7e54"
    },
    {
        "author": "董嗣杲",
        "paragraphs": [
            "吴越山川幾落暉，登臨轉步入雲扉。",
            "寺名曾侈天真錫，碑字空傳武肅揮。",
            "靈洞土埋攅棘掩，古臺石落借松圍。",
            "龍旗鸞輅曾遮擁，有祀圎丘慶六飛。"
        ],
        "title": "登雲臺",
        "id": "b835c6f2-8b86-4392-bfd7-515ce54a3a23"
    },
    {
        "author": "董嗣杲",
        "paragraphs": [
            "海國風濤擁萬尋，此軀何翅直千金。",
            "涉波直現昻藏相，結屋還堅報施心。",
            "圗得諸方傳轉智，幸存一半有觀音。",
            "陰廊誰立苔碑在，只載三朝法駕臨。"
        ],
        "title": "五丈觀音",
        "id": "b5537dcb-6dfc-4975-aea0-27570a1de97c"
    },
    {
        "author": "董嗣杲",
        "paragraphs": [
            "錢子欣然著羽衣，何須學賦鑑湖詩。",
            "帝俞清獻垂情疏，人讀文忠叙事碑。",
            "五廟衮圭榮祖節，千年香火托孫枝。",
            "雲林閣上西風起，吹落龍山宰樹悲。"
        ],
        "title": "表忠觀",
        "id": "32ab3f1a-cb10-40b2-b860-2171a040d183"
    },
    {
        "author": "董嗣杲",
        "paragraphs": [
            "鑾鈴遺響輦遺踪，萬景曾經聚此中。",
            "寺宇有名基址散，君王無逸讌遊空。",
            "橋昏柳浪龍舟雨，亭冷花光雉扇風。",
            "臺沼已無春又老，萬年枝上夕陽紅。"
        ],
        "title": "聚景園",
        "id": "be6fd6e1-3313-4f65-b688-ed3ecf18d2a8"
    },
    {
        "author": "董嗣杲",
        "paragraphs": [
            "靈休逺被衛行都，宿有元勛夢又符。",
            "引馬擁羊昭景貺，立碑建廟述嘉謨。",
            "九陵荆棘年空往，十里笙歌景不殊。",
            "莫倚西齋闌檻去，斜陽無語滿錢湖。"
        ],
        "title": "崔府君廟",
        "id": "bdfa65af-1680-443e-b505-2f5f461e453f"
    },
    {
        "author": "董嗣杲",
        "paragraphs": [
            "塵凝黼座憶垂衣，今古湖波錦四圍。",
            "靈毓紫芝三秀逺，光開緑玉片金輝。",
            "松窗自掩空蓮社，石榻相期卧柳枝。",
            "半捲珠簾看落景，笙歌長送畫船歸。"
        ],
        "title": "依光堂",
        "id": "89a5b5dd-28e8-4a2c-925b-b1a99919f644"
    },
    {
        "author": "董嗣杲",
        "paragraphs": [
            "肪花簌簌綴茸茸，誰覿長生欲此逢。",
            "黄雪凝釵資霧滃，翠虬吐汞借雪封。",
            "釀漿可問通仙醉，捻餅須知漬蜜供。",
            "飄砌忍看僧掃去，異香躡取茯苓蹤。"
        ],
        "title": "松花",
        "id": "4c707471-c9a4-4c3a-9a77-59e291921f77"
    },
    {
        "author": "董嗣杲",
        "paragraphs": [
            "月地雲叢花意妍，清芬曾向竇家傳。",
            "登山不愧自招隱，斫樹莫名誰學仙。",
            "香換西風埋麝腹，種分南海藴龍涎。",
            "玉盃甘露何從得，欲折蟾枝是幾年。"
        ],
        "title": "桂花",
        "id": "fbfa817e-2135-4571-a24e-92875aa67ea6"
    },
    {
        "author": "董嗣杲",
        "paragraphs": [
            "清明疎雨洗芳天，爛積霞英漲曉暄。",
            "香藹路陰埋古井，枝纏瓦影接頹垣。",
            "琴村鼓舜無遺調，圭葉封唐豈戲言。",
            "此本自云花自委，叢生樹子墮秋原。"
        ],
        "title": "桐花",
        "id": "9e60fbe4-323e-4b00-bf71-196a1c5674ea"
    },
    {
        "author": "董嗣杲",
        "paragraphs": [
            "此樹開花簌簌黄，秋蟬鳴破雨餘涼。",
            "髪回七袠仙人黑，心落三年舉子忙。",
            "肯信植庭能根葉，誰知列樹自成行。",
            "雲屯暗掩宮陰老，蜜糝龍池鳳沼香。"
        ],
        "title": "槐花",
        "id": "cf962811-3f93-4ac6-980e-923e8090a275"
    },
    {
        "author": "董嗣杲",
        "paragraphs": [
            "翠絲窣地裹晴綿，三月春空灞巖煙。",
            "四下葉蕃如吐言，一隨風起欲漫天。",
            "池心直作浮萍化，墄胔多將缺蘚填。",
            "恨落夕陽亭樹晚，趁蜂趁蝶撲鞦韆。"
        ],
        "title": "柳花",
        "id": "358e125c-04da-49bd-a876-b0feb0b9a01b"
    },
    {
        "author": "董嗣杲",
        "paragraphs": [
            "碧玉輪張萬葉陰，一皮一節筍抽金。",
            "胚成黄穗如魚子，朵作珠花出樹心。",
            "蜜漬可馳千里遠，種收不待早春深。",
            "蜀人事佛營精饌，遺得坡仙食木吟。"
        ],
        "title": "椶櫚花",
        "id": "b6e88f00-4bab-4f4b-bd05-548bce7a9aa4"
    },
    {
        "author": "董嗣杲",
        "paragraphs": [
            "此種何奇等壽椿，吹香時借好風頻。",
            "細花當暑飛黄玉，密葉屯陰侍紫宸。",
            "深樾暗埋巢鵲乳，纖蕤亂綴網蛛塵。",
            "歲賽重結青青子，培擁皇基不老春。"
        ],
        "title": "萬年枝花",
        "id": "ad63dad5-edf8-4844-bc73-1f46f4f82d3f"
    },
    {
        "author": "董嗣杲",
        "paragraphs": [
            "綠羅搖曳鬰梅英，裊裊柔條韡韡金。",
            "榮萼有光傾日近，仙姿無語繫春深。",
            "盛傳覆第承華喻，別紀遺恩芾木陰。",
            "晚圃甚花堪並駕，周詩明寫友于心。"
        ],
        "title": "棣棠花",
        "id": "39d81d43-e0e7-48ed-b47f-89b6c8840e25"
    },
    {
        "author": "董嗣杲",
        "paragraphs": [
            "種出海南誰爲誇，嫣然無語送韶華。",
            "何人何事入彼粲，傾國傾城非比花。",
            "羞靨倚風遺素臉，爛香浥露逼青瓜。",
            "開時氣味起憎妬，牢掩籬門蠶婦家。"
        ],
        "title": "大笑花",
        "id": "4564befc-ee18-4695-a6bf-d8068c363bc8"
    },
    {
        "author": "董嗣杲",
        "paragraphs": [
            "接夏連春秀可誇，東山雲月滿誰家。",
            "浪埋纖刺翻晴錦，綃綴柔條熨暮霞。",
            "海外有瓶還貯水，亭前無洞可藏花。",
            "多年不拆黄封酒，莫向樽前說夢華。"
        ],
        "title": "薔薇花",
        "id": "080b0724-1dda-4dff-ac98-eb7b17bad72c"
    },
    {
        "author": "董嗣杲",
        "paragraphs": [
            "始開已落謾芳菲，暗寫東皇幾夕暉。",
            "傍樹誰矜火燄異，對花自感壯年非。",
            "紅脂含蒂長枝勁，紫粉粘蕤老葉肥。",
            "名占辛夷播方冊，詩豪惟許少陵揮。"
        ],
        "title": "木筆花",
        "id": "81614c3d-2816-4213-a653-a1068f78377a"
    },
    {
        "author": "董嗣杲",
        "paragraphs": [
            "綠扇搖秋吐秀黄，宿根清傲雪和霜。",
            "花能成實連莖脆，子可爲房取蜜藏。",
            "爭愛廣陰能障暑，誰知甘味亦充糧。",
            "何人吟羨青青葉，如此山殽不得嘗。"
        ],
        "title": "芭蕉花",
        "id": "bbe22382-cae1-48b7-9f3a-8bbf91a98a50"
    },
    {
        "author": "董嗣杲",
        "paragraphs": [
            "纏粉花心吐膩英，根柔葉縐簇娉娗。",
            "錦窼繡窟攢風日，絳節華旌列運氣庭。",
            "五色種遺吳地秀，獨醒人耀楚江靈。",
            "年年重午家家有，桃柳菖蒲共一瓶。"
        ],
        "title": "葵花",
        "id": "37fea63f-8e6b-49ff-be06-62c6179bb832"
    },
    {
        "author": "董嗣杲",
        "paragraphs": [
            "韻友相送春已遒，翦瓊肌骨更嬌柔。",
            "畫屏繚繞無風展，酒甕豐腴有味留。",
            "雲洞懸枝畢疑雪蛹，雨牆引蔓走煙虬。",
            "年年壓倒看承架，又費山翁斫竹修。"
        ],
        "title": "酴醾花",
        "id": "3368dab0-2b45-490c-85b5-94eab256c143"
    },
    {
        "author": "董嗣杲",
        "paragraphs": [
            "花中近侍盛江都，艷朵低攢意態殊。",
            "白傅詞工誰續得，劉郎譜在可修無。",
            "翻階媚雨嬌紅軟，壓砌迎風醉粉腴。",
            "二十四橋春事老，而今難覓玉盤盂。"
        ],
        "title": "芍藥花",
        "id": "49613606-4f9c-4c58-bfb7-d7737465eae2"
    },
    {
        "author": "董嗣杲",
        "paragraphs": [
            "芳友幽棲九畹陰，花柔葉勁怯深尋。",
            "謝家毓取階庭秀，屈子紉歸澤國吟。",
            "百卉混林尊異種，一清傳世絕同心。",
            "身悝風露甘修潔，誰託斯馨欲援琴。"
        ],
        "title": "蘭花",
        "id": "b6f44a09-ac6b-4f53-bee7-fe18702cb2c9"
    },
    {
        "author": "董嗣杲",
        "paragraphs": [
            "弄粉調紅抹野姿，寂寥誰抱遠書思。",
            "粧凝彩日含朱粉，艷染光霞拆紫絲。",
            "守戍自知身是女，發祥誰見樹生芝。",
            "晚橈歌斷何人望，遺得天隨醉後詩。"
        ],
        "title": "木蘭花",
        "id": "3a2ee311-1d5b-4f62-b27e-72112cb9d954"
    },
    {
        "author": "董嗣杲",
        "paragraphs": [
            "大花香透已春過，莫妙春工點染多。",
            "蜀地錦機裁色樣，洛陽土脈藴中和。",
            "牙牌有字分奇品，金屋無人續艷歌。",
            "明月天澤橋上晚，一聲不奈杜鵑何。"
        ],
        "title": "牡丹花",
        "id": "94e66be2-413b-43f0-bdb1-f94229c1e719"
    },
    {
        "author": "董嗣杲",
        "paragraphs": [
            "吹將二十四番愁，錦樣羣芳逐急流。",
            "風信到花春自往，霜華著子晚誰收。",
            "樹攢密萼屯陰重，瓣落高枝綴蘚稠。",
            "霞外曾傳香醉詠，鶯鶯未囀舌應柔。"
        ],
        "title": "楝花",
        "id": "560160de-e037-4e23-bb0f-32d0ae778d89"
    },
    {
        "author": "董嗣杲",
        "paragraphs": [
            "后土花呈絕世祥，瑤姿琪艷著惟揚。",
            "一株獨擅無雙譽，六月重開有異香。",
            "描作畫圖尊地產，釀成花露敵天漿。",
            "朱闌幾曲圍叢樹，珠絡懸虛翠鳳翔。"
        ],
        "title": "瓊花",
        "id": "5b405c9f-040d-4273-a238-9ef76a209263"
    },
    {
        "author": "董嗣杲",
        "paragraphs": [
            "如館如城幾艷叢，拒霜不覺老西風。",
            "曼卿人見騎驢去，丁度仙遊按轡空。",
            "惆悵二公皆死讖，淺深十里尚秋紅。",
            "且圖席地看花醉，肯羨豪家繡褥工。"
        ],
        "title": "芙蓉花",
        "id": "633cf135-5145-4822-98db-4ef6077003f1"
    },
    {
        "author": "董嗣杲",
        "paragraphs": [
            "瘦葉浮根傍柳磯，水天秋色夕陽時。",
            "晶晶紅染纍垂糝，嫋嫋涼搖軟弱枝。",
            "挼汁自能爲酒母，托名誰製作風宜。",
            "花開只熨溜翁眼，可奈漁翁醉不知。"
        ],
        "title": "蓼花",
        "id": "b567eaf2-2563-4536-8124-36e3914e6218"
    },
    {
        "author": "董嗣杲",
        "paragraphs": [
            "春沁幽花透骨清，矮窼殊邁百芳馨。",
            "紫英四出醉嬌粉，綠萼千攢簇巧丁。",
            "自覆熏籠須閉戶，誰栽錦傘都當庭。",
            "晝眠不用熏沈水，夢落廬山九疊屏。"
        ],
        "tags": [
            "庐山"
        ],
        "title": "瑞香花",
        "id": "ba7bd56b-f66f-4abe-a784-af58eb1e6f4b"
    },
    {
        "author": "董嗣杲",
        "paragraphs": [
            "雪綴柔枝冷未融，暗銷塵境暑威隆。",
            "根從海國分靈種，花逐仙娥下蘂宮。",
            "珠絡香懸風緊處，玉壺人在月明中。",
            "直須第四番開過，都灑秋愁落翠叢。"
        ],
        "title": "茉莉花",
        "id": "4c64ab3a-aa84-4278-bfc2-96b5b83256eb"
    },
    {
        "author": "董嗣杲",
        "paragraphs": [
            "紅白花開委暮塵，野糧能療野居貧。",
            "長腰可抵豐年米，蒼玉難資食肉人。",
            "石鉢柳槌研乳細，春苗秋實薦香新。",
            "馬前見此羈懷惡，強飯應鍾萬里身。"
        ],
        "title": "罌粟花",
        "id": "709ff54b-6e87-43c1-b7ad-daba881bde0e"
    },
    {
        "author": "董嗣杲",
        "paragraphs": [
            "玉瓣涼叢擁翠煙，南薰池閣燦雲仙。",
            "芳林園裏誰曾賞，薝蔔坊中自可禪。",
            "明艷倚嬌攢六出，浄香乘烈裊孤妍。",
            "風霜成實秋原晚，付與華燈作樣傳。"
        ],
        "title": "梔子花",
        "id": "2d993cd5-2884-4814-81cc-aaa052f3626c"
    },
    {
        "author": "董嗣杲",
        "paragraphs": [
            "髣髴戎葵勁且柔，托名日及嘆生浮。",
            "苦憐相態無多艷，空綴郊原度一秋。",
            "紅澡暮零籬？上，翠深涼過屋山頭。",
            "風英掩映枯茅把，勾引行人覓酒流。"
        ],
        "title": "槿花",
        "id": "2b0cdf55-b433-4f39-b5a3-99be2ef43870"
    },
    {
        "author": "董嗣杲",
        "paragraphs": [
            "籬東佳友手曾刪，莫把南山提眼看。",
            "荒徑可供元亮采，落英惟許屈平餐。",
            "艷鍾金氣中分晚，香裊清霜獨傲寒。",
            "誰插滿頭開笑口，翠微亭北倚闌干。"
        ],
        "title": "菊花",
        "id": "d1fc059a-a068-4e0a-bf18-eedaf9e10e21"
    },
    {
        "author": "董嗣杲",
        "paragraphs": [
            "翠葉層敷楚茝苗，誰將綺石養清標。",
            "幽姿晴待光風轉，熏草寒禁艷雪消。",
            "一榦數蕤香不足，重栽百畝魄難招。",
            "零陵雖是名堪托，無事因花憶晉朝。"
        ],
        "title": "蕙花",
        "id": "9e6f1ab6-e575-42b2-ab48-925280cf6a09"
    },
    {
        "author": "董嗣杲",
        "paragraphs": [
            "疊萼黄心紫瓣柔，穠薰粉膩入香篝。",
            "應知上苑清和轉，聊爲東皇款曲□。",
            "拂拂靚香遺片異，鱗鱗刺葉矮叢抽。",
            "夜長還有人空度，花裏相延月一鈎。"
        ],
        "title": "徘徊花",
        "id": "840e3874-49c4-432f-ae29-29571f2a25b6"
    },
    {
        "author": "董嗣杲",
        "paragraphs": [
            "此花誰謂結朋慳，點染繁枝怯手刪。",
            "叢矮暗埋晴徑秀，刺多橫接露籬間。",
            "野香雨浥遺春態，茜艷風梢取醉顔。",
            "情似酒濃甘倚附，不教疎遠晚芳閒。"
        ],
        "title": "密友花",
        "id": "79e42c2c-39a0-4720-a803-65fd9c1d90b6"
    },
    {
        "author": "董嗣杲",
        "paragraphs": [
            "占取韶光二月時，妬紅深淺漫成蹊。",
            "暗銷春恨含煙薄，靚落晨粧受雨低。",
            "憶樹自傷前度種，見花誰想去年題。",
            "武陵源上風光異，引得漁翁過此溪。"
        ],
        "title": "桃花",
        "id": "b379281c-af7e-4214-900d-5dc82f2ab648"
    },
    {
        "author": "董嗣杲",
        "paragraphs": [
            "太極林中碎錦堆，花仙曾識探花回。",
            "自知壇上弦歌樂，誰想軒前羯鼓催。",
            "煙撚濕鬚攢綺繡，露零醉臉削瓊瑰。",
            "野行覓酒無童指，擬拾遺仁作藥媒。"
        ],
        "title": "杏花",
        "id": "e279fd1f-a673-4c26-bcfb-a8b4528aa404"
    },
    {
        "author": "董嗣杲",
        "paragraphs": [
            "宜繁宜遠九標新，花露能仙雨點頻。",
            "傳姓老聃因指樹，過門方朔驗呼人。",
            "葦綃縞月明偷夜，練帨當風靜撚春。",
            "實薦冰盆傳種去，莫教鑽破核中仁。"
        ],
        "title": "李花二首  其一",
        "id": "96907682-47c8-4a0a-b129-25ca3dd4f417"
    },
    {
        "author": "董嗣杲",
        "paragraphs": [
            "嘉李繁相倚，園林淡泊春。",
            "齊紈翦衣薄，吳紵下機新。",
            "色與晴光亂，香和露氣勻。",
            "望中皆玉樹，環堵不爲貧。"
        ],
        "title": "李花二首  其二",
        "id": "fb0fb7ca-1097-472e-b0b6-9372edc662e2"
    },
    {
        "author": "董嗣杲",
        "paragraphs": [
            "勁條馥卉冒仙荄，殿取東皇艷杏開。",
            "茜瓣吐鬚凝露態，白英粘萼暈春腮。",
            "自知此樹無人指，誰問他蹊有種栽。",
            "插取瓦瓶聊補空，不期粗俗誤蜂來。"
        ],
        "title": "郁李子花",
        "id": "322d6192-3209-4b25-b19c-484798afae42"
    },
    {
        "author": "董嗣杲",
        "paragraphs": [
            "水光月色最相宜，獨結空林歲晚期。",
            "萬國春回先有信，孤山人往絕無詩。",
            "吟風海鶴眠清影，敲雪村童認老枝。",
            "舉世祇知調鼎貴，玄機誰向靜中規。"
        ],
        "title": "梅花",
        "id": "01a3f5ce-406e-4672-b010-bd552dce9949"
    },
    {
        "author": "董嗣杲",
        "paragraphs": [
            "辦取看花沽酒銭，素肌嬌怯冷籠煙。",
            "愁遺弟子離園日，淚盡宮妃過驛年。",
            "縞夜露零啼恨濕，扶春雪壓洗粧妍。",
            "鞦韆院落清明近，絕艷能期月黑天。"
        ],
        "title": "梨花",
        "id": "11be3e59-4c42-45ae-8454-15441caa5468"
    },
    {
        "author": "董嗣杲",
        "paragraphs": [
            "天機雪錦織鮫綃，艷朵亭亭倚畫橋。",
            "無垢自全君子潔，有姿誰想六郎嬌。",
            "翠房分菂蓮鬚褪，玉藕抽絲暑葉搖。",
            "花裏不妨呼凈友，采香須棹月明橈。"
        ],
        "title": "荷花",
        "id": "ddaa0785-dd61-479b-9764-1e64b16b2ba6"
    },
    {
        "author": "董嗣杲",
        "paragraphs": [
            "珠團綠錦趁晴攤，涼蔭龜魚六月寒。",
            "背日開花非芡比，荒年收實當蔬餐。",
            "一方錦裏消清暑，五瓣闌干俯碧瀾。",
            "漠漠水天誰唱晚，苕溪翠展夕陽殘。"
        ],
        "title": "菱花",
        "id": "16e6850d-2ebc-46e1-b0ef-b927bcdd9aac"
    },
    {
        "author": "董嗣杲",
        "paragraphs": [
            "樹枝高墜展霞綃，粧點清明景物饒。",
            "帖上幸聯青李字，花頭不似海棠嬌。",
            "英英褪雨新紅淡，瓣瓣零風蝶粉綃。",
            "光景無多成實易，冰奩催薦泛涼橈。"
        ],
        "title": "林檎花",
        "id": "96bc6000-a7f3-45b9-9379-b9f5fda850c1"
    },
    {
        "author": "董嗣杲",
        "paragraphs": [
            "香落衣巾靡靡中，花垂碧澗不流冬。",
            "易開易落催成子，誰采誰收怕見紅。",
            "種有萬林綿北地，詩傳八月剝西風。",
            "千株可等侯千戶，安邑曾收結實功。"
        ],
        "title": "棗花",
        "id": "bea4ff5d-99df-4ae2-b666-8930faed2c45"
    },
    {
        "author": "董嗣杲",
        "paragraphs": [
            "穠芳比似橘花肥，當日曾從細雨移。",
            "老有縐顔羞晚出，清無柔性結春知。",
            "雪香四月蜂攢處，風味重陽蟹健時。",
            "院落彩粧人最巧，攙先茉莉簇涼枝。"
        ],
        "title": "棖花",
        "id": "640241d0-e334-430f-9e65-b3b65a99ad68"
    },
    {
        "author": "董嗣杲",
        "paragraphs": [
            "對花懷母望雲心，不見圍棋隱者尋。",
            "晚徑風清香更醉，小亭月滿艷能侵。",
            "千林翠幄千英雪，一點瓊苞一顆金。",
            "莫問封侯惟問酒，泛盃摘蘂寄情深。"
        ],
        "title": "橘花",
        "id": "64ef622d-fd4b-4528-aece-7bc90a90533e"
    },
    {
        "author": "董嗣杲",
        "paragraphs": [
            "種接他枝宿土乾，花開抵得北風寒。",
            "蛹鬚負雪疑蜂蟄，毛葉粘霜若蝟攢。",
            "蕤破極冬懸蠟蒂，果收初夏摘金丸。",
            "凍香便覺飴如蜜，樹掩盧村月色寬。"
        ],
        "title": "枇杷花",
        "id": "0336bc0b-198a-4e2e-bc66-5762af96b613"
    },
    {
        "author": "董嗣杲",
        "paragraphs": [
            "挑根掃葉古牆陰，雨後青腴有客尋。",
            "又見開花如雪處，不知遍野已春深。",
            "山殽難入膏粱味，冰室偏鍾采擷心。",
            "荼苦回甘誰識取，周詩歷歷播微吟。"
        ],
        "title": "薺花",
        "id": "2a976333-063c-4d23-98f7-d428ca190599"
    },
    {
        "author": "董嗣杲",
        "paragraphs": [
            "鬬雪輕微吐粉蕤，同開結約是酴醾。",
            "玉英遞韻埋深葉，檀蘂分姿裊別枝。",
            "無力可延春色住，有方曾著藥名遺。",
            "花空風轉薰絃院，紅柱棚欹𧀥亂垂。"
        ],
        "title": "木香花",
        "id": "30861008-d630-4fc9-b0e4-d67c7c281508"
    },
    {
        "author": "董嗣杲",
        "paragraphs": [
            "有聚無分比蒜強，春苗數尺紫莖長。",
            "青蒼暗接多重葉，紅白爭開五月涼。",
            "罔使蒸？食氣，祇堪當肉潤吟腸。",
            "山廚櫻筍同時薦，不似花心瓣瓣香。"
        ],
        "title": "百合花",
        "id": "8e3c624d-f711-4d28-8fdb-438fd879b73a"
    },
    {
        "author": "董嗣杲",
        "paragraphs": [
            "小繩掛起小壺擎，欲透青冥夢未成。",
            "百卉弸中涼色進，丹絲垂下暑塵清。",
            "纖蕤承雨無多艷，拳石圍泉不滿漒。",
            "生意可撩書眼凈，分明偷命寄簷楹。"
        ],
        "title": "懸空草花",
        "id": "4c53b83f-6218-4632-82db-0ee309f7f982"
    },
    {
        "author": "董嗣杲",
        "paragraphs": [
            "花埋葉底寓春先，便想烹雲煮活泉。",
            "玉臉含羞勻晚艷，翠裾高曳掩秋妍。",
            "靈隨雷雨爭抽瑞，尖吐槍旗趲摘鮮。",
            "带雪莫知開又落，採鬚誰厭老蜂顛。"
        ],
        "title": "茶花",
        "id": "0b621e36-10e1-4c11-9050-ff0ef4e3524f"
    },
    {
        "author": "董嗣杲",
        "paragraphs": [
            "開時可食勝餐松，應在神人守護中。",
            "九節自知遺種異，一花誰可鬬香同。",
            "碧叢露養仙苗細，靈卉泉抽玉髄空。",
            "還有癡愚求見面，欲期顔貌亟還童。"
        ],
        "title": "菖蒲花",
        "id": "3f7e18cd-0236-4043-a6a8-40d00ad0782a"
    },
    {
        "author": "董嗣杲",
        "paragraphs": [
            "嬌含丹粉映池臺，憂豈能忘俗謾猜。",
            "曹植頌傳天上去，嵇康種滿舍前來。",
            "鹿葱誰驗宜男讖，鳳首猶尋別種栽。",
            "浩有苦懷偏憶母，從今不把北堂開。"
        ],
        "title": "萱草花",
        "id": "c0ad71e1-de3b-4c06-a3fa-6c0c4cbcaad4"
    },
    {
        "author": "董嗣杲",
        "paragraphs": [
            "蒙茸紫結秀蕤明，遠訝霞鋪彩鳳輕。",
            "有碎影照溪羞晚悴，爛香蔓壑藉春榮。",
            "蔓如諛佞依權勢，色比空華易死生。",
            "花落水流儴沈約，至今故宅號餘英。"
        ],
        "title": "藤花",
        "id": "378f53b2-8454-4c04-acbf-111cee2190a7"
    },
    {
        "author": "董嗣杲",
        "paragraphs": [
            "冗花焦葉裊風漪，亂展江鄉白渺瀰。",
            "兩岸水枯鷗宿處，一天雪衮鴈銜時。",
            "羌兒削管吹邊遠，淮俗編簾障屋危。",
            "豈特絮氈堪禦凍，津頭拾取作薪炊。"
        ],
        "title": "蘆花",
        "id": "c3945d8b-5a87-49dc-8acc-733ea410de8d"
    },
    {
        "author": "董嗣杲",
        "paragraphs": [
            "花明五出繡汀州，自在沉沉自在浮。",
            "古有楚童謠可信，今無越女采爲羞。",
            "江清得實誰能剖，風起虛根不復留。",
            "晚向水鄉回野棹，一規西日落湖州。"
        ],
        "title": "蘋花",
        "id": "3436c28f-f86d-41fa-b68e-cc12e095aae3"
    },
    {
        "author": "董嗣杲",
        "paragraphs": [
            "剪刀葉兩枝芳，柔弱難勝带露粧。",
            "翠管嫩粘瓊糝重，野泉情心玉蕤涼。",
            "舂成臼粉資秋實，種入盆池想水鄉。",
            "小小滄洲歸眼底，幽研自覺成炎光。"
        ],
        "title": "茨菰花",
        "id": "42468766-5433-41df-ae9f-f729a5c31a0f"
    },
    {
        "author": "董嗣杲",
        "paragraphs": [
            "海色連雲氣，登臨晚不同。",
            "越山齊北斗，秦樹起西風。",
            "燈火官橋暗，笙歌店橋空。",
            "小樓無夢裏，誰此種梧桐。"
        ],
        "title": "越上",
        "id": "0d60005c-2ad4-4f61-84e2-d98d34e38472"
    },
    {
        "author": "董嗣杲",
        "paragraphs": [
            "四海張頤望歲豐，此花不與萬花同。",
            "香分天地生成裏，氣應陰陽子午中。",
            "頃頃紫芒搖七月，穰穰玉糝杵西風。",
            "雨晹時若關開落，歌壤誰攄畎畝忠。"
        ],
        "title": "稻花",
        "id": "a8d17c0c-6840-4dc8-800f-a9dcd9180212"
    },
    {
        "author": "董嗣杲",
        "paragraphs": [
            "西風籬落草蟲鳴，喚起書生啜菽心。",
            "雨瓣霏霏成晚莢，霞英藹藹爍秋陰。",
            "三年得謫非無樂，七步燃茸謾有吟。",
            "請看種分紅白色，南山山下此苗深。"
        ],
        "title": "豆花",
        "id": "3f6ad390-b1dc-42e6-a150-ff4980054597"
    },
    {
        "author": "董嗣杲",
        "paragraphs": [
            "輕花細細復猗猗，何止青熒秀兩枝。",
            "萬頃雪光抽夏日，一天翠浪弄秋時。",
            "暖風覆野看搖燕，晨氣籠晴想韻鸝。",
            "有實可祈催食麨，晝長村疃不攢眉。"
        ],
        "title": "麥花",
        "id": "3b755a5c-3132-4e9d-ab1f-9f3e47106383"
    },
    {
        "author": "董嗣杲",
        "paragraphs": [
            "根苗着土幹柔纖，依附青松度歲年。",
            "彤蘂有時承雨露，蒼藤無賴拂雲煙。",
            "艷欹偷醉斜陽裏，體弱愁纏立石顛。",
            "翠颭紅英高百尺，藏春塢上憶坡仙。"
        ],
        "title": "凌霄花",
        "id": "9516b5a5-e91a-4847-b11a-444c02327318"
    },
    {
        "author": "董嗣杲",
        "paragraphs": [
            "朱砂煉椀質輕盈，知是蟾宮幾杵成。",
            "槁蒂秀鍾天種艷，碾光輝映御袍榮。",
            "葉沿綠刺星星勁，心結黄芽粟粟明。",
            "皓魄正圓花正麗，相看無語說長生。"
        ],
        "title": "月丹花",
        "id": "32333030-d9aa-440e-bb9e-d3c55bb2a77d"
    },
    {
        "author": "董嗣杲",
        "paragraphs": [
            "謝了還開肯悟空，一年三十六旬中。",
            "相看誰有長春艷，莫道花無百日紅。",
            "酡風倚嬌承舞雪，瘦枝扶力借柔風。",
            "四時常吐芳姿媚，人老那能與此同。"
        ],
        "title": "月季花",
        "id": "dd2a3430-c2e1-469b-ac32-be3ffc03ae5d"
    },
    {
        "author": "董嗣杲",
        "paragraphs": [
            "粉紅朵子不勝簪，何日移根鷲嶺深。",
            "碎顆綠攢知暑過，欒枝紅透得霜侵。",
            "涼分細葉猶張蓋，秀結枯條可架禽。",
            "憶着花開花謝處，假山亭畔石池陰。"
        ],
        "title": "南天竺花",
        "id": "010eaa71-c0fb-476d-b35c-fa1623295445"
    },
    {
        "author": "董嗣杲",
        "paragraphs": [
            "矮叢平翦海霞鮮，亂撒東風紫錦錢。",
            "露瀋翠抽春節嫩，煙枰繡蹙絳綃圓。",
            "土階曄曄搖芳澤，山舍英英吐秀妍。",
            "秋色易花誰得見，何時容得麝香眠。"
        ],
        "title": "石竹花",
        "id": "07cb3005-b820-4e04-96e3-996d1e681ae5"
    },
    {
        "author": "董嗣杲",
        "paragraphs": [
            "知是何峯秀所鍾，曾因手種得仙翁。",
            "暑鬚怯裊粘金穗，涼瓣嗔封迸柿紅。",
            "撲賣有聲傳寂晝，幽妍無力借薰風。",
            "窰瓶插滿清香烈，欹枕探吟鄙鹿葱。"
        ],
        "title": "山丹花",
        "id": "68c758b9-c699-4260-8ce5-3f187c9f2aa7"
    },
    {
        "author": "董嗣杲",
        "paragraphs": [
            "問花憶別向秋江，清占花叢白鳥雙。",
            "落日裊愁歸釣岸，薰風吹艷入船窗。",
            "情迷洲渚根無蒂，名寄閭閻曲有腔。",
            "寒露拉摧浮脆盡，斷磯絕岸出枯樁。"
        ],
        "title": "水葒花",
        "id": "c3363cf3-f6d8-4853-9fd9-dfc6adb16f26"
    },
    {
        "author": "董嗣杲",
        "paragraphs": [
            "的皪繁英貼翠鞭，流波拂影自牽連。",
            "柔條裊畫粘瓊靨，小葉抽春壘玉鈿。",
            "冷艷遠疑冰剪處，穠華低燦月明天。",
            "莫欺露卉雲叢亂，暗引迷香采蝶眠。"
        ],
        "title": "散水花",
        "id": "f0ead0d8-0774-4084-a8ea-75275f52e580"
    },
    {
        "author": "董嗣杲",
        "paragraphs": [
            "萬花開遍鄭花明，風墮纖纖萼頻□。",
            "小白挼香傳七里，繁英篩雪餞三春。",
            "無言甘作凌波弟，有意端凝老子身。",
            "葉染嫩黄成色易，苔階積糝總歸塵。"
        ],
        "title": "山礬花",
        "id": "a47280f9-f3a7-4d9c-b721-ed4b78016472"
    },
    {
        "author": "董嗣杲",
        "paragraphs": [
            "老樹蒼枝翠子乾，爛紅攙向雪晴看。",
            "綠攢勁葉身邊刺，金凝纖鬚腹內丹。",
            "鶴頂剪開霞瓣暖，驪珠遺下日亡寒。",
            "幾多名品中州有，染透春風十二闌。"
        ],
        "title": "山茶花",
        "id": "1f99ac23-c6b1-4bac-b64d-c98e03902147"
    },
    {
        "author": "董嗣杲",
        "paragraphs": [
            "鸚柔猩艷勝西川，有色無香意態妍。",
            "吟令美招名友聚，眠春羞並醉妃傳。",
            "錦城紅濯垂絲雨，繡幄青籠秉燭煙。",
            "莫待臙脂成粉去，月明便好泛金船。"
        ],
        "title": "海棠花",
        "id": "4a358bc4-1917-4649-baba-bf64179e54a4"
    },
    {
        "author": "董嗣杲",
        "paragraphs": [
            "猩巾縐摺亞枝紅，獨現精神萬綠中。",
            "带種歸來傳博望，動人詠處想荆會。",
            "觸風絳彩逃春艷，縈火朱房爍暑空。",
            "別有盆窠培埴異，深黄線碧不相同。"
        ],
        "title": "石榴花",
        "id": "8245fcae-8035-457d-8d8f-9954dc759d7a"
    },
    {
        "author": "董嗣杲",
        "paragraphs": [
            "破寒乘暖迓東皇，簇定剛條爛熳黄。",
            "野艷飄搖金雀嫩，露叢勾引蜜蜂狂。",
            "萬千花事從頭起，九十韶光有底忙。",
            "歲歲陽和先占取，等閒排日趲群芳。"
        ],
        "title": "迎春花",
        "id": "b3b9b69d-a0ed-4d69-83cf-256dac4c5692"
    },
    {
        "author": "董嗣杲",
        "paragraphs": [
            "一枝纔謝一枝殷，自是春工不與閑。",
            "縱使牡丹稱絕艷，到頭榮瘁片時間。"
        ],
        "title": "長春花",
        "id": "842e8d39-6d54-44a8-97b5-f39fb617d5ae"
    },
    {
        "author": "董嗣杲",
        "paragraphs": [
            "樹底催歸咽一聲，夕陽噴恨入繁英。",
            "枝枝血染花風晚，萼萼愁開穀雨晴。",
            "尚有春魂遺萬古，豈無月色照三更。",
            "冤紅遮莫隨流水，最撓天涯蜀客情。"
        ],
        "title": "杜鵑花",
        "id": "a1db49c0-f2d9-4afa-8459-06d3acc8cbc9"
    },
    {
        "author": "董嗣杲",
        "paragraphs": [
            "晴芳掩映宋窗曛，醜瓣攢鱗鬬野雲。",
            "艷挺雙頭誰立異，名儕五德自爲群。",
            "丹裳浥露承秋重，赤幘臨風唱曉分。",
            "函谷關前如有此，不鳴惟恐誤田文。"
        ],
        "title": "雞冠花",
        "id": "a1e0199e-04eb-460d-955d-875c0aaf0f16"
    },
    {
        "author": "董嗣杲",
        "paragraphs": [
            "花仙五色自迎逢，翅翼翔霞濕翠籠。",
            "嬌萃九苞攢露萼，秀離丹穴舞秋風。",
            "埋叢還繞蕭臺勝，絢彩應懷舜殿空。",
            "曾見毗陵遺便面，善描開謝不相同。"
        ],
        "title": "金鳳花",
        "id": "59b80cd8-df7d-4987-b8c6-b054cc384907"
    },
    {
        "author": "董嗣杲",
        "paragraphs": [
            "翠蛾遺種吐纖蕤，不逐西風曳別枝。",
            "翅翅展青無體勢，心心埋白有鬚眉。",
            "偎籬冷吐根苗處，傍路涼資雨露時。",
            "分外一般天水色，此方獨許染家知。"
        ],
        "title": "碧蟬兒花",
        "id": "270d9c59-2d0b-4c47-a47c-c1ae92791fb7"
    },
    {
        "author": "董嗣杲",
        "paragraphs": [
            "籬笆雨過晚陽紅，碧襯秋空點染工。",
            "河鼓星高鍾異卉，銖衣煙靚裊西風。",
            "香挼茜彩塗薑色，蔓引涼姿入豆叢。",
            "爲藥尚猶分黑白，此花豈與易羊同。"
        ],
        "title": "牽牛花",
        "id": "6efcb9e2-ac8e-4912-9114-e57b687f008d"
    },
    {
        "author": "董嗣杲",
        "paragraphs": [
            "有葉無花孰與同，繄誰指作鴈來紅。",
            "翠梢潤色攢秋瓣，玉樹遺歌入野叢。",
            "混跡塵泥欺落日，強顔籬落媚西風。",
            "麗華曾灑當時淚，不把臙脂染井桐。"
        ],
        "title": "後庭花",
        "id": "1ff7f155-d4a5-49f3-987f-7317c42b0f86"
    },
    {
        "author": "董嗣杲",
        "paragraphs": [
            "鵝項窰壺插翠幹，就中瓊卉裊清寒。",
            "暑天流影澄方沼，塵眼迷叢倚曲欄。",
            "幾葉但知靜尾掉，數蕤易覺粉香殘。",
            "西風枝上無多雨，留傍花臺當畫看。"
        ],
        "title": "瓶蕉花",
        "id": "819dbc68-5bc0-4413-8908-89b21ce03acb"
    },
    {
        "author": "董嗣杲",
        "paragraphs": [
            "密團粉膩翠枝擎，亂碾銖衣降紫冥。",
            "揉雪謾爲春晚殿，御風應負飲中靈。",
            "蒂占瓊瓣輕如蝶，心裊金叢燦若星。",
            "誰指凌波姑射醉，有人眠月可曾醒。"
        ],
        "title": "聚八仙花",
        "id": "1dae1677-0151-47ec-8c7b-92fd87e5b7c6"
    },
    {
        "author": "董嗣杲",
        "paragraphs": [
            "不能摩頂過祇園，幻作清芳與世傳。",
            "排葉瓜痕分翠浄，吐葩心骨耀丹妍。",
            "但迷色界空華相，肯悟宗門直指禪。",
            "誰汲野泉臨曉浸，瓦瓶插供白衣仙。"
        ],
        "title": "佛手花",
        "id": "5d30b8f8-6531-4323-af79-c28857927ac6"
    },
    {
        "author": "董嗣杲",
        "paragraphs": [
            "繁蘂粘條簇茜塵，挨牆傍壁爍荒榛。",
            "風傳兄弟知何樂，雨噴精神老此春。",
            "眼底葉空枝有艷，根頭花盛樹無身。",
            "野芳若省榮枯易，肯厭遊蜂來蜜頻。"
        ],
        "title": "紫荆花",
        "id": "a626f113-feb7-426a-a4f7-fd86a240675d"
    },
    {
        "author": "董嗣杲",
        "paragraphs": [
            "天然嫩相爍秋明，淡染鵝裳結束輕。",
            "醉蘂強傳金盞側，赤心長向火輪傾。",
            "四娘蹊上能無種，一點眉間自有情。",
            "不照花根元藉葉，羨他衛足了孤生。"
        ],
        "title": "黄葵花",
        "id": "ff78d749-e52d-4120-8f52-4af57b69ebc9"
    },
    {
        "author": "董嗣杲",
        "paragraphs": [
            "負得劉王侍女稱，何年鍾作塚魂英。",
            "月娥暗吐溫柔態，海國元標悉茗名。",
            "翠髻雲鬟爭點綴，風香露屑鬬輕盈。",
            "分明削就梅花雪，誰在瑤臺醉月明。"
        ],
        "title": "素馨花",
        "id": "d0463acb-2ee3-4ca8-a485-14ba543bd19b"
    },
    {
        "author": "董嗣杲",
        "paragraphs": [
            "朝開暮落自籬頭，此種南來翠葉稠。",
            "輦致一壺舒數艷，時當三伏眩雙眸。",
            "麝香藤畔遺丹椀，葉莉窠邊吐綿毬。",
            "涼月在天天似水，深紅獨照滿堂秋。"
        ],
        "title": "朱槿花",
        "id": "86d73463-0609-4d15-bbad-cd1da724744d"
    },
    {
        "author": "董嗣杲",
        "paragraphs": [
            "綠蒂黄心簇絳英，何時負取旱蓮名。",
            "預知荒徑非全盛，先吐芳葩破獨清。",
            "籬落赬填空有艷，風霜黄槁却無情。",
            "紅嫣香絕誰傷旱，難結蟂桑處士盟。"
        ],
        "title": "臙脂菊花",
        "id": "89ddddd6-c23c-4973-94f7-c0f93b923bcf"
    },
    {
        "author": "董嗣杲",
        "paragraphs": [
            "何時和露種瓊英，素質輕盈骨骼清。",
            "古觀自栽千樹艷，重門誰鎖一春情。",
            "綃裳月曳瑤臺晚，綠蒂煙凝粉瓣晴。",
            "幾片雪香流出遠，涌金池傍涌金城。"
        ],
        "title": "碧桃花",
        "id": "8512906f-0dfb-47d4-b1f4-874cc6b6f7ca"
    },
    {
        "author": "董嗣杲",
        "paragraphs": [
            "瘦倚西岡石圃陰，玉容忽抹艷粧深。",
            "染春應借東君手，眩眼曾疑北客心。",
            "霞吐丰姿情脈脈，雪遺香影夢沈沈。",
            "粥餳風景清明近，錯認廬山種一林。"
        ],
        "tags": [
            "庐山"
        ],
        "title": "紅梅花",
        "id": "c6eb860f-b3b3-43c4-aa96-a561e1f5132f"
    },
    {
        "author": "董嗣杲",
        "paragraphs": [
            "剛條簇簇陳蠅封，勁葉將零傲此冬。",
            "磬口種奇英可嚼，檀心香烈蒂初鎔。",
            "根依陽地春風透，瓶倚晴窗日氣濃。",
            "一樣黄昏疎影處，懸知水月不相容。"
        ],
        "title": "蠟梅花",
        "id": "b602ac0e-7d8b-40f0-b728-4fc7e14318a3"
    },
    {
        "author": "董嗣杲",
        "paragraphs": [
            "素質盈盈綠蓋張，肯同媚眼醉斜陽。",
            "儼然玉井風姿異，無此冰壺月色香。",
            "天地一空誰染着，水雲十里自清涼。",
            "東林結社流芳處，還有池亭傍上方。"
        ],
        "title": "白蓮花",
        "id": "9e6ce22c-b4c7-43ea-9ff6-eeadf6fb9998"
    },
    {
        "author": "董嗣杲",
        "paragraphs": [
            "忍見柔枝綴彩英，愁圍未解又清明。",
            "茸茸疊萼縈春夢，嫋嫋長條繫別情。",
            "有樣謾傳居士製，無香徒滓海仙名。",
            "文臣服色開時驗，次第妖嬈織不成。"
        ],
        "title": "錦带花",
        "id": "be4eeb3c-d6e7-4172-92ae-f7c0d7a0527c"
    },
    {
        "author": "董嗣杲",
        "paragraphs": [
            "凈碾寒瓊色瓣妍，冷陰團雪壓枝圓。",
            "錦梭風颺鴛鴦結，翠幄雲攢蛺蝶眠。",
            "眩夜似懸綃帳底，拋春如在綵竿前。",
            "眼明萬綠清和處，未數花中聚八仙。"
        ],
        "title": "玉繡毬花",
        "id": "64b5bd1e-e8bc-4af3-8617-58a6bef05629"
    },
    {
        "author": "董嗣杲",
        "paragraphs": [
            "弱瓣堅鬚燦野光，成叢灼灼鬬丹粧。",
            "風葩凈藴商天艷，霞朵輕搖月夜涼。",
            "瀋透柔柯難受雨，冷零嫩葉不禁霜。",
            "通明可使書窗透，肯拾秋螢聚作嚢。"
        ],
        "title": "金燈花",
        "id": "b8363df3-1da1-4783-9a1e-bb6d0a08c488"
    },
    {
        "author": "董嗣杲",
        "paragraphs": [
            "暖倚青牆揉紫綿，絳葩淡染露花鮮。",
            "花遺顔色祇如此，名借酴醾得並傳。",
            "伴直自應留故事，謾栽聊可殿春妍。",
            "年年滿架東風艷，夢斷詞林視草仙。"
        ],
        "title": "金沙花",
        "id": "07a7a970-2a65-491e-ba53-9f9b207ab8d3"
    },
    {
        "author": "董嗣杲",
        "paragraphs": [
            "誰趲珍芳態度呈，風香露色謾敷榮。",
            "縱矜百媚留春色，難壓群花殿晚名。",
            "暗綠園林黄鳥靜，嫣紅籬落粉機明。",
            "禁持光景無多日，冶艷隨飄逐雨晴。"
        ],
        "title": "寶相花",
        "id": "6b5a6e00-97cb-44d3-bbfd-d38738a25da8"
    },
    {
        "author": "董嗣杲",
        "paragraphs": [
            "石砌秋新展綠衣，綠衣涼矗嫩瓊飛。",
            "低抽葉面幾叢矮，高叢花頭二寸肥。",
            "月下自矜明艷盛，壇邊誰認墮翹非。",
            "午風掃凈青蠅止，還有清香眩落暉。"
        ],
        "title": "玉簪花",
        "id": "209d785e-e931-4c01-a776-01548c27e294"
    },
    {
        "author": "董嗣杲",
        "paragraphs": [
            "落葉清江路，秋行適古心。",
            "井由秦法變，河海禹功深。",
            "鷗浴蒹葭影，牛眠桑柘陰。",
            "誰憐浪遊客，獨倚斷蓬吟。"
        ],
        "title": "錢清觀禾",
        "id": "6574aa1e-7e77-4f3e-807a-67de94f20320"
    },
    {
        "author": "董嗣杲",
        "paragraphs": [
            "闌檻倚雲漢，身疑出上方。",
            "乾坤一指顧，吳越兩消亡。",
            "海接空江白，山分落日黄。",
            "伍胥遺恨在，秋草隔沙長。"
        ],
        "title": "登六和塔",
        "id": "5b7bc52a-2348-4b59-848e-3e34b13a441b"
    },
    {
        "author": "董嗣杲",
        "paragraphs": [
            "青青九鎖山，步步聽潺湲。",
            "雨重精神倦，雲深意緒閒。",
            "禽聲依石樹，泉溜出巖關。",
            "落落仙蹤在，何能見大還。"
        ],
        "title": "雨中宿洞霄",
        "id": "56eabbba-e018-4f3e-b1db-7ef43acc86e7"
    },
    {
        "author": "董嗣杲",
        "paragraphs": [
            "一日無詩氣還濁，百年有限身更孱。",
            "西湖多少好風月，何時買屋安蕭閒。"
        ],
        "tags": [
            "西湖"
        ],
        "title": "客中懷西湖二首  其一",
        "id": "3738260a-fdb2-446d-ba76-0df9d26d4ba8"
    },
    {
        "author": "董嗣杲",
        "paragraphs": [
            "閒多便可賦詩健，客少應能減酒豪。",
            "風雨六橋入圖畫，此身可並南山高。"
        ],
        "tags": [
            "西湖"
        ],
        "title": "客中懷西湖二首  其二",
        "id": "87fdab96-2ea9-4526-9618-01b8688c3a65"
    },
    {
        "author": "董嗣杲",
        "paragraphs": [
            "杜陵曾吟至後詩，我今客遠愁歸遲。",
            "蜀中想重洛陽憶，江上亦起錢塘思。",
            "地異心同一今古，風饕雪虐共路岐。",
            "西湖何殊灞橋趣，亟歸乘興無復疑。"
        ],
        "tags": [
            "西湖"
        ],
        "title": "杜陵至節後詩有遠在劍南思洛陽句予客九江遠過興國至後忽動西湖之感口占實情得四韻何當神交杜陵於夢寐中必亦一笑也",
        "id": "bf45955f-11b8-4e9f-a4ff-0b3ba2461478"
    },
    {
        "author": "董嗣杲",
        "paragraphs": [
            "規規安利欲，擾擾競光陰。",
            "男邑瀕江尾，商家截市心。",
            "炎涼難洗蕩，風月易招尋。",
            "見說圩田熟，欣逢節序臨。"
        ],
        "title": "蕪湖",
        "id": "c28ea69e-f994-418f-abf9-9a50ec848128"
    },
    {
        "author": "董嗣杲",
        "paragraphs": [
            "歌傳製錦久，樂得袖琴過。",
            "浙客量鹽少，淮商販藥多。",
            "隨燈遊晚市，沽酒隔昏河。",
            "纔見江豚起，東風又碧波。"
        ],
        "title": "送劉漢老過蕪湖",
        "id": "27b11304-610c-4210-95af-f03759483269"
    },
    {
        "author": "董嗣杲",
        "paragraphs": [
            "梧葉幾片飛，三日西風急。",
            "新月冷銀牀，牀下孤螿泣。"
        ],
        "title": "落梧",
        "id": "0e1784c6-310b-476b-8e76-424fc8818bdb"
    },
    {
        "author": "董嗣杲",
        "paragraphs": [
            "絕壁憑居險，中林憶故深。",
            "臨溪掃地醉，就樹摘柑吟。",
            "打稻農初歇，餐芝客莫尋。",
            "重來嗟未卜，過此却酸心。"
        ],
        "title": "過新斗門感懷",
        "id": "dd7feabd-c009-4231-bda8-60af52938d36"
    },
    {
        "author": "董嗣杲",
        "paragraphs": [
            "湖光分柳岸，野趣入桑畦。",
            "錦片花隨水，犀尖筍迸泥。",
            "淮雲收雨去，蜀鳥失春啼。",
            "隔浦軍船過，斜陽送鼓鼙。"
        ],
        "title": "出德化門外",
        "id": "6173f0ae-1cfd-4341-a5c3-955f6b3f17f2"
    },
    {
        "author": "董嗣杲",
        "paragraphs": [
            "荒村雨過炊煙收，誰繫月下籬根舟。",
            "風葉半夜摐摐響，老犬獨吠空江秋。"
        ],
        "title": "江村二首  其一",
        "id": "c781bdd8-69e3-4500-8fba-67cb5883058a"
    },
    {
        "author": "董嗣杲",
        "paragraphs": [
            "秋聲月色饒江雲，携壺相呼有近鄰。",
            "今宵拚得借榻睡，此時共作無懷民。"
        ],
        "title": "江村二首  其二",
        "id": "eff2b57c-9f3b-42a1-b979-c5e20d6104d8"
    },
    {
        "author": "董嗣杲",
        "paragraphs": [
            "溪嵐欑翳入窗空，最惱悲秋病瘧翁。",
            "三日不行亭北路，誰將丹纈染喬楓。"
        ],
        "title": "溪村晚步即事二首  其一",
        "id": "13996bd1-ad06-4454-9189-11307ca8ff36"
    },
    {
        "author": "董嗣杲",
        "paragraphs": [
            "小策盤旋草舍東，東西拾穗走兒童。",
            "村家間有秋收處，愁語酣歌自不同。"
        ],
        "title": "溪村晚步即事二首  其二",
        "id": "7cd33f91-29a7-492d-84d1-daab954c1999"
    },
    {
        "author": "董嗣杲",
        "paragraphs": [
            "雪覆蘆花障遠郊，小舟不待起風拋。",
            "沙頭只有三家住，爛草簷頭兩把茅。"
        ],
        "title": "泊曹家沙  其一",
        "id": "cd449333-2201-420b-961e-3ee00938eea8"
    },
    {
        "author": "董嗣杲",
        "paragraphs": [
            "行沙回望岸南頭，疊疊層層雪積稠。",
            "民社一同猶是寄，故應羈跡此生浮。"
        ],
        "title": "泊曹家沙  其二",
        "id": "1e3888eb-2f5c-4b07-bf2b-ba6babedb1aa"
    },
    {
        "author": "董嗣杲",
        "paragraphs": [
            "險危屢涉尚未慣，沙上盡認家爲曹。",
            "江空不見雨點大，船隘莫禁人語高。"
        ],
        "title": "泊曹家沙  其三",
        "id": "4470c2d3-7ae5-49d5-8060-610f828ed17a"
    },
    {
        "author": "董嗣杲",
        "paragraphs": [
            "遠歸誰道日辰誤，小醉自覺精神豪。",
            "已誓孤褰脫世故，南山斗底誅蓬蒿。"
        ],
        "title": "泊曹家沙  其四",
        "id": "44849806-5f01-477e-b171-f5925a93cdd0"
    },
    {
        "author": "董嗣杲",
        "paragraphs": [
            "畫堂清傍水南橋，煙氣如炊掩紫霄。",
            "十二闌幹成獨倚，櫓聲風隔大江遙。"
        ],
        "title": "生意堂三首  其一",
        "id": "729b0f54-61cc-4619-bdfa-88fe0ca0a7c6"
    },
    {
        "author": "董嗣杲",
        "paragraphs": [
            "江天饒霧未能開，閒拉孤笻睨九垓。",
            "紅日破陰晴色轉，廬山如洗入堂來。"
        ],
        "tags": [
            "庐山"
        ],
        "title": "生意堂三首  其二",
        "id": "408dc9e5-9523-4e52-877b-685fb4485e5f"
    },
    {
        "author": "董嗣杲",
        "paragraphs": [
            "絮花挼雪小橋寒，渾是蘇隄柳下看。",
            "愁去不知春袖濕，晚風吹雨入闌干。"
        ],
        "title": "生意堂三首  其三",
        "id": "5e86ab9a-862e-4d28-9f0a-4458ba064171"
    },
    {
        "author": "董嗣杲",
        "paragraphs": [
            "負得劉王侍女稱，何年鍾作塚魂英。",
            "月娥暗吐溫柔態，海國元標悉茗名。",
            "翠髻雲鬟爭點綴，風香露屑鬬輕盈。",
            "分明削就梅花雪，誰在瑤臺醉月明。"
        ],
        "title": "素馨",
        "id": "29b9bf36-0282-4cc0-9507-86f2af23d050"
    },
    {
        "author": "董嗣杲",
        "paragraphs": [
            "無馬可租衝曉去，有笻堪策趁晴行。",
            "初程便是蕭山縣，噴火榴花兩岸明。"
        ],
        "title": "西興道中二首  其一",
        "id": "68b6a58e-fbe4-475e-ac90-6a613f843ff6"
    },
    {
        "author": "董嗣杲",
        "paragraphs": [
            "狂走斷貽猿鶴笑，醉吟忽感歲時遷。",
            "野橋流水湘湖路，欲擷蓴絲飯午前。"
        ],
        "title": "西興道中二首  其二",
        "id": "46405aba-7fb6-4ad8-afad-fb9c153e7696"
    },
    {
        "author": "董嗣杲",
        "paragraphs": [
            "歲華鬚鬢裏，行色水雲中。",
            "南徑寒花在，西山落葉空。",
            "別憐今夜酒，歌續古人風。",
            "歸隱東湖上，忘機狎釣翁。"
        ],
        "title": "送徐性初歸隆興",
        "id": "4b1ffeab-c808-45b5-8e58-abd25cfc9207"
    },
    {
        "author": "董嗣杲",
        "paragraphs": [
            "定江軍門擁雲氣，廬山面目長相朝。",
            "閫臣所持止一恕，牆壁何恨粘歌謠。"
        ],
        "tags": [
            "庐山"
        ],
        "title": "江感覺口號二首  其一",
        "id": "b3031a21-2e2b-4df4-b118-4ea2553dc407"
    },
    {
        "author": "董嗣杲",
        "paragraphs": [
            "此郡境有彭澤縣，淵明曾遺晉時蹤。",
            "三徑莫知在何處，且撫官圃千尺松。"
        ],
        "title": "江感覺口號二首  其二",
        "id": "6e411d31-3742-4dab-af66-e32332b3a7fd"
    },
    {
        "author": "董嗣杲",
        "paragraphs": [
            "田頭遇白叟，爭說長官清。",
            "決訟如轉燭，往往得其情。",
            "高風古靈派，惠澤流花城。",
            "荷鍤遍阡陌，咸樂及時耕。",
            "桑埂翠陰老，稻坂黄雲平。",
            "積愛發謠誦，連屋歌壤聲。",
            "春山映酒艷，秋籬挹金英。",
            "我滯亦已久，欲往搖心旌。",
            "有時遞信音，展轉思盍幷。",
            "重當買孤航，展拜陶淵明。"
        ],
        "title": "寄彭澤陳明府",
        "id": "bd26a164-5922-4ede-8b25-1250f2029e15"
    },
    {
        "author": "董嗣杲",
        "paragraphs": [
            "吟窮荒此地，靜極省吾生。",
            "秋老腸絲斷，江空月魄明。",
            "松簷嗔鳥聚，竹榻夢僧清。",
            "別後蒼顔改，初逢慨暑程。"
        ],
        "title": "寄璹秋巖",
        "id": "2e970af4-5900-47a5-9023-b3079853ea7b"
    },
    {
        "author": "董嗣杲",
        "paragraphs": [
            "四明山水秀，二老器能殊。",
            "語劇欲流涕，吟清謾撚鬚。",
            "林香傳竹醉，溪影寫藤枯。",
            "愧我卑微者，無階助遠圖。"
        ],
        "title": "寄樓恪齋館人兩黄丈",
        "id": "e73439ae-dfde-4fe5-b5ad-765e5cd7488d"
    },
    {
        "author": "董嗣杲",
        "paragraphs": [
            "郭北下湖枕蒼綠，書屋奈此五月溽。",
            "涼臺水榭自柳陰，獨斂修程困羈束。",
            "心心巖峯不得住，瀑聲縈回夢不足。",
            "世故屈摺歌刺促，誰識其人美如玉。"
        ],
        "title": "寄韓玉璵二首  其一",
        "id": "20f9ad2d-3d51-4e50-950a-520cd1896cfc"
    },
    {
        "author": "董嗣杲",
        "paragraphs": [
            "涼夢幾回繞=孤璵，想見絕得人間暑。",
            "西湖瀛嶼綠更熾，君胡爲兮不安處。",
            "信美非土固所慮，樓臺近水何多阻。",
            "自顧形驘況棲濕，未蓍共此清夜語。"
        ],
        "tags": [
            "西湖"
        ],
        "title": "寄韓玉璵二首  其二",
        "id": "77185f1f-ac6d-409b-9ef4-00203fadc910"
    },
    {
        "author": "董嗣杲",
        "paragraphs": [
            "酡顔探得洞玄真，老氣摩霄岸角巾。",
            "案上押批呼局吏，津頭釀酒謝江神。",
            "天寒茶課收征倍，雪霽梅吟寄驛頻。",
            "何日此來聯榻語，廬山几案却無塵。"
        ],
        "tags": [
            "庐山"
        ],
        "title": "寄湖口茶局臧尚幹",
        "id": "3a6e465e-99e2-4c29-bd6d-88fd7dae6842"
    },
    {
        "author": "董嗣杲",
        "paragraphs": [
            "柳條金嫩不勝鴉，青粉牆邊道藴家。",
            "燕子不來春寂寞，小窗和雨夢梨花。"
        ],
        "title": "記仙女三絕  其一",
        "id": "c0126e0d-e624-4488-a5bb-3983d48cd7a4"
    },
    {
        "author": "董嗣杲",
        "paragraphs": [
            "松影侵壇琳觀靜，桃花流水石橋寒。",
            "東風吹過雙蝴蝶，人倚危樓第幾闌。"
        ],
        "title": "記仙女三絕  其二",
        "id": "374cf585-fb0e-4490-8e60-8ca98a2ada0e"
    },
    {
        "author": "董嗣杲",
        "paragraphs": [
            "屈曲闌干月半規，藕花香淡水漪漪。",
            "分明一夜文姬夢，只有青團扇子知。"
        ],
        "title": "記仙女三絕  其三",
        "id": "7cb621a4-3bc9-4c25-b205-a9399ecde3a5"
    },
    {
        "author": "蒲壽宬",
        "paragraphs": [
            "吾愛西門豹，其事深可傚。",
            "波神豈荒滛，巫言亦機巧。",
            "大嫗去不來，小嫗足踸踔。",
            "豪長涕叩頭，從此識政教。"
        ],
        "title": "七愛詩贈程鄉令趙君 魏鄴令西門豹",
        "id": "84e508e1-279b-4cf3-9c8a-3e015f04ad51"
    },
    {
        "author": "蒲壽宬",
        "paragraphs": [
            "吾愛魯仲康，治效多致祥。",
            "害稼螟犬牙，中牟了無傷。",
            "掾驚雉馴擾，兒念雛方將。",
            "河南有府尹，其美乃播揚。"
        ],
        "title": "七愛詩贈程鄉令趙君 漢中牟令魯恭",
        "id": "651a0acb-12f6-4bd1-b450-b08da219c1b0"
    },
    {
        "author": "蒲壽宬",
        "paragraphs": [
            "吾愛卓子康，作邑非尋常。",
            "口不及人惡，撫字若弗遑。",
            "禮律乃並用，化嚚以爲良。",
            "解馬以與人，不較人自償。"
        ],
        "title": "七愛詩贈程鄉令趙君 漢密令卓茂",
        "id": "fbf5e3b1-24d6-4e31-af8f-29c3243eb6f8"
    },
    {
        "author": "蒲壽宬",
        "paragraphs": [
            "吾愛鍾離意，錦製與人異。",
            "荒縣民無廬，茅竹畢繕事。",
            "亦有多怖人，憯憯惑禍祟。",
            "祝土矢乃盡，神譴不敢避。"
        ],
        "title": "七愛詩贈程鄉令趙君 漢堂邑令鍾離意",
        "id": "ddd050fe-e6ab-4f74-ad05-1b0225268148"
    },
    {
        "author": "蒲壽宬",
        "paragraphs": [
            "吾愛劉淑方，禮遜以化彊。",
            "諄諄耳提訓，語味深且長。",
            "忿恚爲可忍，莫入鳴絃堂。",
            "訟者各感去，從今無他腸。"
        ],
        "title": "七愛詩贈程鄉令趙君 漢雍丘令劉矩",
        "id": "746042a4-4bf0-4113-8113-d3c2943600c9"
    },
    {
        "author": "蒲壽宬",
        "paragraphs": [
            "吾愛傳季珪，爲事求端倪。",
            "羣愚亦智詐，不辨袪厥迷。",
            "感深賣針媪，靦以食豆鷄。",
            "一縣稱神明，鼠輩榛其蹊。"
        ],
        "title": "七愛詩贈程鄉令趙君 齊山陰令傅琰",
        "id": "39e8933e-8236-4aca-8e8f-0218c711760b"
    },
    {
        "author": "蒲壽宬",
        "paragraphs": [
            "吾愛元紫芝，卓爾不可移。",
            "盗虎孰小大，許囚虎歸尸。",
            "音樂第勝負，蔿于遭殊知。",
            "歲滿何所爲，柴車一縑隨。"
        ],
        "title": "七愛詩贈程鄉令趙君 唐魯山令元德秀",
        "id": "694b3215-fc0b-4054-94fd-d00341178481"
    },
    {
        "author": "蒲壽宬",
        "paragraphs": [
            "坩鮓有幾許，直欲致一甘。",
            "豈知聖善意，見此轉不堪。",
            "此毋天下毋，清風使人慙。"
        ],
        "title": "詠史八首 陶侃母",
        "id": "22088ca2-98ca-4460-a34c-ecc30eed5803"
    },
    {
        "author": "蒲壽宬",
        "paragraphs": [
            "明知正不足，不若斜有餘。",
            "破衾有何好，錦繡乃不如。",
            "卓哉婦人言，賢於五車書。"
        ],
        "title": "詠史八首 黔婁妻",
        "id": "956a0bc9-a413-4f4b-ac60-6079b121ebf6"
    },
    {
        "author": "蒲壽宬",
        "paragraphs": [
            "當時詠雪句，誰能出其右。",
            "雅人有深致，錦心而繡口。",
            "此事難效顰，畫虎恐類狗。"
        ],
        "title": "詠史八首 謝道韞",
        "id": "353ea901-28c3-42b1-8848-e8c9c88ad765"
    },
    {
        "author": "蒲壽宬",
        "paragraphs": [
            "琴彈十八拍，聽此雙淚流。",
            "一死固已難，萬言復誰尤。",
            "九原見衛子，何語可以酬。"
        ],
        "title": "詠史八首 蔡文姬",
        "id": "8e9b95ff-a70a-4d11-bab5-9f9b51455466"
    },
    {
        "author": "蒲壽宬",
        "paragraphs": [
            "幡然棄舊習，布裙牽鹿車。",
            "拜姑禮云畢，提甕汲自如。",
            "富貴此一時，何可忘厥初。"
        ],
        "title": "詠史八首 鮑宣妻",
        "id": "b3f71df9-db79-499b-9d27-3078811d07c3"
    },
    {
        "author": "蒲壽宬",
        "paragraphs": [
            "拾遺戒不受，見金等沙泥。",
            "對姑不能食，又愧他舍鷄。",
            "其視取棗人，冰炭恐不齊。"
        ],
        "title": "詠史八首 樂羊子妻",
        "id": "4dac5354-0c1e-4ffb-8405-2e38551b0536"
    },
    {
        "author": "蒲壽宬",
        "paragraphs": [
            "白首携一壺，亂流去何之。",
            "婦呼吻欲裂，彼乃昏不知。",
            "箜篌彈復彈，河水風瀰瀰。"
        ],
        "title": "詠史八首 朝鮮婦",
        "id": "f803c293-ad7e-4d2a-81df-7342d18533be"
    },
    {
        "author": "蒲壽宬",
        "paragraphs": [
            "色不諧朱鈆，力可舉杵臼。",
            "貧賤何足云，持敬在悠久。",
            "相對如嘉賓，旁人莫嫌醜。"
        ],
        "title": "詠史八首 孟光",
        "id": "4a62a5c7-71c4-48a4-89ad-79561d856d2e"
    },
    {
        "author": "蒲壽宬",
        "paragraphs": [
            "種穀一歲事，讀書一生期。",
            "方春不下種，竟歲常餒饑。",
            "少年不向學，終身成愚癡。",
            "饑猶一家愁，愚被衆人欺。",
            "彼蒼念吾父，爾輩得令師。",
            "欲速成揠苖，計日如耘耔。",
            "程文國有式，體製須及時。",
            "弱冠無所聞，出語人見嗤。",
            "爾勞我則恤，我憂爾奚知。",
            "中夜不遑寐，作此勸學詩。"
        ],
        "title": "示兒",
        "id": "8ce63329-2306-4881-a8bf-9d9ec1742f4d"
    },
    {
        "author": "蒲壽宬",
        "paragraphs": [
            "海賈不愛死，適值驪龍眠。",
            "深淵頃刻命，平地千丈川。",
            "丈夫豈無志，固爲兒女煎。",
            "彼美頭上粲，它人口中涎。",
            "鮫人一滴淚，不肯随漪漣。",
            "眼見懸珠人，明月幾缺圓。"
        ],
        "title": "明月篇",
        "id": "75c17c0b-e4af-4a31-b84d-cbad3416d2f5"
    },
    {
        "author": "蒲壽宬",
        "paragraphs": [
            "生爲矮屋女，本乏超世姿。",
            "苟焉執絲枲，安得組繡奇。",
            "人各愛厥子，驕養随所宜。",
            "今晨嫁朱門，裝束弗適時。",
            "尊嫜不厭拙，鄰曲莫見嗤。",
            "或有勸我言，學掃長蛾眉。",
            "妾婦前致辭，拙性不可移。",
            "誰能事膏沐，随人作妍媸。",
            "采采南澗蘋，心事澗水知。",
            "在家盡子職，爲婦盡婦儀。",
            "如何織錦字，更製迴文詩。"
        ],
        "title": "拙婦吟",
        "id": "c8fef0b5-4f8c-4191-b724-155e8610e111"
    },
    {
        "author": "蒲壽宬",
        "paragraphs": [
            "聖門藹徒衆，幾人得稱賢。",
            "美哉全玉人，履行師淵騫。",
            "寒日辟蘆絮，饑倚負郭田。",
            "所樂者何事，至道森乎前。",
            "豈必挾日月，地行即飛仙。",
            "刀圭儻可覔，何處今赤泉。"
        ],
        "title": "和博古直五首  其一",
        "id": "6a8b8b8b-6e0e-4247-a753-22ff51346217"
    },
    {
        "author": "蒲壽宬",
        "paragraphs": [
            "少壯能幾時，轉盻成白首。",
            "俯仰百年中，蠅營復狗苟。",
            "規規一世士，禮法自繩糾。",
            "不趁蟻磨旋，空嗟兔株守。",
            "杞菊爲餱糧，雲山作賓友。",
            "空泥堅白鳴，夷惠徒可否。"
        ],
        "title": "和博古直五首  其二",
        "id": "56d349dd-c7e4-43f3-b7bc-9b352d5f2ea6"
    },
    {
        "author": "蒲壽宬",
        "paragraphs": [
            "涉世思夷塗，理生有常道。",
            "抱甕灌我園，充盤戒鄰棗。",
            "秋色何蒼然，愓焉履霜早。",
            "偉哉騎鯨人，期兹浣花老。",
            "渺渺無窮門，何由拾瑶草。",
            "惟愛柴桑翁，稱心固云好。"
        ],
        "title": "和博古直五首  其三",
        "id": "583d9cb8-7bca-4cf1-a359-cd095ec6ebe9"
    },
    {
        "author": "蒲壽宬",
        "paragraphs": [
            "迂踈我何有，然諾君不輕。",
            "卓爾異衆嗜，矧兹藹文鳴。",
            "面壁愧空腹，伐木思友生。",
            "方當與世混，疇能别涇清。",
            "奚因一簪盍，使此雙眼明。",
            "欲引萬古脉，賴君辨豨苓。"
        ],
        "title": "和博古直五首  其四",
        "id": "376177c9-0f25-4fde-88c1-7a22ad65322d"
    },
    {
        "author": "蒲壽宬",
        "paragraphs": [
            "曠兹歴億劫，矧此浮雲身。",
            "桑樞弗言病，駟馬休笑貧。",
            "棲棲魯中叟，救世誠艱辛。",
            "鳥獸豈同羣，由也徒問津。",
            "人世彈指頃，滄海三揚塵。",
            "揚塵不可詰，濟川豈無人。"
        ],
        "title": "和博古直五首  其五",
        "id": "52e4c616-0f80-4aea-9f27-91bb3d3f2db7"
    },
    {
        "author": "蒲壽宬",
        "paragraphs": [
            "舉酒勸爾農，更爲我儂勸。",
            "車笠雖不同，所諧此盂飯。",
            "或耕在菑畬，或耕在方寸。",
            "膏雨足一犁，田頭怯呼喚。",
            "五百維莠驕，胥徒乃蟊患。",
            "與國充耘耔，勿使地蒿蔓。",
            "幻體饑渴同，世味甘苦半。",
            "盤中一粒餐，鋤下幾滴汗。",
            "光陰駛歴塊，彼此不可玩。",
            "豈爲許行言，勸課在兹旦。",
            "老父傾耳聽，童稚繞屏看。",
            "相顧持我語，取信如執劵。",
            "安得慵耕人，從今不言倦。"
        ],
        "title": "梅陽壬申劭農偶成書呈同官",
        "id": "d62c3f59-3cd2-47e6-b8f3-1d728699d146"
    },
    {
        "author": "蒲壽宬",
        "paragraphs": [
            "晨起自理髪，握髪雙涙流。",
            "不見結髪人，惆悵空白頭。",
            "君留白髪種，種作一叚愁。",
            "茁哉秋蓬根，念此春荑柔。"
        ],
        "title": "感興",
        "id": "f87646ed-8ec8-4511-9b3f-ab6667b3e00f"
    },
    {
        "author": "蒲壽宬",
        "paragraphs": [
            "鋒車洛陽道，秋日旌旗光。",
            "松陰父老語，何計攀夕郎。",
            "南泉昔樂土，畫戟深凝香。",
            "今爲彫瘵區，鹽米憂倉皇。",
            "一食不遑暇，衆哺安能忘。",
            "時哉異真倪，心乎愛龔黄。",
            "報政未期年，丹詔飛十行。",
            "正陽初繼離，化瑟方再張。",
            "豈無蘭蕙叢，所思在孤芳。",
            "履聲到星辰，泰階列寒芒。",
            "睠懐赤子情，啟齒玉帝旁。",
            "唐相有遺烈，至今留甘棠。"
        ],
        "title": "送使君給事常東軒先生",
        "id": "80998928-5ecc-4d6a-8ff1-5a34e742aa99"
    },
    {
        "author": "蒲壽宬",
        "paragraphs": [
            "采松北山下，日與樵者親。",
            "寸尺拾遺墜，時以供炊薪。",
            "朝躋白雲岡，暮宿芳草濵。",
            "疏泉溉其本，鏡心澄爾神。",
            "上有千歲鶴，羽儀何振振。",
            "清唳返華表，感時懐鳯麟。",
            "下有千年苓，剥落惟夲真。",
            "久乃瑩雪玉，服之袪凡塵。",
            "清風發萬籟，天竅鳴驚人。",
            "嚴霜肅四宇，玉立古柏身。",
            "桃李衆自托，六合惟一根。",
            "梅竹亦有性，歲寒争卜隣。",
            "蔦蘿爾微彙，願乞青雲津。",
            "逡巡不敢止，百年在兹辰。"
        ],
        "title": "投後村先生劉尚書",
        "id": "e3a349a9-4e63-41ca-8899-57ed4ba99c91"
    },
    {
        "author": "蒲壽宬",
        "paragraphs": [
            "終歲不相見，相逢傾肺肝。",
            "堪嗟半生事，安得舊時歡。",
            "梅蘂先春白，桂華清露寒。",
            "帽雲行雨意，薄暮倚欄干。"
        ],
        "title": "柬曾梅坡二首音棄  其一",
        "id": "af50c691-963c-4c83-9668-1b970507d72b"
    },
    {
        "author": "蒲壽宬",
        "paragraphs": [
            "靡靡秋已駛，眇焉幽思殷。",
            "美人百尺樓，修帽千丈雲。",
            "白駒古難縶，寒蛩今畏聞。",
            "得酒且共陶，莫惑紙上文。"
        ],
        "title": "柬曾梅坡二首音棄  其二",
        "id": "0b913874-1444-4df9-8523-7cacb32bbaba"
    },
    {
        "author": "蒲壽宬",
        "paragraphs": [
            "青青拱把木，人見毫芒時。",
            "只恐不早種，既種何用疑。",
            "枝條日已茂，雨露日已滋。",
            "揺本固不可，爪膚復奚爲。",
            "驚颷屢欲折，積雪久自支。",
            "昔日靖郭君，四十餘男兒。",
            "中有不舉子，其事乃甚奇。",
            "馳聲自薛起，有誰敢齊窺。",
            "君今已騎鶴，莫問腰纒資。",
            "主人今晉公，相量千頃陂。",
            "溲勃且並用，參苓恐無遺。",
            "相如諭蜀檄，昌黎從軍詩。",
            "倘可露一斑，豈無諸公知。",
            "君來甫兩月，雲霧才一披。",
            "非敢事偃蹇，禽鹿不可覊。",
            "勿詫我泉石，恐爲君瑕疵。",
            "吾且自笑我，人知我爲誰。"
        ],
        "title": "送淮東田制幹回司",
        "id": "3596583a-1292-4c32-99cc-a416fd5d89fe"
    },
    {
        "author": "蒲壽宬",
        "paragraphs": [
            "煌煌列戟第，皎皎深衣人。",
            "菟符藹夙望，駒谷韜絕珍。",
            "苟不守厥素，曷以當兹晨。",
            "情敦脊令急，心怛鴻鴈賓。",
            "餓死甘其薇，至德文其身。",
            "耿耿抱孤月，悠悠仰蒼旻。",
            "何時一握臂，漉我頭上巾。",
            "呼風振我襮，與君爽心神。",
            "欲洗塵萬斛，何處覔一塵。"
        ],
        "title": "寄窺堂莊使君",
        "id": "305cd8a1-be02-4b8f-b8ca-077804266859"
    },
    {
        "author": "蒲壽宬",
        "paragraphs": [
            "皦皦惠山泉，脉脉天上潢。",
            "中含五色文，時吐千丈光。",
            "人間塵土腥，聊復褰我裳。",
            "南州六月暑，千里暍欲狂。",
            "借此一掬潤，冰雪生肝腸。",
            "誰起心中炎，奪我腦上凉。",
            "我願去爲龍，爲雨膏八荒。",
            "年年刺桐華，樹樹皆甘棠。"
        ],
        "title": "送使君右司趙是齋",
        "id": "256d7932-c58f-4db6-b55f-fdf27bbd7d0c"
    },
    {
        "author": "蒲壽宬",
        "paragraphs": [
            "採霞以爲食，搴雲以爲衣。",
            "飽煖無所爲，騎風去如飛。",
            "閒將電作鏡，照見人精微。",
            "欲說不得說，天機本無機。"
        ],
        "title": "贈無庵道人風鑑",
        "id": "64dbed4f-7ed7-45dc-832e-908cf3d4b2cd"
    },
    {
        "author": "蒲壽宬",
        "paragraphs": [
            "别來柳初茁，今見蘭吐芳。",
            "懐哉佩蘭人，欲製芙蓉裳。",
            "山空蕙帳冷，鶴怨秋夜長。",
            "羣峯暮聳峭，蟻夢猶一場。",
            "乘傳媿已添，刻意思所償。",
            "蚩蚩瘴土氓，見此淚欲滂。",
            "鍼石一時投，若爲起羸尫。",
            "常恐二豎黠，神被膏與肓。",
            "欲盡棄其舊，安得師之良。",
            "夜夢毎插羽，飛到琴冊旁。",
            "非貪舐鼎事，欲窺枕中方。",
            "緘縢倘寄翼，寛此百迴腸。"
        ],
        "title": "梅陽寄委順趙君",
        "id": "e5a839e9-1809-424e-bc71-98ec59c42348"
    },
    {
        "author": "蒲壽宬",
        "paragraphs": [
            "高丘逺望海，秋思窮渺瀰。",
            "苦吟有鬼泣，直釣無人知。",
            "有時捲龜殻，箕踞食蛤蜊。",
            "落日明雲霞，狂風舞蛟螭。",
            "全生带笭箵，聱叟漫奚爲。",
            "一笑横大江，列岫浮修眉。",
            "畫圖障我目，隔此天一涯。",
            "欲携我蓑笠，風雨從所之。",
            "漁僮緩鼓枻，驚我白鷺鶿。",
            "我欲從伊人，薄酒分一巵。"
        ],
        "title": "寄丘釣磯",
        "id": "08d70c07-4a88-4907-a475-f428b56369b5"
    },
    {
        "author": "蒲壽宬",
        "paragraphs": [
            "喬木聳下翠，好鳥鳴嚶嚶。",
            "豈不愛吾廬，感此求友聲。",
            "獨酌歌停雲，懷人淚如傾。",
            "昔我柴桑翁，五柳貧亦榮。",
            "今予富干樹，况有野艇横。",
            "鱸魚亦可膾，如此夜月明。",
            "誰諧彼蒼意，澗谷敦孤惸。",
            "青山只依舊，沽酒尋前盟。",
            "矯首雲帽人，兩臂羽欲生。",
            "故人來不來，盤俎無人爭。"
        ],
        "title": "寄梅坡",
        "id": "6d90c790-6cd2-4aa6-8c39-8069cfcaaabf"
    },
    {
        "author": "蒲壽宬",
        "paragraphs": [
            "孤燈照不寐，獨起行遶床。",
            "命駕欲千里，千里債已償。",
            "可憐太拙計，弗學時世粧。",
            "癖嗜鎸聱牙，拄彼枯腎腸。",
            "柴桑賦移居，取友勝面墻。",
            "奇文與疑義，相與窺抑揚。",
            "願給薪水役，懐此一瓣香。",
            "自分參也魯，或笑道士狂。",
            "吁嗟古之人，踽踽而涼凉。",
            "我不欲富貴，修短由上蒼。",
            "齊奴爾何事，彭祖今何方。",
            "莊周蝶體態，淳于蟻侯王。",
            "龍湫一瞬息，珠琲萬斛強。",
            "汎汎蓮葉舟，淼淼白水塘。",
            "薜荔爲我衣，芙蓉爲我裳。",
            "握石爲我飴，採菊爲我粻。",
            "興懐自千載，有酒且一觴。"
        ],
        "title": "與石巖方常簿游白水塘觀龍湫",
        "id": "cddb598b-a852-4703-88f3-d59baf33ad20"
    },
    {
        "author": "蒲壽宬",
        "paragraphs": [
            "晏坐圖畫出，銀屏列郡山。",
            "几案空水接，舟檝窗竇間。",
            "清風蕩炎瘴，異趣起懦頑。",
            "夢随白鷗去，静看飛鳥還。",
            "夜深忽聞笛，何處明月灣。"
        ],
        "title": "己夘六月十一日書石室壁",
        "id": "1fa9abe5-332c-4817-9ff5-1733d58e466e"
    },
    {
        "author": "蒲壽宬",
        "paragraphs": [
            "翠節摩秋雲，朱轓映朝彩。",
            "欣欣兩賓主，濟濟衆僚寀。",
            "此會良已希，斯文固應在。",
            "寂寞秋後香，今晨有人采。"
        ],
        "title": "舶使王會溪太守趙見泰九日領客枉頋山中賦采菊東籬下悠然見南山韻十首  其一",
        "id": "42e584c1-af76-4a6a-8d11-29aa39f92b1d"
    },
    {
        "author": "蒲壽宬",
        "paragraphs": [
            "結彼山下茅，對此山上瀑。",
            "白日成蹉跎，長年抱幽獨。",
            "嚶嚶自禽鳥，踽踽亂樵牧。",
            "門巷何多車，山中有佳菊。"
        ],
        "title": "舶使王會溪太守趙見泰九日領客枉頋山中賦采菊東籬下悠然見南山韻十首  其二",
        "id": "34df92c7-c0b0-4e37-b6bc-a0c2648f871d"
    },
    {
        "author": "蒲壽宬",
        "paragraphs": [
            "龍山在何許，驅車故城東。",
            "壯遊值佳月，髙懐激清風。",
            "深知孟萬年，獨有柴桑翁。",
            "至今佳傳香，索之迷芳叢。"
        ],
        "title": "舶使王會溪太守趙見泰九日領客枉頋山中賦采菊東籬下悠然見南山韻十首  其三",
        "id": "95aeadbc-22e5-4110-9d99-c71ba32f1620"
    },
    {
        "author": "蒲壽宬",
        "paragraphs": [
            "淡淡暮秋色，行行遶疎籬。",
            "最愛重九名，擬和柴桑詩。",
            "風流足千載，感慨彼一時。",
            "此日不易得，有酒安可辭。"
        ],
        "title": "舶使王會溪太守趙見泰九日領客枉頋山中賦采菊東籬下悠然見南山韻十首  其四",
        "id": "12d33b5f-76da-40fa-a02f-e19eae6b3aa1"
    },
    {
        "author": "蒲壽宬",
        "paragraphs": [
            "白露零髙寒，西風滿原野。",
            "濁酒歡重持，黄花笑盈把。",
            "詩句斐莫裁，秋容浩難寫。",
            "豈爲今日娛，逢之百世下。"
        ],
        "title": "舶使王會溪太守趙見泰九日領客枉頋山中賦采菊東籬下悠然見南山韻十首  其五",
        "id": "ca7fb9c3-7e95-4ddf-84eb-5d0c672abc7e"
    },
    {
        "author": "蒲壽宬",
        "paragraphs": [
            "晨策登青霞，衆峯鬱綢繆。",
            "舉目嗟新亭，緬懐憶神州。",
            "酣觴氣磊磊，感物心悠悠。",
            "偉哉此二翁，髙風繼前修。"
        ],
        "title": "舶使王會溪太守趙見泰九日領客枉頋山中賦采菊東籬下悠然見南山韻十首  其六",
        "id": "e812bc5e-0e40-4ecb-988c-8e04e5473cd7"
    },
    {
        "author": "蒲壽宬",
        "paragraphs": [
            "南陽有菊水，一掬清且鮮。",
            "滿潭浸秋色，餐英飲寒泉。",
            "將以壽道脉，非惟制頹年。",
            "豈不随衆草，正色乃自然。"
        ],
        "title": "舶使王會溪太守趙見泰九日領客枉頋山中賦采菊東籬下悠然見南山韻十首  其七",
        "id": "782ce5b9-e9dc-428c-8ac7-5966114c874c"
    },
    {
        "author": "蒲壽宬",
        "paragraphs": [
            "百年豈非長，流光迅飛電。",
            "月渚愁賓鴻，風簷凄去燕。",
            "鴻燕胡獨乖，參辰豈相見。",
            "念此霜中英，良時不妨殿。"
        ],
        "title": "舶使王會溪太守趙見泰九日領客枉頋山中賦采菊東籬下悠然見南山韻十首  其八",
        "id": "2028dbca-a6ac-444f-9161-30be2ab0c26b"
    },
    {
        "author": "蒲壽宬",
        "paragraphs": [
            "匡廬詎云逺，日日望翠嵐。",
            "黄花裛露掇，薄酒如飴甘。",
            "迢迢想髙遯，亹亹懐清談。",
            "緬睇良有以，舊居在其南。"
        ],
        "tags": [
            "庐山"
        ],
        "title": "舶使王會溪太守趙見泰九日領客枉頋山中賦采菊東籬下悠然見南山韻十首  其九",
        "id": "f3ebf818-b659-4020-af91-bf4878945238"
    },
    {
        "author": "蒲壽宬",
        "paragraphs": [
            "天台赤霞頂，峨眉翠雲間。",
            "人物自楚楚，文采何斑斑。",
            "屈宋豔何摘，陶謝髙可攀。",
            "咳唾随天風，萬古輝此山。"
        ],
        "title": "舶使王會溪太守趙見泰九日領客枉頋山中賦采菊東籬下悠然見南山韻十首  其一○",
        "id": "b323a5d7-e373-405f-a1e1-15ff521991a8"
    },
    {
        "author": "蒲壽宬",
        "paragraphs": [
            "瀼瀼白露墜，獨起行遶籬。",
            "豈泥兹晨游，偶諧昔人期。",
            "白衣已縹緲，幅巾自淋漓。",
            "舉杯泛寒榮，何以慰所思。",
            "登山極野望，涕泗空漣洏。",
            "戚戚霜葉語，鴈過鳴聲悲。",
            "參軍爾何事，帽側無人知。",
            "莫輕一時謔，貽此千載嗤。",
            "餐英飲沆瀣，政坐騷人癡。",
            "起酹彭澤翁，此意堪語誰。"
        ],
        "title": "九日簡留松澗",
        "id": "a362765c-8188-4989-9d12-6cc8768baca4"
    },
    {
        "author": "蒲壽宬",
        "paragraphs": [
            "山泉不知源，流出石磊砢。",
            "坎止心維亨，蒙養行必果。",
            "久視空無塵，静趣自忘我。",
            "明月知此心，時印夜光顆。"
        ],
        "title": "心泉",
        "id": "1a54131a-58c3-41f6-94c3-9bef270771fe"
    },
    {
        "author": "蒲壽宬",
        "paragraphs": [
            "莫歌亂我蛩，莫舞踐我菊。",
            "歌不入此耳，舞適局汝足。",
            "蛩吟今古心，菊老貧賤屋。",
            "斟菊聽我蛩，絕勝人間曲。"
        ],
        "title": "九日貴客入山地狹不足以容歌舞故作",
        "id": "ad49f645-c1cd-4c32-8b58-1f641d42fe8c"
    },
    {
        "author": "蒲壽宬",
        "paragraphs": [
            "割鷄薦鸞刀，飛鳬躡仙跡。",
            "惠與清漳流，名髙魯山石。",
            "廉謙今所難，吾道幟可赤。",
            "作縣既有箴，救世豈無策。",
            "澗水疑鳴琴，中宵起人憶。"
        ],
        "title": "和漳浦余明府",
        "id": "da3756fb-a1d7-46a3-9ab3-f398e8315c81"
    },
    {
        "author": "蒲壽宬",
        "paragraphs": [
            "猗桐擢新翠，况此當春陽。",
            "靈鳯何髙翔，豈不懐朝光。",
            "積陰既去屏，先鳴詎能忘。",
            "腐草倐已化，破柱安所藏。",
            "聲猷動寰海，偃蹇持孤芳。",
            "清風肅羽纛，白日成圭璋。",
            "久期薦清廟，欲與興頽綱。",
            "恩綸甫雜遝，符采相輝煌。",
            "元祐心可續，江左脉自長。",
            "精神夙聚會，賡歌藹明良。",
            "願整池上翼，繼我文靖梁。"
        ],
        "title": "呈大帥侍郎陽巖洪先生",
        "id": "c69fe2d5-6770-4d92-930a-819c05e10f07"
    },
    {
        "author": "蒲壽宬",
        "paragraphs": [
            "抗意欲窺奇，栖潛在郡帙。",
            "猶疑甕爲天，豈信盲問日。",
            "清晨非夢寐，見此五色筆。",
            "寒光動斗牛，餘照堕圭蓽。",
            "目前千古在，吾故一日失。",
            "至道涵深純，大雅藏僴瑟。",
            "懐兹泉石心，賁之林野質。",
            "百年豈不短，萬羡從此畢。",
            "倘云可與語，敢憚行以膝。"
        ],
        "title": "上舶使監丞王會溪",
        "id": "d7c2efcb-8320-4ac6-87a0-24881f9fa834"
    },
    {
        "author": "蒲壽宬",
        "paragraphs": [
            "晨起捫層巔，蒼茫見塵市。",
            "鼙鼓生逺陴，壺蠭在幽耳。",
            "遥知細柳屯，于時閲軍士。",
            "俯彼萬鎧羣，微哉一窖蟻。",
            "初集如慕羶，俄擁如聚米。",
            "或圓如旋磨，或方如緣几。",
            "隠隠床下聲，牛鬬差可擬。",
            "未熟黄粱間，忽憶大槐裏。",
            "昔在羣蟻中，不知蟻是已。",
            "長揖謝孫穰，微笑辭翦起。",
            "蠻觸胡爲哉，鷄蟲今已矣。",
            "醉眼未醒時，此真尺與咫。",
            "更陟最上頭，須彌亦芥子。"
        ],
        "title": "登師姑巖見城中大閲恍如陣蟻因思舊從戎吏亦其中之一蟻感而遂賦",
        "id": "d616d219-e2c6-4f03-bd98-e57fd75f7fa2"
    },
    {
        "author": "蒲壽宬",
        "paragraphs": [
            "秋山多爽氣，南楚登修程。",
            "豈無離别懐，此别人所榮。",
            "睠言紫帽秀，翹然碧流英。",
            "千載木鐸寄，一脉濓泉清。",
            "無氊不言寒，有道當自鳴。",
            "采芹發新謡，吟藥生逸情。",
            "汾陽昔何人，努力加令名。"
        ],
        "title": "送郭濟叔分教邵陽",
        "id": "cda35317-9755-4aac-bae0-94bccc7f1eea"
    },
    {
        "author": "蒲壽宬",
        "paragraphs": [
            "偃蹇當風松，四望無寧枝。",
            "蔦蘿空自纒，鸞鳳非所覊。",
            "固乏棟梁具，聊聳巖壑姿。",
            "豈無深林柯，百尺懸旌麾。",
            "下有千歲苓，勿使行人知。"
        ],
        "title": "古意答胡葦航",
        "id": "4ac4d6ad-2e53-4494-a881-0c7b8dad3126"
    },
    {
        "author": "蒲壽宬",
        "paragraphs": [
            "驅車晨出門，薄酒持送君。",
            "離心一寸鐵，修嶺千重雲。",
            "遥憐風雨夜，應念霜雪羣。",
            "猿鶴豈敢怨，所期在斯文。"
        ],
        "title": "送逺曲别葦航",
        "id": "83e13271-6fcd-4823-a2c7-3c27e0627cf5"
    },
    {
        "author": "蒲壽宬",
        "paragraphs": [
            "疊石生幽雲，層臺起脩竹。",
            "羣山不出門，一日俱在目。",
            "逺眺極悠悠，男兒豈碌碌。",
            "寶匣長夜鳴，黄金幾時築。",
            "此事誰與論，掀髯對雲麓。"
        ],
        "title": "見山臺",
        "id": "dcf2c68e-8b2d-4b12-9fd3-24319cb734ca"
    },
    {
        "author": "蒲壽宬",
        "paragraphs": [
            "江流萬古意，客遊邁中年。",
            "茫茫見逺樹，渺渺嘆逝川。",
            "旅舟泊明月，溪謳出長煙。",
            "千帆趣各異，萬里愁共煎。",
            "船頭有美酒，吹火煮小鮮。",
            "丈夫非無淚，不洒商婦絃。"
        ],
        "title": "泊舟蘭溪",
        "id": "ace5fd3d-82d1-4f36-964c-be050d48a881"
    },
    {
        "author": "蒲壽宬",
        "paragraphs": [
            "郭中愛青山，推窗納青碧。",
            "不見山中人，白雲自堆積。",
            "登睇廓悠悠，此眼亦已窄。",
            "但見寰中塵，不見塵中客。",
            "相去詎幾許，恍若萬里隔。",
            "日暮攀崔嵬，泫然感疇昔。",
            "蜀道無人行，嵩山絕蹄跡。",
            "豈無九回腸，安得雙飛翮。",
            "傾我百壺酒，撫此千丈石。",
            "不知蠟屐翁，著得幾量屐。"
        ],
        "title": "登師姑巖懐古十韻",
        "id": "43debe53-70bb-40b7-97ae-c8949c9443fa"
    },
    {
        "author": "蒲壽宬",
        "paragraphs": [
            "羽人脱屣去，古洞留嵌巖。",
            "白雲亦世態，随風蜕其緘。",
            "石飴已何許，誰能味其甘。",
            "土偶寂不語，樵牧同此龕。",
            "坎坎擊石鼓，歸去夸彼談。",
            "遂使蠟屐人，於此移其貪。",
            "猗桐植翠蓋，翳翳當薫南。",
            "琤然激石溜，燕坐心黙參。",
            "朝暮豈異理，莫誑狙四三。",
            "暄涼得其適，所訝非瘴嵐。",
            "梅花對白髪，風前雪鬖鬖。",
            "揮觴屬同僚，出語諧酸鹹。",
            "猶拘鐵漢語，飲之不至酣。",
            "託詩紀曾遊，誰將鐵爲庵。"
        ],
        "title": "仲冬下澣會同僚遊東巖",
        "id": "9a37002c-2ee7-46f8-841b-64fcf7cb6fc9"
    },
    {
        "author": "蒲壽宬",
        "paragraphs": [
            "太白揺芒芒，只在西山陽。",
            "常言欲千里，一夜千里長。",
            "酒盡還磊磈，出匣鳴干將。",
            "蘭菊猶有秋，白日安可量。"
        ],
        "title": "寄豫章李明府",
        "id": "fd4cf95d-0976-49c7-bb80-d3d6621d47e9"
    },
    {
        "author": "蒲壽宬",
        "paragraphs": [
            "娟娟竹上露，泠泠竹間風。",
            "風露自髙潔，軒窗亦玲瓏。",
            "明月散清影，獨起行遶叢。",
            "緬懐愛竹人，氣味千載同。"
        ],
        "title": "亦竹軒",
        "id": "18a4dffe-01fa-48fe-ab6c-f5781936870a"
    },
    {
        "author": "蒲壽宬",
        "paragraphs": [
            "天風語簷鈴，蒼靄藏古殿。",
            "穿竹逢緇衣，拈花對黄面。",
            "誰把山水心，爲我露一線。",
            "推窗古樹隙，空水還匹練。",
            "山色忽有無，潮來半空濺。",
            "須臾簸舟楫，木葉飛片片。",
            "魚鰕恣掀舞，洲渚入𤇊煉。",
            "山僧寂無言，千帆閲將徧。"
        ],
        "title": "六和塔僧房",
        "id": "d33669f9-2333-4b84-ae1d-ae0d9f24e6a1"
    },
    {
        "author": "蒲壽宬",
        "paragraphs": [
            "豪氣宇宙窄，健筆風雷驚。",
            "處禈笑羣蝨，有酒甘步兵。",
            "半酣百年寄，一嘯千古輕。",
            "青眼能幾人，白首識此情。"
        ],
        "title": "送梅峯阮監鎮東歸",
        "id": "1833eb76-6914-41d1-8c46-eaec364f5683"
    },
    {
        "author": "蒲壽宬",
        "paragraphs": [
            "蒼珉卧偃蹇，飛瓊潄潺湲。",
            "東野噴玉布，廬山谷簾泉。",
            "玉斧敲寒冰，随風走連卷。",
            "清聲足洗耳，枕流恐徒然。"
        ],
        "tags": [
            "庐山"
        ],
        "title": "噴玉布",
        "id": "30c0135c-6c56-4581-a907-7035f5e19e8c"
    },
    {
        "author": "蒲壽宬",
        "paragraphs": [
            "廣平一寸鐵，不信句鍊柔。",
            "猶疑雪月競，韜玉無處求。",
            "神人藐姑射，夜趁嫦娥遊。",
            "縹緲不可見，天風想琳璆。"
        ],
        "title": "梅陽郡齋鐵菴梅花五首  其一",
        "id": "3e2ca8be-6b9d-40c9-b184-dfc68036b394"
    },
    {
        "author": "蒲壽宬",
        "paragraphs": [
            "孤山隱君子，搜索入幻眇。",
            "方且判鴻濛，倐爾得一竅。",
            "童鶴俱不知，吟成忽自笑。",
            "翛然脱情塵，髙標立寒峭。"
        ],
        "title": "梅陽郡齋鐵菴梅花五首  其二",
        "id": "73d4d882-dc30-43fb-b0f7-3098bdf85c15"
    },
    {
        "author": "蒲壽宬",
        "paragraphs": [
            "江南擅名勝，雅愛陸敬風。",
            "豈無可以贈，折枝寄郵筒。",
            "緘香不敢泄，千里一寸衷。",
            "對雪感歲暮，白頭謾西東。"
        ],
        "title": "梅陽郡齋鐵菴梅花五首  其三",
        "id": "b0605961-9207-4d71-a707-2a66ddeef733"
    },
    {
        "author": "蒲壽宬",
        "paragraphs": [
            "卓哉誠齋老，驅車陟崔嵬。",
            "清風欲洗瘴，駕言爲花來。",
            "仰止冰玉人，念彼同根荄。",
            "思翁不可說，江邊重徘徊。"
        ],
        "title": "梅陽郡齋鐵菴梅花五首  其四",
        "id": "48025396-e3a8-41f9-aeb7-710251fcd6f1"
    },
    {
        "author": "蒲壽宬",
        "paragraphs": [
            "枯株類鐵漢，瘴瘧不敢侵。",
            "歲寒葉落盡，微見天地心。",
            "陽和一點力，生意滿故林。",
            "至仁雨露澤，不覺淪肌深。"
        ],
        "title": "梅陽郡齋鐵菴梅花五首  其五",
        "id": "593e5529-ed3f-4621-8743-38e87552c026"
    },
    {
        "author": "蒲壽宬",
        "paragraphs": [
            "旨哉哲人語，有道親爲傳。",
            "清流出萬壑，千載此兩賢。",
            "誰傾六月雪，洗我一片天。",
            "妙趣不可極，如此山中泉。"
        ],
        "title": "萬壑清流",
        "id": "0c9a6998-5c1f-47cd-90d6-a1ffc265e00e"
    },
    {
        "author": "蒲壽宬",
        "paragraphs": [
            "泰山有積霤，坤媪乃善藏。",
            "何時發靈祕，一脉流膏滂。",
            "至仁及物意，後世疑濫觴。",
            "螭蟠久懶卧，辟易離電光。",
            "豐隆亦豪舉，夜半驅阿香。",
            "天鼓何處來，大雪驚飄揚。",
            "飛星雜雨射，怒雹翻飊狂。",
            "倚欄兩眼眩，應接俱弗遑。",
            "吕梁三十仭，吾聞老蒙莊。",
            "行歌不憚險，習坎守故常。",
            "峨眉有仙伯，佛迹窺荒唐。",
            "濯足弄海月，戲侮相頡頏。",
            "堪笑失筯人，氣骨何羸尫。",
            "醉呼李太白，欲製芙蓉裳。",
            "此泉願爲酒，萬斛輸滄浪。",
            "簡寂耿我夢，九疊迂我腸。",
            "鴈蕩更詭異，龍湫舞堂堂。",
            "何當寄鵬翼，瞬息天一方。",
            "仙人笑擘脯，滄海觀種桑。",
            "人世彈指頃，萬古天地長。"
        ],
        "tags": [
            "泰山"
        ],
        "title": "白水巖",
        "id": "fbddc8bf-97e4-4ed2-9236-34f98b033fd7"
    },
    {
        "author": "蒲壽宬",
        "paragraphs": [
            "碌碌復碌碌，世事安可卜。",
            "馬蹶輕四蹄，夔行矜一足。",
            "知守吾轍難，遑問羊腸曲。",
            "行行復何之，幽人在空谷。"
        ],
        "title": "戯効浪仙體",
        "id": "f022e0ae-bd41-4534-a522-fab2db82f2ba"
    },
    {
        "author": "蒲壽宬",
        "paragraphs": [
            "山椒斫寒翠，澗曲披玄圖。",
            "寫此一派潤，化作萬頃腴。",
            "誰知田中禾，粒粒心上珠。"
        ],
        "title": "書會溪郴陽瀑布圖後三首  其一",
        "id": "ea3b3437-1834-430b-879d-6cb0a6048c84"
    },
    {
        "author": "蒲壽宬",
        "paragraphs": [
            "楚山亦瘴癘，湘水多幽靈。",
            "髙飈雷電激，盡日霰雪零。",
            "滌去熱惱腸，清風自泠泠。"
        ],
        "title": "書會溪郴陽瀑布圖後三首  其二",
        "id": "9eaaec14-cc7c-4c91-8a35-b5d6510a4b4a"
    },
    {
        "author": "蒲壽宬",
        "paragraphs": [
            "千山六月火，可使金石然。",
            "懐兹水一滴，想彼心千年。",
            "願君倒天瓢，流澤無中邊。"
        ],
        "title": "書會溪郴陽瀑布圖後三首  其三",
        "id": "b39d8d6a-d638-46f1-978a-cfa957caff98"
    },
    {
        "author": "蒲壽宬",
        "paragraphs": [
            "西瞻香爐氣，北望鍾山英。",
            "寧如坐巖曲，飛玉光欄楹。",
            "異哉天地秀，孕此冰雪精。",
            "梅花立其旁，姑射凌寒清。",
            "仙帔月耿耿，神珮風琤琤。",
            "窗户六月冷，草木三冬榮。",
            "錦水懐少陵，銀河照長庚。",
            "所嗜固不同，聊復娛吾生。"
        ],
        "title": "草堂瀑布",
        "id": "8c5ba601-9039-429a-ba8e-6c701cd649ed"
    },
    {
        "author": "蒲壽宬",
        "paragraphs": [
            "平生託游從，林野乃其趣。",
            "出處偶不同，清濁良已忤。",
            "解組浣我塵，叩門爲君訴。",
            "方殷岐黄事，何日當展晤。",
            "欲潄巖下泉，蛩驉念同路。",
            "黙携照膽鏡，歴歴見情愫。",
            "韋韠誰爲驅，千林瀉懸布。",
            "初掛冰一簾，晶晶滴珠露。",
            "弄電不輟笑，轟谷激電怒。",
            "玉虬擘重崖，白晝雲雪互。",
            "震掉若弗容，俄然脱沉痼。",
            "寂寂霜林鐘，茫茫虎溪渡。",
            "草堂香山基，興廢今幾度。",
            "誅茅詎爲晚，千古一旦暮。",
            "與君共兹圖，濯濯如振鷺。",
            "登眺晨百回，疇能局髙步。"
        ],
        "title": "題瀑布圖後",
        "id": "34c8a453-dbfe-47bc-9733-4bc4781806ba"
    },
    {
        "author": "蒲壽宬",
        "paragraphs": [
            "月光被中庭，竹影弄幽色。",
            "瀟瀟一幅素，灑灑數莖墨。",
            "忽然風動處，惟有月寫得。",
            "此畫應入神，無言自心識。"
        ],
        "title": "中庭步月",
        "id": "5627c2a7-8b9b-43fd-9511-4f12316be573"
    },
    {
        "author": "蒲壽宬",
        "paragraphs": [
            "弄珠寄南海，移文譏北山。",
            "出處雖異位，夢覺同一闗。",
            "純陽有真境，古洞扄林端。",
            "絕頂象緯逼，六月天氣寒。",
            "道人討幽勝，誅茆謀盖棺。",
            "緣深野鷄狎，供罷齋魚閒。",
            "斗軒適容膝，點勘酬鈆丹。",
            "理義貴自得，神仙諒非難。",
            "嗟我久荒索，摧心罹棘艱。",
            "羞羡鶴俯仰，空悲馬班桓。",
            "終南在何許，得去何須還。"
        ],
        "title": "純陽洞讀書和中山陳禮郎韻",
        "id": "2fd077ac-1c5f-4709-8c14-f7b9abe532e3"
    },
    {
        "author": "蒲壽宬",
        "paragraphs": [
            "十里捫藤蘿，千崖插虛碧。",
            "仰覺雲漢低，俯見塵市窄。",
            "小山走委蛇，逺水别支脉。",
            "身騎鷦鷯枝，目眇大鵬翮。",
            "更有千載人，幽巖蜕空魄。",
            "朝躡一片雲，夜嘯百丈石。",
            "我疑真人去，留此守劍舄。",
            "道人既無心，何事苦著跡。",
            "我有一壺酒，起舞酹仙伯。",
            "松槿雖殊途，宇宙同作客。"
        ],
        "title": "又題純陽洞",
        "id": "8668f562-5484-41eb-8ef5-2db06c1c25e6"
    },
    {
        "author": "蒲壽宬",
        "paragraphs": [
            "四時可以採，不採當自榮。",
            "青條覆碧甃，見此眼已明。",
            "目爲仙人杖，其事因長生。",
            "飲此枸杞水，與結千歲盟。"
        ],
        "title": "枸杞井",
        "id": "a1147ba7-3a48-43b0-aa55-c70a3eb3c7e8"
    },
    {
        "author": "蒲壽宬",
        "paragraphs": [
            "乾元肇初氣，坤母乃六之。",
            "誰明爻象意，鑿出混沌奇。",
            "所以擊壤民，飲水源不知。",
            "空山有古甃，夜氣方歸時。",
            "明月照我牖，獨起携軍持。",
            "一瓢飲沆瀣，凉意生肝脾。",
            "下以澆丹田，上以滋華池。",
            "瀟然脱塵土，舉身入希夷。",
            "神人授我訣，欲以療我饑。",
            "歸來煮白石，精饌瓊爲糜。"
        ],
        "title": "山中井",
        "id": "c8da1ee0-cb9e-4c7f-920b-b8a0ff016b6e"
    },
    {
        "author": "蒲壽宬",
        "paragraphs": [
            "何處無甘菊，何處無清泉。",
            "菊泉適相值，天地何嘗偏。",
            "豈但爲九日，可以踰百年。",
            "願與潭下村，餐英汲潺湲。"
        ],
        "title": "菊花潭",
        "id": "4f625508-6102-4cc9-9bfe-50240a2245f2"
    },
    {
        "author": "蒲壽宬",
        "paragraphs": [
            "梳鬟照寒泚，寒泚知貞胸。",
            "整鬟摘秋芳，秋芳無冶容。",
            "平生？偃蹇，今逐梁君鴻。",
            "既甘布裙績，寧厭短褐舂。",
            "剔目信已篤，刲耳何所從。",
            "獨撫箜篌謡，河流自潨潨。"
        ],
        "title": "古意",
        "id": "81ed694f-a03a-4e1d-ade4-fab214fed924"
    },
    {
        "author": "蒲壽宬",
        "paragraphs": [
            "丹書何切切，滴心不滴血。",
            "縱使血可乾，其如心不竭。",
            "蜀鳥啼作花，至今萬山纈。",
            "殺身以成仁，遺訓有先哲。"
        ],
        "title": "頭陀成菴主刺血寫法華經",
        "id": "d7b68f55-e8ab-4d86-b334-82ba9a40b51d"
    },
    {
        "author": "蒲壽宬",
        "paragraphs": [
            "出暗亦已顯，傅翼乃不任。",
            "趨炎弗知止，倐忽遊燧林。",
            "不見異域傳，乃有噉火禽。"
        ],
        "title": "燈蛾",
        "id": "62bcfd8f-7d4d-4d71-bc13-dcecce827701"
    },
    {
        "author": "蒲壽宬",
        "paragraphs": [
            "四時有佳卉，兩股不停探。",
            "花露本清冽，安用如許甘。",
            "平生事苦口，氣味轉不諳。"
        ],
        "title": "蜜蜂",
        "id": "9026ae09-c8f6-4a1c-856a-ed49d94816c4"
    },
    {
        "author": "蒲壽宬",
        "paragraphs": [
            "輕絲出皤腹，口織不用梭。",
            "前身豈虞人，所食在網羅。",
            "茆欄亦可罥，如此豸者何。"
        ],
        "title": "蜘蛛",
        "id": "3d949391-d18b-4e35-913d-832bf483a8a2"
    },
    {
        "author": "蒲壽宬",
        "paragraphs": [
            "炎夏居壁根，凉秋噪籬側。",
            "安得懶婦名，豈其曠乃職。",
            "不念作繭勞，徒能促人織。"
        ],
        "title": "促織",
        "id": "8cbfa103-8ebf-4c9c-8045-77b15cc1079e"
    },
    {
        "author": "蒲壽宬",
        "paragraphs": [
            "玄駒不可縶，若象寜無端。",
            "南柯二十載，夢覺指一彈。",
            "誰云丘垤微，轉覺天地寛。"
        ],
        "title": "蟻",
        "id": "02c2ce9c-d0d4-4056-8671-bafbe857b285"
    },
    {
        "author": "蒲壽宬",
        "paragraphs": [
            "種芸豈辟蠧，無水乃有魚。",
            "平生破萬卷，胸次藏石渠。",
            "何如葉上蟲，篆出先秦書。"
        ],
        "title": "蠧魚",
        "id": "d715a7d2-3264-4d77-b313-9b0dbccc133a"
    },
    {
        "author": "蒲壽宬",
        "paragraphs": [
            "上即居人頭，下即居人身。",
            "夙豈爲人食，今乃務食人。",
            "不必勞爪掐，聊以捫對賓。"
        ],
        "title": "捫蝨",
        "id": "5625114f-bcff-4359-b273-375140d5b0a6"
    },
    {
        "author": "蒲壽宬",
        "paragraphs": [
            "白日沿溝渠，中宵隱堂奥。",
            "觸處招燎烟，幾人有良幬。",
            "眶睫知若何，口觜有計暴。"
        ],
        "title": "蚊二首  其一",
        "id": "fa9b2959-fa69-4449-bad6-f2d49be5f422"
    },
    {
        "author": "蒲壽宬",
        "paragraphs": [
            "晝伏夜已動，血人謀其生。",
            "不作林中虎，而爲帳下虫。",
            "饑虎有時逢，林密少人行。",
            "微物不可忽，羣聚成雷轟。",
            "衆觜錐刀鋩，矮屋甑釜烹。",
            "膚爪良自忤，扇撲勞迭更。",
            "下車摶猛虎，一死政自輕。",
            "纎纎無所詰，長夜不肯明。",
            "爲我驅蜚廉，么麽一掃清。"
        ],
        "title": "蚊二首  其二",
        "id": "d895426c-a828-4ed8-9de0-c5a65bd13f21"
    },
    {
        "author": "蒲壽宬",
        "paragraphs": [
            "疾跳若幻術，常笑蝨縫拘。",
            "動致磨齒牙，害止搔皮膚。",
            "纎芥何足云，有人飼於菟。"
        ],
        "title": "蚤",
        "id": "f81d443b-18d5-406d-9716-2c45c5b878cd"
    },
    {
        "author": "宋蒲壽宬",
        "paragraphs": [
            "神駿不受羈，豈知日千里。",
            "小試秋風前，爍爍電光起。",
            "何須金絡腦，不用珊瑚鞭。",
            "徐看血汗沫，透出青連錢。",
            "飛去度赤水，横行抹燕山。",
            "持歸獻天子，髙列十二閑。",
            "渴飲水底月，饑餐草頭珠。",
            "輕揺玉麈尾，側碾青氍毹。",
            "振鬛長鳴謝伯樂，千秋萬古八駿圗。"
        ],
        "title": "神駿歌送趙委順就漕",
        "id": "dfb7d229-5b03-4b4c-8d4f-4418fc248dbf"
    },
    {
        "author": "宋蒲壽宬",
        "paragraphs": [
            "子别母，欲别牽衣意何苦。",
            "母有衆兒俱母憐，兒無别母兒誰乳。",
            "海惡寧匪蛟，山饕莫如虎。",
            "小大不相棄，髙深自爲扈。",
            "萬古天地中，何得如母所。",
            "披絮成踟蹰，履霜正凄楚。",
            "不見城上烏，相隨八九子。",
            "反哺何足云，慈烏乃如此。",
            "引翼且莫髙，短翅將千里。"
        ],
        "title": "子别母呈所翁陳先生",
        "id": "fda3c168-8267-4857-84a7-096baf474fa9"
    },
    {
        "author": "宋蒲壽宬",
        "paragraphs": [
            "有人八百歲，作鬼三千年。",
            "如此豈不夭，或者稱其綿。",
            "大椿一春秋，爲歲各八千。",
            "久矣摧爲塵，朝菌猶目前。",
            "燕坐一息頃，直到羲農邊。",
            "誰謂未來事如漆，未來龜鏡已在先。",
            "天地一指掌，日月雙跳丸。",
            "摶沙小兒戯，滄海爲桑田。",
            "南華達生亦已死，伯倫半醉不是顛。",
            "讀書堂上眼如月，輪扁釋鑿乃囅然。",
            "髙車本桎梏，更被繩墨牽。",
            "利澤苟未諧，仁義空自煎。",
            "有客區區老山澤，不鳴不食稱神仙。",
            "呼來飲酒不肯飲，月明騎鶴遊青天。",
            "舉杯邀明月，舞影各自憐。",
            "必求至樂何者爲至樂，今也不樂何用空拳拳。"
        ],
        "title": "醉歌",
        "id": "a2f873fe-b95c-4e84-940d-7d23e780adc3"
    },
    {
        "author": "宋蒲壽宬",
        "paragraphs": [
            "清晨採黄菊，露滴露花叢。",
            "黄花泣白露，白露晞秋風。",
            "秋風莫相試，菊薤心不同。",
            "薤露明朝落不落，黄華獨老秋風中。"
        ],
        "title": "菊露謡",
        "id": "5af3437d-fac4-4c63-85e2-46c848adb35e"
    },
    {
        "author": "宋蒲壽宬",
        "paragraphs": [
            "磽磽頭角出羣玉，炯炯瞳人剪秋漪。",
            "神光現作照書月，一覽千古無復遺。",
            "殊科自可獻上國，况能文藝超等夷。",
            "河洛圗書識藴奥，更明爻象通神蓍。",
            "陣分八勢演古法，操弓挾矢動有儀。",
            "眼前大要固如此，有人頭白俱不知。",
            "當今所重不在寶，弓旌聘召方四馳。",
            "豈無古人已成筭，時乖事異難設施。",
            "秋風邊塵浩無際，綸巾羽扇思見之。",
            "終軍棄繻繻尚在，劉晏正字字或欹。",
            "終身願秉清忠節，芳猷可繼大年詩。"
        ],
        "title": "送劉童子試藝天京",
        "id": "e3de88c2-77b1-4309-9cb3-9ca13a8dade4"
    },
    {
        "author": "宋蒲壽宬",
        "paragraphs": [
            "讀書讀心不讀跡，以言易言竟何益。",
            "射弓射志不射箭，以力假力何足羡。",
            "因蹄得兔蹄安用，以虎視石虎則中。",
            "設科取藝良已拘，分毫得失如摴蒱。",
            "微官况復多繩墨，千里思馳困羈勒。",
            "生女嫁屬他人屋，生男不出出許國。",
            "堂堂八尺無創瘢，如斗金印梔蠟顔。",
            "一條秋水持贈君，腰間願看生風雲。",
            "君不見唐家將相婁師德，也曾應詔紅抹額。",
            "撾鐘飲酒皆兒嬉，握拳透爪真男兒。"
        ],
        "title": "送沈保叔國諭試藝右庠",
        "id": "3002acb9-352c-4ce7-a802-13a07e043681"
    },
    {
        "author": "宋蒲壽宬",
        "paragraphs": [
            "君不來，山中底事堪嫌猜。",
            "積雨愁人不可道，至今聲跡何寥哉。",
            "竹風微動攬衣起，使我一日腸九回。",
            "君不來，門前日日添蒼苔。"
        ],
        "title": "君不來詞寄雲帽上人梅坡翁",
        "id": "45bf74c1-f402-408e-b503-a7e6b22e7f79"
    },
    {
        "author": "宋蒲壽宬",
        "paragraphs": [
            "平生喜誦城山句，一誦千回起狂慕。",
            "夢魂夜夜峨眉巔，峨眉只在家西住。",
            "照人樓蜃嘘青紅，落筆天虬走雲霧。",
            "冥搜古髓生潤芳，坐演正聲入韶濩。",
            "蘭宫璧水俱雋功，金馬玉堂豈迂歩。",
            "何人爲呌閶闔雲，試使琅玕一披露。",
            "男兒豈暇謀温飽，丹心要使輝青素。",
            "水潮方仰昌黎韓，日邊又起長沙傅。",
            "玉山萬仞髙岧嶤，叢玉琤琤悦朝暮。",
            "嗟哉精衛愚復愚，海石悠悠力安措。",
            "傍人齲齒看癡狂，持此癡狂向誰訴。",
            "古來離别惟有酒，此别情酸酒如醋。",
            "萍蓬萬里終有家，而今更把家爲路。"
        ],
        "title": "送林城山歸上饒",
        "id": "bdc5e0b1-ba87-4d9d-bdf9-de460e63a4fe"
    },
    {
        "author": "宋蒲壽宬",
        "paragraphs": [
            "梅落癡風寒贔屭，海鴈驚春動歸思。",
            "蹇驢石磴空踟蹰，黄犢青山勞夢寐。",
            "千載休疑潄石訛，幾人堪說種瓜事。",
            "南州髙士不可攀，俗吏空餐抱深媿。"
        ],
        "title": "送孫耕山",
        "id": "94993b4f-9854-41bb-beca-a6794343de97"
    },
    {
        "author": "宋蒲壽宬",
        "paragraphs": [
            "馮君胸中爛星斗，測人窮達誰與偶。",
            "得錢便據青旗亭，北斗還堪把漿酒。",
            "醉來訪我梅花傍，索飲哦詩恣狂吼。",
            "平生許予皆公侯，大軸長篇玩盈手。",
            "不言于麓神仙人，泣雨滂沱氣填口。",
            "與君生長醉鄉國，借箸前籌爲君剖。",
            "東坡固類韓昌黎，伯倫何如畢吏部。",
            "何處有酒三百壺，姓字甘書酒人簿。",
            "畏死安能抱仁義，貪生不解推子午。",
            "酒星此去住何宫，相從且作糟丘主。"
        ],
        "title": "贈日者馮鼎山",
        "id": "6f95f592-5151-4b97-8dc1-8b543af688b9"
    },
    {
        "author": "宋蒲壽宬",
        "paragraphs": [
            "石峽轟轟作雷吼，白虹飛趨電光走。",
            "老蛟攪起陰壑藏，電雪當空射瓊玖。",
            "禪僧倚錫疑欲飛，兒童驚呼不停口。",
            "山夫伸足承下沫，陰風凛凛生毛髪。",
            "雨飛如箭任不知，旁人休猜鐵爲骨。"
        ],
        "title": "濯足瀑下",
        "id": "1ba85265-f86a-46bd-96fa-acf5fe073ada"
    },
    {
        "author": "宋蒲壽宬",
        "paragraphs": [
            "雪車冰柱劉义狂，玉川更與相頡頏。",
            "車聲羊膓幾盤折，飛冰走雪何茫茫。",
            "天公矜此老怪物，六丁直下白晝驅阿香。",
            "豐龍列缺一時起，千車百柱摧靡靡。",
            "玉蚪銀闕掀霜髯，藥兔蟾宫擣瑶髓。",
            "濤驚浪駭不可摹，璧碎珠傾詎堪擬。",
            "長風吹雨一座寒，兒童不敢正面看。",
            "狂客何心助鼓譟，磽田萬頃思波瀾。",
            "被髪行歌愜狂想，寶華天雨寧専賞。",
            "炎天上火下如湯，一派清泠浹隣壤。",
            "勸君飲酒君莫疑，有酒不飲吾何痴。",
            "夜光魚目紛紛雜錯烏可辨，眼中如露如電醉來大笑俱不知。"
        ],
        "title": "壯哉亭觀龍湫作",
        "id": "86510a87-79a7-4332-8afa-036d41ab973d"
    },
    {
        "author": "宋蒲壽宬",
        "paragraphs": [
            "莫誇陽羡茗，在彼山之巔。",
            "莫誇惠山溜，試此山之泉。",
            "不生陸鴻漸，渴死盧玉川。",
            "且共春風裏，不鬬社雨前。",
            "雀舌最嫩弱植耳，嘉樹一發如針然。",
            "靈苗合讓武夷貢，清香不與羅浮専。",
            "北山古丘神所授，以泉名郡天下傳。",
            "置郵縱可走千里，不如一掬清且鮮。",
            "人生適意在所便，物各有産盡隨天。",
            "蹇驢破帽出近郭，裹茶汲井手自煎。",
            "泉鮮水活别無法，甌中沸出酥雪妍。",
            "山中道士不識此，彈口咋舌稱神仙。",
            "從今决意修茗事，典衣買樹蒔井邊。",
            "道士且莫顛，古人作善戒所先。",
            "山中種茶一百頃，不如山下數畆田。",
            "饑餐渴飲無長物，何患敲門驚晝眠。"
        ],
        "title": "登北山真武觀試泉",
        "id": "5ed5d3c4-3b3b-4073-aa97-48748d79a444"
    },
    {
        "author": "宋蒲壽宬",
        "paragraphs": [
            "長江氣勢何雄雄，波心幻出青蓮宫。",
            "江流萬古浮不去，疑有根蒂誰能窮。",
            "遡流逺見一培塿，傳聞壯觀疑談空。",
            "風帆漸迫驚詭異，金碧還遶深蒙茸。",
            "小船破浪與客去，繫纜階石穿玲瓏。",
            "門前筆架水面立，波濤日夕相撞舂。",
            "重樓複道費登陟，面面奇怪陡不同。",
            "丹徒西望聳觀閣，淮海大塊居其東。",
            "倚欄簷外水轉窄，飛鴻没處明雙瞳。",
            "與僧煮茗話今古，莫窮幻眇窺鴻濛。",
            "瀛洲方丈在何許，騎牛覔牛休憧憧。",
            "遥指危檣夜泊處，驚飈飄簸如飛蓬。",
            "禪闗深閉浪打屋，夜定不動猜遊龍。",
            "清遊適值九月九，汲泉細摘黄花叢。",
            "水上登髙復誰信，證明頼有今逺公。",
            "登堂恍惚見坡印，瓣香起敬仙佛蹤。",
            "想像形容記言語，涕零心惻生不逢。",
            "未窮清興下山去，扁舟一瞬在閬風。",
            "作詩聊復紀遊跡，來尋此跡何時重。"
        ],
        "tags": [
            "长江"
        ],
        "title": "遊金山寺呈茂老",
        "id": "391291ef-6c69-4f6b-9b6c-09a8c5773f68"
    },
    {
        "author": "宋蒲壽宬",
        "paragraphs": [
            "誰扇洪爐欲煮鐵，一寸如冰不曾熱。",
            "歲寒心事梅花知，炭事如何與冰說。",
            "西巖結屋煙作罩，斑斑不露如隐豹。",
            "人生大欲剛斷除，静處生涯乃仁樂。",
            "碧梧翠竹呈如琅玕，寒泉玉佩鳴珊珊。",
            "終焉爲計亦不惡，豈知白日生羽翰。",
            "翻思一夜鐘鳴時，先生髙臥如希夷。",
            "何人更嗔瘴鬼瘧，及鋒而用皆驚疑。",
            "薦泉采菊想遺跡，奚其與侣昌黎伯。",
            "薫蕕已定人所知，聊把曾遊紀巖石。"
        ],
        "title": "遊西巖",
        "id": "36be5a1f-7b08-4ba5-81ea-bc74e71d564f"
    },
    {
        "author": "宋蒲壽宬",
        "paragraphs": [
            "天地無終窮，萬物乃芻狗。",
            "勿誇杏爲梁，何如甕作牖。",
            "昔聞巢氏民，仁義亦奚有。",
            "蠢蠢不識知，居居自醇厚。",
            "今來豐屋士，文法困繩紐。",
            "力競蝜蝂蟲，計生養狙叟。",
            "誰家甲第巍入雲，何人鶉衣不掩肘。",
            "豈知鬼瞰因高明，安得春陽到窮蔀。",
            "蝸廬能幾何，蠻觸勝亦負。",
            "憶我柴桑翁，荒宅十餘畝。",
            "草屋八九間，柴門五株柳。",
            "野水滋粳𥺌春畦，足葱韮永日。",
            "爲琴書停雲，念親友儀秦。",
            "枉饒舌施龍，漫多口白衣。",
            "蒼狗安可知，不夷不惠自可否。"
        ],
        "title": "書草屋壁",
        "id": "49ecd3da-de0b-45ff-aadf-b6557dac1f42"
    },
    {
        "author": "宋蒲壽宬",
        "paragraphs": [
            "愁劇忽失笑，不覺心夷然。",
            "量珠成斗笑不賣，鎔金爲海愁不煎。",
            "蜜蜂與蓼蟲，生死甘苦緣。",
            "今也不爲樂，人有幾百年。",
            "士龍莫笑跌落水，水中不著此笑仙。"
        ],
        "title": "愁劇忽失笑",
        "id": "afe4ce20-e5c9-47bf-99b6-3215611eec0b"
    },
    {
        "author": "宋蒲壽宬",
        "paragraphs": [
            "芙蓉披靡秋水寒，呉姝越艷芳思單。",
            "漫把黄花事佳節，黄花不入歌舞歡。",
            "昔人戲馬足強健，今我無酒空巑岏。",
            "黄花無言不可詰，青山落日明歸翰。"
        ],
        "title": "九日",
        "id": "021834bf-4f71-4721-8d1f-c962307882c1"
    },
    {
        "author": "蒲壽宬",
        "paragraphs": [
            "荷槖藹諸孫，英英列戟門。",
            "能聲家有譜，清識郡無寃。",
            "松影旌旗道，梅花玉雪村。",
            "親庭兩驛便，時得問凉暄。"
        ],
        "title": "糾之官莆陽",
        "id": "315ca0dc-05d7-41d3-a0b2-209803b3888e"
    },
    {
        "author": "蒲壽宬",
        "paragraphs": [
            "歲寒霜露感，况復度髙深。",
            "雲木猶如此，苔磯不忍臨。",
            "溪流一線碧，門對兩山岑。",
            "含涕危亭曲，遺言尚可尋。"
        ],
        "title": "歲暮度朋山嶺登山庵追慕先人不勝悲愴因用楊敬夫韻",
        "id": "0e5e2e60-b9fa-41d0-92c4-ea8669289f3a"
    },
    {
        "author": "蒲壽宬",
        "paragraphs": [
            "兩年遊海國，一半在山扉。",
            "政喜沙鷗狎，忽驚遼鶴歸。",
            "苦吟黄葉落，凝睇白雲飛。",
            "志已堅親養，難分薜荔衣。"
        ],
        "title": "友人若木余兄告歸詩以送之",
        "id": "91ba6511-3fb3-4621-97af-ae2fc3964bc5"
    },
    {
        "author": "蒲壽宬",
        "paragraphs": [
            "人間傳妙語，塵外更深藏。",
            "寢食因吟廢，形骸欲坐忘。",
            "瘦林秋見鶴，斷磬夜聞螿。",
            "出定生幽思，窗虚月在廊。"
        ],
        "title": "寄徑山書記悟上人",
        "id": "4b727d7c-3ea5-41e5-a1ef-bd5209c38284"
    },
    {
        "author": "蒲壽宬",
        "paragraphs": [
            "萬折苕溪水，精廬若箇邊。",
            "菰菱時入供，包錫暮行船。",
            "月朗無雲夜，鵰横欲雪天。",
            "了知身是客，莫負故山緣。"
        ],
        "title": "寄思溪老藏叟珍上人",
        "id": "4558c6af-db64-441d-ab0e-852a35fabeb1"
    },
    {
        "author": "蒲壽宬",
        "paragraphs": [
            "已知山是石，掛起碧笻條。",
            "家在黄梅樹，門當獨木橋。",
            "寡交因犬惡，黙坐聽蟬調。",
            "同道何時過，心慵不見招。"
        ],
        "title": "寄老溪上人",
        "id": "c07fc81b-f1fd-495a-a9cd-7c4ae81d9387"
    },
    {
        "author": "蒲壽宬",
        "paragraphs": [
            "山僧如病鶴，意氣獨離羣。",
            "思共孤峯月，閒分半榻雲。",
            "井華晨起汲，瀑布夜深聞。",
            "相向無言說，窗間草木欣。"
        ],
        "title": "招枯崖悟上人住山",
        "id": "287c20b4-68f7-4e01-895a-606fb61bef97"
    },
    {
        "author": "蒲壽宬",
        "paragraphs": [
            "脱落皮毛盡，而今腸亦無。",
            "泣非緣楚玉，聲不叶齊竽。",
            "舉目雲天迥，論心水月孤。",
            "祇應飲美酒，跳入費公壺。"
        ],
        "title": "和胡竹莊韻",
        "id": "25282838-43ed-4613-ae3b-7722040b9e9c"
    },
    {
        "author": "蒲壽宬",
        "paragraphs": [
            "恐負東風約，清唫野歩遲。",
            "淡烟楊柳外，微雨海棠時。",
            "逺寄千杯緑，多情兩鬢絲。",
            "閒愁須遣盡，蜂蝶不堪覊。"
        ],
        "title": "次清老弟韻",
        "id": "dd57206c-cf22-4d08-8b73-e1d95e917490"
    },
    {
        "author": "蒲壽宬",
        "paragraphs": [
            "欲言誰與共，冉冉日還斜。",
            "繞郭多春樹，隔江生暮霞。",
            "滿堤吹柳絮，一舸汎桃花。",
            "唯愛鯿魚美，垂緡傍古槎。"
        ],
        "title": "趙委順寄詩山中因次韻",
        "id": "f0e36aa5-760f-41c2-85d6-5b54e300aa8e"
    },
    {
        "author": "蒲壽宬",
        "paragraphs": [
            "梅花紙帳夢，耿耿欲宵殘。",
            "何處幽人嘯，一窗明月寒。",
            "素光流肺腑，清響動巖巒。",
            "擁膝無言語，歸來意自歡。"
        ],
        "title": "題梅窗嘯月圖",
        "id": "1ff9a3a1-2168-4bf8-a56d-4d603655d58f"
    },
    {
        "author": "蒲壽宬",
        "paragraphs": [
            "自是山林僻，何心與世踈。",
            "土鐺三合米，竹牖半床書。",
            "月樹迷歸鶴，沙泉數過魚。",
            "無人覔巢許，不必更深居。"
        ],
        "title": "贈隠者",
        "id": "7f197043-2f1d-4c94-bcf1-29db60aa50cf"
    },
    {
        "author": "蒲壽宬",
        "paragraphs": [
            "玉階空憶去，破屋古梅旁。",
            "猶訝黯言直，不磨遷史良。",
            "葵心猶白髮，槐夢落黄粱。",
            "最後龍門客，恩深涕泗滂。"
        ],
        "title": "挽吕秘書",
        "id": "1d9f8cfc-5e7e-47cb-b221-da8ec7ac6538"
    },
    {
        "author": "蒲壽宬",
        "paragraphs": [
            "百歲期偕老，半生塵夢訛。",
            "方諧委畚事，忍作鼓盆歌。",
            "野水悲蘋藻，秋風泣薜蘿。",
            "青燈課子誦，此意念君多。"
        ],
        "title": "悼亡",
        "id": "2bbb9985-6c73-4fd4-9124-2583ea828c19"
    },
    {
        "author": "蒲壽宬",
        "paragraphs": [
            "今年二十八，細憶始生時。",
            "漸喜山多樹，尤憐水滿池。",
            "相寛吾老大，自教爾童兒。",
            "佛誕明朝是，然香共展眉。"
        ],
        "title": "小兒生日",
        "id": "037e3cbd-c264-4acd-a959-ed2c31ce828c"
    },
    {
        "author": "蒲壽宬",
        "paragraphs": [
            "問天天不言，君更欲談天。",
            "只且話明日，豈須窮百年。",
            "已靈機石事，猶夢蟻柯邊。",
            "爲扣希夷老，如何尚愛眠。"
        ],
        "title": "贈日者王談天",
        "id": "9a640eaf-e03a-4f35-9d79-f9ea771d2d26"
    },
    {
        "author": "蒲壽宬",
        "paragraphs": [
            "四十明朝是，瞻天祇乞閒。",
            "自慙身計拙，早覺鬢毛斑。",
            "守歲從兒喜，攙春借酒顔。",
            "盍簪喧馬意，清夢五雲間。"
        ],
        "title": "阿助守歲誦杜工部四十明朝是之句請足成",
        "id": "29d76608-58d4-4626-b9da-80f2bed0a7d6"
    },
    {
        "author": "蒲壽宬",
        "paragraphs": [
            "遍踏長松影，行吟入畫屏。",
            "秋江一葉渡，落日數峯青。",
            "白髪干新夢，黄花制晚齡。",
            "片雲何日會，重約在林扄。"
        ],
        "title": "送枯崖悟上人省覲三山",
        "id": "d68d9050-95d0-405f-98ce-6ed8b691a597"
    }
]