[
    {
        "author": "喻良能",
        "paragraphs": [
            "杳杳扶筇上翠岑，松風蕭颯五雲深。",
            "不知直自登臨處，下至平川幾百尋。"
        ],
        "title": "登寺後峰絕頂",
        "id": "47388ad0-773f-4866-a576-a5ae9f48540a"
    },
    {
        "author": "喻良能",
        "paragraphs": [
            "十尋傑閣倚雲隈，淡靄輕煙照眼來。",
            "山色不隨天際遠，溪流長爲水深回。"
        ],
        "title": "洄溪閣",
        "id": "2d1cfdee-ef43-43bd-b244-2b6f766e674c"
    },
    {
        "author": "喻良能",
        "paragraphs": [
            "絕知蓬島異塵寰，弱水相望萬里間。",
            "爭似卧龍雲際閣，不勞跨海即鼇山。"
        ],
        "title": "蓬萊閣",
        "id": "657ac86a-c586-4c1e-bb55-c81f8e9cbea0"
    },
    {
        "author": "喻良能",
        "paragraphs": [
            "離離秋實壓枝柔，带露含煙爛不收。",
            "須信新安生鴨脚，大勝霅水熟鷄頭。"
        ],
        "title": "自入新安境中鴨脚千樹羅生道傍秋實離離低拂行客顧之欣然因成絕句",
        "id": "4bf9faa4-4267-4f8a-8eb7-5510f1fafe1f"
    },
    {
        "author": "喻良能",
        "paragraphs": [
            "任公垂釣古來稱，千載危臺尚可登。",
            "尺澤只今無處覓，懸知深谷解爲陵。"
        ],
        "title": "任公釣臺",
        "id": "cfb6ba19-783b-4c91-a965-c423af5b70c5"
    },
    {
        "author": "喻良能",
        "paragraphs": [
            "好溪無復怒濤麤，繚綠縈青秀色腴。",
            "更著華堂臨絕境，風流長與峴山俱。"
        ],
        "title": "好溪堂",
        "id": "e8b89ea7-083f-4670-99ae-8d76a675c549"
    },
    {
        "author": "喻良能",
        "paragraphs": [
            "巋然飛閣榜凝霜，雪散冰丸却暑方。",
            "治郡風流無處覓，只應棟宇是甘棠。"
        ],
        "title": "凝霜閣",
        "id": "cefbf10f-b6d3-49eb-8666-9ffe0ee5d589"
    },
    {
        "author": "喻良能",
        "paragraphs": [
            "細數峰巒到石門，緩移屐齒步雲根。",
            "一樽濁酒林間坐，古木蒼蘿日月昏。"
        ],
        "title": "題靈源洞  其一",
        "id": "2996e983-c813-48e6-a122-1b91c7e36018"
    },
    {
        "author": "喻良能",
        "paragraphs": [
            "鬼鑿神鑱巧更紆，直疑有路到華胥。",
            "坐來濃翠沾衣冷，恰似飛來秋意初。"
        ],
        "title": "題靈源洞  其二",
        "id": "873b12d9-9450-4625-aad0-7900ed024c66"
    },
    {
        "author": "喻良能",
        "paragraphs": [
            "十年不踏淮安路，今日昌原得縱游。",
            "千樹撩人詩興動，恰如何遜在揚州。"
        ],
        "title": "昌園賞梅",
        "id": "f57f21fb-f370-41a7-a41e-b2d7de20e410"
    },
    {
        "author": "喻良能",
        "paragraphs": [
            "鶩行散盡室如冰，數卷殘書一穗燈。",
            "尚有茹葷兼飲酒，不然全似打包僧。"
        ],
        "title": "縣齋夜坐",
        "id": "c2ee4df8-3b75-46d5-92fe-560a8997cb6f"
    },
    {
        "author": "喻良能",
        "paragraphs": [
            "龜齡昔禱五龍廟，曰雨而雨若有期。",
            "我無能爲此云役，雲螭何事不相違。"
        ],
        "title": "余禱雨龍湫翼日響應兒子興之有詩紀實仲文季直弟亦既同賦老子久不作詩因得絕句",
        "id": "32f21a39-25d3-420a-8f70-555ac3bba38a"
    },
    {
        "author": "喻良能",
        "paragraphs": [
            "綠玉枝頭金粟團，可人風味勝紅蘭。",
            "一枝携向金溪去，袖裏誰知有廣寒。"
        ],
        "title": "餘干資福寺巖桂盛開因折一枝戲成絕句",
        "id": "9379c388-0d28-4eca-bedc-6e7038beb748"
    },
    {
        "author": "喻良能",
        "paragraphs": [
            "巖花亂落隨春水，萬丈輕紅遶驛樓。",
            "不是江流似雲錦，政應雲錦似江流。"
        ],
        "title": "雲錦閣",
        "id": "7cc751fe-5fb5-43a2-90ef-79e144a4a714"
    },
    {
        "author": "喻良能",
        "paragraphs": [
            "積雨新晴翠靄浮，好風掖我上清遊。",
            "白頭捧檄真聊爾，那忍深文學杜周。"
        ],
        "title": "上清",
        "id": "a39d009b-d4ec-49c9-88be-0f41c044fcce"
    },
    {
        "author": "喻良能",
        "paragraphs": [
            "憶得東風汎蕙蘭，曉窗紅樹聽綿蠻。",
            "如何却到深秋節，盡日猶啼修竹間。"
        ],
        "title": "七月晦日聞鶑",
        "id": "805ccaec-1027-415b-826b-b8b371e6a2dd"
    },
    {
        "author": "喻良能",
        "paragraphs": [
            "白髮蒼顔會帝鄉，微雲淡雨小重陽。",
            "一樽相屬非無意，欲攪胸中書傳香。"
        ],
        "title": "九月八日次韻沈虞卿一首",
        "id": "fac9c8a2-aac2-4dca-be47-5447d374b7c9"
    },
    {
        "author": "喻良能",
        "paragraphs": [
            "使君詩酒日娛嬉，燕寢新來一段奇。",
            "政是夢熊佳節裏，釋迦抱送寧馨兒。"
        ],
        "title": "次韻朱昂仲見寄一絕",
        "id": "79875b67-6994-4b7f-92c1-45ada68c7182"
    },
    {
        "author": "喻良能",
        "paragraphs": [
            "牧之秋浦峰頭飲，王勃南昌閣上吟。",
            "千古勝遊誰復繼，只今重九欠登臨。"
        ],
        "title": "九日鞫獄茶山廣教院遣興一絕",
        "id": "915c577c-c964-4abe-b326-a40fd8481af3"
    },
    {
        "author": "喻良能",
        "paragraphs": [
            "白壁長廊數十間，峨峩佩劍兩蒼官。",
            "艷陽滿目皆桃李，晚節如公可歲寒。"
        ],
        "title": "鵝湖雙松亭",
        "id": "db55b986-6b7e-4e52-ae11-a8275ccbbffc"
    },
    {
        "author": "喻良能",
        "paragraphs": [
            "玲瓏怪石巧相扶，奇絕無人作畫圖。",
            "要是飛來嫡孫行，恨君生不近西湖。"
        ],
        "tags": [
            "西湖"
        ],
        "title": "石扶山",
        "id": "d43ae3c3-88eb-4b00-9531-2591a45dd2e5"
    },
    {
        "author": "喻良能",
        "paragraphs": [
            "征途未盡弋陽西，且過松源九節溪。",
            "煙雨濛濛山色好，鷓鴣更與盡情啼。"
        ],
        "title": "松源山",
        "id": "a8c40ded-f5c4-466e-b2cb-f7ce2b153e9b"
    },
    {
        "author": "喻良能",
        "paragraphs": [
            "空陂流水淡泠泠，小立舂鉏點遠汀。",
            "煙雨半收山更好，知誰不喚作丹青。"
        ],
        "title": "懷愛山",
        "id": "8636e17b-d28c-4b7e-a6b5-d12b7cff282c"
    },
    {
        "author": "喻良能",
        "paragraphs": [
            "松風百步到靈陽，千古風流憶長房。",
            "竹杖化龍無處覓，空餘陂水繞堤長。"
        ],
        "title": "仙隠觀費長房故宅舊名靈陽宮觀後有葛陂蓋竹杖化龍處也",
        "id": "4de54214-a948-4357-ba54-c662fd6af5c1"
    },
    {
        "author": "喻良能",
        "paragraphs": [
            "此水名傳自昔賢，味甘誰敢鬭芳鮮。",
            "一甌雪乳初嘗罷，知是人間第一泉。"
        ],
        "title": "題谷簾泉",
        "id": "c994d559-ae77-4133-bc2b-8936b1385d6b"
    },
    {
        "author": "喻良能",
        "paragraphs": [
            "青林闕處綠陰開，十里長風送月來。",
            "妬雨玩雲都凈盡，素華清影巧裴徊。"
        ],
        "title": "月臺",
        "id": "a0343045-43d6-429d-a359-147c709911e3"
    },
    {
        "author": "喻良能",
        "paragraphs": [
            "琵琶人去幾經秋，司馬青衫亦故丘。",
            "唯有當時亭下水，無情依舊更東流。"
        ],
        "title": "琵琶亭",
        "id": "63e61652-473e-4c9e-9ee7-7aafff23fe92"
    },
    {
        "author": "喻良能",
        "paragraphs": [
            "玉裙練帨清無塵，一笑喚回幽谷春。",
            "天寒日暮故相惱，不怕近前丞相嗔。"
        ],
        "title": "次韻梅花絕句",
        "id": "645bcbfd-9ce4-4560-9264-bc6195624bab"
    },
    {
        "author": "喻良能",
        "paragraphs": [
            "玉肌冰骨不多枝，半映清池半近籬。",
            "寒雪尚遲新月早，橫斜分影到漣漪。"
        ],
        "title": "次槐卿舅詠梅二絕  其一",
        "id": "e27c12ef-e2e5-42e9-a8ca-2699bf35459e"
    },
    {
        "author": "喻良能",
        "paragraphs": [
            "朔風寒日澹孤芳，冰雪相看有暗香。",
            "但得橫枝臨却月，不須斗酒博西凉。"
        ],
        "title": "次槐卿舅詠梅二絕  其二",
        "id": "5e645d97-aecb-454e-888a-1e3fab8541f8"
    },
    {
        "author": "喻良能",
        "paragraphs": [
            "坡翁文字妙來今，仙去遺蹤杳莫尋。",
            "惟有石鐘還好在，未須霜降自清音。"
        ],
        "title": "石鐘山",
        "id": "6dcc731d-8b76-41fe-9cd4-37fade29117d"
    },
    {
        "author": "喻良能",
        "paragraphs": [
            "甘香曾飲谷簾前，携茗仍來試煮泉。",
            "更覺清風生兩腋，始知鴻漸是茶仙。"
        ],
        "title": "題煮泉亭",
        "id": "0a8cdbdc-654c-4e3c-8cc1-c8a865f79e21"
    },
    {
        "author": "喻良能",
        "paragraphs": [
            "灧灧冰輪林上頭，煙鎖霧斂桂花浮。",
            "要看夜靜天如水，莫遣疎簾不上鈎。"
        ],
        "title": "望月臺",
        "id": "a8a17e75-6097-4f0e-958e-595c192e33b8"
    },
    {
        "author": "喻良能",
        "paragraphs": [
            "長安酒樓歌管新，一曲烏棲泣鬼神。",
            "狂客解龜同一醉，人人知是謫仙人。"
        ],
        "title": "題太白祠堂  其一",
        "id": "3cc7d7ff-a106-4aa0-8f71-f76fa23feb66"
    },
    {
        "author": "喻良能",
        "paragraphs": [
            "倒披綺裘草裹巾，酒醒玉山來映人。",
            "明月滄江故無恙，騎鯨何處狎龍鱗。"
        ],
        "title": "題太白祠堂  其二",
        "id": "ec226117-b9c9-4676-b857-5ddcbecc30b2"
    },
    {
        "author": "喻良能",
        "paragraphs": [
            "潮生采石波濤險，秋入青山草木寒。",
            "千古風流無處覓，空吟亭北倚欄干。"
        ],
        "title": "題太白祠堂  其三",
        "id": "b40f3cfe-6a9d-49f3-8d2b-e2499c5532b5"
    },
    {
        "author": "喻良能",
        "paragraphs": [
            "匡廬山水甲南州，况是曾經靖節游。",
            "眼底總堪供賦詠，新詩不礙細雕鎪。"
        ],
        "tags": [
            "庐山"
        ],
        "title": "初到廬山",
        "id": "75185a5d-9bec-4853-aece-c0284dc6a471"
    },
    {
        "author": "喻良能",
        "paragraphs": [
            "不與驪山脂水并，獨於廬阜占佳名。",
            "我來試作泉間浴，一洗平生病惱輕。"
        ],
        "title": "溫泉",
        "id": "0910c332-383c-49a6-a5ef-047f4b29c603"
    },
    {
        "author": "喻良能",
        "paragraphs": [
            "漱玉亭邊百尺橋，游人平步玉虹腰。",
            "憑欄下瞰清淵底，秋水無塵浸碧霄。"
        ],
        "title": "題開先寺飛橋次待制王公韻",
        "id": "aa209c86-4f7d-4490-83a0-41f2c7754d05"
    },
    {
        "author": "喻良能",
        "paragraphs": [
            "語客歸休醉欲眠，素琴雖蓄本無絃。",
            "南窗寄傲北窗卧，買斷清風不用錢。"
        ],
        "title": "游柴桑懷淵明二絕  其一",
        "id": "6b2341b3-6c23-4965-9193-17a04ba7c6c1"
    },
    {
        "author": "喻良能",
        "paragraphs": [
            "草莽連雲舊逕荒，人人稱是古柴桑。",
            "園蔬籬菊知何處，喬木蕭蕭挂夕陽。"
        ],
        "title": "游柴桑懷淵明二絕  其二",
        "id": "cd218d00-f30a-4b43-8da5-a8ab7c9d1031"
    },
    {
        "author": "喻良能",
        "paragraphs": [
            "有客持柯石門道，避人避世白雲邊。",
            "相逢驚喜還相問，應說經今八百年。"
        ],
        "title": "題石榴洞  其一",
        "id": "855642c7-ad32-41df-8b60-403994ecdcbb"
    },
    {
        "author": "喻良能",
        "paragraphs": [
            "溪谷幽深可避秦，桃源風物畫難真。",
            "思量却得藍超力，解遣人知洞裏春。"
        ],
        "title": "題石榴洞  其二",
        "id": "26d525ae-3e73-4265-973d-bfc69b1db6c1"
    },
    {
        "author": "喻良能",
        "paragraphs": [
            "當年雞犬白雲中，屋角榴花带露濃。",
            "洞口只今無處覓，唯餘碧水繞青榕。"
        ],
        "title": "題石榴洞  其三",
        "id": "c6ccdb79-621b-4a5a-aa96-203f0d000de2"
    },
    {
        "author": "喻良能",
        "paragraphs": [
            "堂上橫看江上洲，洲邊春浪拍天浮。",
            "晴欄倚遍無多景，浩蕩時時沒白鷗。"
        ],
        "title": "登清音堂  其一",
        "id": "b977e8ab-3df4-471f-8003-9fb55835f895"
    },
    {
        "author": "喻良能",
        "paragraphs": [
            "洲以檀槽舊得名，風來草木自成聲。",
            "青衫司馬令人恨，只作潯陽送客行。"
        ],
        "title": "登清音堂  其二",
        "id": "2d65849a-3978-440f-8959-87f550f0fcef"
    },
    {
        "author": "喻良能",
        "paragraphs": [
            "平生秀句誦隨州，今日身親歷勝遊。",
            "欲賦江山無好語，强賡歸鳥與孤舟。"
        ],
        "title": "登清音堂  其三",
        "id": "4c2f774a-df13-4a04-b2c4-3948d153fde4"
    },
    {
        "author": "喻良能",
        "paragraphs": [
            "王勃揮毫滕閣上，蘇仙把酒華山顛。",
            "去秋相與追清賞，回首匆匆又一年。"
        ],
        "title": "彥禮提宮以詩見招赴惠山登高之集次韻奉酬  其一",
        "id": "41bc8373-46eb-4025-9f89-d7e319a8ae98"
    },
    {
        "author": "喻良能",
        "paragraphs": [
            "西風摇落雁南翔，萬里晴空一洗凉。",
            "幸有從來茱菊約，敢辭相對引壺觴。"
        ],
        "title": "彥禮提宮以詩見招赴惠山登高之集次韻奉酬  其二",
        "id": "09b30e24-f4a1-477d-a68c-c136461cadba"
    },
    {
        "author": "喻良能",
        "paragraphs": [
            "先生萬事不挂眼，獨向秋叢餐落英。",
            "未省折腰營五斗，懸知今日有淵明。"
        ],
        "title": "題徐子由菊坡圖  其一",
        "id": "6a011223-a687-483e-90a4-a1557bbfcecd"
    },
    {
        "author": "喻良能",
        "paragraphs": [
            "葺坡種菊當餱糧，想見西風百本黄。",
            "安得一尊相對飲，爲公滿意賦柴桑。"
        ],
        "title": "題徐子由菊坡圖  其二",
        "id": "99bc36db-c0de-4318-b726-ff9a788ffd70"
    },
    {
        "author": "喻良能",
        "paragraphs": [
            "雨餘池水淡泠泠，霜後梅花照眼明。",
            "題作清心知未稱，此心元自不須清。"
        ],
        "title": "清心堂",
        "id": "8f1c1450-0d34-467b-a02d-124c142b5b3d"
    },
    {
        "author": "喻良能",
        "paragraphs": [
            "去歲茲晨離楚東，今年飛盖上晴空。",
            "煙雲晻靄江天暮，一笑都如夢寐中。"
        ],
        "title": "去歲十月六日由番江向安仁今歲十月回自廣信復以是日同王藍田諸公登安仁張古峰",
        "id": "c8b35144-57ed-40ae-894f-3e59883bf3b9"
    },
    {
        "author": "喻良能",
        "paragraphs": [
            "平生西蜀劉中壘，四海東嘉王右軍。",
            "三載相思千里夢，何時把酒聽論文。"
        ],
        "title": "懷王侍郎劉祕監",
        "id": "2eadf0a6-fa39-4faf-9f07-dfa50a1e0e58"
    },
    {
        "author": "喻良能",
        "paragraphs": [
            "澤國寒多春事遲，南來地暖意都迷。",
            "城陰雨過臘初近，梅子青青桃滿蹊。"
        ],
        "title": "臘前二日見青梅桃花",
        "id": "386f0d20-b3a8-4514-835e-861994a7c7a5"
    },
    {
        "author": "喻良能",
        "paragraphs": [
            "地靜城荒可當山，士衡瓦屋兩三間。",
            "作亭領畧吾何暇，留待來賢涉筆間。"
        ],
        "title": "丞廨之後正瞰城城上有古木十數株盛夏五六月清風徐來蕭然有山林之趣嘗誦陳後山城荒可當山之句欲作亭對之榜曰當山而三歲之間十捧差檄三攝劇邑猝猝未能也今且去矣乃留詩壁間庶幾後之君子會有成吾之志者",
        "id": "3423c8d9-9500-42cd-a246-059ab595f5b2"
    },
    {
        "author": "喻良能",
        "paragraphs": [
            "青衫憔悴鬢毛蒼，還記并州舊葛强。",
            "楚尾吳頭秋驛好，喜聞嚼麝笑談香。"
        ],
        "title": "次韻趙十太尉留題驛亭絕句",
        "id": "ef8a77ef-08a2-4408-8e16-612a6afebaa8"
    },
    {
        "author": "喻良能",
        "paragraphs": [
            "柳絲稀處見前山，半在雲間半霧間。",
            "回首亂紅濃翠裏，春風啼鳥更綿蠻。"
        ],
        "title": "愛山",
        "id": "7669beb4-f0a6-4b2c-a20a-ee45fe3987bf"
    },
    {
        "author": "喻良能",
        "paragraphs": [
            "青綺叢中蹙絳紗，碧雲闕處抹晴霞。",
            "凌霜窈窕含朱彩，消得愚溪作意誇。"
        ],
        "title": "朝爽軒紅蕉著花喜而成篇",
        "id": "8e2f9313-5938-4d9c-b35a-f2808e8e3324"
    },
    {
        "author": "喻良能",
        "paragraphs": [
            "陶朱西子功名後，安石東山隠遯初。",
            "畫圖三挹春風面，豁得平生俊氣無。"
        ],
        "title": "題泛五湖遊東山圖",
        "id": "5524ddcf-81dd-445c-ad4c-37276887a0c7"
    },
    {
        "author": "喻良能",
        "paragraphs": [
            "亭上橫看十六峰，峰頭烟靄碧連空。",
            "不須更作遊山計，坐遣詩情落酒中。"
        ],
        "title": "亦好亭獨坐",
        "id": "586aaf8d-75a9-4c98-9159-ea00e4569855"
    },
    {
        "author": "喻良能",
        "paragraphs": [
            "片石來從鳳枳家，天然崖窾自唅呀。",
            "從今喻子新三洞，不減坡翁舊九華。"
        ],
        "title": "湖口主簿劉君少魏以皂湖石二峰見遺其一盤拗呀豁彷彿金華洞天因目之曰小三洞賦詩一絕",
        "id": "37748de3-dad4-4f65-a0c0-7c806a7b39b4"
    },
    {
        "author": "喻良能",
        "paragraphs": [
            "寢瘵初休意未便，篔簹生筍柳生綿。",
            "誰能朅朅團欒走，只要齁齁酩酊眠。"
        ],
        "title": "病起  其一",
        "id": "59ab94e2-30a9-4a40-885a-7a5ebbe87a8f"
    },
    {
        "author": "喻良能",
        "paragraphs": [
            "幾歲思歸今得歸，一筇三逕共忘機。",
            "寸腸滿貯愁千斛，的當回頭覺昨非。"
        ],
        "title": "病起  其二",
        "id": "b6f537ee-69c9-4bb6-82bd-37d313a0a6ab"
    },
    {
        "author": "喻良能",
        "paragraphs": [
            "細高風物總幽奇，朱實離離瘦玉枝。",
            "居士既爲東道主，文人休勒北山移。"
        ],
        "title": "次韻槐卿舅詩寄石榴",
        "id": "46aabfa7-1760-4d96-bb73-b8221df880bc"
    },
    {
        "author": "喻良能",
        "paragraphs": [
            "夏木陰陰翠竹疎，相携蕭寺饌伊蒲。",
            "他年細味禪房句，便是香山六老圖。"
        ],
        "title": "六月十日偕夏卿兄季野孟明仲文季直弟游香山因得小詩書僧堂壁",
        "id": "c7ce302a-35f1-41b2-a1f8-71e03d767ee0"
    },
    {
        "author": "喻良能",
        "paragraphs": [
            "湖水林風清復清，買肴置酒七峰亭。",
            "直須待得玉鈎掛，要看牽牛織女星。"
        ],
        "title": "孟秋七日邀從兄廿五宣義四弟五姪同飲錦園即席之作",
        "id": "c2d2a66f-8431-4dae-a60e-0e152bfd0309"
    },
    {
        "author": "喻良能",
        "paragraphs": [
            "却月枝橫淮海初，水曹句法到西湖。",
            "橫枝影瘦池清淺，奇絕何人作畫圖。"
        ],
        "tags": [
            "西湖"
        ],
        "title": "何遜梅花詩云枝橫却月觀林和靖云水邊籬落忽橫枝又云疏影橫斜水清淺是或一律也亦好園江梅一株枝橫丈餘作平壇鑿小池於其下壇池初成榜曰橫枝喜而賦詩",
        "id": "76985b39-1b6f-4e4c-9bef-5ffb8febac5f"
    },
    {
        "author": "喻良能",
        "paragraphs": [
            "清明時候雨初足，白花滿山明似玉。",
            "十里春風睡眼中，小桃飄盡餘新綠。"
        ],
        "title": "三月六日清明節道中",
        "id": "553d67d2-f277-4907-89de-37ce928b2242"
    },
    {
        "author": "喻良能",
        "paragraphs": [
            "九日紅茱紫菊催，相携緩步上飛來。",
            "酒酣便有龍山趣，不用重尋戲馬臺。"
        ],
        "title": "北山登高",
        "id": "10528d32-e1e3-4ed7-9b37-f54ac199172b"
    },
    {
        "author": "喻良能",
        "paragraphs": [
            "破臘侵星渡急流，曉風吹動黑貂裘。",
            "黄雲不斷碧雲暗，荔子林邊甘蔗洲。"
        ],
        "title": "渡江至侯官鎮記所見",
        "id": "c9cbca5e-ce94-4889-a55a-236aca91a1f7"
    },
    {
        "author": "喻良能",
        "paragraphs": [
            "驚流落石震林坰，一洗紅塵耳目醒。",
            "妙語曾聞杜陵老，高江急峽鬭雷霆。"
        ],
        "title": "峽橋  其一",
        "id": "5158fc20-12c8-447e-a2b7-2a39e7f6c17b"
    },
    {
        "author": "喻良能",
        "paragraphs": [
            "百尺危橋跨綵虹，快輸白浪入晴空。",
            "眼驚巫峽江山近，身在蘇仙詩句中。"
        ],
        "title": "峽橋  其二",
        "id": "f915b35b-cb81-469f-b26f-e32fe28e2fed"
    },
    {
        "author": "喻良能",
        "paragraphs": [
            "五采斕斑好毛羽，金沙石礫映毰毸。",
            "我無御史西臺望，安用一雙鸂鶒來。"
        ],
        "title": "文舉司理以鸂鶒一雙見遺作詩爲謝",
        "id": "1a2e47c7-d1d3-41cc-a587-83ef1f141680"
    },
    {
        "author": "喻良能",
        "paragraphs": [
            "陳郎七歲富三冬，此去聲名動九重。",
            "好踐退之童子序，莫隨劉晏頌東封。"
        ],
        "title": "贈神童陳樸",
        "id": "3482f5bb-2545-4fd0-895e-a59ff6f54515"
    },
    {
        "author": "喻良能",
        "paragraphs": [
            "斷無鵝鴨惱比鄰，頼有鐘魚隔竹聞。",
            "故遣新茶就佳磑，要供戲綵滿甌雲。"
        ],
        "title": "就報恩借碾碾茶彝老有詩因次其韻",
        "id": "03fc14d6-7488-4595-8bad-375d2a55fd35"
    },
    {
        "author": "喻良能",
        "paragraphs": [
            "別多會少兩情深，風幌雲屏喜不禁。",
            "誰道初秋清夜永，須知一刻直千金。"
        ],
        "title": "七夕戲詠",
        "id": "259a878d-d901-4b1e-9f89-88324fd0bd11"
    },
    {
        "author": "喻良能",
        "paragraphs": [
            "粟粟枝頭淺淺黄，十分風味百分香。",
            "廣寒宮殿清秋裏，掠削雲鬟試靚粧。"
        ],
        "title": "巖桂  其一",
        "id": "395a071a-aeb4-40fb-9fc6-f6e889550626"
    },
    {
        "author": "喻良能",
        "paragraphs": [
            "枝頭金粟色偏勻，空裏非煙氣自薰。",
            "莫把白旃檀漫比，香濃猶得逆風聞。"
        ],
        "title": "巖桂  其二",
        "id": "e0ef96b3-7be2-48da-ba00-df019289af12"
    },
    {
        "author": "喻良能",
        "paragraphs": [
            "水沉風味鬰金黄，風定猶聞十里香。",
            "造物普令薰一切，故應五濁暫清凉。"
        ],
        "title": "巖桂  其三",
        "id": "b36ece9f-ed83-4fa8-b643-ca7fdfb20124"
    },
    {
        "author": "喻良能",
        "paragraphs": [
            "夫君遺我菊浮屠，分得清香供讀書。",
            "突兀便高三數尺，層層畫影綠扶疎。"
        ],
        "title": "謝司路鈐遺菊花塔",
        "id": "eb1255c8-ead2-4cce-a46e-91a7b64896aa"
    },
    {
        "author": "喻良能",
        "paragraphs": [
            "宮庠寂寂雀羅門，寧有賢人倒綠樽。",
            "頼得蘇州情義重，肯令從事問寒溫。"
        ],
        "title": "謝陳蘇州送酒",
        "id": "5eb00df2-33e7-4690-bd61-891773d27c9a"
    },
    {
        "author": "喻良能",
        "paragraphs": [
            "五十之年又過三，依然白髮照青衫。",
            "年來大起山林興，任達從教笑阮咸。"
        ],
        "title": "元日追次東坡和子由省宿致齋韻",
        "id": "0592d841-50e4-4b69-ae5a-c09b37774a24"
    },
    {
        "author": "喻良能",
        "paragraphs": [
            "初日輕烟溪上橋，遠峰積雪未全消。",
            "東君也是多情思，先遣春光到柳條。"
        ],
        "title": "人日道中口占  其一",
        "id": "6d57beab-08d8-4cff-b0cd-697285dd9ea3"
    },
    {
        "author": "喻良能",
        "paragraphs": [
            "竹籬茆舍水邊家，窗牖虛明小逕斜。",
            "草色未多春意好，疎梅映竹兩三花。"
        ],
        "title": "人日道中口占  其二",
        "id": "c39e7f64-302d-4fb4-9532-13778ae06e63"
    },
    {
        "author": "喻良能",
        "paragraphs": [
            "瓦影鱗鱗蔭曲塘，疎簾不下縱荷香。",
            "綠波乍識紅粧面，未忍輕將比六郎。"
        ],
        "title": "書紅香堂壁",
        "id": "3de279a6-b4a1-4a59-a8a7-fd005483b925"
    },
    {
        "author": "喻良能",
        "paragraphs": [
            "物情非耦不能久，並蔕芙蓉亦自雙。",
            "珍重鶴君新得配，故應清唳徹秋江。"
        ],
        "title": "參議林郎中蓄乘軒君向來止有其一今日見之乃有嘉偶因得小詩",
        "id": "32228272-8898-422b-a9f2-115af324663b"
    },
    {
        "author": "喻良能",
        "paragraphs": [
            "桂樹青青百里疆，鷓鴣啼徹午陰涼。",
            "延平津上峰如削，劍去江空水自長。"
        ],
        "title": "南劍道中",
        "id": "775a7315-d381-46d8-be23-fa619840e2ad"
    },
    {
        "author": "喻良能",
        "paragraphs": [
            "扁舟一葉破漣漪，九曲窮時山更奇。",
            "喚取謫仙來著句，平章佳處要清詩。"
        ],
        "title": "九曲溪  其一",
        "id": "aa1c0e87-3b84-4109-89b2-fe63f9622c2e"
    },
    {
        "author": "喻良能",
        "paragraphs": [
            "十年來往大江東，每爲青山引興濃。",
            "自到此山尋絕境，悔看五老九華峰。"
        ],
        "title": "九曲溪  其二",
        "id": "9beddeef-af68-468e-90bc-900c8d5419ef"
    },
    {
        "author": "喻良能",
        "paragraphs": [
            "九月十日天氣涼，桂花零落菊花黄。",
            "竹根如意雙不借，放眸一望海天長。"
        ],
        "title": "遊龍井  其一",
        "id": "31b36abe-ef30-4176-9879-bd10cc49fd70"
    },
    {
        "author": "喻良能",
        "paragraphs": [
            "天人彌天同一游，灑落珠璣不自休。",
            "二老風流今浄盡，空餘怪石對龍湫。"
        ],
        "title": "遊龍井  其二",
        "id": "ee1bcd63-5662-4ef5-919c-d8421691753c"
    },
    {
        "author": "喻良能",
        "paragraphs": [
            "致身通顯大槐夢，快意畋魚紫石潭。",
            "何似相携古蘭若，細看香篆味茶甘。"
        ],
        "title": "遊龍井  其三",
        "id": "330f5236-abec-49ce-ba4e-dce8dbb792ce"
    },
    {
        "author": "喻良能",
        "paragraphs": [
            "朔風吹冷破檀心，浥露勻鋪瑣碎金。",
            "喜見鮮鮮長踴躍，只應吏部獨知音。"
        ],
        "title": "次韻馬駒父晚菊五絕  其一",
        "id": "9e602c6d-4911-4a86-8520-af24431b0a09"
    },
    {
        "author": "喻良能",
        "paragraphs": [
            "開及梅花未發時，那愁三弄有桓伊。",
            "何時栗里東籬下，冷蕊寒英伴酒巵。"
        ],
        "title": "次韻馬駒父晚菊五絕  其二",
        "id": "b754d501-7d0f-4a74-923d-153495f219d7"
    },
    {
        "author": "喻良能",
        "paragraphs": [
            "嫩黄初破未凋殘，風露相禁曉色寒。",
            "欲並墨梅兼墨竹，何人爲作畫圖看。"
        ],
        "title": "次韻馬駒父晚菊五絕  其三",
        "id": "0ecf6420-68d6-4603-9d04-9183dcef9a8d"
    },
    {
        "author": "喻良能",
        "paragraphs": [
            "不知香靨爲誰開，衫染鵝黄巧翦裁。",
            "但得目成兼色授，何妨頃刻耻樽罍。"
        ],
        "title": "次韻馬駒父晚菊五絕  其四",
        "id": "bf905125-e52a-491d-973a-184176a09e1c"
    },
    {
        "author": "喻良能",
        "paragraphs": [
            "霧幌褰開秀色明，麴塵半臂亦多情。",
            "芳菲不擬親桃姊，蕭灑端宜齒石兄。"
        ],
        "title": "次韻馬駒父晚菊五絕  其五",
        "id": "8f1d91f3-a6a7-486d-9699-d97e2b244ece"
    },
    {
        "author": "喻良能",
        "paragraphs": [
            "閩粵溪山處處經，長松夾道奏簫笙。",
            "只應行客忘勞役，千里清陰管送迎。"
        ],
        "title": "莆陽道中",
        "id": "5d1bea4d-c17f-4b05-884a-0321c354ecd5"
    },
    {
        "author": "喻良能",
        "paragraphs": [
            "猛雨連天水滿湖，扁舟風撼碧濤麤。",
            "掀髯笑詠煙波裏，兩岸人應作畫圖。"
        ],
        "title": "乘風雨登舟至麴院",
        "id": "87992c7b-b155-4ba7-84d5-8db3f02fe9ee"
    },
    {
        "author": "喻良能",
        "paragraphs": [
            "三年烏石山邊路，每恨南留未北歸。",
            "今復無端登蒜嶺，却尋烏石認親闈。"
        ],
        "title": "登蒜嶺",
        "id": "6801760f-513c-4687-8d3c-b047f606cf6a"
    },
    {
        "author": "喻良能",
        "paragraphs": [
            "不解何郎五字詩，年年長是探梅遲。",
            "未甘辜負春消息，强擬來看竹外枝。"
        ],
        "title": "次韻趙景明初見梅花",
        "id": "7d913885-6855-4239-b5d0-f9bd4ff00719"
    },
    {
        "author": "喻良能",
        "paragraphs": [
            "地總全閩控百蠻，政成治最二年間。",
            "五千里見耕桑盛，百萬人欣日月閒。"
        ],
        "title": "送師相陳大觀文  其一",
        "id": "977966fd-2281-4048-b4f6-75621a0c7c30"
    },
    {
        "author": "喻良能",
        "paragraphs": [
            "腥風吹海向來驚，玉帳分弓射怒鯨。",
            "千里妖氛都鏡浄，商船載月夜深行。"
        ],
        "title": "送師相陳大觀文  其二",
        "id": "6a85d193-eb3e-42d5-81e2-468e6dab1331"
    },
    {
        "author": "喻良能",
        "paragraphs": [
            "頻年秋稔穀相因，八郡恩波著處勻。",
            "長樂城中家幾萬，家家生子總名陳。"
        ],
        "title": "送師相陳大觀文  其三",
        "id": "542e5408-c2e3-4d76-ada9-c1b4dfaf9ee2"
    },
    {
        "author": "喻良能",
        "paragraphs": [
            "化國熙熙日自遲，棠陰無訟草含滋。",
            "何人剩伐南山石，大刻詳書德政碑。"
        ],
        "title": "送師相陳大觀文  其四",
        "id": "4954be5b-f93a-4e23-90a8-93099e3f037b"
    },
    {
        "author": "喻良能",
        "paragraphs": [
            "裴令有心吟綠野，贊皇作意向平泉。",
            "君王夜半思元老，明日金甌寶墨鮮。"
        ],
        "title": "送師相陳大觀文  其五",
        "id": "9fa901bf-a3fe-44d2-843e-be224470bc22"
    },
    {
        "author": "喻良能",
        "paragraphs": [
            "黄童白叟走踆踆，總向城邊擁去輪。",
            "願爲此邦聊小駐，公歸誰作萬家春。"
        ],
        "title": "送師相陳大觀文  其六",
        "id": "ad0682d3-d40a-426a-8e9d-72c7c9924d00"
    },
    {
        "author": "喻良能",
        "paragraphs": [
            "將令四海變虞唐，那得夔龍滯一方。",
            "寄語邦人休卧轍，道傍行看舍人裝。"
        ],
        "title": "送師相陳大觀文  其七",
        "id": "e6478cb4-8e71-408e-a30b-b59a49a8d7c4"
    },
    {
        "author": "喻良能",
        "paragraphs": [
            "溶溶曳曳白雲閒，救旱濡枯頃刻間。",
            "四海蒼生望霖雨，謝公早晚起東山。"
        ],
        "title": "送師相陳大觀文  其八",
        "id": "fb5ada4e-7496-4fb2-b928-4500c802a602"
    },
    {
        "author": "喻良能",
        "paragraphs": [
            "朱朱白白總精神，共喜今年化筆勻。",
            "尚有窮鄉寒谷土，政須一氣轉鴻鈞。"
        ],
        "title": "送師相陳大觀文  其九",
        "id": "bdaedb8a-e5f7-44d3-8b37-5f578fd78001"
    },
    {
        "author": "喻良能",
        "paragraphs": [
            "急槳如飛破浪紋，子陵灘下水沄沄。",
            "江風初靜扁舟穩，卧看青天行白雲。"
        ],
        "title": "桐廬舟中",
        "id": "26a18827-cf72-4e1e-9cf7-fe362a3265ea"
    },
    {
        "author": "喻良能",
        "paragraphs": [
            "倚欄遥望賀家湖，千頃波光半欲蕪。",
            "試問青銅未消蝕，西湖得及此間無。"
        ],
        "tags": [
            "西湖"
        ],
        "title": "望湖亭",
        "id": "8ebf866e-44ab-4441-b41c-6c58c7c899b6"
    },
    {
        "author": "喻良能",
        "paragraphs": [
            "乞得君王一曲湖，笑他三逕就荒蕪。",
            "欲知千古高風在，月落寒山影自孤。"
        ],
        "title": "賀知章祠",
        "id": "62c1f744-98d6-4de4-8f5b-d3b4292550ed"
    },
    {
        "author": "喻良能",
        "paragraphs": [
            "憶昔未曾遊鑑水，畫圖髣髴見非真。",
            "年來飽泛同苕霅，寧媿江湖舊散人。"
        ],
        "title": "鑑湖",
        "id": "91fcfa07-8f84-4a0d-92d4-b88cffc2d233"
    },
    {
        "author": "喻良能",
        "paragraphs": [
            "清溪一曲抱危亭，天水無塵相與明。",
            "昔日紫微今御史，兩翁詩句一般清。"
        ],
        "title": "弄水亭次李察院韻",
        "id": "c5b4727b-466e-42cd-888f-43a74dc49b53"
    },
    {
        "author": "喻良能",
        "paragraphs": [
            "玉龍千丈自夭矯，飛雨十里長廉纖。",
            "愚柳一見心眼爽，未須界圍觀水簾。"
        ],
        "title": "題五洩瀑布四首  其一",
        "id": "87a696e2-4fad-4dd3-9a86-e40279a7e889"
    },
    {
        "author": "喻良能",
        "paragraphs": [
            "香爐太白有佳句，鴈蕩老坡題畫圖。",
            "安得二仙居至此，新詩想見唾成珠。"
        ],
        "title": "題五洩瀑布四首  其二",
        "id": "6ef4438a-1777-42c5-bc0f-e934e4320647"
    },
    {
        "author": "喻良能",
        "paragraphs": [
            "越絕徒聞萬壑流，他山未比此山幽。",
            "誰云十地有熱惱，但覺三伏生涼秋。"
        ],
        "title": "題五洩瀑布四首  其三",
        "id": "306927b3-90d9-4f9b-8c87-3534bb4543c3"
    },
    {
        "author": "喻良能",
        "paragraphs": [
            "瀑雨霏霏濕翠嵐，來從天半許誰探。",
            "凌空踏盡崚嶒石，始到峰頭第一潭。"
        ],
        "title": "題五洩瀑布四首  其四",
        "id": "6a0d0dd1-d69d-4982-a8bf-e861c300e354"
    },
    {
        "author": "喻良能",
        "paragraphs": [
            "白玉盆中淺更清，綠毛浮水鬭輕盈。",
            "須臾食罷渾無事，自上盆山頂上行。"
        ],
        "title": "綠毛龜",
        "id": "3ed9cc3f-322e-4eb9-b00c-ee0b9e1a686d"
    },
    {
        "author": "喻良能",
        "paragraphs": [
            "薰風正欲拂江梅，去歲茲晨宿霧開。",
            "新竹出牆荷貼水，今年潦倒又重來。"
        ],
        "title": "禹帝祠道中",
        "id": "32acd3fb-2a6d-46aa-9358-9fa221a1f528"
    },
    {
        "author": "喻良能",
        "paragraphs": [
            "禹陵蹤跡頗堪疑，窆石衣冠知幾時。",
            "猶解起人河洛思，可憐大勝嶧山碑。"
        ],
        "title": "窆石",
        "id": "15fa2aa1-dc6d-41de-9de2-86c2714b1d17"
    },
    {
        "author": "喻良能",
        "paragraphs": [
            "不覺當年室與宮，菲泉猶得想遺風。",
            "至今美食鮮衣者，不敢緣窺綠凈中。"
        ],
        "title": "菲飲泉和韻",
        "id": "0f734421-b08e-4711-8de0-eca99f430b2c"
    },
    {
        "author": "喻良能",
        "paragraphs": [
            "考古年來喜有徵，相携步步上崚嶒。",
            "皇華使者歸朝著，好爲詩翁說禹陵。"
        ],
        "title": "陪胡少卿登山瞻禹陵",
        "id": "7dc31a13-0635-435e-b935-bf3d82e4caa9"
    },
    {
        "author": "喻良能",
        "paragraphs": [
            "空餘青李與來禽，寶墨知誰是賞音。",
            "未若山陰羽衣客，等閒猶識愛鵝心。"
        ],
        "title": "鵝池",
        "id": "7f1dd81d-ad43-457e-bd27-4a12f741fd4f"
    },
    {
        "author": "喻良能",
        "paragraphs": [
            "傲睨須知古有秦，却將黔首等微塵。",
            "當時虛上峰頭望，不見桃源避世人。"
        ],
        "title": "秦望閣",
        "id": "22b786b5-0e5a-4618-a92d-dd964e71cfb1"
    },
    {
        "author": "喻良能",
        "paragraphs": [
            "茲泉定力冠諸泉，故向空山獨湛然。",
            "終日虛明無一物，客來惟見浪痕圓。"
        ],
        "title": "定泉",
        "id": "0a2273af-c59c-4b8d-99a0-e934171eeb82"
    },
    {
        "author": "喻良能",
        "paragraphs": [
            "誰將龍脊置新亭，一餉登臨耳目醒。",
            "欲識海門山盡處，爛銀堆裏數螺青。"
        ],
        "title": "登望海亭",
        "id": "2a9151fa-ab19-4580-bb0a-5fca2c2c0411"
    },
    {
        "author": "喻良能",
        "paragraphs": [
            "潦收池浄見魚行，木落山空鳥語鳴。",
            "更待夜深來徙倚，要看霜月鬭波清。"
        ],
        "title": "題智者雙清堂",
        "id": "9fd95616-b06f-4395-ac75-72173b6dcf7f"
    },
    {
        "author": "喻良能",
        "paragraphs": [
            "脫身畎畝簉簪紳，父母妻孥均沐恩。",
            "百年七萬二千飯，要須一飯不忘君。"
        ],
        "title": "磨勘轉朝請郎",
        "id": "924442ed-2db7-4f68-8958-3aad38e4d1de"
    },
    {
        "author": "喻良能",
        "paragraphs": [
            "疎枝倚竹更臨池，一餉清寒瘦雪肌。",
            "恰似玉兒初識面，朱唇蘇頰總相宜。"
        ],
        "title": "乙未詠梅",
        "id": "cc1bc9d5-07f5-48e3-acdc-b0d294f34699"
    },
    {
        "author": "喻良能",
        "paragraphs": [
            "輕陰疎雨帝城西，目斷裙腰綠正齊。",
            "處處春風圍繡幕，行雲莫與濕障泥。"
        ],
        "title": "湖上二絕  其一",
        "id": "788bad47-d8a6-49ce-9e18-f92cffa6e429"
    },
    {
        "author": "喻良能",
        "paragraphs": [
            "初過百六見梨花，堤路煙輕雨更斜。",
            "玉雪一枝端可念，柳絲深處水邊家。"
        ],
        "title": "湖上二絕  其二",
        "id": "c325dcbc-ffb3-43d2-8343-145608d936de"
    },
    {
        "author": "喻良能",
        "paragraphs": [
            "兩鬢蕭蕭華髮生，欲尋江上白鷗盟。",
            "皇恩却許陪鵷鷺，重聽景陽鐘鼓聲。"
        ],
        "title": "天申節明慶寺啟建",
        "id": "bdce3542-ea26-453d-81f8-8a848833a4f7"
    },
    {
        "author": "喻良能",
        "paragraphs": [
            "雲滿千山雨滿川，肩輿來禮白衣仙。",
            "山間秋色知多少，總在危簷繚檻前。"
        ],
        "title": "雨中至上竺",
        "id": "90efd454-fcc9-4adc-989b-db01902b68f9"
    },
    {
        "author": "喻良能",
        "paragraphs": [
            "瑠璃翦葉碧團團，收拾繁枝徑尺寒。",
            "舉贈詩翁知有意，要令飽看鶴頭丹。"
        ],
        "title": "聞莊鵬舉山茶小盆葩華雜然有意舉以見遺因作詩求之",
        "id": "911b9007-19d5-486e-8128-b8b75aec90db"
    },
    {
        "author": "喻良能",
        "paragraphs": [
            "鐵冠慷慨老臣風，諫紙雍容補衮功。",
            "久以精忠簡天上，暫將和氣到閩中。"
        ],
        "title": "送王季海敷文赴閩漕  其一",
        "id": "0c5defcd-c090-42ac-b464-04fcc1b9840e"
    },
    {
        "author": "喻良能",
        "paragraphs": [
            "諫省歸來三載餘，君王應渴見鴻儒。",
            "七閩重地誰能漕，聊出長才爲轉輸。"
        ],
        "title": "送王季海敷文赴閩漕  其二",
        "id": "aad87676-0b18-4414-84d7-1887f42630d5"
    },
    {
        "author": "喻良能",
        "paragraphs": [
            "聖主方懷南顧憂，且煩持節按閩州。",
            "政成早作朝天計，兩地端須第一流。"
        ],
        "title": "送王季海敷文赴閩漕  其三",
        "id": "61bc33eb-b0c5-47ef-9628-4516067dfa9a"
    },
    {
        "author": "喻良能",
        "paragraphs": [
            "平生師友子王子，四海襟期錄事君。",
            "白髮紅顔俱異物，高山流水欲誰聞。"
        ],
        "title": "追憶王詹事何知錄",
        "id": "ef561907-3b89-4f6b-a32c-df044ee6ee7e"
    },
    {
        "author": "喻良能",
        "paragraphs": [
            "軒窗空洞惟脩竹，風韻時時自琴筑。",
            "學省蕭然冷欲冰，兩翁相對清如玉。"
        ],
        "title": "直廬鎖宿呈監丞宋丈",
        "id": "6a450555-e2f0-4b22-ba09-6a4ada37a638"
    },
    {
        "author": "喻良能",
        "paragraphs": [
            "磬湖雨過漾清波，古岸秋來長薜蘿。",
            "問訊石君無恙否，試煩著手爲摩挲。"
        ],
        "title": "懷亦好園釣磯寄仲文季直二弟",
        "id": "413e4511-c034-424d-afc6-3340b4dcd0e8"
    },
    {
        "author": "喻良能",
        "paragraphs": [
            "聲如蛾唱更悠揚，透縠穿紗喙許長。",
            "莫倚傳呼工噬嚙，須知十月有清霜。"
        ],
        "title": "蚊",
        "id": "cf8d367a-fae0-4ca2-a84e-a661d2301678"
    },
    {
        "author": "喻良能",
        "paragraphs": [
            "風姿凜凜千君子，冠劍堂堂兩大臣。",
            "著我中間哦五字，只應斯立是前身。"
        ],
        "title": "題藍田松竹圖",
        "id": "66a48404-46d0-429e-9a83-ad165bfb8513"
    },
    {
        "author": "喻良能",
        "paragraphs": [
            "平生飽看江湖景，所恨未游關輔山。",
            "一朝圖畫入吾手，似到終南少室間。"
        ],
        "title": "送終南函谷二圖還司路鈐",
        "id": "e67b9006-c9cb-4ed7-8b62-ec6c68b560dd"
    },
    {
        "author": "喻良能",
        "paragraphs": [
            "朝行款接已彌年，會府重逢意豁然。",
            "好酒未容千日醉，惡詩不必萬人傅。"
        ],
        "title": "次韻林參議致甫以詩見索近作",
        "id": "f1a23cdf-e810-4e46-ab9b-8f53170dd8ee"
    },
    {
        "author": "喻良能",
        "paragraphs": [
            "年來飲酒不濡唇，蘸甲今朝始爲君。",
            "頗似昌黎當日語，人皆勸我若無聞。"
        ],
        "title": "僕不飲久矣今日過宋嗣宗且談且飲不覺霑醉",
        "id": "e2e8544a-b75a-453f-a86d-c0e2883ecdf2"
    },
    {
        "author": "喻良能",
        "paragraphs": [
            "吞舟尺澤豈能容，此地誰知著卧龍。",
            "當日春風生筆底，至今山色十分濃。"
        ],
        "title": "次韻王待制游東坡留題十一絕  其一",
        "id": "4d3d6a81-3a90-40e4-9cee-4d8c27a1a20f"
    },
    {
        "author": "喻良能",
        "paragraphs": [
            "當年隨意樂江天，句句新詩盡可傳。",
            "事業文章兩俱美，先生兼比二公賢。"
        ],
        "title": "次韻王待制游東坡留題十一絕  其二",
        "id": "021375e2-09d5-41a1-845e-db05c1375605"
    },
    {
        "author": "喻良能",
        "paragraphs": [
            "五年同社樂田神，一扇西風障庾塵。",
            "文采風流千古事，野人恨不識天人。"
        ],
        "title": "次韻王待制游東坡留題十一絕  其三",
        "id": "8f188349-98b9-4389-a89c-059c8b33ce26"
    },
    {
        "author": "喻良能",
        "paragraphs": [
            "赤壁奴臺視白樓，五言端的勝蘇州。",
            "政緣不得文章力，故許江山作意游。"
        ],
        "title": "次韻王待制游東坡留題十一絕  其四",
        "id": "6989b390-e5bc-4f32-bbc8-93a349181acf"
    },
    {
        "author": "喻良能",
        "paragraphs": [
            "何處重尋飯顆詩，先生詩語總英奇。",
            "細吟出月穿天句，想見揮毫落紙時。"
        ],
        "title": "次韻王待制游東坡留題十一絕  其五",
        "id": "314e46ad-f65d-48b5-9b33-f38719593ef1"
    },
    {
        "author": "喻良能",
        "paragraphs": [
            "對泣何曾學楚囚，扁舟時作大江游。",
            "眼看西蜀三千里，身在淮南第幾州。"
        ],
        "title": "次韻王待制游東坡留題十一絕  其六",
        "id": "ed91fef2-0a34-4b1d-93fc-af87f9c1691d"
    },
    {
        "author": "喻良能",
        "paragraphs": [
            "前代樂天今復見，後身元亮更何疑。",
            "百年人物有誰在，千古聲名無盡時。"
        ],
        "title": "次韻王待制游東坡留題十一絕  其七",
        "id": "38eef42c-f7a2-48c5-a843-3dbb24bf405f"
    },
    {
        "author": "喻良能",
        "paragraphs": [
            "筆下無非幼婦辭，胸中端擬效安期。",
            "我生只許拜遺像，不見先生無恙時。"
        ],
        "title": "次韻王待制游東坡留題十一絕  其八",
        "id": "0d0039f7-a1b4-4ddf-8be9-e71f095b2019"
    },
    {
        "author": "喻良能",
        "paragraphs": [
            "先生仙去幾經年，赤壁依然浪接天。",
            "去棹來舟相指示，曾遊元祐玉堂賢。"
        ],
        "title": "次韻王待制游東坡留題十一絕  其九",
        "id": "028745ed-1e73-4dec-89f4-186e0bfed679"
    },
    {
        "author": "喻良能",
        "paragraphs": [
            "雪堂風物渺江村，行客悽迷欲斷魂。",
            "不見當年謫仙面，空餘春柳典型存。"
        ],
        "title": "次韻王待制游東坡留題十一絕  其一○",
        "id": "28bc0d02-936c-4525-89f4-6cb0766a7f91"
    },
    {
        "author": "喻良能",
        "paragraphs": [
            "腐儒詩膽大於身，所恨陳言老未新。",
            "何日小舟江上去，一杯聊酹筆端神。"
        ],
        "title": "次韻王待制游東坡留題十一絕  其一一",
        "id": "25321ecc-afb8-4661-8ab7-4cb91c4d088c"
    },
    {
        "author": "喻良能",
        "paragraphs": [
            "白衣不至酒難賒，兀坐晴窗獨飲茶。",
            "今日重陽對巖桂，昔年百本看黄花。"
        ],
        "title": "九日無酒仍不見菊唯巖桂一瓶伴此岑寂",
        "id": "0ad6c5b4-5005-4d23-bbbf-a491e20b7f40"
    },
    {
        "author": "喻良能",
        "paragraphs": [
            "碧嶂嶙峋夔子國，白雲縹緲昭君鄉。",
            "平生不識巫山面，今日巫山到眼傍。"
        ],
        "title": "次韻夔府王待制寄示巫山圖",
        "id": "86f8c30b-e629-404f-8089-8ab7d9dd883c"
    },
    {
        "author": "喻良能",
        "paragraphs": [
            "密幄從容僅五旬，趣專大政轉洪鈞。",
            "熙朝未有金華相，創築沙堤第一人。"
        ],
        "title": "上葉參政二絕  其一",
        "id": "62bba6ec-459f-4d7c-813a-3d717a13024d"
    },
    {
        "author": "喻良能",
        "paragraphs": [
            "前世萊公今復見，後身文正更何疑。",
            "君臣相得同魚水，剩把勳名鎮四陲。"
        ],
        "title": "上葉參政二絕  其二",
        "id": "fac595b7-0ece-4936-be98-2c81a2959984"
    },
    {
        "author": "喻良能",
        "paragraphs": [
            "雨過窗虛夜氣清，草間何處亂蛙鳴。",
            "休論公地兼私地，且聽蘿根呷呷聲。"
        ],
        "title": "雨後聞蛙",
        "id": "4fffe0cd-609b-4b9c-b60d-bdc86b76aa1b"
    },
    {
        "author": "喻良能",
        "paragraphs": [
            "平生雲夢澤南州，秋思春情浩莫收。",
            "更聽瀟湘夜深雨，孤篷點滴替人愁。"
        ],
        "title": "次韻陳侍郎李察院瀟湘八景圖 瀟湘夜雨",
        "id": "97b27853-423d-43fa-bbe7-6883d229831a"
    },
    {
        "author": "喻良能",
        "paragraphs": [
            "洞闊乾坤日夜浮，月明天凈最宜秋。",
            "何人獨卧清風裏，萬頃煙波一葉舟。"
        ],
        "tags": [
            "洞庭湖"
        ],
        "title": "次韻陳侍郎李察院瀟湘八景圖 洞庭秋月",
        "id": "cb1b22a6-85f5-4b68-9297-a3c9cfcef05d"
    },
    {
        "author": "喻良能",
        "paragraphs": [
            "江南雲水蓼花洲，中有飛鴻巧自謀。",
            "過盡關山都不住，直須來趁楚江秋。"
        ],
        "title": "次韻陳侍郎李察院瀟湘八景圖 平沙落鴈",
        "id": "5412e03e-401d-4cdd-b6c1-5e309f90e06f"
    },
    {
        "author": "喻良能",
        "paragraphs": [
            "亂山深處水邊村，小艇初歸未掩門。",
            "吹火煮魚傾濁酒，半規斜日照黄昏。"
        ],
        "title": "次韻陳侍郎李察院瀟湘八景圖 漁村落照",
        "id": "bedfb20b-ea81-42be-8cbc-39c99b13fbd3"
    },
    {
        "author": "喻良能",
        "paragraphs": [
            "羣山總入玉壺中，只有滄波映遠空。",
            "獨釣寒江晚來雪，憑誰畫我作漁翁。"
        ],
        "title": "次韻陳侍郎李察院瀟湘八景圖 江天暮雪",
        "id": "c2966e83-97cb-4e5b-b4cc-2d224c3d2e90"
    },
    {
        "author": "喻良能",
        "paragraphs": [
            "千騎遠征夔子國，百篇還賦杜陵詩。",
            "虎牙突兀撐空出，恰似雲開衡嶽時。"
        ],
        "title": "次韻王待制初見虎牙銅柱詩",
        "id": "c8ac5935-fa5d-4a27-9210-0000172a5adc"
    },
    {
        "author": "喻良能",
        "paragraphs": [
            "萬里携來自蜀州，老僧珍重許誰求。",
            "相逢舉贈寧無意，要我雲山處處遊。"
        ],
        "title": "老僧携筇竹杖來試就求之欣然舉以見贈",
        "id": "7bfa47d5-c009-446b-8da6-8a285aa1b8fe"
    },
    {
        "author": "喻良能",
        "paragraphs": [
            "兩地相望千里餘，一番梅雨曉晴初。",
            "無因可寄平安信，喜傍征人接近書。"
        ],
        "title": "得伯壽兄知丞書因成絕句奉寄",
        "id": "c4487b02-d289-41a7-81c1-4ad17f58adb3"
    },
    {
        "author": "喻良能",
        "paragraphs": [
            "少陵無人謫仙死，吏部文章日月光。",
            "半世遑遑就選舉，十年蠢蠢隨朝行。"
        ],
        "title": "讀韓詩有感用介甫體",
        "id": "44755c36-deb3-46ba-bccc-787e02d2a4ec"
    },
    {
        "author": "喻良能",
        "paragraphs": [
            "樂天古律三千首，下筆當年不自休。",
            "平水兒童猶誦習，雞林賈客亦爭求。"
        ],
        "title": "讀樂天詩",
        "id": "7d530453-cbe8-40ff-8f0b-430bc3703e18"
    },
    {
        "author": "喻良能",
        "paragraphs": [
            "青鞋憶昔到廬山，回首清游夢寐間。",
            "忽見廣文奇絕句，十年風雨喚仍還。"
        ],
        "tags": [
            "庐山"
        ],
        "title": "次韻鄭季遠國錄賢良題余廬山詩記  其一",
        "id": "f5a5c704-046b-437f-bf61-e60e5c3d5d51"
    },
    {
        "author": "喻良能",
        "paragraphs": [
            "天姥夢魂勞太白，赤城想像賦興公。",
            "匡廬縹緲煙雲境，總在新篇妙句中。"
        ],
        "tags": [
            "庐山"
        ],
        "title": "次韻鄭季遠國錄賢良題余廬山詩記  其二",
        "id": "a542c863-616d-4a86-88fb-3c77f209320e"
    },
    {
        "author": "喻良能",
        "paragraphs": [
            "曾到匡君住處山，始知身在五雲間。",
            "吟毫揮盡無佳句，空遣奚囊捆載還。"
        ],
        "tags": [
            "庐山"
        ],
        "title": "次韻王待制題予廬山記後二絕  其一",
        "id": "32314d02-5741-45cb-8a09-9909c5ed832a"
    },
    {
        "author": "喻良能",
        "paragraphs": [
            "山阿詩刻照雲松，到處逢人問我公。",
            "白傅蘇仙名不滅，公名今在兩賢中。"
        ],
        "tags": [
            "庐山"
        ],
        "title": "次韻王待制題予廬山記後二絕  其二",
        "id": "6511d3b8-12ec-4635-8b56-e23e0bf0338e"
    },
    {
        "author": "喻良能",
        "paragraphs": [
            "花落波間生纈紋，香飄風外似爐薰。",
            "六郎顔色應慚汝，八子風流定似君。"
        ],
        "title": "荷花",
        "id": "c08b0827-2a36-40b7-a14a-a2058da781dd"
    },
    {
        "author": "喻良能",
        "paragraphs": [
            "萬疊銀山出海門，百川渺渺不勞吞。",
            "晴江斗起黏天浪，一洗忠胥憤屈魂。"
        ],
        "tags": [
            "钱塘江"
        ],
        "title": "八月十八日觀潮  其一",
        "id": "59e711a2-9b7d-4b76-a1d1-eba72401e8f6"
    },
    {
        "author": "喻良能",
        "paragraphs": [
            "誰遣羣兒把綵旛，翩翩驚浪怒濤間。",
            "不知岸上人皆愕，但覺波心意自閒。"
        ],
        "tags": [
            "钱塘江"
        ],
        "title": "八月十八日觀潮  其二",
        "id": "4a156ece-629c-4f6c-8c52-00e1e0e923ea"
    },
    {
        "author": "喻良能",
        "paragraphs": [
            "白浪初看雲出門，驚濤旋見大江奔。",
            "不因江海雷霆鬭，安識蛟龍窟宅尊。"
        ],
        "tags": [
            "钱塘江"
        ],
        "title": "次韻郭刪定觀潮四絕  其一",
        "id": "c47c7ad1-2857-4dfb-a5a2-8f73447e51f0"
    },
    {
        "author": "喻良能",
        "paragraphs": [
            "天池潮汐渺難推，何事多盈亦有虧。",
            "生長濤淵頭縱白，問之消息莫能知。"
        ],
        "tags": [
            "钱塘江"
        ],
        "title": "次韻郭刪定觀潮四絕  其二",
        "id": "5de79777-6385-4580-890f-b8d7b26a9df2"
    },
    {
        "author": "喻良能",
        "paragraphs": [
            "憶昔初爲總角兒，年年秋後厭旌旗。",
            "只今廓廓渾無事，樽酒何妨樂聖時。"
        ],
        "tags": [
            "钱塘江"
        ],
        "title": "次韻郭刪定觀潮四絕  其三",
        "id": "b7532944-8240-4539-bbe3-749dae162a3a"
    },
    {
        "author": "喻良能",
        "paragraphs": [
            "身到錢塘江上初，端如碧海掛新圖。",
            "不知洗眼觀潮日，豁得平生俊氣無。"
        ],
        "tags": [
            "钱塘江"
        ],
        "title": "次韻郭刪定觀潮四絕  其四",
        "id": "b9b8e3b7-26c6-4fe3-9669-744bbf409b66"
    },
    {
        "author": "喻良能",
        "paragraphs": [
            "先生一飯不忘主，詩句端如杜少陵。",
            "敬讀新編二百首，凜然風采照隆興。"
        ],
        "title": "讀侍御去國集次韻卷首赴召",
        "id": "8626af25-e2a5-421a-bef8-56bc5f8896d3"
    },
    {
        "author": "喻良能",
        "paragraphs": [
            "南湖騎馬似知章，熟醉清吟錦瑟傍。",
            "不分鶩行遮電眼，偷閒檢校水雲鄉。"
        ],
        "title": "張持荷以二詩見貽不敢虛辱次韻奉酬  其一",
        "id": "e98943a5-a056-454f-9d01-b84b43be7acf"
    },
    {
        "author": "喻良能",
        "paragraphs": [
            "南湖一似錦江園，秀句端宜入杜編。",
            "想得公餘時步屧，清風明月不論錢。"
        ],
        "title": "張持荷以二詩見貽不敢虛辱次韻奉酬  其二",
        "id": "4cc7decc-67e4-4d1e-a291-d1b1c124de57"
    },
    {
        "author": "喻良能",
        "paragraphs": [
            "結齋風味如和靖，况有凌風百尺臺。",
            "雪霽春新多辦酒，兩翁乘興欲尋梅。"
        ],
        "title": "張持荷以詩見約同沈無隠賞梅因得絕句奉謝",
        "id": "92994dfd-4511-4cc0-b234-de8694571181"
    },
    {
        "author": "喻良能",
        "paragraphs": [
            "吳興青石今無聞，歙郡刷絲端可焚。",
            "儒生誰是喜書者，安得一逢王右軍。"
        ],
        "title": "自題端溪硯",
        "id": "4e1ea7a5-9b3e-4274-b946-88f62658483a"
    },
    {
        "author": "喻良能",
        "paragraphs": [
            "水花翦翦墜同雲，萬里橫陳似畫坤。",
            "不見銀杯兼縞带，知誰肯訪席爲門。"
        ],
        "title": "謝監丞子長雪中四絕  其一",
        "id": "c040a42d-c005-4ec7-aff4-f0fe395f0d22"
    },
    {
        "author": "喻良能",
        "paragraphs": [
            "國子先生老宦游，十年學省一狐裘。",
            "饑雷有意鳴蟬腹，寒粟無端起玉樓。"
        ],
        "title": "謝監丞子長雪中四絕  其二",
        "id": "0dcf7dbf-382e-4f82-8be7-3a1568fb2948"
    },
    {
        "author": "喻良能",
        "paragraphs": [
            "江邊釣雪翁荷笠，道上行人馬度橋。",
            "說與兒童須愛惜，莫貪瓊屑撼長條。"
        ],
        "title": "謝監丞子長雪中四絕  其三",
        "id": "f927582e-e126-4d54-b690-c5bf8973d6e6"
    },
    {
        "author": "喻良能",
        "paragraphs": [
            "萬玉妃來遣目迷，縞裙練帨顫鸞篦。",
            "令人却憶桐川路，粉蘂垂垂照玉谿。"
        ],
        "title": "謝監丞子長雪中四絕  其四",
        "id": "c6ea6840-1631-458c-930b-a3db9309a92c"
    },
    {
        "author": "喻良能",
        "paragraphs": [
            "凍筆難成授簡章，寒光先到讀書堂。",
            "亂飄撲面如平叔，幾點侵眉似馬良。"
        ],
        "title": "喜雪次侯宰韻",
        "id": "83f4d59e-a261-41a8-9ec0-f3140f2ce59a"
    },
    {
        "author": "喻良能",
        "paragraphs": [
            "三亥並遊真盛矣，二禪入社亦佳哉。",
            "鳳池一段風流事，不欠支郎與辯才。"
        ],
        "title": "高國正約飯素浄慈遂至劉寺酌茗于鳳凰泉同遊者蘇太博計撫揮公禪師請公道者蘇計與予同庚",
        "id": "4483db41-9eae-45c8-b09c-a96595d8a34b"
    },
    {
        "author": "喻良能",
        "paragraphs": [
            "春及瓜期夏景生，鳴蟬漸欲替啼鶑。",
            "蜂臣飛急衝殘絮，蟻子行忙礙落英。"
        ],
        "title": "春晚  其一",
        "id": "5528e18c-71aa-4aa0-8f47-f66db6cd6dac"
    },
    {
        "author": "喻良能",
        "paragraphs": [
            "荷葉商量貼水開，亂紅無數點蒼苔。",
            "穿簾雙燕復雙燕，把酒一杯還一杯。"
        ],
        "title": "春晚  其二",
        "id": "d323a724-dcde-4413-9c07-eff6b82aed7c"
    },
    {
        "author": "喻良能",
        "paragraphs": [
            "九重午刻命精禱，四海中宵同出雲。",
            "溽暑已隨飛雨散，清聲還並曉風聞。"
        ],
        "title": "喜雨",
        "id": "235e60e1-c1c7-4580-b7c1-c322e3934ce9"
    },
    {
        "author": "喻良能",
        "paragraphs": [
            "兄弟同登年亦同，羨君墨妙更文工。",
            "我慙潦倒頭仍白，擬學韓豪一送窮。"
        ],
        "title": "次韻李同年誠之見貽之什  其一",
        "id": "c73d66b4-e56d-4215-a02b-d32c99bab95f"
    },
    {
        "author": "喻良能",
        "paragraphs": [
            "筆端灑落謫仙人，况復曾同桂苑春。",
            "一笑相逢端莫逆，門前洲渚正橫陳。"
        ],
        "title": "次韻李同年誠之見貽之什  其二",
        "id": "19ba861a-f279-44c9-89f8-c05a9596f1c1"
    },
    {
        "author": "喻良能",
        "paragraphs": [
            "六年不獲面虞皇，重對彤墀晝漏長。",
            "玉色粹溫天一笑，歸來滿袖有濃香。"
        ],
        "title": "丁未二月十三日延和輪對",
        "id": "754bf017-98f5-4ac4-a477-c843555309ad"
    },
    {
        "author": "喻良能",
        "paragraphs": [
            "我以疎慵丐外遷，公乎何事亦翩然。",
            "兩家俱有親庭樂，且結斑衣自在緣。"
        ],
        "title": "送樓大防倅丹丘",
        "id": "c16baeff-e94c-4a0d-be18-5de59d16ddbf"
    },
    {
        "author": "喻良能",
        "paragraphs": [
            "一家滿載扁舟裏，兩槳春風去似飛。",
            "漸識路人鄉樹出，世間樂事莫如歸。"
        ],
        "title": "丐外得括蒼東歸侍次  其一",
        "id": "0b0d665b-fdd1-451a-a792-2202c2050cc4"
    },
    {
        "author": "喻良能",
        "paragraphs": [
            "十年長客帝王都，五畝田園半欲蕪。",
            "乞得此身猶未老，自摇小艇釣平湖。"
        ],
        "title": "丐外得括蒼東歸侍次  其二",
        "id": "bbbe53d4-c651-4e22-aa55-df5db6e5d1d4"
    },
    {
        "author": "喻良能",
        "paragraphs": [
            "乘騎導從朝陵日，漫山桃李花如織。",
            "好風吹散半空雲，麗日放將新霽色。"
        ],
        "title": "永祐陵  其一",
        "id": "f80e5e92-c62c-4650-88dc-52460f9985bd"
    },
    {
        "author": "喻良能",
        "paragraphs": [
            "森然一徑趨高爽，鬰葱佳氣遥相望。",
            "松聲萬壑奏笙竽，山形千疊開屏障。"
        ],
        "title": "永祐陵  其二",
        "id": "ddfc0bc3-175d-4d7a-84fe-688c4595310c"
    },
    {
        "author": "喻良能",
        "paragraphs": [
            "小臣生長宣和初，深仁浹髓淪肌膚。",
            "只今白首馮唐似，何幸清齋拜鼎湖。"
        ],
        "title": "永祐陵  其三",
        "id": "3dddfd85-0589-4ad2-9f1c-c4bf09e431b1"
    },
    {
        "author": "喻良能",
        "paragraphs": [
            "博山一穗爇沉薰，寄傲胡牀笑此身。",
            "馬隊也知非講肆，聊從開府乞清新。"
        ],
        "title": "誓節馬驛讀龍溪詩",
        "id": "24367de7-8950-4161-9ea7-fbe2b483550d"
    },
    {
        "author": "喻良能",
        "paragraphs": [
            "周郎詩句故驚人，爾許清新思不羣。",
            "不是并刀工翦水，定知瓊尺巧裁雲。"
        ],
        "title": "塗中讀周希稷所示詩卷以詩代簡",
        "id": "666a7d8d-c803-491c-aaeb-e7841efea01e"
    },
    {
        "author": "喻良能",
        "paragraphs": [
            "勢壓江巒棟宇雄，使君如在廣寒宮。",
            "微之政以江山助，千首詩成咳唾中。"
        ],
        "title": "州宅",
        "id": "7727f78e-31e5-471a-9a75-7bbde030ff27"
    },
    {
        "author": "喻良能",
        "paragraphs": [
            "曲溝流水綠蜿蜒，正值春風上巳天。",
            "不是永和東道主，一觴亦復會羣賢。"
        ],
        "title": "淳熙己酉上巳前一日蚤與遂昌縣尉葉禾晚與弟良弼姪得之金華監酒何震飲于月山之曲水覽節物之方新欣湖山之如畫率爾成篇",
        "id": "83855add-d561-4e30-b953-79349057e060"
    },
    {
        "author": "喻良能",
        "paragraphs": [
            "臨空瞰闊俯清溪，閣占黄堂西復西。",
            "我昔曾攀郎宿近，只今人指二星齊。"
        ],
        "title": "少微閣",
        "id": "25f02577-1da5-4a33-bf97-7eb7f35907e8"
    },
    {
        "author": "喻良能",
        "paragraphs": [
            "宗丞矻矻不離口，右司時時說解頤。",
            "豈獨當今三昧手，故應勝古四愁詩。"
        ],
        "title": "簡張子溫運使  其一",
        "id": "17dbe0c8-b965-43fa-80b3-1b16c178b055"
    },
    {
        "author": "喻良能",
        "paragraphs": [
            "少陵子厚妙鑪錘，力不能追心自期。",
            "杯水平時猶不直，試求印可老宗師。"
        ],
        "title": "簡張子溫運使  其二",
        "id": "41150361-e98b-49bc-a41b-ef23f3407741"
    },
    {
        "author": "喻良能",
        "paragraphs": [
            "昔時共說竇家椿，今見清門五桂新。",
            "我亦鄉閭誇盛事，比君家尚少三人。"
        ],
        "title": "椿桂堂",
        "id": "d7de8e1f-3d44-4915-a3c3-e151e271238a"
    },
    {
        "author": "喻良能",
        "paragraphs": [
            "先生高義薄層穹，解使池庭化泮宮。",
            "應笑蘭亭舊豪逸，溪山千古寂寥中。"
        ],
        "title": "題吳先生祠",
        "id": "0ea952df-10f4-4f32-881d-133c20abc695"
    },
    {
        "author": "喻良能",
        "paragraphs": [
            "鶴駕鸞驂入杳冥，望中遺跡照人清。",
            "只今縹緲煙雲裏，應有僊家犬吠聲。"
        ],
        "title": "題挹僊亭",
        "id": "2a9f8975-0c65-4b6b-bcf5-31dedb44311e"
    },
    {
        "author": "喻良能",
        "paragraphs": [
            "紫禁臚傳第四人，錦腸貝齒凜長身。",
            "三年來作諸侯客，千里江山陰受春。"
        ],
        "title": "送王節推夷仲秩滿赴闕  其一",
        "id": "80d9f6eb-0105-43fb-8f18-4d26becb85b0"
    },
    {
        "author": "喻良能",
        "paragraphs": [
            "胸中深蟠萬卷餘，筆端倒傾蛟室珠。",
            "掖垣政要舍人樣，致主澤民推宿儒。"
        ],
        "title": "送王節推夷仲秩滿赴闕  其二",
        "id": "00d22f6f-7b36-4cd5-a700-b923f11766c2"
    },
    {
        "author": "喻良能",
        "paragraphs": [
            "戰和未定議紛紜，草茅有忠天莫聞。",
            "公乎行矣陪國論，毋媿新亭千載人。"
        ],
        "title": "送王節推夷仲秩滿赴闕  其三",
        "id": "fc8c4722-921f-4790-a81c-36a77a75ee9b"
    },
    {
        "author": "喻良能",
        "paragraphs": [
            "中年謝傅良多感，欲別能忘作惡無。",
            "今日與公休惜別，須知元不隔江湖。"
        ],
        "title": "送王節推夷仲秩滿赴闕  其四",
        "id": "2544696a-33b0-4d9b-9cb5-7bdc533f1565"
    },
    {
        "author": "喻良能",
        "paragraphs": [
            "人物中朝第一人，胸蟠萬卷筆如神。",
            "調元要倚經綸手，黄屋虛心待舊臣。"
        ],
        "title": "寄洪舍人二絕  其一",
        "id": "d8944252-aab7-4f70-8cf1-4882b0425753"
    },
    {
        "author": "喻良能",
        "paragraphs": [
            "仲氏昔嘗司宥密，長公元已轉洪鈞。",
            "紫微豈久承流地，黄閤終須報主身。"
        ],
        "title": "寄洪舍人二絕  其二",
        "id": "669739a2-34f7-481a-bfd7-d488f018ee7c"
    },
    {
        "author": "喻良能",
        "paragraphs": [
            "平遠臺高俯翠微，海天煙雨正霏霏。",
            "登臨何處明人眼，烏石山前白鳥飛。"
        ],
        "title": "平遠臺",
        "id": "902d8d61-6a83-4346-839f-dfa6af874672"
    },
    {
        "author": "喻良能",
        "paragraphs": [
            "五季流民去不還，頼君撫有此江山。",
            "嫌名舉世猶知避，何况來瞻廟貌間。"
        ],
        "title": "吳越王廟",
        "id": "2e8535ab-8816-42c6-8fc7-8cfb4bac1f96"
    },
    {
        "author": "喻良能",
        "paragraphs": [
            "輕舞謝衣端不惡，斜侵潘鬢總堪驚。",
            "偶思功業聊看鏡，自怪年來太瘦生。"
        ],
        "title": "次韻丁端叔舟中值雪三絕  其一",
        "id": "1b672d7e-f496-4800-857d-ee088c5b9875"
    },
    {
        "author": "喻良能",
        "paragraphs": [
            "但知才出吳公右，孰識詩堪子建親。",
            "不惜剩吟黄竹句，何妨傳示白頭人。"
        ],
        "title": "次韻丁端叔舟中值雪三絕  其二",
        "id": "3b6fa0a0-9480-4d72-8b7d-ad765f5bca20"
    },
    {
        "author": "喻良能",
        "paragraphs": [
            "延和初奏三千牘，畿甸旋移尺五天。",
            "風格出塵誰可並，爭看遼鶴一千年。"
        ],
        "title": "次韻丁端叔舟中值雪三絕  其三",
        "id": "8b4ae178-9783-4dcd-aa9b-14f74db79c9f"
    },
    {
        "author": "喻良能",
        "paragraphs": [
            "錦園春色滿西東，一笑相歡四老翁。",
            "八秩總開三百歲，樂天風味此時同。"
        ],
        "title": "二月二十八日周提宮葉致政樓司理過訪錦園  其一",
        "id": "f2d769a6-6834-47e9-963d-56980650d905"
    },
    {
        "author": "喻良能",
        "paragraphs": [
            "錦園不減商山樂，四皓中間著此翁。",
            "今日可無千字作，何人似此一樽同。"
        ],
        "title": "二月二十八日周提宮葉致政樓司理過訪錦園  其二",
        "id": "4db7e36c-4b58-4763-9347-2e4ec2d839ab"
    },
    {
        "author": "喻良能",
        "paragraphs": [
            "只欠退之盤谷序，已成摩詰輞川圖。",
            "暮年寧復須西子，不用扁舟向五湖。"
        ],
        "title": "磬湖偶成",
        "id": "78e96968-89a0-4133-98c0-9d063987ab5d"
    },
    {
        "author": "喻良能",
        "paragraphs": [
            "此君稚子別經年，忽到茅齋意豁然。",
            "自媿清貧饞太守，嘗新翻在小春前。"
        ],
        "title": "次韻黄三以詩分送筍",
        "id": "029a57fb-a98c-4c3f-9761-e6efd05656b4"
    },
    {
        "author": "喻良能",
        "paragraphs": [
            "平生飽識江湖趣，今日歸來鬢似絲。",
            "閉戶松風驚醉耳，恰如魚浦聽潮時。"
        ],
        "title": "醉題艇齋",
        "id": "a0a95fea-b401-4883-8d21-fd254a507205"
    },
    {
        "author": "喻良能",
        "paragraphs": [
            "誰人彩斲渭川村，有節輪囷秋竹根。",
            "割我便便春晝睡，乞君栩栩夢中魂。"
        ],
        "title": "送竹枕與勾希載太博",
        "id": "136fbda4-a769-4a12-8b4c-ea5a980346c2"
    },
    {
        "author": "喻良能",
        "paragraphs": [
            "金谷墜樓人已遠，樓前首飾尚堪尋。",
            "誰家玉面雪肌女，淡掃蛾眉方稱簪。"
        ],
        "title": "次韻何茂恭詠玉簪三絕  其一",
        "id": "a6743609-e111-4227-9329-f7fe708ecbe2"
    },
    {
        "author": "喻良能",
        "paragraphs": [
            "未開黄鈿紫冠小，誰與幽人作好秋。",
            "一笑相看兩不厭，翠雲堆裏玉搔頭。"
        ],
        "title": "次韻何茂恭詠玉簪三絕  其二",
        "id": "ffa95ef4-c72a-4b00-955b-75173834a4d5"
    },
    {
        "author": "喻良能",
        "paragraphs": [
            "月露洗沐秋容浄，姑山初逢冰雪仙。",
            "風流水部與藻飾，從此梅花應並傳。"
        ],
        "title": "次韻何茂恭詠玉簪三絕  其三",
        "id": "96642a08-f4cd-4ff2-8087-902938935785"
    },
    {
        "author": "喻良能",
        "paragraphs": [
            "月林風物最湖山，十里煙綃映霧鬟。",
            "欲識丹青難貌處，渚鷗汀鷺有無間。"
        ],
        "title": "題湖上月林",
        "id": "82593067-2971-433d-af4e-fb2db4bd1034"
    },
    {
        "author": "喻良能",
        "paragraphs": [
            "風厲霜嚴了不知，晚來幽獨更多姿。",
            "綸巾細漉柴桑酒，坐對疎籬却始宜。"
        ],
        "title": "亦好園菊花盛開爲賦二絕  其一",
        "id": "a31c9f4d-5cf7-4d6f-8387-28ecc8b597d4"
    },
    {
        "author": "喻良能",
        "paragraphs": [
            "窮秋籬落日蕭蕭，淺笑臨風畫亦勞。",
            "徹骨清寒香未了，落英猶更入離騷。"
        ],
        "title": "亦好園菊花盛開爲賦二絕  其二",
        "id": "e68fb377-b873-4a34-bfdf-f645545d30a0"
    },
    {
        "author": "喻良能",
        "paragraphs": [
            "一枝濃艷倚東風，千葉輕黄點翠叢。",
            "占得娉婷仍結子，故應花果譜兼通。"
        ],
        "title": "亦好園海紅黄香梅著子戲成小詩",
        "id": "d74f3d94-38d4-4bf0-a1a3-02d83b60c119"
    },
    {
        "author": "喻良能",
        "paragraphs": [
            "平湖激水轉山流，石澗縈紆走碧虬。",
            "料得丹青無貌處，白蘋紅蓼滿汀州。"
        ],
        "title": "磬湖小山激水作小溪",
        "id": "b5fc475d-ddfe-479b-94b1-9ce1cca2058c"
    },
    {
        "author": "喻良能",
        "paragraphs": [
            "紫荆斜倚磬湖隈，並幹連枝錦作堆。",
            "猶記太虛壇上木，舞風雙影並徘徊。"
        ],
        "title": "連理枝",
        "id": "107ded2e-3d26-4fd7-b249-04b5854b45d5"
    },
    {
        "author": "喻良能",
        "paragraphs": [
            "事業平生在管城，策勳今日向神京。",
            "區區一第慁子耳，要聽臚傳第一聲。"
        ],
        "title": "送李深卿赴省試  其一",
        "id": "63daf10f-fcef-48e9-a745-d9f8eb0b0dbe"
    },
    {
        "author": "喻良能",
        "paragraphs": [
            "曲江深院題名處，應有春風得意詩。",
            "爲想杏花三十里，却思三五少年時。"
        ],
        "title": "送李深卿赴省試  其二",
        "id": "870fc24e-22c6-4f59-84bb-b9989bc861c8"
    },
    {
        "author": "喻良能",
        "paragraphs": [
            "微雲初月澹層城，絡緯聲連促織清。",
            "北雁不來千里信，西風還起故園情。"
        ],
        "title": "秋日有懷仲文季直二弟",
        "id": "5c175d4a-eb25-4ec5-8049-4635405bbe92"
    },
    {
        "author": "喻良能",
        "paragraphs": [
            "白練銖衣翠袂斜，洗粧不著臉邊霞。",
            "天寒日暮倚修竹，初見仙人萼綠華。"
        ],
        "title": "綠萼梅",
        "id": "2e62e776-1e2c-4cb6-a3ca-e3378db7c75f"
    },
    {
        "author": "喻良能",
        "paragraphs": [
            "酴醿水仙皆玉英，請借汝南言以評。",
            "水仙內潤叔慈似，酴醿外朗似慈明。"
        ],
        "title": "種水仙酴醿",
        "id": "239d7abe-b300-4ad4-8da8-3ce9ead36245"
    },
    {
        "author": "喻良能",
        "paragraphs": [
            "五言未數韋應物，八面須還秦少游。",
            "花氣湖光吟鑑水，雷推雨電賦黄樓。"
        ],
        "title": "讀淮海集",
        "id": "24358a86-b1f5-484a-ab4d-2df17bf3662b"
    },
    {
        "author": "喻良能",
        "paragraphs": [
            "才昔高南國，名今播八絃。",
            "英姿留此地，餘澤及編氓。",
            "仙去江山在，恩來日月明。",
            "經從千載後，款謁薦微誠。"
        ],
        "title": "展敬文孝廟",
        "id": "b6bce155-fd01-4650-93ab-34b469c936f8"
    },
    {
        "author": "喻良弼",
        "paragraphs": [
            "無正文。"
        ],
        "title": "經理西山同二客兄弟姪輩侍太孺人游觀聯句",
        "id": "0e208b26-ed51-4d1e-9272-c29df92fdd25"
    },
    {
        "author": "喻仲文",
        "paragraphs": [
            "無正文。"
        ],
        "title": "經理西山同二客兄弟姪輩侍太孺人游觀聯句",
        "id": "4253a87f-1bbb-475f-a2f4-97c7fde7bf0f"
    },
    {
        "author": "葉省幹",
        "paragraphs": [
            "閑傍蒼苔數落花。"
        ],
        "title": "句",
        "id": "c582563f-46bd-4e00-96c6-2cffb1f721cf"
    },
    {
        "author": "陳自修",
        "paragraphs": [
            "白日不我待，志士心悲傷。",
            "功業一無就，雙鬢鏡中蒼。",
            "古人有遺訓，日進期無疆。",
            "讀盡天下書，拄腹復撐腸。",
            "談笑折强虜，風塵靖四方。",
            "收復舊版宇，萬國來梯航。",
            "爵祿安可羈，高蹈從子房。",
            "茲事屬吾輩，終夜不能忘。"
        ],
        "title": "白日吟",
        "id": "c0fbebde-3ad9-441b-a2c8-aa05ab95649c"
    },
    {
        "author": "陳栖筠",
        "paragraphs": [
            "紅塵一點不相侵，下瞰澄江幾萬尋。",
            "地接海潮分鼎足，簷飛鳳翼峙天心。",
            "三山有路雲收幕，午夜無風月涌金。",
            "欲識龔黄報新政，滿城爭唱使君吟。"
        ],
        "title": "和潘良貴題明州三江亭韻",
        "id": "eefcf32a-b165-4d64-b9a1-798df3e32cf3"
    },
    {
        "author": "陳栖筠",
        "paragraphs": [
            "學道悠悠未見功，敢云凡質有仙風。",
            "他年一鉢江湖去，先向苕溪訪葛洪。"
        ],
        "title": "贈泊宅翁方勺",
        "id": "182fdc5e-eeaf-4245-a0d2-a28dae7d46ba"
    },
    {
        "author": "聞人符",
        "paragraphs": [
            "清曉捲書坐，開簾揖遠峯。",
            "膩雲留宿潤，膏雨沐春容。",
            "世味生來薄，詩愁晚更濃。",
            "溪山看未足，還聽暮樓鐘。"
        ],
        "title": "題清習閣",
        "id": "5f2baabe-8f6d-4041-90bc-9136cf69e90e"
    },
    {
        "author": "鄭昺",
        "paragraphs": [
            "閻公十八學士圖，當時妙筆分錙銖。",
            "惜哉名姓不題別，但可以意推形模。",
            "十二匹馬一匹馿，五士無馬應直廬。",
            "五鞍施狨乃禁從，長孫房杜王魏徒。",
            "一人醉起小史扶，一人欠伸若挽弧。",
            "一人觀鵝憑欄立，一人運筆無乃虞。",
            "樹下樂工鳴瑟竽，八士環列按四隅。",
            "笑談散漫若飲徹，盤盂杯勺一物無。",
            "坐中題筆清而癯，似是率更閒論書。",
            "其中一著道士服，又一道士倚枯株。",
            "三人傍樹各相語，一人繫带行徐徐。",
            "後有一人豐而鬍，獨吟芭蕉立踟躕。",
            "一時登瀛客若是，貞觀治效真不誣。",
            "書林我曾昔曳裾，三局腕脫幾百儒。",
            "雄文大筆亦何有，餐錢但日靡公厨。",
            "邦家治亂一無補，正論出口遭非辜。",
            "時危玉石一焚掃，覽畫思古爲嗟吁。"
        ],
        "title": "題閻立本十八學士圖",
        "id": "c5c93cac-79ba-4df7-9fbb-8e07a83849b6"
    },
    {
        "author": "徐泳",
        "paragraphs": [
            "龜靈鶴爽一臞仙，膝上橫桐漱玉泉。",
            "聞道妙堂訪耆舊，未容歸種石莊田。"
        ],
        "title": "壽廣東陶漕  其一",
        "id": "45575e05-0fda-465d-9f8a-2caebd807855"
    },
    {
        "author": "徐泳",
        "paragraphs": [
            "一幅飄飄漉酒巾，冰髯霜鬢兩清新。",
            "欲知冠冕都無意，自是羲皇上上人。"
        ],
        "title": "壽廣東陶漕  其二",
        "id": "9db40db8-7f64-4a56-bbc0-9852fff48584"
    },
    {
        "author": "徐泳",
        "paragraphs": [
            "古人風帽古人心，獨處胡床擁鼻吟。",
            "曾道先生清似水，東籬無惜種黄金。"
        ],
        "title": "壽廣東陶漕  其三",
        "id": "522be38e-bdef-485a-827f-e805dadaa674"
    },
    {
        "author": "徐泳",
        "paragraphs": [
            "句激西江萬丈流，此心端欲賦歸休。",
            "時時只把詩囊錦，換得蕭騷兩鬢秋。"
        ],
        "title": "壽廣東陶漕  其四",
        "id": "9239366a-9ba4-40ee-9420-971f03a3439a"
    },
    {
        "author": "徐泳",
        "paragraphs": [
            "曉了羅浮杳靄中，一琴一劍一枯筇。",
            "官清便是長生訣，謾把丹砂問葛洪。"
        ],
        "title": "壽廣東陶漕  其五",
        "id": "865f5987-64ca-462f-8cde-b4ec937b1f5b"
    },
    {
        "author": "徐泳",
        "paragraphs": [
            "山遶晴溪水遶家，市槐壇杏夾溪斜。",
            "門庭不剪青青草，留待春風兩部蛙。"
        ],
        "title": "訪孔文學",
        "id": "cbb62726-8b04-4ba0-97ae-f9d5aad9a7c6"
    },
    {
        "author": "趙與杼",
        "paragraphs": [
            "九鎖閟仙關，長歌入翠巒。",
            "青松飛羽蓋，修竹動琅玕。",
            "雪霽千巖瘦，雲深六洞寒。",
            "客來塵慮息，一笑倚闌干。"
        ],
        "title": "游大滌",
        "id": "77dd2baa-f8c8-44a0-a85c-e655c6ecbf6b"
    },
    {
        "author": "趙與泳",
        "paragraphs": [
            "玲瓏巖竅高倚空，霧靄山巔氣鬰葱。",
            "征途倍喜憩美蔭，石室况乃來清風。",
            "屈曲兩門最虛敞，不斤不斧誰施工。",
            "眼高城郭喧囂外，詩在烟雲縹緲中。",
            "我來情思良不惡，盡洗朱墨塵埃胸。",
            "惜哉距城稍遼邈，歸鞭未著心沖沖。",
            "天開地闢此岩峒，山谷品題名始穹。",
            "安能廣作萬間屋，震凌風雨皆帡幪。"
        ],
        "title": "麥秋劭農隨侍郡侯杖屨獲遂澹岩一遊浪吟古句聊誌歲月",
        "id": "09e40abb-4ff5-46e5-a5c5-959b34b8be9b"
    },
    {
        "author": "趙與泳",
        "paragraphs": [
            "玲瓏奇石繞林間，屈曲高低未易攀。",
            "非斧非斤誰運巧，偏來琢就此蓬山。"
        ],
        "title": "偶侍郡侯遊羣玉浪吟二絕聊記歲月時淳祐乙巳菊節前一日  其一",
        "id": "b004fe8e-1662-4d44-a44b-12319b907cc6"
    },
    {
        "author": "趙與泳",
        "paragraphs": [
            "此景元來已不凡，高人那更脫塵寰。",
            "清幽爽塏舒情思，頻賞無非吏事閒。"
        ],
        "title": "偶侍郡侯遊羣玉浪吟二絕聊記歲月時淳祐乙巳菊節前一日  其二",
        "id": "760f7fca-de43-4a7b-81ab-f4ed448e97f8"
    },
    {
        "author": "趙與檳",
        "paragraphs": [
            "六丁開兩壁，不知始何年。",
            "中間一崆峒，可爲幾客延。",
            "我來拂石坐，傾耳聽潺湲。",
            "古榕蔽天罅，一瀑穿峽懸。",
            "四時宿雨露，亭午飲虹煙。",
            "神公忽震怒，想將潛蛟鞭。",
            "至今空山驚，莽草連飛泉。",
            "宜調松琴操，更聞鐵笛傳。",
            "山僧避儂賦，飲溜枕苔眠。",
            "興懷內訌日，鼎鼎百餘年。"
        ],
        "title": "白鶴巖",
        "id": "62e839f7-7e21-41af-854d-97bfc34ba69a"
    },
    {
        "author": "戴敏",
        "paragraphs": [
            "小園無事日徘徊，頻報家人送酒來。",
            "惜樹不磨修月斧，愛花須築避風臺。",
            "引些渠水添池滿，移箇柴門傍竹開。",
            "多謝有情雙白鷺，暫時飛去又飛回。"
        ],
        "title": "小園",
        "id": "9834dd61-8ced-41db-88a4-e77d3b780376"
    },
    {
        "author": "戴敏",
        "paragraphs": [
            "不能騎馬趁朝班，自跨黄牛扣竹關。",
            "無德可稱徒富貴，有錢難買是清閑。",
            "人行躑躅紅邊路，日落秭歸啼處山。",
            "遥望蓬萊在何許，扶桑東畔白雲間。"
        ],
        "title": "屏上晚眺",
        "id": "5598835a-cd9c-40cc-b4bb-031df9a0f60f"
    },
    {
        "author": "戴敏",
        "paragraphs": [
            "世間無處避炎蒸，欲叫西風叫不譍。",
            "恨乏白檀除熱惱，心思赤脚踏層冰。",
            "醉遊河朔誰同往，表借明光愧不能。",
            "聞有山林最深處，清凉境界著高僧。"
        ],
        "title": "約黄董二親與桂堂諸姪避暑",
        "id": "c854c5fb-f665-453d-a4aa-e75304f1c89e"
    },
    {
        "author": "戴敏",
        "paragraphs": [
            "終朝役役晚來閑，識破浮生一夢間。",
            "挈榼去沽深巷酒，倚樓貪看夕陽山。",
            "月臨江館人橫笛，風折蘆花雁度關。",
            "堪羨漁翁無檢束，扁舟占斷白雲灣。"
        ],
        "title": "樓上",
        "id": "5e363ada-b27c-42c5-afe5-c35a4b09d74d"
    },
    {
        "author": "戴敏",
        "paragraphs": [
            "來訪西巖老，家居水竹村。",
            "紫鱗遊鏡曲，黄犢卧雲根。",
            "自昔好賓客，相傳到子孫。",
            "不行亭下路，護筍別開門。"
        ],
        "title": "西溪陳居士家",
        "id": "f364c3e6-2a39-4085-8c55-d88de06418a0"
    },
    {
        "author": "戴敏",
        "paragraphs": [
            "卜築成佳致，幽棲樂聖時。",
            "何如謝公墅，畧似習家池。",
            "地暖梅開早，天寒酒熟遲。",
            "催租人去後，續得夜來詩。"
        ],
        "title": "後浦園廬",
        "id": "f30eeb23-d4df-4c62-a2ae-a01789a0e083"
    },
    {
        "author": "戴敏",
        "paragraphs": [
            "門牆多古意，耕釣作生涯。",
            "菽米散魚子，蓮根拔虎牙。",
            "弄孫時擲果，留客旋煎茶。",
            "頗動詩人興，滿園蕎麥花。"
        ],
        "title": "鄭公家",
        "id": "859889b9-540c-478a-a5f7-c591530d0eb5"
    },
    {
        "author": "戴敏",
        "paragraphs": [
            "萬頃鯨波朝日赤，滄洲四望無窮極。",
            "海山何處是蓬萊，遍問漁翁都不識。"
        ],
        "title": "海上",
        "id": "b083a6b4-c00e-4f9d-ac36-5dca2b87f0f8"
    },
    {
        "author": "戴敏",
        "paragraphs": [
            "三杯暖寒酒，一榻竹亭前。",
            "爲愛梅花月，終宵不肯眠。"
        ],
        "title": "觀梅",
        "id": "b51397ef-3028-4b5b-9186-c51267d2e016"
    },
    {
        "author": "戴敏",
        "paragraphs": [
            "縫掖先生游汗漫，夫人高節獨青青。",
            "臨行抖擻空書笥，分付諸郎各一經。"
        ],
        "title": "趙十朋夫人挽章",
        "id": "48743581-fe9e-4a5d-814a-6551e89afaa3"
    },
    {
        "author": "戴敏",
        "paragraphs": [
            "詩題：初夏游張園首句：乳鴨池塘水淺深。"
        ],
        "title": "存目",
        "id": "c79a28af-50b7-407e-9d0b-8e8a19c4a3a3"
    },
    {
        "author": "趙時朴",
        "paragraphs": [
            "平地有石室，玲瓏戶牖空。",
            "重門疑鬼鑿，六月與天通。",
            "乳竇如滴雨，幡幢欲舞風。",
            "僧言巖下水，窈窕到驪宮。"
        ],
        "title": "黄塘巖",
        "id": "441f39da-60c5-4da0-becd-da2d6c7343a4"
    },
    {
        "author": "趙時伐",
        "paragraphs": [
            "深林瘦徑傲朝昏，牙髮消疏氣骨存。",
            "九畹誰移炎海角，半庭新補冷雲痕。",
            "圃翁認葉非漳種，墨客知花是楚魂。",
            "從此國香春不斷，光風滿地長兒孫。"
        ],
        "title": "種蘭花",
        "id": "dff1ae02-3702-403c-a350-b11ced55b5cc"
    },
    {
        "author": "元溥",
        "paragraphs": [
            "他鄉故鄉老若此，新歲舊歲窮依然。",
            "烹茶但有二升水，沽酒初無三百錢。"
        ],
        "title": "歲後書懷",
        "id": "4b2190c9-7482-47ae-8050-4525276d3ae2"
    },
    {
        "author": "元溥",
        "paragraphs": [
            "惜解鷗邊纜，愁分柳下襟。",
            "柴荆方永晝，草樹復連陰。",
            "煮茗泉須沽，燒香火放深。",
            "是中真富貴，莫受二毛侵。"
        ],
        "title": "送黄公擇還故山",
        "id": "ae6a8fdc-d55e-4b6f-b4f1-0a7f25ebe577"
    },
    {
        "author": "吳悮",
        "paragraphs": [
            "丹中神水與華池，學者如麻悟者稀。",
            "但指氣精爲造化，豈知鉛汞有深微。",
            "迷途到底生邪見，大道何人爲指歸。",
            "今日相逢皆宿契，與君容易泄天機。"
        ],
        "title": "書漁莊邂逅錄卷末",
        "id": "90b8a769-754f-4682-ad92-67293338dac3"
    },
    {
        "author": "吳悮",
        "paragraphs": [
            "配合陰陽法自然，得成此物號先天。",
            "妙中妙妙妙真妙，淵處淵淵淵又淵。",
            "下手工夫終百日，奪他造化幾千年。",
            "從頭細試漁莊錄，方信神仙不浪傳。"
        ],
        "title": "十一月十八日開爐得先天鉛因紀其實",
        "id": "98a799ea-00db-42a1-bde2-02fd099b4625"
    },
    {
        "author": "吳悮",
        "paragraphs": [
            "灰池炎灼定浮沈，見了方知造化深。",
            "世上本來無此物，人間終是少知音。",
            "濛濛恍恍離宮本，杳杳冥冥坎戶金。",
            "得一莫誇能事畢，要勤功行合天心。"
        ],
        "title": "二月十三日灰池炎灼得混沌胚腪",
        "id": "9e3818f9-ec13-4d21-a9bb-6916c400e6db"
    },
    {
        "author": "王道父",
        "paragraphs": [
            "生來不識大門邊，一片丹心石樣堅。",
            "聞道阿郎難得婦，無媒爭得到郎前。"
        ],
        "title": "夜卧舟中聞有唱山歌者倚其聲作二首  其一",
        "id": "0ed95266-e244-422c-97c8-38f49247e8e7"
    },
    {
        "author": "王道父",
        "paragraphs": [
            "種田不收一年事，取婦不著一生貧。",
            "風吹白日漫山去，老却郎時懊殺人。"
        ],
        "title": "夜卧舟中聞有唱山歌者倚其聲作二首  其二",
        "id": "18f801cb-282e-45ab-a497-c75d77a9958b"
    },
    {
        "author": "唐人鑑",
        "paragraphs": [
            "聞爇爐香要决疑，不疑何用卜蓍龜。",
            "聖人自有韋編在，進退存亡豈不知。"
        ],
        "title": "答誠齋問卜",
        "id": "4b384c25-2006-4027-8249-ec10bc9ac0ed"
    },
    {
        "author": "唐人鑑",
        "paragraphs": [
            "乾淳老人氣嶽嶽，破冠穿履行带索。",
            "撐腸拄肚書萬卷，臨風欲言牙齒落。"
        ],
        "title": "瀟湘漁父歌",
        "id": "af9c102f-622e-4e0e-9572-bac041fe83d2"
    },
    {
        "author": "楊元亨",
        "paragraphs": [
            "蹇馿挾策一蒼頭，罷相歸來隠寂寥。",
            "看到半山三不足，依然野水漫青苗。"
        ],
        "title": "題半山寺",
        "id": "a53a24d4-7b3e-4e0e-8080-cf721634510c"
    },
    {
        "author": "劉承弼",
        "paragraphs": [
            "境靜人亦寂，觴至壺自傾。",
            "和陶詩。"
        ],
        "title": "句",
        "id": "39fd1b8d-7ccc-4339-8bae-77b7d26a2c24"
    },
    {
        "author": "劉浚",
        "paragraphs": [
            "不用茱萸子細看，管取明年各强健。"
        ],
        "title": "句",
        "id": "faedd5d6-8384-4d27-b02f-ebf698aeba15"
    },
    {
        "author": "黄世長",
        "paragraphs": [
            "溪上接秦頭，遠江分楚尾。"
        ],
        "title": "句",
        "id": "403624f9-dd61-4309-9d49-dec75f77434e"
    },
    {
        "author": "宇文師獻",
        "paragraphs": [
            "平生慕英游，望公真山斗。",
            "一見開心誠，已落諸人後。",
            "龍門豈甄擇，大小俱容受。",
            "聯轡尋勝踐，春風倚尊酒。",
            "惟公對江梅，端若同志友。",
            "玉色洗塵沙，幽姿出藜莠。",
            "命客花下坐，相與沃醇酎。",
            "非公無此客，譬諸草木臭。",
            "向晚入深巷，蒼根倚甕牖。",
            "始知水西頭，卧梅勝卧柳。",
            "有客三歎息，此樹警老醜。",
            "一笑客誠癡，萬法要經久。",
            "奇卉如尤物，過眼不必有。",
            "惠我終日香，重來香在否。",
            "但從此理悟，那復長搔首。",
            "念公捧召節，修名當不朽。",
            "艤舟未忍去，拓尋訪林藪。",
            "中心甚虛明，外慕厭紛糾。",
            "杖屨循古岸，細話猶開誘。",
            "再拜誦公詩，一洗芻豢口。"
        ],
        "title": "梅林分韻得酒字",
        "id": "48bbfbeb-8eb2-48de-942c-0fd3f1094f14"
    },
    {
        "author": "何鎬",
        "paragraphs": [
            "一上青雲梯，杖藜披素襟。",
            "追隨同聲客，不作殊方音。",
            "過雨飛重泉，積煙昏茂林。",
            "疊嶂杳峭崿，竦峰起嶇嶔。",
            "仰闞天門開，俯窺地戶深。",
            "丹壑收暝色，絳霞結幕輕。",
            "天空抗高館，嵐散凌孤岑。",
            "滄海飛赤舄，疎林散黄金。",
            "彷彿天仙來，逍遥上帝臨。",
            "雷電屢興滅，日月相深沈。",
            "遐討挹元氣，冥搜清道心。"
        ],
        "title": "七臺山",
        "id": "0d33802b-708e-4733-bffe-f17be3c74822"
    },
    {
        "author": "石𡼖",
        "paragraphs": [
            "春色著人如酒濃，我來却值雨濛濛。",
            "千巖磊落風塵表，萬井參差罨畫中。",
            "游子三三仍五五，落花白白更紅紅。",
            "須知滿目皆真理，面壁何勞學苦空。"
        ],
        "title": "遊北山",
        "id": "4b9fc298-f614-4a52-8416-c400c9b69bd7"
    },
    {
        "author": "石𡼖",
        "paragraphs": [
            "章安古縣治，湫隘仍囂塵。",
            "何爲金玉輿，下遊江海濱。",
            "姦臣肆欺誕，明主懷憂勤。",
            "禍亂防未然，斯言可書紳。"
        ],
        "title": "章安祥符寺御坐",
        "id": "c01e3300-3117-4b13-997a-b2bdd003a81f"
    },
    {
        "author": "石𡼖",
        "paragraphs": [
            "洞門千尺挂飛流，碎玉聯珠冷噴湫。",
            "萬古無人能手捲，紫蘿爲带月爲鈎。"
        ],
        "title": "水濂洞",
        "id": "3004a0f5-ea84-4400-91d4-cb05eb425400"
    },
    {
        "author": "梁克家",
        "paragraphs": [
            "老菊殘梧九月霜，誰將先暖入東堂。",
            "不因造物於人厚，肯放南枝特地香。",
            "九鼎燮調端有待，百花羞澀敢言芳。",
            "看來水玉渾相映，好取龍吟播樂章。"
        ],
        "title": "賦九月梅花",
        "id": "59fa7528-5fb8-403a-9108-76f03384a838"
    },
    {
        "author": "梁克家",
        "paragraphs": [
            "已行更爲玉泉留，好景煩公傑句收。",
            "紫帽峰前雙鷺下，幾多清興滿滄洲。"
        ],
        "title": "次陳休應烹茗廓然亭見送韵",
        "id": "85688db4-f62b-486e-b9c0-a6bfc79135ff"
    },
    {
        "author": "方有開",
        "paragraphs": [
            "士有千齡遇，名傳百世榮。",
            "文章肇權直，淮海出儒英。",
            "紫禁煙花邃，黄麻黼黻明。",
            "方深丹扆眷，痛惜掩佳城。"
        ],
        "title": "挽崔舍人  其一",
        "id": "ae3642c9-88e3-476f-81aa-581fbef00b1b"
    },
    {
        "author": "方有開",
        "paragraphs": [
            "久託奎躔照，仍從璧水遊。",
            "沖襟粲星斗，高議炳陽秋。",
            "磊落觀材傑，凋零悼世浮。",
            "傳家真驥子，努力紹先猷。"
        ],
        "title": "挽崔舍人  其二",
        "id": "bfba0bc9-63f2-44a4-89a9-3dc309c9af1f"
    },
    {
        "author": "方有開",
        "paragraphs": [
            "真仙祠館鎖層嵐，下瞰平疇十里寬。",
            "譜牒尚標唐篆額，風儀仍是漢衣冠。",
            "紫芝白兔靈如昨，石碣丹湖事不刊。",
            "千古雲孫牛馬走，敬瞻遺像仰高寒。"
        ],
        "title": "方仙翁祠",
        "id": "12018e9b-7418-48ad-ae56-727d21eaf134"
    },
    {
        "author": "宋天則",
        "paragraphs": [
            "含孕天資粹，稽參學力深。",
            "躬純君子行，道會聖人心。",
            "形見溫於玉，持存勁愈金。",
            "斯文方有頼，蚤作遽聞音。"
        ],
        "title": "挽呂東萊先生  其一",
        "id": "447ac725-9a54-4342-ba9b-e94b7f293b0a"
    },
    {
        "author": "宋天則",
        "paragraphs": [
            "世選仍收第，詞科復處優。",
            "賢關資善教，東觀邁英遊。",
            "史筆精刊繫，文編極簡搜。",
            "家居期問董，豈料病無瘳。"
        ],
        "title": "挽呂東萊先生  其二",
        "id": "acd76d3b-b100-4732-9e1e-312458944a39"
    },
    {
        "author": "宋天則",
        "paragraphs": [
            "設心何正大，所樂得羣英。",
            "文妙雲龍變，經談日月明。",
            "精觕無間斷，小大各圓成。",
            "長育恩難報，攀號自失聲。"
        ],
        "title": "挽呂東萊先生  其三",
        "id": "92179d28-dbe1-4666-a6fb-d175e2238221"
    },
    {
        "author": "宋天則",
        "paragraphs": [
            "麗澤南軒聚，俱曾辱異知。",
            "顓蒙初自釋，誘掖信吾斯。",
            "雖歎行窩寂，猶虧築室思。",
            "祇同二三子，許學莫能移。"
        ],
        "title": "挽呂東萊先生  其四",
        "id": "98c89490-b3ce-4567-8ea8-23493b71ded7"
    },
    {
        "author": "江文叔",
        "paragraphs": [
            "桂林佳麗冠群城，父老從來不識兵。",
            "南嶠昔雖多勝概，西湖今獨擅佳名。"
        ],
        "tags": [
            "西湖"
        ],
        "title": "桂林",
        "id": "9ea6af62-94af-418c-b012-892a7696222b"
    },
    {
        "author": "李祥",
        "paragraphs": [
            "聲聞江淮滿，文章燕許期。",
            "棣華聯秀萼，椿老見芳枝。",
            "璧水風流盡，金鑾寵遇私。",
            "哀崇極閔飾，埋玉更成悲。"
        ],
        "title": "挽崔舍人",
        "id": "a6beb030-06d5-40f9-a249-6963014d54f1"
    },
    {
        "author": "李祥",
        "paragraphs": [
            "赤伏恢炎緒，珍符屬紹興。",
            "武功歸藝祖，仁治法昭陵。",
            "弓墮龍髯斷，雲蟠鶴馭昇。",
            "巍巍名不有，清廟若爲稱。"
        ],
        "title": "高宗皇帝挽詞  其一",
        "id": "eb85dd7e-5853-4792-94ba-82f2818f088e"
    },
    {
        "author": "李祥",
        "paragraphs": [
            "七月來同軌，因山儉德昭。",
            "堯喪三載慕，禹葬百神朝。",
            "寂寞龍樓閟，凄凉鳳輦遥。",
            "臣民紛雨泣，血灑浙江潮。"
        ],
        "title": "高宗皇帝挽詞  其二",
        "id": "45d761a9-5139-4ec9-8824-27ffb743affb"
    },
    {
        "author": "李祥",
        "paragraphs": [
            "上歷軒皇鳳，初潛建邸龍。",
            "系隆元藝祖，付託大高宗。",
            "幸學重鳴蹕，明禋九奠琮。",
            "未酬恢復志，遺恨隘疆封。"
        ],
        "title": "孝宗皇帝挽詞  其一",
        "id": "83b2421f-8e3b-4dd5-9371-45a1fa0f6d59"
    },
    {
        "author": "李祥",
        "paragraphs": [
            "授受唐虞盛，羹牆極繼承。",
            "誠身唯業業，子道每烝烝。",
            "寰海雙親養，通喪上聖能。",
            "獨高惟孝德，萬古仰徽稱。"
        ],
        "title": "孝宗皇帝挽詞  其二",
        "id": "084c0f56-5f7b-4507-9889-4b7d8ff52a09"
    },
    {
        "author": "李祥",
        "paragraphs": [
            "社稷元勳絕代無，夙瞻先德在龜趺。",
            "風雲感遇依鱗翼，鸞鵠棲停映竹梧。",
            "偃武承平開聖治，投戈委質尚文儒。",
            "紫荷舊向芳年折，遺恨猶稽到六符。"
        ],
        "title": "挽韓尚書",
        "id": "7b2eb8d7-5caf-41f6-990f-77efb2e072f5"
    },
    {
        "author": "李祥",
        "paragraphs": [
            "平生孤苦范希文，蓋世功名自立身。",
            "要識鄉閭稱孝子，定知宗社作忠臣。",
            "一麾未足摶雲翼，五鼎猶懷念棘薪。",
            "悵望新阡無路到，他年宿草亦沾巾。"
        ],
        "title": "挽郭知府",
        "id": "05458196-5e0c-4d3d-a283-7802688403c5"
    },
    {
        "author": "趙像之",
        "paragraphs": [
            "舍策投牀睡便濃，覺來凉葉動西風。",
            "驚秋念遠無窮意，客裏誰知此夜同。"
        ],
        "title": "題張家店壁",
        "id": "41d87c43-4f69-428f-b8d7-94c111183a20"
    },
    {
        "author": "陳騤",
        "paragraphs": [
            "壯兮滄溟跨蛟龍，麗兮霄漢垂螮蝀。",
            "疑若有神施磨礲，鞏然不動如華崧。",
            "環瞻山幄凝翠空，俯睨谿紋織微風。",
            "夜半橫浮沆瀣中，朝來掩映扶桑紅。",
            "車馬颯沓西復東，宏規碩利繄誰功。",
            "競將大年壽我公，願與此橋俱無窮。"
        ],
        "title": "臨川橋歌",
        "id": "6631e718-5fef-4daa-b41f-06c399dccf18"
    },
    {
        "author": "薛公肅",
        "paragraphs": [
            "休話元談有十，未論前後俱三。",
            "試舉歸求公案，諸方幾個能參。"
        ],
        "title": "和秉國壁間韻",
        "id": "abc98618-a6f9-4fb6-8b11-dd517c0fff27"
    },
    {
        "author": "滕㢗",
        "paragraphs": [
            "隠然重望壓邊塵，號令風生玉帳兵。",
            "詩思江山真得助，威聲草木盡知名。",
            "要令萬頃窺黄憲，不把千畦付麴生。",
            "坐使勝遊還舊觀，追隨那得勝公榮。"
        ],
        "title": "和劉穎呈張經略韻",
        "id": "81eef74d-46bf-4e02-ae5c-f6dac2d0a7ce"
    },
    {
        "author": "釋寶曇",
        "paragraphs": [
            "攝提之歲兮厥月惟寅，蓂誰商略兮六莢發春。",
            "揆王初度兮箕橫翼陳，紛吾先驅兮康護帝茵。",
            "謂太平本無象兮，何爲而生鳳麟。",
            "藝蘭之九畹兮蕙茞同芬，河潤九里兮其源駿奔。",
            "春風兮桃李，芳菲菲兮襲人。",
            "綬纍纍兮萬石，孰前脩兮後塵。",
            "閬風兮縣圃，歸來兮隠淪。",
            "芰車兮荷屋，倚桂枝兮輪囷。",
            "聞韶兮屢舞，鳳將九子兮其來下。",
            "玉節兮旌幢，世世兮茆土。",
            "職道德兮維垣，友夔龍兮方虎。",
            "鼂騁兮扶桑，夕望舒兮延佇。",
            "援北斗兮爲觴，飲南山兮墜露。",
            "製芙蓉兮裳衣，佩水蒼兮陸離。",
            "采芳馨兮杜若，遺雲仍兮以時。",
            "問喬松兮安在，將並駕兮焉之。",
            "植大椿兮八千爲歲，方蘗芽兮吾其庶幾。"
        ],
        "title": "嗣秀王生日楚辭",
        "id": "13982401-a385-4483-bd73-ca75ae118fab"
    },
    {
        "author": "釋寶曇",
        "paragraphs": [
            "浩如都會藏槃槃，靜若江漢捐濤瀾。",
            "公手不動安如山，人在廣莫行寬閑。",
            "昨朝齋戒謁帝還，精禱默際天人間。",
            "風雨燠寒吾臂端，此道不遠求諸難。",
            "異時談笑聞斑斑，王門至今人扣鬭。",
            "翕然四海忘家艱，父歌母嬉兒團圞。",
            "深耕熟耰輸上官，倉廩府庫堆層巒。",
            "下窺王謝規摹慳，蜀山萬里逾人寰。",
            "桃李不識春風顔，殘膏自可蘇痹頑。",
            "真宰於我夫何癏，百身報以期銜環。"
        ],
        "title": "上魏南夫丞相",
        "id": "6b64b2f6-38f2-45df-bfaf-1d1427ac4249"
    },
    {
        "author": "釋寶曇",
        "paragraphs": [
            "春風不念人寒槁，故遣梅花爲掀倒。",
            "溪間隴首欲歸時，月淡雲低著香惱。",
            "豈知造物亦兒戲，我苦學詩嫌不早。",
            "十分孤瘦爲誰妍，一樹半開應更好。",
            "竹君從旁代渠說，萬恨千愁俱一掃。",
            "半生何遜夢可憐，日暮西湖心獨老。",
            "歲寒鐵石乃吾事，水仙弟兄誠小草。",
            "更須喚取謫仙來，細與平章答蒼昊。"
        ],
        "tags": [
            "西湖"
        ],
        "title": "梅花",
        "id": "42f15eeb-d490-4a57-9867-1532cbc553b8"
    },
    {
        "author": "釋寶曇",
        "paragraphs": [
            "山凈晚餘碧，花深秋更紅。",
            "向來歌舞地，道德元沖融。",
            "委身如蒹葭，不亂魚鳥叢。",
            "客至無少長，可人斯與同。",
            "披衣坐良夜，一嘯聞剛風。",
            "何似餉佗國，頻伽滿盛空。",
            "劇談有類是，吾道何由窮。",
            "此意誠未解，却須呼二公。"
        ],
        "title": "和史魏公秋日",
        "id": "b7a446ad-0fea-4b9d-8a16-824a4fb56873"
    },
    {
        "author": "釋寶曇",
        "paragraphs": [
            "瀟然獨出泥滓外，不待好風相濯磨。",
            "紅如咸池浴朝日，瑩若璧月沉秋波。",
            "强將國色鬭清絕，輒莫天人誰敢過。",
            "香閣容我小舟入，不怕鴛鴦驚棹歌。"
        ],
        "title": "和史魏公荷花",
        "id": "0d1482c5-fac3-4402-a491-9724cab3f1cd"
    },
    {
        "author": "釋寶曇",
        "paragraphs": [
            "翳翳林莽，孰藝其蘭。",
            "東風人群，俯仰棘間。",
            "薜荔既艾，辛夷未繁。",
            "寂寥前脩，噓唏孔顔。",
            "藉爾芳芷，醫余國羶。",
            "我懷斯人，碧梧紫檀。",
            "荏苒歲月，紛兮白顛。",
            "十步聞薌，五步不慳。",
            "佩幃幽幽，騏驥在閑。",
            "未春叩戶，苜蓿滿盤。"
        ],
        "title": "和李中甫知錄採蘭",
        "id": "8e3d73f9-1703-43c1-8a63-469ebc4dc56c"
    },
    {
        "author": "釋寶曇",
        "paragraphs": [
            "竹不解俗語，頗識天語香。",
            "經年北窗夢，十倍西湖凉。",
            "隠几湖上人，恰恰脩竹長。",
            "有時共竹語，風雨撼一床。",
            "屋間恐飛去，著繡圍上方。",
            "念君愛臣心，如愛竹在傍。",
            "亦如夜深月，照我冰雪腸。",
            "閑官固自好，要地庸何傷。",
            "約束萬卷書，提携雙錦囊。",
            "日邊有新宅，不種一畝桑。",
            "朝回碧幢底，真上相宜堂。"
        ],
        "tags": [
            "西湖"
        ],
        "title": "曾知閤相宜堂",
        "id": "4ede21b3-f833-46b4-bd2a-573c289782a5"
    },
    {
        "author": "釋寶曇",
        "paragraphs": [
            "東城十月天未霜，小輿初學江濫觴。",
            "出門千乘波低昂，酒壚厨傳公爲航。",
            "潛魚出聽笑語香，月明夜避燈燭光。",
            "羲和催日升扶桑，擊鼓駭駭旗央央。",
            "天機滿湖雲錦張，青山十里松髯蒼。",
            "下有種玉人堂堂，公如晨興拊公床。",
            "再拜有詔來帝行，溫詞寶墨俱琳琅。",
            "此不肖子七不遑，錦標玉軸家襲藏。",
            "敬薪誠火來燔黄，須臾樂作三獻嘗。",
            "山川鬼神如抑揚，其間翁仲涕泗滂，聖恩寬大不可量。",
            "天子謂公國津梁，如泰山雲覆其陽。",
            "公九頓首不敢當，崑崙源深流且長。",
            "公祈寵靈德不忘，忠孝乃可環吾傍。",
            "周用禮樂須文章，世世報國如其吭。",
            "壽公千歲汔小康，尚可憑軾還侵疆。"
        ],
        "tags": [
            "泰山"
        ],
        "title": "和史魏公燔黄",
        "id": "f4558bc2-48cb-46c6-9f67-3b5fc7038737"
    },
    {
        "author": "釋寶曇",
        "paragraphs": [
            "蓬萊仙人雙鬢霜，有蔬一豆酒一觴。",
            "長歌勸客聲激昂，車如流水門如航。",
            "幾生道德爲腥香，今年入謝朝明光。",
            "歸心有如三宿桑，抱琴一笑江中央。",
            "曰余此琴吾翕張，越山入手脩眉蒼。",
            "不容散花來後堂，毗耶室空唯一床。",
            "誰家金釵十二行，春風環佩鳴璆琅。",
            "斯須吐握曾未遑，自謂山穩舟深藏。",
            "不知有力來昏黄，如人裹飯不得嘗。",
            "吾寧萬籟同敷揚，四時花雨仍紛滂，山高水深未易量。",
            "可人啼鳥聲繞梁，六窗濯濯如秋陽。",
            "天人境界誰適當，我自襪線無他長。",
            "唯餘習氣不可忘，有時睥睨如無傍。",
            "爐薰茗碗供平章，一機直欲舂其吭。",
            "戰酣意定心泰康，依舊爾界還吾疆。"
        ],
        "title": "病餘用前韵呈魏公",
        "id": "4562f873-7909-4b87-8dd8-014b2ea79eca"
    },
    {
        "author": "釋寶曇",
        "paragraphs": [
            "西湖湖水清可𣂏，孤山山人瘦有餘。",
            "梅花五更清夜夢，周易一卷前身書。",
            "經年竹戶與僧語，僧房繞湖三百區。",
            "客來放鶴未忍去，更爲脩竹聊須臾。",
            "衡山道士古鬚髮，苦語不似公膚腴。",
            "芙蓉爲裳月爲佩，荷芰結屋游龍車。",
            "朝馳八紘莫四極，上挈太古中唐虞。",
            "子房自是赤松後，淵明初無彭澤趨。",
            "平生自謂公不死，意不一見成空虛。",
            "買舟今夕定不寐，直恐長嘯來清都。"
        ],
        "tags": [
            "衡山",
            "西湖"
        ],
        "title": "訪孤山林和靖梅塢陳迹",
        "id": "6308f5e3-4139-4260-b5be-e426a9b4fe1b"
    },
    {
        "author": "釋寶曇",
        "paragraphs": [
            "旋縛陰崖屋，去裹北山飯。",
            "饑寒十萬讀，甚盛若禁臠。",
            "南越古象犀，明月萬金産。",
            "逢人不易售，一見待天眼。",
            "我馬幾覆車，公乃獨力挽。",
            "襄羊萬夫上，直往勢不返。",
            "白首不願餘，光明自優遠。",
            "晚生既浪出，壁間識怒面。",
            "未能續公書，聊爾執役賤。",
            "更須酌巖泉，隻字日三嚥。"
        ],
        "title": "悼明教嵩禪師",
        "id": "8306b9c4-e358-403b-9647-f370c53722ae"
    },
    {
        "author": "釋寶曇",
        "paragraphs": [
            "兩翁無恙時，泉當幾何深。",
            "公歸百年後，泉沒不可尋。",
            "道德載一丘，行人知所欽。",
            "流傳一字妙，隨喜文字淫。",
            "夢語忽變滅，寧爲真實音。",
            "堂堂萬鍾簴，日莫西湖陰。",
            "我欲撼一翁，以慰邦人心。",
            "斯人如斯泉，魂來月同臨。",
            "天高無消息，淚落青楓林。"
        ],
        "tags": [
            "西湖"
        ],
        "title": "游參寥泉懷東坡參寥二老",
        "id": "26ceb419-9be7-403c-bd3d-2e8085711a8f"
    },
    {
        "author": "釋寶曇",
        "paragraphs": [
            "擔頭蜀貨無錙銖，兩籠只載先君書。",
            "但知不敗乃翁事，報與不報君何須。",
            "渥洼一日新生駒，黄金羈勒安用渠。",
            "西風千里飽芻秣，養此汗血傾京都。",
            "我營北山瓜芋區，君來飲水同飯蔬。",
            "明朝笑出白雲去，我恐塵土粘君鬚。",
            "就中行李愁僮奴，一束詩稿牛腰粗。",
            "是誠癡絕天下無，此子費子西歸圖。"
        ],
        "title": "送費恭父",
        "id": "fe99d02c-4ed2-46b7-b9bc-def6579cd5a8"
    },
    {
        "author": "釋寶曇",
        "paragraphs": [
            "西山束觀閒，事豈止載筆。",
            "爲郎幾黄昏，竟亦坐無術。",
            "平生瀝肝膽，辛苦忘蔗汁。",
            "一飲不下咽，再思令人瘠。",
            "向來活國手，試寸功倍尺。",
            "洞庭豺虎群，使者風退鷁。",
            "此行天近遠，宣室夜虛寂。",
            "我亦如孤雲，它山或相覓。"
        ],
        "tags": [
            "洞庭湖"
        ],
        "title": "送黄給事帥湖南",
        "id": "c0d5482f-94c7-401b-939b-7e99979b3891"
    },
    {
        "author": "釋寶曇",
        "paragraphs": [
            "春潮不到石城脚，十丈樓船淺沙閣。",
            "楚天衮入秦淮流，白日黄塵亦冥漠。",
            "胡兒走馬沙上歸，青兕豪豬載氈橐。",
            "旌旗不動弓矢閑，百金硨磲作瓔珞。",
            "龍盤虎踞天地靜，稽首清明可終託。",
            "當時被髮飲此水，鐵騎如山照秋郭。",
            "鳥驚獸駭人莫知，天欲以血洗伊洛。",
            "三山砥礪水濯磨，萬夫相望在鵰鶚。",
            "東風兩鬢今蕭蕭，何當以此叩寥廓。"
        ],
        "title": "登石頭城",
        "id": "b6afbf65-1b69-4084-9c62-bdb3a335af09"
    },
    {
        "author": "釋寶曇",
        "paragraphs": [
            "鐘鼓考擊殷夜床，我方咽藥不下吭。",
            "苦思一語緩吾縛，重遭縛急如縛羊。",
            "平生兩眼大如鏡，白首讀律無精光。",
            "商君入秦禍始大，文武之道幾滅亡。",
            "文人廢經寧廢律，何者百穀無稻粱。",
            "春風二月錦官寺，夢繞十年新學場。",
            "蓮房密室僅千講，傳疏狼籍酬朱黄。",
            "如恒山蛇救首尾，弗學饑鼠吟空牆。",
            "我生不願文字習，亦不願學屠龍方。",
            "半窗睡美君勿聒，自有雲月供平章。"
        ],
        "title": "病寓靈芝寺夜聞講律有作",
        "id": "4e49525c-a30b-42b4-9e13-60ea94c0edaf"
    },
    {
        "author": "釋寶曇",
        "paragraphs": [
            "自公山中去，五醉黄金花。",
            "光明照屋廬，母子雙鬢華。",
            "口不名一錢，意將飯胡麻。",
            "天人豈不韙，用舍各有差。",
            "胸中五色石，無補山水涯。",
            "譬如九鼎重，以國不以家。",
            "寄聲謝東海，多多壽流霞。",
            "明年鳳池日，相近當無譁。"
        ],
        "title": "爲史魏公壽",
        "id": "85197a35-7ceb-4682-affe-9cc2914a08f7"
    },
    {
        "author": "釋寶曇",
        "paragraphs": [
            "廬山瘦入骨，草木無華滋。",
            "啼鳥消息真，春風僅如斯。",
            "山翁少潤色，玉雪空自奇。",
            "舌端有小苦，諫味頗似之。",
            "密雲天人際，一金無半規。",
            "譬如膾麟鳳，雖貴不伐饑。",
            "午窗萬松聲，清寒初上眉。",
            "口香唾繭紙，真是活國醫。",
            "爲我只飲此，勿飲甘如飴。"
        ],
        "tags": [
            "庐山"
        ],
        "title": "送廬山茶與陳大監",
        "id": "045c9bd9-5e71-4c52-bd5a-10bb83efd1c6"
    },
    {
        "author": "釋寶曇",
        "paragraphs": [
            "午樹碧雲合，星虛紫微垣。",
            "赤肌風露香，繞齒冰雪溫。",
            "六月瘴霧濕，荔枝照黄昏。",
            "江鄉有此族，亦墮梅雨村。",
            "白日走巖谷，紅塵傾市門。",
            "相如有酒渴，取蜜傾銀盆。",
            "一賞風味足，無使妨盤飧。"
        ],
        "title": "送楊梅",
        "id": "e7b38640-76e3-449a-bccd-2ee8589560c7"
    },
    {
        "author": "釋寶曇",
        "paragraphs": [
            "伯仲天下士，慣識山中饑。",
            "幾年食君粟，一飯書百匙。",
            "謂此真飽否，此飽誰安之。",
            "伯氏昔在京，飯瘦崖書肥。",
            "至今方舟上，兒啼婦褰衣。",
            "仲氏亦遠來，裹糧復能幾。",
            "賣金買書冊，僕夫輟晨炊。",
            "安能問饑飽，自信了不疑。",
            "歲晚盍行道，西風頗勸歸。",
            "大賢事業定，試學摩腰圍。"
        ],
        "title": "送李提幹兼簡李知幾太博",
        "id": "9b87317c-4972-4a31-8311-df01752425c2"
    },
    {
        "author": "釋寶曇",
        "paragraphs": [
            "天子五載登群公，今年執圭殊有容。",
            "帝前興俯丞相同，金石一律鳴黄鐘。",
            "君臣合德通玄穹，四方和氣來溶溶。",
            "仲山之衮歸彌縫，隻手可以扶六龍。",
            "甲兵凈洗天河空，獄市芳日移簾櫳。",
            "大州小縣寬租庸，婦閑夜織農星春，牲肥酒香歌歲豐。",
            "官事生理無缺供，潔廉淳厚俱成風。",
            "無心造物真天工，民生西南如蟄蟲。",
            "閉戶不見雷充充，願公一震驚群聾。",
            "某也蘇息還里中，載歌盛德昭無窮。"
        ],
        "title": "上葉丞相",
        "id": "e0d29dad-7201-4d1e-83ac-10dcf427daf3"
    },
    {
        "author": "釋寶曇",
        "paragraphs": [
            "君詩如周郎，年少新將兵。",
            "阿瞞不及語，夜半火到明。",
            "金屋小喬在，國色傾人城。",
            "不見今十年，詩已如此成。",
            "愈談聽愈好，俗間未能評。",
            "石渠苦無詩，日者上意傾。",
            "西南老臣去，不復聞姓名。",
            "公今賦渝州，將與山月鳴。",
            "亦須慰華髮，過家濯塵纓。",
            "我有一紙書，山林爲子情。",
            "黄金作人累，珍重煩寄聲。"
        ],
        "title": "送判院楊道夫",
        "id": "6fd1b0ff-f963-4bcc-9c86-1c9611b3739f"
    },
    {
        "author": "釋寶曇",
        "paragraphs": [
            "大醫巖巖石所護，大醫無恙石無故。",
            "此時醫去石亦隳，我知造物本無迕。",
            "一生老脇不即床，更欲得飽知無方。",
            "禹三過門不及室，僅有一髮傳之湯。",
            "丈夫事難有如此，子嘗折肱父墮齒。",
            "我寧忍死不忍欺，坐聽寒巖落松子。",
            "東山舊食西山薇，許身長作山中歸。",
            "白頭司馬有家法，童子雖弱勝吾衣。",
            "我來拊石三慟哭，莓苔不驚雨新沐。",
            "山空寂寥醫不來，蚍蜉大樹空崔嵬。"
        ],
        "title": "書四祖大醫巖",
        "id": "fe59292c-715b-4132-805c-072f8917e62f"
    },
    {
        "author": "釋寶曇",
        "paragraphs": [
            "八月十八錢塘時，潮頭攪海雷怒飛。",
            "更遭風日薄於紙，海山數點青依依。",
            "爛銀斜侵雲鬢脚，生綃直下鮫人機。",
            "玉龍宛轉一千丈，卧噀殘雪吹人衣。",
            "天關擊鼓地軸折，想見水府驚顛隮。",
            "紅幡綠蓋弄潮者，出沒散亂同鳬鷖。",
            "操舟之子誇第一，倏忽東湧還沉西。",
            "萬人揶揄等兒戲，我說性命如湯雞。",
            "似聞潮生到彭蠡，伹輥暗浪中黄泥。",
            "不知珠宮貝闕何世乃居此，亦有霓旌素節日夜朝京師。",
            "又疑春秋戰罷兩蝸角，凍血不洗鋒差差。",
            "至今官渡賣牌者，莫雨不管吳儂悲。"
        ],
        "tags": [
            "钱塘江"
        ],
        "title": "觀潮行",
        "id": "3dc74d4f-f5a5-4407-bd67-e8866866b959"
    },
    {
        "author": "釋寶曇",
        "paragraphs": [
            "炎州草木誠可憐，荔枝六月生蠻煙。",
            "瞿聃不出盛明世，星斗一粲黄昏天。",
            "憧憧翠蓋下平地，井井絳幘羅群仙。",
            "囊封白玉倍晶瑩，手挹甘露加清圓。",
            "檳榔却悞染猩血，末利更欲薰龍錢。",
            "可人風味自不惡，動地身價來何年。",
            "楊梅盧橘定臣妾，河豚瑶柱微芳鮮。",
            "故家奕世富青紫，石蜜一味忘中邊。",
            "傳聞火山考下下，似隔秋水餘娟娟。",
            "南人兒時解評品，北客老去空流涎。",
            "紅塵一騎煩笑粲，黄屋萬里驚回旋。",
            "豺狼不厭林甫肉，海嶽空带胡兒羶。",
            "交州驛置餘毒在，洛陽花事相珠連。",
            "吾曹豈不識天意，尤物自是生海壖。",
            "長安道近子午谷，閩粵歲駕東南船。",
            "色香味變只三日，風馬牛奔須數千。",
            "只今上方亦玉食，不忍束帛疲民編。",
            "冰盤恰恰薦親壽，頳汗納納愁夫肩。",
            "秋來銜子定鴻鵠，日莫得飽同烏鳶。",
            "錦衾何必卷還客，我自與汝心安然。"
        ],
        "title": "和史魏公荔枝韵",
        "id": "451b3d10-1233-4fb2-9357-625eedd04813"
    },
    {
        "author": "釋寶曇",
        "paragraphs": [
            "又冬一月方歲除，適當公歸開府初。",
            "汝離前驅土牛後，我天子律公吹噓。",
            "臂端橐籥元自如，與民歲年無負租。",
            "民癡望公不願餘，願公夕馬先朝車。",
            "高牙大纛如浴鳬，出沒千里來哺雛。",
            "西山莫雨知有無，使君兩眼吞江湖。",
            "廬山老子霜髯鬚，如世界闊造物爐。",
            "兩翁故人肯情疏，誠知握粟不可呼，待作二鳳鳴韶圖。"
        ],
        "tags": [
            "庐山"
        ],
        "title": "送汪仲嘉尚書帥隆興兼簡王公明樞密",
        "id": "d8288a92-0b39-4c2b-a21d-7cf8960b3fab"
    },
    {
        "author": "釋寶曇",
        "paragraphs": [
            "溪間曾語離，夜雨忽悲壯。",
            "俄頃山月明，照我蓬背上。",
            "欹枕念此行，變化或萬狀。",
            "江湖大圓鏡，有此白鳥樣。",
            "公言早崛奇，平處謝堤障。",
            "劃嚴如行師，百萬未可傍。",
            "疇昔粲可間，發此無盡藏。",
            "我饑寒欲死，甘露扶繒纊。",
            "目視飛鴻卑，未易蒙此貺。",
            "西風束書至，闢戶問亡恙。",
            "吾事公所知，它人雜嘲謗。"
        ],
        "title": "送張漢卿左藏",
        "id": "e645915f-9957-4a46-bf9a-b9b69bcff094"
    },
    {
        "author": "釋寶曇",
        "paragraphs": [
            "荷屋老子僧中龍，平生眼裏無諸公。",
            "莫年愈覺氣深穩，木寒霜浄天無風。",
            "朅來精進復精進，焚香却掃大圓鏡。",
            "數十萬偈堆如山，從頭一唱一加敬。",
            "波瀾散入諸子中，華藏海與川源通。",
            "秋毫繭紙快收拾，百城烟水行無窮。",
            "善財再見文殊日，一臂黄金摩頂訖。",
            "選佛場中及第歸，便是西來好消息。",
            "石林道與鞔峯齊，老子晚與諸孫期。",
            "雲霄羯鼓到汝手，打底打兮吹底吹。"
        ],
        "title": "瑞巖行者寫華嚴經求僧",
        "id": "96d33c7f-5584-4533-ab97-fb709eb6d048"
    },
    {
        "author": "釋寶曇",
        "paragraphs": [
            "何人意行山水重，草木驚笑來天風。",
            "茅簷雞飛犬升屋，屐聲疾奏鄰家翁。",
            "逢迎初非乃翁事，盆盎浄潔求無同。",
            "一犁春雨飽膏沐，千頃秋日加曈曨。",
            "恭惟耕稼我自出，敢與造物論豐凶。",
            "樹間井亦頗寒冽，門前石不煩磨礲。",
            "願公藉石飲此水，鴨豬肥大牛羊豐。",
            "杖藜吾父坐吾祖，日望四海寬租庸。",
            "太平果在放船手，此詩與畫當無窮。"
        ],
        "title": "題李磐庵西潛圖",
        "id": "4e8acb62-2fc1-4780-b03f-4974ee13f5e9"
    },
    {
        "author": "釋寶曇",
        "paragraphs": [
            "君家故多書，餘地看寒綠。",
            "食簞到尚懸，牆小摘杞菊。",
            "霜畦新雨餘，柔條已三沫。",
            "貴不數熊蹯，芳鮮落我腹。",
            "口香唾繭紙，細字煩記錄。",
            "平章三百篇，焜耀五千讀。",
            "辛夷與杜若，百世亦臣僕。",
            "士饑固其常，吾事已可卜。",
            "歸來一粲然，毋待髮曲局。"
        ],
        "title": "爲張功甫賦寒綠",
        "id": "5a910aaf-76bf-4671-a804-ac0291243bbc"
    },
    {
        "author": "釋寶曇",
        "paragraphs": [
            "江南江北梅雨村，山東山西將相門。",
            "謝天爲産此英傑，一洗瘴霧中黄昏。",
            "斯文槃槃古都會，象犀珠玉如雲屯。",
            "富商巨賈不易售，獨許王謝窺藩垣。",
            "周家草木本忠厚，幾遭雨橫春風顛。",
            "試將尺箠付其手，定御六轡馳幽燕。",
            "天回地轉誠有日，小屈皂蓋仍朱幡。",
            "風流太守民父母，向來獄市多平反。",
            "圜扉寂寞度晴書，鼠輩亦復環諸孫。",
            "太平無象此其象，亟輓畫鼓當華軒。",
            "黄金百鎰錦千兩，半以壽客餘歌樽。",
            "功名富貴兩成就，我亦雞犬隨騰騫。"
        ],
        "title": "爲高芝大卿壽",
        "id": "10f35c6a-c0e7-4130-99c4-a4d69d6fd148"
    },
    {
        "author": "釋寶曇",
        "paragraphs": [
            "莫年愛山心，已作鐵樣頑。",
            "晨光與意會，起行適滄灣。",
            "峽深石固削，水落樹自閑。",
            "腕中百斛力，屋底聲潺潺。"
        ],
        "title": "謝陳思遠畫山水",
        "id": "9a458a2c-fbc8-4742-9853-ccb7605c5303"
    },
    {
        "author": "釋寶曇",
        "paragraphs": [
            "風入床琴帝夢闌，蓬萊爲輟老仙官。",
            "袖曾有縛於菟手，頭不須簪獬豸冠。",
            "桃李無言民自樂，冰霜折指吏應寒。",
            "西京人物如南渡，更躐三王一等看。"
        ],
        "title": "爲王師宣子壽  其一",
        "id": "07ce04e5-f088-43c5-8593-4c17348b9dd1"
    },
    {
        "author": "釋寶曇",
        "paragraphs": [
            "已辦香山鐵石心，未妨富貴日侵尋。",
            "荔枝黄壓腰圍重，琥珀紅添盞暈深。",
            "鸞鏡黛眉無此畫，雁行銀甲有餘音。",
            "剩呼歌舞爲君壽，道眼何曾外物侵。"
        ],
        "title": "爲王師宣子壽  其二",
        "id": "e67c5a3b-0e10-4b4f-ac57-610da941de34"
    },
    {
        "author": "釋寶曇",
        "paragraphs": [
            "老子當年此日生，麒麟元在地中行。",
            "豈惟諤諤人爭忌，亦對堂堂目屢驚。",
            "持國尚卑千斛力，總戎曾作萬夫城。",
            "經綸不似書癡絕，堪與君王造太平。"
        ],
        "title": "爲王公明樞密壽",
        "id": "acaf3f29-2ead-49a9-8df9-8449aec4480f"
    },
    {
        "author": "釋寶曇",
        "paragraphs": [
            "姓名元自徹東都，舊日河南肯便疏。",
            "利害總關天下事，聰明不惑枕中書。",
            "花迎馬首渾無頼，山似人情却有餘。",
            "我亦西湖未歸客，重來應得問何如。"
        ],
        "tags": [
            "西湖"
        ],
        "title": "送呂澤父",
        "id": "e0f090e0-8a7e-48d6-9f71-4a36face085a"
    },
    {
        "author": "釋寶曇",
        "paragraphs": [
            "太史筆端雲似畫，老人星外月如規。",
            "十分酷似梅花瘦，一點非關玉琯吹。",
            "諫草成山安用許，槐庭轉日未應遲。",
            "東風快便公須醉，莫問人間是幾時。"
        ],
        "title": "爲陳天與大監壽",
        "id": "cf7524d6-e326-4682-b9e5-22939bfee232"
    },
    {
        "author": "釋寶曇",
        "paragraphs": [
            "日却山川凍出雲，疏疏先自竹邊聞。",
            "玉龍不動身千億，薝葡無香瘦十分。",
            "彷佛夜堂餘火力，凄凉茅屋有人群。",
            "已知報答東皇日，湯餠銀絲飯膾芹。"
        ],
        "title": "雪",
        "id": "e4ef4a67-1095-4090-bbe7-a6c07a40a847"
    },
    {
        "author": "釋寶曇",
        "paragraphs": [
            "不許屏間著妓圍，却容半坐對斜暉。",
            "官餘戰馬渾無用，雨扼邊雲故一揮。",
            "詩入邛崍應更險，身如杜宇肯忘歸。",
            "殷勤瀝酒蒼波外，罷點駝酥斫蟹肥。"
        ],
        "title": "次韵李太博書羽扇亭二首  其一",
        "id": "e84590dc-16dc-46cd-a3c9-192370c57f0a"
    },
    {
        "author": "釋寶曇",
        "paragraphs": [
            "艱難當不減腰圍，過盡瞿塘幾夕暉。",
            "萬里江山勞疾置，一番書札枉親揮。",
            "塵埃好却西風扇，行李仍從北道歸。",
            "底處最關天下事，秋來馬不齕民肥。"
        ],
        "title": "次韵李太博書羽扇亭二首  其二",
        "id": "d1de8ad8-81d3-4226-8221-25d52c3b85eb"
    },
    {
        "author": "釋寶曇",
        "paragraphs": [
            "手種梧桐一百圍，天生鸞鳳翳朝暉。",
            "西南人物惟公在，汝潁風流祇涕揮。",
            "縱有詩筒憐苦李，豈無藥裹要當歸。",
            "黑頭未用黄金印，且與斯民共瘠肥。"
        ],
        "title": "再韵謝提舉蘇道山",
        "id": "efb962f8-b613-4391-ba82-28763c53668c"
    },
    {
        "author": "釋寶曇",
        "paragraphs": [
            "病見春山四打圍，茅簷華髮只暉暉。",
            "不愁書冊無人語，强把杉枝爲客揮。",
            "意在未妨身更遠，林疏自是月先歸。",
            "百年人物如公少，試問何緣道則肥。"
        ],
        "title": "再韵謝晁郎中二首  其一",
        "id": "12063874-9256-4da3-9f28-21777a593c6a"
    },
    {
        "author": "釋寶曇",
        "paragraphs": [
            "故著文書盡底圍，要看江漢濯秋暉。",
            "眼明自可窮諸妄，語妙何妨爲一揮。",
            "今日西州成故里，它年東閣許同歸。",
            "胸中衮衮平生事，身瘦緣渠不得肥。"
        ],
        "title": "再韵謝晁郎中二首  其二",
        "id": "c101175d-0f73-452c-9640-71ae2e1a6684"
    },
    {
        "author": "釋寶曇",
        "paragraphs": [
            "未關西洛無宗旨，自是東家有故常。",
            "釋梵不爲寧過計，江湖有道合相忘。",
            "交君一臂風千里，老我平生夢幾場。",
            "雲月煙林真杜口，何如弟子列成行。"
        ],
        "title": "寄張欽夫知嚴州  其一",
        "id": "658f1626-a948-4ee0-966d-7984bb66e0cc"
    },
    {
        "author": "釋寶曇",
        "paragraphs": [
            "試與專城定著勳，何曾閑冷坐忘君。",
            "舊來雲夢元無際，此段風流獨有聞。",
            "世故自憐生仲達，人誰不念故將軍。",
            "等閑莫露鞭笞手，準擬羝羊或敗群。"
        ],
        "title": "寄張欽夫知嚴州  其二",
        "id": "a452ad97-7307-4707-b6b1-023dbc562018"
    },
    {
        "author": "釋寶曇",
        "paragraphs": [
            "不須歸夢更成都，九日西湖病已蘇。",
            "試把黄花元自好，可憐白首不勝扶。",
            "誰邊醉帽風欹側，去底征鴻月有無。",
            "一夜撫心欣有得，後來人物不如吾。"
        ],
        "tags": [
            "西湖"
        ],
        "title": "九日西湖",
        "id": "75facb97-f7c8-4a84-b77e-b009bd3e0fff"
    },
    {
        "author": "釋寶曇",
        "paragraphs": [
            "蜜蜂於花似不薄，肥出兩股中邊甜。",
            "嗅香嚼蠟總風味，不損花艷何其廉。",
            "劉郎平生墮香國，老鬢不下花飛粘。",
            "可憐釀蜜不滿斛，空餘稚乳誰家簷。"
        ],
        "title": "題劉夷叔詩稿後",
        "id": "5b8471e6-5f26-4ec9-9293-ec8990aeab56"
    },
    {
        "author": "釋寶曇",
        "paragraphs": [
            "老來氣味覺深穩，餘子但知聲擊撞。",
            "煙雲合千態萬狀，意氣吞五湖三江。",
            "如聞日觀眇天下，俯視坎井非吾邦。",
            "丈夫出門各一笑，笑罷歸來心則降。"
        ],
        "title": "題道夫東征錄",
        "id": "d5186247-b022-41b7-81eb-a74e68daf311"
    },
    {
        "author": "釋寶曇",
        "paragraphs": [
            "西風九日又黄花，瑞靄朝來入相家。",
            "四海幾人深雨露，一身隨處老煙霞。",
            "拈花宗旨依黄蘗，鍊石工夫笑女媧。",
            "再拜願公千歲壽，莫辭沉醉是生涯。"
        ],
        "title": "史魏公壽",
        "id": "f23866f6-a067-470f-b04e-44e9106a3e84"
    },
    {
        "author": "釋寶曇",
        "paragraphs": [
            "智勇吾餘事，精神死不刊。",
            "太山安鼎衛，寶貨發泉端。",
            "嫖姚俱前輩，汾陽老故官。",
            "麒麟功第一，須作古人看。"
        ],
        "title": "楊郡王挽詞二首  其一",
        "id": "42935874-97ca-4a78-b488-d075e6e8eeda"
    },
    {
        "author": "釋寶曇",
        "paragraphs": [
            "乞得身閑日，仍煩卧護歸。",
            "將軍三尺箠，天子一戎衣。",
            "生死真談笑，功名愈發揮。",
            "西風卷丹旐，人淚濕斜暉。"
        ],
        "title": "楊郡王挽詞二首  其二",
        "id": "d09448ec-57cc-4250-8237-9d4f68a6da08"
    },
    {
        "author": "釋寶曇",
        "paragraphs": [
            "快劍翻秦後，崩雲稱隸豪。",
            "山崖留燕尾，冢刻數牛毛。",
            "鐵入中郎腕，書非擇木曹。",
            "萬金周鼎價，一字敢論高。"
        ],
        "title": "隸字",
        "id": "ea84de39-5762-4b98-934f-eb1ebd44ed0a"
    },
    {
        "author": "釋寶曇",
        "paragraphs": [
            "自是龍孫貴，時方燕乳云。",
            "錦綳無澣濯，玉立有仍雲。",
            "未解吟風雨，應須赦斧斤。",
            "渭川十萬甲，留以壯吾軍。"
        ],
        "title": "龍孫",
        "id": "7cc7ad65-2efa-47ab-91f0-5a091ca5170d"
    },
    {
        "author": "釋寶曇",
        "paragraphs": [
            "轆轤聲中井花滿，亦有口腹如許清。",
            "百花叢中度朝夕，一點不關流俗情。"
        ],
        "title": "花瓶",
        "id": "0d4c33e0-6fe1-439b-b045-8642a3333611"
    },
    {
        "author": "釋寶曇",
        "paragraphs": [
            "低著疏籬寬著天，春風不撼楚江船。",
            "無人爲挂屋頭眼，明日清明花可憐。"
        ],
        "title": "題蕪湖吉祥方丈小軒",
        "id": "1e205633-3fab-4102-aeb0-72494a26caea"
    },
    {
        "author": "釋寶曇",
        "paragraphs": [
            "竈間三日怒饑面，老去一豪無木腸。",
            "走乞毗耶半炊玉，歸來作舞繞繩床。"
        ],
        "title": "與陳大監乞米",
        "id": "b383e3ed-35be-4aa8-b010-c94fa1fdcaf6"
    },
    {
        "author": "釋寶曇",
        "paragraphs": [
            "試問恩波幾許深，一湖渾是史君心。",
            "巨鱗細口重相見，雷電成龍去自今。"
        ],
        "title": "史魏公放魚",
        "id": "eb33722c-0142-4743-bc15-1b84e9607a50"
    },
    {
        "author": "釋寶曇",
        "paragraphs": [
            "愛花無處奈花羞，著箇東風好諢休。",
            "不是笑花花自笑，一春幾日得遲留。"
        ],
        "title": "花笑",
        "id": "56867329-c485-453d-a225-4dbdba7c0010"
    },
    {
        "author": "釋寶曇",
        "paragraphs": [
            "業爲鼠技不能群，酷似狼貪却畏人。",
            "歃血未乾猶竊粟，豈應秦了又生秦。"
        ],
        "title": "鼠狼二首  其一",
        "id": "671e9aaf-8398-4c1d-8dff-72fa21dbf3f3"
    },
    {
        "author": "釋寶曇",
        "paragraphs": [
            "謾自狼貪只鼠嗔，壞牆穿壁已無鄰。",
            "兒童愛惜貍奴慣，生怪蒼皇不近人。"
        ],
        "title": "鼠狼二首  其二",
        "id": "558fde8b-45bd-4a1b-8c74-8bc51674136d"
    },
    {
        "author": "釋寶曇",
        "paragraphs": [
            "麝煤鼠尾要鎸汝，頮面沃心誰似吾。",
            "老子胸中十萬讀，莫年相喣復相濡。"
        ],
        "title": "和魏公洗硯",
        "id": "369d5f9f-855b-4dbd-8787-68da8e304054"
    },
    {
        "author": "釋寶曇",
        "paragraphs": [
            "午鼎松聲萬壑餘，蒲團曲几未全疏。",
            "春風肯入薑鹽手，不廢秋窗一夜書。"
        ],
        "title": "煎茶",
        "id": "54fbaac3-43eb-49c9-9d0b-f83e77c7d4c6"
    },
    {
        "author": "釋寶曇",
        "paragraphs": [
            "一鼓薰風至自南，再行新月墮瑶簪。",
            "高山流水人猶在，笛弄梅花莫再三。"
        ],
        "title": "彈琴",
        "id": "a9f3c046-a649-4c99-b2b8-34016efdc28c"
    },
    {
        "author": "釋寶曇",
        "paragraphs": [
            "繞甌翻雪不須疑，到齒餘香亦解肥。",
            "鼻觀舌根留不得，夜深還與夢魂飛。"
        ],
        "title": "茶香",
        "id": "f7f6fe77-3a4f-47ff-aac9-39d5a6203689"
    },
    {
        "author": "釋寶曇",
        "paragraphs": [
            "一池芳日上簾鈎，荷氣蒸人醉不收。",
            "藕欲作舟花作屋，更和風露管清秋。"
        ],
        "title": "荷氣",
        "id": "8fcab4f6-0c08-43f8-8bb3-e6faccd97454"
    },
    {
        "author": "釋寶曇",
        "paragraphs": [
            "青奴初不下房櫳，肌骨玲瓏雪未中。",
            "八月華胥人自到，可憐塵壁卧西風。"
        ],
        "title": "青奴",
        "id": "27c14649-2113-4f9f-ba5d-5f7c41a88a1b"
    },
    {
        "author": "釋寶曇",
        "paragraphs": [
            "老去塵沙兩鬢蓬，祇餘破帽裹西風。",
            "何人共醉黄花底，驚起翻鴉趁斷鴻。"
        ],
        "title": "落帽",
        "id": "aceac575-a29c-4273-b64d-140e9decff5b"
    },
    {
        "author": "釋寶曇",
        "paragraphs": [
            "四十五里鄰近寺，一十八盤容易山。",
            "竟日籃輿走風雨，七峰峰外見斑斑。"
        ],
        "title": "和趙制幹二絕句  其一",
        "id": "d75a7ad9-4efa-47c9-a758-209fec6f6c5f"
    },
    {
        "author": "釋寶曇",
        "paragraphs": [
            "今年賢弟去貪佛，平日阿兄真愛山。",
            "肯使道肥詩則瘦，王孫人物未斕斑。"
        ],
        "title": "和趙制幹二絕句  其二",
        "id": "e465ca09-0ce9-4381-b36c-f1f6b79e5191"
    },
    {
        "author": "釋寶曇",
        "paragraphs": [
            "祇許春水細有聲，不容燈焰惱黄昏。",
            "是爲白石清泉伴，乞與蒲團便垛根。"
        ],
        "title": "次平元衡菖蒲  其一",
        "id": "c2c6d144-0caa-4e9a-9b1c-816c3d108c76"
    },
    {
        "author": "釋寶曇",
        "paragraphs": [
            "細如毛髮綠毿毿，寂寞無人共歲寒。",
            "萬壑千巖風雨面，却宜六月坐中看。"
        ],
        "title": "次平元衡菖蒲  其二",
        "id": "8ab0470e-394b-4d81-9bdc-0371677a7cd2"
    },
    {
        "author": "釋寶曇",
        "paragraphs": [
            "江南初見一枝春，隴月霜鐘亦可人。",
            "不管玉堂岑寂夜，悞隨驛使馬蹄塵。"
        ],
        "title": "梅花",
        "id": "a973a90c-e0b7-4c06-9917-6d6a4ffd81f1"
    },
    {
        "author": "釋寶曇",
        "paragraphs": [
            "兩股花多上粉鬚，趁衙去計未全疏。",
            "蜜脾一點香先透，萬斛醍醐總不如。"
        ],
        "title": "蜜蜂",
        "id": "dbebd358-90ce-4bf5-8878-98f70318a20b"
    },
    {
        "author": "釋寶曇",
        "paragraphs": [
            "別院東風料峭寒，春衫已試脫應難。",
            "黄昏却傍燈歸去，緩約花期幾日看。"
        ],
        "title": "春寒",
        "id": "615a0b95-92e1-4d4c-8ec2-a34a4be0e231"
    },
    {
        "author": "釋寶曇",
        "paragraphs": [
            "慚愧先生有古風，歲寒庭戶不言功。",
            "葉間朱實仍風味，老去清陰轉鬰葱。",
            "收拾雨聲歸杵臼，放教秋意擅梧桐。",
            "年來負爾人無數，異世同心只兩翁。"
        ],
        "title": "和廣慧吊楮",
        "id": "0be4d784-5786-4136-ba7d-61564f98f2d2"
    },
    {
        "author": "釋寶曇",
        "paragraphs": [
            "坐誦行歌憶紫芝，江南有愧斷腸詞。",
            "後於王母三千歲，始見商山十二枝。",
            "日上寶光應倒射，柱間甘露足華滋。",
            "吾鄉歲晚灘聲小，忠孝波瀾斷在斯。"
        ],
        "title": "紫芝圖",
        "id": "9c716a03-e419-472f-abb5-8c1b3a53a660"
    },
    {
        "author": "釋寶曇",
        "paragraphs": [
            "翠柏陰中古泮林，諸生叢裏兩南金。",
            "君今肯山淵騫右，我亦情知籍湜心。",
            "有一莖齏斯可飽，無三萬軸若爲禁。",
            "明朝我亦東南去，莫雨江湖盡處尋。"
        ],
        "title": "府學二生求詩",
        "id": "848891f7-8f25-4eed-beae-4f08ac17e94e"
    },
    {
        "author": "釋寶曇",
        "paragraphs": [
            "荏苒春三月，聲聲何處尋。",
            "艱難悲故國，激烈動歸心。",
            "血染紅英亂，身藏綠樹深。",
            "欲歸歸未得，故故傍人吟。"
        ],
        "title": "子規",
        "id": "b1ffb3f7-9c43-4e01-9350-cbdd32552d70"
    },
    {
        "author": "釋寶曇",
        "paragraphs": [
            "閬苑春歸去，愁人有落紅。",
            "錦茵鋪地密，蝶夢繞枝空。",
            "素艷隨流水，餘香散曉風。",
            "日斜深院靜，不見賣花翁。"
        ],
        "title": "落花",
        "id": "2e46cf85-b571-4ee4-97fe-95554c05d7a0"
    },
    {
        "author": "釋寶曇",
        "paragraphs": [
            "聲聲何處學，得得爲春來。",
            "花底猶親切，人憐巧剪裁。",
            "不容身穩密，且爲月徘徊。",
            "頼有黄鸝伴，殷勤喚得回。"
        ],
        "title": "百舌",
        "id": "1b8d0a95-8c85-4044-8dec-fda7eea4a7c2"
    },
    {
        "author": "釋寶曇",
        "paragraphs": [
            "春風如少年，白首仍當歸。",
            "無端故園雨，更不留芳菲。",
            "啼鳥倦晴晝，綠陰却餘暉。",
            "行尋脩竹寺，僧老青山圍。",
            "兒童慣看客，汛手來開扉。",
            "白日轉雙轂，吾心無所依。",
            "同來二三友，目亦掣電飛。",
            "憑高下不測，從我其無違。"
        ],
        "title": "和孫季和遊東湖韵",
        "id": "b81deabc-c0c1-4daf-9947-152bbc97db5b"
    },
    {
        "author": "釋寶曇",
        "paragraphs": [
            "趁得官閑且載書，隔牆時喚子雲居。",
            "公如碧樹有秋意，渠亦清流臨濁淤。",
            "蓋代勳庸誠有種，鑿空道德竟何如。",
            "寄聲楚觀滄茫外，璧月依然在太虛。"
        ],
        "title": "送潘文叔兼簡李文授",
        "id": "7cedf19d-838f-4c4f-95a2-2fa575356bb6"
    },
    {
        "author": "釋寶曇",
        "paragraphs": [
            "孔孟堂深不可摩，却從伊洛晚經過。",
            "馬驕不受黄金勒，鯨掣還連碧海波。",
            "三釜祿親吾未老，一船貫日去如何。",
            "江空木靜年華晚，應是斯文合網羅。"
        ],
        "title": "送袁和叔",
        "id": "427c3cf4-bf03-4507-a3ae-c611862b4494"
    },
    {
        "author": "釋寶曇",
        "paragraphs": [
            "怡雲未至有人傳，一笑伽梨落半肩。",
            "夢裏亦知爲此客，起來歡喜不成眠。"
        ],
        "title": "留姜山怡雲見訪二絕并呈李磐庵文授  其一",
        "id": "baf0d64d-2001-4df2-95b1-6f9293958360"
    },
    {
        "author": "釋寶曇",
        "paragraphs": [
            "天遣今年到五夫，還如雪後望西湖。",
            "磐庵老子今詩伯，紅葉盈庭許屢書。"
        ],
        "tags": [
            "西湖"
        ],
        "title": "留姜山怡雲見訪二絕并呈李磐庵文授  其二",
        "id": "ff62dab8-ec10-46e1-a2ea-b797a09f05e1"
    },
    {
        "author": "釋寶曇",
        "paragraphs": [
            "是身猶孤雲，夢入巖下寺。",
            "天如護蒼江，山故插厚地。",
            "一舟巫峽來，八月新雨霽。",
            "煙鬟十二外，野花或垂髻。"
        ],
        "title": "和潘經略廣州峽山五首  其一",
        "id": "ae811302-25c8-444d-a794-43d668e1d095"
    },
    {
        "author": "釋寶曇",
        "paragraphs": [
            "雲山最佳處，猿鳥無缺供。",
            "人影墮清鏡，花氣來晴峰。",
            "苔蘚上佛壁，兔絲蔓寒松。",
            "何年發天閟，當在浩劫中。"
        ],
        "title": "和潘經略廣州峽山五首  其二",
        "id": "01da85c4-a47a-4451-98bc-f6ed088758de"
    },
    {
        "author": "釋寶曇",
        "paragraphs": [
            "月林愛山日，竹杖青鞋俱。",
            "而今碧油合，見山當緒餘。",
            "瘴癘霜雪後，桃李春風徒。",
            "吾方友造物，虐焰空焚如。"
        ],
        "title": "和潘經略廣州峽山五首  其三",
        "id": "a9adb820-a1eb-43ab-bcaf-7b25bfe65d03"
    },
    {
        "author": "釋寶曇",
        "paragraphs": [
            "髮白面黧黝，平生舞魚龍。",
            "落月照屋除，彷佛見此翁。",
            "白日幾黄壤，世方定雌雄。",
            "斯文在九牧，吾道非天窮。"
        ],
        "title": "和潘經略廣州峽山五首  其四",
        "id": "db0f5ca9-d9b4-4942-b594-da17fa0d57da"
    },
    {
        "author": "釋寶曇",
        "paragraphs": [
            "自公湘中去，雁斷致書寡。",
            "今年從默齋，五字聞大雅。",
            "青燈話疇昔，白首問茅價。",
            "十里五里間，水竹肯輕舍。"
        ],
        "title": "和潘經略廣州峽山五首  其五",
        "id": "45a88e79-7b7d-4768-982c-dfe23b5816d5"
    },
    {
        "author": "釋寶曇",
        "paragraphs": [
            "杜陵亦有天尺五，雲母不似玻璃深。",
            "西家鐘鼓謾勞汝，我自書卷中晴陰。"
        ],
        "title": "題磐庵作玻璃窗  其一",
        "id": "d15b5deb-4f42-480d-bb4b-0228ea501ecf"
    },
    {
        "author": "釋寶曇",
        "paragraphs": [
            "晨曦入簷水到戶，老子肉醉人眼寒。",
            "博山一絲坐正穩，不許童稚褰帷看。"
        ],
        "title": "題磐庵作玻璃窗  其二",
        "id": "acf4290d-4e53-4372-af96-712e3fb98947"
    },
    {
        "author": "釋寶曇",
        "paragraphs": [
            "大江赤壁黄州村，魚龍吹血波濤渾。",
            "腥風不洗賊臣淚，暗濕官樹旌旗昏。",
            "城南啞啞一笑入，愁日動地回春溫。",
            "夜闌魑魅不敢舞，璧月如水舟如盆。",
            "客親饋魚婦致酒，北斗可挹天可捫。",
            "當時跨鶴去不返，水仙王家真畫存。",
            "百年畫史有眼力，東坡曉挂扶桑暾。"
        ],
        "title": "爲李方舟題東坡赤壁圖",
        "id": "fde0e109-7cda-4853-adcb-0fa4c94a1a17"
    },
    {
        "author": "釋寶曇",
        "paragraphs": [
            "莫年東觀有全書，天畀斯文合定居。",
            "鏡裏一莖無白髮，門前十里有黄淤。",
            "文章入手無餘藴，人物於今固自如。",
            "安得把茅鄰近住，打門時復問潛虛。"
        ],
        "title": "贈李磐庵文授",
        "id": "e19968a3-2011-4234-8a76-e5314d018dab"
    },
    {
        "author": "釋寶曇",
        "paragraphs": [
            "十日西風便老成，挽回金氣愈高明。",
            "朱轓玉節非吾事，雪竹霜松不世情。",
            "未可買山歸卜築，却須持橐慰平生。",
            "如公骨相應仙去，綠髮朱顔已有名。"
        ],
        "title": "爲王漕壽",
        "id": "65585ab5-2d08-42d4-8872-d1ecfe2a5fb8"
    },
    {
        "author": "釋寶曇",
        "paragraphs": [
            "夢中時一到湖山，酷愛山雲似我賢。",
            "儘有新詩題葉滿，豈無流水逐人還。",
            "經年晏坐追摩詰，盡日提携欠小蠻。",
            "白首著書成過計，何時椽筆爲鋤刪。"
        ],
        "title": "寄吳知府",
        "id": "b0528df9-d97c-4b0d-85a1-614977eeec59"
    },
    {
        "author": "釋寶曇",
        "paragraphs": [
            "知有堂堂在故山，忘機未許白鷗閑。",
            "洗心羲易窺三聖，盥手楞嚴辯八還。",
            "剩著林花供笑粲，喚回春夢付綿蠻。",
            "聞公已是詩成集，一字千金豈易刪。"
        ],
        "title": "用前韵寄吳知府",
        "id": "e222bf35-6823-4d83-9388-8e1854df03bd"
    },
    {
        "author": "釋寶曇",
        "paragraphs": [
            "聞道江南庾子山，新詩脫手意長閑。",
            "未嘗臨鏡嗟遲暮，更約何人共往還。",
            "我有茅茨依橘柚，自憐風雨竄荆蠻。",
            "悲歡怨懟三千首，乞與無思爲一刪。"
        ],
        "title": "用前韵謝吳知府",
        "id": "85ef5595-347d-4876-a0a1-64f24bc15994"
    },
    {
        "author": "釋寶曇",
        "paragraphs": [
            "好風吹夢到祠山，造物乾忙我自閑。",
            "五日頌聲今故在，一春詩債共誰還。",
            "鼠肝蟲臂窺前輩，蝸角蠅頭戰百蠻。",
            "遥指行雲爲公說，由來此語不須刪。"
        ],
        "title": "用前韵寄吳知府廣德歸",
        "id": "6588eaab-9ffc-4669-845a-f5807a046fda"
    },
    {
        "author": "釋寶曇",
        "paragraphs": [
            "父子湖海心，歲月易波蕩。",
            "長沙固艱難，不在九天上。",
            "風塵護衣篝，花柳謝屏障。",
            "車行無多乘，雷動有餘壯。",
            "閬風吾故游，弱水恨新漲。",
            "詩書飽丘壑，翁事來獻狀。",
            "入門視顔閒，一笑挾繒纊。",
            "官池鳬雁深，洗盞發家釀。",
            "人生果何樂，此樂天所貺。",
            "故山在何許，夢寐或東嚮。",
            "公如問云何，報我今跌踢。"
        ],
        "title": "送潘恭叔提幹往潭州省侍",
        "id": "9ea5c62a-82a1-4045-8b63-a58309cf2272"
    },
    {
        "author": "釋寶曇",
        "paragraphs": [
            "綠繞溝塍水正肥，誰家深樹有黄鸝。",
            "只知夜雨扶犁日，豈識春風便面時。",
            "白髮歸來須早計，黄金散盡未全癡。",
            "孤雲又得無心力，故國它山總不疑。"
        ],
        "title": "丹丘道中",
        "id": "9679f385-019d-4d3e-a501-8f56fc3c73bd"
    },
    {
        "author": "釋寶曇",
        "paragraphs": [
            "前日山茶冰雪中，東風得意試爲容。",
            "桃花笑日面皮破，柳葉抹煙眉暈重。",
            "簾幕風前斜入燕，色香叢裏鬧團蜂。",
            "湖山一夢殘燈火，西子當年態正濃。"
        ],
        "title": "春日懷湖上",
        "id": "654c32c8-fb76-4547-8316-ef5edd76fd6d"
    },
    {
        "author": "釋寶曇",
        "paragraphs": [
            "雨意晚方足，秋來先送君。",
            "橫拖七尺杖，劃破一山雲。",
            "白紙憑誰寄，青燈此夜分。",
            "空遺巖底石，蘿月漫紛紛。"
        ],
        "title": "送友人",
        "id": "74cc5489-415a-4451-989f-ccb5e106c8e9"
    },
    {
        "author": "釋寶曇",
        "paragraphs": [
            "阿兄書到梁，盡歲室懸磬。",
            "公無苦詩窮，我固待天定。",
            "扶持共竹語，寂寞掃花逕。",
            "須公說江湖，小雨狎鷗瞑。"
        ],
        "title": "答張以道  其一",
        "id": "14d5779c-f74c-4d4b-868e-129c5dfb84f7"
    },
    {
        "author": "釋寶曇",
        "paragraphs": [
            "蒔橘數百本，卜居東南崗。",
            "足書又足食，千里魚相忘。",
            "功名丈夫事，步武青雲鄉。",
            "綠髮早歸來，釣絲理滄浪。"
        ],
        "title": "答張以道  其二",
        "id": "d947213d-8362-49a5-96c6-3eb06c181fed"
    },
    {
        "author": "釋寶曇",
        "paragraphs": [
            "終日看山喚不回，却如山骨瘦歸來。",
            "白頭未老青鞋底，無限江南翠作堆。"
        ],
        "tags": [
            "西湖"
        ],
        "title": "與應兄之西湖二絕  其一",
        "id": "b0f4dd00-f382-44e0-9d34-0ffd43f0b121"
    },
    {
        "author": "釋寶曇",
        "paragraphs": [
            "它日西湖有此僧，年來怕見髮鬅鬙。",
            "一雙眸子清於水，想見新詩我不能。"
        ],
        "tags": [
            "西湖"
        ],
        "title": "與應兄之西湖二絕  其二",
        "id": "482ee910-01f8-4f6f-b52d-dc656a95cbbc"
    },
    {
        "author": "釋寶曇",
        "paragraphs": [
            "千峰萬峰雲意動，十里五里溪聲喧。",
            "人在昏沉黑甜裏，屋山烏鵲兩無言。"
        ],
        "title": "奉川道中四絕  其一",
        "id": "ad80dc79-cc18-498e-8ebe-3c186ebe69b2"
    },
    {
        "author": "釋寶曇",
        "paragraphs": [
            "彈指聲中見彌勒，鼓琴安用識昭文。",
            "青山步障五百里，猶有贈行南北雲。"
        ],
        "title": "奉川道中四絕  其二",
        "id": "52bbedec-adba-4490-a902-3128a0042cf0"
    },
    {
        "author": "釋寶曇",
        "paragraphs": [
            "夜宿樟林海邊寺，海風吹夢五更寒。",
            "此身不似天涯近，枉作并州老淚看。"
        ],
        "title": "奉川道中四絕  其三",
        "id": "6e8d929f-5987-4a74-bc3d-a486f5a78b9c"
    },
    {
        "author": "釋寶曇",
        "paragraphs": [
            "摘星黄漢在何許，淺水平山容易過。",
            "未必山靈慣看客，勒回俗駕奈渠何。"
        ],
        "title": "奉川道中四絕  其四",
        "id": "92392978-6d13-4577-9237-5f5e52da1aa8"
    },
    {
        "author": "釋寶曇",
        "paragraphs": [
            "一夜溪西喚客船，黎明十里走平川。",
            "塵泥未辦湖山脚，更要長齋古佛前。"
        ],
        "title": "答吳知府仲登見招三絕  其一",
        "id": "402855cb-d015-4c7c-be8c-f338974d884f"
    },
    {
        "author": "釋寶曇",
        "paragraphs": [
            "渡水穿雲已借書，蠅頭一日五千餘。",
            "東家居士應憐我，白首那堪又徙居。"
        ],
        "title": "答吳知府仲登見招三絕  其二",
        "id": "530181e2-a582-4632-8400-4151eaa70a36"
    },
    {
        "author": "釋寶曇",
        "paragraphs": [
            "未暇雲山聖處行，茲游已復慰平生。",
            "故林猿狖吾知識，木落霜枯也不爭。"
        ],
        "title": "答吳知府仲登見招三絕  其三",
        "id": "b65793d4-4ead-4fc5-803f-53aad1c6e3f5"
    },
    {
        "author": "釋寶曇",
        "paragraphs": [
            "却立群峰北望看，斷虹飛雨即家山。",
            "一時別舸惟公在，半世清游比夢閒。",
            "卜築未嫌身老大，著書先怯眼斕斑。",
            "湖西爲覓菟裘地，歲晚連牆共往還。"
        ],
        "title": "寄趙宣教",
        "id": "dfc02889-e8c4-44b0-9f20-ed101dbeb059"
    },
    {
        "author": "釋寶曇",
        "paragraphs": [
            "西風一奏近聞韶，丹鳳將雛下九霄。",
            "忽憶山川纏錦繡，又傳歌吹雜蒭蕘。",
            "扶携共醉瑶池日，鼓舞同升玉帝朝。",
            "一等壺中人不老，下方鵬鷃亦逍遥。"
        ],
        "title": "錢德遠判縣與母同生日  其一",
        "id": "3115ceda-3fb3-44c4-a082-f95f7f340b6f"
    },
    {
        "author": "釋寶曇",
        "paragraphs": [
            "綵衣何似舞衣輕，鸞鏡還如水鏡明。",
            "百里弦歌歸有道，一軒風月不勝情。",
            "口香知吮蓮華墨，山近聞拖蠟屐聲。",
            "百拜一樽須竟醉，看飛鳬舄上蓬瀛。"
        ],
        "title": "錢德遠判縣與母同生日  其二",
        "id": "ff6be9b2-c253-4f39-ae93-372a85ee7969"
    },
    {
        "author": "釋寶曇",
        "paragraphs": [
            "芰荷如屋藕如船，聞道江山似輞川。",
            "中有平章雲月手，殷動招我爾來前。"
        ],
        "title": "再答吳仲登三絕  其一",
        "id": "c5ca2e99-665d-401d-baa4-497549ed00f5"
    },
    {
        "author": "釋寶曇",
        "paragraphs": [
            "案上如山一束書，青燈歲月已無餘。",
            "從來筆同天人事，佛祖如何以貨居。"
        ],
        "title": "再答吳仲登三絕  其二",
        "id": "45989176-3405-47fb-a012-4c05c97b88fa"
    },
    {
        "author": "釋寶曇",
        "paragraphs": [
            "屈指何人共此行，凉風佳月可憐生。",
            "天教兩足爲吾用，城市山林勿與爭。"
        ],
        "title": "再答吳仲登三絕  其三",
        "id": "e31ea442-af04-465a-95ed-6cba862c09d1"
    },
    {
        "author": "釋寶曇",
        "paragraphs": [
            "隠約江天漢客星，夜深曾傍紫微明。",
            "山川風物成遷變，猶有洪濤殷嘯聲。"
        ],
        "title": "題子陵釣臺圖三絕  其一",
        "id": "09519ff5-e45b-4e02-8cb6-c2969a2b3ac9"
    },
    {
        "author": "釋寶曇",
        "paragraphs": [
            "著我巢由稷卨中，兩眉未暇笑吾儂。",
            "斷雲凍雨嚴家瀨，寂寞何人理釣筒。"
        ],
        "title": "題子陵釣臺圖三絕  其二",
        "id": "bcb3656b-fcc1-46b9-bfd4-7f7a744b04e9"
    },
    {
        "author": "釋寶曇",
        "paragraphs": [
            "帝已龍飛我故魚，乾坤等是一蘧廬。",
            "夕陽曬却蓑衣了，試問妻孥有酒無。"
        ],
        "title": "題子陵釣臺圖三絕  其三",
        "id": "31e34ccb-8d31-460a-a56d-ea8b1df7f978"
    },
    {
        "author": "釋寶曇",
        "paragraphs": [
            "不見輕裘快馬歸，遥憐暮雨濕公衣。",
            "峴山十里城南路，燈火家家望翠微。"
        ],
        "title": "題峴山圖三絕  其一",
        "id": "7bebc2a5-e327-40b9-b70c-0b5d6838a639"
    },
    {
        "author": "釋寶曇",
        "paragraphs": [
            "湛輩而今豈有知，滔滔江漢定何時。",
            "無邊落日丹楓外，有客來看墮淚碑。"
        ],
        "title": "題峴山圖三絕  其二",
        "id": "a81c940c-ed1f-4413-8315-a4263d5346c8"
    },
    {
        "author": "釋寶曇",
        "paragraphs": [
            "范子當年意崛奇，道人歲晚墨淋漓。",
            "北風低草牛羊莫，會有人傳峴首詩。"
        ],
        "title": "題峴山圖三絕  其三",
        "id": "36fb971f-bbc8-47ee-b84e-f7da527d40bf"
    },
    {
        "author": "釋寶曇",
        "paragraphs": [
            "不以中書老見疏，斯文成就合窮居。",
            "退之徹在南陽後，子美貧於天寶初。",
            "絳帳歸來賓客在，玉堂有此丈人歟。",
            "片帆我已東南去，會見含香近紫虛。"
        ],
        "title": "與侍講程自靖州西歸會於江陵二首  其一",
        "id": "29ae567e-6aa8-43c2-bb8b-4ab6c9dfe02a"
    },
    {
        "author": "釋寶曇",
        "paragraphs": [
            "古天下士亦多艱，魑魅於今合改顔。",
            "道在蓋公猶夢見，天憐賈誼得生還。",
            "風休江北一聲櫓，春盡劍南何處山。",
            "故國異方身健在，也知書眠未斕斑。"
        ],
        "title": "與侍講程自靖州西歸會於江陵二首  其二",
        "id": "ec795d62-3f3b-460b-aaeb-12a22b58cf58"
    },
    {
        "author": "釋寶曇",
        "paragraphs": [
            "幾年全主又全賓，萬里歸來託此身。",
            "放出渠儂一頭地，始知雲月有閑人。"
        ],
        "title": "次史魏公見招",
        "id": "e1625626-c4d8-4ae6-a940-fe12e4ea8926"
    },
    {
        "author": "釋寶曇",
        "paragraphs": [
            "吾牆高不滿七尺，牆身雖小牆心直。",
            "亦如居士護法城，敢有踰垣德之賊。",
            "古人制度今人爲，朱簷碧瓦還差差。",
            "黄金爲牆白銀壁，箇中住處少人知。"
        ],
        "title": "與明道者砌牆",
        "id": "2753eebc-f3c1-4565-96d0-298121cff81a"
    },
    {
        "author": "釋寶曇",
        "paragraphs": [
            "牛鬭不可近，近則和爾觸。",
            "摩撫不動摇，愧山老觳觫。",
            "慰我有生意，憐渠無怒心。",
            "伊誰爲證據，斷崖楓樹林。"
        ],
        "title": "題老融鬬牛圖",
        "id": "f825a36f-d385-4ac9-b19c-e0f2cf499fc9"
    },
    {
        "author": "釋寶曇",
        "paragraphs": [
            "白頭身老大江南，已約孤雲共一庵。",
            "有道故人今隔海，不應龍卧在深潭。",
            "編茅固作癡兒計，閉戶全勝俗客談。",
            "剩種木奴千百本，不憂土銼冷松龕。"
        ],
        "title": "和吉祥孜老二詩  其一",
        "id": "69a514f8-a260-4e7a-a97c-7a4ebb6d1544"
    },
    {
        "author": "釋寶曇",
        "paragraphs": [
            "茅屋三間自有餘，置身不合在蓬壺。",
            "誰知三尺子童子，解唱一聲于蒍于。",
            "割肉向來聞鷺股，合尖今始見浮圖。",
            "傳燈事畢歸來好，一歲風波幾日無。"
        ],
        "title": "和吉祥孜老二詩  其二",
        "id": "7d10de90-48d5-478f-8cb4-9a65714b9f6c"
    },
    {
        "author": "釋寶曇",
        "paragraphs": [
            "靜倚爐薰聽雨聲，使君念慮在蒼生。",
            "十分喚起群龍睡，千里如同一手耕。",
            "新綠溝塍鳴布穀，亂紅庭院著流鶑。",
            "禁林莫訝歸來晚，待我豐年酒一行。"
        ],
        "title": "上明州高守喜雨",
        "id": "7965ffe4-acf3-417b-99fd-b819b638180f"
    },
    {
        "author": "釋寶曇",
        "paragraphs": [
            "我自歸帆急鼓催，君先一騎抗塵回。",
            "誰知北海樽罍底，親見東軒長老來。",
            "執手試聽楓葉下，打門終待藕花開。",
            "孤燈一曲無公事，萬卷吾伊亦壯哉。"
        ],
        "title": "送李宰免監鎮之官浙西",
        "id": "2e367e40-3cfe-4e4f-8346-1676bae17b50"
    },
    {
        "author": "釋寶曇",
        "paragraphs": [
            "要結靈山未了緣，山中草木亦欣然。",
            "大江南北經年夢，明月東西一夜圓。",
            "龍象而今非故我，功名自古付華顛。",
            "相逢未必真相似，一嘯西風萬壑傳。"
        ],
        "title": "和蓬萊老之兄卓宣教見遺",
        "id": "633b3f68-fc35-47a3-a405-f04feb1cd704"
    },
    {
        "author": "釋寶曇",
        "paragraphs": [
            "病闌無奈客塵嬰，百繞西湖夢不成。",
            "白髮自憐非故我，青山何事亦鬭情。",
            "坡仙未死人安在，處士歸來或有盟。",
            "人物風情皆若此，還將老淚月同傾。"
        ],
        "tags": [
            "西湖"
        ],
        "title": "武林病中作",
        "id": "33a8ef5d-a8be-4e74-b0a8-94f57aebbb10"
    },
    {
        "author": "釋寶曇",
        "paragraphs": [
            "籬落牽牛又著花，摘花心在鬢先華。",
            "故園紅染薑絲在，安得緘封寄客槎。"
        ],
        "title": "見牽牛花有感",
        "id": "d96bfbb5-5186-4183-a8d2-654500426900"
    },
    {
        "author": "釋寶曇",
        "paragraphs": [
            "人間七月火雲升，碧樹黄鸝亦可人。",
            "啞咤一聲行道外，不知身在故園春。"
        ],
        "title": "上水道中聞鶑",
        "id": "6f54f633-bb05-4a7b-9b1e-03db9a6c4704"
    },
    {
        "author": "釋寶曇",
        "paragraphs": [
            "爲憐玉色照前除，一室無因舍靜姝。",
            "寄語客卿煩想像，萬花困苦乞爲奴。"
        ],
        "title": "和簡齋墨梅二首  其一",
        "id": "db4d4ba9-793d-4103-a3b5-80fc84177c69"
    },
    {
        "author": "釋寶曇",
        "paragraphs": [
            "風物凋零欲盡年，此花黑瘦固應然。",
            "暗香疏影渾無頼，爲我中分亦可憐。"
        ],
        "title": "和簡齋墨梅二首  其二",
        "id": "60b6146b-c54e-4aeb-86b5-61bff384bb53"
    },
    {
        "author": "釋寶曇",
        "paragraphs": [
            "我初不作婆娑夢，子亦能知波險無。",
            "風卷潮來壯魂在，行人釃酒濕庭梧。"
        ],
        "title": "曹娥廟",
        "id": "65b72efc-273a-4e61-8355-a9cfac126eb2"
    },
    {
        "author": "釋寶曇",
        "paragraphs": [
            "探得東君第一籌，略無風味笑鳴鳩。",
            "聲聲苦道焦婆餠，往往人傳嫁橘洲。"
        ],
        "title": "婆餠焦",
        "id": "df05a756-92eb-4f7b-9d7d-9981e597d3a2"
    },
    {
        "author": "釋寶曇",
        "paragraphs": [
            "山斷湖光迸一川，老師角黍過年年。",
            "春風步屧長塵靜，只有鐘魚取次傳。"
        ],
        "title": "平江靈巖",
        "id": "eed15352-14a7-466d-aa59-7d82f2603ba4"
    },
    {
        "author": "釋寶曇",
        "paragraphs": [
            "經綸初不礙躬耕，更復緣詩太瘦生。",
            "莫問雪堂人在否，石湖依舊小橋橫。"
        ],
        "title": "題平江范石湖橋壁二首  其一",
        "id": "2538efc4-dca1-47e1-8365-be11d1209bb1"
    },
    {
        "author": "釋寶曇",
        "paragraphs": [
            "天與湖光鏡樣平，道邊野草亦知名。",
            "鄰翁莫訝歸來晚，未必山如錦瑟清。"
        ],
        "title": "題平江范石湖橋壁二首  其二",
        "id": "f368abe3-a814-445e-aa1c-7bf39876a798"
    },
    {
        "author": "釋寶曇",
        "paragraphs": [
            "山入春江雨不收，江寒得傍翠雲裘。",
            "誰家山影風帆轉，悞作梨花一段愁。"
        ],
        "title": "餘姚江上",
        "id": "9b027850-9ae7-4ccf-95b5-7dbd5d47577b"
    },
    {
        "author": "釋寶曇",
        "paragraphs": [
            "櫓聲伊軋訴東風，楚語吳歌落枕中。",
            "夜半潮頭隨月上，客帆和夢各西東。"
        ],
        "title": "泊分水",
        "id": "c8670e47-0e88-4216-aa78-917b8443a0fa"
    },
    {
        "author": "釋寶曇",
        "paragraphs": [
            "急雨涔涔日，春泥盎盎中。",
            "屐聲喧午枕，人語泣西風。",
            "斗米衾裯盡，鄰翁杼軸空。",
            "無因訴真宰，吾道竟須東。"
        ],
        "title": "苦雨",
        "id": "3fa7186b-ca13-4c4a-9743-47eb3bcf25a9"
    },
    {
        "author": "釋寶曇",
        "paragraphs": [
            "山影隨人盡，江流入地深。",
            "乾坤孤客淚，桃李一生心。",
            "落日牛羊渚，春風桑柘林。",
            "周南留滯意，聊試小棠陰。"
        ],
        "title": "江閣",
        "id": "912bd7cf-41fa-4273-9ce1-5f5a930760a5"
    },
    {
        "author": "釋寶曇",
        "paragraphs": [
            "麥吐經時雨，爐薰一寸雲。",
            "葉邊先策策，月墮故紛紛。",
            "待趣詩翁語，何曾菜色聞。",
            "問天渾不試，吾欲張吾軍。"
        ],
        "title": "喜雨",
        "id": "db25b5ee-bc3a-406d-afd5-7f4fa98c0bfd"
    },
    {
        "author": "釋寶曇",
        "paragraphs": [
            "當道紛豺虎，逢人說象龍。",
            "一時餘砥柱，何處見霜鐘。",
            "諸子方嗤點，吾行未缺供。",
            "大方同一笑，鵬鷃各舂容。"
        ],
        "title": "別楊道夫二首  其一",
        "id": "6002c0cb-0512-468f-9db6-305f17b616b1"
    },
    {
        "author": "釋寶曇",
        "paragraphs": [
            "小上魚舟去，懸憂雁足疏。",
            "我方鋤剩語，公亦喜成書。",
            "絮帽風驚折，綈袍意有餘。",
            "孤雲日邊路，時與問何如。"
        ],
        "title": "別楊道夫二首  其二",
        "id": "6a1d3eee-4758-4968-b694-2877b7acea05"
    },
    {
        "author": "釋寶曇",
        "paragraphs": [
            "半世功名在，誰爲磊落人。",
            "上方憐我直，公亦愛吾身。",
            "一笑知天近，頻年厭馬塵。",
            "把麾江上去，得與客星鄰。"
        ],
        "title": "樓與善寺丞挽詩二首  其一",
        "id": "cec59f2c-ac1f-42d4-a409-9c417e5d2f2c"
    },
    {
        "author": "釋寶曇",
        "paragraphs": [
            "翰墨今詞伯，規模古吏師。",
            "哭親聲未斷，拊枕夢何之。",
            "白首侵書幌，青燈耿繐帷。",
            "傷心故園路，雲物不勝悲。"
        ],
        "title": "樓與善寺丞挽詩二首  其二",
        "id": "3ff6156b-16ef-4693-a4a6-b3e4839162b8"
    },
    {
        "author": "釋寶曇",
        "paragraphs": [
            "未必山東相，能留塞北聲。",
            "一身扶國是，九鼎重吾盟。",
            "水鏡人材地，風流月旦評。",
            "早收霖雨去，星角看春耕。"
        ],
        "title": "魏南夫丞相挽詩二首  其一",
        "id": "ef89865c-0484-4b50-b411-c99e2242f7c9"
    },
    {
        "author": "釋寶曇",
        "paragraphs": [
            "青雲紆群紱，白首費符移。",
            "即墨仍飛語，翁歸不受私。",
            "凋零唯舌在，汗漫付心期。",
            "手種堂前柳，東風學畫眉。"
        ],
        "title": "魏南夫丞相挽詩二首  其二",
        "id": "7f846e76-2883-40d7-a281-265e5c3d44ab"
    },
    {
        "author": "釋寶曇",
        "paragraphs": [
            "一代稱賢母，斯文屬故家。",
            "大閨欣有相，吾質靜無華。",
            "久已如深定，真堪駕寶車。",
            "餘生固無憾，哀動及鄰娃。"
        ],
        "title": "詩挽曾舍人張氏二首  其一",
        "id": "3a4a2aff-1361-4bcf-a90d-3f15152a7e9e"
    },
    {
        "author": "釋寶曇",
        "paragraphs": [
            "我豈長貧者，終當以儉名。",
            "諸郎方佩玉，夫子亦專城。",
            "盛德容追想，吾家失老成。",
            "東風在蒿里，凝睇不勝情。"
        ],
        "title": "詩挽曾舍人張氏二首  其二",
        "id": "dca47fda-5361-4b36-aef1-8d93c0c03ae2"
    },
    {
        "author": "釋寶曇",
        "paragraphs": [
            "西舍東鄰杼軸空，道人滿腹貯清風。",
            "竹林笑指歸來路，約與禽魚一飽同。"
        ],
        "title": "興化存公作竹林新亭雪庵雪林二老同賦次韵  其一",
        "id": "8663da3c-a363-43fc-a125-b516eead972f"
    },
    {
        "author": "釋寶曇",
        "paragraphs": [
            "年來幽事慰心期，已有溪雲彷佛知。",
            "不似山南似山北，直須拄杖叩門時。"
        ],
        "title": "興化存公作竹林新亭雪庵雪林二老同賦次韵  其二",
        "id": "47c2312f-6f26-4e30-b2e3-853bab83182b"
    },
    {
        "author": "釋寶曇",
        "paragraphs": [
            "又得南方一信歸，君臣父子却饒伊。",
            "五年乳竇峰前路，曾把虛空碎一槌。"
        ],
        "title": "成都信藏主求送行  其一",
        "id": "9dba8ecf-2b42-413d-bf44-a1849913b327"
    },
    {
        "author": "釋寶曇",
        "paragraphs": [
            "歲晚何人爲指南，手中扇子是同參。",
            "雲門未見乾峰日，與子如今恰一般。"
        ],
        "title": "成都信藏主求送行  其二",
        "id": "ad3c29d6-02f2-4072-ab76-62eec67e2802"
    },
    {
        "author": "釋寶曇",
        "paragraphs": [
            "平生閲世劍一吷，老去卜鄰吾二人。",
            "亦評白雲來著宿，未妨青襪去尋春。",
            "泉鳴石瀨聽逾好，雨浥巖花笑轉新。",
            "更欲買田招鶴住，問渠誰是自由身。"
        ],
        "title": "和雪林訪二山",
        "id": "00c0a7a0-bee4-43bb-b1f5-a11dd808be0a"
    },
    {
        "author": "釋寶曇",
        "paragraphs": [
            "潮生西浦未全平，頃刻潮回岸有聲。",
            "落日人從官渡去，西風誰識此時情。",
            "不如吳越中流盡，贏得江山老眼明。",
            "試問古今沙上路，幾回相送復相迎。"
        ],
        "title": "渡錢塘二首  其一",
        "id": "0f93c342-1582-4b12-99d2-3ac9cb931b84"
    },
    {
        "author": "釋寶曇",
        "paragraphs": [
            "身是行人意未平，江頭已斷午潮聲。",
            "旋收去國無邊淚，聊寫臨風有限情。",
            "家住青山何處是，眼穿白鳥去邊明。",
            "去年今日凄凉意，猶記梅花一笑迎。"
        ],
        "title": "渡錢塘二首  其二",
        "id": "5ed805a2-f2ec-4748-a351-b420b71759c7"
    },
    {
        "author": "釋寶曇",
        "paragraphs": [
            "湖光晚作鏡樣平，寂無人聲唯櫓聲。",
            "群峰倒影不可辨，新月半鈎如許情。",
            "斷蓬散作鳬雁過，漁火靜入江天明。",
            "移舟快得一枕睡，夢有河神來送迎。"
        ],
        "title": "夜過鑑湖用前韵書所見",
        "id": "189624f7-f005-4e7d-acb8-4c692bd38a7b"
    },
    {
        "author": "釋寶曇",
        "paragraphs": [
            "錢塘雪浪與天平，小入曹娥亦有聲。",
            "滄海一時忠孝淚，夕陽無盡古今情。",
            "春秋祭血神如在，一夜行舟挽到明。",
            "不是西風白雲客，祠烏爭解賦將迎。"
        ],
        "title": "過曹娥江",
        "id": "a6495ae6-623b-43c2-897f-1f77a5936f6a"
    },
    {
        "author": "釋寶曇",
        "paragraphs": [
            "一夜江風故不平，道邊草木亦成聲。",
            "豈無老子知津意，尚有秦人逐客情。",
            "荒縣已傳三鼓下，並船猶見一燈明。",
            "此生已悟身如寄，始送鴻歸又燕迎。"
        ],
        "title": "泊通明堰",
        "id": "43f084f3-fb07-4f9a-a523-6684cb30d20c"
    },
    {
        "author": "釋寶曇",
        "paragraphs": [
            "君歸意定氣逾平，莫學秋蟲泣露聲。",
            "少日斲凋須妙指，莫年深穩見真情。",
            "爲鄰古井無波日，試挈銅瓶待月明。",
            "獨抱斯文慰幽寂，莫辭萬象與逢迎。"
        ],
        "title": "簡史子由主簿",
        "id": "3d103f45-a953-436b-8f1b-907c5164bc4e"
    },
    {
        "author": "釋寶曇",
        "paragraphs": [
            "新詩老去合名家，猶喜春風在鬢華。",
            "恨徹斯文無雪處，竟將好語向誰誇。",
            "自知人物隨時盡，獨倚欄干到日斜。",
            "問訊故人今健否，東籬明日又黄花。"
        ],
        "title": "和張功父寄陸務觀郎中",
        "id": "c7e0d3c3-a97e-4949-95f9-124a592923a7"
    },
    {
        "author": "釋寶曇",
        "paragraphs": [
            "故山餘地亦嶙峋，中有掖垣梧十尋。",
            "自是萬金醫國少，人皆三事望公深。",
            "茂陵多病書成帙，季子來歸雪滿簪。",
            "試與共觀天下士，彌縫一世果何心。"
        ],
        "title": "黄待制病中以詩寄之",
        "id": "1fcdb0de-d705-41ba-ad80-a6d555c65279"
    },
    {
        "author": "釋寶曇",
        "paragraphs": [
            "抱負元驚世，飛騰正及辰。",
            "眼空天下士，坐穩日邊身。",
            "器業真王佐，詞章動帝宸。",
            "錦衣雙白髮，母子即天人。"
        ],
        "title": "詩挽史魏公  其一",
        "id": "454784ee-b0df-4adf-bfa6-00f735f29def"
    },
    {
        "author": "釋寶曇",
        "paragraphs": [
            "在昔功名會，凌煙有老臣。",
            "幾人扶日月，一角見麒麟。",
            "共泣中原淚，寧爲去國賓。",
            "西風幾黄壤，松柏獨輪囷。"
        ],
        "title": "詩挽史魏公  其二",
        "id": "667974f0-179e-4a16-bc65-e590521aea38"
    },
    {
        "author": "釋寶曇",
        "paragraphs": [
            "一語回天力，終年困五丁。",
            "時方相司馬，吾不愧玄齡。",
            "遞奏逾金石，斯文粲日星。",
            "幡然霖雨手，猶带御爐馨。"
        ],
        "title": "詩挽史魏公  其三",
        "id": "92ec15ae-43dd-4893-8bde-74d4f296a008"
    },
    {
        "author": "釋寶曇",
        "paragraphs": [
            "十載江湖上，三從北闕歸。",
            "宮花欹帽側，玉带重腰圍。",
            "屬客黄金盡，凌空寶墨飛。",
            "夜堂燈火冷，猶下讀書幃。"
        ],
        "title": "詩挽史魏公  其四",
        "id": "6f4d075f-ecb1-4268-ad41-cde64221afa1"
    },
    {
        "author": "釋寶曇",
        "paragraphs": [
            "爲帝先驅日，非我舊學誰。",
            "玉京真可樂，夜壑不勝悲。",
            "墓木行人拜，庭蘭造物知。",
            "臨風三慟哭，天亦爲低垂。"
        ],
        "title": "詩挽史魏公  其五",
        "id": "225a5c39-073f-4ef3-958f-f3a6d1b30229"
    },
    {
        "author": "釋寶曇",
        "paragraphs": [
            "清苦諸生節，廉平御史知。",
            "一饑曾忍可，千里舍公誰。",
            "落落天人際，拳拳骨鯁詞。",
            "秋風又凋物，空有老成悲。"
        ],
        "title": "詩挽陳提刑  其一",
        "id": "403c942f-a43f-4c6f-afeb-f03ebb5da763"
    },
    {
        "author": "釋寶曇",
        "paragraphs": [
            "少日牛力在，中年玉節新。",
            "平生無憚吏，老去只憂民。",
            "西泝身猶健，東歸跡已陳。",
            "丹丘方在夢，喬木想輪囷。"
        ],
        "title": "詩挽陳提刑  其二",
        "id": "65cd1ec7-6476-4a74-87c7-ef4c7dd69795"
    },
    {
        "author": "釋寶曇",
        "paragraphs": [
            "人生天地間，賓鴻自來去。",
            "歲晚洲渚空，稻粱適歸趣。",
            "秋風在羽翮，吾寧且高舉。",
            "老倒商山翁，爲人作師傅。",
            "二疏於此時，都人壯歸路。",
            "登車一慷慨，墮甑誰復顧。",
            "黄金壽故人，不爲鄉曲譽。",
            "明朝間其餘，麴糵最先務。",
            "徑醉無缺供，餘歡話情愫。",
            "賢愚貴通達，父子無悔悟。",
            "先人有弊廬，衣食不足慮。",
            "此道今寂寥，寄聲謝朝著。"
        ],
        "title": "和陶彭澤詠二疏",
        "id": "a3c3e910-d2e1-46fa-a55f-a72362ba6432"
    },
    {
        "author": "釋寶曇",
        "paragraphs": [
            "庭空若無地，霜月不自寒。",
            "姮娥天上人，臘月猶冰紈。",
            "放開玻璃鏡，轉向碧玉盤。",
            "人間水晶域，萬象梨花團。",
            "骨冷不成寐，起行自槃珊。",
            "巡簷不敢下，恐墮江海寬。",
            "沆瀣入毛骨，清風生肺肝。",
            "有鶴東南來，飛鳴墮我前。",
            "吾與汝仙去，仙家無歲年。"
        ],
        "title": "中庭霜夜月明如晝效李長吉體",
        "id": "c624d4b2-4b72-463e-ab0a-4d39ed1f9f59"
    },
    {
        "author": "釋寶曇",
        "paragraphs": [
            "萬家即吾廬，一室誠吾身。",
            "窗明古肺腑，壁立真天人。",
            "心語駟奔軼，風行牛鬭嗔。",
            "吾今亦忘我，何者爲一塵。",
            "起看屋角懸，聊當座右箴。",
            "我初衣壞絮，疾驅荆棘林。",
            "鍼孔與線蹊，老眼親補紉。",
            "而今著襦袴，左書而右琴。",
            "吾兒亦溫飽，鞭箠亡呻吟。",
            "唯餘故時習，詩病山水淫。",
            "會當更祓除，兩楠共森森。"
        ],
        "title": "賦楊知縣道夫四知堂",
        "id": "1f901fd6-0e26-412f-8ae4-8fe371530eac"
    },
    {
        "author": "釋寶曇",
        "paragraphs": [
            "浣花溪頭春可憐，兩鳬一鳬飛上天。",
            "曉窗清浄易一卷，兄弟過午無炊煙。",
            "大鳬白首古人上，小鳬綠鬢東風前。",
            "簡書不畏畏泥滓，黄金污人須棄捐。",
            "故山民病公所見，門前萬里東吳船。",
            "曩時雷電泣真宰，後世兒女成嫣然。",
            "人生固有浪自許，毛髮便窺肝膽全。",
            "主家無地置弦索，妾身已爲他人妍。",
            "相携感慨一墮淚，唯我與汝非同年。",
            "出門大笑亦不惡，此意嘿寄飛鴻邊。"
        ],
        "title": "送伯才伯仲之官",
        "id": "fe8f6eaa-22ba-477a-af87-434509329d94"
    },
    {
        "author": "釋寶曇",
        "paragraphs": [
            "往時大斗供一沃，既醉而顛顛可卜。",
            "得錢乞人如棄泥，風雨叢祠夜深宿。",
            "省中諸公六七輩，貴人只許丞相獨。",
            "入門穿靴一脚泥，亟今便要道士服。",
            "虎皮冠兒象牙簡，感恩扣齒三十六。",
            "今年來自鐵柱宮，道許旌陽猶萬福。",
            "連燈并床一月語，拊枕歌吟聽不足。",
            "有時得酒不肯醉，醉裏親言道機熟。",
            "南昌史君有仙骨，我欲憑風一薰沐。",
            "崇真坊中歸去來，卧聽玉龍吟一曲。"
        ],
        "title": "送傅道士兼呈吳明可給事",
        "id": "bd364f33-89ad-4215-a9bf-7321c4c385c9"
    },
    {
        "author": "釋寶曇",
        "paragraphs": [
            "在昔桃李縣，而今松桂林。",
            "是誠五馬貴，足此萬卷心。",
            "有人夢得鹿，旦日果可尋。",
            "斯文天地間，皎如月長臨。",
            "東海鰐噀怒，衡山雲漲深。",
            "精誠不可觸，豈知鶴在陰。",
            "樹影陳燕几，松聲雜瑶琴。",
            "亦有牙鼓撾，不妨弦誦音。",
            "俯仰道德意，祓除文字淫。",
            "故家事業在，無使霜毛侵。"
        ],
        "tags": [
            "衡山"
        ],
        "title": "仰韓堂連守所作謝艮齋爲之記取退之陽山縣之詩以名蓋先作讀書林後爲此州",
        "id": "592442fd-68e1-487f-9e96-ef98282123f6"
    },
    {
        "author": "釋寶曇",
        "paragraphs": [
            "兩趺尺寸地，屹立萬夫目。",
            "四海霖雨心，溉霑一夔足。",
            "何曾動聲氣，萬象意沉縮。",
            "譬如雷蟄藏，春風不虛辱。",
            "世界如許大，猶吾體中粟。",
            "是心如許寬，不著世間欲。",
            "散花果無地，拊卷或可熟。",
            "好鳥如可人，鼾睡勿驚促。",
            "八風吹得行，顛倒任掁觸。"
        ],
        "title": "史魏公蝸室",
        "id": "737aaaa6-0798-4c0f-a013-e3db36e935d8"
    },
    {
        "author": "釋寶曇",
        "paragraphs": [
            "平生黄太史，翰墨四海知。",
            "風流過脩竹，自棄或若遺。",
            "豈伊歲寒質，似我槃礴時。",
            "此君不解語，風雨扶持之。",
            "夜窗或蕩撼，燈火皆疑危。",
            "龍去恐□□，呻吟欲勤追。",
            "摩挲古屋壁，想像還依稀。",
            "憐公讀書瘦，愛竹何緣肥。",
            "飲盡三斗墨，半梢或相宜。",
            "爭如鴟夷子，一舸容西施。",
            "歲晚意浩蕩，江湖相倚毗。",
            "雲幢與煙節，異致仍同歸。",
            "多應黑瘦語，絕倒黄初詩。",
            "君家百斛力，不解增雙眉。",
            "榮枯各本色，王林亦神馳。",
            "我欲學揮掃，一年以爲期。",
            "胸中富千畝，二鳳當來儀。",
            "簫韶久不作，此恨常依依。",
            "會須歸故國，夜夢而晝思。",
            "庭空月欲落，斯文還在茲。"
        ],
        "title": "和山谷賦黄迪墨竹韵",
        "id": "9d5980a4-2eec-4d0d-a8e7-80a0af583a75"
    },
    {
        "author": "釋寶曇",
        "paragraphs": [
            "鄰翁種瓜時，翠蔓不忍觸。",
            "提携落吾手，割裂亦甚酷。",
            "相如方渴時，想見價金玉。",
            "沉浮及桃李，一世謾貂續。",
            "注泉挹甘寒，落蒂驗香熟。",
            "精神發良夜，清坐定更僕。",
            "無使妨盤餐，開端自醽醁。"
        ],
        "title": "和史子由主簿食瓜",
        "id": "13d180f3-ddbd-4642-ae17-47f011715c7d"
    },
    {
        "author": "釋寶曇",
        "paragraphs": [
            "山陰故侯家，受射幾世世。",
            "袖有換鵝經，父子固多藝。",
            "日高卧東床，吾祖得佳婿。",
            "春風鏡湖波，一夜雨新霽。",
            "得句見眉睫，鬰鬰正相似。",
            "先秦多古書，歲晚足奇字。",
            "盡載米家船，長虹貫都市。",
            "平章要風月，幡然適千里。",
            "論士當及時，鹽車有騄駬。",
            "善護千金軀，斯民望桃李。"
        ],
        "title": "送王性之子仲言倅公赴泰州",
        "id": "0d04d18f-b3e3-4a87-99ea-0269a5429f34"
    },
    {
        "author": "釋寶曇",
        "paragraphs": [
            "太宗自是人中龍，黑闥未當鬼蜮雄。",
            "穀城洺水龍自若，天遣此馬收全功。",
            "欻然一舉雷電起，智名勇力不入耳。",
            "身當矢石不忍嘶，我寧飲血不飲水。",
            "人間只作拳毛看，誰知忠義事所難。",
            "歸來四海一家日，錦茵却覆黄金鞍。",
            "萬金頼有不死藥，御手摩挲箭痕落。",
            "西風顧影一長鳴，身在天閑意沙漠。",
            "驌驦在御臣的盧，郭家師子誠僕奴。",
            "畫師畫肉不畫骨，權奇無乃天之徒。",
            "寶墨淋漓三十六，幾代流傳到華屋。",
            "真人固在馬不亡，堪愧駑駘費君粟。"
        ],
        "title": "拳毛騧唐太宗所乘馬御墨親題其下",
        "id": "abcf8d33-6147-4629-a4d4-fe1c3710abdf"
    },
    {
        "author": "釋寶曇",
        "paragraphs": [
            "眉山縣前江可憐，昔人飲此俱成仙。",
            "只今獨數蘇與李，豈伊親濯玻璃川。",
            "功名事業天所靳，况復真宰持其權。",
            "先公用舍誠有道，不愁軻後真無傳。",
            "道山人物今第一，蒹葭玉樹猶依然。",
            "東南弱水三萬里，亦有跨鶴來翩躚。",
            "至人活國豈無術，丹砂烏喙堪同年。",
            "衆工可笑不解事，顛倒規矩求方圓。",
            "向來賁育嘗賈勇，彼豈有力能回天。",
            "公今已不負世學，盍先鷗鷺高騰鶱。",
            "窗間借取董狐筆，父子相繼書凌煙。"
        ],
        "title": "賀李大著",
        "id": "5abc77aa-a803-48d9-83f4-be505e489ecb"
    },
    {
        "author": "釋寶曇",
        "paragraphs": [
            "援琴不怕春風顛，已許桃李同嫣然。",
            "今人政自無此手，昔也子賤今琴川。",
            "爭名固淺丈夫事，公益走避如雲煙。",
            "共惟聖學本心授，不敬莫大中無傳。",
            "吾行敢後天下士，百年人物猶拳拳。",
            "風流往往入詩笥，經濟一一歸民編。",
            "板輿扶上醉鄉日，竹溪便喚姑蘇船。",
            "誰云弱水不可到，政成我是蓬萊仙。"
        ],
        "title": "送孫季和知縣赴常熟",
        "id": "588f74c6-b25e-41f2-856b-71fb9695b105"
    },
    {
        "author": "釋寶曇",
        "paragraphs": [
            "歲行丁巳生公年，一周甲子初回旋。",
            "壺中日月自長久，我身曾作蓬萊仙。",
            "霓旌何爲下南國，伊傅事業須林泉。",
            "胸中抱負五色石，晴窗撫弄供磨沿。",
            "古今成敗幾頭緒，酒澆不下仍橫咽。",
            "援琴一鼓天地靜，萬象起舞加清圓。",
            "新詩往往到紅葉，門前流水人爭傳。",
            "世間樂事唯我有，錦衣鶴髮同歡然。",
            "天公有意誰得解，功名自古俱華顛。",
            "鹽梅霖雨入吾手，母子共醉春風前。"
        ],
        "title": "樓尚書生日",
        "id": "04a55f44-d4b1-4f79-b460-192e86e81806"
    },
    {
        "author": "釋寶曇",
        "paragraphs": [
            "何年麒麟飛上天，下視平地爲秦川。",
            "九關虎豹不敢去，爲作南渡中興年。",
            "扶持斯文一鳴世，金鐘大鏞方在懸。",
            "百年人物有如此，舊山喬木今依然。",
            "人言廣平心鐵石，梅花作賦猶清便。",
            "爭如萬象落吾手，顛倒捃拾無留妍。",
            "曉窗沉水旋和墨，雜花落紙如雲煙。",
            "問渠少室果何事，一笑粲粲成真傳。",
            "春風正墮散花手，亦有舞雪相回旋。",
            "願公道眼皎如日，我欲以壽東家禪。"
        ],
        "title": "張約齋生日",
        "id": "f99e1f18-e183-46c2-9258-e8979663d13c"
    },
    {
        "author": "釋寶曇",
        "paragraphs": [
            "短短秋簷合近書，經旬看碧却成朱。",
            "半生始識空花面，咫尺還應拄杖扶。",
            "淚睫隕珠緣底事，金篦刮膜未全疏。",
            "自憐老去元非病，贏得工夫到物初。"
        ],
        "title": "病眼有作",
        "id": "c78e88bb-eb8f-4e4e-8b81-98cd13853e35"
    },
    {
        "author": "釋寶曇",
        "paragraphs": [
            "市聲中斷屬河清，鷗鷺無情亦有情。",
            "不與狂瀾同泛泛，故留明月作生生。",
            "一樽寧共彭宣醉，盡室肯容西子行。",
            "不是主人風味薄，門前弱水即蓬瀛。"
        ],
        "title": "和陳進道教授後堂瀕水小閣扁曰浮家",
        "id": "fe3e2406-097a-4efc-bf2d-e3b3a833d91a"
    },
    {
        "author": "釋寶曇",
        "paragraphs": [
            "寂寞江郊只病身，故書時得想輪囷。",
            "無錢未暇招陶令，有意何妨學孔賓。",
            "龍業披衣猶向佛，虎凶著帽更何人。",
            "也知造物憐吾老，木槁灰寒得再春。"
        ],
        "title": "簡秋官",
        "id": "7d179422-c4ce-4648-8963-82e85813c7d6"
    },
    {
        "author": "釋寶曇",
        "paragraphs": [
            "老覺溪深杓柄長，舉頭三嚥目無光。",
            "試尋西陌東阡去，却得南窗北戶凉。",
            "好鳥關心渾是夢，明珠論斗不勝量。",
            "束書莫作癡兒事，一瓣先師未了香。"
        ],
        "title": "和張蒙山韵",
        "id": "335316ad-caf6-42a0-ae8f-46d8547fbbbe"
    },
    {
        "author": "釋寶曇",
        "paragraphs": [
            "窗明祇辨四時綠，眼老何妨五車讀。",
            "江湖商略不盈咫，月露清滋慰吾獨。",
            "淋漓舞茵不解醉，顛倒飛花有如屋。",
            "竹外寒溪聞此盟，束書一笑趁鴻鵠。"
        ],
        "title": "題犀浦張震仲竹齋",
        "id": "4d2948ee-ecd6-4cf7-bc0b-175b4d667114"
    },
    {
        "author": "釋寶曇",
        "paragraphs": [
            "東觀何如雙樹家，絲絇歸踐故園沙。",
            "靜知水鏡中人物，香識爐煙上鬢華。",
            "儘有春風飛燕子，豈無詩興到梅花。",
            "自憐老子歸來晚，不得追隨八月槎。"
        ],
        "title": "呈胡舍人二首  其一",
        "id": "4bf0f26a-21fe-48be-9ceb-3d7d5add5c78"
    },
    {
        "author": "釋寶曇",
        "paragraphs": [
            "官閑無事只深禪，齋戒何曾廢客煙。",
            "總是老夫貪佛日，未妨天眼識公年。",
            "江湖滿意藏詩笥，鷗鳥無心傍客船。",
            "參井黄昏雲霧裏，光明猶有一燈傳。"
        ],
        "title": "呈胡舍人二首  其二",
        "id": "3ed20e0b-40de-4340-92dd-3b838e8b0075"
    },
    {
        "author": "釋寶曇",
        "paragraphs": [
            "年來白髮爲誰新，恰受愁邊五日春。",
            "官燭吹花方作夢，東風卷地已無人。",
            "今年有酒公須醉，明日無襦子莫嗔。",
            "香案已催朝玉帝，何如剪紙奏錢神。"
        ],
        "title": "次韵施伯才除夕",
        "id": "6b5e2d26-5e8c-4469-abb0-8ad413b8fae9"
    },
    {
        "author": "釋寶曇",
        "paragraphs": [
            "夜潮明日浙東西，故國征鴻各自歸。",
            "白璧一雙唯我在，行年六十似公希。",
            "人生自是專城貴，道眼何曾與世違。",
            "剩種春風付桃李，等閑人共惜芳菲。"
        ],
        "title": "次楊綿州韵二首  其一",
        "id": "57af14ff-6396-445a-9e9d-9ff4c46db69a"
    },
    {
        "author": "釋寶曇",
        "paragraphs": [
            "我自吳頭楚尾來，射工一見故相猜。",
            "文書已作牛腰束，閶闔仍須燕尾開。",
            "江近危樓才咫尺，眼懸落日殆千回。",
            "名成莫訝歸來早，要學峨嵋翠作堆。"
        ],
        "title": "次楊綿州韵二首  其二",
        "id": "c2516424-5c9e-44a1-b5c6-22b1467ecd6d"
    },
    {
        "author": "釋寶曇",
        "paragraphs": [
            "豈無四海老兄弟，恐墮春風年少名。",
            "晴簷甫見天目面，夜雨共傳笙筑聲。",
            "淋漓素壁江國在，參錯拂衣花鳥驚。",
            "汝亦群龍護持一，此中七字有堅城。"
        ],
        "title": "古城蘭若有竹數百道人築牆而疏逖之十有九居于外或以凈香名之取少陵雨洗娟娟浄之語殆少吾此君也故以此意爲出一語贈之",
        "id": "582ec331-8e08-4307-b51b-ddc7bfbc5af7"
    },
    {
        "author": "釋寶曇",
        "paragraphs": [
            "茅簷何意作秋聲，未放東風入紫荆。",
            "短褐不眠成永夜，寒更數盡到諸兄。",
            "早知廉藺今猶在，自許夔龍意甚明。",
            "世路崎嶇吾已了，一奩風篆爲誰平。"
        ],
        "title": "和李磐庵雨中見寄",
        "id": "4ee4887b-4bcf-4f19-8d07-c3a9313f2532"
    },
    {
        "author": "釋寶曇",
        "paragraphs": [
            "碧海鯨魚快一逢，不爲夜雨泣秋蟲。",
            "神交已極天人際，玉立仍餘國士風。",
            "故壘山川成舊恨，今年桃李著新功。",
            "却應袖取經綸手，留待君王復沛豐。"
        ],
        "title": "和張寺簿功父得祠",
        "id": "07bc88a8-9773-4685-8625-af2569d3f44e"
    },
    {
        "author": "釋寶曇",
        "paragraphs": [
            "夢中身世亦間關，覺後懸知去不難。",
            "陶令歸來猶有酒，子雲老去不遷官。",
            "時供採擷花千樹，醉共團欒竹萬竿。",
            "想見春風更啼鳥，沉香庭院不勝寒。"
        ],
        "title": "又和自官舍夢歸南湖",
        "id": "383770a2-8379-4d84-b4c9-6c5a1002d795"
    },
    {
        "author": "釋寶曇",
        "paragraphs": [
            "黄金羈勒閟天閑，何似春山苜蓿間。",
            "白接䍦邊餘甕蟻，烏皮几外即塵闤。",
            "龍蛇大澤公真是，虎豹重門孰可攀。",
            "示不忘君還有道，卧聽人語趁朝班。"
        ],
        "title": "又和丐祠未報",
        "id": "a0959c41-7546-4173-888a-2ec228ddccc6"
    },
    {
        "author": "釋寶曇",
        "paragraphs": [
            "聞公多病正緣詩，酷似梅花太瘦時。",
            "故憶主人鷗去近，尚留賓客鶴歸遲。",
            "把麾定復追蘇子，鼓瑟無因見孺悲。",
            "已辦扁舟輕似葉，明年真到習家池。"
        ],
        "title": "又和病中遣懷",
        "id": "517ff146-e5c5-41d5-b66a-e36f3826d503"
    },
    {
        "author": "釋寶曇",
        "paragraphs": [
            "吏退文書苦未醒，湖光靧面適全輕。",
            "風從北戶來披拂，鵲傍南枝管送迎。",
            "許我杖藜來宿昔，觀公詩律自前生。",
            "藝蘭九畹辛夷百，續取離騷更老成。"
        ],
        "title": "又和歸南湖喜成",
        "id": "f27e4d9a-9876-4193-b5e9-b5b9e8553048"
    },
    {
        "author": "釋寶曇",
        "paragraphs": [
            "竹君如余子琴張，友此百十庸何傷。",
            "聽渠風雨夜深語，撼我窗几無邊凉。",
            "起來顛倒急穿襪，直恐吾廬變林樾。",
            "却煩清影過牆來，已約姮娥借明月。"
        ],
        "title": "用山谷題借景軒賦史簿清蔭",
        "id": "40ee8f57-2865-4127-8623-6513cad2b422"
    },
    {
        "author": "釋寶曇",
        "paragraphs": [
            "祇知春在浴鳬行，杯水才堪一芥航。",
            "拊髀最宜歌欵乃，倚舷唯聽夢悠颺。",
            "已愁落日低千嶂，欻見清風閟一堂。",
            "抵掌劇談吾浪語，君如網目有條綱。"
        ],
        "title": "嘗拉壽居仁訪青山性老是日小舟抗斷港進退不能幾至興盡薄莫叩關少慰寂寥之歎居仁有詩次韵以謝",
        "id": "888e2fce-6340-45af-8282-69fd73f8bf80"
    },
    {
        "author": "釋寶曇",
        "paragraphs": [
            "鄴下家聲晚更高，南朝徐庾總兒曹。",
            "向來霖雨無雙手，多在秋風一二毛。",
            "舌本旋澆甘露碗，詞鋒久淬鸊鵜膏。",
            "已知造物叮嚀意，鳴鶴如今在九皋。"
        ],
        "title": "上劉左史二首  其一",
        "id": "2d7f38cc-9e73-4464-92e0-3f76bd6bfcf7"
    },
    {
        "author": "釋寶曇",
        "paragraphs": [
            "不爲窮愁始著書，一燈今與影同孤。",
            "從公亟欲問奇字，隨世無因識故吾。",
            "頼有霜鐘當北道，不應璧月自西湖。",
            "舉頭更覺天人近，環佩聲中試一呼。"
        ],
        "tags": [
            "西湖"
        ],
        "title": "上劉左史二首  其二",
        "id": "a3fc939e-e4d4-4f55-99df-b168c8cdcad7"
    },
    {
        "author": "釋寶曇",
        "paragraphs": [
            "動地飛花變鶴林，天低直欲近牆陰。",
            "共知一飽明年事，誰識三號此日心。",
            "東望眼穿秦望白，西湖淚入鏡湖深。",
            "無邊真宰凄凉意，祇此凄凉直萬金。"
        ],
        "tags": [
            "西湖"
        ],
        "title": "十一月二十八日大雪有感",
        "id": "2af6459e-eca5-4df8-b7d9-b107c889bd6e"
    },
    {
        "author": "釋寶曇",
        "paragraphs": [
            "不學相如故倦游，身唯晏子一狐裘。",
            "眼明自可空群象，筆健何妨力萬牛。",
            "許我春風還帝所，多君雪浪轉船頭。",
            "愛山堂下平生夢，試問梅花可忍不。"
        ],
        "title": "送林澤之至五夫",
        "id": "45b1e6ae-7342-4de2-841d-e7b93ee35bf5"
    },
    {
        "author": "釋寶曇",
        "paragraphs": [
            "春風窗戶雨初乾，恰愛南湖一鏡寬。",
            "倒影絕憐飛觀近，鳴榔不入莫濤寒。",
            "吾伊聲斷聞鷗下，舴艋舟輕喚客難。",
            "題作現庵真現否，憑公爲問約齋看。"
        ],
        "title": "題張以道現庵新成",
        "id": "04eb138e-8b35-4070-be28-0d665abe329b"
    },
    {
        "author": "釋寶曇",
        "paragraphs": [
            "明日征帆取次飛，何人解識箭鋒機。",
            "回瞻北闕君恩重，莫遣西風酒力微。",
            "早爲漢庭歸籲俊，未妨周易去研幾。",
            "適齋老去詩猶健，聞道行歌晝錦歸。"
        ],
        "title": "和汪仲嘉尚書寄樓攻媿尚書韵",
        "id": "1a76f3e2-9046-4edc-a768-1f1e956f39bd"
    },
    {
        "author": "釋寶曇",
        "paragraphs": [
            "庭樹無風夜泬寥，毗耶室裏霍票姚。",
            "自知示病非天授，不必觀身已意消。",
            "夢裏忽逢三語掾，江頭又報五更潮。",
            "歸來莫訝人癡絕，悞了諸公楚些招。"
        ],
        "title": "病卧岳林有懷諸公",
        "id": "84d196f3-695a-4804-a12c-39577f39402b"
    },
    {
        "author": "釋寶曇",
        "paragraphs": [
            "此花不是施朱手，醉裏何妨取次開。",
            "地近恐遭繁杏污，月明先遣暗香來。",
            "爲君繞樹須千匝，老我逢春復幾回。",
            "詩到揚州定清絕，向來安得比傳杯。"
        ],
        "title": "和紅梅",
        "id": "3670b6d7-2f28-4faf-b7cf-679bcdfaeb30"
    },
    {
        "author": "釋寶曇",
        "paragraphs": [
            "却盡鉛華固自奇，更憐鬢髮傲霜姿。",
            "百年可敬春風面，四老仍扶漢惠時。",
            "顧影不知身嫵媚，嗅香全覺我支離。",
            "殷勤爲注銅瓶水，青子纍纍定著枝。"
        ],
        "title": "古梅",
        "id": "6673a805-aadc-4deb-997b-efb9453b7d79"
    },
    {
        "author": "釋寶曇",
        "paragraphs": [
            "便催絳帳入王扉，肯落先公第二機。",
            "一鶚未嘗憑薦口，諸生今始識摳衣。",
            "寬如北海何妨醉，清似西湖不解肥。",
            "但得家聲振金玉，萬釘何必問腰圍。"
        ],
        "tags": [
            "西湖"
        ],
        "title": "送史同叔赴宮教",
        "id": "9bb99595-f1a0-45a0-9117-7fbe42bee4ea"
    },
    {
        "author": "釋寶曇",
        "paragraphs": [
            "莫嫌畫鷁北風瞋，苕霅溪聲解喚人。",
            "一日便拚千日醉，十分留得九分春。",
            "匣琴書卷先行李，虹星車旆委後塵。",
            "屈指歸來須及早，滿城桃李正芳新。"
        ],
        "title": "送史同叔通判過霅川",
        "id": "c7fad023-4191-4980-840a-55ffcab9f056"
    },
    {
        "author": "釋寶曇",
        "paragraphs": [
            "北帝潛驅又弭鞭，那堪風物更凋年。",
            "此身蕩潏隨流水，造物炮烹及小鮮。",
            "自喜樽罍同盎盎，誰能幡勝更田田。",
            "諸君此夕須千首，老子今唯十九篇。"
        ],
        "title": "和趙介夫除夜",
        "id": "ab93b234-d63e-4285-8e32-8b49ca196c1e"
    },
    {
        "author": "釋寶曇",
        "paragraphs": [
            "乞得更籌一夜寬，傍簷唯有斗闌干。",
            "須臾銀闕從空下，想象冰輪不自寒。",
            "迫近天人無浪語，却回歌吹有餘歡。",
            "祇應王謝風流後，合作蓬萊第一看。"
        ],
        "title": "和史子美知丞月臺",
        "id": "307bc404-fe15-49b9-bc92-9a3f4f3f5b20"
    },
    {
        "author": "釋寶曇",
        "paragraphs": [
            "誰識阜陵天上物，亦從潘李乞刀圭。",
            "半規肯博千金璧，四海仍傳一角犀。",
            "柏葉春齊初養麝，髯松歲晚復然臍。",
            "直須數子成家日，是我浯溪得再題。"
        ],
        "title": "和月林清玩墨",
        "id": "20108371-752d-49e8-a550-7495cd1ddbef"
    },
    {
        "author": "釋寶曇",
        "paragraphs": [
            "意適何曾較疾遲，戰酣夜漏繼朝暉。",
            "驪山信有無雙手，野老寧知第一機。",
            "靜等魚龍潛夜壑，迅如鷹隼擊秋圍。",
            "春風過盡花無數，我固無因客亦非。"
        ],
        "title": "和棋",
        "id": "e5060b4a-8d95-4ca9-99e0-fbb69e32c6a2"
    },
    {
        "author": "釋寶曇",
        "paragraphs": [
            "故著青山盡底圍，直疑挂起片帆飛。",
            "好風忽送潮聲近，啼鳥相呼樹影歸。",
            "老去六窗誰是伴，頹然一几自忘機。",
            "我初不作京華夢，分取松枝對客揮。"
        ],
        "title": "題智門宣弟不繫舟",
        "id": "fa406a80-b00c-489c-8c72-de5a7ceedb2d"
    },
    {
        "author": "釋寶曇",
        "paragraphs": [
            "政自淵源出，聲連海嶽清。",
            "固應身列宿，何意晚專城。",
            "一代稱遺直，諸公畏老成。",
            "棠陰幾人淚，端復爲誰傾。"
        ],
        "title": "謝殿撰挽詞二首  其一",
        "id": "27051c41-494d-40b6-9e9a-34182857e83e"
    },
    {
        "author": "釋寶曇",
        "paragraphs": [
            "盛德真無愧，吾生亦有涯。",
            "千金故人壽，兩部習池蛙。",
            "磊落思前輩，交游念故家。",
            "新阡在何許，目斷莫雲遮。"
        ],
        "title": "謝殿撰挽詞二首  其二",
        "id": "c2e33832-8089-4179-ab43-7ea02c345ac0"
    },
    {
        "author": "釋寶曇",
        "paragraphs": [
            "潤壑千歲資，風聲萬牛吼。",
            "春江縠紋面，一笑可忍不。"
        ],
        "title": "史太師入覲賜带以不知官高卑玉带懸金魚爲韵寄呈  其一",
        "id": "f12d48f2-e47b-441e-b0cf-a816c377f07d"
    },
    {
        "author": "釋寶曇",
        "paragraphs": [
            "老不數汲黯，吾寧師子思。",
            "黄金復加璧，勿遣虞人知。"
        ],
        "title": "史太師入覲賜带以不知官高卑玉带懸金魚爲韵寄呈  其二",
        "id": "5ca6d463-9c71-4be2-9bab-8d546ba8e392"
    },
    {
        "author": "釋寶曇",
        "paragraphs": [
            "人生易與耳，一飯當倚欄。",
            "婦蠶子耕耨，辛苦輸縣官。"
        ],
        "title": "史太師入覲賜带以不知官高卑玉带懸金魚爲韵寄呈  其三",
        "id": "e47b9e93-bf7d-4b03-823d-2e22a9998797"
    },
    {
        "author": "釋寶曇",
        "paragraphs": [
            "脩泉汲短綆，太山寄秋毫。",
            "赤松未必爾，勇去還渠高。"
        ],
        "title": "史太師入覲賜带以不知官高卑玉带懸金魚爲韵寄呈  其四",
        "id": "3b235ee3-29d9-4370-a3c9-620a2a445747"
    },
    {
        "author": "釋寶曇",
        "paragraphs": [
            "鴻飛在天末，弓繳不可施。",
            "官池稻粱夢，鴨近鴛鴦卑。"
        ],
        "title": "史太師入覲賜带以不知官高卑玉带懸金魚爲韵寄呈  其五",
        "id": "f3a45361-18b2-4f09-a41a-a68bc493250a"
    },
    {
        "author": "釋寶曇",
        "paragraphs": [
            "西湖舊時波，夜雨改新綠。",
            "子規啼到明，飛去雙屬玉。"
        ],
        "tags": [
            "西湖"
        ],
        "title": "史太師入覲賜带以不知官高卑玉带懸金魚爲韵寄呈  其六",
        "id": "02cf3c7e-9940-4e28-983d-b960f13794a8"
    },
    {
        "author": "釋寶曇",
        "paragraphs": [
            "東家熟黄粱，西家夢飛蓋。",
            "起來試捫腹，閲人莫如带。"
        ],
        "title": "史太師入覲賜带以不知官高卑玉带懸金魚爲韵寄呈  其七",
        "id": "a37101c5-47a6-4694-8d8f-e3ecdefceca7"
    },
    {
        "author": "釋寶曇",
        "paragraphs": [
            "冠以新故愛，履以弊故捐。",
            "錙銖在人手，吾衡亦徒懸。"
        ],
        "title": "史太師入覲賜带以不知官高卑玉带懸金魚爲韵寄呈  其八",
        "id": "ffd23bdd-98cd-4e57-b5ae-8575d5f9104c"
    },
    {
        "author": "釋寶曇",
        "paragraphs": [
            "何年倦霖雨，言田亦公心。",
            "一犁不入土，無因致千金。"
        ],
        "title": "史太師入覲賜带以不知官高卑玉带懸金魚爲韵寄呈  其九",
        "id": "10e889ab-1fa1-4f49-be2a-c469cf5e69b0"
    },
    {
        "author": "釋寶曇",
        "paragraphs": [
            "彌明晚不遜，不解世俗書。",
            "鄰翁十升水，公無察淵魚。"
        ],
        "title": "史太師入覲賜带以不知官高卑玉带懸金魚爲韵寄呈  其一○",
        "id": "a627c46c-bd9a-4b2c-8694-f9432c5b9452"
    },
    {
        "author": "釋寶曇",
        "paragraphs": [
            "風怒欲翻屋，汗香仍浹膚。",
            "物方矜外武，吾獨畏中枯。",
            "璧月團霜箑，湘波浸竹鋪。",
            "爲君拚一飲，滿意說江湖。"
        ],
        "title": "劇暑戲成",
        "id": "58d1e266-6104-4414-a472-10e7a21e8553"
    },
    {
        "author": "釋寶曇",
        "paragraphs": [
            "饑鼠方吟屋，飛蚊已噆膚。",
            "稍虛燈火讀，徑作壁魚枯。",
            "闢戶從風入，移床就月鋪。",
            "曉鐘殘暑破，依約在西湖。"
        ],
        "tags": [
            "西湖"
        ],
        "title": "倦夜再用前韵",
        "id": "6ecaf6da-cfe8-4e92-a03b-19ca8a542a59"
    },
    {
        "author": "釋寶曇",
        "paragraphs": [
            "太湖與雁蕩，相去二千里。",
            "六月吾几間，風雨一彈指。"
        ],
        "tags": [
            "太湖"
        ],
        "title": "畫石菖蒲",
        "id": "e76fe2ab-d284-4356-be0f-a17b47e1bcea"
    },
    {
        "author": "釋寶曇",
        "paragraphs": [
            "石怒不近人，國香爾何有。",
            "我以道眼觀，無心得相守。"
        ],
        "title": "畫石與蘭",
        "id": "84a556e0-6bf1-4f22-b383-18000f9e1634"
    },
    {
        "author": "釋寶曇",
        "paragraphs": [
            "生香故觸人，異質偶同調。",
            "喚作黄家花，弟兄一語妙。"
        ],
        "title": "畫水仙梅山樊",
        "id": "ad8dc7e6-3276-443e-80a4-39904fef1848"
    },
    {
        "author": "釋寶曇",
        "paragraphs": [
            "孤雲起木末，翠岫插天半。",
            "一窗明暗中，乃有此遐觀。"
        ],
        "title": "玄暉山水",
        "id": "57062c6c-2e1d-41e2-a4f8-7712bf8e239b"
    },
    {
        "author": "釋寶曇",
        "paragraphs": [
            "妙年聲落落，晚歲陳堂堂。",
            "政出諸公右，吾寧一老傍。",
            "園林春婉娩，墳土淚凄凉。",
            "孝友無餘事，新詩入錦囊。"
        ],
        "title": "吳知府挽詩三首  其一",
        "id": "53cd90d2-28a8-428f-9b8c-4307645dbab4"
    },
    {
        "author": "釋寶曇",
        "paragraphs": [
            "小試牛刀在，長驅馬足遲。",
            "此生空抱負，真宰孰維持。",
            "道並湖山重，民深雨露思。",
            "何當十圍腹，重作北窗期。"
        ],
        "title": "吳知府挽詩三首  其二",
        "id": "68a9a515-224e-4c0b-b787-39c894829ae6"
    },
    {
        "author": "釋寶曇",
        "paragraphs": [
            "千里頻年別，人來數寄書。",
            "舊題紅葉處，猶記白頭初。",
            "薤露危如此，庭蘭賦有餘。",
            "摩挲東望眼，歸泣向吾廬。"
        ],
        "title": "吳知府挽詩三首  其三",
        "id": "b68a85c4-361f-4a63-ba10-9000f85c2dee"
    },
    {
        "author": "釋寶曇",
        "paragraphs": [
            "築室江南欲盡頭，故將沙尾繫行舟。",
            "如何落日蒼茫外，一幅西風去不收。"
        ],
        "title": "題壽居仁遠浦歸帆",
        "id": "07f9c752-66fe-4090-b2ad-f5475a549715"
    },
    {
        "author": "釋寶曇",
        "paragraphs": [
            "雨入黄梅故弄晴，群龍須我一投誠。",
            "此無盡藏君爲主，大貝明珠我得傾。"
        ],
        "title": "和胡仲方攝縣喜雨三首  其一",
        "id": "a51ec14d-f310-4048-b74b-43cdebdb4e89"
    },
    {
        "author": "釋寶曇",
        "paragraphs": [
            "群農已作觸藩羊，人語車聲日夜忙。",
            "膚寸出雲從北海，十分好句屬南昌。"
        ],
        "title": "和胡仲方攝縣喜雨三首  其二",
        "id": "9f7ce307-2140-449b-9653-1135597a6b97"
    },
    {
        "author": "釋寶曇",
        "paragraphs": [
            "罷琴聽我一言田，民物如苗吏草然。",
            "中有豐年無限意，何須矯首問雲天。"
        ],
        "title": "和胡仲方攝縣喜雨三首  其三",
        "id": "14a3413e-aeb8-46ce-9f21-a96a4ae9cdaa"
    },
    {
        "author": "釋寶曇",
        "paragraphs": [
            "故山爲我小遲留，楓落吳江冷不收。",
            "歸去不知身是夢，青燈相對說它州。"
        ],
        "title": "送隠上人還玉峰二首  其一",
        "id": "328b4842-fb2d-4cab-bafb-d28c514e5dcf"
    },
    {
        "author": "釋寶曇",
        "paragraphs": [
            "西風已挂沐猴冠，人語溪聲亦少寬。",
            "家有如山牛糞火，爲君煨栗勸加餐。"
        ],
        "title": "送隠上人還玉峰二首  其二",
        "id": "68679ffa-b7d0-4ccf-9e94-a94b20a520bc"
    },
    {
        "author": "釋寶曇",
        "paragraphs": [
            "故園何事最關春，百舌枝頭狎衆禽。",
            "料得萬花渾不睡，聽渠說盡落星心。"
        ],
        "title": "出郭聞百舌",
        "id": "91642447-1736-4860-8416-2aacf929f2ac"
    },
    {
        "author": "釋寶曇",
        "paragraphs": [
            "慣識春山笋蕨甜，祇今病枕亦饞涎。",
            "杖藜夢入僧窗去，飯飽茶香最可憐。"
        ],
        "title": "有懷山行",
        "id": "4d0c2586-7e28-4222-83fd-95b2f97f3544"
    },
    {
        "author": "釋寶曇",
        "paragraphs": [
            "待得潮生已夕陽，藥爐無火正凄凉。",
            "傍人笑指黄金骨，夜半應須解放光。"
        ],
        "title": "艤舟南渡有懷",
        "id": "99c089a6-471f-4abf-8cd6-6dab8dfa8ee7"
    },
    {
        "author": "釋寶曇",
        "paragraphs": [
            "春水人家綠繞門，晚風榆柳自村村。",
            "一聲牛背烏鹽角，鐵作行人也斷魂。"
        ],
        "title": "郊外即事",
        "id": "b3f04b2c-cc46-40e0-a134-4ee294fb8cdf"
    },
    {
        "author": "釋寶曇",
        "paragraphs": [
            "梨花吹雪渡清明，天亦那知倦客情。",
            "一院春寒無看處，黄鸝欲訴不成聲。"
        ],
        "title": "寒食",
        "id": "c4d54a97-79f1-49db-9a02-f036de367782"
    },
    {
        "author": "釋寶曇",
        "paragraphs": [
            "此花黑瘦固應爾，用盡隴月溪雲心。",
            "鄰家羌笛莫生事，春在洞房深更深。"
        ],
        "title": "墨梅",
        "id": "c2558874-077f-4aa5-8676-1503f65b53f8"
    },
    {
        "author": "釋寶曇",
        "paragraphs": [
            "十年閑讀古人書，不爲山川貨可居。",
            "便有風聲生屐齒，王侯同在一丘墟。"
        ],
        "title": "送于制幹二首  其一",
        "id": "e141f64f-8082-4125-9ff4-8bfb90c4db50"
    },
    {
        "author": "釋寶曇",
        "paragraphs": [
            "一笑無煩論古今，就中首肯即吾真。",
            "君今正與司南合，直指何曾更問人。"
        ],
        "title": "送于制幹二首  其二",
        "id": "c14952b9-0449-4285-8f88-4104bc57a3f8"
    },
    {
        "author": "釋寶曇",
        "paragraphs": [
            "何人熨冰紈，弄趁春晝晴。",
            "東風有底急，不容縠紋平。",
            "堤回柳陰直，鷗鷺時合并。",
            "無端櫂謳發，驚飛度微明。",
            "山固以畫勝，湖應以詩鳴。",
            "雲煙小潤色，草木同欣榮。",
            "憶昔二妙俱，中有五字城。",
            "打門看脩竹，拄杖時一橫。",
            "鱗差幾飛觀，幽花亦多情。",
            "老眼眩金碧，何年費經營。",
            "應憐處士家，鶴亦太瘦生。",
            "臨風一長嘯，荒田絕人耕。"
        ],
        "tags": [
            "西湖"
        ],
        "title": "次韵孫季和知縣游西湖",
        "id": "97b77118-620d-42d4-8ef0-c6113ed17d63"
    },
    {
        "author": "釋寶曇",
        "paragraphs": [
            "九關何爲視荒荒，鵷鷺不汝爲津梁。",
            "剛風一上九萬里，我豈無因來帝旁。",
            "君看玉皇香案上，臣有抹月批雲章。",
            "春秋自與易表裏，九師三傳俱亡羊。",
            "人言夫子身九尺，我謂椽筆聊相當。",
            "斯文豈不妙一世，如御琴瑟思更張。",
            "大夫人今八十六，百拜上賜千秋觴。",
            "朱旛皂蓋映華髮，鼓舞萬籟爲笙簧。",
            "如聞民病思藥石，可忍歲饑無稻粱。",
            "行行不待勤報政，會有詔書來未央。"
        ],
        "title": "送樓尚書",
        "id": "d2ae11db-2509-4155-baa5-481752f6c94f"
    },
    {
        "author": "釋寶曇",
        "paragraphs": [
            "白雲二十七，倒跨楊岐馿。",
            "相當子歲年，力輓千乘車。",
            "佛法全盛日，南方即吾廬。",
            "後來鑿空輩，一一人爲徒。",
            "誠負子遠游，芒鞋費無餘。",
            "百饑僅一飽，抱病幾亡軀。",
            "是病何所起，爲藥當何須。",
            "不如速歸休，問津於故吾。",
            "方舟有家學，放光照西都。",
            "寄聲爲多謝，勿謂今無書。",
            "峨嵋舊時月，夜夜來東吳。"
        ],
        "title": "送松上人西歸兼呈去佞隠君子及其家賢子姪致馳仰之意去佞方舟之子松其姪",
        "id": "838aae07-02ca-44de-84a5-c373bea3c36f"
    },
    {
        "author": "釋寶曇",
        "paragraphs": [
            "我家凌雲君蔣城，古佛小大猶弟兄。",
            "我癡如佛君甚武，一日放光來四明。",
            "人皆謂君佛出世，趺坐說法如雷霆。",
            "翠山自古龍象窟，春風十里開林坰。",
            "鐘聲况近王謝宅，一見爲君須眼青。",
            "全提佛祖末後句，無敗吾事由叮嚀。",
            "扶摇直上九萬里，頃刻變化摶青冥。"
        ],
        "title": "送燈老住翠山",
        "id": "9b70805d-37eb-462e-b261-3536916924fd"
    },
    {
        "author": "釋寶曇",
        "paragraphs": [
            "曉行雲海意蒼茫，畫入王維鴻雁行。",
            "煙樹屏山分遠近，風帆沙鳥認微芒。",
            "筆端應有鮫人淚，句法仍搜墨客腸。",
            "日暮歸來欣有得，眼空當不數瀟湘。"
        ],
        "title": "簡史子由主簿",
        "id": "3e6f5a72-c604-4fe3-b903-c7d0c132c378"
    },
    {
        "author": "釋寶曇",
        "paragraphs": [
            "白璧連城重，黄金百鍊剛。",
            "固應須潤色，肯爲世低昂。",
            "議論傾餘子，聲名徹上方。",
            "馮唐元未老，歸計已苞桑。"
        ],
        "title": "王大卿挽詞三首  其一",
        "id": "3145bcf5-b09f-49b6-8e33-dfbb21326018"
    },
    {
        "author": "釋寶曇",
        "paragraphs": [
            "少日佳公子，中年古吏師。",
            "霜嚴公事畢，韵勝客杯遲。",
            "詩律曹劉上，心期籍湜知。",
            "用公渾不盡，一世有餘悲。"
        ],
        "title": "王大卿挽詞三首  其二",
        "id": "609d4dc8-5d3f-42aa-acb1-66eac44ca6e8"
    },
    {
        "author": "釋寶曇",
        "paragraphs": [
            "出處誠吾事，園林正及時。",
            "乾坤身老大，兄弟日追隨。",
            "生死真譚笑，過逢類別離。",
            "小樓今夜月，照我淚雙垂。"
        ],
        "title": "王大卿挽詞三首  其三",
        "id": "8dc9247c-98a2-4d02-8785-222256b9df06"
    },
    {
        "author": "釋寶曇",
        "paragraphs": [
            "雨歇花梢月正明，一川渾是杜鵑聲。",
            "此身漂泊知何處，蝶與莊周夢不成。"
        ],
        "title": "丹丘春夜感懷",
        "id": "40e3a3cd-4990-48b8-8be0-f1bb930c07b9"
    },
    {
        "author": "釋寶曇",
        "paragraphs": [
            "帳暖窗寒不願餘，一床翻覆舊時書。",
            "寸鱗尺瀆尋常水，老子而今非故魚。"
        ],
        "title": "和史太師蝸室三首  其一",
        "id": "9d3678b2-bd61-4073-9a67-ea35b8113bd7"
    },
    {
        "author": "釋寶曇",
        "paragraphs": [
            "伊雒閒人晚自賢，等將身世付蹄筌。",
            "春風猶有耆英會，未必饑餐困即眠。"
        ],
        "title": "和史太師蝸室三首  其二",
        "id": "624caa96-e01f-4562-be77-d95e988cf17c"
    },
    {
        "author": "釋寶曇",
        "paragraphs": [
            "卧聽花敷寶篆灰，坐看野馬與塵埃。",
            "有時笑入棋聲去，千騎雷奔輓不回。"
        ],
        "title": "和史太師蝸室三首  其三",
        "id": "e4f0f263-b0ff-4455-b506-22002c7d56a9"
    },
    {
        "author": "釋寶曇",
        "paragraphs": [
            "平生灑灑落落，末後哆哆啝啝。",
            "殷勤覓一把火，莫教辜負澄波。"
        ],
        "title": "辭世頌",
        "id": "ea7ca020-f1b3-43ee-b365-8600e8bc55f7"
    },
    {
        "author": "釋寶曇",
        "paragraphs": [
            "作成寶鉢梅花供，带得金池蓮葉香。",
            "百億萬僧同一飽，彌陀接待勝諸方。"
        ],
        "title": "題喻彌陀接待院",
        "id": "2c9d803d-7463-45c4-a657-f13f7ac364cb"
    },
    {
        "author": "釋寶曇",
        "paragraphs": [
            "難與英雄論教化。"
        ],
        "title": "句",
        "id": "cdc95632-552b-4c77-8c77-e1d1cde0b4b2"
    },
    {
        "author": "李洪",
        "paragraphs": [
            "春事忽已闌，年華何駛急。",
            "客子困窮年，卧若蛇蚓蟄。",
            "泥深沒屐齒，市橋燈熠熠。",
            "殘缸玉蟲綴，簷雨泫如泣。",
            "歸期儻有徵，緩我百憂集。",
            "余生本畸人，三年楚囚縶。",
            "經商逐毫末，索米慁畿邑。",
            "君門深九重，無籍豈敢入。",
            "涸轍望斗升，然桂炊玉粒。",
            "妻孥寄田廬，誅茆冬未葺。",
            "朅來幾弦晦，漏屋想沾濕。",
            "但喜一犁足，犉犢起𧤏𧤏。",
            "耕耨貴及時，歸歟具籉笠。"
        ],
        "title": "殘春雨夜讀陳子高詩用其韻",
        "id": "85b5be3c-1271-40f3-93fb-aff1eccf80c9"
    },
    {
        "author": "李洪",
        "paragraphs": [
            "史侯眉山英，壯歲陪戎旃。",
            "胸蟠九雲夢，筆倒三峽泉。",
            "封侯直易爾，唾手平幽燕。",
            "相國昔分陝，幕府羅雋賢。",
            "公於二三子，骯髒孰差肩。",
            "綸巾白羽扇，談笑清渭汧。",
            "功名晚蹉跎，肯著祖逖鞭。",
            "南游上會稽，却泛洞庭船。",
            "九嶷多隠逸，千里跨馬韉。",
            "邂逅闔閭城，傾蓋欣忘年。",
            "誦我阮籍詩，三歎涕泗漣。",
            "客懷已趣裝，握手臨道邊。",
            "歸歟指衡麓，未辦買山錢。",
            "他年遇回雁，寄我湘中篇。"
        ],
        "tags": [
            "洞庭湖"
        ],
        "title": "贈史康時二首  其一",
        "id": "2b37f1af-796a-4a15-8f71-af2783ed5fae"
    },
    {
        "author": "李洪",
        "paragraphs": [
            "霜飈何凄冽，歲晏同漂泊。",
            "男兒志四方，寧久怨落魄。",
            "懷忠思報國，結義重然諾。",
            "死生貧賤間，交情今寂寞。",
            "差觀世態澆，未遇所立卓。",
            "英衮卧東山，南極仰衡霍。",
            "復期宇縣清，重使混沌鑿。",
            "會見官儀修，再卜東邑洛。",
            "否運行當傾，宇宙見開拓。",
            "他年功名逼，豈但持禁橐。",
            "堂堂蒼鬚眉，形貌畫麟閣。",
            "如何决此行，徑欲就邱壑。",
            "五十非無聞，斯文猶木鐸。",
            "願保千金軀，百鳥見一鶚。"
        ],
        "title": "贈史康時二首  其二",
        "id": "49eceba1-a416-4da4-a800-d9e3bd6465b1"
    },
    {
        "author": "李洪",
        "paragraphs": [
            "我昔觀華嚴，心熟毘盧境。",
            "東南有支提，千聖會巖嶺。",
            "欲從善財問，悵此路悠永。",
            "朅來縻王事，勝處每參請。",
            "彈指開重樓，結願發深省。",
            "寄謝德雲師，相見在別頂。",
            "禪翁游江湖，傳衣自雙徑。",
            "向來梅子熟，一衲伴千聖。",
            "十年此趺坐，樓閣方鼎盛。",
            "夜闌撥爐灰，衲也吾所敬。",
            "我如老摩詰，到處扣禪病。",
            "接淅復過雲，林端隔清磬。"
        ],
        "title": "贈支提德最",
        "id": "5da069e6-d212-431e-b643-bf6b3f846822"
    },
    {
        "author": "李洪",
        "paragraphs": [
            "威鳳翔千仞，覽輝以來儀。",
            "天驥渥洼種，籋雲不受羈。",
            "江侯南國珍，劒佩光陸離。",
            "三道對清問，萬言敷箴規。",
            "雲霄跬步躡，分教小差池。",
            "中都冠蓋躔，屈處金穀司。",
            "奏課應遷格，騰達當在茲。",
            "元樞國士賞，天子前席咨。",
            "一言寤凝旒，致主躋軒羲。",
            "抱負經濟才，凜然諫諍姿。",
            "朝陽慶鳳鳴，冀北空騧驪。",
            "士爲知己用，素藴得盡施。",
            "丞貳須要劇，臺閣未應遲。",
            "需次指柯山，買船泛釣磯。",
            "暑行戒接淅，江邊遠風披。",
            "病夫困塵土，倚玉慙葭枝。",
            "分携莫能送，別酒何堪持。",
            "儻經子陵瀨，掃壁尋題詩。",
            "前途得好句，慰我別後思。"
        ],
        "title": "送江叔源除太府丞柯山需次",
        "id": "28a807f1-7b81-4d3a-a12d-76b8dc216c91"
    },
    {
        "author": "李洪",
        "paragraphs": [
            "江南山盡處，開闢如石門。",
            "下有琴筑聲，哀湍激箭奔。",
            "殘雪護峯頂，篁竹如四垣。",
            "老翁僅百歲，曝背抱兒孫。",
            "問之不我譍，嗒然而忘言。",
            "疑爾秦人徒，此類桃花源。",
            "寒日欲西頹，不容駐短轅。",
            "驅車下山去，逼耳聞清猿。",
            "回顧但烟靄，路絕無攀援。",
            "他年儻再逢，共醉老瓦盆。"
        ],
        "title": "過分水嶺",
        "id": "cff44eef-a211-40e0-ac54-ce081840e20e"
    },
    {
        "author": "李洪",
        "paragraphs": [
            "肩輿轉綠疇，跨浦躡石梁。",
            "暮投瑞峯宿，野色雜莽蒼。",
            "魚鹽海市隘，松竹山徑凉。",
            "解衣借僧廬，煮茗滌枯腸。",
            "頓忘庚火爭，秋色已侵牀。",
            "古戍此何夕，冠盖來徜徉。",
            "一杯偶相屬，荔丹咀冰霜。",
            "哦詩興清絕，天池看鵬翔。"
        ],
        "title": "宿瑞巖示劉子厚",
        "id": "9081b7e8-0095-4dd2-8b9c-366a4ae44286"
    },
    {
        "author": "李洪",
        "paragraphs": [
            "束書辭都門，整棹還苕川。",
            "羈遊二十春，寓農安一廛。",
            "家無卓錐地，三挈囊衣遷。",
            "移居古城隅，開門枕漪漣。",
            "容膝居易安，環堵地自偏。",
            "水竹慚履道，風物異平泉。",
            "掃軌謝奔競，面壁參枯禪。",
            "仰愧此坊名，飛英馳日邊。",
            "吾方師老圃，樊須無間然。",
            "何當畢婚嫁，四十在明年。"
        ],
        "title": "卜居飛英坊",
        "id": "5a905350-6d12-4fdb-a6e0-9256ab5d3b9c"
    },
    {
        "author": "李洪",
        "paragraphs": [
            "造物藴神巧，軒豁露真趣。",
            "嵌空劃仙掌，罅拆噴石乳。",
            "半壁垂鮫綃，晴天灑飛雨。",
            "捫蘿不知疲，酷愛巖石古。",
            "彼姝逝杳絕，靈虬孰能覩。",
            "玉冊閟篆籀，三墳闕難補。",
            "徘徊挹翠浪，洗滌面塵土。",
            "回輿带夕嵐，哦詩愧吳語。"
        ],
        "title": "仙巖登覽",
        "id": "8e0f953b-cf0e-48bd-a3ce-d3ff100645b0"
    },
    {
        "author": "李洪",
        "paragraphs": [
            "尚書妙德望，曳履聞直聲。",
            "獻納雨露邊，斯文有統盟。",
            "重席侍經幄，藻鑒持銓衡。",
            "不憚推轂士，規摹漢西京。",
            "五色深補衮，三入厭承明。",
            "欻起蓴鱸思，徑作吳松行。",
            "名位九牧聳，富貴一毫輕。",
            "徜徉霅溪上，結廬依化城。",
            "擺落軒冕累，白屋倒屣迎。",
            "實際契禪宗，虛靜合僊經。",
            "聖朝亟圖舊，世臣重典刑。",
            "蒼生望東山，鹽梅待調羹。",
            "引年章屢却，勇决非矯情。",
            "雍容進退間，夷惠和且清。",
            "出綸冠奎文，安車示尊榮。",
            "樂天宅池臺，翁仲金餘籯。",
            "公貴無留資，韓宣有卿名。",
            "時方需大老，復當佐昇平。",
            "它年秉旄地，堂上有奇兵。",
            "恢復還舊都，翠華駕云亭。",
            "賤子荷英盼，鍊句愧陰鏗。",
            "請歌公歸兮，盍使季札聽。"
        ],
        "title": "慶陵季文尚書休致會者三十一人各賦詩",
        "id": "43055c3e-9d6b-427b-9844-9d06412d6314"
    },
    {
        "author": "李洪",
        "paragraphs": [
            "僦屋東甌城，爽氣挹西山。",
            "颶風忽作惡，柴荆不容關。",
            "再徙得陋巷，藩拔井亦眢。",
            "稍畢塗塈功，已覺容膝安。",
            "庭前木亦嘉，修竹纔數竿。",
            "幽豔海榴紅，翠幄霜苞丹。",
            "明窗置棐几，荒畦整藥欄。",
            "兒曹頗解事，掃徑見秋蘭。",
            "鄰里來相賀，知我非熱官。",
            "使令勿狙詐，辦此良獨難。",
            "未祭孫寶竈，且樂陶令閒。",
            "今日我重九，一酌還酡顔。"
        ],
        "title": "移居",
        "id": "8f986739-72a9-4f02-b892-1258b7d71737"
    },
    {
        "author": "李洪",
        "paragraphs": [
            "閶闔風勢饕，朔雪夜方積。",
            "窗隙散明璣，瓦溝露微白。",
            "讙譁競兒曹，跼蹐愁病客。",
            "漢淮鐵衣冷，勦敵要長策。",
            "安得郭代公，英氣壓質勒。",
            "又思李常侍，銜枚擒蔡賊。",
            "仰𡩖黄屋憂，稍塞素餐責。",
            "四郊正多壘，萬室况艱食。",
            "豈暇歌幽蘭，但願豐穱麥。",
            "早晚休王師，奏凱獻酋馘。"
        ],
        "title": "賦雪",
        "id": "57729eb5-0d7d-47c6-8c15-1dbbe8db4f01"
    },
    {
        "author": "李洪",
        "paragraphs": [
            "秋聲振窾木，槁葉隨飛蓬。",
            "起視籬下華，灼灼夭桃容。",
            "天公等兒戲，小草發纖穠。",
            "乍疑武陵源，秦人儻再逢。",
            "又如靈雲老，禪機投劒鋒。",
            "疇昔糞土廣，靖節吾所宗。",
            "不然薦墜露，三閭挹遐蹤。",
            "呂令載黄花，鞠裳表其衷。",
            "濁醪亂眼纈，衰顔暫時紅。",
            "肯效玄都吟，葵麥摇春風。"
        ],
        "title": "桃花菊",
        "id": "f35d1f9d-21ff-4d43-917e-b83417e30b26"
    },
    {
        "author": "李洪",
        "paragraphs": [
            "君不見洛陽拜塵友，欲取金印繫肘後。",
            "又不見長安輕薄兒，誰道青雲不可梯。",
            "雨露翻覆豈無意，炙手新交舊交棄。",
            "華軒丹轂照青春，列屋娥眉妬寵新。",
            "若非大夫嘗便客，亦是丞相拂鬚人。",
            "車如雞栖馬如狗，疾惡今無朱伯厚。",
            "甘向青陵老種瓜，肯效南山歌落豆。",
            "直如弦，死道邊。",
            "杵臼論交世誰數，翟公勒門吁可憐。"
        ],
        "title": "新交行",
        "id": "8402de87-7e33-4962-a711-435873a1e973"
    },
    {
        "author": "李洪",
        "paragraphs": [
            "酌君以烏程若下之酒，贈君以魯山于蒍之聲。",
            "酒以惜在原兄弟之別，歌以見愛民父母之情。",
            "大江襟喉城鐵甕，萬旅連營地勢重。",
            "天弧北射掃欃槍，雲陽健令時方用。",
            "從官四十腰銅章，萊衣弄孫娛高堂。",
            "未妨朿溼先馭吏，立去敗羣如牧羊。",
            "繭絲保障優租賦，甌窶汙邪飽禾黍。",
            "冠盖使客應薦賢，不日姓名徹當宁。",
            "索別作惡殊匆匆，呻吟病卧號秋蛩。",
            "松竹讀書得新句，緘題數寄北來鴻。"
        ],
        "title": "子清弟赴丹陽賦古調餞之",
        "id": "e036ace0-1eca-4509-9b02-d57cd5c4261f"
    },
    {
        "author": "李洪",
        "paragraphs": [
            "繁雄茂苑侔漢輔，森戟凝香古佳處。",
            "鵷鷺行除半刺賢，萬井提封頼摩拊。",
            "公家名德世有人，伯仲于今見伊呂。",
            "妙齡籍甚馳日邊，粉闈握蘭將振羽。",
            "故爲補外便親養，知已家庭真內舉。",
            "畫鷁鳴鐃催去程，垂虹松江對煙雨。",
            "西北高樓插暮霞，荷芰池光破炎暑。",
            "平分風月助詩興，一諾無事留公府。",
            "却尋館娃歌舞地，麋鹿臺荒盡禾黍。",
            "劍池古色湛寒泉，響屧採香迷島嶼。",
            "仙鬼遺踪杳茫昧，臨賦餘情時訪古。",
            "治中別駕稱展驥，末俗媕娿譏越俎。",
            "簡書獄市抵胡粵，末界馬牛視齊楚。",
            "欲了官事兒輩癡，鉗柅吏欺租賦簿。",
            "退食蕭然絕點埃，亦有佳客酬談麈。",
            "想席未煖詔已頒，穩上丹墀看布武。",
            "故人貧病寄江湖，一衲蒙頭參馬祖。",
            "時憑尺素問沉綿，臨別索詩愧吳語。"
        ],
        "title": "送錢進思倅吳郡",
        "id": "5506c110-4132-46d9-b5a6-792ee37bbf37"
    },
    {
        "author": "李洪",
        "paragraphs": [
            "君不見馮公之嶺摩蒼天，危梁峻坂相屬聯。",
            "樵夫跬步不得上，仰視懸石勢欲顛。",
            "下有飛泉瀉鳴瀑，舂撞嵓竇匯山麓。",
            "飛流濺沫冰雪寒，蘿蔦荒林猿狖伏。",
            "傍穿鳥道人蹤絕，怪石虎踞蒼崖裂。",
            "捫參歷井路屈盤，九折羊腸車軸折。",
            "如何年少遠遊子，擔簦躡屩來過此。",
            "或欲挾策干君王，亦有辭家遠從仕。",
            "馬痡僕倦棲茅屋，夜汲巖泉燃楚竹。",
            "賜璧封侯事渺茫，塗窮未免阮生哭。",
            "遐想太古開闢初，地隔東甌擅一隅。",
            "山腰鑿石自何代，要令海宇同車書。",
            "不知馮公亦何者，姓名宛與茲山俱。",
            "我行適當三伏間，霪霖積潦行路難。",
            "家住太湖三萬頃，烟波回想洞庭山。"
        ],
        "tags": [
            "太湖",
            "洞庭湖"
        ],
        "title": "前行路難馮公嶺作",
        "id": "269cd5fb-eaac-45c9-9c1f-a66e635770a3"
    },
    {
        "author": "李洪",
        "paragraphs": [
            "滄溟浩淼浮寰區，八紘九野水所儲。",
            "介蟲族類信衆夥，窮極詭怪堪嗟吁。",
            "巨鼇屭贔冠靈島，應龍連蜷頷驪珠。",
            "異哉斯魚盈百尺，失水安得波濤俱。",
            "妖蜃疑遭旌陽縶，長蛟端被周處誅。",
            "井蛙不識東海若，鸒斯寧信北溟魚。",
            "聚觀堵牆駭莫辨，妄意其名能自呼。",
            "鬐鬣堅頑侔鐵角，肌肉碩大爭翦除。",
            "真成潜虬厄水㵝，誰謂王鮪惟山居。",
            "矧過屠門快大嚼，况鼓庖刀砉投虛。",
            "罔能深藏類谷鮒，忽從變化同隙駒。",
            "獨蠒豈羨詹何巧，巨犗還笑任公踈。",
            "灘涘寄命在頃刻，神龍魚服喪厥軀。",
            "嗣宗詩成出月脇，博考傳記蒐秘圖。",
            "餓氓殍腹屬厭幸，臠取凌晨俄過晡。",
            "老饕染指飫黿鼎，里閭載酒行以車。",
            "阿咸得句不敢出，身同惠子方據梧。",
            "暴殄天物古所戒，志怪泚筆將特書。"
        ],
        "title": "和家叔察院巨魚詩",
        "id": "8f689ada-c02f-42fe-870c-77f531ceb17c"
    },
    {
        "author": "李洪",
        "paragraphs": [
            "大士神通超一切，果成道備棲覺地。",
            "龐眉山立孰寫真，水墨良因作遊戲。",
            "明窗棐几氎巾浄，竹爐柏子香雲細。",
            "絛繩乍解目增明，短幅溪藤聯數紙。",
            "當年意匠寄高遠，慘澹風雲生眼底。",
            "穹巖怪石隨步奇，嶽鬼蠻奴凜生意。",
            "僧繇未貌錦幪像，道子曾罷長安市。",
            "手携貝多口忘言，缾瑩琉璃瞻舍利。",
            "或嘿或語或慈威，亦躡芒鞋將渡水。",
            "天女獻供顔如蓮，結習自空花墮袂。",
            "神閒態逸讚莫窮，墨妙筆精足珍祕。",
            "蕭然著我巖壑中，雁蕩經行恍能識。",
            "詩成倒挽兩龍湫，不用韓公爲畫記。"
        ],
        "title": "題水墨羅漢",
        "id": "ea8ba52f-0601-4c39-ae04-d1ae6799bc46"
    },
    {
        "author": "李洪",
        "paragraphs": [
            "南山長鬣五大夫，峩冠織翠華襟裾。",
            "老藏山澤骨相臞，捐軀鼎鼐計不踈。",
            "偶向寒窗伴腐儒，坦腹聳身止坐隅。",
            "鼻觀如與芝蘭俱，非烟非霧時有無。",
            "愧爾不及清廟瑚，竊蒙顧盼承吹噓。",
            "彌明不解世俗書，啞然尚能賦此乎。",
            "我慙劉侯敢詆渠，明窗晝永勤三餘。",
            "三生結習痛掃除，尚餘聞熏六鑿俱。",
            "篆煙起滅凌太虛，嗒然隠几兼忘吾。"
        ],
        "title": "松皮香鼎",
        "id": "1d20e62e-8976-41ad-a4bf-588e7b6c0734"
    },
    {
        "author": "李洪",
        "paragraphs": [
            "前年吳興雪三尺，街頭十日無行跡。",
            "南山千峰蟠玉虬，太湖萬頃鎔銀色。",
            "腐儒凍死但長哦，男呻女吟空四壁。",
            "去年强鄰窺淮淝，鐵馬成羣來塞北。",
            "將軍授鉞橫琱戈，雪滿弓韜對勍敵。",
            "捷書夜到甘泉宮，玉靶角弓自天錫。",
            "已觀積甲熊耳齊，坐覺洗兵天河窄。",
            "今年臘盡寓東甌，地接炎方少三白。",
            "梅梢柳眼漏泄春，笋茁蘭芽遽堪摘。",
            "冬深未省見冰霜，挾纊無施况狐腋。",
            "朝來北風吹石裂，海氣嵐烟亂山碧。",
            "遐想瑞葉舞層霄，剪裁不費造化力。",
            "豐年一飽戴君恩，比屋千家消癘疫。",
            "長江遠近要舒發，深恐陽驕無宿麥。",
            "徒披鶴氅懷兔園，速遣祥霙慰北客。"
        ],
        "tags": [
            "长江",
            "太湖"
        ],
        "title": "憶雪歌",
        "id": "5a39b7f0-c68a-4353-bc0f-f073cecc024d"
    },
    {
        "author": "李洪",
        "paragraphs": [
            "惟龍湫兮其源莫窮，利萬物兮精神可通。",
            "歲大旱兮我民之恫，酌彼泉兮神聽孔聰。",
            "擊鼓坎坎兮于神之宮，薄采溪毛兮饋進兩公。",
            "神欣欣兮鑒我民衷，神之來兮雨其濛。",
            "念我稼穡兮滌去爞爞，缾罌甚小兮膏澤甚豐。",
            "驕陽摧威兮奔走豐霳，民之謳歌兮千古英風。"
        ],
        "title": "迎送神辭  其一",
        "id": "e8eec24d-55bc-4e72-b2c3-55f792dd86da"
    },
    {
        "author": "李洪",
        "paragraphs": [
            "旱既太甚神是籲兮，一勺之水爲甘霔兮。",
            "伊神正直歆誠愫兮，三日爲霖彌旬注兮。",
            "我稼既興舟在步兮，微我兩公余曷愬兮。",
            "擊鼓其鏜山之下兮，桂酒椒漿餞神去兮。",
            "功成惠孚去不顧兮，携幼扶鮐民塞路兮。",
            "卒相有年多黍稌兮，澤惠無忘永終古兮。"
        ],
        "title": "迎送神辭  其二",
        "id": "a24b0d57-d285-4074-8e21-bab450c24e14"
    },
    {
        "author": "李洪",
        "paragraphs": [
            "曲江罷相迹如掃，滿朝媕娿無諫草。",
            "動地漁陽鼙鼓驚，舊將半死哥舒老。",
            "蜀道乘騾萬里來，不識平原濟世才。",
            "倉皇靈武送玉冊，豈顧九廟蒙塵埃。",
            "天開地闢扶皇紀，李郭功成安史死。",
            "一日三朝有深意，臣結胸中老文字。",
            "麻鞵詩老脫賊來，北征自足配磨崖。",
            "我思瀟湘不易到，誰持墨本心眼開。",
            "鑒古評詩增感慨，無逸圖亡山水在。",
            "君不見阿忠少日歷艱貧，湯餠曾持半臂賣。"
        ],
        "title": "和柯山先生讀中興碑",
        "id": "9cfb0223-1d1a-4e8d-98b0-868d46520cae"
    },
    {
        "author": "李洪",
        "paragraphs": [
            "九五飛龍闡文化，明光親策穿楊射。",
            "重瞳左右列臯夔，鵠立臚傳玉階下。",
            "乙科首冠持橐門，衣鉢家聲傳子舍。",
            "扶陽一經世青氈，天語褒嘉增寵假。",
            "衣冠盛事耀儒紳，馬走牛醫皆衒咤。",
            "君才端合連八科，麗藻明璣美無價。",
            "他年落筆中書堂，更分跋燭金鑾夜。",
            "詔成速招贊普朝，感動寧須奉天赦。",
            "廼翁東山傾士望，內集風流繼諸謝。",
            "買船徑度子陵灘，不待瓊林霑玉斚。",
            "謂言歸心馳寢門，戲綵趨庭及槐夏。",
            "顧我慚稱李耳孫，冗散時遭官長罵。",
            "效顰累月漫笞兒，行矣歸田老耕稼。"
        ],
        "title": "送徐致州交代賜第歸親庭",
        "id": "7d4158f4-d202-4302-b3d4-c6533701f14a"
    },
    {
        "author": "李洪",
        "paragraphs": [
            "北風吹雪飛千山，雪深山徑難往還。",
            "長林喬木斂秀色，層崖疊嶂彫蒼顔。",
            "山腹癡雲結寒潤，山巔去天不盈寸。",
            "溪湍岩瀑爭喧豗，獸蹄鳥跡皆逃遁。",
            "中有驛使輸皇綱，羣騾任重人束裝。",
            "旌旗不展嵐氣濕，鞍轡穩馭鑾聲鉠。",
            "危橋當道不可過，怒揮鞭箠驅慵惰。",
            "棧閣縈紆鐵勒寒，荆榛暗刺氈衣破。",
            "騾行迢遰風蕭颾，倦來誰復鳴鞭梢。",
            "忽逢大渡凜毛骨，深沉時若潜虬蛟。",
            "作急呼舟渡斯水，尋得舟人來數里。",
            "一舟已去一舟行，掉入深潭浪花起。",
            "舟移岸曲人爭先，牽騾束貨行揮鞭。",
            "蘆深峽束積雪滑，十步九止愁其顛。",
            "騾行隤敗人枵腹，民家借爨黄粱熟。",
            "人餐騾飼幸平恬，其奈門前去程促。",
            "山前山後開梅花，卧溪枯樹寒槎牙。",
            "關情一片青煙下，深閉柴門三四家。",
            "行行漸出平川路，回首千山暝雲霧。",
            "自知驛舍更一程，指點山坳深處住。",
            "解鞍摘貨驛舍寬，地爐榾柮煙辛酸。",
            "羣騾入廐人飽睡，明朝一驛可輸官。",
            "絹落并刀慳數尺，衡從筆墨開胸臆。",
            "盡將此景作此圖，輕描濃抹無凝積。",
            "古來摩詰傳天真，此手那知復入神。",
            "好將一本獻天子，能信邦家本兆民。"
        ],
        "title": "題戚仲騾綱圖",
        "id": "a782da59-9274-4860-a10a-a54115a8146a"
    },
    {
        "author": "李洪",
        "paragraphs": [
            "菁茅山底梅花村，無人惜花與招魂。",
            "西子猶疑逐范蠡，玉兒寧肯負東昏。",
            "數枝含愁月邊吐，似隔鮫綃向人語。",
            "欲訴江南萬斛愁，一笑嫣然絕媚嫵。",
            "道人買山今幾年，山高春早花爭先。",
            "開門幻出香世界，坐覺孤山落案前。",
            "東皇萬里開疆域，掌中菴摩妙喜國。",
            "喚取維摩方丈人，問我本來何所得。"
        ],
        "title": "菁山觀梅歌",
        "id": "e3e9fea5-6247-4316-a447-1d6502067f15"
    },
    {
        "author": "李洪",
        "paragraphs": [
            "明皇不識顔平原，我觀舊史心慨然。",
            "天寶末年事大錯，邊將騁兵相盜權。",
            "忽聞漁陽鼓鼙震，二十四郡城無堅。",
            "霓裳驚破西行蜀，妃子倉皇死馬前。",
            "常山平原乃昆弟，屹立砥柱摧腥羶。",
            "土門既失陷河朔，天津罵賊鬚髮拳。",
            "嗣皇靈武實草創，獨坐鶚立中興年。",
            "尚書累月家食粥，諸將列屋羅妖妍。",
            "嗚呼千載慕廉藺，曹蜍李志如九泉。",
            "莆陽幕府東嘉客，飽聞裔孫家好賢。",
            "錦囊重覩忠義像，再拜恨不爲執鞭。",
            "輕綃盈幅凜生面，髣髴冠劍躋凌煙。",
            "况藏二誥墨色古，吾宗贊皇相業傳。",
            "憐君爲米走塵土，七十青衫雪滿顛。",
            "乃祖精爽跨箕尾，寄書入洛逢飛僊。"
        ],
        "title": "隆興改元初余爲永嘉監倉時登忠義堂覩顔魯公像知其裔家是邦今閲一紀沿檄莆中遇軍事判官邵即其人也因請觀常山平原二像并大曆顥會昌嗣二誥爲賦長句",
        "id": "23bf2ca5-956b-45aa-9e95-0a5f51ea9bcf"
    },
    {
        "author": "李洪",
        "paragraphs": [
            "具區吳松同一水，季鷹英靈呼不起。",
            "波平風靜落日明，一碧青銅三萬里。",
            "幻成水墨思范寬，點綴卧虹排雕欄。",
            "曜晻楓林带煙雨，白鶴飛去何時還。",
            "老子登臨屢春晚，胸吞雲夢極荒遠。",
            "鞭笞鸞鳳恣遨遊，幾日蓬萊又清淺。",
            "何時膾鱸平波秋，湘娥鼓瑟纖指柔。",
            "却跨玉虹朝汗漫，誰能直釣無垂鈎。"
        ],
        "title": "莫春過吳松垂虹用聞人伯封韻",
        "id": "1b8a11e1-d10b-47e0-ba3c-c7f868468bf5"
    },
    {
        "author": "李洪",
        "paragraphs": [
            "雪擁前村路，梅花次第芳。",
            "月邊誰索笑，溪斷忽吹香。",
            "老眼經年別，醒魂異昔狂。",
            "何時真載酒，翠羽伴飛觴。"
        ],
        "title": "雪中問梅",
        "id": "a4522280-86f2-43b7-b9d1-f57fb53ecb26"
    },
    {
        "author": "李洪",
        "paragraphs": [
            "外家多積慶，絕歎戶曹賢。",
            "陰德神能告，潛光世更緜。",
            "龍泉依古寺，馬鬣近封阡。",
            "欲篆蒼崖古，慙無筆似椽。"
        ],
        "title": "宿龍泉院有外氏陳戶曹墳陰德記",
        "id": "bbe33e28-8894-4933-8286-fadcc6726512"
    },
    {
        "author": "李洪",
        "paragraphs": [
            "北風吹急雨，洗盡旱埃氛。",
            "河伯驚秋水，山君借雨雲。",
            "苗心應免揠，禾把尚能分。",
            "及此民無殍，憂勤實聖君。"
        ],
        "title": "喜雨呈二兄  其一",
        "id": "17724b4f-68dc-4878-8c63-cfb56673bc66"
    },
    {
        "author": "李洪",
        "paragraphs": [
            "凍雨排銀竹，垂簷一萬條。",
            "新凉生枕簟，餘潤到枯焦。",
            "靜聽欣傾注，塵心快洗澆。",
            "長河從此足，不用借鹹潮。"
        ],
        "title": "喜雨呈二兄  其二",
        "id": "ea6c50be-52dd-47dd-8377-178c438971e4"
    },
    {
        "author": "李洪",
        "paragraphs": [
            "南國春回早，梅殘已換年。",
            "郊原青入眼，老境雪侵顛。",
            "欲和歸田賦，仍吟止酒篇。",
            "苦無遊宦樂，此興寄林泉。"
        ],
        "title": "和趙德孚春日",
        "id": "6c732959-bd9f-4000-b946-4019eca9fe6a"
    },
    {
        "author": "李洪",
        "paragraphs": [
            "寄興滄洲上，平蕪綠又春。",
            "忘機時傲睨，燕坐默存真。",
            "鐵硯心逾壯，金樓鑄自新。",
            "年來孤節物，懶惰復誰倫。"
        ],
        "title": "和鄭康道春日三首  其一",
        "id": "7fece262-1995-4131-b4f4-7987a530fc9c"
    },
    {
        "author": "李洪",
        "paragraphs": [
            "內樂同顔子，高樓慕隠居。",
            "紫苔沿砌合，紅糝綴條踈。",
            "謾聽平戎操，閒尋種樹書。",
            "吾曹清凈業，所好在三餘。"
        ],
        "title": "和鄭康道春日三首  其二",
        "id": "9032a1e8-7c2b-442f-b4d3-e0212b309839"
    },
    {
        "author": "李洪",
        "paragraphs": [
            "弱柳低垂戶，小桃初著花。",
            "春風無管束，貧巷亦矜誇。",
            "老覺桑榆迫，悲傷棠棣華。",
            "勞生皆有役，常苦思無涯。"
        ],
        "title": "和鄭康道春日三首  其三",
        "id": "329e2aae-649d-416d-9fd0-f9cd981f637d"
    },
    {
        "author": "李洪",
        "paragraphs": [
            "開歲逢人日，今朝又復陰。",
            "昏霾疑是瘴，淫雨欲成霖。",
            "客裏年華改，愁邊疾病侵。",
            "遣懷詩與酒，小醉且長吟。"
        ],
        "title": "人日",
        "id": "339be8d1-a9e3-4f50-9534-2ad32b6fd5fb"
    },
    {
        "author": "李洪",
        "paragraphs": [
            "早衰常畏雪，况復在江干。",
            "三日不能出，數年無此寒。",
            "捲簾驚滉漾，下榻覺蹣跚。",
            "稚子應憐我，孤吟興未闌。"
        ],
        "title": "己巳正月十八九間雪復大作不止",
        "id": "137b3982-f5c3-4c38-9202-ff06385c3c17"
    },
    {
        "author": "李洪",
        "paragraphs": [
            "帝所春先到，西湖梅自開。",
            "橫斜窺水鑑，想像下瑶臺。",
            "青女嚴霜侍，嫦娥借月來。",
            "景陽鐘漏晚，翠羽勿須催。"
        ],
        "tags": [
            "西湖"
        ],
        "title": "探梅  其一",
        "id": "afe123bf-28e3-49ac-a1c9-0f5a0925558a"
    },
    {
        "author": "李洪",
        "paragraphs": [
            "甌粵千山外，清愁只箇般。",
            "澹煙增態度，飛霰鬭高寒。",
            "鄭圃乘風馭，孤山傍水看。",
            "少陵詩興動，題品信知難。"
        ],
        "title": "探梅  其二",
        "id": "71daddab-53ff-4a2f-a8f9-ce3b7c5665a8"
    },
    {
        "author": "李洪",
        "paragraphs": [
            "幽姿矜冷淡，別占一家春。",
            "摩詰聞禪女，登伽善幻人。",
            "解愁空索笑，能賦更疑神。",
            "乞與水仙品，誰持上玉宸。"
        ],
        "title": "探梅  其三",
        "id": "e043616c-788d-4914-9340-6079960a8b60"
    },
    {
        "author": "李洪",
        "paragraphs": [
            "禹廟依山麓，江濤日到門。",
            "黎甿半樵牧，祝史潔罍樽。",
            "菲食雖王意，齋祠致主恩。",
            "人誰思帝德，空感習之言。"
        ],
        "title": "赦後分祀禹廟有感",
        "id": "c958b48e-3b26-465b-8a6c-01486cab86a7"
    },
    {
        "author": "李洪",
        "paragraphs": [
            "寓屋詩人巷，携鉏青士園。",
            "琴書能自足，車馬絕無喧。",
            "松頂凌雲秀，蕉心聽雨繁。",
            "幸無官長罵，穉子且譍門。"
        ],
        "title": "廨舍乃潘閬巷而俗譌爲潘堂其地亦俞氏青士園也作詩記之",
        "id": "3f830548-bf76-4e59-8f38-3e59631a32c0"
    },
    {
        "author": "李洪",
        "paragraphs": [
            "時序循環速，還驚一葉飛。",
            "草衰山自瘦，雨罷水增肥。",
            "芡嚼鮫人淚，荷凋楚客衣。",
            "鱸魚不易得，張翰正思歸。"
        ],
        "title": "秋日遣興二首  其一",
        "id": "b0f9cb58-ee67-4b42-8377-8ad5b3dc2256"
    },
    {
        "author": "李洪",
        "paragraphs": [
            "倦憎秋暑熾，閒喜雨餘清。",
            "箇箇螢相照，娟娟月獨明。",
            "濕蝸粘壁死，寒草上堦生。",
            "吟詠徒愁思，嗚咽不得平。"
        ],
        "title": "秋日遣興二首  其二",
        "id": "2dcd6ea4-08ce-435f-95ef-dc0cf479fb14"
    },
    {
        "author": "李洪",
        "paragraphs": [
            "試躡登山屐，來尋雲外峰。",
            "題詩喜脩竹，長嘯倚孤松。",
            "怪石疑蹲虎，深湫有蟄龍。",
            "慚無濟勝具，樽酒且從容。"
        ],
        "title": "沈氏小玲瓏二首  其一",
        "id": "bf333488-36e5-420e-9185-45d39af24efd"
    },
    {
        "author": "李洪",
        "paragraphs": [
            "十載經行舊，松扉靜不關。",
            "巖空覷天巧，心達覺身閒。",
            "古洞無扃鎖，飛泉雜珮環。",
            "何須採芝去，此地似商顔。"
        ],
        "title": "沈氏小玲瓏二首  其二",
        "id": "3601ca2d-5458-47da-9816-0dc5c29b0fd2"
    },
    {
        "author": "李洪",
        "paragraphs": [
            "宿昔妖蟆磔，仍圓顧兔靈。",
            "桂華滋白露，輪玉碾青冥。",
            "倦翼翻烏鵲，愁腸念鶺鴒。",
            "獨謠成短韻，酸楚不堪聽。"
        ],
        "title": "十七夜玩月",
        "id": "923a47dd-9598-4848-aa9c-a103507c61b2"
    },
    {
        "author": "李洪",
        "paragraphs": [
            "獨擅東南勝，能全山澤臞。",
            "舊傳纏錦襻，兼寫輞川圖。",
            "心逐江天遠，胸吞雲夢無。",
            "夫君有丘壑，寧復慕陶朱。"
        ],
        "title": "臞庵",
        "id": "d958dfe6-f65f-4e01-8af4-f4e81238d994"
    },
    {
        "author": "李洪",
        "paragraphs": [
            "異縣黄花節，愁邊白髮生。",
            "茱萸朝士賜，粔籹楚鄉情。",
            "鴻雁何時到，霪霖未肯晴。",
            "今朝一杯酒，獨酌似淵明。"
        ],
        "title": "九日效少陵體",
        "id": "e764821b-7220-43a3-a82f-510b6a958ab6"
    },
    {
        "author": "李洪",
        "paragraphs": [
            "寂寞傷吾道，寧爲梁甫吟。",
            "霜威凌客鬢，雪意動梅心。",
            "酒盡兵無備，愁牢病不禁。",
            "簡編聊寓目，未覺歲時侵。"
        ],
        "title": "寂寞",
        "id": "178c76cd-972d-4ca1-9cc4-fd409c203ec2"
    },
    {
        "author": "李洪",
        "paragraphs": [
            "拂曉開閶闔，來朝萬玉妃。",
            "遥知花六出，爭瑞日重暉。",
            "入賀鵷鴻綴，迎鑾錦繡圍。",
            "鞏梅春最早，香透赭黄衣。"
        ],
        "title": "十一月十九日瑞雪應時百寮入賀僕以病告翌日從駕朝德壽宮馬上口占",
        "id": "eef0bdab-1655-4bc9-b8b1-9d1f2f4c2665"
    },
    {
        "author": "李洪",
        "paragraphs": [
            "憲部爲郎久，琳宮解組歸。",
            "賜章三品貴，眉壽八旬稀。",
            "橘向前洲種，金難故里揮。",
            "凄凉薤露曲，淚濕老萊衣。"
        ],
        "title": "挽劉刑部詩二首  其一",
        "id": "5d7abb99-d131-4e52-bcd3-86b7e2b9e181"
    },
    {
        "author": "李洪",
        "paragraphs": [
            "東海于公老，當年大里門。",
            "身爲二千石，恩及四兒孫。",
            "富壽懸車日，悲傷易簀言。",
            "佳城今日啟，松柏閟高原。"
        ],
        "title": "挽劉刑部詩二首  其二",
        "id": "6f434f46-4783-4347-a50c-4c0cead9033d"
    },
    {
        "author": "李洪",
        "paragraphs": [
            "畏暑征塗倦，僧窗借榻眠。",
            "聚蚊雷隠隠，夢蝶晝翩翩。",
            "喜斷梅黄雨，慵參柏樹禪。",
            "潮生富春渚，重泛謝公船。"
        ],
        "title": "宿寶寧寺",
        "id": "8e848ef3-cd24-43bd-89a9-46102d95115c"
    },
    {
        "author": "李洪",
        "paragraphs": [
            "積雨長塗淖，禪房卧枕書。",
            "松風醒耳目，梅雨上衣裾。",
            "誤著謝公屐，寧宜仲舉輿。",
            "前山聊細數，何事擁犀渠。"
        ],
        "title": "夜宿護國寺",
        "id": "3bb85113-e525-4f11-a47c-a1136f7cab60"
    },
    {
        "author": "李洪",
        "paragraphs": [
            "昨夜中秋月，高唐妬素娥。",
            "憑誰脩玉戶，未覺減金波。",
            "練浄前溪水，銀侵左界河。",
            "浩然風露爽，通夕祗長哦。"
        ],
        "title": "十六夜待月溪濱風露浩然宵中不寐",
        "id": "b52ef0d7-86ff-428e-954b-5894df4295f6"
    },
    {
        "author": "李洪",
        "paragraphs": [
            "林迥蒼烟古，籬踈橘柚黄。",
            "天高風落木，歲晏稻登場。",
            "無復老盆飲，空餘鄰笛傷。",
            "征鴻摩曉月，鎩翮犯嚴霜。"
        ],
        "title": "過東里",
        "id": "c762b010-1282-45da-8cee-e7ac7ecf2b7a"
    },
    {
        "author": "李洪",
        "paragraphs": [
            "古埭潮迎楫，蒼山翠募耕。",
            "人煙半漁釣，方物雜蠻荆。",
            "宿雨迷梅塢，過雲望四明。",
            "匆匆理歸柂，未暇膾長鯨。"
        ],
        "title": "別姚江",
        "id": "275ee0a9-8889-4705-9fa0-e0aa9c390e9c"
    },
    {
        "author": "李洪",
        "paragraphs": [
            "抗志青霞上，高情復見今。",
            "五言冠詩眼，三疊翫琴心。",
            "世業含香地，傳衣翰墨林。",
            "朝端方籲俊，正始有遺音。"
        ],
        "title": "次韻薛士昭琴室",
        "id": "2cf2dd67-3616-4002-904d-12e290f0f5d0"
    },
    {
        "author": "李洪",
        "paragraphs": [
            "年年元日雨，常是一春愁。",
            "客子詩多感，梅花信已休。",
            "春風吹柳眼，海霧暗沙頭。",
            "聊舉椒觴酒，萱蘇豈釋憂。"
        ],
        "title": "丙寅元日",
        "id": "b340ad90-dc2d-48ac-af90-2ad53c329787"
    },
    {
        "author": "李洪",
        "paragraphs": [
            "每恨元宵雨，收燈遽喜晴。",
            "喧闐雖倦逐，勃窣漫徒行。",
            "入夜寒無頼，隨人月有情。",
            "旅懷忘晤賞，擁鼻有詩成。"
        ],
        "title": "元宵雨十六日晴二首  其一",
        "id": "c9573722-3ded-46d4-91c3-deb7e3322c3c"
    },
    {
        "author": "李洪",
        "paragraphs": [
            "衢路人駢疊，春來樂未曾。",
            "初圓新歲月，競賞上元燈。",
            "秉燭遊還懶，敲門喚不譍。",
            "沃愁須底物，况有酒如澠。"
        ],
        "title": "元宵雨十六日晴二首  其二",
        "id": "c3059817-c54f-4b9d-a3a5-15a6ad8b6f45"
    },
    {
        "author": "李洪",
        "paragraphs": [
            "使節經行地，南訛夏日長。",
            "盾威知畏仰，暑雨助清凉。",
            "叱馭登閩嶠，鳴珂入帝鄉。",
            "拂塵來者敬，妙墨尚淋浪。"
        ],
        "title": "宿鹽田驛用黄大聲韻",
        "id": "4c9e9962-5b22-4aaa-a54b-e6ed87cdde4a"
    },
    {
        "author": "李洪",
        "paragraphs": [
            "樓船欣集事，籌畫見優長。",
            "倦雨休征旆，披襟納晚凉。",
            "輶軒同諭蜀，晝錦暫還鄉。",
            "何幸貽珠玉，流傳過樂浪。"
        ],
        "title": "黄大聲見和再用韻",
        "id": "4a530e49-867e-4227-8e0d-0687e7b12b89"
    },
    {
        "author": "李洪",
        "paragraphs": [
            "竝海風烟古，重來歲月侵。",
            "竹林追勝具，棠棣接清陰。",
            "酒聖連宵醉，詩魔鎮日吟。",
            "鳳雛欣競爽，家學豈籝金。"
        ],
        "title": "比至武原省侍叔父二兄因成二詩  其一",
        "id": "004a370b-9835-4ee7-a9aa-d2d3aa9fba02"
    },
    {
        "author": "李洪",
        "paragraphs": [
            "越角倦游客，貧婆行脚僧。",
            "畏寒便白氎，尋壑倚烏藤。",
            "是處記遊釣，老來無友朋。",
            "求田兼問舍，豈復愧陳登。"
        ],
        "title": "比至武原省侍叔父二兄因成二詩  其二",
        "id": "a5bd3a14-564e-48ff-acf2-af5e81c33777"
    },
    {
        "author": "李洪",
        "paragraphs": [
            "六載交情篤，安貧見子難。",
            "學窮栒邑鼎，篆逼嶧山刊。",
            "歧路傷輕別，金蘭義肯寒。",
            "浙東仍歲儉，持底勸加餐。"
        ],
        "title": "送武廣叔遊浙東二首  其一",
        "id": "b456fed8-bf23-4a6c-8189-14ec9a847e14"
    },
    {
        "author": "李洪",
        "paragraphs": [
            "嬴相去千載，規摹筆勢難。",
            "空興黄絹語，誰把翠珉刊。",
            "並海歲云暮，耶溪春更寒。",
            "知君四方志，無璧薦盤餐。"
        ],
        "title": "送武廣叔遊浙東二首  其二",
        "id": "b7cea788-7788-4937-96a1-24e718c6a40a"
    },
    {
        "author": "李洪",
        "paragraphs": [
            "寶相山前住，山中樂可涯。",
            "鶑啼答春谷，犬吠隔山家。",
            "麗句題雲葉，幽情醉澗花。",
            "林香與巖氣，日夕此亭佳。"
        ],
        "title": "含暉亭",
        "id": "74abdb21-aee7-48dc-8543-19b5c653fcf9"
    },
    {
        "author": "李洪",
        "paragraphs": [
            "染棹摇澂碧，推蓬擁翠嵐。",
            "夜濤喧枕席，朝雨暗梅柟。",
            "客裏將迎倦，田家興味甘。",
            "秋風開病翼，歸夢大江南。"
        ],
        "title": "水口泛舟",
        "id": "2a8ad5f7-9a07-4909-999f-cb9799257839"
    },
    {
        "author": "李洪",
        "paragraphs": [
            "薄暮丹洋宿，嵌巖下百層。",
            "饑鳶鳴獨木，鼯鼠抱寒藤。",
            "壞屋惟餘佛，空廊不見僧。",
            "古人經世志，客寢每宵興。"
        ],
        "title": "過瑞林院",
        "id": "5da2147d-6883-4d1c-9df3-d2779f6f2f8f"
    },
    {
        "author": "李洪",
        "paragraphs": [
            "社燕巳成乳，吳蠶一再眠。",
            "哦詩聊度日，無客倦談天。",
            "夜雨短檠夢，春愁錦瑟絃。",
            "蕭然似僧榻，香霧散沉烟。"
        ],
        "title": "次韻子永雨中排悶",
        "id": "73860515-c7e3-430b-bbfd-f318b3c4f00a"
    },
    {
        "author": "李洪",
        "paragraphs": [
            "蛙黽幾爭席，霪霖苦未乾。",
            "烟花三月暮，風柳萬絲寒。",
            "缸面醅初撥，床頭易懶看。",
            "客愁無處著，何地覓心安。"
        ],
        "title": "次韻仲信雨中見簡",
        "id": "3ab6abb5-5716-47cb-b656-4a6aad4711be"
    },
    {
        "author": "李洪",
        "paragraphs": [
            "客裏疲奔走，禪關暫𫇢舟。",
            "顛毛成種種，身世信悠悠。",
            "天路辭鴻鵠，江湖狎鳥鷗。",
            "依然庭下柏，立雪伴冥搜。"
        ],
        "title": "宿臨平寺",
        "id": "27bb2399-96aa-4177-9e9c-5121e5335413"
    },
    {
        "author": "李洪",
        "paragraphs": [
            "一室纔方丈，容安亦晏然。",
            "雨花飛燕几，繆篆散沉煙。",
            "軟語欣投芥，安心不離禪。",
            "老夫慙鑿齒，談麈對彌天。"
        ],
        "title": "錦溪坦上人出示浩然齋詩",
        "id": "be9ea799-bd85-4816-8e7e-c143b722c6f9"
    },
    {
        "author": "李洪",
        "paragraphs": [
            "籍甚賢通守，吾家叔父尊。",
            "暫淹紆舊綬，久合擁朱轓。",
            "楚甸重分刺，邊城已息屯。",
            "前驅須少佇，天子有恩言。"
        ],
        "title": "送家叔通守光山二首  其一",
        "id": "d25a3ee0-e6a7-4e9e-9f74-3a0f709928ac"
    },
    {
        "author": "李洪",
        "paragraphs": [
            "彼美光山郡，風流楚相城。",
            "寢丘聞漢志，潘國尚侯名。",
            "泥軾疏榮渥，楓宸眷老成。",
            "側聞頒一札，持橐奉承明。"
        ],
        "title": "送家叔通守光山二首  其二",
        "id": "f9b0ee68-570e-4eaa-912a-252e801d1b56"
    },
    {
        "author": "李洪",
        "paragraphs": [
            "白蓮尋浄社，紫氣覘幽關。",
            "吏隠無公事，鷗盟俯碧灣。",
            "泉聲雜鳥哢，雲卧愛僧閒。",
            "更欲支笻去，過溪多好山。"
        ],
        "tags": [
            "西湖"
        ],
        "title": "次韻子都寄示和大監叔西湖早春",
        "id": "8eb797b7-8626-42a0-8957-efb62f173d60"
    },
    {
        "author": "李洪",
        "paragraphs": [
            "左省塗歸地，嶄然德望優。",
            "夕辭清禁月，高掛白蘋洲。",
            "丹扆深求舊，東嘉慶選侯。",
            "玉堂曾視草，滄海豈乘桴。",
            "奕葉甘棠在，中州雪浪浮。",
            "讙謠五馬貴，題賞大龍湫。",
            "顔謝宜方駕，龔黄以上求。",
            "側聆宣室召，寧效賈胡留。",
            "賤子嘗羈宦，名山悔夢游。",
            "黄柑仁壽酒，猶足助觥籌。"
        ],
        "title": "送莫子齊知溫州十韻",
        "id": "d555de77-b86e-4e97-9149-c8dc29b4413d"
    },
    {
        "author": "李洪",
        "paragraphs": [
            "不厭城隅僻，新成芥子庵。",
            "負暄真化國，空想極毗嵐。",
            "日月須彌頂，風雲鈷鉧潭。",
            "冬窮數九九，玄旨扣三三。",
            "何假維摩榻，偶同彌勒龕。",
            "氎巾方縱解，驪頷或深探。",
            "處遯心無悶，居貧實不貪。",
            "微塵無盡藏，安住我伽藍。"
        ],
        "title": "芥庵自述",
        "id": "83b041b2-d530-43bf-b064-750826023048"
    },
    {
        "author": "李洪",
        "paragraphs": [
            "遶屋扶踈樹，吾廬粗勝陶。",
            "去來梁燕語，旦夕女蟬號。",
            "蕙槁蘭將敗，蕭鉏艾亦薅。",
            "侵簷添綠竹，映日繾紅桃。",
            "得友人皆面，哦詩語未高。",
            "飲泉蔭松柏，直欲廣風騷。"
        ],
        "title": "次韻子都兄大暑",
        "id": "597b3804-924c-47af-b675-6e0a321e463f"
    },
    {
        "author": "李洪",
        "paragraphs": [
            "寂寞江村客，彌漫大雪天。",
            "愁雲紛密羃，虛籟極饕顛。",
            "坐聽天窗落，時將書幌褰。",
            "胎禽羞潔白，閒客失明鮮。",
            "勢急鵝毛墮，寒欺鴈翅翩。",
            "鼠形方誚璞，蠟貌遽摧鞭。",
            "鮫室綃盈軸，陽公玉種田。",
            "蝶衣勻膩粉，蠶繭剝吳綿。",
            "近柳橫飛絮，穿榆併墜錢。",
            "後庭迷玉樹，清禁覆花磚。",
            "帝子剪湘水，銅仙泣淚鉛。",
            "銀床漫辱井，粉水媚房川。",
            "繁麗真難比，縈盈似乞憐。",
            "玉京樓十二，金界地三千。",
            "秦國占烏白，遼東獻豕豜。",
            "尺圍飄洛浦，席大記幽燕。",
            "憶昨逢殘臘，呈祥慶有年。",
            "冷侵東郭履，寒逼廣文氈。",
            "喜極塤箎和，吟餘鹽絮聯。",
            "長城歸大阮，巨軸屬羣賢。",
            "思跨藍關馬，將乘剡曲船。",
            "恨拘崇讓里，思逸灞橋邊。",
            "斟酒觴慵舉，烹茶鼎旋煎。",
            "尋盟淡生活，凍筆尚如椽。"
        ],
        "title": "臘雪",
        "id": "aee3d80c-0800-4e76-8e9b-456bd1ad6079"
    },
    {
        "author": "李洪",
        "paragraphs": [
            "白雪人誰和，朱絃世所輕。",
            "薄才慙吐鳳，豪氣欲騎鯨。",
            "豈有江山助，應無風雨驚。",
            "雕龍寧可學，刻鵠歎無成。",
            "韻險元非絮，詞新敢效顰。",
            "何如一盃水，難比五言城。",
            "七步才空敏，千言敵必勍。",
            "固羞鶴膝病，莫繼鳳雛清。",
            "徒溢牛腰軸，誰題鴈塔名。",
            "清新希庾信，巧律漫陰鏗。",
            "鳥過言難補，魚勞尾自頳。",
            "只憂生白髮，有志撫青萍。",
            "伯樂方知駿，鍾期善聽聲。",
            "敢將嘔心作，試就屑談評。"
        ],
        "title": "偶成律句十四韻",
        "id": "1184e7e3-8bb0-4e2d-b03f-09b5bf93f57b"
    },
    {
        "author": "李洪",
        "paragraphs": [
            "南國地卑濕，兼旬雨不停。",
            "氣昏江練白，雲蔽石崖青。",
            "倦聽涔涔霤，全遮渺渺汀。",
            "柳低齊戶牖，竹密亞窗櫺。",
            "壞壁蝸成字，衡門犬守扃。",
            "莓苔侵座榻，鳥雀聚寒廳。",
            "欹卧淮南枕，淋漓座右銘。",
            "向空書咄咄，搔首歎星星。",
            "乳燕穿簾入，子規和恨聽。",
            "消憂須酒聖，破睡問茶經。",
            "異俗徒雞卜，鄉書頼鵲靈。",
            "蓴羹懷笠澤，鶴唳憶華亭。",
            "旅夢驚蝴蝶，原情念鶺鴒。",
            "彈冠即臺閣，通籍在朝廷。",
            "徼福成虛誕，忘機契杳冥。",
            "蛙喧私鼓吹，蚊鬭幻雷霆。",
            "藥裹開空籠，山泉汲小缾。",
            "研蜍臨古蠒，香篆讀黄庭。",
            "林屋連蒼弁，松根長茯苓。",
            "江湖長在眼，何日遂揚舲。"
        ],
        "title": "東嘉倦雨遣興有懷浙右兄弟二十韻",
        "id": "cb3dd3ca-2a7d-4b22-9c88-95f8553803fb"
    },
    {
        "author": "李洪",
        "paragraphs": [
            "貧病同原憲，輕肥誚子華。",
            "耽書祇糟粕，學海淼津涯。",
            "孤嶼亭何遠，葵丘戍復賒。",
            "捄窮無髻寶，絕粒餌胡麻。",
            "壯歲徒干祿，兒時不稱家。",
            "已諳蕉覆鹿，何預鳥銜花。",
            "世態多讒疾，心安免怨嗟。",
            "幕巢同社燕，雉堞接昏鴉。",
            "當食思頗牧，遺忠想尚奢。",
            "安能效狡獪，擲米變丹砂。"
        ],
        "title": "次子清貧居十韻因以述志",
        "id": "1382cd1c-c2d1-4710-a6c8-c7d4cd194dc7"
    },
    {
        "author": "李洪",
        "paragraphs": [
            "快雪頻占瑞，饕風併助豪。",
            "白銀天上闕，組練浙江濤。",
            "拓地龍沙遠，瞻山羣玉高。",
            "齊宮延孟叟，楚些誦離騷。",
            "絕塞綿應折，深閨蠒獨繅。",
            "半穿東郭履，盡落漢臣旄。",
            "光射埋豐劒，銛藏切玉刀。",
            "月楂迷犯斗，嵌洞漫尋嶆。",
            "禪几巾翻氎，書帷冊散絛。",
            "詩盟頻敗北，酒醵屢逋逃。",
            "客去氈鋪坐，梅顰萼尚彫。",
            "圓壇足珪邸，夜獵滿弓韜。",
            "阿閣來儀鳳，滄溟復斷鼇。",
            "三英陪兔苑，五騎聚神臯。",
            "蠖屈深拳跼，龜腸更鬰陶。",
            "烏饑聲嚄嚄，狐聽響溞溞。",
            "漁父擁蓑笠，園公扶桔槔。",
            "翩翾振鷺集，排拶孔鸞翺。",
            "內集詩聯謝，回風舞逐曹。",
            "鵠鮮形誚鶩，狐白袖垂羔。",
            "素髮瞻商皓，粉袍踵弁髦。",
            "藍關無去馬，剡曲有回舠。",
            "佛剎瓔鬘墜，仙庭鸛鶴號。",
            "寂寥閒自適，澹泊喜相遭。",
            "目眩花空委，頭童手獨搔。",
            "觀空翻貝葉，瀹茗侍方袍。",
            "家窶羹憂絮，賓稀釜肯轑。",
            "投人真拱璧，屬和禿纖毫。",
            "夢到湖邊寺，重尋觀裏桃。",
            "東郊宜擇勝，聯騎許追遨。"
        ],
        "title": "子永弟寄都下大雪律詩",
        "id": "119d5450-fa6e-4c41-815c-6305e405f3f5"
    },
    {
        "author": "李洪",
        "paragraphs": [
            "十載交期晚益親，絃歌尤喜政聲新。",
            "倦游偶是臨邛客，索價慙非少室人。",
            "旅舍誰驚五漿饋，官梅初見一枝春。",
            "挂帆明日歸苕霅，從此詩筒莫厭頻。"
        ],
        "title": "簡崇德葛令",
        "id": "3496d63b-947a-4d56-96f0-ee9585d8125d"
    },
    {
        "author": "李洪",
        "paragraphs": [
            "散亂明璣濺竹窗，不聞簷霤響錚摐。",
            "剪成閬苑瑶英六，絕勝連城白璧雙。",
            "獨覺瓔鬘彌寶所，豈無蓑笠釣寒江。",
            "饑腸雷吼呵吟筆，睥睨詩壇未堅降。"
        ],
        "title": "殘臘喜雪",
        "id": "3a042c90-1c28-4579-96f0-4bde520edc01"
    },
    {
        "author": "李洪",
        "paragraphs": [
            "重雪催詩夜映窗，杉枯竹折恣撐摐。",
            "交飛梅徑妝纔半，舞對鸞臺影自雙。",
            "面壁誰參少陵室，羊裘試問富春江。",
            "豐穰可卜卯年瑞，展拓邊城築受降。"
        ],
        "title": "立春前一日再雪因用韻",
        "id": "6fcdd817-7d9c-472b-b107-e3864af6c1ad"
    },
    {
        "author": "李洪",
        "paragraphs": [
            "獻日春回一日先，勾芒清曉試花權。",
            "要看臘雪連春雪，獨占新年與舊年。",
            "梅綻香唇纔半樹，柳蘇睡眼待三眠。",
            "東皇次第開桃李，誰顧寒松澗雪邊。"
        ],
        "title": "除日立春雪",
        "id": "e583300e-2cfb-4d3b-afb7-a5a0f52fe535"
    },
    {
        "author": "李洪",
        "paragraphs": [
            "無奈春來節物催，東君更遣玉花開。",
            "寒輕纔濕新池草，勢密重飄靜院梅。",
            "麥隴潤滋豐餠餌，秫田膏澤足醪醅。",
            "疲民盡說豐年瑞，獨恨千山阻鴈回。"
        ],
        "title": "春雪呈通判叔",
        "id": "fad1be17-0675-40c3-80b3-58e2d1346c87"
    },
    {
        "author": "李洪",
        "paragraphs": [
            "朔風動地似奔雷，瑞雪飛飛偏九垓。",
            "玉局盡疑從地湧，銀臺空訝倚天開。",
            "西經佛國千峯外，北過天山萬里來。",
            "誇賦兔園非我事，直須興盡棹船回。"
        ],
        "title": "雪  其一",
        "id": "335d4f23-c2b6-49de-8f86-e102b8a1f9f3"
    },
    {
        "author": "李洪",
        "paragraphs": [
            "六幕同雲歲又殘，忽驚臘雪滿羣山。",
            "誰知曳履塗中去，端有披蓑江上還。",
            "三白吉祥千里內，六花飛舞兩楹間。",
            "詩成自怪無奇語，欲壓劉叉思覺慳。"
        ],
        "title": "雪  其二",
        "id": "61b0912f-1cf8-4ca1-8675-86590f1a51c5"
    },
    {
        "author": "李洪",
        "paragraphs": [
            "溪汀渺渺躍鳬翁，織浪雕雲訝許同。",
            "散漫六霙疑剪水，連娟萬舞趁回風。",
            "瞻山遐想崑邱勝，宴坐方觀色界空。",
            "繡斧謝庭聯內集，刑清寧用缿爲筩。"
        ],
        "title": "仲躬示侍郎丈筩字韻詠雪次韻",
        "id": "e10bdcea-8bad-4bb8-8e0d-df523713b6b3"
    },
    {
        "author": "李洪",
        "paragraphs": [
            "東郊初未布陽和，湖上祥霙點淥波。",
            "重璧臺遥黄竹作，孤山園近落梅多。",
            "表儀共仰豐年玉，賦詠宜陪賡載歌。",
            "誰憶漁舟向西塞，千山徑絕獨披蓑。"
        ],
        "title": "次韻寺丞叔都城喜雪",
        "id": "dc6e577c-316b-4338-a3cd-3ee5d0fc60c3"
    },
    {
        "author": "李洪",
        "paragraphs": [
            "巽二初分北帝權，忽飄瑞葉表豐年。",
            "隨車逐馬難爲比，入隙開簾絕可憐。",
            "凍鎖官梅枝嫋娜，寒欺塞鴈影聯翩。",
            "袁安門閉惟高卧，遥憶溪頭訪戴船。"
        ],
        "title": "雪中偶成呈周明遠",
        "id": "cde2fc8b-e05b-45ca-98e3-14492c85fc4b"
    },
    {
        "author": "李洪",
        "paragraphs": [
            "夜窗初映月如霜，凌曉瑶霙勢渺茫。",
            "清室乍欣文解祟，淺斟應愜醉爲鄉。",
            "幽蘭儷曲三豪集，黄竹興謠八駿驤。",
            "聞道子猷思泛剡，兩溪絕境較優長。"
        ],
        "title": "次韻仲信雪中見簡",
        "id": "94136f02-3bb5-4ba5-b2ff-4290021fa7bc"
    },
    {
        "author": "李洪",
        "paragraphs": [
            "海昌一別十三秋，僚舊相逢雪滿頭。",
            "公負才能猶掌庾，我須踈散尚監州。",
            "樽前强健應須喜，身外無名勿用憂。",
            "昔日長官今繡斧，吹噓應念蒯爲緱。"
        ],
        "title": "簡章叔縝",
        "id": "ecd39965-a473-4227-bdb3-6f7bf0e06b31"
    },
    {
        "author": "李洪",
        "paragraphs": [
            "象骨峯前古道場，簡菴再到愈芬芳。",
            "地平雙徑崇宮殿，名壓三山有雪霜。",
            "栗棘金圈提祖令，奎文寶墨閟宸章。",
            "海昌曾禮光明相，重薦罏中知見香。"
        ],
        "title": "題雪峰",
        "id": "08f7922b-fefe-4961-8f0b-e7c7f3112bc1"
    },
    {
        "author": "李洪",
        "paragraphs": [
            "頗怪寒威一倍添，天花回旋落層檐。",
            "慵賡險韻偏工絮，自哂微官獨带鹽。",
            "問訊梅梢半封萼，爭看蝶舞不鈎簾。",
            "小兒學誦封胡句，羔袖烘爐任附炎。"
        ],
        "title": "初冬見雪",
        "id": "21e9c168-3480-4e4e-a283-c95c3074abe4"
    },
    {
        "author": "李洪",
        "paragraphs": [
            "載馳十驛倦驂騑，已訝緇塵染素衣。",
            "歷歷征人數行店，翩翩越鳥戀南飛。",
            "貪看樹向城頭綠，不覺春從海際歸。",
            "客鬢漸凋孤壯志，豈緣微祿戀輕肥。"
        ],
        "title": "塗中書懷",
        "id": "0d1fb602-3327-4991-82f4-5dbe3121b25a"
    },
    {
        "author": "李洪",
        "paragraphs": [
            "好在東君管物華，倦游歸思渺天涯。",
            "春冰夜市心空壯，聽鏡探官事更賒。",
            "尚怯餘寒破桃萼，坐看細雨落簷花。",
            "家僮應照田蠶𥶬，頻曬漁蓑理釣車。"
        ],
        "title": "元夕書懷",
        "id": "a57fb04c-3984-40b0-9e1b-4e1bb4a8072e"
    },
    {
        "author": "李洪",
        "paragraphs": [
            "傑屋青燈夜不眠，誦君佳句喜跫然。",
            "別來已覺三秋遠，書到難憑一鴈傳。",
            "濃淡西湖真在眼，鈞樞東閣况蒐賢。",
            "徒勞屢起江鄉興，歸釣槎頭縮頸鯿。"
        ],
        "tags": [
            "西湖"
        ],
        "title": "監試院秋夕無聊得日華寄詩",
        "id": "2080279b-23b5-4a21-b98e-f5eec62ccfee"
    },
    {
        "author": "李洪",
        "paragraphs": [
            "浩渺春波暖白蘋，溪頭廣厦旅楹新。",
            "佩衿無復歌游闕，糟粕空慚老斲輪。",
            "門外縕袍人立鵠，榜間淡墨筆如神。",
            "使君道德魁天下，膏馥分沾盡澡身。"
        ],
        "title": "次韻王龜齡貢院",
        "id": "2b2f4e70-82cf-4b0d-994c-ca49ccc75b65"
    },
    {
        "author": "李洪",
        "paragraphs": [
            "論交先友接樞廷，末路爲寮喜典刑。",
            "桃李春風同扈蹕，衡茅夜雪並寒廳。",
            "暫從簿領陪卿月，行握蘭荃應列星。",
            "臨別遥思五湖樂，望中林屋已青青。"
        ],
        "title": "送滕彥道除太府寺簿歸吳門需次",
        "id": "804458ee-48ae-429d-9c91-1bc7e962dc77"
    },
    {
        "author": "李洪",
        "paragraphs": [
            "倦遊佳節負清明，禁籞芳菲未遍經。",
            "楊柳堆煙猶冉弱，杏花著雨半飄零。",
            "街頭車馬來還去，客裏壺觴醉復醒。",
            "賸喜祥林洗塵土，吳山相對眼偏青。"
        ],
        "title": "清明遣興呈郭次張",
        "id": "55b69570-377b-4010-b9f3-1ffac6ba45ae"
    },
    {
        "author": "李洪",
        "paragraphs": [
            "西風暑退喜清秋，倦客漂流滄海頭。",
            "用舍行藏知有命，山林鐘鼎豈能謀。",
            "汗青漫志三餘樂，養素寧忘一溉收。",
            "鵬鷃逍遥天壤內，何勞八極賦神遊。"
        ],
        "title": "次韻秋日遣興",
        "id": "e414c8ba-5124-4de1-8dec-a7229e7750fd"
    },
    {
        "author": "李洪",
        "paragraphs": [
            "六年門外送苕溪，遶舍黄花獨杖藜。",
            "安有鶴觴逢白墮，新成螭盞得朱提。",
            "流匙乍飽豐年玉，病齒全踈飣座梨。",
            "欲問福城南去路，江山猶得助難題。"
        ],
        "title": "秋晚閒詠",
        "id": "0496e364-ae71-403c-98c0-612c8b8d76a4"
    },
    {
        "author": "李洪",
        "paragraphs": [
            "遲遲欲去戀雙溪，獨樂簞瓢不糝藜。",
            "豈稱昔賢爲半刺，只堪老宿話全提。",
            "家貧未辦千頭橘，世習猶堪兩顆梨。",
            "速丐雄篇重行橐，三山佳境易爲題。"
        ],
        "title": "用前韵簡日華",
        "id": "c51c644b-42dd-4fb0-94df-951fa2af757e"
    },
    {
        "author": "李洪",
        "paragraphs": [
            "恰恰鶑簧百囀齊，提壺仍勸醉芳蹊。",
            "麯塵弄日腰肢弱，翠黛凝顰眉嫵低。",
            "泉石似尋天竺寺，漁舟引入武陵溪。",
            "少年簇馬觀遊女，勒住金銜不放嘶。"
        ],
        "title": "次韻元量春遊",
        "id": "2a6c77cd-262c-48d5-9af6-38c6415b136e"
    },
    {
        "author": "李洪",
        "paragraphs": [
            "太白狂歌力士鐺，未如食粥魯公清。",
            "從教過午饑腸轉，政坐哦詩青眼橫。",
            "奇怪爭觀出月脇，詼諧猶足助言鯖。",
            "卧聽古寺華鯨吼，飯顆誰憐太瘦生。"
        ],
        "title": "次王仲信食粥",
        "id": "58530cdc-5eb1-487b-8d90-aa2d6c7d73a6"
    },
    {
        "author": "李洪",
        "paragraphs": [
            "北風洶洶應嘉平，點滴簷間雨未晴。",
            "病骨可堪寒栗烈，老懷仍怯歲崢嶸。",
            "湯婆漫許登禪榻，黄妳無因伴短檠。",
            "清絕夜闌愁不寐，擁衾龜息待窗明。"
        ],
        "title": "臘夕直宿枕上偶成",
        "id": "11c5503c-90b0-4a6e-9cb1-02b0363859a6"
    },
    {
        "author": "李洪",
        "paragraphs": [
            "迢遞南詢過百城，五漿先饋不須驚。",
            "侵尋老境凋雙鬢，耿介孤忠有寸誠。",
            "入眼越山多秀色，背人閩水大無情。",
            "扶笻趼步仙霞嶺，自笑媻跚勃窣行。"
        ],
        "title": "步過仙霞嶺",
        "id": "4e97ba07-96e3-45ed-af97-0f7af85e3772"
    },
    {
        "author": "李洪",
        "paragraphs": [
            "徙倚名園鎖綠苔，亭亭冰艷爲誰開。",
            "乍疑奔月常娥去，忽見尋梅僧孺來。",
            "淺笑故應窺水鏡，片飛看復落深杯。",
            "王孫家有雪兒唱，莫待霜天曉角催。"
        ],
        "title": "次韻德孚詠梅",
        "id": "1818f333-861b-428b-98a1-8e0c3fd05969"
    },
    {
        "author": "李洪",
        "paragraphs": [
            "紫禁晨曦拂曉開，南山秀色鬰崔嵬。",
            "立班馳道蒼龍闕，逼耳嵩呼遶殿雷。",
            "清蹕一聲黄繖動，屯雲萬騎景輿迴。",
            "端門緩轡哦詩罷，誤入鈎陳豹尾來。"
        ],
        "title": "初陪扈從",
        "id": "18649e29-2c04-401e-bcbc-180cd89f0ca3"
    },
    {
        "author": "李洪",
        "paragraphs": [
            "譚笑詩成馬槊橫，偏師何敢犯長城。",
            "縱觀儒帥臨戎幕，想像天山破敵營。",
            "麾幟精明嚴武備，山川彈壓颺威聲。",
            "老來壯志渾消盡，射虎南山媿北平。"
        ],
        "title": "次韻馬駒父大閲",
        "id": "5885ad3c-ca0b-4990-8fae-bf6d7a009ab4"
    },
    {
        "author": "李洪",
        "paragraphs": [
            "恩假銀魚閲四年，新元瓜戍尚悠然。",
            "滯袍自昔多屯蹇，英衮當時誤軫憐。",
            "司馬青衫佐湓浦，參謀朱紱向西川。",
            "玉堂伴直如相念，安敢沉酣不上船。"
        ],
        "title": "和子都兄修佩魚",
        "id": "0fff7141-e0fe-4cac-8b64-acadd5535085"
    },
    {
        "author": "李洪",
        "paragraphs": [
            "說詩夜對老彌明，韋氏傳家自一經。",
            "盛德於今推鼎甲，聞孫何事亦飄零。",
            "囊貧桂玉人逾瘦，袖有珠璣耳暫醒。",
            "桃李春殘歸未得，愁看煙草五門青。"
        ],
        "title": "陳伯和和經字韻復以爲報",
        "id": "3e6aeed7-3086-474b-ab8a-3960ccc19da0"
    },
    {
        "author": "李洪",
        "paragraphs": [
            "粵國無諸故壘摧，吐吞江海亦雄哉。",
            "峯巒疊疊青螺髻，翠幄重重錦繡堆。",
            "破浪乘風浮戰艦，荒煙落日傍龍臺。",
            "倦遊已喜瓜期近，立馬沙邊更幾回。"
        ],
        "title": "南臺點集海艦",
        "id": "1372ca67-7c2e-4a7f-95dc-15317a0dab44"
    },
    {
        "author": "李洪",
        "paragraphs": [
            "我公胸次妙陶甄，幻出壺中小有天。",
            "地近滄浪占風月，目吞笠澤飽雲煙。",
            "玉盃金盌開新第，燠館凉臺繼昔賢。",
            "聞說傅巖通帝夢，遄歸黄閣卧貂蟬。"
        ],
        "title": "陪史志道侍郎遍覽南園北第之勝即席賦詩",
        "id": "443025a7-1f76-49c1-9280-b75726e6eb85"
    },
    {
        "author": "李洪",
        "paragraphs": [
            "鱗差萬瓦拱層臺，暇日登臨亦樂哉。",
            "桃李成蹊春未到，江山如畫國多才。",
            "倦遊難效登樓賦，勝槩常遭俗駕回。",
            "好是清宵携客醉，雲間兩兩近三台。"
        ],
        "title": "共樂臺",
        "id": "10d1e625-694c-4524-bd4a-6f03e1c93355"
    },
    {
        "author": "李洪",
        "paragraphs": [
            "來往吳松二十春，五湖煙月舊知津。",
            "高秋楓落哦佳句，斜日江邊膾細鱗。",
            "誰解扁舟載西子，獨憐茶竈老詩人。",
            "自慙遮日長安道，深愧漁蓑浪漫身。"
        ],
        "title": "和人松江",
        "id": "a8911228-440a-4876-b14f-5032238d3621"
    },
    {
        "author": "李洪",
        "paragraphs": [
            "秋半青要未降霜，溪邊獨對露華凉。",
            "風清月白興不淺，斗轉參橫夜未央。",
            "每望庾塵頻障扇，莫逢伊笛據胡床。",
            "揚暉千里誰同賞，心折刀頭快理航。"
        ],
        "title": "八月十八夜月有懷伯封",
        "id": "4995ee25-41f4-4a76-9e3b-c3c10263dda5"
    },
    {
        "author": "李洪",
        "paragraphs": [
            "新秋清夜月當空，弭楫駝橋意象雄。",
            "銷恨難求賢士酒，揚塵厭共庶人風。",
            "市聲暫息更籌永，漁唱頻驚客夢中。",
            "紺碧瑠璃千頃凈，頑仙常占水晶宮。"
        ],
        "title": "秋夜艤舟駱駝橋對月",
        "id": "71fc6fde-e6e3-4d8b-9d39-2e0105188267"
    },
    {
        "author": "李洪",
        "paragraphs": [
            "先友凋零風義衰，繡衣躧履荷深知。",
            "未乾薦墨俄聞謫，欲寄郵書忽報危。",
            "賦就徒能感知己，樽前猶憶細論詩。",
            "白珪一玷身難贖，痛哭須陳弔屈辭。"
        ],
        "title": "哭藥寮先生",
        "id": "0a06fe7d-c775-4591-892f-0bf516785a00"
    },
    {
        "author": "李洪",
        "paragraphs": [
            "兼旬哭子鬢成絲，老眼眵昏淚綆縻。",
            "玉雪可憐凋並砌，金環無復探鄰枝。",
            "何堪投杖逢曾子，誰解推天繼退之。",
            "滄海逝波無返日，覺城南去有逢時。"
        ],
        "title": "哭幼子二首  其一",
        "id": "3a8db114-48c6-4efe-b04e-c67c0f88fea2"
    },
    {
        "author": "李洪",
        "paragraphs": [
            "苗而不秀實天年，亭近千秋瘞祖阡。",
            "季札於嬴稱達禮，樂天學佛尚成篇。",
            "情鍾我輩誠難遣，古有東門豈信然。",
            "恩重詎堪耘愛草，擬將苦諦問南泉。"
        ],
        "title": "哭幼子二首  其二",
        "id": "000a4e6b-a004-4c7d-8b62-635dc420bd5e"
    },
    {
        "author": "李洪",
        "paragraphs": [
            "絕藝當如郢匠斤，家雞野鶩漫分羣。",
            "山陰妙法羲傳獻，江左名聲薄繼欣。",
            "競作墨豬無健骨，誰知筆髓貴豐筋。",
            "斯言舉似秦谿後，三折君須子細分。"
        ],
        "title": "次韻子都兄寄伯封論書",
        "id": "931c39d3-fa56-4cc7-b0d5-f30573847a4f"
    },
    {
        "author": "李洪",
        "paragraphs": [
            "海甸尋盟肯遽寒，叵嗔久未豎檣竿。",
            "張儀尚有口中舌，貢禹未彈頭上冠。",
            "處處句奇有神護，行行墨妙似龍盤。",
            "阿連知有驚人語，鶴膝因君舉似看。"
        ],
        "title": "移竹詩伯封垂和且聞兄弟皆欲作因用元韻奉寄  其一",
        "id": "d8aec038-6e57-4d89-af22-d3211862e87e"
    },
    {
        "author": "李洪",
        "paragraphs": [
            "密密脩篁入檻寒，君來移取出簷竿。",
            "結根久近幽人屋，觧籜宜爲壯士冠。",
            "曾共馬蘭同請客，不憂苜蓿但堆盤。",
            "從今莫羨蕭郎畫，風月良宵仔細看。"
        ],
        "title": "移竹詩伯封垂和且聞兄弟皆欲作因用元韻奉寄  其二",
        "id": "0090790e-712b-4575-a279-cea8698982a6"
    },
    {
        "author": "李洪",
        "paragraphs": [
            "西風獵獵暮秋天，昏霧淫霖海氣連。",
            "雨脚如麻雲潑墨，禾頭生耳稻漂田。",
            "庭前槐樹惟增歎，階下决明空可憐。",
            "愁絕寒儒思廣厦，床床漏屋夜無眠。"
        ],
        "title": "秋雨歎",
        "id": "b1987614-4089-4f63-a8c6-4bd7bf3ab6a9"
    },
    {
        "author": "李洪",
        "paragraphs": [
            "不憚詩催白髮生，年年梅綻酷留情。",
            "寒枝幻出橫斜影，舊曲猶堪一再行。",
            "越嶠雲霾春最早，西湖煙水夢尤清。",
            "他年相望千山阻，公在鑾坡我退耕。"
        ],
        "tags": [
            "西湖"
        ],
        "title": "尚善再用韻訪梅",
        "id": "22e00ffd-edf8-4dd8-8607-d1a6059f0244"
    },
    {
        "author": "李洪",
        "paragraphs": [
            "江頭驟雨壯灘聲，洶湧琮琤亂石鳴。",
            "咫尺煙林展圖畫，二三村落隔陰晴。",
            "方貪暍暑逡巡退，坐覺風霜指顧生。",
            "試倚篷窗臨石壁，哦詩心迹得雙清。"
        ],
        "title": "泊石壁值雨",
        "id": "4d77d345-3716-48a4-84f3-6fabb8c40b8c"
    },
    {
        "author": "李洪",
        "paragraphs": [
            "江園試覓去年梅，花下遨遊得暫陪。",
            "脈脈早迎南日至，垂垂先放北枝開。",
            "江邊牆角添詩興，月落參橫喚夢迴。",
            "一見清香心已醉，何須更待麴生來。"
        ],
        "title": "探梅次韻章庭倚",
        "id": "e54fa0a1-9b8d-46f2-b2d7-bd0bfed8a997"
    },
    {
        "author": "李洪",
        "paragraphs": [
            "尋梅試欲向江津，冷蕊商量效小顰。",
            "洗雨梳風無那瘦，巡簷索笑爲誰春。",
            "西湖苦憶微吟老，庾嶺偏愁折寄人。",
            "知有清詩似何遜，可能嚼蠟對橫陳。"
        ],
        "tags": [
            "西湖"
        ],
        "title": "欲探梅西山簡元量",
        "id": "8644114e-01de-4f8d-ab41-7c1be1d5d87a"
    },
    {
        "author": "李洪",
        "paragraphs": [
            "傷春渺渺獨凝眸，黄耳歸時暫放愁。",
            "跪得雙魚開尺素，別來一日抵三秋。",
            "花前塊處憐秦贅，澤畔行吟類楚囚。",
            "預約鯉庭歸省處，清微風送木蘭舟。"
        ],
        "title": "得家書",
        "id": "8851fa64-0495-4a44-aaac-572f304948b2"
    },
    {
        "author": "李洪",
        "paragraphs": [
            "溪壑縈紆礙去舟，石門雄峭未曾游。",
            "雲深飛瀑自成雨，洞闢雙扉最上頭。",
            "紫府丹臺疑有路，碧巖紅樹飽經秋。",
            "追懷顔謝當年興，坐聽猿吟和四愁。"
        ],
        "title": "游石門洞",
        "id": "69b745cd-c70e-429f-910a-2739e8e37e4d"
    },
    {
        "author": "李洪",
        "paragraphs": [
            "昔年把酒共看山，猶冀相從物外閒。",
            "零落山邱遽如許，膏肓泉石許誰攀。",
            "形神孰與論三住，夢幻全真悟八還。",
            "拱柏喬松助蕭瑟，獨乘明月弄潺湲。"
        ],
        "title": "題外舅墳庵",
        "id": "0b46b977-a3f7-4a0f-949d-889f82154f7c"
    },
    {
        "author": "李洪",
        "paragraphs": [
            "客裏光陰又一年，人情真復似憐蚿。",
            "家貧尚有春名酒，才拙安能雪命篇。",
            "弱柳經霜半凋落，修篁沐雨更便娟。",
            "親交歲晚無書劄，常閉柴扉穩晝眠。"
        ],
        "title": "歲除",
        "id": "b34449b0-b1f6-4ea3-be37-982d0d1980c1"
    },
    {
        "author": "李洪",
        "paragraphs": [
            "月到中秋已壯觀，更看飛出海邊灘。",
            "光連貝闕鯨鯢駭，冷射蓬壺屭贔寒。",
            "萬頃銀濤俱皎潔，一輪金魄尚團欒。",
            "當年太白曾觀此，寧肯呼爲白玉盤。"
        ],
        "title": "十六夜待月海上",
        "id": "b562e63b-07f1-412d-81b1-c92ddbefb86f"
    },
    {
        "author": "李洪",
        "paragraphs": [
            "百雉安危欬唾中，三平狂寇不言功。",
            "魯連解難高千古，回紇投戈見此公。",
            "欲上史官傳逸事，要觀著令獨稱忠。",
            "儻能配食鄉人社，宗衮宣城偉績同。"
        ],
        "title": "題李提刑事實",
        "id": "6a3f3074-a161-4d89-977a-8ef3cbd66118"
    },
    {
        "author": "李洪",
        "paragraphs": [
            "佳晴遊侶賞穠華，免使綸巾雨墊紗。",
            "苒苒芳塘徧春草，溶溶流水蘸桃花。",
            "閒官尚許親黄卷，學道安能佩紫霞。",
            "多病無心與春競，窗前靜聽晚蜂衙。"
        ],
        "title": "春晴",
        "id": "d6b00f42-4cb1-4118-ab60-4018aeadc043"
    },
    {
        "author": "李洪",
        "paragraphs": [
            "春草年年愁望勻，鴒原鼎足嘆離分。",
            "惡詩恨別江南社，駑馬慙辭冀北羣。",
            "細雨催行將食冷，片帆歸省待風薰。",
            "贈言况得珠璣句，筆陳翩翩妙五雲。"
        ],
        "title": "次韻子濟兄送行",
        "id": "3a820b21-05c6-427d-accd-30a6ab5f6625"
    },
    {
        "author": "李洪",
        "paragraphs": [
            "陋巷晨炊樂一簞，慕羶逐臭兩知難。",
            "自甘香積伊蒲饌，寧歎欄干苜蓿盤。",
            "禪老竹萌資凈供，詩人菜把誚園官。",
            "喜參玉版宗風在，何待叢林一擊看。"
        ],
        "title": "壽老餉笋",
        "id": "5debbbac-b07d-412d-9c65-8e7ac2933bfa"
    },
    {
        "author": "李洪",
        "paragraphs": [
            "屋頭日日闖雲山，簿領沉迷肯放閒。",
            "一行作吏遽如許，三徑就荒那得還。",
            "綠陰留與後人憩，叢桂時招好客攀。",
            "邂逅清泉與白石，岸巾時得洗衰顔。"
        ],
        "title": "隠巖吳體",
        "id": "cb8aac0d-b27b-4e66-8366-92964652467f"
    },
    {
        "author": "李洪",
        "paragraphs": [
            "東南一尉笑卑栖，小試崑邱並海涯。",
            "千里僧包游雁蕩，九霄鵬翼躍天池。",
            "南昌隠吏真相稱，西蜀參謀更好詩。",
            "官舍從來同傳舍，清規留與後人師。"
        ],
        "title": "題雲間尉廳吏隠",
        "id": "eea97a5d-43a0-44d4-a64e-f08d6d8c00a4"
    },
    {
        "author": "李洪",
        "paragraphs": [
            "謝公遺躅閟蒼苔，乘興飛霞得得來。",
            "洞鎖暮雲松偃蹇，江涵白月影徘徊。",
            "吾曹趣了癡兒計，蘿徑難留俗駕回。",
            "安得麻姑能送酒，他時藉草共傳杯。"
        ],
        "title": "飛霞洞謝公巖呈元量",
        "id": "1625bfa4-2072-4df6-bfc4-d352367d2f8c"
    },
    {
        "author": "李洪",
        "paragraphs": [
            "元日歡情客裏稀，追陪人事强開眉。",
            "不知爆竹催年去，但怪屠蘇到我遲。",
            "梅蘂欲撩東閣興，宦情終愧北山移。",
            "未甘直道猶蕭索，詹尹何辭爲拂龜。"
        ],
        "title": "元日",
        "id": "a88437ff-8e9e-4198-959e-8c3a2a389a9a"
    },
    {
        "author": "李洪",
        "paragraphs": [
            "坐來山氣結層陰，解橐迎凉濯暑襟。",
            "頼有新詩成獨諷，惜無嘉客伴孤斟。",
            "綠荷翻雨傾珠碎，翠竹摇風引鳳吟。",
            "習射更思矍相圃，麗龜試看僕姑金。"
        ],
        "title": "題羅源尉廨壁",
        "id": "4eac54b6-4303-4f4b-b6b4-8e2e0746306e"
    },
    {
        "author": "李洪",
        "paragraphs": [
            "五亭四水盛游從，閒客閒行興每同。",
            "暫捨玄真漁隠計，却尋康樂舊詩中。",
            "振衣濯足滄浪水，快意迎人舶𩘀風。",
            "儻有任公投巨犗，割鮮共飽淛河東。"
        ],
        "title": "別吳興從游",
        "id": "622e1e2f-eb1c-4d33-b405-df296512f783"
    },
    {
        "author": "李洪",
        "paragraphs": [
            "倦游再閏入都門，喜見隆興詔令新。",
            "功業詎堪銘日觀，龍鍾空歎倚天津。",
            "題詩竹閣逢寒食，修禊蘭亭及暮春。",
            "我欲扁舟成泛宅，五湖煙月伴漁人。"
        ],
        "title": "次韻仲信留別",
        "id": "add66ff1-cc81-4257-8081-aa377882fab0"
    },
    {
        "author": "李洪",
        "paragraphs": [
            "三年啄腐共吞腥，乍解南冠覲舜廷。",
            "新貴論交頭漫白，吾曹相遇眼終青。",
            "休嗔輕薄紛紛雨，還恨分携落落星。",
            "歲晚江湖未歸客，蒯緱彈鋏不堪聽。"
        ],
        "title": "錢塘遇沈時仲匆匆索別",
        "id": "28a5b54d-3697-44cc-a005-98343acb4864"
    },
    {
        "author": "李洪",
        "paragraphs": [
            "西山爽氣壓城闉，携客登高日未晡。",
            "稚子已諳撐舴艋，老夫羞更插茱萸。",
            "文章不進空黄妳，生計無多問木奴。",
            "貧病偏愁秋欲雨，異鄉白盡遂良鬚。"
        ],
        "title": "九日與客登鳳凰山酌湧金泉泛舟西歸",
        "id": "54e9f200-a6ab-4d58-8a7f-f1f15fc03f05"
    },
    {
        "author": "李洪",
        "paragraphs": [
            "登臨勝踐負幽期，山色溪光日益奇。",
            "那得賜茱來北闕，漫從採菊向東籬。",
            "升虛楚望猶能賦，振履商謳祇自悲。",
            "可是閒居愛重九，尉仙落筆有新詩。"
        ],
        "title": "九日詠懷簡仁實",
        "id": "8a34d279-9f11-4645-8a11-71b6d3c5f989"
    },
    {
        "author": "李洪",
        "paragraphs": [
            "黄耳東來喜可知，鴒原書札慰愁思。",
            "艱難莫話平時事，愁絕長吟別後詩。",
            "再到空存舊城郭，遺黎重覩漢官儀。",
            "故鄉枌梓凋零甚，夢寐蕪城祇益悲。"
        ],
        "title": "淮上亂後寄子都兄五詩  其一",
        "id": "5b26d4ad-deb6-4d18-8e8d-f523b2f78475"
    },
    {
        "author": "李洪",
        "paragraphs": [
            "憶昨王師北渡江，山東豪傑已爭降。",
            "銜枚夜雪俄平蔡，斫樹明書果死龐。",
            "志士裹尸須馬革，舊官祭竈熟羊腔。",
            "老姦牖下終何幸，遠愧睢陽廟食雙。"
        ],
        "title": "淮上亂後寄子都兄五詩  其二",
        "id": "078e298a-ccc9-4623-a489-49d3983b4e11"
    },
    {
        "author": "李洪",
        "paragraphs": [
            "兩淮黔首苦飄零，廟算成功再底寧。",
            "頭斫新都攄宿憤，臍燃郿塢赫王靈。",
            "羌人半已投戈拜，父老從觀扶杖聽。",
            "欲勒燕然繼隆碣，大書誰紀史編青。"
        ],
        "title": "淮上亂後寄子都兄五詩  其三",
        "id": "ed22fe9e-953d-4c2b-a43d-66b7d386fc27"
    },
    {
        "author": "李洪",
        "paragraphs": [
            "殘臈倉皇間道奔，相逢悲喜語還吞。",
            "巡簷慘淡梅花月，壽酒淋漓柏葉樽。",
            "禦敵孤城存即墨，還家聚首似羌村。",
            "見幾在莒思深戒，只恐黄金注自昏。"
        ],
        "title": "淮上亂後寄子都兄五詩  其四",
        "id": "149b1626-093e-4bb8-99da-0d19850eb73c"
    },
    {
        "author": "李洪",
        "paragraphs": [
            "多病新年白髮生，愧無籌策贊親征。",
            "彎弧空作餓鴟叫，逐兔休嗟走狗烹。",
            "鳳閣鸞臺少知己，天台鴈蕩恣經行。",
            "可憐未遂求田計，空負江湖浪漫名。"
        ],
        "title": "淮上亂後寄子都兄五詩  其五",
        "id": "7567f3f6-f756-44c8-9166-c6cd2b46c844"
    },
    {
        "author": "李洪",
        "paragraphs": [
            "麗日祥雲覆苑牆，柳絲馳道麴塵黄。",
            "山呼萬歲迎春仗，花覆千官獻玉觴。",
            "騄駬籋雲天步遠，騶虞節射樂聲長。",
            "微臣奉引陪鵷鷺，許聽簫韶入建章。"
        ],
        "title": "扈蹕玉津園",
        "id": "ee7adecb-d2d3-48f0-8503-5faa3c62b1ee"
    },
    {
        "author": "李洪",
        "paragraphs": [
            "苕花如雪忽秋殘，翠老溪頭幾曲山。",
            "心逐浮雲朝獨出，家臨清霅暮能還。",
            "世情大似醉翁醉，景物偏偷閒客閒。",
            "早晚誅茆繼三徑，招呼明月弄潺湲。"
        ],
        "title": "泛舟之龍塢",
        "id": "fac98b90-500e-49f2-830b-26ff6d644602"
    },
    {
        "author": "李洪",
        "paragraphs": [
            "宮殿千門敞禁闈，西湖綵仗小遲徊。",
            "競瞻黄屋寧親樂，更喜重離捧壽杯。",
            "萬騎戎裝花底散，一聲清蹕日邊來。",
            "天街向晚珠簾卷，十里春風待駕回。"
        ],
        "tags": [
            "西湖"
        ],
        "title": "寒食日從駕聚景園",
        "id": "e9b316f3-6694-4995-808e-2eeb0394b330"
    },
    {
        "author": "李洪",
        "paragraphs": [
            "小雨廉纖早釀寒，清晨來訪道家山。",
            "寂寥玉座纓香覆，點綴碧巖楓葉丹。",
            "地勝七山星有斗，人疑千歲鶴飛還。",
            "閒繙洞簡尋真訣，脈望難求髮似環。"
        ],
        "title": "游華蓋山容成洞天",
        "id": "4798f542-855c-4da3-a79c-8dd717fea0a4"
    },
    {
        "author": "李洪",
        "paragraphs": [
            "千載風雲佐命期，黑頭先冠鳳凰池。",
            "赤明龍漢昇平運，河目龜文柱石姿。",
            "譚笑功成調鼎鼐，燮和元化請華夷。",
            "拂衣袖手林泉樂，咸仰中興帝者師。"
        ],
        "title": "餞史開府奉祠歸四明  其一",
        "id": "e132ff72-d74c-42dd-8cd7-b0a7ee314e5e"
    },
    {
        "author": "李洪",
        "paragraphs": [
            "衮繡貂蟬侍太清，致身將相極儒生。",
            "三槐正位巖瞻峻，兩鎮交兵節制榮。",
            "晝錦蚤傳留鑑水，召棠重喜蔽龍城。",
            "願將閭里新謠詠，長和滔滔西峽聲。"
        ],
        "title": "餞史開府奉祠歸四明  其二",
        "id": "2bcccefb-3232-4409-a7c2-10855952bc24"
    },
    {
        "author": "李洪",
        "paragraphs": [
            "千里全閩按八州，曾聞三相衮衣遊。",
            "誰知今代甘盤學，寬盡吾皇南顧憂。",
            "家給乞漿皆得酒，年豐賣劒有耕牛。",
            "詩歌綠竹爲公壽，父子應須並相周。"
        ],
        "title": "餞史開府奉祠歸四明  其三",
        "id": "dc34a246-19c0-4b80-8ce4-dff7721f5008"
    },
    {
        "author": "李洪",
        "paragraphs": [
            "主眷方隆便乞身，共欽勇退解樞鈞。",
            "湖山勝槩神仙宅，文武崇勳社稷臣。",
            "未許赤松陪杖屨，却須黄閣再經綸。",
            "蒼生指日爲霖雨，仄耳宣麻寵數新。"
        ],
        "title": "餞史開府奉祠歸四明  其四",
        "id": "fbb36ae8-fbdc-4bd8-a8e3-e39b20c35c20"
    },
    {
        "author": "李洪",
        "paragraphs": [
            "籜龍孤介亦駢闐，不比花蔫與柳眠。",
            "雪裏頓超千佛地，風來應上四禪天。",
            "飽參玉版頭頭是，秀出薌林箇箇圓。",
            "知我遠庖薇蕨少，倒籠登俎共便娟。"
        ],
        "title": "和玉泉達老餉筍",
        "id": "51b6babb-02f0-463e-9229-d33a6860c699"
    },
    {
        "author": "李洪",
        "paragraphs": [
            "學道尤須惜寸陰，漫勞飯袋走叢林。",
            "溈山自昔提宗印，閩嶠于今絕賞音。",
            "得髓得皮無著相，非心非佛見機深。",
            "豐干未免成饒舌，月在碧潭空指心。"
        ],
        "title": "和尚善西禪寺沖虛宮詩  其一",
        "id": "ba6487d6-1d02-4702-8f14-89cfc05162af"
    },
    {
        "author": "李洪",
        "paragraphs": [
            "飈馭臨風香靄間，支筇款步訪星壇。",
            "羽人莫問昇真事，古像空瞻玉佩寒。",
            "井冽不逢龜曳尾，鼎存猶想汞新乾。",
            "徘徊遐想來仙驥，皂莢成陰荔子丹。"
        ],
        "title": "和尚善西禪寺沖虛宮詩  其二",
        "id": "78a4a00a-84f3-41a3-93c2-afaf5afd3239"
    },
    {
        "author": "李洪",
        "paragraphs": [
            "渺渺汀舟雨滿川，樓臺煙靄羃愁邊。",
            "春風邀勒梅都謝，夜雨淋浪柳尚妍。",
            "僧鉢偶分蒲塞供，佛香時送水沉煙。",
            "佳時更擬携筇出，拾翠人歸喚渡船。"
        ],
        "title": "雨中慈感寺泛舟",
        "id": "3579cc11-2879-4a6a-9725-f83aeb8445c6"
    },
    {
        "author": "李洪",
        "paragraphs": [
            "貞魂純孝瘞江湄，滿目江山故國祠。",
            "海賈時來楫迎汝，山君欲下桂爲旗。",
            "九歌合繼湘妃些，千古塵昏幼婦碑。",
            "月午潮平波似練，蕭蕭風竹隴猿悲。"
        ],
        "title": "謁曹娥祠",
        "id": "f2a308d3-a679-40b2-af6f-df54d9b0b143"
    },
    {
        "author": "李洪",
        "paragraphs": [
            "斮骨刳心操凜然，盤根厚地老逾堅。",
            "八千椿木應同壽，十五堯蓂莫紀年。",
            "辱井已荒傷故國，瓊枝無復盜春權。",
            "六朝陳迹空餘此，閲世真成歎逝川。"
        ],
        "title": "追和下若大雄寺汪內相陳朝檜詩",
        "id": "74971fe9-e190-4bb5-9eba-79ac7b4d31e0"
    },
    {
        "author": "李洪",
        "paragraphs": [
            "尺五天邊看頡頏，參辰出處九星霜。",
            "未令掌誥吟紅藥，屢喜嘉言貢皂囊。",
            "懷紱寓居欣會弁，監州歲晚客殊方。",
            "柱林頼有詩書帥，好共驂鸞上玉堂。"
        ],
        "title": "送許季韶倅桂林",
        "id": "3912530e-cb83-4901-a9e3-92e032784e8e"
    },
    {
        "author": "李洪",
        "paragraphs": [
            "折檻雲孫擅後聲，暫棲蓮幕不談兵。",
            "論詩更欲壓競病，痛飲何須分濁清。",
            "東閣梅殘縈旅夢，北堂萱茂動歸情。",
            "重來肯放韶光晚，叱馭加鞭莫計程。"
        ],
        "title": "叔賜迎侍以詩餞之且趣其來",
        "id": "346c5794-4765-4ae2-adeb-ab16096a9733"
    },
    {
        "author": "李洪",
        "paragraphs": [
            "逃暑追涼蔭碧蘿，清池咫尺阻經過。",
            "眼前喜見芬陀利，鼻觀重參乾闥婆。",
            "綽約漢宮黄傅額，依稀洛浦韈凌波。",
            "遠公自結廬山社，一笑拈花意若何。"
        ],
        "tags": [
            "庐山"
        ],
        "title": "僧惠白蓮  其一",
        "id": "5efda58d-556a-4bee-9318-f2d7bf61371f"
    },
    {
        "author": "李洪",
        "paragraphs": [
            "拄頰看山暑頓空，修眉橫嶂障晴空。",
            "太真姊妹溫泉浴，竇氏兒郎丹桂風。",
            "古驛荒凉征騎速，里居好事古人同。",
            "明年更有秋風便，淡墨聯名冠法宮。"
        ],
        "title": "僧惠白蓮  其二",
        "id": "1cb00f41-1524-48e3-ad96-a36d9d79a6cc"
    },
    {
        "author": "李洪",
        "paragraphs": [
            "去年寒食醉西湖，山色空濛暮有無。",
            "風急落花隨步積，雨昏垂柳要人扶。",
            "偶携勝友尋泉石，俱有新詩入畫圖。",
            "越絕故人應念我，明年春好會皇都。"
        ],
        "tags": [
            "西湖"
        ],
        "title": "寒食懷西湖去歲遊從",
        "id": "fc479e7c-f0d5-4c63-96e8-1f8dfb2b29c4"
    },
    {
        "author": "李洪",
        "paragraphs": [
            "安石榴開夏已深，動人絳萼綠成陰。",
            "色空喻火宜知戒，伐性如斤莫浪侵。",
            "半吐蹙巾傳麗曲，同尋雙葉寓歡心。",
            "老來體物辜詩興，種種霜顛媿玳簪。"
        ],
        "title": "和叔賜對榴花",
        "id": "59af0651-496c-4b9d-b2d6-b3ad073749be"
    },
    {
        "author": "李洪",
        "paragraphs": [
            "三年待次喜瓜期，別酒春風勸一巵。",
            "欲試發硎稽古力，稍從連茹中興時。",
            "徒勞人耳猶州縣，可識荆兮復別離。",
            "深念對床聽夜雨，情懷作惡不成詩。"
        ],
        "title": "送子都兄赴建康糧料三首  其一",
        "id": "eccdbbc2-3ea8-4f11-b172-dcb760362cbc"
    },
    {
        "author": "李洪",
        "paragraphs": [
            "留都萬雉最繁雄，人物風流古所同。",
            "玉樹玉笙亡國恨，桃根桃葉劫灰空。",
            "重新觀闕青冥外，依舊山川王氣中。",
            "好把清吟追太白，龍蟠虎踞美江東。"
        ],
        "title": "送子都兄赴建康糧料三首  其二",
        "id": "504b2805-b603-462d-8dd4-6a73d9dcf418"
    },
    {
        "author": "李洪",
        "paragraphs": [
            "霸業衣冠事莫論，秦淮潮汐自潺湲。",
            "新詩必有江山助，故國應無喬木存。",
            "宅施雞園鍾阜遠，塔藏鳥爪道林尊。",
            "登臨懷古情何限，想對三茅憶弟昆。"
        ],
        "title": "送子都兄赴建康糧料三首  其三",
        "id": "3a2114a2-1617-49c8-895c-08173f5e499d"
    },
    {
        "author": "李洪",
        "paragraphs": [
            "同來我復似鄒遊，新詠君應勝杜秋。",
            "已飫蒸葫汝南饌，盍爲粗糲浣花留。",
            "殘樽且醉菖蒲酒，去棹聊停杜若洲。",
            "不厭村居能少駐，蘭香萬斛頓銷愁。"
        ],
        "title": "伯封同遊霅上事畢遽索別次韻",
        "id": "964c4f63-1fa2-4664-8be9-94f867f6ca6a"
    },
    {
        "author": "李洪",
        "paragraphs": [
            "遊絲橫路網春暉，落絮飄揚未肯歸。",
            "綠滿郊園梅子熟，晝長庭院燕雛飛。",
            "登臨供賦山分繡，扶病經時带減圍。",
            "更向江天買魚具，輕蓑絕勝芰荷衣。"
        ],
        "title": "春晚疾後臨眺",
        "id": "14b43508-0caf-44c2-8b58-5bb3d8b64512"
    },
    {
        "author": "李洪",
        "paragraphs": [
            "先子詞科蚤擅場，中興首擢紫微郎。",
            "湧泉制冊留綸閣，砭世膏肓有皂囊。",
            "北斗仰之千古事，泰山所集一毫芒。",
            "楹書拂拭增悲慟，追誦龍蛇感卒章。"
        ],
        "tags": [
            "泰山"
        ],
        "title": "次韻陸子望欲假家集",
        "id": "c93dcd2d-1f35-4a28-af53-633b98daa674"
    },
    {
        "author": "李洪",
        "paragraphs": [
            "乘興揚舲意未窮，俊遊真有古人風。",
            "朱陳親契當年少，李郭仙舟此日同。",
            "山色遠看空翠裏，笑聲高徹水雲中。",
            "賢關求士方虛席，得雋行聞冀北空。"
        ],
        "title": "陪朱德應泛丹",
        "id": "0d91c127-a24a-4477-b0fa-42c6b10bf44f"
    },
    {
        "author": "李洪",
        "paragraphs": [
            "郢人比屋慶循良，忽捧絲綸雨露香。",
            "騎竹方迎使君馬，賜環已趣舍人裝。",
            "好刊棠杕追嘉頌，應有陽春播樂章。",
            "歸侍玉皇香案側，願將五色補垂裳。"
        ],
        "title": "聞季叔被召小詩爲迓",
        "id": "98754878-f7c8-4e28-b922-de9166063a52"
    },
    {
        "author": "李洪",
        "paragraphs": [
            "吏隠他年並海漘，倦游悔現宰官身。",
            "誰知西子湖邊寺，重見東林社裏人。",
            "堆案楞伽三昧勝，談經優鉢一花新。",
            "老來無復論詩樂，政欲相從寂寞濱。"
        ],
        "tags": [
            "西湖"
        ],
        "title": "簡月闍黎",
        "id": "727ec888-36fb-43b8-bdf9-4827bb2937d2"
    },
    {
        "author": "李洪",
        "paragraphs": [
            "詩名翰墨獨兼全，海上從游十許年。",
            "進退兩忘中有德，律禪不礙任隨緣。",
            "岫雲又作無心出，桃塢何勞一笑妍。",
            "好把經行寫新詠，他時寄我小山篇。"
        ],
        "title": "送野上人遊西山",
        "id": "dd491f4b-df48-40c4-82f3-c6317aa28eeb"
    },
    {
        "author": "李洪",
        "paragraphs": [
            "上人輟講卧禪庵，萬論千經思盡覃。",
            "未與釋迦分半座，只應彌勒且同龕。",
            "兔甌潑乳清塵慮，麈柄揮犀發妙談。",
            "我亦乘閒聊問道，安能遺世學瞿曇。"
        ],
        "title": "贈妙源",
        "id": "fdca6780-ebea-4353-be6c-840357517e0c"
    },
    {
        "author": "李洪",
        "paragraphs": [
            "二老相從寂寞濱，往來藜杖特情親。",
            "白頭廬阜閒司馬，杜口毗耶彼上人。",
            "知見普薰金斗域，伽陀語別霅溪瀕。",
            "紅梅已露西來意，要看全提祖令新。"
        ],
        "title": "送薦福恩老",
        "id": "72329733-bfe8-46da-84d6-a149f3f0aae0"
    },
    {
        "author": "李洪",
        "paragraphs": [
            "蓮社談經閲幾年，住山活計儘隨緣。",
            "銜花百鳥未忘物，露地白牛誰著鞭。",
            "得計深居餐老柏，勿疑古澗與寒泉。",
            "他時要伴芸庵隠，竿木逢場不離禪。"
        ],
        "title": "送隨公",
        "id": "9e234174-254e-4ed6-888e-aa1931354b2c"
    },
    {
        "author": "李洪",
        "paragraphs": [
            "思溪渺渺泛蘭舟，檥棹臨津得自留。",
            "蓮社不知三伏熱，竹林獨占一庭秋。",
            "蒲葵喜接高人語，茗盌能消旅客愁。",
            "所恨塵緣驅逐去，漫留名姓記曾游。"
        ],
        "title": "贈思溪覺悟寺凈因師",
        "id": "93e6da65-7c67-462f-9301-b0e0867bca92"
    },
    {
        "author": "李洪",
        "paragraphs": [
            "栴檀林下老支郎，偶汎溪邊般若航。",
            "齋鉢分摶香積飯，午窗對卧凈名牀。",
            "雲山宴坐千春木，塵境難留三宿桑。",
            "欲結他年蓮社友，空門氣味覺優長。"
        ],
        "title": "贈法傳",
        "id": "e709125b-d11e-479a-83d0-e39025ecc72e"
    },
    {
        "author": "李洪",
        "paragraphs": [
            "又扶殘醉渡溪橋，飲散南園夜寂寥。",
            "炬火照山疑犯斗，松風動地欲平潮。",
            "觀河自嘆塵容老，就日那能鬢雪消。",
            "煨芋擁鑪談妙道，階梯佛祖直須超。"
        ],
        "title": "宿天寧示𢜬老",
        "id": "5eb80250-2612-4a76-ba42-5e159c8c6a87"
    },
    {
        "author": "李洪",
        "paragraphs": [
            "獨泛滄浪一釣舟，未償尋壑與經邱。",
            "霜清叵怯吳江冷，酒賤難從越女留。",
            "遊鹿臺荒人既往，採香逕遠宿須投。",
            "客遊空羨齊雲勝，辜負韋黄詩酒州。"
        ],
        "title": "和子召見寄",
        "id": "50748654-0323-48f0-b710-63ca65c7a8ae"
    },
    {
        "author": "李洪",
        "paragraphs": [
            "出郭尋幽興自長，叢林梅子未全黄。",
            "問禪欲契風幡話，宴坐聊參知見香。",
            "觸念未通成繫橛，安心無法是還鄉。",
            "却憐石岊送迎處，潮落潮生有底忙。"
        ],
        "title": "和尚善韻",
        "id": "1e553d79-3f82-4782-a60b-b7c3dcf60046"
    },
    {
        "author": "李洪",
        "paragraphs": [
            "風罥遊絲百尺長，蜂房釀蜜露微黄。",
            "翠榕一半委陳葉，紫柰十分留暗香。",
            "盧橘带酸歸老圃，側生未熟去閩鄉。",
            "浮雲出岫初無戀，靜看卷舒何太忙。"
        ],
        "title": "再用韻",
        "id": "3dab16e2-537e-4829-8666-7ee88d6d1eb1"
    },
    {
        "author": "李洪",
        "paragraphs": [
            "歲首相逢四序遷，風饕雪虐忽凋年。",
            "少而慕藺心何壯，老矣依劉誰復憐。",
            "邂逅難陪十日飲，分携却上五湖船。",
            "雪梅可折還相送，目斷離雲思黯然。"
        ],
        "title": "和仲信留別韻",
        "id": "cf2e1271-edae-4794-a2a8-813a573ceb81"
    },
    {
        "author": "李洪",
        "paragraphs": [
            "帝胄英英秀本支，名駒千里衆難睎。",
            "馳聲小選衣冠地，振職中臺政事機。",
            "禮樂光華持節寵，綸恩獻納賜環歸。",
            "朝廷俊傑如公少，準擬重來伴紫微。"
        ],
        "title": "送趙德莊右司江東漕二首  其一",
        "id": "e596a6a8-f84f-4659-9c8b-e03991255f1b"
    },
    {
        "author": "李洪",
        "paragraphs": [
            "宰士雍容望最優，便期簪筆侍凝旒。",
            "暫勞省戶彌綸手，稍緩關中饋餉憂。",
            "寓直文謨高內閣，褰帷仁政被南州。",
            "龍蟠虎踞登臨勝，天險防邊得細籌。"
        ],
        "title": "送趙德莊右司江東漕二首  其二",
        "id": "b84eae64-8dfb-4d8a-b1e8-c2d0bec9e4fc"
    },
    {
        "author": "李洪",
        "paragraphs": [
            "去年此夜對芳樽，今日栖栖歎失羣。",
            "茅屋只餘燈伴我，酒爐應有月尋君。",
            "愁將從事青州去，風共禪師白足分。",
            "料想紫梅溪上客，也應回首一看雲。"
        ],
        "title": "伯封書中敘去歲七夕之樂因寄",
        "id": "bc9af5d2-ace4-467a-8a65-5490bd5de2c4"
    },
    {
        "author": "李洪",
        "paragraphs": [
            "中興岳牧任詞人，分虎初班楚澤春。",
            "四紀才名文價重，一麾江海璽書新。",
            "眷深丹扆虛前席，祖意黄梅試問津。",
            "報政寧需外庸訖，遄歸清禁掌絲綸。"
        ],
        "title": "送仲彌性赴蘄水",
        "id": "1e76c34d-7389-4f0b-9679-b1bb55d65fed"
    },
    {
        "author": "李洪",
        "paragraphs": [
            "老來百事與心違，節物殊非少壯時。",
            "細葛宮中曾被賜，楊梅粽裏未容窺。",
            "浪求醫國三年艾，空弔沉湘五色絲。",
            "蕭寺更同摩詰病，玉堂帖子要新詩。"
        ],
        "title": "午日寓圓果院苦河魚以詩紀節",
        "id": "0f901ff4-2e63-4c64-a654-01cba7c41912"
    },
    {
        "author": "李洪",
        "paragraphs": [
            "輟自鵷行第一流，笑譚幕府卧青油。",
            "蘭亭陳迹猶堪賦，禹穴奇書尚可求。",
            "丞相開藩多暇日，省郎爲介借前籌。",
            "獨憐無用溝中斷，深羨千巖萬壑遊。"
        ],
        "title": "送滕彥道赴浙東參議",
        "id": "d466588c-a24b-4f4a-b39c-987143df7a6d"
    },
    {
        "author": "李洪",
        "paragraphs": [
            "鳳紀千齡遇聖君，扶持宗社不無人。",
            "欣聞東魯真儒相，本是中興舊學臣。",
            "玉燕投懷文冠世，天麟呈瑞壽嘉辰。",
            "中書更倍汾陽考，宰枋重歸轉大鈞。"
        ],
        "title": "陳丞相誕日  其一",
        "id": "2a7c80c5-83d4-4ef2-a6db-16f11a321bbe"
    },
    {
        "author": "李洪",
        "paragraphs": [
            "壺山和氣儷神崧，間世鍾賢應尹躬。",
            "小試經綸安鼎鼐，更恢韜畧靖華戎。",
            "力陳致主千秋鑑，夢協遐年八十公。",
            "不用安期覓瓜棗，蓬萊清淺照方瞳。"
        ],
        "title": "陳丞相誕日  其二",
        "id": "3814edaf-99c9-439e-8656-f514b4bab2a2"
    },
    {
        "author": "李洪",
        "paragraphs": [
            "蟬冕金貂侍帝廷，格天勳業不譚兵。",
            "曾聞楊綰無榮利，果見周公致太平。",
            "晝錦歸來安綠野，宣麻重起繫蒼生。",
            "民歌有衮巖瞻切，要使輿圖復兩京。"
        ],
        "title": "陳丞相誕日  其三",
        "id": "f30966f5-9c5f-4455-8b24-e00595738ec4"
    },
    {
        "author": "李洪",
        "paragraphs": [
            "兩兩台符逼斗魁，就盈彌月早春回。",
            "細斟靜治曹參酒，重放和羹傅說梅。",
            "山立時行錫難老，鸞停鵠峙喜多才。",
            "千鍾未足爲公壽，盡挹滄江入壽杯。"
        ],
        "title": "陳丞相誕日  其四",
        "id": "b6be5b71-9ff0-483d-a5f7-35e4423a9be6"
    },
    {
        "author": "李洪",
        "paragraphs": [
            "衮繡于蕃鎮九僊，香凝森戟靄非煙。",
            "願同吉甫傾申伯，請繼東坡壽樂全。",
            "銅狄摩挲五百歲，蟠桃花實一千年。",
            "蚤窺東閣觀奇士，再入陶鎔豈偶然。"
        ],
        "title": "陳丞相誕日  其五",
        "id": "26d32493-a625-410c-b837-0e813c1be82d"
    },
    {
        "author": "李洪",
        "paragraphs": [
            "我李柯條世有人，如兄器業自超倫。",
            "豈容被褐常懷寶，好上煙霄早致身。",
            "天氣未佳欲寒食，朝廷有道政青春。",
            "觀光勿作遲遲去，桂玉何勞嘆楚薪。"
        ],
        "title": "送子南兄參選",
        "id": "2194a765-7625-4d88-aca3-f0ca679e0db1"
    },
    {
        "author": "李洪",
        "paragraphs": [
            "昏昏海氣助朝寒，風雨蕭蕭盡日間。",
            "室似陳蕃塵不掃，門如陶令晝常關。",
            "惟憑茗盌消磨睡，更把詩筒斷送閒。",
            "悄悄絕無車馬至，方知顔巷似深山。"
        ],
        "title": "雨寒",
        "id": "c286c00c-dda5-4259-b7be-54b528ac5f5d"
    },
    {
        "author": "李洪",
        "paragraphs": [
            "罨畫溪山杳靄中，爲尋遺事訪禪宮。",
            "回嵓故迹依然在，渭水非熊恍似空。",
            "綠薜侵衣餘手澤，遺榴輝壁想仙風。",
            "溪邊東老家何處，尚有孫礽話乃翁。"
        ],
        "title": "至東林謁回仙人像",
        "id": "9dfb6866-7fc6-4e1f-8d92-bd339478ae1c"
    },
    {
        "author": "李洪",
        "paragraphs": [
            "阡陌經行早布春，承明天語耳親聞。",
            "詩情本自凌康樂，墨妙何勞法右軍。",
            "雪後西岑山競秀，潮來孤嶼浪中分。",
            "蘐堂扁榜名仁壽，鴈序娛親羨使君。"
        ],
        "title": "次韻曾仲躬初入鴈蕩",
        "id": "d3e9c914-3f6e-4ee4-8f81-0b333e06591b"
    },
    {
        "author": "李洪",
        "paragraphs": [
            "遶郭荷花泛畫船，枯池忽見葉田田。",
            "艱生頗似石間柏，罕喻真成陸地蓮。",
            "要看露香明菡萏，不辭汲水弄漪漣。",
            "况逢小雨臨清曉，已見瓊珠碎又圓。"
        ],
        "title": "池水久涸雨後生蓮偶作",
        "id": "5ef1e1de-9005-429c-9d74-7cea22271cbf"
    },
    {
        "author": "李洪",
        "paragraphs": [
            "凉入千巖趣更幽，廣寒月府恍神遊。",
            "斷崖流水韻清古，冷雨凄風聲凜秋。",
            "要補離騷衙宋玉，豈期仙袂挹浮邱。",
            "却思勝集湖邊寺，搴取芳枝鎮日留。"
        ],
        "title": "次韻林子長巖桂",
        "id": "ffbc92af-8980-457b-88ed-d7eca5118737"
    },
    {
        "author": "李洪",
        "paragraphs": [
            "老槐鉅竹儼牆陰，斯立詩情冠古今。",
            "連理並柯真創見，澡身浴德信同心。",
            "蟬吟永夜傳清韻，鶴唳中宵和好音。",
            "不日除書下丹禁，瑞圖頻展錦窠深。"
        ],
        "title": "賦丞廳連理木",
        "id": "f31dc4ec-8af1-4ae7-a4d6-559717c375f0"
    },
    {
        "author": "李洪",
        "paragraphs": [
            "元晏先生病久妨，經旬未省下禪床。",
            "瞿曇善說空華喻，張湛新傳損讀方。",
            "對客不須分眼白，愛官寧復羨腰黄。",
            "會逢妙解金篦術，漸恐封疆限醉鄉。"
        ],
        "title": "赤目",
        "id": "d8cb4eed-5286-4b5f-b202-909d57a39714"
    },
    {
        "author": "李洪",
        "paragraphs": [
            "滿院秋英獨傲霜，恨無醇酒變春江。",
            "門前催取麻姑榼，席上驚傾道士缸。",
            "學蹈丘軻難合俗，詩如曹鄶不成邦。",
            "埋藏自比豐城劒，射斗難占紫氣雙。"
        ],
        "title": "再賦簡李尉",
        "id": "f8617968-1aa4-4337-8780-1443fa1d745c"
    },
    {
        "author": "李洪",
        "paragraphs": [
            "緘題千里候寒暄，悵恨郊荆獨我班。",
            "目斷檣烏五兩遠，書憑河鯉一雙還。",
            "金陵風月供吟嘯，鍾阜煙蘿想縱攀。",
            "盡把錦囊新詠句，小胥抄寄勿令慳。"
        ],
        "title": "子都兄寄子濟兄詩借韻奉寄",
        "id": "2cc01ee4-436b-4642-96ba-8d4a1e373633"
    },
    {
        "author": "李洪",
        "paragraphs": [
            "別日江梅半透春，梨花開後獨愁人。",
            "欲將芳草萋萋恨，寄向滄江六六鱗。",
            "兩處吟當看雪夜，數篇抄值落花晨。",
            "未輸謝客池塘夢，千里賡酬句要新。"
        ],
        "title": "子都錄示近作成白體一首奉寄",
        "id": "30ae4a02-c51b-48bb-8061-7e47160c67fc"
    },
    {
        "author": "李洪",
        "paragraphs": [
            "故人爲別又經年，幾度臨風思黯然。",
            "赤縣暫陪珠履客，青衫空負小山篇。",
            "壯時之武無能用，老矣揚雄只守玄。",
            "何日西湖追舊約，淡煙踈雨泛湖船。"
        ],
        "tags": [
            "西湖"
        ],
        "title": "寄沈時仲  其一",
        "id": "6abe06b9-bf33-4329-8963-047256e203f3"
    },
    {
        "author": "李洪",
        "paragraphs": [
            "論交肺腑獨深知，手札勤渠慰我思。",
            "郭泰墊巾頻念舊，休文減带最能詩。",
            "常懷勝集無三友，坐想高談彼一時。",
            "明月扁舟過苕霅，蘋汀重理釣魚絲。"
        ],
        "title": "寄沈時仲  其二",
        "id": "fd8b49d0-d22f-43b2-a8b0-1e93af00fee6"
    },
    {
        "author": "李洪",
        "paragraphs": [
            "春殘逆旅賦歸歟，桂玉囊空欲趁虛。",
            "懶效梁鴻五噫曲，未逢黄石一編書。",
            "刺漫屢簉門行馬，志拙寧堪鼎拄車。",
            "數𤱔荒田臨霅水，好披龍具去携鋤。"
        ],
        "title": "次韻子詠弟見寄",
        "id": "7d163387-f7e8-4590-b995-87dfd2eb8018"
    },
    {
        "author": "李洪",
        "paragraphs": [
            "醉別壺中太乙天，寥寥雲海已經年。",
            "倦游復索長安米，壯志寧求負郭田。",
            "一歲九遷看布武，千巖萬壑莫留連。",
            "同時僚舊重相遇，幸有蓬瀛列二僊。"
        ],
        "title": "次韻陸元量見寄",
        "id": "1fd9fe20-34e0-46a0-8e52-d654a7686290"
    },
    {
        "author": "李洪",
        "paragraphs": [
            "一紙平安附驛筒，打門三印啟斜封。",
            "讒言勿辯萋兮菲，舊隠猶存菊與松。",
            "豈有文章傳李漢，當今人物少南容。",
            "扁舟遠踐龍池約，共聽潺湲遶碧峯。"
        ],
        "title": "奉寄子濟兄",
        "id": "c93085e5-5169-4284-886e-62cf4525f3ba"
    },
    {
        "author": "李洪",
        "paragraphs": [
            "栖栖異縣歎飄蓬，暫釋牢愁頌酒功。",
            "失馬忽悲居塞上，卧龍有待起隆中。",
            "匪躬直道寧憂辱，巧舌如簧固易窮。",
            "况有知音居鼎鉉，豈隨笠澤著書叢。"
        ],
        "title": "次韻子都兄見寄  其一",
        "id": "4d1febf4-5763-45ac-86d2-477a1e63aa05"
    },
    {
        "author": "李洪",
        "paragraphs": [
            "五色徒誇補衮工，百年癡作蠹書蟲。",
            "塵纓黧貌慙衰相，窾木號風逼歲窮。",
            "酌酒漫爲蛇畫足，覆蕉今悟鹿成空。",
            "江村且索梅花笑，獨有幽人影伴紅。"
        ],
        "title": "次韻子都兄見寄  其二",
        "id": "6b2f8b08-d28e-498c-8ed3-d669481b3cc7"
    },
    {
        "author": "李洪",
        "paragraphs": [
            "隠居慵出人嫌癖，樂靜安閒祇自憐。",
            "窗眼白駒催短晷，案頭黄卷遣長年。",
            "南枝春信應先透，北陸寒凝勢更堅。",
            "地下一陽何日復，千林枯木已欣然。"
        ],
        "title": "冬至前",
        "id": "7c3bae7b-939f-44d5-8102-4365f9980a74"
    },
    {
        "author": "李洪",
        "paragraphs": [
            "至後陽和已發生，野梅官柳動詩情。",
            "偶爲尋壑經邱計，故作穿雲渡水行。",
            "近郭好山皆可隠，隔林踈磬有餘清。",
            "他時粗免微官縛，歸去深謀谷口耕。"
        ],
        "title": "至後二日至東禪",
        "id": "bb76353e-e0bc-4e01-90ce-bcde51c81b37"
    },
    {
        "author": "李洪",
        "paragraphs": [
            "小池綠浄數游魚，高柳蟬嘶暑氣虛。",
            "露臉清真雙菡萏，風標閒雅一舂鋤。",
            "囊中時曬君臣藥，肘後新抄和扁書。",
            "只此便爲安穩處，何須林下與山居。"
        ],
        "title": "醫僧慧昌小軒",
        "id": "f4df4bab-9de1-4eea-a390-21670c75a133"
    },
    {
        "author": "李洪",
        "paragraphs": [
            "兔葵摇曳雨濛濛，尚有夭桃出舊叢。",
            "輕簿不禁三月浪，飄零常恨五更風。",
            "燕泥亂啄粘香蕊，漁艇猶疑趁落紅。",
            "惆悵眼前興廢事，靈雲今已悟真空。"
        ],
        "title": "余寓王園適當春殘尚有小桃臨水追想昔時繁麗無復存者借仲信桃花韻",
        "id": "253d3b95-b923-4cfe-9f1a-7bbb8176c070"
    },
    {
        "author": "李洪",
        "paragraphs": [
            "欲趁江頭送客風，蹇騾難强逐驕驄。",
            "漫誇歷塊過燕市，自笑乘船似越儂。",
            "從此上車慙著作，肯令折臂老新豐。",
            "釣車魚具平生樂，得失真宜付塞翁。"
        ],
        "title": "送客乘騾足跛口占示同行",
        "id": "baaa81b1-8569-44f1-9296-002dbc9bd419"
    },
    {
        "author": "李洪",
        "paragraphs": [
            "瓢飲今希陋巷顔，忽聞佳客款柴關。",
            "風生荷芰青蘋末，詩寄煙波疊翠間。",
            "伏櫪常懷千里志，在原相望幾人閒。",
            "新篘紅友明朝熟，肯放扁舟取次還。"
        ],
        "title": "子清弟冒暑見過",
        "id": "17ea740c-bbb0-40ab-a14a-c26fc9085303"
    },
    {
        "author": "李洪",
        "paragraphs": [
            "寂寞荒郊野水濱，竹籬茅舍舊比鄰。",
            "誰知綉斧文章伯，尚念漁蓑潦倒人。",
            "采菊佩萸思共賞，落霞孤鶩興尤新。",
            "關中小試酇磬侯績，却掌絲綸侍帝宸。"
        ],
        "title": "劉子履見懷小橋竹籬屢入夢寐因寄",
        "id": "f5b9fdba-3682-4b4c-839f-d12250dbe517"
    },
    {
        "author": "李洪",
        "paragraphs": [
            "霜天寥落鴈行孤，九日還能行樂無。",
            "料想山風吹醉帽，也應溪女解携壺。",
            "賞心樂事今難偶，弟勸兄酬歎莫俱。",
            "籬下黄花應笑我，獨哦短韻看茱萸。"
        ],
        "title": "九日奉懷子濟兄",
        "id": "0afaa349-b16c-4542-8a7a-30c48142fe2b"
    },
    {
        "author": "李洪",
        "paragraphs": [
            "十驛征塗雪塞川，玉溪乍到意醒然。",
            "家聲盍繼舍人樣，臺治遥分刺史天。",
            "感慨壯遊詞絢錦，笑談登最地流錢。",
            "邦侯儻記論交舊，應有新詩寄日邊。"
        ],
        "title": "寄子都兄兼呈上饒使君趙有翼",
        "id": "8bde653c-381d-4151-b205-40d5c1426f6f"
    },
    {
        "author": "李洪",
        "paragraphs": [
            "皇樹擅芳傳楚頌，厥包錫貢紀荆揚。",
            "踰淮易質從爲枳，書尾重題未降霜。",
            "四老何須隠商嶺，千奴誰爲種龍陽。",
            "遥憐陸績懷嘉實，歸奉慈顔滿袖香。"
        ],
        "title": "橘",
        "id": "85a5f4ae-e553-4b36-a4e0-afc4e05668a0"
    },
    {
        "author": "李洪",
        "paragraphs": [
            "春歸鶑老禁無音，天爲紅芳著意深。",
            "姝色自應傾一國，多情向惜費千金。",
            "如迎如舞緣風拆，不淡不深愁雨侵。",
            "宜與花王爲輔佐，欲傳彩筆繼高吟。"
        ],
        "title": "次韻子都兄鮑庵芍藥  其一",
        "id": "0d910fe1-fdd0-436d-8ff9-93b0732857a6"
    },
    {
        "author": "李洪",
        "paragraphs": [
            "國香淪落在天涯，常畏人知使護遮。",
            "雅韻曾翻西掖砌，佳名宜亞子亭花。",
            "野僧好事勤栽植，北客思鄉倍歎嗟。",
            "安得花前還醉倒，可憐不屬五侯家。"
        ],
        "title": "次韻子都兄鮑庵芍藥  其二",
        "id": "f1e9a6a9-6bbf-4a53-8eaf-1f163d4e39ad"
    },
    {
        "author": "李洪",
        "paragraphs": [
            "禁籞芳菲歲又新，兩宮行樂及良辰。",
            "雙瞻黄繖天回笑，並御花驄雨灑塵。",
            "漢殿捧巵稱萬壽，葛天張樂和千人。",
            "歡聲試採康衢詠，帝力熙熙物自春。"
        ],
        "title": "中春二十七日車駕躬請太上皇帝出郊獲觀盛事次大監叔韻",
        "id": "c5e78599-7181-4f41-8867-7dc1fa1258cc"
    },
    {
        "author": "李洪",
        "paragraphs": [
            "郊禋饗帝就圜丘，誠格蒼穹靈既留。",
            "夜陟紫壇飈馭下，天臨黄道矞雲浮。",
            "槐林雙闕恩方渙，禾黍三登歲有秋。",
            "幸覩賡歌千載遇，慙無銀筆贊洪猷。"
        ],
        "title": "擬和御製郊祀詩  其一",
        "id": "cde19656-ef7a-4b1f-b698-a3ad83387412"
    },
    {
        "author": "李洪",
        "paragraphs": [
            "聖代彌文考九丘，寅威郊見故遲留。",
            "黄琮蒼玉神娭燕，月璧星珠瑞應浮。",
            "禮洽漢山呼萬歲，事殊唐鑑獻千秋。",
            "侍臣誰薦揚雄賦，豈使甘泉播令猷。"
        ],
        "title": "擬和御製郊祀詩  其二",
        "id": "d7df0c6d-d1c9-482d-b238-fc397f48a98c"
    },
    {
        "author": "李洪",
        "paragraphs": [
            "從龍浴日仰光輝，萬里鯨濤扈六飛。",
            "晉國曾聞四蛇宇，周家親覩一戎衣。",
            "東巡王氣隨天仗，西狩麟經在紫微。",
            "江海孤臣孝忠志，大恩未報重歔欷。"
        ],
        "title": "六龍駐蹕溫州先公職列西掖扈從至此手澤具載一時之事三十三年嗣子洪守官於此因成感事詩",
        "id": "393bad99-cfc5-47df-938a-66700b52dd56"
    },
    {
        "author": "李洪",
        "paragraphs": [
            "柳眼青葱桃萼紅，東皇試手放春功。",
            "峰巒矗矗孤雲聳，澗壑涓涓細水通。",
            "出谷抗塵身已去，登高能賦思無窮。",
            "驅車更過幽居寺，暫聽猿吟杳靄中。"
        ],
        "title": "雨中過幽居寺",
        "id": "a0d86b4a-c262-4e8a-9613-3798b6759fc6"
    },
    {
        "author": "李洪",
        "paragraphs": [
            "拂面和風喜及辰，宮幡未賜岸烏巾。",
            "冰消水濼簫韶韻，雪過湖漘茝若春。",
            "詩律自憐心尚在，宦情難與世趨新。",
            "從茲排比尋芳計，况是湖山舊主人。"
        ],
        "title": "次韻施少路春日",
        "id": "c2562782-2294-4280-9abe-e8890efda7ca"
    },
    {
        "author": "李洪",
        "paragraphs": [
            "天街倦踏軟紅塵，喜見宮梅漏泄春。",
            "千葉剪瓊多態度，九英照日倍精神。",
            "香清暗馥維摩榻，韻勝全疑姑射人。",
            "好是孤山臨水看，廣平能與賦清新。"
        ],
        "title": "萬壽觀重萼梅",
        "id": "aad84898-9db5-455a-a976-a7ce77b49e43"
    },
    {
        "author": "李洪",
        "paragraphs": [
            "去年行遍浙東山，越絕重來豈偶然。",
            "秦望雲深縈客恨，鏡湖月白結詩緣。",
            "鷓鴣處處啼篁竹，舴艋家家泛釣船。",
            "行役自應多感慨，故山如許好風煙。"
        ],
        "title": "會稽偶作二首  其一",
        "id": "cc812a0a-16a4-47bb-8541-70c3268a7d02"
    },
    {
        "author": "李洪",
        "paragraphs": [
            "西陵渡口望吳山，獨策羸驂興惘然。",
            "竹樹幽深皆可老，江山信美祇隨緣。",
            "知章得請千秋觀，太白狂歌一酒船。",
            "更擬遲留探禹穴，梅梁風雨暗雲煙。"
        ],
        "title": "會稽偶作二首  其二",
        "id": "d3a05516-f71b-4508-a8bc-182578464e47"
    },
    {
        "author": "李洪",
        "paragraphs": [
            "十年滄海慣騎𬳮，秋入垂虹豁眼明。",
            "雲氣蓬萊底難到，洞天林屋沒多程。",
            "漁歌三唱客愁破，鴈字一行秋影橫。",
            "他日若能追魯望，釣車魚具送餘生。"
        ],
        "title": "垂虹亭",
        "id": "bb92ef6e-bdf0-4fd5-b845-ef4a69a42d4d"
    },
    {
        "author": "李洪",
        "paragraphs": [
            "宗衮英名壓搢紳，傳家濟美不無人。",
            "採詩于蒍承親擢，樂職中和著牧民。",
            "鳳入潁川宜卜相，梅開東閣趁班春。",
            "九重側席求奇士，尺一行頒覲紫宸。"
        ],
        "title": "贈李守",
        "id": "9d9cadea-aac6-451d-a665-d989143dabd2"
    },
    {
        "author": "李洪",
        "paragraphs": [
            "曾酌孤山園裏梅，至今魂夢憶花開。",
            "纖腰冷逼江煙瘦，素臉全疑曉雪催。",
            "南國相逢心恅愺，西湖遥想月徘徊。",
            "惜無妙語酬佳麗，頼有詩仙鳳闕來。"
        ],
        "tags": [
            "西湖"
        ],
        "title": "朱叔賜來自都城云梅已放因思每歲飲賞之樂",
        "id": "b9b32f46-62a8-4230-a8ac-8cf321e6a900"
    },
    {
        "author": "李洪",
        "paragraphs": [
            "軟紅塵土沒東華，未若爲農樂叵涯。",
            "耕隴一犁欣已足，生春六夜喜非賒。",
            "頓回繭館柔桑綠，漸落峒山細麥花。",
            "惟覺空階聽更爽，齋居無睡轉河車。"
        ],
        "title": "尚善喜雨用元夕韻",
        "id": "540ee9de-dd18-4fa3-b2ee-d98f64510a94"
    },
    {
        "author": "李洪",
        "paragraphs": [
            "旱意初憂病圃場，霈然甘澤起羸尪。",
            "穹蒼既格由孚信，德教從來本抑强。",
            "再熟言觀競藨衮，千倉行見詠豐穰。",
            "帝虛左揆思良弼，霖雨重期澤萬方。"
        ],
        "title": "喜雨用知宗韻呈陳丞相",
        "id": "4669203d-d2e5-4fcd-99e3-d238de62aa55"
    },
    {
        "author": "李洪",
        "paragraphs": [
            "至日天涯感慨同，曾陪鴛鷺大明宮。",
            "催班別殿春雷繞，駐輦蓬萊曉日紅。",
            "聳聽鳴鞘馳魏闕，歡傳放仗醉新豐。",
            "誰知獨木荒村裏，扇影爐煙入夢中。"
        ],
        "title": "至日宿藍田驛感舊",
        "id": "6372cc9c-6f85-43b2-98f4-ffd96f356212"
    },
    {
        "author": "李洪",
        "paragraphs": [
            "話別都門歲再除，歸田猶復带經鋤。",
            "春朝結佩同迎駕，夜雪寒窗並直廬。",
            "東閣何堪薛宣吏，長安久絕子公書。",
            "故人江上新開府，一笑樽前氣少舒。"
        ],
        "title": "奉簡潘師原澄江使君",
        "id": "8969e8fb-eccf-421d-b50c-0af8229cd89c"
    },
    {
        "author": "李洪",
        "paragraphs": [
            "溪頭飛絮白氈鋪，五馬班春計不踈。",
            "泛宅浮家行樂勝，浪花雲葉賦詩餘。",
            "競傳畫戟凝香什，莫望高軒織翠裾。",
            "碧落承明公厭直，水晶宮闕更誰如。"
        ],
        "title": "和王侍郎中春即事",
        "id": "cde1e466-9aeb-4fb0-af1a-ab8387841ad5"
    },
    {
        "author": "李洪",
        "paragraphs": [
            "異鄉節物又清明，懶復追遊年少行。",
            "愁慘松楸十年淚，雨昏花絮數聲鶑。",
            "高紅遠綠俱無那，客恨春風兩不平。",
            "强課新詩作寒食，不堪重憶故園餳。"
        ],
        "title": "清明自釋",
        "id": "5c0e4fbb-2948-4fc6-8ca5-bb18aed2e78f"
    },
    {
        "author": "李洪",
        "paragraphs": [
            "縹緲風煙島嶼孤，朱樓丹閣欲凌虛。",
            "浩然逸興成陳迹，康樂清吟足起予。",
            "鰲頂蓬萊無鴈塔，龍宮蠖濩擁宸居。",
            "平生李杜空遐想，我欲投竿學釣魚。"
        ],
        "title": "望孤嶼",
        "id": "5c3c3d96-8695-4244-87e8-abb9b724e327"
    },
    {
        "author": "李洪",
        "paragraphs": [
            "能安寂寞興何長，自覺無機稱坐忘。",
            "一溉成功心尚在，五禽爲戲學無方。",
            "病來乍怯衣裳裌，秋至新嘗橘柚香。",
            "欲識道人真靜處，南華一卷是醫王。"
        ],
        "title": "漫成",
        "id": "33706efc-3c2c-41f3-ad2c-703281a33523"
    },
    {
        "author": "李洪",
        "paragraphs": [
            "江南山盡處，兩山如石門。",
            "溪流湍激雪，殘日雨猶存。"
        ],
        "title": "過分水嶺",
        "id": "8ae48e17-d2e5-4be5-89b9-1001072b586f"
    },
    {
        "author": "李洪",
        "paragraphs": [
            "病卧愁花落，春深怨夜長。",
            "鏡明羞短髮，窗凈惜殘香。"
        ],
        "title": "回文",
        "id": "c59f54e4-46f0-41f8-b26b-0ffb05ed1e1d"
    },
    {
        "author": "李洪",
        "paragraphs": [
            "紅芰敷腴獻笑，青山偃蹇橫陳。",
            "身在水晶宮裏，須信羲皇上人。"
        ],
        "title": "題慈感寺極目軒  其一",
        "id": "cc8f76b2-3cd6-4835-9909-b886375b4c4e"
    },
    {
        "author": "李洪",
        "paragraphs": [
            "寺枕苕溪一曲，僧依城郭千家。",
            "客至未嘗芡觜，我來恰及荷花。"
        ],
        "title": "題慈感寺極目軒  其二",
        "id": "97f6e361-ddcd-47bf-aa18-442706ffcddc"
    },
    {
        "author": "李洪",
        "paragraphs": [
            "塵眼登臨清曠，水心樓閣崢嶸。",
            "欲見普門大士，菰蒲影裏鐘聲。"
        ],
        "title": "題慈感寺極目軒  其三",
        "id": "9d44e4b8-7eef-494a-b328-61f6165f71db"
    },
    {
        "author": "李洪",
        "paragraphs": [
            "南塢數回泉石，西風幾疊烟雲。",
            "登携孰與爲侶，顔禹李甲蕭筠。"
        ],
        "title": "范至能遊靈石錄示詩仙留題云  其一",
        "id": "2372c518-5267-49b6-8b7e-07ca0d96838d"
    },
    {
        "author": "李洪",
        "paragraphs": [
            "鼎峙傲睨絕景，揮毫想見凌雲。",
            "落落真筌玉子，步虛寧作吳筠。"
        ],
        "title": "范至能遊靈石錄示詩仙留題云  其二",
        "id": "5d1c3b34-21d7-475c-b2b9-cd6e5b95987a"
    },
    {
        "author": "李洪",
        "paragraphs": [
            "勝槩風生步武，山靈景從歸雲。",
            "塵世欲尋飈馭，藤陰萬箇蒼筠。"
        ],
        "title": "范至能遊靈石錄示詩仙留題云  其三",
        "id": "8a4a4716-f0f7-42b1-a674-0136b4df77d5"
    },
    {
        "author": "李洪",
        "paragraphs": [
            "雨後泉淙水樂，詩成目送孤雲。",
            "寄興西湖南北，忘年丘壑松筠。"
        ],
        "tags": [
            "西湖"
        ],
        "title": "范至能遊靈石錄示詩仙留題云  其四",
        "id": "75a7010e-1ea2-4301-8a88-96364b0ff40f"
    },
    {
        "author": "李洪",
        "paragraphs": [
            "世事悠悠豈盡，人生汲汲多端。",
            "陶令欲歌歸去，貢公何事彈冠。"
        ],
        "title": "戲題  其一",
        "id": "9aba2569-af0f-4e63-81a3-dde9fd82a71b"
    },
    {
        "author": "李洪",
        "paragraphs": [
            "多病閉門懶出，避喧終日高眠。",
            "惟可以君命竹，安能以兄事錢。"
        ],
        "title": "戲題  其二",
        "id": "d3192669-5b35-4c1b-b964-0e5bcecc4927"
    },
    {
        "author": "李洪",
        "paragraphs": [
            "文正風流尚典刑，桐江畫㦸見詩人。",
            "丹青難寫真瀟灑，圓嶠方壺此逼真。"
        ],
        "title": "登瀟灑亭",
        "id": "5f6020b5-58c8-4e4d-b92c-58ed3574f154"
    },
    {
        "author": "李洪",
        "paragraphs": [
            "溪邊且種刺史柳，園裏未栽懷縣花。",
            "若有故人來問字，浮圖西畔綠陰斜。"
        ],
        "title": "殘春偶作  其一",
        "id": "18f18187-c12a-4794-8abb-6c2b21344e4e"
    },
    {
        "author": "李洪",
        "paragraphs": [
            "閒裏光陰趣漸長，下簾深護一鑪香。",
            "遊心華藏衆香國，絕勝爭名翰墨場。"
        ],
        "title": "殘春偶作  其二",
        "id": "0d6247d2-28db-4925-8cb0-b1c6a66c2e95"
    },
    {
        "author": "李洪",
        "paragraphs": [
            "伐性蛾眉賈禍長，何如鉛鼎養中央。",
            "應憐剌剌出門語，苦怨寥寥秋夕涼。"
        ],
        "title": "周堯夫示秋懷詩然公方爲貴恙所撓因以箴之",
        "id": "ade6cdac-d7d8-45ba-9cea-a0d22ba5914b"
    },
    {
        "author": "李洪",
        "paragraphs": [
            "炎方到處水如湯，地脈深疑有臭黄。",
            "猶勝驪山污艷質，漁陽簇馬鑒興亡。"
        ],
        "title": "宿湯泉驛",
        "id": "1822abfe-7635-47c6-ad74-9d4a85e33e50"
    },
    {
        "author": "李洪",
        "paragraphs": [
            "太白狂歌一酒船，錦袍夜醉楚江邊。",
            "此時應向剡中宿，逼耳清猿月滿川。"
        ],
        "title": "題謫仙回舟卧披錦袍圖",
        "id": "774bb981-7209-4b39-9934-d664d6cff844"
    },
    {
        "author": "李洪",
        "paragraphs": [
            "塵纓快濯四橋水，曳履却上三高堂。",
            "欲按新圖買漁具，短蓑篛笠混行藏。"
        ],
        "title": "和人松江  其一",
        "id": "3db579a3-dbb7-4bcb-8cb0-94a16bdcd092"
    },
    {
        "author": "李洪",
        "paragraphs": [
            "去年春盡西湖上，把酒看山聽澗泉。",
            "今日松江煙浪裏，平分詩思入漁船。"
        ],
        "tags": [
            "西湖"
        ],
        "title": "和人松江  其二",
        "id": "5c0c8664-4b19-4676-bf94-1553467af0fd"
    },
    {
        "author": "李洪",
        "paragraphs": [
            "婺女新梨玉雪如，姑山綽約想肌膚。",
            "使君應喚纖纖手，飣座風流近酒壺。"
        ],
        "title": "以雪梨遺韓子文",
        "id": "862d3fcc-58f4-47fb-824b-1f6c6f0947fc"
    },
    {
        "author": "李洪",
        "paragraphs": [
            "夢中已識雪髯翁，線去絲來信不通。",
            "覿面相呈了無得，巖前萬竅自號風。"
        ],
        "title": "老人亭",
        "id": "3c8b1d6c-00c5-4b7e-a6fd-6e6b3a39c591"
    },
    {
        "author": "李洪",
        "paragraphs": [
            "寶策歡傳萬歲聲，塗山執玉萃華纓。",
            "獨憐太史周南滯，不預堯階賀太平。"
        ],
        "title": "即事  其一",
        "id": "1db91350-19dc-4786-a8a4-7e81546cade7"
    },
    {
        "author": "李洪",
        "paragraphs": [
            "苒苒殘年白髮新，可憐蹭蹬老修鱗。",
            "坐觀溝瀆尋常困，未使揚鬐化若神。"
        ],
        "title": "即事  其二",
        "id": "723ea966-2a7a-4987-939e-a12a1497d176"
    },
    {
        "author": "李洪",
        "paragraphs": [
            "畏日炎炎火傘張，扁舟挂席泛滄浪。",
            "飛流濺沫傾三峽，過嶮方知有底忙。"
        ],
        "title": "塗中雜興  其一",
        "id": "d2020080-4a9d-4456-8413-226013b4adf9"
    },
    {
        "author": "李洪",
        "paragraphs": [
            "草間蟋蟀動秋吟，偏感羈栖旅念深。",
            "功業豈關雙鬢事，年來白處已通心。"
        ],
        "title": "塗中雜興  其二",
        "id": "f0bbd0dc-18e3-440c-8fa6-b354430fa4a5"
    },
    {
        "author": "李洪",
        "paragraphs": [
            "很石驚濤枕席喧，長江蛟鰐屢垂涎。",
            "早知行路難如此，何似修塗穩著鞭。"
        ],
        "tags": [
            "长江"
        ],
        "title": "塗中雜興  其三",
        "id": "d9461615-0361-4a0c-95ec-598c8cb5764f"
    },
    {
        "author": "李洪",
        "paragraphs": [
            "荔子如丹橄欖青，紅蕉葉落古榕清。",
            "溫湯浴罷晚風快，老酒傾盆醉月明。"
        ],
        "title": "塗中雜興  其四",
        "id": "845d928a-d26d-454a-a873-244d9da3b285"
    },
    {
        "author": "李洪",
        "paragraphs": [
            "山顛怪石如蹲獸，波底危磯似化羊。",
            "却憶鑑湖明月裏，綠荷紅芰暑風涼。"
        ],
        "title": "塗中雜興  其五",
        "id": "c75c9076-6f5c-445b-8142-c1c96646689c"
    },
    {
        "author": "李洪",
        "paragraphs": [
            "故人澤畔被羊裘，高挹中天會冕旒。",
            "不使客星侵帝座，謾誇拜衮與封侯。"
        ],
        "title": "釣臺  其一",
        "id": "31d5972c-d58b-4d42-87a3-68571beeb772"
    },
    {
        "author": "李洪",
        "paragraphs": [
            "古木陰森蔽釣臺，蒼崖石壁倚天開。",
            "當年童稚曾遊處，十八年間復此來。"
        ],
        "title": "釣臺  其二",
        "id": "6d9a6bc4-0306-439c-ae2a-2aa78c09e493"
    },
    {
        "author": "李洪",
        "paragraphs": [
            "世事悠悠莫問天，一觴且醉酒中賢。",
            "階前落葉無人掃，滿院芭蕉聽雨眠。"
        ],
        "title": "偶書",
        "id": "0c816bf9-7cbe-4706-a550-64ca08c758f6"
    },
    {
        "author": "李洪",
        "paragraphs": [
            "留城北去去分騾，冷笑親朋駟馬多。",
            "頼得勁蹄無可礙，一鞭安穩過沙河。"
        ],
        "title": "騎騾",
        "id": "97e527b8-0888-442a-a051-660c3e1e6277"
    },
    {
        "author": "李洪",
        "paragraphs": [
            "昔人博物豈虛傳，自斸龍泉古獄邊。",
            "今代司空應見慣，斗間何用氣衝天。"
        ],
        "title": "過張司空廟",
        "id": "e4a7ab28-45f8-4fd6-993d-1270183299de"
    },
    {
        "author": "李洪",
        "paragraphs": [
            "窾木饕風耐歲寒，輪囷入用固知難。",
            "不才果得全樗散，且伴幽人澗谷盤。"
        ],
        "title": "窾木詩",
        "id": "339a760c-719e-418a-a74a-1f36077e40bb"
    },
    {
        "author": "李洪",
        "paragraphs": [
            "翠陰叢竹轉山腰，忽聽一聲婆餠焦。",
            "想見故園春社近，杏花消息雨連朝。"
        ],
        "title": "道中聞啼鳥",
        "id": "5c74ef2d-76d5-4bba-86ba-313f461e6b62"
    },
    {
        "author": "李洪",
        "paragraphs": [
            "萬石灘頭數十家，溪流衮衮麥畦斜。",
            "三分春色今餘幾，開盡桃花見李花。"
        ],
        "title": "富沙城外李花盛開",
        "id": "af9f42f6-81b3-4757-b2fb-c886eff6d33c"
    },
    {
        "author": "李洪",
        "paragraphs": [
            "頭陀靈迹閟巖隈，尋勝何人肯暫來。",
            "野鳥銜花無覓處，綠苔封逕看空回。"
        ],
        "title": "題安頭陀石室",
        "id": "11784dfd-9f0a-4486-ba81-79f487d3991c"
    },
    {
        "author": "李洪",
        "paragraphs": [
            "國艷冰姿非世粧，忍教臘雪苦韜藏。",
            "昔年曾醉萬松嶺，尚友詩人蘇與黄。"
        ],
        "title": "和鄭康道探梅十絕句  其一",
        "id": "f45f46ba-5c05-40ec-87b9-b26dda92ac4a"
    },
    {
        "author": "李洪",
        "paragraphs": [
            "學詩少日賦梅花，詩老忘言借齒牙。",
            "媟語淫言漫元白，單傳衣鉢勿矜誇。"
        ],
        "title": "和鄭康道探梅十絕句  其二",
        "id": "c314f305-1c5a-4470-8427-844af3a4fec0"
    },
    {
        "author": "李洪",
        "paragraphs": [
            "雪後蒼茫立水濱，香膚不粟自生溫。",
            "南枝鍾美知春早，未使蠻烟蜑雨昏。"
        ],
        "title": "和鄭康道探梅十絕句  其三",
        "id": "4ee09290-1ef7-4f1d-acb2-4f0a5c7995af"
    },
    {
        "author": "李洪",
        "paragraphs": [
            "獨秀娟然寄一枝，江南歲歲臘前開。",
            "綴椒未見封條雪，應誤插花晴昊來。"
        ],
        "title": "和鄭康道探梅十絕句  其四",
        "id": "8f05df59-de36-4081-903c-80d498722202"
    },
    {
        "author": "李洪",
        "paragraphs": [
            "夜寒池面結冰花，誰識吳姬張麗華。",
            "待到黄昏斜月吐，暗香踈影屬林家。"
        ],
        "title": "和鄭康道探梅十絕句  其五",
        "id": "e1acd67f-505a-46d8-a038-ee7b6a73b3d2"
    },
    {
        "author": "李洪",
        "paragraphs": [
            "石腸底事鬭清新，賦就摛華萬象春。",
            "誰知袖手苦吟客，中有築巖和鼎人。"
        ],
        "title": "和鄭康道探梅十絕句  其六",
        "id": "8436586a-fe71-4234-b024-1a2d841437ac"
    },
    {
        "author": "李洪",
        "paragraphs": [
            "多病年來嬾作詩，燃萁何敢衒才奇。",
            "探梅技癢撩幽夢，只有清香是己知。"
        ],
        "title": "和鄭康道探梅十絕句  其七",
        "id": "9efb2378-c347-4d66-9548-f3a22749d3a0"
    },
    {
        "author": "李洪",
        "paragraphs": [
            "萬木凋枯一笑春，未應蘭芷伴騷人。",
            "東風桃李皆奴僕，我輩論文未厭頻。"
        ],
        "title": "和鄭康道探梅十絕句  其八",
        "id": "f9ca803b-41af-412a-884d-d67020a4df02"
    },
    {
        "author": "李洪",
        "paragraphs": [
            "瑟瑟清波溪澗寒，屬聯詩筆不當慳。",
            "請君更艤菁山棹，萬斛愁侵山復山。"
        ],
        "title": "和鄭康道探梅十絕句  其九",
        "id": "66ebf05f-fb7a-48e5-97c0-5584095b1e30"
    },
    {
        "author": "李洪",
        "paragraphs": [
            "吟到梅開醉不休，十詩刻燭寫蠅頭。",
            "須知老匠能雕句，月仄金盆獨倚樓。"
        ],
        "title": "和鄭康道探梅十絕句  其一○",
        "id": "94f903a5-4d37-4d48-bdbd-d75791800851"
    },
    {
        "author": "李洪",
        "paragraphs": [
            "鸕鷀源畔數人家，匼匝青羅布障遮。",
            "胥口山前沽酒市，釣船相逐買魚蝦。"
        ],
        "title": "紀行雜詩  其一",
        "id": "4dc96516-75c6-4bcb-bd19-02cbaaa9b278"
    },
    {
        "author": "李洪",
        "paragraphs": [
            "水宿荒村夕照間，奔流怪石鬭潺潺。",
            "白醪似蜜聊供醉，過盡嚴陵大浪灘。"
        ],
        "title": "紀行雜詩  其二",
        "id": "e2f51e8d-9a9d-441f-bcad-a8c533c528c4"
    },
    {
        "author": "李洪",
        "paragraphs": [
            "蒲颿風駛送行舟，篷底哦詩相棹謳。",
            "三老相呼興不淺，溪迴山擁近嚴州。"
        ],
        "title": "紀行雜詩  其三",
        "id": "4a9457d5-659a-4a4e-9536-b57c5bfc8be3"
    },
    {
        "author": "李洪",
        "paragraphs": [
            "支流二水繞山城，瀟灑桐廬舊得名。",
            "好在鳥籠山靄裏，眼生詩句易詩成。"
        ],
        "title": "紀行雜詩  其四",
        "id": "ba87c497-602a-46e4-8c74-36818cdc6d93"
    },
    {
        "author": "李洪",
        "paragraphs": [
            "高桅一一上灘船，流汗頳肩盡日牽。",
            "笑憶太湖波上宿，雲濤無際欲粘天。"
        ],
        "tags": [
            "太湖"
        ],
        "title": "紀行雜詩  其五",
        "id": "d75218a4-a2a2-4c35-b7d8-f9fe51b5624a"
    },
    {
        "author": "李洪",
        "paragraphs": [
            "石罅飛泉鳴佩玉，灘頭怒石響驚雷。",
            "故人相見應相笑，愛底微官觸暑來。"
        ],
        "title": "紀行雜詩  其六",
        "id": "6860b618-c6f0-4b6e-9398-ab6ab5947e17"
    },
    {
        "author": "李洪",
        "paragraphs": [
            "一別溫江九換年，賞柑籬落綴青圓。",
            "羅浮貢篚無因遇，林下先嘗愧謫仙。"
        ],
        "title": "仁實分柑仲躬餉碧泉各賦一絕  其一",
        "id": "218e83e5-23d0-48f4-ae70-a8a4641958fd"
    },
    {
        "author": "李洪",
        "paragraphs": [
            "寂寞東籬嗅落英，淵明止酒任天真。",
            "江州無復王弘惠，一斛葡萄頼故人。"
        ],
        "title": "仁實分柑仲躬餉碧泉各賦一絕  其二",
        "id": "402180c0-b68d-4f06-9530-539f913a8c51"
    },
    {
        "author": "李洪",
        "paragraphs": [
            "客舍垂楊依舊青，自鑽新火應清明。",
            "故山紫笋誰能摘，倒篋雲龍手自烹。"
        ],
        "title": "清明鑽火烹茶",
        "id": "31e89b29-0117-4e1b-a4d9-61d66893d6fd"
    },
    {
        "author": "李洪",
        "paragraphs": [
            "烟雨濛濛不濕衣，春風欺客逞寒威。",
            "籃輿無著新愁處，小酌村醪款竹扉。"
        ],
        "title": "鷄菜嶺",
        "id": "283be361-4460-45dc-a01d-dc5e4c1be8fe"
    },
    {
        "author": "李洪",
        "paragraphs": [
            "無熱龍宮北道場，人天瞻禮玉毫光。",
            "璽書重疊兩朝賜，更助吾皇節雨晹。"
        ],
        "title": "龍井",
        "id": "2cba707f-7540-4c01-b078-19c0753f6922"
    },
    {
        "author": "李洪",
        "paragraphs": [
            "十邑驅馳閲四旬，盡空囹圄報吾君。",
            "僧窗漸覺猿吟遠，城市囂塵自此分。"
        ],
        "title": "題崇福院壁",
        "id": "1839262c-f17c-4850-917a-5e6af19ad870"
    },
    {
        "author": "李洪",
        "paragraphs": [
            "秋雲黯黯結層陰，頖水人稀夜漏沉。",
            "獨有芭蕉如道侶，二年相伴宿齋心。"
        ],
        "title": "秋祀上丁齋宿中夜雨凉因思去歲氣候頗同書壁",
        "id": "b8b39a0c-a131-4039-ad99-afae0d91f0c6"
    },
    {
        "author": "李洪",
        "paragraphs": [
            "且卧元龍百尺樓，難忘江海一扁舟。",
            "西山爽氣助詩興，忽有碧雲生暮愁。"
        ],
        "title": "書寓舍壁  其一",
        "id": "13b1ba0d-6d7d-4863-af45-1a63094c60fd"
    },
    {
        "author": "李洪",
        "paragraphs": [
            "沉陰未解雨濛濛，倚檻看山怯曉風。",
            "睡起賣花聲過盡，不知春色在壺中。"
        ],
        "title": "書寓舍壁  其二",
        "id": "7e0bb882-a9e8-4ad1-9254-946729e951ba"
    },
    {
        "author": "李洪",
        "paragraphs": [
            "軒臺鑄鼎已飛昇，留與仙祠萬古名。",
            "羽駕霓旌鎖深翠，無因暫聽步虛聲。"
        ],
        "title": "黄碧",
        "id": "51fd2d7d-0c66-44be-a0dd-008e5838315d"
    },
    {
        "author": "李洪",
        "paragraphs": [
            "舊館彤雲誰解賦，朱光綠潤感遺芳。",
            "詞人自古傷流落，安得移根貢玉堂。"
        ],
        "title": "紅蕉",
        "id": "7ad4491d-c704-4e70-9762-8c46c06c59a8"
    },
    {
        "author": "李洪",
        "paragraphs": [
            "溪山佳處稱題詩，終日籃輿繞翠微。",
            "夾路蒼官管迎送，客情那得澹忘歸。"
        ],
        "title": "清暉亭",
        "id": "3278644f-fa3d-48c0-8daf-d7cb3f952bd8"
    },
    {
        "author": "李洪",
        "paragraphs": [
            "嶔𡼭石壁倚長松，古讖今觀龍爪紅。",
            "何事偏私閒草木，狀元家住嶺西東。"
        ],
        "title": "龍爪瑞花",
        "id": "d48c54f5-7c04-4060-8f3a-5708f468d10a"
    },
    {
        "author": "李洪",
        "paragraphs": [
            "信脚來游喝石巖，老來到處少同參。",
            "出家本是丈夫事，歲晚終期卜一庵。"
        ],
        "title": "喝石巖",
        "id": "4c40cca2-b681-4f2d-855a-e2a4cc6cbfdc"
    },
    {
        "author": "李洪",
        "paragraphs": [
            "暫解塵纓鎖與韁，鱸風秋色似鱸鄉。",
            "從今第四橋南去，蟹籪漁磯屬漫郎。"
        ],
        "title": "宿鱸風亭",
        "id": "80d464ab-adf7-411e-b36d-4807ebfc5610"
    },
    {
        "author": "李洪",
        "paragraphs": [
            "新亭危冠別峯西，萬壑千巖勢總低。",
            "要使登臨高著眼，梧桐應有鳳凰棲。"
        ],
        "title": "題朝陽亭",
        "id": "b3ec4e23-de79-420c-87dc-ee72feceb6b8"
    },
    {
        "author": "李洪",
        "paragraphs": [
            "不種松陵二頃田，却來江浦按戈船。",
            "乘風破浪非吾事，暫借僧窗永日眠。"
        ],
        "title": "偶作  其一",
        "id": "91bdb9dd-67aa-4fed-bca9-b1d69096ee2a"
    },
    {
        "author": "李洪",
        "paragraphs": [
            "十日王程未許歸，登山臨水此心違。",
            "夜闌佛屋龕燈暗，時有飛螢點客衣。"
        ],
        "title": "偶作  其二",
        "id": "1e8d81e2-6d6b-49cb-b853-e26b06c0b2b6"
    },
    {
        "author": "李洪",
        "paragraphs": [
            "小雨纖纖未肯晴，歸程猶趁欲宵征。",
            "潮來江浦綠如染，雲抹山腰練許橫。"
        ],
        "title": "偶作  其三",
        "id": "a27916cd-98c2-4711-bad0-fc59fffa8d60"
    },
    {
        "author": "李洪",
        "paragraphs": [
            "二年鞭弭侍君軒，立仗從來愧不言。",
            "乞得閒官九仙隠，身謀優穩荷明恩。"
        ],
        "title": "送許季韶倅桂林  其一",
        "id": "b3c3743d-0921-45fe-80ee-94d942d1a890"
    },
    {
        "author": "李洪",
        "paragraphs": [
            "高枕秋風病骨輕，隨鑾無復起侵星。",
            "銅瓶潄井鎖塵慮，舌本猶堪讀道經。"
        ],
        "title": "送許季韶倅桂林  其二",
        "id": "94910faf-f503-4419-9518-46fa13d9a0ac"
    },
    {
        "author": "李洪",
        "paragraphs": [
            "除墨猶新濕詔黄，題輿不稱愧龍光。",
            "且觀百粵蛟鱷徙，勿羨九霄鸞鵠翔。"
        ],
        "title": "送許季韶倅桂林  其三",
        "id": "f2987aea-20c6-4d46-9ac6-8bb8badaa0b7"
    },
    {
        "author": "李洪",
        "paragraphs": [
            "文登猶記舊青氈，敢恨瓜期尚六年。",
            "辦取扁舟五湖上，吳松魚蟹不論錢。"
        ],
        "title": "送許季韶倅桂林  其四",
        "id": "b73cf98d-a186-47cd-9cea-be5b1d04440d"
    },
    {
        "author": "李洪",
        "paragraphs": [
            "留滯都城日欲歸，江昏雨脚又霏微。",
            "祗愁隴上麥蛾化，豈要枝間梅子肥。"
        ],
        "title": "倦雨",
        "id": "5e8ee64e-c823-4fa5-bc95-063268bf28f6"
    },
    {
        "author": "李洪",
        "paragraphs": [
            "春到池塘草自青，飛花時度破窗櫺。",
            "恨無好句追顔謝，頼有鳴蛙鼓吹聽。"
        ],
        "title": "聽雨軒四首  其一",
        "id": "c21e3745-1c8d-492c-9168-946131036337"
    },
    {
        "author": "李洪",
        "paragraphs": [
            "脫帽風簷迎晚吹，催詩急雨喚輕雷。",
            "祗應荷氣薰人醉，不用輪囷象鼻杯。"
        ],
        "title": "聽雨軒四首  其二",
        "id": "5e1ba76b-6acc-4599-90c5-81dffd4277ac"
    },
    {
        "author": "李洪",
        "paragraphs": [
            "聽風聽雨江湖上，一葉輕舟檥釣沙。",
            "暫却鶩行容退食，秋聲先已到枯葭。"
        ],
        "title": "聽雨軒四首  其三",
        "id": "6ecc2771-1f4a-4e74-8e2e-f6320383ad74"
    },
    {
        "author": "李洪",
        "paragraphs": [
            "天寒病鴨守冰池，折葦枯荷霰雪飛。",
            "不覺哦詩成獨立，南枝的皪露春機。"
        ],
        "title": "聽雨軒四首  其四",
        "id": "c5853ce5-208c-41f4-b404-82a28357e0a3"
    },
    {
        "author": "李洪",
        "paragraphs": [
            "別峯相見路非遥，指點錢塘一線潮。",
            "安得南山退之句，賦成直使意飄飄。"
        ],
        "title": "南塔",
        "id": "6e405222-aa04-452d-ae17-6e36eb4d7be0"
    },
    {
        "author": "李洪",
        "paragraphs": [
            "林樾交陰鬧雨鳩，滯留已敝黑貂裘。",
            "却思把釣江湖上，萬仞蒼崖插碧流。"
        ],
        "title": "和子永韻",
        "id": "959cfff6-61d2-4d4e-a2bf-87840dd79dbd"
    },
    {
        "author": "李洪",
        "paragraphs": [
            "心存魏闕江湖遠，歸覲重瞳日月明。",
            "遥憶五倫思一見，豈詢宣室鬼神情。"
        ],
        "title": "和寺丞叔賜對親奉玉音敘及家世韻  其一",
        "id": "993253a3-0e19-4cbe-90b4-37e61e5e7a4d"
    },
    {
        "author": "李洪",
        "paragraphs": [
            "烏臺鳳沼承親擢，尚有孤忠簡聖明。",
            "大雅一門時鮮儷，急難尤切在原情。"
        ],
        "title": "和寺丞叔賜對親奉玉音敘及家世韻  其二",
        "id": "b252ea87-17cb-4c61-81e0-dcd9ec95815a"
    },
    {
        "author": "李洪",
        "paragraphs": [
            "萬象森羅具一塵，小庵花木四時春。",
            "客來相對默無語，親見毘耶彼上人。"
        ],
        "title": "坦庵僧名崇彼",
        "id": "9c5438f8-e353-42d6-a421-8092d1799d73"
    },
    {
        "author": "李洪",
        "paragraphs": [
            "蓬徑安禪五百年，六時鐘唄震諸天。",
            "我來不問安心法，露柱風林說熾然。"
        ],
        "title": "國一禪師塔",
        "id": "91470be2-50b8-48b2-805e-fa5a278cfff6"
    },
    {
        "author": "李洪",
        "paragraphs": [
            "楊柳踈踈已報秋，月華如水浸階頭。",
            "惜無畫手王摩詰，貌取中宵一段愁。"
        ],
        "title": "和人  其一",
        "id": "23451aef-fd2c-4dab-af78-2a9d38f9a505"
    },
    {
        "author": "李洪",
        "paragraphs": [
            "池面粼粼已送涼，小窗危坐聽風篁。",
            "不應尚厭秋來熱，已減炎天五刻長。"
        ],
        "title": "和人  其二",
        "id": "e8a06ae5-d326-40fd-b864-947ebd8a16b0"
    },
    {
        "author": "李洪",
        "paragraphs": [
            "庭前槐樹綠陰陰，靜聽玄蟬盡日吟。",
            "枕簟虛涼清夢境，了無俗物動禪心。"
        ],
        "title": "和人  其三",
        "id": "805eacbe-c995-46d3-9c99-dddf52f9a546"
    },
    {
        "author": "李洪",
        "paragraphs": [
            "夕陽返照樹頭明，天外虹收放晚晴。",
            "洗盡塵埃初雨過，一蟬飛入綠槐鳴。"
        ],
        "title": "和人  其四",
        "id": "015cf95b-2b16-4978-add9-57fedb332e1a"
    },
    {
        "author": "李洪",
        "paragraphs": [
            "錦繡文才貌甚都，冶容亂擲果盈車。",
            "披圖宜鑒登徒子，折齒猶勝謝幼輿。"
        ],
        "title": "題潘岳擲果圖",
        "id": "98cfa908-833c-4bef-a5de-e78c2d10fd2f"
    },
    {
        "author": "李洪",
        "paragraphs": [
            "古杉翠桱幾千章，勢壓穹巖九暑涼。",
            "匠石它年選隆棟，萬牛回首立明堂。"
        ],
        "title": "雙桱",
        "id": "960f37a9-b721-4533-959c-5f4aabcb6d62"
    },
    {
        "author": "李洪",
        "paragraphs": [
            "徐仙何代此飛昇，洞府空留福地名。",
            "我到朝真效三祝，步虛聲杳俗緣輕。"
        ],
        "title": "朝拜羅源天慶即洞宮福地也",
        "id": "6a4daffd-0b07-4de4-83c8-c514535434bd"
    },
    {
        "author": "李洪",
        "paragraphs": [
            "昔日牧童聚沙戲，若箇阿師來卓庵。",
            "千聖路頭都把斷，不須辛苦誤同參。"
        ],
        "title": "普照菴小憩",
        "id": "7b56b803-73e7-4f64-b817-5b1f29f4b4df"
    },
    {
        "author": "李洪",
        "paragraphs": [
            "午睡初醒緩注湯，一甌清露沃詩腸。",
            "疑君昔日探蟾窟，猶带天邊桂子香。"
        ],
        "title": "飲桂香茶簡翁及甫",
        "id": "7658bd6f-d93a-4e13-86ab-da14a75d3440"
    },
    {
        "author": "李洪",
        "paragraphs": [
            "平湖高柳綠千堆，莫爲尋芳取次回。",
            "欲訪同參德雲老，別峯霽色夕陽開。"
        ],
        "title": "游武夷二絕  其一",
        "id": "2f3911b6-0f2b-4459-9cba-b8c822f3182b"
    },
    {
        "author": "李洪",
        "paragraphs": [
            "野水溶溶易滿堤，十分强半麥成畦。",
            "我來宴坐久無語，日暮春深鶑亂啼。"
        ],
        "title": "游武夷二絕  其二",
        "id": "7f11fe86-7a5a-4813-b394-96090f35dfbb"
    },
    {
        "author": "李洪",
        "paragraphs": [
            "雙鳬蕩漾小池幽，荷葉田田兩見秋。",
            "却恨主人官滿去，荒陂野水狎輕鷗。"
        ],
        "title": "池中雙鴨甚馴籠贈古靈陳仲  其一",
        "id": "2c9a8a4c-9df2-430d-aa26-51a4d450131c"
    },
    {
        "author": "李洪",
        "paragraphs": [
            "飯餘臨檻數龜魚，蛙黽跳浪亦任渠。",
            "籠寄雙鳬古靈去，不因羽客換鵝書。"
        ],
        "title": "池中雙鴨甚馴籠贈古靈陳仲  其二",
        "id": "7f632512-14be-4450-8149-50b9d35b5eb1"
    },
    {
        "author": "李洪",
        "paragraphs": [
            "有德由來必有鄰，得齊潜德感人深。",
            "不勞渠聽甘棠訟，解使偷兒自革心。"
        ],
        "title": "智仲可化盜圖",
        "id": "281abc7a-9906-4b87-856b-5f1b47626b92"
    },
    {
        "author": "李洪",
        "paragraphs": [
            "平生身計拙如鳩，更向周南怨滯留。",
            "無奈春風欺客病，蕙蘭狼籍伴牢愁。"
        ],
        "title": "同子永和貝元復春日韻  其一",
        "id": "1112a6c1-4dc3-4623-ac45-7f172406ea35"
    },
    {
        "author": "李洪",
        "paragraphs": [
            "偶訪東甌謝守家，池塘春草柳陰斜。",
            "遥思上下登山屐，不爲溪頭桃李花。"
        ],
        "title": "同子永和貝元復春日韻  其二",
        "id": "fe0c6ee2-2ded-48ac-a039-5dbf436f4bc3"
    },
    {
        "author": "李洪",
        "paragraphs": [
            "村村春到野花開，蠻榼紅醪盡醉回。",
            "客子哦詩驚節物，林端杜宇不須催。"
        ],
        "title": "同子永和貝元復春日韻  其三",
        "id": "be3b7a61-deae-46b2-aeb5-a978b97637c9"
    },
    {
        "author": "李洪",
        "paragraphs": [
            "杏雨桃鬟一餉紅，楞伽三昧舊家風。",
            "江南江北松楸遠，淚眼昏花瘴霧中。"
        ],
        "title": "同子永和貝元復春日韻  其四",
        "id": "6abecdfb-cbbf-4f97-a738-f1f64f09b8b1"
    },
    {
        "author": "李洪",
        "paragraphs": [
            "今年小稔徧山村，白叟黄童笑倚門。",
            "老瓦爲樽賽田祖，石田多稼慶曾孫。"
        ],
        "title": "題羅源驛用馬駒甫韻  其一",
        "id": "dcb9cef7-6d76-4a9a-942e-ec9d51dfbfa3"
    },
    {
        "author": "李洪",
        "paragraphs": [
            "日斜投宿古禪扉，老宿過同東院西。",
            "到處葛藤無用處，試尋梅萼亞疎籬。"
        ],
        "title": "題羅源驛用馬駒甫韻  其二",
        "id": "afe3fcf4-2f74-44af-866b-933c199182d8"
    },
    {
        "author": "李洪",
        "paragraphs": [
            "已辭悍石嚴灘險，稍快平波婺港行。",
            "夜宿喜逢漁酒市，南風拂面月朧明。"
        ],
        "title": "過婺港",
        "id": "f60e69da-e739-4577-b425-46aed19786c8"
    },
    {
        "author": "李洪",
        "paragraphs": [
            "削成峭壁碧孱顔，石罅高臨毛髮寒。",
            "我有胸中一寸鐵，湛然如水絕波瀾。"
        ],
        "title": "劍池",
        "id": "34a1c6ff-de93-4233-8a2a-5b45a203b8f7"
    },
    {
        "author": "李洪",
        "paragraphs": [
            "五湖四海仰儀形，道貌天真孰可名。",
            "偶泛僊舟來澤國，回先生後見先生。"
        ],
        "title": "謁皇甫清虛",
        "id": "91c4f934-6c99-473d-b1aa-967715d875ed"
    },
    {
        "author": "李洪",
        "paragraphs": [
            "渺渺曦車暘谷升，東封日觀未容登。",
            "山僧更約中宵看，列炬煌煌現聖燈。"
        ],
        "title": "含暉亭",
        "id": "931f404d-0e23-4c65-9384-380bced9e930"
    },
    {
        "author": "李洪",
        "paragraphs": [
            "京塵睬目厭黄埃，蕭颯風櫺聽雨來。",
            "心似芭蕉半憔悴，喜聞蟄戶一聲雷。"
        ],
        "title": "喜雨",
        "id": "64508bd0-a190-46d4-bc6f-064bcad66673"
    },
    {
        "author": "李洪",
        "paragraphs": [
            "誰知歸鴈亭中客，鼓翼來遊鴈蕩山。",
            "更寄鴈圖憑鴈足，秋風孤鴈苦思還。"
        ],
        "title": "題鴈蕩圖寄二兄",
        "id": "cc760962-d153-4fcd-b599-15adb6ee4c3a"
    },
    {
        "author": "李洪",
        "paragraphs": [
            "驅蚊無術但抓膚，燈火無因暫映書。",
            "半夜西風吹急雨，芭蕉聲響竹蕭踈。"
        ],
        "title": "夜坐",
        "id": "c25a1706-cf8e-44b4-bcf1-7612aa6cb7c0"
    },
    {
        "author": "李洪",
        "paragraphs": [
            "寂寞吹香野水濱，霜蜚月墜倍精神。",
            "橫陳故作臨窗影，妙韻誰云畫逼真。"
        ],
        "title": "梅",
        "id": "1a3d940e-bd83-49da-960d-17f34785a847"
    },
    {
        "author": "李洪",
        "paragraphs": [
            "月淡波寒夜向分，斷行孤鴈不堪聞。",
            "扁舟第四橋南泊，無限清愁寄夢雲。"
        ],
        "title": "夜泊第四橋",
        "id": "87f1598e-4360-4781-b8e2-9bc7eb995c4c"
    },
    {
        "author": "李洪",
        "paragraphs": [
            "不令辛苦登螺嶺，再挹泓渟嗽鳳泉。",
            "客鬢自憐塵土滿，嶺松崖竹飽風烟。"
        ],
        "title": "再至義泉院蘇才翁題曰鳳翅泉",
        "id": "a688e35a-ead9-4ae4-a0f7-64808cb960fa"
    },
    {
        "author": "李洪",
        "paragraphs": [
            "清蹕當年從紫皇，絳霄丹桂進霞觴。",
            "夢回猶記鈞天奏，一族紅雲繞赭黄。"
        ],
        "title": "丹桂盡開因思去歲從駕宴賞之盛",
        "id": "9a2a97cd-e747-46e6-aa56-4a03216d7cff"
    },
    {
        "author": "李洪",
        "paragraphs": [
            "空傳狸骨與鵝羣，惟有關西筆可珍。",
            "鑱刻所存猶勁健，歐虞信是捧心人。"
        ],
        "title": "次子都兄借楊凝式帖韻  其一",
        "id": "5615a69d-eb83-4c3e-9dc3-e20004475cab"
    },
    {
        "author": "李洪",
        "paragraphs": [
            "前朝惟有楊虛白，心畫心聲獨擅功。",
            "身縶南冠懷洛寺，恨無北客話高嵩。"
        ],
        "title": "次子都兄借楊凝式帖韻  其二",
        "id": "d7ffcffc-e481-4efe-8091-2c41ddb0d46b"
    },
    {
        "author": "李洪",
        "paragraphs": [
            "楊李書名五季間，江南勁筆儉而寒。",
            "臨摹更陋唐人筆，不脫蘭亭舊界闌。"
        ],
        "title": "次子都兄借楊凝式帖韻  其三",
        "id": "5445ebb9-4609-4b41-abb1-c0bd8553b656"
    },
    {
        "author": "李洪",
        "paragraphs": [
            "尚白寧堪衆楚咻，井湄缾碎愈增愁。",
            "後人歸罪美新作，莫汙蕭郎文選樓。"
        ],
        "title": "和林尚善讀子雲傳夢得詩韻  其一",
        "id": "43c36449-8d1d-4cd2-8bc9-b8374e9b23a1"
    },
    {
        "author": "李洪",
        "paragraphs": [
            "君子惟宜以懿文，後生輕進附僉人。",
            "竹枝空有蠻歌怨，爭似當年略轉鈞。"
        ],
        "title": "和林尚善讀子雲傳夢得詩韻  其二",
        "id": "2c8d032f-113a-4451-97d8-35e41dd56704"
    },
    {
        "author": "李洪",
        "paragraphs": [
            "春晚落花餘碧草，日長舞蝶妬紅蔫。",
            "新荷捲翠簪池面，弱柳垂絲織暝烟。"
        ],
        "title": "用東坡回文韻",
        "id": "559fd2c3-27fc-4a56-a6c8-b4a1f5bdbddd"
    },
    {
        "author": "李洪",
        "paragraphs": [
            "塔上犀牛誰捉得，人中龍種偶相逢。",
            "寂寥千載傳心印，鴈塔光明閟舊蹤。"
        ],
        "title": "安國寺",
        "id": "73579f8f-f698-48f7-9867-a52b9a6d163b"
    },
    {
        "author": "李洪",
        "paragraphs": [
            "古梅瘦竹助蕭疏，剪薙蒿蓬亦甚都。",
            "報政未容須五月，却尋疏影向西湖。"
        ],
        "tags": [
            "西湖"
        ],
        "title": "題華亭尉廳梅館  其一",
        "id": "92adf31c-e34c-4d1f-aa87-8b2c7023c670"
    },
    {
        "author": "李洪",
        "paragraphs": [
            "掃徑開窗事事新，主人解組似行人。",
            "浮香弄影無因得，試促花神作小春。"
        ],
        "title": "題華亭尉廳梅館  其二",
        "id": "a1fba554-4959-4fac-8340-9516569ff8d0"
    },
    {
        "author": "李洪",
        "paragraphs": [
            "口伐奇謀讋可汗，歸來猶著侍臣冠。",
            "燧林草色供詩思，鳳沼春波灧筆端。",
            "誰謂玉堂真學士，暫臨桂管小長安。",
            "元戎十乘無遄邁，上閣宣麻句已團。"
        ],
        "title": "送范至能帥桂林",
        "id": "667384b0-2eed-41d8-8874-d02e48ebc66c"
    },
    {
        "author": "李洪",
        "paragraphs": [
            "簪橐明光備武文，玉麟暫剖別堯雲。",
            "朝中禮樂謀元帥，天下英雄有使君。",
            "陋矣齊丘當十萬，鄙哉諸葛眎三分。",
            "公歸豈作東征遠，彝鼎將書第一勳。"
        ],
        "title": "送史志道帥建康",
        "id": "2b7d9e4d-0293-4434-8557-04ca4ff43fb9"
    },
    {
        "author": "李泳",
        "paragraphs": [
            "卷雪樓前萬里江，亂峰卓列森旗槍。",
            "上有甘公古祠宇，節制洪流掌風雨。",
            "甘公一去踰千年，至今忠義猶凜然。",
            "我來再拜攬塵跡，斜陽白鳥橫蒼烟。"
        ],
        "title": "題甘將軍廟卷雪樓",
        "id": "e9c2fb6a-1697-486c-916d-70b24d4ab2c1"
    },
    {
        "author": "李泳",
        "paragraphs": [
            "草縣一相值，忽思傾蓋時。",
            "年來無限事，別後幾篇詩。",
            "石亂水流急，竹深煙散遲。",
            "兵戈方滿眼，我輩欲何之。"
        ],
        "title": "新昌逢故人",
        "id": "9a8d5a8c-c0ba-4095-ad60-af78b671e0d5"
    },
    {
        "author": "李泳",
        "paragraphs": [
            "山擁千家邑，江涵萬頃天。",
            "洪濤舂落日，老樹秣荒煙。",
            "失路或搔首，夷途爭著鞭。",
            "勞生幾寒暑，半鬢已蒼然。"
        ],
        "title": "西興",
        "id": "ade74d8a-2a21-4491-b8a5-887556aafa40"
    },
    {
        "author": "李泳",
        "paragraphs": [
            "華髮中年感，青陽萬物和。",
            "倦尋先友記，貧羨力田科。",
            "江遠千帆落，天空一雁過。",
            "還家得新歲，童稚想婆娑。"
        ],
        "title": "華髮",
        "id": "2e9ade22-00d6-4802-b3d5-867b1fcaf173"
    },
    {
        "author": "李泳",
        "paragraphs": [
            "滄洲葉脫風有聲，漁舠兩兩從復橫。",
            "菁江步口日欲沒，竹山潭邊潮欲生。"
        ],
        "title": "秋江打魚  其一",
        "id": "10c4f238-fefa-4f69-8f97-2b96d4e7ed72"
    },
    {
        "author": "李泳",
        "paragraphs": [
            "鳴榔四合波圍蹙，掛網雪鱗穿翠束。",
            "驚起沙頭白雁群，斜行書破秋天綠。"
        ],
        "title": "秋江打魚  其二",
        "id": "b74b69d9-0120-4629-a757-b786a21ca1a3"
    },
    {
        "author": "李泳",
        "paragraphs": [
            "鮮鮮歌者衣，扎扎機中練。",
            "美人富千綺，寒女無一綫。",
            "古風日以遠，薄俗日以變。",
            "悲哉扊扅歌，女子羞自衒。",
            "男兒乖持操，蹙踖歎貧賤。"
        ],
        "title": "擬古",
        "id": "9be50af6-d360-4790-8a3a-290679c678b4"
    },
    {
        "author": "李淛",
        "paragraphs": [
            "青山繞屋藍光重，流水衝階碧蘚滋。",
            "獨坐午窗誰晤語，鷓鴣聲裏竹陰移。"
        ],
        "title": "普照院",
        "id": "3eac0455-1326-4e08-8df8-8d6ea13ebac0"
    }
]