[
    {
        "author": "彭龟年",
        "paragraphs": [
            "革履如今远帝庐，眼前忧念总区区。",
            "黄钟一气元来在，安得先生起亚夫。"
        ],
        "title": "送郑尚书守建安十首  其九",
        "id": "be5d23b3-9ed5-4365-b1d3-f75bc0789ce2"
    },
    {
        "author": "彭龟年",
        "paragraphs": [
            "好风佳月满襟怀，尝到先生丈室来。",
            "今日忽为江海别，此心肯逐晚潮回。"
        ],
        "title": "送郑尚书守建安十首  其一○",
        "id": "fefffa39-c79a-46e4-a710-92a5985f24f3"
    },
    {
        "author": "彭龟年",
        "paragraphs": [
            "轻辞绿野逐征夫，踏遍溪山总不如。",
            "莫爱画图尝在眼，渠侬还亦爱吾庐。"
        ],
        "title": "和张宪吴园山居二首  其一",
        "id": "4c0cde54-22be-435b-ab04-e722fa16d3e1"
    },
    {
        "author": "彭龟年",
        "paragraphs": [
            "参天乔木镇山川，栽种成阴知几年。",
            "仰止名园今老矣，卷舒画轴思悠然。"
        ],
        "title": "和张宪吴园山居二首  其二",
        "id": "79f7296f-5e5c-4900-9b28-ecb7f078eda8"
    },
    {
        "author": "彭龟年",
        "paragraphs": [
            "道义交情不用盟，鸣谦肯作震雷惊。",
            "论功平勃非吾事，付与人间仔细评。"
        ],
        "title": "和向大夫坐韵",
        "id": "d7573ede-cf80-4e1a-a9cd-c5b799627e4c"
    },
    {
        "author": "彭龟年",
        "paragraphs": [
            "凉月纷纷弄彩衣，桑弧蓬矢拂庭闱。",
            "不因妙语从君得，何事茅檐星斗稀。"
        ],
        "title": "谢刘大权为寿",
        "id": "09fbb051-c187-42d6-9ed7-fbb6eb32a216"
    },
    {
        "author": "彭龟年",
        "paragraphs": [
            "岷山斗险介巴江，天地精神此晦藏。",
            "已发峨眉清一段，公家父子又相望。"
        ],
        "title": "寿张京尹十首  其一",
        "id": "4e602f3a-24d1-4c76-88c8-ae606e12127e"
    },
    {
        "author": "彭龟年",
        "paragraphs": [
            "尽心堂上得心传，妙处机缄共一天。",
            "玉骨冰姿更相似，黑头只欠着貂蝉。"
        ],
        "title": "寿张京尹十首  其二",
        "id": "97389bdc-3a81-40c2-b8f0-badd4a9b99a3"
    },
    {
        "author": "彭龟年",
        "paragraphs": [
            "四百山河朝帝京，紫岩有志未全伸。",
            "知公久抱中原略，日日搜罗度外人。"
        ],
        "title": "寿张京尹十首  其三",
        "id": "cdf3414c-27a9-4b68-82e1-e077cb97d8ec"
    },
    {
        "author": "彭龟年",
        "paragraphs": [
            "纳湖千顷自源流，淡淡春风百尺楼。",
            "尽出诗书到功业，只今天下瞩君侯。"
        ],
        "title": "寿张京尹十首  其四",
        "id": "7e603546-0af8-4f2a-a494-61ca7534f5a9"
    },
    {
        "author": "彭龟年",
        "paragraphs": [
            "天府何为屈我公，谩将烦处压才雄。",
            "若兼二辅亦可了，万化斡旋犹有功。"
        ],
        "title": "寿张京尹十首  其五",
        "id": "f5e7a648-0c74-4a07-8cdc-6356d4e2f9f1"
    },
    {
        "author": "彭龟年",
        "paragraphs": [
            "弹压殊非翼翼商，藉公惠养破天荒。",
            "从今若说京都政，不数前张数後张。"
        ],
        "title": "寿张京尹十首  其六",
        "id": "c67c0a3a-d363-4ba1-82f7-6987429b51fd"
    },
    {
        "author": "彭龟年",
        "paragraphs": [
            "湖面拨开双眼翳，湖头拔立一堤金。",
            "先生能事真如此，捍涤羣邪即此心。"
        ],
        "title": "寿张京尹十首  其七",
        "id": "3bfa30a7-004d-4d8c-a429-452c948f4772"
    },
    {
        "author": "彭龟年",
        "paragraphs": [
            "翁儿一笑大欢足，鸡犬不惊仁意多。",
            "欲得使君真实谛，直须堂外识中和。"
        ],
        "title": "寿张京尹十首  其八",
        "id": "873f1c1c-7305-4ab2-8d21-611605909c32"
    },
    {
        "author": "彭龟年",
        "paragraphs": [
            "鲰生何幸倚门墙，千里崎岖入帝乡。",
            "赢得菊花𣂏寿酒，今年又近一重阳。"
        ],
        "title": "寿张京尹十首  其九",
        "id": "79ab0530-dfee-4669-a622-da92edd46789"
    },
    {
        "author": "彭龟年",
        "paragraphs": [
            "欲颂公侯学鲁人，怕冲大尹罢长吟。",
            "亦知已有长生诀，四益斋中四益箴。"
        ],
        "title": "寿张京尹十首  其一○",
        "id": "409bb961-22c5-40ef-9f7d-aa0ac849a1e3"
    },
    {
        "author": "彭龟年",
        "paragraphs": [
            "扶舆磅礴满清虚，未必山川独有余。",
            "欲识秀盘无尽处，吟风弄月得吾初。"
        ],
        "title": "为张氏题秀盘阁",
        "id": "1667d598-d02f-43db-ba19-9f42b298d685"
    },
    {
        "author": "彭龟年",
        "paragraphs": [
            "已闻鼓箧无秦锐，肯为论文学贾留。",
            "夺我清风俄顷尔，梦回真若隔三秋。"
        ],
        "title": "王文伯将校艺漕闱过我取别肯作一夕饮酒竟犹子留之西斋厥明文伯有诗敬赓原韵",
        "id": "599f90fd-d32c-4258-aa13-1a0cba14e85b"
    },
    {
        "author": "彭龟年",
        "paragraphs": [
            "以愚名谷意何如，肯以愚溪认作吾。",
            "天地中间有真我，萧然陋巷不关渠。"
        ],
        "title": "刘宗元索余赋愚谷古人以愚自命及命人者多矣余不暇辨姑以二绝言愚之理云  其一",
        "id": "1c26a1c0-88e6-4067-8dd6-fef2b8a84b4f"
    },
    {
        "author": "彭龟年",
        "paragraphs": [
            "命谷为愚谷曰愚，人心难似谷心虚。",
            "夫君若踏归愚路，坐断人间毁与誉。"
        ],
        "title": "刘宗元索余赋愚谷古人以愚自命及命人者多矣余不暇辨姑以二绝言愚之理云  其二",
        "id": "1830ca26-19f3-4740-9aee-49b4b515501a"
    },
    {
        "author": "彭龟年",
        "paragraphs": [
            "仲洪作尉南安县，示我西园药石辞。",
            "莫道近民民易扰，官清民近更相宜。"
        ],
        "title": "送徐仲洪尉南安八首  其一",
        "id": "5eb72020-daf1-4b24-abb9-37bd75f4c8ee"
    },
    {
        "author": "彭龟年",
        "paragraphs": [
            "圣朝宽令捷惊霆，尉不留心竟不行。",
            "万事闿端皆在我，安危便可到苍生。"
        ],
        "title": "送徐仲洪尉南安八首  其二",
        "id": "bb2f291a-aeae-4879-89c0-58b3ac95e03d"
    },
    {
        "author": "彭龟年",
        "paragraphs": [
            "催科莫作扰人看，趁此登场早了官。",
            "坐视贪残败吾子，不如自放一分宽。"
        ],
        "title": "送徐仲洪尉南安八首  其三",
        "id": "f9d77d79-c515-4ef6-9057-8e274304eb9d"
    },
    {
        "author": "彭龟年",
        "paragraphs": [
            "若见村中小校师，教将义理训童儿。",
            "四端五品人人有，莫道冥顽不与知。"
        ],
        "title": "送徐仲洪尉南安八首  其四",
        "id": "bbcebb79-f867-480e-9ff9-5df4b391d686"
    },
    {
        "author": "彭龟年",
        "paragraphs": [
            "椎牛酌酒是民顽，明约科条墟里间。",
            "若更宽他衣食路，桑间陌上自闲闲。"
        ],
        "title": "送徐仲洪尉南安八首  其五",
        "id": "fd0ce006-a04a-40a7-9d46-352f2b78a256"
    },
    {
        "author": "彭龟年",
        "paragraphs": [
            "血气谁无未免争，腰牛公牍角蜗情。",
            "半非半是先须识，但要吾心似水平。"
        ],
        "title": "送徐仲洪尉南安八首  其六",
        "id": "e06d78bf-36d6-4ba7-b602-d89d7d8ee1dc"
    },
    {
        "author": "彭龟年",
        "paragraphs": [
            "作尉之难似胗尸，一生一死总吾为。",
            "是心倘有分毫歉，脱手翻车悔莫追。"
        ],
        "title": "送徐仲洪尉南安八首  其七",
        "id": "6758e6f6-038a-4b94-9eeb-2ce39e28913f"
    },
    {
        "author": "彭龟年",
        "paragraphs": [
            "手弓皆是虎狼才，巡徼宁无去复来。",
            "倏去倏来无滞迹，蝗螟虽过不为灾。"
        ],
        "title": "送徐仲洪尉南安八首  其八",
        "id": "7bac612d-5d03-4bc1-9550-7dd857dfc275"
    },
    {
        "author": "彭龟年",
        "paragraphs": [
            "群儿爱盆花，如我爱其子。",
            "但将养花心，委曲求诸己。",
            "花不负人力，随时深浅红。",
            "种学得如此，岂不慰乃翁。"
        ],
        "title": "盆花示儿",
        "id": "f6acc552-0751-4f13-bb1c-9718b8550a8e"
    },
    {
        "author": "曾丰",
        "paragraphs": [
            "维尧则天，与天同大。",
            "俯视九州，细于一芥。",
            "挈以畀舜，超然自迈。",
            "维舜则尧，与尧同高。",
            "俯视四海，细于一毫。",
            "挈以畀禹，熙然自陶。",
            "尧舜之禅，允矣嘉躅。",
            "若稽厥龄，或髦攸趣。",
            "洪惟高宗，纔五十六。",
            "遽行尧事，有断于独。",
            "洪惟寿皇，纔六十三。",
            "遽行舜事，不谋于佥。",
            "未倦于勤，先养其恬。",
            "功成身退，道与天参。",
            "圣人视天，递进递退。",
            "进退俱休，尧舜之运。",
            "于赫两朝，德宏业峻。",
            "铢较寸量，宁啻尧舜。",
            "尧七十六，治水云初。",
            "咨岳试鲧，不遑宁居。",
            "高宗时则，斯庆寿余。",
            "久与道息，心实若虚。",
            "舜六十三，即真云始。",
            "咨岳相禹，不遑宁止。",
            "寿皇时则，斯巽位已。",
            "新与道休，心豁若洗。",
            "凡退政几，等与大徽。",
            "此退之蚤，彼退之迟。",
            "迟容可及，蚤孰踰斯。",
            "凡传国玺，等谓大媺。",
            "彼传之贤，此传之子。",
            "贤容可求，子孰获只。",
            "传子若贤，一出于天。",
            "天固与子，尤人所便。",
            "便而遂者，荣具庆全。",
            "退蚤若迟，一关于数。",
            "数固与蚤，尤人所慕。",
            "慕而得之，荣全庆具。",
            "蚤于尧舜，三十三年。",
            "独不一後，独不一先。",
            "两朝脗合，时乃自然。",
            "舜後于尧，七岁而禅。",
            "胡为尔稽，匪有攸恋。",
            "不欲与尧，匹休齐善。",
            "寿皇禅意，盖与舜俱。",
            "所後七年，匪迹是拘。",
            "不期而同，自然之符。",
            "高宗禅时，久旸忽雨。",
            "雨应云何，恩洽以溥。",
            "寿皇禅时，久雨忽旸。",
            "旸应云何，德辉以光。",
            "得天之应，诞彰孔盛。",
            "新皇丕承，合为三圣。",
            "用牲于庙，靡灵弗歆。",
            "式昭新皇，上合天心。",
            "决政于堂，靡怀弗畅。",
            "式昭新皇，下符人望。",
            "天人同归，欲逃莫从。",
            "虽父传子，亶为至公。",
            "汉唐岂无，揖逊之主。",
            "非出本心，未为盛举。",
            "猗三圣君，真尧舜禹。",
            "三圣一家，累洽重华。",
            "前未之有，後无以加。",
            "小臣献颂，大而非夸。"
        ],
        "title": "绍兴淳熙两朝内禅颂",
        "id": "4a5c49c6-1768-47ad-a19f-0bd9e838d7fd"
    },
    {
        "author": "曾丰",
        "paragraphs": [
            "斌哉公兮。",
            "丁黎牾兮，反自捬兮。",
            "亶元后天覆无我若汝兮，董尔僚厘吾天序兮。",
            "九法茂茂勃其竖兮，谁又我𧣒兮。",
            "尔校传相驩，勿阐而㿪兮，勿䦱而靬兮，勿闿而篓韔靫韊兮。",
            "逡其虎贲以自媻兮。"
        ],
        "title": "修文立武颂  其一",
        "id": "c46822df-eb85-4295-b2ff-5bd56be19145"
    },
    {
        "author": "曾丰",
        "paragraphs": [
            "斌哉公兮。",
            "丁黎狺兮，反自揗兮。",
            "亶元老地载无我若人兮，麾尔校迪吾天伦兮。",
            "三纲几几廪其敶兮，谁又我{门宾}兮。",
            "尔黎传相告，勿摅而韣兮，勿抉而箙兮，勿掀而鞬䡬㣂{𥫗椂}兮。",
            "逶其蚁溃以自宓兮。"
        ],
        "title": "修文立武颂  其二",
        "id": "0ea2d0f0-189a-462f-a451-bc733ecce4e1"
    },
    {
        "author": "曾丰",
        "paragraphs": [
            "斌哉公兮。",
            "丁黎䍴兮，反自揆兮，亶元戎海涵无我若尔兮，格尔黎寤吾天理兮。",
            "五常炳炳劼其履兮，谁又我抵兮。",
            "吾伍传相号，勿袖而弢兮，勿繟而轑兮，勿纾而医韘皾櫜兮。",
            "逛其虻附以自陶兮。"
        ],
        "title": "修文立武颂  其三",
        "id": "23388d81-0689-4930-a8ed-b5271ea63c10"
    },
    {
        "author": "曾丰",
        "paragraphs": [
            "旦谷兮辰刚，聿蠲衷兮斋以庄。",
            "孔伛兮再拜，擎厥拳兮三迎将。",
            "飞廉扫兮涴者以清，赤松洒兮溽者以凉。",
            "灵之来，嫖嫖兮若翔兮上。",
            "灵之下，婉婉兮若倚兮傍。",
            "灵之趋，躞躞兮若参兮前。",
            "灵之坐，盘盘兮若据兮中央。",
            "乃陈兮太牢，侑以兮糜餹。",
            "糕柔兮膋肉，腯鼠脑脆兮糜芗。",
            "灵其肸只，勿虚我佖只。",
            "世传沙宅兮亥地，泥屋兮壬方。",
            "枣种兮南舍，风来兮东厢。",
            "夫是谓兮宜蚕征，其如我教兮未详。",
            "顾蚕兮消长，惟灵兮弛张。",
            "纷再登三熟与四出，信吉利而盖故常。",
            "雅志兮蚕事，匪徒制兮已之装。",
            "丝吾欲系象兮俾不折，茧吾欲投火兮俾不伤。",
            "于以试兮允哉验，殆将补兮舜裳。",
            "灵其烱只，勿虚我景只，蛹有种，蛾有秧。",
            "圆峤兮色黑，寒国兮色苍。",
            "丝一指兮大，茧一尺兮长。",
            "蚕有兮彼异，何当畀兮千斯箱。",
            "灵其攸只，勿虚我企只。"
        ],
        "title": "祀蚕先",
        "id": "bf17aacc-5402-48dc-b6ac-af1cda4d83ae"
    },
    {
        "author": "曾丰",
        "paragraphs": [
            "曰来紫姑，哕甘有兮松醽，糅以兮胶饧。",
            "紫姑来下肸余馨。",
            "哕辛有兮椒醁，糅以兮葱𩛺，紫姑来下肸余馥。",
            "哕淡有兮桃醾，糅以兮柏饴。",
            "紫姑来下肸予馡。",
            "哕三熏兮三酹，夫有恳兮其敢昧。",
            "久求如愿兮，顾兹在几为余兮割爱。",
            "哕来紫姑，伊嫠且羣。",
            "哕凡借颜色，饶髭须。",
            "哕厥有李赤豫让范雎。",
            "哕若乃鬼残，彼非刑余。",
            "哕彼所有若所无，缓急自可相须。",
            "哕讵必如愿，而弗以乞余。",
            "哕羌紫姑，形不露脰而有影若拇，殆余授邪。",
            "哕羌如愿，声不露噣而有响若吽，殆余扣邪。",
            "公其愿贵，或愿富邪。",
            "贵岂能玉余骨使莫腐，富岂能冰余肉使莫臭邪。",
            "文章可传，金石不朽。",
            "要责其精，须迟以久。",
            "余心所愿，汝假之寿。",
            "应声莽卤，似曰有有。"
        ],
        "title": "乞如愿",
        "id": "4e3fc8f6-78f7-40c2-8fbd-71de548961e2"
    },
    {
        "author": "曾丰",
        "paragraphs": [
            "赤精炎官兮，神一灵兮幻只。",
            "鸿泽厖施兮，神一念兮肧只。",
            "上清委照兮，神功行兮简只。",
            "浩劫弥沙兮，神庆休兮绵只。",
            "太虚窈窕兮，神徜徉兮栖只。",
            "濒海渺弥兮，神漫浪兮侨只。",
            "沆瀣溟涬兮，神固自兮饫只。",
            "肥腯芬芗兮，神孰何兮肸只。",
            "昏顿颛冥兮，神恻怛兮矜只。",
            "颠连号呼兮，神恍惚兮耸只。",
            "焄蒿凄怆兮，神凭凭兮下只。",
            "狎猥媟嬻兮，神恢恢兮涵只。",
            "讄曰蒙以兮景只，有嘉斯肴兮罗只，有旨斯醑兮酹只。",
            "神兮歆只，有皎斯衷兮监只，有蹇斯数兮翊只。"
        ],
        "title": "祀南海神",
        "id": "bb6cc390-9614-4030-a31a-da5fdd3f2afa"
    },
    {
        "author": "曾丰",
        "paragraphs": [
            "漓之水浮兮，粗资以汰。",
            "漓之水激兮，顽资以淬。",
            "漓之水清兮，垢资以洒。",
            "漓之水润兮，槁资以溉。"
        ],
        "title": "漓之水  其一",
        "id": "7f9c4fa2-1697-46dd-b7ce-2bdd950837c8"
    },
    {
        "author": "曾丰",
        "paragraphs": [
            "漓者离也，胡离乎东而西其会。",
            "永言西大，不渤而汇。",
            "靡资弗沛，四有一逮。",
            "亦孔之快。"
        ],
        "title": "漓之水  其二",
        "id": "5e5f7ee0-76df-4bd3-ae96-9403f1301733"
    },
    {
        "author": "曾丰",
        "paragraphs": [
            "漓者离也，胡离乎西而东其迈。",
            "永言西隘，不飓而濑。",
            "靡资弗碍，四无一逮。",
            "亦孔之慨。"
        ],
        "title": "漓之水  其三",
        "id": "306a0547-5a81-4701-8e8d-3229293aa416"
    },
    {
        "author": "曾丰",
        "paragraphs": [
            "逮固罔功，不逮宁罔罪。",
            "谁谓匪诖，又谁谓无悔。",
            "离哉离哉，固云㣻哉，宁固云憝哉。",
            "离哉离哉，固云夬哉，宁固云駾哉。"
        ],
        "title": "漓之水  其四",
        "id": "ab9a60a7-fef7-4131-bca8-637151603886"
    },
    {
        "author": "曾丰",
        "paragraphs": [
            "莫予我食，食于公庾。",
            "我归遭雨，我不以为苦也。"
        ],
        "title": "我归遭雨  其一",
        "id": "5cd3dfa2-f09e-41b2-b574-f2bcdb0b1413"
    },
    {
        "author": "曾丰",
        "paragraphs": [
            "莫予我衣，衣于公府。",
            "我归遭雨，我不以为苦也。"
        ],
        "title": "我归遭雨  其二",
        "id": "54dca21f-631f-4323-a241-36068f1e9ec7"
    },
    {
        "author": "曾丰",
        "paragraphs": [
            "莫予我居，居于公宇。",
            "我归遭雨，我不以为苦也。"
        ],
        "title": "我归遭雨  其三",
        "id": "cab21e6e-9cd9-4ba0-b24e-ee4cf5073362"
    },
    {
        "author": "曾丰",
        "paragraphs": [
            "九月庚庚，金风䬝䬝。",
            "菊之有之，强名金精。",
            "九月庚庚，玉露泠泠。",
            "菊之有之，强名玉英。",
            "精英为菊，薄畀其赢。",
            "公于精英，裒其大成。"
        ],
        "title": "九月  其一",
        "id": "c33e2df5-b663-4dce-9e8c-bf70f21c267e"
    },
    {
        "author": "曾丰",
        "paragraphs": [
            "精英攸结，霜莫之折。",
            "小字女节，公生烈烈。",
            "精英攸凝，霜莫之陵。",
            "小字女茎，公生亭亭。",
            "女茎曰咄，挺其自拔。",
            "涵濡天渥，吾不如女叶。",
            "女叶曰嗟，偃其自奢。",
            "渐寖天和，吾不如女华。"
        ],
        "title": "九月  其二",
        "id": "8fc072ae-6f3e-4f28-852e-5c72b54ac654"
    },
    {
        "author": "曾丰",
        "paragraphs": [
            "彼女华者，有都其色。",
            "公所养兮，亦孔之泽。",
            "彼女华者，有都其香。",
            "公所立兮，亦孔之芳。",
            "彼女华者，有都其味。",
            "公所调兮，亦孔之旨。"
        ],
        "title": "九月  其三",
        "id": "5b0a013d-ccc8-423f-a77c-020837d88770"
    },
    {
        "author": "曾丰",
        "paragraphs": [
            "八月撷葵，十月撷梨。",
            "匪蚤伊迟，菊在中兮，有神有奇。",
            "于以却艾，宁复云耆。",
            "八月撷枣，十月撷稻。",
            "匪迟伊蚤，菊在中兮，有化有造。",
            "于以却老，宁复云耄。"
        ],
        "title": "九月  其四",
        "id": "7f2cd9df-3a98-4e85-b12b-d7e1f5cc8273"
    },
    {
        "author": "曾丰",
        "paragraphs": [
            "既浣之後，未望之先。",
            "有诞初辰，有秩初筵。",
            "公呼子孙，尔来吾前。",
            "有觞弗他酭，维菊可以酒，饮之长寿。",
            "有釜勿他烹，惟菊可以羹，餐之长生。",
            "饮少辄酣，餐少辄饫。",
            "公举其步，谓殆神助。",
            "客揽其履，谓殆仙去。",
            "惠然肯留，永为国之柱。"
        ],
        "title": "九月  其五",
        "id": "72987bb2-458e-47ec-8255-c4350e8f0caa"
    },
    {
        "author": "曾丰",
        "paragraphs": [
            "春风穆穆，有粲若鋈。",
            "独出者英，既亭既矗。",
            "孰刻之玉，公旰翫兮忘𩛺。",
            "春雨涔涔，有粲若琳。",
            "八出者须，既挺既参，孰刻之金，公旰玩兮忘簪。",
            "八表一里，盖九畴云尔。",
            "英须如之，亦孔之𧁼。",
            "一中八边，盖九州云然。",
            "英须如之，亦孔之葏。",
            "九畴之中，屹其皇极。",
            "彼孔𧁼兮，中兮若屹。",
            "九州之中，岿其王畿。",
            "彼孔葏兮，中兮独岿。",
            "中者得所，旁者得侣。",
            "主董其臣，臣扈其主。",
            "它华岂不须，莫如此都。",
            "与天地合，自然之符。",
            "它花岂不蕊，莫如此微。",
            "与天地合，自然之礼。",
            "游仙感止，心兮朝真。",
            "游贵感止，心兮拱辰。",
            "天予平园，仙爱之瑛。",
            "英左英右，几须卓立。",
            "公岂不怀，向为辅弼。",
            "天予平园，僊爱之瑛。",
            "英前英後，几须勃兴。",
            "公岂不怀，向为疑丞。",
            "天予平园，僊爱之瑛。",
            "英奥英窔，几须夐奋。",
            "公岂不怀，向为藩翰。",
            "有衔大恩，不亡至尊。",
            "梦游魏阙，觉在陶门。",
            "胸中有兮乐国，天下无兮平园。",
            "华来自北，悦公之色。",
            "公饮酒兮，兴止于适。",
            "却老还童，与华同泽。",
            "华闿自春，怡公之神。",
            "公赋诗兮，兴发于贞。",
            "陶情归性，与华同纯。",
            "纯极兮生白，白极兮招涅。",
            "矫入太素，文反于质。",
            "驯归太玄，白守以黑。",
            "公同乎造物。"
        ],
        "title": "有粲",
        "id": "4d06b23f-b187-4596-a589-dac23683dda1"
    },
    {
        "author": "曾丰",
        "paragraphs": [
            "芙蓉居右，华盖居後。",
            "象居其间，不几培塿。",
            "爰架余宫，爰栖余踪。",
            "坐而睨之，主卑客崇。",
            "卑者当足，崇者当目。",
            "崇卑不同，余却得象之精，忘象之形。",
            "筑堂对象，拔翠横青。",
            "有粲兮色，有涵兮德。",
            "柳下之介，伯夷之特。",
            "颜之坐忘，孔之屏息。",
            "彼混莫伦，余配以仁。",
            "彼矫莫亲，余交以神。",
            "无彼无此，孰主孰宾。",
            "余爱之溺，孰不云癖。",
            "象山难忘，道山可易。",
            "于彼游心，于此扫迹。"
        ],
        "title": "爱山堂",
        "id": "933cdab7-584b-4a90-912d-81d1eb53272d"
    },
    {
        "author": "曾丰",
        "paragraphs": [
            "南有刺蓐，又有刺竹。",
            "有刺竹矣，无刺蓐矣。",
            "彼竹何族，有刺如簇。",
            "蹴之者瘃，天委彼酷。",
            "谁使尔蹴，尔瘃谁讟。",
            "达者蹈足，恚者仄目。",
            "斧斤俶俶，自贻伊蝮。",
            "天道好复，况利于竹。"
        ],
        "title": "南有刺  其一",
        "id": "21c39b54-dd64-4160-96ca-97bc6ae8f2f6"
    },
    {
        "author": "曾丰",
        "paragraphs": [
            "南有刺竹，又有刺木。",
            "有刺木矣，无刺竹矣。",
            "彼木何族，有刺如簇。",
            "触之者衂，天委彼酷。",
            "谁使尔触，尔衂谁讟。",
            "达者鼓腹，歜者裂肉。",
            "斧斤畟畟，自贻伊毒。",
            "天道好复，况利于木。"
        ],
        "title": "南有刺  其二",
        "id": "f69bd9de-e901-41cb-a493-193e59385c42"
    },
    {
        "author": "曾丰",
        "paragraphs": [
            "公之还，谓常还兮，独不谓公害。",
            "着儒冠，学其籋矣，于圣之关。",
            "仕其簉矣，于鼌之端。",
            "孰驱我牡，兀淛之湍。",
            "孰驾我熊，兀桂之岏。",
            "交中互外，迭来更繁。",
            "壹心苦力，几暑且寒。",
            "于何景远，于此怀安。",
            "四三皇王，效何当完。",
            "九八元凯，志若为阑。",
            "斯梦斯环兮，隮我阊阖之间兮。"
        ],
        "title": "公之还  其一",
        "id": "fa3067eb-d652-4a8b-ae7e-954219e143cc"
    },
    {
        "author": "曾丰",
        "paragraphs": [
            "公之还，谓常还兮，独不谓公害。",
            "峨粤冠，上意我东，南忧谁宽。",
            "伊素若赤，维翰维藩。",
            "校妥尔寝，甿恬尔餐。",
            "伊碧若朱，维幢维幡。",
            "外藻曾几，中渠殆单。",
            "肆是蛮狃，申之瘴奸。",
            "里之知之，宁是弗言。",
            "上之听之，宁是弗叹。",
            "斯赐斯环兮，𨔤我湘漓之干兮。"
        ],
        "title": "公之还  其二",
        "id": "22860377-e985-479b-a2a7-20f4767ae741"
    },
    {
        "author": "曾丰",
        "paragraphs": [
            "公之还，谓常还兮，独不谓公害。",
            "弹鼌冠，斯传于驲，尚行于鹓。",
            "何以居之，宰臣曰囏。",
            "岂无鸡舌，辅以麋丸。",
            "于逶于蛇，与鼌为羽翰。",
            "岂无辟水，枕以桥门。",
            "于𩤛于卬，与士为芝兰。",
            "天子曰咈，唯才是论。",
            "胡为乎天骥，而豢之阑。",
            "胡为乎隋珠，而藉之弹。",
            "厥居惟闶，厥立惟胖。",
            "斯佩斯环兮，毕我鼎彝之残兮。"
        ],
        "title": "公之还  其三",
        "id": "87b486c7-6615-46d5-9cda-743164185769"
    },
    {
        "author": "曾丰",
        "paragraphs": [
            "公之西矣，蜀人是谣，都人是嚣。",
            "诏予华衮，亟哉来朝。",
            "彩熊既税，彩鹢既发。",
            "月逗岁遛，竣其未达。",
            "都人曰嘻，吾国君师。",
            "欲猷欲为，未得良毗。",
            "公归何迟。"
        ],
        "title": "公迈何遄  其一",
        "id": "36eb9c21-6f5c-4851-a010-21788748cc7c"
    },
    {
        "author": "曾丰",
        "paragraphs": [
            "公之东矣，蜀人是恋，潭人是羡。",
            "诏予油幢，亟哉往殿。",
            "列城既倾，列骑既迎。",
            "日裴月徊，倘其未行。",
            "潭人曰噢，吾家耋孺。",
            "不襦不袴，莫能略顾。",
            "公来何暮。"
        ],
        "title": "公迈何遄  其二",
        "id": "471abb1a-1bc4-4100-ae30-b2332494410e"
    },
    {
        "author": "曾丰",
        "paragraphs": [
            "公之南矣，潭人是怀，洪人是留。",
            "议夺朱幡，亟哉还休。",
            "御者既靷，饯者既挽。",
            "俄驰顷驱，僄其未返。",
            "洪人曰嘕，吾土山川。",
            "有真有仙，可伴长年。",
            "公迈何遄。"
        ],
        "title": "公迈何遄  其三",
        "id": "9c8de238-d4b9-489d-aa60-b32a6110492a"
    },
    {
        "author": "曾丰",
        "paragraphs": [
            "彼莲之美，心乎爱矣。",
            "所爱与直，渊乎其似。"
        ],
        "title": "彼莲之美  其一",
        "id": "b0a99e4c-78ec-4153-9a09-3c29186d7aa5"
    },
    {
        "author": "曾丰",
        "paragraphs": [
            "厥根玲珑，庶乎屡空。",
            "厥干洞然，同乎大通。"
        ],
        "title": "彼莲之美  其二",
        "id": "906b1008-5954-429d-ae36-76535be10c37"
    },
    {
        "author": "曾丰",
        "paragraphs": [
            "厥华尚赤，故为火德。",
            "厥德靡常，虚室生白。"
        ],
        "title": "彼莲之美  其三",
        "id": "91ac1aab-c51a-44be-a448-25b16ae3226a"
    },
    {
        "author": "曾丰",
        "paragraphs": [
            "受知濂溪，爱莫助之。",
            "邹子知之，久而敬之。"
        ],
        "title": "彼莲之美  其四",
        "id": "4c9e699a-37a0-4974-945f-cfe61ba4fc5a"
    },
    {
        "author": "曾丰",
        "paragraphs": [
            "明日大夫，何嘉瑞兮。",
            "秋金锐兮，凉风至兮。",
            "公生与□，澄骨气兮。",
            "寖嶷嶷然，国之器兮。"
        ],
        "title": "明日大夫  其一",
        "id": "07041b64-f257-40e0-b939-5d5c390ee43d"
    },
    {
        "author": "曾丰",
        "paragraphs": [
            "明日大夫，何嘉贶兮。",
            "老火亢兮，白露降兮。",
            "公生与俱，凝骨相兮。",
            "寖蔼蔼然，朝之望兮。"
        ],
        "title": "明日大夫  其二",
        "id": "daabb9f8-d9ca-4a10-bf11-bca4c2663f60"
    },
    {
        "author": "曾丰",
        "paragraphs": [
            "明日大夫，何日侯兮。",
            "有白其苴，男爵优兮。",
            "匪朝伊夕，九冕旒兮。",
            "功崇业广，亘千秋兮。"
        ],
        "title": "明日大夫  其三",
        "id": "c9ea5af4-1bfa-4fba-9762-b6aa0108c674"
    },
    {
        "author": "曾丰",
        "paragraphs": [
            "明日大夫，何日卿兮。",
            "有苍其佩，礼官清兮。",
            "匪朝伊夕，九繁缨兮。",
            "名遂身退，绵千龄兮。"
        ],
        "title": "明日大夫  其四",
        "id": "ddc24e27-e7e8-4d5d-a236-e27e9f9d0d7d"
    },
    {
        "author": "曾丰",
        "paragraphs": [
            "今夕何夕，粲者如许。",
            "日在于参，心在于户。",
            "心与火俱，火为心主。",
            "老人在南，盖得其所。"
        ],
        "title": "今日何夕  其一",
        "id": "5febe7a0-fb7a-466b-a15e-2b5d2d967bf5"
    },
    {
        "author": "曾丰",
        "paragraphs": [
            "今夕何夕，粲者如许。",
            "其月蕤宾，其日甲午。",
            "午与火俱，火为午主。",
            "老臣在南，盖得其侣。"
        ],
        "title": "今日何夕  其二",
        "id": "58a2ccaa-731f-49c9-ae6b-3912bc322de2"
    },
    {
        "author": "曾丰",
        "paragraphs": [
            "今夕何夕，绵雨其零。",
            "于昨之日，维蜩始鸣。",
            "有祥其声，我国无英，我公挺生。"
        ],
        "title": "今日何夕  其三",
        "id": "f66cb1be-5228-4c7a-99a4-e96b5485e162"
    },
    {
        "author": "曾丰",
        "paragraphs": [
            "今夕何夕，景风其扬。",
            "于明之朝，维月既望。",
            "有祯其象，我后无相，我公直上。"
        ],
        "title": "今日何夕  其四",
        "id": "3e4e9b0a-01b8-44bb-8464-abce7360848c"
    },
    {
        "author": "曾丰",
        "paragraphs": [
            "今夕何夕，袢暑其蒸。",
            "于後之旦，维槿始荣。",
            "有绰其声，我后中兴。",
            "我公协成，有功有能。",
            "我后显旌，不伐不矜。",
            "我氓盛称，我氓盛称，我公长生。"
        ],
        "title": "今日何夕  其五",
        "id": "5d2e8a49-42ad-4083-9418-ae2602ba573c"
    },
    {
        "author": "曾丰",
        "paragraphs": [
            "𦴇𦴇者菊，九月初荣。",
            "于家之庭，有旗有铃。",
            "主文孔明，绰其能声。",
            "之子初荣，与象为声。",
            "匪家之馨，维乡之馨。"
        ],
        "title": "初荣  其一",
        "id": "56f1860e-9320-4798-9ead-fd789e7efbb5"
    },
    {
        "author": "曾丰",
        "paragraphs": [
            "𦱊𦱊者梅，十月初荣。",
            "于郡之厅，有罍有觥。",
            "主礼孔诚，洽其欢声。",
            "之子初荣，为乡为馨。",
            "匪乡之馨，维郡之馨。"
        ],
        "title": "初荣  其二",
        "id": "9d2ef862-e101-48f9-8e5a-be859938ceec"
    },
    {
        "author": "曾丰",
        "paragraphs": [
            "艿艿者兰，三月初荣。",
            "于王之庭，有颖有泓。",
            "主德孔宏，鲠其直声。",
            "之子初荣，与郡为馨。",
            "匪郡之馨，惟国之馨。"
        ],
        "title": "初荣  其三",
        "id": "a2f92257-0066-403c-9da4-424db1b7ff43"
    },
    {
        "author": "曾丰",
        "paragraphs": [
            "何当效能，宋绪丕兴。",
            "之子中荣，匪国之馨，维天下之馨。"
        ],
        "title": "初荣  其四",
        "id": "8465f454-fae2-4a08-bf41-903564f98a16"
    },
    {
        "author": "曾丰",
        "paragraphs": [
            "何当谒精，宋绩丕成。",
            "之子终荣，匪一时之馨，维千百载之馨。"
        ],
        "title": "初荣  其五",
        "id": "edc2bb7b-ac19-41b7-b6b3-789449b48016"
    },
    {
        "author": "曾丰",
        "paragraphs": [
            "维春泄泄，维阳之气，维和之至。"
        ],
        "title": "上广东漕使黄郎中  其一",
        "id": "c764fde6-196f-42cd-8cc6-69ee0a746787"
    },
    {
        "author": "曾丰",
        "paragraphs": [
            "维春茸茸，惟和之功，惟阳之中。"
        ],
        "title": "上广东漕使黄郎中  其二",
        "id": "5b728839-3de7-4b83-b9b0-93fcb10c7ffd"
    },
    {
        "author": "曾丰",
        "paragraphs": [
            "中兮和茇，和兮中之茁。",
            "潜鞠兮中和，笃生兮人物。"
        ],
        "title": "上广东漕使黄郎中  其三",
        "id": "7d990798-9140-4aaa-ac0e-9580dc6ba3c4"
    },
    {
        "author": "曾丰",
        "paragraphs": [
            "三春弸兮，中气彭兮。",
            "季于孟仲，和之精兮。",
            "至精收蒸，天相大明。",
            "公生京京，集春之成。"
        ],
        "title": "上广东漕使黄郎中  其四",
        "id": "c1b54b54-20ba-4db3-84e2-af708f3816c8"
    },
    {
        "author": "曾丰",
        "paragraphs": [
            "三春彭兮，和气弸兮。",
            "季于孟仲，和之英兮。",
            "至英收凝，天相丕乎。",
            "公生裕裕，集春之成。"
        ],
        "title": "上广东漕使黄郎中  其五",
        "id": "d7790ef0-1bd5-4b99-a793-693b5c14ebd0"
    },
    {
        "author": "曾丰",
        "paragraphs": [
            "天相公生，成春收集。",
            "挺所钟兮，醇乎成质。"
        ],
        "title": "上广东漕使黄郎中  其六",
        "id": "666eb060-f394-4981-9cb0-60f3e2e2d3d1"
    },
    {
        "author": "曾丰",
        "paragraphs": [
            "天相公生，成春收集。",
            "充所养兮，粹乎成德。"
        ],
        "title": "上广东漕使黄郎中  其七",
        "id": "3a1888e9-9d1d-4dde-8dbe-01bd0ca852bf"
    },
    {
        "author": "曾丰",
        "paragraphs": [
            "公生京京，其器不盈。",
            "公生裕裕，其色不矜。",
            "不矜不盈，不与时争。",
            "不盈不矜，不与物撄。",
            "不撄不争，神观天清。",
            "不争不撄，体气地宁。",
            "天清地宁，松算椿龄。"
        ],
        "title": "上广东漕使黄郎中  其八",
        "id": "1a9bb843-c242-41da-96bb-0caf25db26b1"
    },
    {
        "author": "曾丰",
        "paragraphs": [
            "眷此良月，开此良辰。",
            "水德奫奫，羽音诩诩。",
            "玉曜在戌，旁烛于寅。",
            "仁气收熏，天地氤氲。",
            "武夷鞠淳，甫生及申，将秉周钧。"
        ],
        "title": "贺刘仓使生朝  其一",
        "id": "985c3704-ea96-4706-951c-4b5c8028567f"
    },
    {
        "author": "曾丰",
        "paragraphs": [
            "眷此良月，协此良序。",
            "水德溥溥，羽音诩诩。",
            "金曜在郑，对烛于鲁。",
            "儒风妆鼓，干坤煦妪。",
            "武夷裒湑，生申及甫，且持汉斧。"
        ],
        "title": "贺刘仓使生朝  其二",
        "id": "4679a836-c215-472c-83d3-fb6dea10a6a1"
    },
    {
        "author": "曾丰",
        "paragraphs": [
            "眷此良月，生此良臣。",
            "金矿玉璞，质气天贞。",
            "静以牧身，与吾德为仁。",
            "动以牧人，与吾民为春。",
            "彼蠢者民，视自吾身。",
            "彼穹者旻，听自吾民。",
            "不求自应，不召自臻。",
            "乃齿乃发，斯松斯椿。"
        ],
        "title": "贺刘仓使生朝  其三",
        "id": "248e54d1-19be-4aa8-8db5-a3876ade570c"
    },
    {
        "author": "曾丰",
        "paragraphs": [
            "维离之方，维丙之穴。",
            "谁幽尔宅，自濡自沫。",
            "惟性是适，与汩俱入。",
            "莫厝其罬，亦孔之黠。"
        ],
        "title": "续南有嘉鱼  其一",
        "id": "658aca7b-4de9-484f-94c2-d78e03412ef7"
    },
    {
        "author": "曾丰",
        "paragraphs": [
            "维夏之时，维孟之月。",
            "谁浪尔迹，于哺于歠。",
            "惟物是訹，与潏俱出。",
            "莫税其罼，亦孔之拙。"
        ],
        "title": "续南有嘉鱼  其二",
        "id": "53c5e555-d510-4278-b2cd-963ef6218b19"
    },
    {
        "author": "曾丰",
        "paragraphs": [
            "天予之骨，其鲠如鲮。",
            "道与之肉，其糜如鯹。",
            "非媺人口，可昌我龄。",
            "奈何薄味，从尔休声。",
            "曲氏倾意，人动情。",
            "虽彼相欺以机械，亦由自暴其神灵。",
            "彼名有累兮彼生，吾生奚用兮吾名。"
        ],
        "title": "续南有嘉鱼  其三",
        "id": "61558b48-cc7c-4a4a-b13d-9dca9e7c977c"
    },
    {
        "author": "曾丰",
        "paragraphs": [
            "彼樛者木，轮囷其质。",
            "既干既跋，匪枉伊直。",
            "时乎倒植，自卑自抑。",
            "胶轕蟠屈，形诡貌谲，于时好乎弗适。"
        ],
        "title": "续南有樛木  其一",
        "id": "7486e892-553a-4052-bf6a-c5ced7e5fa2d"
    },
    {
        "author": "曾丰",
        "paragraphs": [
            "彼樛者木，拥肿其资。",
            "既节既枝，匪正伊欹。",
            "时乎倒垂，自抑自卑。",
            "勃窣离奇，根恬蔕怡，于性元兮弗迷。"
        ],
        "title": "续南有樛木  其二",
        "id": "68706cbf-be1e-48e7-a908-2834710307c7"
    },
    {
        "author": "曾丰",
        "paragraphs": [
            "弗适时好，暴客不到。",
            "暴客不到，轶出乎危道。"
        ],
        "title": "续南有樛木  其三",
        "id": "3843d361-fa76-4a0a-a1eb-f495c61e9eb1"
    },
    {
        "author": "曾丰",
        "paragraphs": [
            "弗迷性元，灵主长存。",
            "灵主长存，驯入乎妙门。"
        ],
        "title": "续南有樛木  其四",
        "id": "d402260e-4bb7-4f46-8a07-0e18fd627d22"
    },
    {
        "author": "曾丰",
        "paragraphs": [
            "危道我出，妙门我入。",
            "有谓我为兮不才之物。",
            "不谓我得兮不才之物。"
        ],
        "title": "续南有樛木  其五",
        "id": "a9130fa1-543f-49a0-8f90-94aa8074d544"
    },
    {
        "author": "曾丰",
        "paragraphs": [
            "右二章章九句，二章章四句。"
        ],
        "title": "续南有樛木  其六",
        "id": "f10cd6f3-9838-4abd-82c2-6cc0c4c1357e"
    },
    {
        "author": "曾丰",
        "paragraphs": [
            "妾生昭君村，国色少所逮。",
            "固羞着红紫，亦懒傅粉黛。",
            "少时姆教严，稍稍攻组绘。",
            "针机参太玄，线道得三昧。",
            "坐贫姑贸迁，不就村市侩。",
            "朅去长安游，几入未央卖。",
            "其如主市司，所好与妾背。",
            "一金阳不酬，翻谓索价大。",
            "永言妾所挟，未道美无对。",
            "犹欺西蜀锦，岂数南海贝。",
            "厥价诚不廉，其理独何怪。",
            "况妾所索价，似亦非分外。",
            "售否委自然，于妾无利害。",
            "古女不上工，肯犯出阃戒。",
            "追思妾初谋，轻发良独悔。",
            "雅负倾城姿，来为倚市态。",
            "人得贱视之，自是妾之罪。"
        ],
        "title": "自是妾之罪",
        "id": "ddf23b08-9404-4524-b697-302344337eea"
    },
    {
        "author": "曾丰",
        "paragraphs": [
            "女生愿有家，奴嫁理所宜。",
            "出自父母命，奴岂敢固违。",
            "既许吴氏子，又许蔡氏儿。",
            "但有一女嫁，乃受两聘仪。",
            "为奴父母者，不知意何斯。",
            "业已许吴氏，复许蔡已非。",
            "况卒蔡之弃，而复吴之归。",
            "奴羞毅不行，父母固强之。",
            "势不得自由，出门行迟迟。",
            "欲哭声不出，欲语舌不随。",
            "投江以自明，庶免世点嗤。",
            "宁作有行鬼，无为不义妻。",
            "皇天上无极，后土深莫涯。",
            "区区奴之心，惟有此水知。",
            "刘歆空裹头，冯道空捋髭。",
            "或以雌视汝，汝犹不知雌。"
        ],
        "title": "贞女篇",
        "id": "53c8367d-0f68-465d-bb60-f553d449bdf1"
    },
    {
        "author": "曾丰",
        "paragraphs": [
            "倦禽思夜林，倦客思夜衾。",
            "夜衾良独薄，夜林良独深。",
            "林深暖气聚，衾薄寒风侵。",
            "气暖仍比翼，风寒更孤簪。",
            "犹敢谓倦客，曾不如倦禽。"
        ],
        "title": "倦客",
        "id": "1e049f67-4261-4bdf-a53c-65af95ed9187"
    },
    {
        "author": "曾丰",
        "paragraphs": [
            "江深寂无声，旁岸时㶁㶁。",
            "推篷细听之，乃是石间滴。",
            "固知水之鸣，多出石之激。",
            "如何厌喧人，罪水不罪石。",
            "吾在水石间，雅性虽嗜默。",
            "鸣非吾敢嫌，激非吾敢责。",
            "奉解水石纷，两各适其适。"
        ],
        "title": "奉解水石纷",
        "id": "b44b0d0d-f523-459f-84da-5ef530941b89"
    },
    {
        "author": "曾丰",
        "paragraphs": [
            "早探梅春南俗惯，今年不料寒裂骭。",
            "梅花索价似太高，虽现幽姿犹匿半。",
            "小小樽前白玉盘，忽移全树教吾看。",
            "仅高一尺辄峥嵘，纔吐数枝如烂熳。",
            "远观不足近视之，始觉是真还似幻。",
            "笑问主人谁所为，疑是女娲残手段。",
            "锻石所传非有方，补天之妙人无间。",
            "满堂坐客俱眼生，吾其付之一笑粲。",
            "大庾岭头春寒空，犹是阳和假相换。",
            "认假为真世所同，莫怪此花渠改观。",
            "吾将真假一样看，岂为造化小儿玩。"
        ],
        "title": "即席赋会昌章簿出示假梅",
        "id": "76093686-0bc2-4c9d-b622-70978973c5ee"
    },
    {
        "author": "曾丰",
        "paragraphs": [
            "吾与子所居，相去二百里。",
            "建昌吾之邻，其实同郡耳。",
            "已久闻姓名，不专为科第。",
            "论心虽所共，举足若相避。",
            "只今缘檄来，车柄初各指。",
            "去矣信所之，偶然集于此。",
            "相闻始相逢，同调更同事。",
            "谈谐出肺肝，议论到骨髓。",
            "首遗垂盖篇，至以马班比。",
            "爱我岂不深，恐非切磋意。",
            "麻姑山气偏，土物半仙剂。",
            "枸杞杂黄精，犹未穷厥美。",
            "清淑之所钟，一代文章士。",
            "翘翘南丰曾，挺挺旴江李。",
            "岂独华江西，往往国之瑞。",
            "谁其继此公，或者属吾子。",
            "更倾胸次高，莫道华端是。"
        ],
        "title": "癸卯豫章贡闱酬赠教授张安叔",
        "id": "08e6744b-1374-49a6-bdd8-cb425d6f3bfd"
    },
    {
        "author": "曾丰",
        "paragraphs": [
            "元气始北坎，入西为至清。",
            "融之岷江中，凛欲成水晶。",
            "三苏戏落笔，万口争嚼冰。",
            "天未丧斯文，流风在云礽。"
        ],
        "title": "取清苦廉正为韵课四古风呈漕使苏叔子  其一",
        "id": "a9723e6c-3ef4-4b36-9084-1545f03bb540"
    },
    {
        "author": "曾丰",
        "paragraphs": [
            "释家吾业根，大者名曰苦。",
            "吾儒视苦海，翻不翅乐土。",
            "毳行禹安之，瓢饮颜得所。",
            "三苏穷始荣，更有孙似祖。"
        ],
        "title": "取清苦廉正为韵课四古风呈漕使苏叔子  其二",
        "id": "2f51a0b4-31b7-4f02-9ec1-1e8aca29ebcf"
    },
    {
        "author": "曾丰",
        "paragraphs": [
            "夷齐饿至死，利固非所餂。",
            "赢取万世名，犹疑未为廉。",
            "了无近名事，始不犯世嫌。",
            "贪廉公两忘，退与大道潜。"
        ],
        "title": "取清苦廉正为韵课四古风呈漕使苏叔子  其三",
        "id": "19507810-1760-4b57-a811-b4df30235612"
    },
    {
        "author": "曾丰",
        "paragraphs": [
            "吾事宁天左，吾道勿小径。",
            "穷通委自然，所以为孔孟。",
            "本朝二百年，公传得其正。",
            "肯与世颉颃，岂至今蹭蹬。"
        ],
        "title": "取清苦廉正为韵课四古风呈漕使苏叔子  其四",
        "id": "65f8bea2-5095-4e36-aae5-b3651437a741"
    },
    {
        "author": "曾丰",
        "paragraphs": [
            "福建人才古邹鲁，文章师匠道宗主。",
            "余子姑作寻常看，此公仅能一二数。",
            "太学颉颃赋争衡，凌云之气掷地声。",
            "鲲鹏谁碍天南去，麒麟犹落地上行。",
            "南昌倾盖恨不早，西昌扣门喜欲倒。",
            "风雨那容酒绝交，江山不许诗在告。",
            "宦途同调能几人，相逢莫厌情相亲。",
            "言下甘心听苦口，镜中白发催青春。"
        ],
        "title": "过太和赴主簿邓楚材豫章贡闱之约",
        "id": "6353e097-98e4-4ce6-b978-a588d87163bd"
    },
    {
        "author": "曾丰",
        "paragraphs": [
            "秋江次第落到底，夜半忽如潮涌起。",
            "方陵屋山遽城头，已失沙背况沙嘴。",
            "五月小潦似未伤，九月大潦疑非常。",
            "感召之心上所谨，推原厥咎谁其当。",
            "一部麟经几书异，敢用丁宁今执事。",
            "休责汉公贤不贤，且论尧具备未备。"
        ],
        "title": "癸卯九月赣吉大水",
        "id": "f072b9ee-7feb-45e8-a60e-9a5cb34dd88f"
    },
    {
        "author": "曾丰",
        "paragraphs": [
            "永嘉之重自晋始，积至本朝始多士。",
            "大科异等固其常，文章道德相角掎。",
            "淳熙癸卯徐令君，相逢欲执弟子礼。",
            "聊将舌本吐寸玑，辄自脚跟参万里。",
            "藏中触处随光明，言下从谁得原委。",
            "国子博士陈先生，初受皮肤终骨髓。",
            "孤篷今转大江西，猛象欲踏黄河底。",
            "但恐黄河深更深，水浮太空空浮水。",
            "裹粮学道仆马疲，归家落照在帘里。",
            "自有余师更求师，棒头打出乃其理。",
            "况人胸中各法门，陈君韩子吾柳子。",
            "虽有心印不敢传，恐君呵佛骂祖尔。"
        ],
        "title": "谢新淦令徐信甫至赣相过",
        "id": "e72f030e-a6ed-4ec2-b9bb-55e80c1eb21b"
    },
    {
        "author": "曾丰",
        "paragraphs": [
            "出门疑浪游，转眼逢杰观。",
            "山斗路将穷，脚欹行小缓。",
            "信筇扪石根，恍若得一间。",
            "谽谺欲上吞，浑沌疑始判。",
            "岂其蛟擘开，或者雷劈断。",
            "洞转一曲关，磴道鬼为栈。",
            "悬岩百仞余，僧圬屋其半。",
            "其旁磊苍崖，其下踏碧涧。",
            "峰回若相朝，水㶁若相唤。",
            "萝虬百年枝，松靷千尺干。",
            "溜皮鳞逆生，蛰若相倒贯。",
            "三十六洞天，往往此其冠。",
            "或传帝所栖，其说涉漫漶。",
            "意古隠者徒，侨家避秦乱。",
            "围棋或着书，不觉岁月换。",
            "断编何处藏，但有竹可汗。",
            "残局何年终，但有柯欲烂。",
            "疑似姑置之，杯酒酬赏叹。",
            "移之家山旁，破甑视浮宦。",
            "归老似未迟，欠此清一段。",
            "上疏乞鉴湖，故事吾可按。",
            "悠悠天听高，此计卒未办。",
            "意外今获兹，巾帻可小岸。",
            "况在大化中，丑好俱是幻。",
            "有暇得娱嬉，孰疑非汗漫。"
        ],
        "title": "题会昌萧帝岩",
        "id": "1968125c-3983-48f0-b4d6-c73e800c133e"
    },
    {
        "author": "曾丰",
        "paragraphs": [
            "天地一从开辟始，左旋右转长不已。",
            "诘所以然气使之，君独不为气所使。",
            "平生由气今自由，三平二满过即休。",
            "千里收回渥洼马，十年养熟沩山牛。",
            "本来无动那得静，关着一毫还似剩。",
            "虽任鹊安头上巢，更防人打耳边磬。"
        ],
        "title": "题刘武翼息斋",
        "id": "007cce1a-4053-4829-aa7e-707d0a9910a0"
    },
    {
        "author": "曾丰",
        "paragraphs": [
            "赣农虽懒连岁豊，赣囚虽黠连岁空。",
            "农囚今昨性岂异，今守盖与昨不同。",
            "鬼窥莫见活城手，酒浇不下忧民胸。",
            "十年五度看易守，万口一词独归公。",
            "公凡两来亦两去，前去殊邦今本路。",
            "德公吾与军民同，军民未解吾细谕。",
            "向汝思公公复来，今公去汝汝勿虑。",
            "仅隔一江千里间，岂忘三任五年处。",
            "军民虽诺犹动情，不忍江头送公行。",
            "泪随赣石顺流下，碑在巽门前面横。",
            "千里和气散万里，一城春风分十城。",
            "但疑赣人送未了，洪人又送朝行京。"
        ],
        "title": "送刘尚书再守赣之一年移帅豫章",
        "id": "07b4f5d1-7ea9-4625-99c6-5f7daaa0e715"
    },
    {
        "author": "曾丰",
        "paragraphs": [
            "赣岂无杰才，少有中我律。",
            "君以谒求交，相见便相入。",
            "赣岂无杰观，少有投我笔。",
            "君以题求诗，相许便相及。",
            "况加积业斋，亦入缘督集。",
            "岂其夤缘深，姑以臭味密。",
            "初知若久要，三岁如一日。",
            "质稳不受浮，疑非自赣出。",
            "辟雍诸伟人，大抵旧相识。",
            "其高固天资，所揉亦气习。",
            "谁使地块高，未放天马逸。",
            "今听鹿鸣歌，催赴兰省急。",
            "行时梅欲华，到时梅欲实。",
            "愿言子如梅，华实俱蔚蔚。",
            "笔头驱六丁，榜首争甲乙。",
            "青衫拜白头，人子愿始毕。",
            "修途莫之量，前辈顾所立。"
        ],
        "title": "送赣士刘虞卿赴省",
        "id": "2654c6be-3774-4f2a-81ab-9c44198ccf5b"
    },
    {
        "author": "曾丰",
        "paragraphs": [
            "闽南江西人，蓬梗适相会。",
            "妙龄华发身，气味适相爱。",
            "问其先世谁，意者了翁派。",
            "肯学喜文章，绰有风流在。",
            "自余锻炼方，犹鼓我炉鞴。",
            "自余组织工，犹勘我机械。",
            "一投百无牾，始契终不外。",
            "漕台开棘围，非金必沙汰。",
            "也为八韵谐，辄擅诸生最。",
            "明年动春官，再捷惊晚辈。",
            "御楼昼刻长，入赴集英对。",
            "危言撄龙鳞，稳步踏鹏背。",
            "倘来幸勿骄，归学远且大。"
        ],
        "title": "送陈通卿赴省",
        "id": "3492b5fd-a672-400f-a99a-6dfd010d2a79"
    },
    {
        "author": "曾丰",
        "paragraphs": [
            "梅花争送君出乡，兰花争迎君入场。",
            "两花之意岂不厚，非与喜机适相当。",
            "集英对罢燕闻喜，红迎紫送余桃李。",
            "问燕无恙相识初，与鶑莫逆半酣里。",
            "中年得意非少同，未老更下不朽工。",
            "气驱万物挫于笔，舌挽三江吞以胸。"
        ],
        "title": "送陈次毕刘德钦王才卿赴省",
        "id": "1c6ed9de-18a9-4d2a-a36a-1669e036850a"
    },
    {
        "author": "曾丰",
        "paragraphs": [
            "素与百花少相谐，醉眼时为梅一开。",
            "岭南岭北几十种，人所常见非奇瑰。",
            "中有孤根别风骨，白金镂盏玻璃台。",
            "白华红萼虽倾国，但恐红非本来色。",
            "逃红归绿未到真，与真相近亦天德。",
            "化工厌驳会还纯，华萼并教同一白。"
        ],
        "title": "赣县向宰座上见绿萼梅主簿程开老相勉赋诗",
        "id": "1201d919-6446-42a3-b51f-12ac45944620"
    },
    {
        "author": "曾丰",
        "paragraphs": [
            "三秦擅淮右，三孔专江西。",
            "鼎足立世稳，文匠诗宗师。",
            "吾生亦太晚，流风殆谁归。",
            "龙泉剑之精，夜气贯斗箕。",
            "今其为三孙，锋芒不能辉。",
            "大孙学如针，钻到罅隙微。",
            "小孙笔如雷，挟雨驱虹蜺。",
            "弟兄时辈中，群雄望风雌。",
            "我新幸且识，其仲字正之。",
            "才调骥历块，襟怀鸥忘机。",
            "每见必樽酒，谩延率移时。",
            "剧醉尚正色，太平辄愁眉。",
            "万事谈未了，心随白云飞。",
            "其如总是客，而更遽语离。",
            "各着古人鞭，满意酬所期。",
            "离合有自然，姑置天一涯。"
        ],
        "title": "邂逅南昌簿孙正之剧谈别後聊以记所期者",
        "id": "09ba7a10-99c3-411f-87dc-42d18350a44a"
    },
    {
        "author": "曾丰",
        "paragraphs": [
            "小春催出倾城色，笑倚墙头若招客。",
            "芬芳犹帯秋风残，婀娜岂宜江路侧。",
            "诗眼惊红狂欲呼，熟看似细又似粗。",
            "花神留为菊後乘，天意遣作梅先驱。"
        ],
        "title": "吉之南门外见木芙蓉烂开",
        "id": "8cf0d805-1230-4086-a180-3edb19b781da"
    },
    {
        "author": "曾丰",
        "paragraphs": [
            "月娥施朱小留残，天风吹上桂树端。",
            "叶犹强项护故绿，花独多情染余丹。",
            "夜来谁借修月斧，和根剟与凡世看。",
            "世人不识天上种，醉眼恍惚魂溟漫。",
            "我尝浪作折桂客，惊见似与丹窟般。",
            "主人眠花熟风韵，等是姓朱俱可观。",
            "况逢问字载酒客，不妨为花理杯盘。",
            "赏者莫惮腕欲脱，花到夜深不禁寒。"
        ],
        "title": "同张随州赋会稽朱子荣席上丹桂",
        "id": "5248bd09-bd27-416c-ac18-2769d83110b5"
    },
    {
        "author": "曾丰",
        "paragraphs": [
            "渊中见潜鱼，床下闻斗蚁。",
            "从知聪和明，反累目与耳。",
            "孔门三千人，十资九其慧。",
            "竟失道之归，端为慧所使。",
            "回以愚故专，首得一宗旨。",
            "其次参好修，与回亦无异。",
            "受裁鲁有余，学道心不贰。",
            "顿悟圣授机，万理付一唯。"
        ],
        "title": "题公安宰黄叔万鲁斋  其一",
        "id": "4aa191a2-7953-4eb7-97ce-80cf0a154e07"
    },
    {
        "author": "曾丰",
        "paragraphs": [
            "试推学之功，但自好而始。",
            "设令太聪明，视孝绪余尔。",
            "公安黄令君，少钝壮而锐。",
            "不受青云吞，犹坐黄卷累。",
            "开囊包物初，落笔洒胸次。",
            "锋芒莫敢撄，古剑发新砺。",
            "骎骎进未休，冉冉老将至。",
            "以鲁揭其斋，盖是少时事。",
            "云胡不辄更，无乃有所为。",
            "新收汗马心，蚤作蛰雷计。",
            "音容成老翁，情性复孩稚。",
            "其友曾撙斋，适是参苗裔。",
            "家学世相传，鲁者钝之谓。",
            "生平事事迟，大抵与君似。",
            "虽迟幸勿嫌，正以钝为利。"
        ],
        "title": "题公安宰黄叔万鲁斋  其二",
        "id": "80968230-bb58-4b9a-8bbb-1f026a81d94b"
    },
    {
        "author": "曾丰",
        "paragraphs": [
            "君不见胸中义利交战初，胜负未分子夏臞。",
            "又不见胸中义利交战余，胜负已决子夏腴。",
            "臞腴之变何须臾，一忻一戚相乘除。",
            "初枉德清来致敬，盛年已有臞之证。",
            "况年不似旧时盛，为若面上腴生莹。",
            "纷华淡泊交相竞，利攻莫入义还胜。",
            "小斋容膝祇数椽，焚香坐对古圣贤。",
            "关钥勘到羲皇前，肉融形释心悠然。",
            "非金非石非管弦，抵掌顿足喜欲颠。",
            "杨墨申韩初立说，其心亦为道而设。",
            "差以毫厘缪燕越，更于真似细区别。",
            "万一悦非吾所悦，恐干孟子韩公舌。"
        ],
        "title": "题张德清悦斋",
        "id": "11195f2e-1b9a-48db-bda9-569aece0a99a"
    },
    {
        "author": "曾丰",
        "paragraphs": [
            "鲲鹏振翼初九万，楩楠归根终数寸。",
            "穉须有发老有收，养之各要适其分。",
            "三儿读书翁卧听，生涯固有何所营。",
            "功名羞从奇道取，文学厌与今人争。",
            "谁揭此斋函二意，翁养其恬儿养锐。",
            "今虽异养後同功，一本庄椿三郄桂。"
        ],
        "title": "题陈晋卿颐斋",
        "id": "4e34a31c-b8cf-4b6d-8695-b692a845366b"
    },
    {
        "author": "曾丰",
        "paragraphs": [
            "过从义要如胶漆，琢磨功要如金石。",
            "二者于兹有一偏，虽过圣门未之入。",
            "德裕躭儒今二毛，一轩洒落仅容膝。",
            "诗书执礼不放闲，直谅多闻谁较密。",
            "仲修国老曾鼎臣，各于三者得其一。",
            "曳躧相迎下榻留，冒云蒙雾不知湿。",
            "松梅竹里不知凋，形影神中冥莫逆。",
            "问答小参文字禅，贾谊升堂马入室。",
            "更能尚友古圣贤，兰移其气金移质。",
            "一线溜作吞天涛，十丈花成盈掬实。",
            "扩充未下反约功，轩今所揭乃其适。",
            "颜渊复礼老归根，今揭吾知犹欠易。"
        ],
        "title": "题饶德裕三益轩",
        "id": "c3a29a7d-8871-4d77-871d-12292b654627"
    },
    {
        "author": "曾丰",
        "paragraphs": [
            "衣冠济济友若昆，诗书纚纚子若孙。",
            "容有玉立人照门，得无玉立物照轩。",
            "轩外清凉别干坤，一点尘俗不得干。",
            "其间盖有此君存，此君根性抱岁寒。",
            "初交可作久要看，主人对之忘朝昏。",
            "茶鼎烟中炉熏燔，酒尊阴里书帙翻。",
            "坐探物初穷道原，中有所得不自尊。",
            "与此君结终身欢，莫逆之意寓不言。",
            "行藏相约无背辕，数犹未偶姑屈蟠。",
            "峻节孤标老丘园，天假其时忽腾掀，凤鸣龙化骇听观。",
            "功成不受声利吞，白云深处同归根。"
        ],
        "title": "题曾见卓此君轩",
        "id": "f838fe70-f95e-4cfd-883d-5469cdb4f3c8"
    },
    {
        "author": "曾丰",
        "paragraphs": [
            "君不见岷峨春雷江发源，又不见楩楠秋风叶归根。",
            "时中两字万物具，他说不出吾圣门。",
            "挟书来就辟雍试，尧舜君民得无意。",
            "凤山梅隠屋数椽，区区无乃太早计。",
            "渊明出办三径资，初不害结松菊知。",
            "君今意与梅莫逆，岂梅亦具幽独姿。",
            "梅虽花早实亦早，早恐少年迟恐老。",
            "青春誓不易岁寒，归伴梅迟梅却扫。"
        ],
        "title": "梅隠",
        "id": "c335d4d6-4ce8-4cef-b7a9-2667b7936047"
    },
    {
        "author": "曾丰",
        "paragraphs": [
            "创意入仓稽斗斛，乃逢两鹤三头鹿。",
            "意者殆天假其衷，怜我清高堕于俗。",
            "翛翛两鹤雄与雌，三鹿雄雌连一儿。",
            "本生自有山林在，安用来游城市为。",
            "出山入市已失脚，况傍官仓疑更错。",
            "口与身为没齿雠，心因腹作终日恶。",
            "我归径欲追乔松，尔鹤尔鹿来相从。",
            "一为先驱一後从，共驭元气骑清风。"
        ],
        "title": "入广豊仓领米书所遇",
        "id": "cc3e3b49-d89c-4b45-8c3f-e82a5cd80dbd"
    },
    {
        "author": "曾丰",
        "paragraphs": [
            "钱唐之墟故吴地，子孙复以吴为民。",
            "百世不有云来兴，高者道德次文艺。",
            "万安主簿今诗雄，终未得力翻得穷。",
            "犹余妻子眼未白，不有江山囊几空。",
            "归欤已动投簪兴，公自规模吾印证。",
            "鬻余岂不得一丘，耕罢犹堪理三径。",
            "陶潜张翰虽风流，彼归有激公无求。",
            "浙江兀炎古箕颍，吴公徜徉今巢由。"
        ],
        "title": "万安簿吴公谊实浙余杭人今书满最归欤欲竟投老未决于其间而赞之",
        "id": "cf3341de-a3ec-485f-b51c-6cd3ee945f89"
    },
    {
        "author": "曾丰",
        "paragraphs": [
            "张公笔与造化争，壁上蟠屈苍龙形。",
            "爪牙鳞角俱峥嵘，苦犹未点双眼睛。",
            "旁人骇见疑其故，古钥神机公自露。",
            "龙眼已空睛更具，吐雾喷云恐飞去。",
            "人初不以公为然，尝试点之龙形全，疾雷破壁龙上天。",
            "吾骨雅似龙偃蹇，眼高已去天不远，变化犹须公一点。"
        ],
        "title": "上左丞相王国公",
        "id": "9bdf96b4-25da-450a-a2e0-cb7ed9fa0efe"
    },
    {
        "author": "曾丰",
        "paragraphs": [
            "三月桃花水发洪，游鱼挟雨乘长风。",
            "去折禹门浪三重，满意须臾蜕为龙。",
            "门道潭潭石齿齿，鱼初踊跃中委靡。",
            "岂後有挽前有柅，雷犹未与火其尾。",
            "破山霹雳放焰烧，平睨浪花轻一跳。",
            "拏云攫雾扑九霄。",
            "吾骨雅似龙坎坷，已搭龙门犹隔锁，化龙莫惜五雷火。"
        ],
        "title": "上右丞相梁国公",
        "id": "c010ab88-96dd-47ce-854b-77ccc31c018f"
    },
    {
        "author": "曾丰",
        "paragraphs": [
            "元气自子始，入申为至清。",
            "况在申中央，其气尤粹精。",
            "金风冷飕飕，玉寒露泠泠。",
            "人间物莫当，夜堕文昌星。"
        ],
        "title": "寿周枢密四首  其一",
        "id": "4c174d2f-527d-4327-a7e8-e48fd38bfacc"
    },
    {
        "author": "曾丰",
        "paragraphs": [
            "一气清绝处，坤元直西方。",
            "公生受西气，戏笔俱文章。",
            "北门逼西清，金仙侍玉皇。",
            "凡遗不朽踪，便是难老方。"
        ],
        "title": "寿周枢密四首  其二",
        "id": "631b172f-2199-4532-ad86-d7a92626ed43"
    },
    {
        "author": "曾丰",
        "paragraphs": [
            "四时秋为阴，凛凛兵气冲。",
            "公始禀此生，今坐制百戎。",
            "虽握生杀柄，以不杀为功。",
            "长尔塞草青，自然脸霞红。"
        ],
        "title": "寿周枢密四首  其三",
        "id": "e573ea7a-7f06-48cf-b6d3-397562a7f92c"
    },
    {
        "author": "曾丰",
        "paragraphs": [
            "一元发于春，万物收以秋。",
            "公转播物钧，元气在笔头。",
            "颐指役汉将，愿言似留侯。",
            "功成早辟谷，寿与乔松侔。"
        ],
        "title": "寿周枢密四首  其四",
        "id": "1f116db5-0e9b-42bf-9869-f1ba6d754d8c"
    },
    {
        "author": "曾丰",
        "paragraphs": [
            "崖谷崔巍千万状，舟人来往篙其上。",
            "数十年间人已非，百千劫後石无恙。",
            "吾生修短不自由，短中自有可以修。",
            "五言七言句外意，千古万古江东流。"
        ],
        "title": "小立赣滩崖石",
        "id": "e84f79a9-8875-4793-ba98-e72c83fb432a"
    },
    {
        "author": "曾丰",
        "paragraphs": [
            "孤篷转徙空随牒，一出侵寻费三月。",
            "厌从梦境作寄居，欲赴鸥羣填见阙。",
            "我且戒涂儿挽之，裹粮又趁蒲帆西。",
            "初心犹幸江神信，後计不教儿女知。"
        ],
        "title": "舟中书怀",
        "id": "d28397b3-c957-4682-8358-03d886af74e6"
    },
    {
        "author": "曾丰",
        "paragraphs": [
            "吾之好石如好色，要须肌理腻且泽，真成入眼轻连璧。",
            "吾之好石如好声，要须节奏婉且清，真成入耳轻连城。",
            "闽浙江淮随牒去，岂无一二石佳处，终之难得声色具。",
            "飞篷今始转广东，英石不与他石同。",
            "其色灿烂声玲珑，小山突兀百千重。",
            "万钱得之归自奉，稍闲更为山作颂。"
        ],
        "title": "乙巳正月过英州买得石山",
        "id": "3a4e00b5-38ad-4ca3-a917-769b37a8cbc6"
    },
    {
        "author": "曾丰",
        "paragraphs": [
            "素闻岭南风，今假岭南馆。",
            "穷秋余夏蒸，初腊借春暖。",
            "披衣汗流衣，握简汗流简。",
            "似登头痛山，而坐身热坂。",
            "谁其善解纷，荔枝杂龙眼。",
            "满盘随情堆，入手信意拣。",
            "强餐饱为期，一澡得三浣。",
            "疑吞玄冰丸，复咽飞雪散。",
            "猗欤两清姿，南多北何罕。",
            "天曾无全功，地固有偏产。",
            "犹记初客闽，厌饫腹频坦。",
            "一离余十年，口与南味断。",
            "渴者易为饮，志得而意满。",
            "儿辈舌太饶，平章味长短。"
        ],
        "title": "五羊食荔枝龙眼",
        "id": "8571bf83-55ab-4acf-945b-eaf25a2c6402"
    },
    {
        "author": "曾丰",
        "paragraphs": [
            "一元之气天得清，推为覆帱万物生。",
            "四时之气秋得白，推为揫敛万物成。",
            "清白为德盖如此，我公何独取于水。",
            "水生于天落于秋，妙与万物为终始。",
            "公家清白世所无，俸余仅有数卷书。",
            "归与宴坐故溪上，此心洞与溪水俱。",
            "取譬于水公之迹，胸中公固有虚室。",
            "清白一自虚中出，清至表表白画画。",
            "上少能容下多嫉，更居以浊守以黑，始与造化相出入。"
        ],
        "title": "题叶英州清白亭",
        "id": "480d897c-0af7-4a6c-b192-74c659bdfa1f"
    },
    {
        "author": "曾丰",
        "paragraphs": [
            "东山未为高，坐觉鲁之小。",
            "更上泰山巅，天下不胜眇。",
            "公作如是观，所学胡可料。",
            "父兄自磨磋，师友相揉矫。",
            "犹恐眼未高，着脚江湖渺。",
            "纔疑辄遍参，一悟百高了。",
            "今簸增城糠，冗不废舒啸。",
            "数椽立江头，万象生木杪。",
            "揆之高了机，抚掌成独笑。",
            "或指罗浮尖，又出凤凰表。",
            "尝试登罗浮，凤凰仅毫秒。",
            "洙泗圣人门，等级盖不少。",
            "抬头空仰高，瞑目谁见晓。",
            "能拍十哲肩，不失速而肖。",
            "要策参之勋，守约始为妙。",
            "更与约相忘，混沌安得窍。",
            "公余勿哦松，回光返自照。"
        ],
        "tags": [
            "泰山"
        ],
        "title": "为增城丞张元辅赋博见亭",
        "id": "273c2bdd-bcf1-4f46-923c-374c4a3d66b7"
    },
    {
        "author": "曾丰",
        "paragraphs": [
            "吾初丞小邑，誓与松竹为胶漆。",
            "今公丞大藩，誓与松竹为金兰。",
            "维松若竹有何德，和公玉立成三益。",
            "矫矫摩云性天高，亭亭傲雪心地直。",
            "风月外吾吾强哦，其如松竹偃蹇何。",
            "横江太守风月主，公与平分无乃多。",
            "况胸有眼笔有口，大与松竹相谐偶。",
            "张陈漫浪耳热初，管鲍绸缪岁寒後。",
            "三友莫逆俱岁寒，犹遗其一非简驩。",
            "四科参偶不与班，孔子无容心其间。",
            "爱参初不异颜闵，寄与梅仙勿衔冤。"
        ],
        "title": "题通州通判陈日华二友斋",
        "id": "f1f26354-fa91-47a1-b349-a340b7b77b80"
    },
    {
        "author": "曾丰",
        "paragraphs": [
            "公家如许好昆仲，不数河东旧三凤。",
            "床敷对语无限春，檐滴关愁不成梦。",
            "马援看鸢始回头，知机恐不似少游。",
            "看鸢机落听雨下，虽悟已输公一筹。"
        ],
        "title": "题三衢汪学士听雨轩",
        "id": "443df4d1-ea47-4d7c-ac03-e9d3c44c8089"
    },
    {
        "author": "曾丰",
        "paragraphs": [
            "伯牙家有焦尾琴，朱弦长挂窗壁阴。",
            "出大都邑初何心，直为钟期旧知音。",
            "玉轸调罢不自禁，声谐匏土革木金。",
            "试弹一曲万籁瘖，动荡南风鼓精祲。",
            "长养余恩到鱼禽，齐娥赵女秋夜砧。",
            "怨入离鸾别鹤声，转调忽落思归吟。",
            "元亮归欤故丘林，粉黛候门玉差参。",
            "卓氏心挑泪空淫，铁脚岂受魔女侵。",
            "抚玩无弦喜不任，羲皇遗意弦外寻。",
            "阿舒阿宣立森森，大孙倚膝小捉衿。",
            "上百千寿酒再斟，烂醉欲眠不脱簪。",
            "大槐宫里无升沉，醒浮烟浦登云岑。",
            "高山流水吊古今，墨子从今突长黔。"
        ],
        "title": "载欣",
        "id": "c6889992-3246-4ff3-a777-966f16a4dd64"
    },
    {
        "author": "曾丰",
        "paragraphs": [
            "太初谈赤松，中古说黄石。",
            "笑策导引勋，须鬓白成黑。",
            "金华得道人，缀自仙之籍。",
            "虽因习堕缘，久悟空为色。",
            "泥丸至丹田，盖着半生力。",
            "若为鬓与须，白者日加益。",
            "陆展余染方，岂固未全得。",
            "老聃生世初，鬅鬙头已白。",
            "公白纔十年，视聃迟半百。",
            "纸帐挂斋中，竹奴欹枕侧。",
            "染亦无所施，元方不须觅。",
            "或疑白之根，勃窣蟠胸臆。",
            "太白缘搜诗，少陵为忧国。",
            "根未能中芟，华宁不外茁。",
            "根华理固然，抑复容有说。",
            "春浅未多温，腊颓有余冽。",
            "纷纷破萼梅，衮衮放花雪。",
            "融结上鬓须，愈白愈清绝。",
            "少于仁用功，晚以静为德。",
            "厌坐广平堂，归住子云宅。",
            "卧听儿吟哦，起视孙戏剧。",
            "颐间莹生朱，眼底光盎墨。",
            "鬓须从白尽，不失寿箕翼。",
            "切毋痛着梳，更勿闲事镊。",
            "长留与人看，知是老仙伯。",
            "曳裾客盈门，我独有诗癖。",
            "齿愿与公俱，倒指满千亿。",
            "年年赋寿诗，岁岁为贺客。"
        ],
        "title": "寿广东帅潘直阁",
        "id": "39daa442-b7a6-4f27-920f-4f5978c75e9a"
    },
    {
        "author": "曾丰",
        "paragraphs": [
            "君不见天上之老人，夜夜增芒烂如银。",
            "又不见柱下之老子，年年换骨轻如纸。",
            "辟谷餐霞得长生，老子前生老人星。",
            "我疑公亦星之精，精神虽是肉枯槁。",
            "老子区区似徒老，公生富贵老更好。",
            "初随鹓鹭班中都，一麾一节今南驱。",
            "为溟渤中有蓬壶，雅怀信在蓬壶岛。",
            "非要琼芝与瑶草，公元自有长生道。",
            "藤床纸帐二十年，上至泥丸下丹田。",
            "孰非可为地行仙，十月十日祥云冻。",
            "贺客休投龟鹤颂，倚吟自伴寒禽咔。"
        ],
        "title": "寿广东提举韩判院",
        "id": "2b3245e3-8157-4edd-981a-d7e746beb703"
    },
    {
        "author": "曾丰",
        "paragraphs": [
            "干道淳熙间，随牒公之邑。",
            "我闲时曳裾，公喜常折屐。",
            "过从未多时，情好已相得。",
            "功名打门催，马首遽湖北。",
            "一为卢溪留，便作弱水隔。",
            "解后五羊城，恍如不相识。",
            "初惊面颜苍，徐视髭鬓黑。",
            "款曲遍咨诹，交游半凄恻。",
            "一别十五年，种种事非昔。",
            "更着一回别，又岂胜叹息。",
            "梅雨逗谈机，槐风速行色。",
            "愁边更添愁，客里仍送客。",
            "笑骑五马归，郎省平步入。",
            "天南九万里，谁得碍鹏翼。",
            "语离当有诗，颂德似无益。",
            "清晖百尺虹，方广千丈碧。",
            "高盖山下松，极乐岩里石。",
            "一切奇杰观，无不入我集。",
            "转眼虽寥寥，扪胸犹历历。",
            "公归为致言，久疎颇关忆。",
            "老葛年少卢，亦有风月癖。",
            "唱酬旧知音，来往今扫迹。",
            "相逢问撙斋，依旧四立壁。"
        ],
        "title": "送梁藤州广誉解组还朝兼简葛子章卢伯真",
        "id": "8d39a04a-7d47-4256-ba99-cec94ca148d5"
    },
    {
        "author": "曾丰",
        "paragraphs": [
            "南中岂无岩，三洲盖其杰。",
            "朅来五羊初，满听行人说。",
            "今乘急雨游，吾屐不遑蜡。",
            "遥观似舜峰，迫视疑禹穴。",
            "数亩腹空洞，十丈口谺豁。",
            "恍焉入其间，眼乱欲生缬。",
            "宽处晃如堂，狭处黝如闼。",
            "弯跧角门隈，屈曲磴道劣。",
            "土膏兀参差，形象鬼塑湼。",
            "人立双足欹，兽卧半身没。",
            "斑烂旋洑文，钩锁玲珑骨。",
            "伏撑突如栌，斜拄岌如梲。",
            "倒悬云乳凝，上溜井花冽。",
            "地空声殷雷，石卤色蒸铁。",
            "暗中漏微明，圆处留小缺。",
            "倒指数不胜，百怪千万谲。",
            "游人得娱嬉，造物费曲折。",
            "静言万物初，含气如聚沫。",
            "流者气之融，峙者气之结。",
            "时于融结间，故故出奇绝。",
            "巨灵盘古机，虽妙不容测。",
            "要之幻虚空，无乃等戏剧。",
            "居人玩视之，过客三叹息。",
            "濂溪舣行舟，眉山税归辙。",
            "篮舆相踵来，潇洒祖无择。",
            "三公走龙蛇，千载磨岁月。",
            "夫谁四三公，吾学亦云末。",
            "引杯酌髯丞，未老其勿辍。",
            "朝夕神所游，古今理之窟。",
            "从渠好事人，而酷嗜尤物。"
        ],
        "title": "游三洲岩",
        "id": "0ed2baa9-73f8-4a47-9172-80668b2d9753"
    },
    {
        "author": "曾丰",
        "paragraphs": [
            "海上有三山，岭南有三洞。",
            "洞中天下奇，少有相伯仲。",
            "探原冥莫涯，窥底窈无缝。",
            "流泉沆瀣融，滴乳氤氲冻。",
            "谲姿互形容，驳理交错综。",
            "推原开辟初，造化穷妙用。",
            "琼田鬼为耕，芝草天为种。",
            "初为仙界包，後与妙门共。",
            "我生嗜娱嬉，兹赏乘倥偬。",
            "幽迹重穷探，古碑难疾诵。",
            "玩心犹未厌，行色已先动。",
            "山容笑相留，水声泣相送。",
            "后土不爱珍，入眼亦云众。",
            "形模怪莫名，留作诸天供。",
            "琤然钟磬声，独与雅意中。",
            "重价酬良工，采归以自奉。",
            "列箱妻儿争，堆案宾客弄。",
            "那知含韶音，未与登禹贡。",
            "清庙千载勋，钧天一场梦。",
            "何如卧岩间，天性得自纵。",
            "物情我平章，我事谁折衷。",
            "物我两忘怀，宴坐听禽咔。"
        ],
        "title": "游三乳洞",
        "id": "fac81e74-3a7c-4eef-8f0b-c44b1713459f"
    },
    {
        "author": "曾丰",
        "paragraphs": [
            "二年官番禺，簿领未尝隙。",
            "一月客晋康，偷闲得两日。",
            "太守宣公孙，雅有好客癖。",
            "相邀乘午阴，共往叩禅寂。",
            "前驱破暝烟，磴道十余折。",
            "草蒙百年街，屋倚千仞壁。",
            "扳扪到上头，两眼眇万物。",
            "宾主小夷犹，杯盘大狼藉。",
            "毋多酌我醇，我渴咽泉沥。",
            "毋多食我肥，我饥啖芝茁。",
            "迩来伤南烹，颇复费北药。",
            "坐客笑欲颠，诗人命能薄。",
            "劝酬互諠哗，问答交戏嚯。",
            "车骑林间驰，衙官松下喝。",
            "使君倡兹游，风景业已煞。",
            "何当学谢安，更有携妓乐。",
            "流水谁与弹，行云谁与遏。",
            "雨来风薄之，其势飘以忽。",
            "篮舆不及乘，急着下山屐。",
            "林梢溜滴巾，石罅泥涴袜。",
            "皂黥效殷勤，破袖争拂拭。",
            "我叱皂黥休，袜巾岂所惜。",
            "泥非世间污，溜是尘外汁。",
            "点涴不厌多，愈多愈清绝。"
        ],
        "title": "游香山寺",
        "id": "c8ce67c9-36ca-416e-b49c-799f1181e350"
    },
    {
        "author": "曾丰",
        "paragraphs": [
            "南窗晃朗宜春夏，松竹与君为大雅。",
            "雨杂吾伊声洒洒，劝君读书无苟且。",
            "北窗窈窕宜秋冬，松竹与君为大忠。",
            "风杂吾伊声沨沨，戒君读书无雷同。",
            "竹生受虚松受实，根器性天道之质。",
            "他人见疎君见密，一熏旧染百俱失。",
            "风雨不移君读书，由松之实悟竹虚。",
            "回首书皆糟粕余，一真超然万物初。",
            "松竹于学机相触，学成终不负松竹。",
            "拔地摩天立于独，逃独归群成更熟。"
        ],
        "title": "寄题左叔宝昆仲松竹书院",
        "id": "1c4f3f3b-65a6-4434-aff2-3d1bd2fe3f4c"
    },
    {
        "author": "曾丰",
        "paragraphs": [
            "汉关之茅茅之英，丰城之剑剑之精。",
            "双茅双剑龙变化，一阴一阳数生成。",
            "我家穉竹老龙殻，中而歧之相掎角。",
            "玉爪虬为夭矫枝，金鳞蜕作斓斑箨。",
            "岂无他处生干宫，震象为竹干为龙。",
            "震吾知是干之变，竹谁谓非龙所钟。",
            "潇潇声韵苍苍色，余褒二主残精魄。",
            "不受冰摧直养刚，无容尘入虚生白。",
            "夷齐坐看万物流，不负知音王子猷。",
            "半夜葛陂雷雨作，二疏欲去终难留。",
            "君不见震为龙，又为竹，竹又为龙几翻覆。",
            "学人笑问玉版师，孰是本来真面目。"
        ],
        "title": "歧竹",
        "id": "243f4568-5ac0-4733-bc90-f761e589f30a"
    },
    {
        "author": "曾丰",
        "paragraphs": [
            "梅雨酣夜眠，槐风豁朝起。",
            "应门绝传声，外有夸娥氏。",
            "背负小峥嵘，云自西北至。",
            "浣栉出问谁，乃拜公所馈。",
            "太行王屋山，转徙到窗几。",
            "冥茎根倒盘，混沌窍中启。",
            "归墟孔道谺，神瀵留痕泚。",
            "两生大丈夫，二老古君子。",
            "识面喟无从，岂料不我彼。",
            "一见三扣之，琤若相诺唯。",
            "燕闲与之俱，庸洗吝与鄙。",
            "相爱至忘形，相期至没齿。",
            "山容若巽词，犹有胜于己。",
            "潇洒旧主人，雅惟无所嗜。",
            "陨星拾宋都，浮磬收泗水。",
            "尺寸靡不珍，要作补天计。",
            "适分上帝符，来守真阳垒。",
            "山使听指挥，石侯具供拟。",
            "三间敞铃斋，四壁罗玉峙。",
            "况纔下车初，贡者来未已。",
            "新传渤海东，五山失其二。",
            "神牛驱六丁，挟送函丈里。",
            "风骨天下奇，非直我辈比。",
            "闻之喜欲狂，怅莫立自致。",
            "千金岂容悭，再渎那得忌。",
            "岱舆第一峰，割爱良不易。",
            "员峤更分似。"
        ],
        "title": "谢叶英州惠石山更托寻置绝品者",
        "id": "af09074d-4412-42a1-a873-210e74870460"
    },
    {
        "author": "曾丰",
        "paragraphs": [
            "灶煤不忌远，胶汁宁伤清。",
            "永言李廷珪，墨法能尔精。",
            "滴沥甚点漆，锱铢轻连城。",
            "胡陈梁蒲张，俊出声铮铮。",
            "敢与相颉颃，江西老潘衡。",
            "李家飒以颓，中兴有云礽。",
            "未空天下伎，已擅湖南声。",
            "公重与物交，所厚墨客卿。",
            "摩顶相许意，垂髫久要情。",
            "信手暗摸索，心已权重轻。",
            "乃言济妙处，而有祖典型。",
            "端如坡借力，独为衡主盟。",
            "笑捐数寸玉，增我双眼明。",
            "呼童诏罗文，折简延陶泓。",
            "来陪客卿游，欣然两相迎。",
            "涓涓井花落，叆叆江烟生。",
            "始坚苦莫揉，俄熟恬无争。",
            "更请毛锥子，三益相友朋。",
            "丙吉魏弱翁，姚崇宋广平。",
            "刚柔各自禀，勋业交相成。",
            "我无换鹅手，初不工草行。",
            "仅能蚯蚓势，强学蝌蚪形。",
            "暗投谩费璧，误点难成蝇。",
            "不若旧主人，八法俱纵横。",
            "敢持以回旋，笔头贮南溟。",
            "题诗答公隙，草疏排奸萌。",
            "闻健赋归田，投闲注遗经。",
            "己重人诧之，济价日已增。",
            "况不为济者，何当经品评。"
        ],
        "title": "谢广东经略潘直阁席间分贶李济墨",
        "id": "87d97ffe-921c-4098-8f85-d04872a326e8"
    },
    {
        "author": "曾丰",
        "paragraphs": [
            "谓吾多可失之杂，与人连甍或莫识。",
            "谓吾寡合失之孤，与人倾盖或莫逆。",
            "南来岂是无过从，一见如故髯簿公。",
            "文章未始要着语，造化莫能与争工。",
            "半生蓬首黄卷里，不如略款习凿齿。",
            "须臾已幸复期年，咫尺犹思况千里。",
            "羊城虎城任仃伶，梅岭不遮梦逢迎。",
            "陇头明月向人色，户外清风敲竹声。",
            "汉廷用少公垂老，在我者大官无小。",
            "余干县古簿书少，赤子被圣厮儿扰。",
            "余功始可到鱼鸟，了事犹痴仍不了。",
            "笑人莫更为人笑，我住巴山木之杪。",
            "急足往来数晡晓，贻诗勿惮相揉矫，吾人能有几同调。"
        ],
        "title": "递呈余干郭主簿子敬",
        "id": "a528bd0a-52e8-463b-993f-05b07140a87e"
    },
    {
        "author": "曾丰",
        "paragraphs": [
            "南中今士风，似不如古厚。",
            "我来长杜门，无日无人扣。",
            "蝇头利相关，茧足争屑就。",
            "夫君何为哉，所见乃独否。",
            "曳裾投长笺，过眼惊大手。",
            "晴窗一炉熏，细与勘关钮。",
            "锋芒已经磨，筋骨犹欠揉。",
            "舜峰久裒精，韶石俄茁秀。",
            "蔚为曲江公，未有继其後。",
            "君姑事文章，亦可传不朽。",
            "小徒为秦张，大止到韩柳。",
            "缅焉洙泗间，道统相授受。",
            "点破舌头机，塞断天下口。",
            "三传至孟轲，轲死寂寥久。",
            "我少有志焉，老未脱刍狗。",
            "回头万物初，着脚诸子右。",
            "干坤化气形，火者水之妇。",
            "语孟发干坤，钥者关之牡。",
            "钥通关自开，火彻水自透。",
            "要令方寸间，可与太虚偶。",
            "事业出个中，始得免于陋。",
            "圣门二三子，十仅能八九。",
            "傥更出一尘，是为吾儒首。",
            "古人责善心，敢以谢吾友。",
            "归求有余师，莫拥扫门帚。"
        ],
        "title": "赠别曲江贡士李安之五羊相访",
        "id": "a781adde-b56a-4f22-b122-175eb35dc4e8"
    },
    {
        "author": "曾丰",
        "paragraphs": [
            "吾性太率故多可，吾调太僻故寡和。",
            "门前蒲屦率所招，榻上尘生僻之过。",
            "生平交际二者间，燕处官居长若个。",
            "斗升新幸饱自聊，朱墨素慵闲亦颇。",
            "客来未始不相迎，问无恙外徒默坐。",
            "与君倾盖辄破愁，终日对谈至忘饥。",
            "骊龙颔下无数珠，仅容窃拾一二颗。",
            "江山句里眼何高，金玉性中天已大。",
            "雅挟承明金马资，来为郡掾得无左。",
            "苍梧水口绿一湾，紫石岩前青数朶。",
            "其间风月分外清，公余足以供闲课。",
            "万古一语思无邪，道尽诗家大关锁。",
            "大川三百小三千，源委吾须俱勘破。",
            "下从乐职泝商那，上自国风沿楚些。",
            "江西社冷况岭南，喜得君来与磨磋。",
            "谢安不笑贫家风，相过当更具茶果。",
            "话到更阑不欲归，德公德操同床卧。"
        ],
        "title": "邀肇庆府卓司法",
        "id": "fd75ccc3-20e0-460e-9ad8-7d529e8d4063"
    },
    {
        "author": "曾丰",
        "paragraphs": [
            "士之所忌忌无末，吾已与交不轻绝。",
            "士之所贵贵有初，吾未与交不轻结。",
            "岁在戊申五月间，中都始识胡廷直。",
            "经史子集蟠屈胸，甲兵钱谷澜翻舌。",
            "好贤先主未顾庐，负气买臣犹诣阙。",
            "姑调南昌一尉归，斗升可养子真节。",
            "功名奋意笔砚间，解后撙斋谈不辍。",
            "烹茶略与论源流，秦未焚书道先裂。",
            "学统况承八代衰，向之裂者殆磨灭。",
            "纷纷唐士学古文，仅仅韩公得真诀。",
            "口传心授门人谁，刘叉皇甫湜张籍。",
            "十人摹仿九失真，诀中妙处容有说。",
            "射御书数学发蒙，忠孝友悌士归洁。",
            "探微尤要善扩充，持满不妨徐发越。",
            "江出岷山根本殊，风行水上波澜别。",
            "兹其为诀不亦真，韩公所秘吾其抉。",
            "君归紬绎细自参，闭门造车出合辙。",
            "更省兰台大声华，何如麟阁小勋烈。",
            "卫霍倘能恢土疆，渊云当为勒碑碣。",
            "时有卫霍无渊云，于汉往往未为缺。"
        ],
        "title": "赠别石首尉胡廷直",
        "id": "8ea46f56-697c-489e-a2ec-3c31ed122763"
    },
    {
        "author": "曾丰",
        "paragraphs": [
            "少年气宇要自恢，见人赋诗谓为才，出入常将笔装怀。",
            "中年心地要自息，见人哦诗谓为癖，起居常把口挂壁。",
            "子仪昌诵得意诗，句中勾我已懒机。",
            "多年抱渴满意沃，半世称雄望风雌。",
            "诗源始自葛天氏，三人投足歌牛尾。",
            "万象包罗八曲间，国风雅颂其流尔。",
            "八曲不幸世不传，传世仅余三百篇。",
            "汉唐作者代角立，庶几老杜气浑全。",
            "本朝诗数江西派，黄公太史为之最。",
            "大成未集夷惠行，具体犹微颜孟辈。",
            "派流到今嗣者谁，青出于蓝吾子仪。",
            "拄杖初担教门出，便敢呵佛骂祖师。",
            "我当拗折君拄杖，大家俱以背为向。",
            "能出二十四人前，更超三百五篇上。"
        ],
        "title": "赠豫章来子仪言诗",
        "id": "36d86cd9-346d-40b0-9930-7116fdca3c0b"
    },
    {
        "author": "曾丰",
        "paragraphs": [
            "六祖求衣从岭出，六祖得衣从岭入。",
            "半夜抽身不露机，凹头解担犹留迹。",
            "上人家住江之西，仆仆而南何所觅。",
            "雅意真诚为衣求，衣已不传那可得。",
            "假令为法不为衣，江西自是大法窟。",
            "挑动上人熟机关，潮音激越箭锋疾。",
            "空还即色色即空，佛便是心心是佛。",
            "心源一了千佛空，底用区区祖衣钵。",
            "达摩大鉴无两身，震旦天竺非异国。",
            "眼高海仅小泡浮，道大岭纔微沫结。",
            "往还始不计西东，入出今何问南北。",
            "要知飞舄杖筇因，直为玩山观水设。",
            "玄钥无一勘不同，观玩之中容有说。",
            "山数须弥水西江，须口能吸芥能纳。",
            "吸犹不尽纳犹余，未足与谈上乘法。",
            "南海水况多于江，上人无口若为吸。",
            "万一犹有口可开，我先剉断上人舌。"
        ],
        "title": "赠江西瑞上人至南海袖诗相过",
        "id": "30a148f1-ebf0-4e12-b9aa-7a59dc7a65a6"
    },
    {
        "author": "曾丰",
        "paragraphs": [
            "天下万溪山，天上万星宿。",
            "摸索君胸中，往往无不有。",
            "中原染腥膻，岁月亦云久。",
            "匪伊丁未年，乃我旧阳九。",
            "天运穷斯通，国数奇且偶。",
            "吾皇岂不思，一扫虏之丑。",
            "金瓯玉帐人，未问姓名某。",
            "天家地理家，新代无老手。",
            "君才挟两长，白发尚蓝绶。",
            "高山有谁知，奇货难自售。",
            "钟鼎颇灰心，斗升容餬口。",
            "来参清海军，圜扉草长茂。",
            "诸公类知音，列剡争上奏。",
            "老骥时所须，那复留上厩。",
            "上穹意难量，往岁机已漏。",
            "星流烂亘长，地震危裂厚。",
            "君尝步且占，忧盛夷衰候。",
            "虏囚窜归巢，凶两迄戡首。",
            "言之若神然，识者其信否。",
            "庙堂二三公，宁不欲相叩。",
            "时哉似难逢，往矣其勿逗。",
            "道合一谈间，功成几年後。",
            "干坤日月新，郡县版图旧。",
            "或遇坟而归，卷藏白云窦。",
            "生前志未酬，身後传不朽。",
            "传否两忘怀，更好李季牖。"
        ],
        "title": "饯司理李季牖",
        "id": "8f7909e9-265b-478b-8aef-99652e5bc1cf"
    },
    {
        "author": "曾丰",
        "paragraphs": [
            "太空生两仪，羣有函一气。",
            "飞走动植中，往往有常类。",
            "凡与常类殊，疑类复疑异。",
            "缙云开国公，来摄飞挽事。",
            "乘闲携家人，纵步至台治。",
            "三杯晚酣风，一笑春盎地。",
            "夜阑堂左楹，蒸出芝茁蒂。",
            "人不惯见芝，疑信初异议。",
            "诏除九天来，邮传三日至。",
            "笑开芝函看，默与芝事契。",
            "始摄今即真，虽疑亦云瑞。",
            "那知瑞在人，小物未为贵。",
            "我公胸次宽，始与天地似。",
            "所临和气俱，万汇一一遂。",
            "江湖淮浙闽，两稻多不穟。",
            "广东十四州，乐国逢稔岁。",
            "䆉䅉万里黄，厥瑞吾骇视。",
            "煌煌楹上芝，兹特瑞之细。",
            "贻书彭元忠，好作瑞芝记。"
        ],
        "title": "瑞芝堂",
        "id": "3f9db073-46dc-4703-9385-16fa5b048489"
    },
    {
        "author": "曾丰",
        "paragraphs": [
            "岱舆山峩东海头，招摇山峩西海陬。",
            "两山相望几万里，月桂满巅花长秋。",
            "罗浮山峩南海岸，道取东西盖其半。",
            "衔种非资化鹤功，谁其有力移此粲。",
            "广东使者富民侯，函丈虽褊余清幽。",
            "眼前开辟一混沌，墙角峥嵘小罗浮。",
            "侯睨罗浮吞八九，摩挲缩地挟山手。",
            "雷霆骤下震以惊，赑屃争前负而走。",
            "罗浮故与蓬莱连，蓬莱新与罗浮迁。",
            "琼瑶古木叶覆地，玗珠老树枝参天。",
            "花环实娜涵沆瀣，天上那知在鳌背。",
            "炎州寖作广寒宫，鲍肆熏为香积界。",
            "元戎大字蟠蛟虬，扁椠为侯揭殊尤。",
            "一丽山氏一苍颉，幸自同与造化游，何当同与造物休。"
        ],
        "title": "赋马漕桂岩",
        "id": "836d9bb4-ed4b-4473-8c90-e1cd58514d3a"
    },
    {
        "author": "曾丰",
        "paragraphs": [
            "湖南岭南迎复送，车上马上觉复梦。",
            "夜来梦入大江西，山见崆峒水章贡。",
            "身为使者似光华，眼厌视之徒倥偬。",
            "人贪公厌非矫情，外物皆轻吾道重。",
            "小行吾道幸吾民，楚越已休虞芮讼。",
            "粤人欢喜未饱间，又觉喜气吴人共。",
            "万牛争挽楩楠入，初疑选作明堂栋。",
            "郎星气焰万丈长，丞相大嗔凝不动。",
            "秀才峥嵘风必摧，大材盘礴古难用。",
            "衮舄寻公公却之，傍人乃献绣衣颂。",
            "宾屦今满河阳门，意其所拔石若温。",
            "浴沂岂料先与点，送客有时独留髠。",
            "推心置我等子弟，誓报从今到儿孙。",
            "离情欲噎难忘言，补天自有妙手存。",
            "区区易节未足论，虎头不戴貂蝉冠。",
            "邦人勿痴空攀辕，门人勿痴空恋轩。"
        ],
        "title": "送马少卿自广东漕易江西宪",
        "id": "e20343d1-7f21-47b0-b5e8-b2dea9fc6d0f"
    },
    {
        "author": "曾丰",
        "paragraphs": [
            "淳风转浇俗，名路成战场。",
            "所争劣毛发，操兵肆相戕。",
            "兵一出于正，岂不犹可防。",
            "往往奇与伏，弦控弓斯张。",
            "况彼射者徒，苟非羿则逢。",
            "栝释盖有度，矢来曾无乡。",
            "公以身为鹄，其锋若为当。",
            "彼初奠而发，所图中膏肓。",
            "幸有物相之，仅此皮肤伤。",
            "新作扶伤归，痛定不成创。",
            "枭卢可一笑，胜负已两忘。",
            "羿射几何人，反中砉欲僵。",
            "引手拔毒矢，终身成沸疮。",
            "施报不旋踵，谁谓无彼苍。",
            "天下非一羿，愿公谨其将。",
            "毋谓吾有命，更游彀中央。"
        ],
        "title": "托射赋古风献马先生",
        "id": "c808fa75-31b8-4d68-91c8-b89ae8221f8e"
    },
    {
        "author": "曾丰",
        "paragraphs": [
            "凌波仙子浓淡妆，六月鉴湖夜乘凉。",
            "低头贪照广寒影，开口失喷清凈香。",
            "花县草池漪且渌，疑自鉴湖分一曲。",
            "若为仙子不呈身，无乃主人犹负俗。",
            "新逢好事公子来，十年水鬰一旦开。",
            "动摇倒影弄金彩，勾引回风生麝煤。",
            "杰题所扁危亭峙，仙子涵恩勿私喜。",
            "百里黔甿屈者伸，非徒恩汝数仙子。",
            "长安得暇游昆明，紫橐初开有余馨。",
            "主人顾影头尚黑，仙子闻香眼重青。"
        ],
        "title": "镜香",
        "id": "1d63b5ae-1ee8-411e-bf9f-49e56d197f75"
    },
    {
        "author": "曾丰",
        "paragraphs": [
            "造物鼎新开画图，江蟠前後山负隅。",
            "一尘不动鸥出没，万变无心云卷舒。",
            "主人倚坐扶栏立，太清之气交相袭。",
            "风烟席上骨毛醒，文字场中星斗湿。",
            "说诗迁史功日新，江山怪见无精神。",
            "笔头收拾珠玉去，夔为酸鼻河伯颦。",
            "填胸自有真潇洒，沃眼更何须外假。",
            "景饶眼饱欲着书，书成勿示斲轮者。"
        ],
        "title": "题吴季章挹秀堂",
        "id": "0854cd26-d2ee-443e-a1f5-6985b224ee65"
    },
    {
        "author": "曾丰",
        "paragraphs": [
            "富沙耆旧江先生，方册之中久闻名。",
            "今识其子长安城，中年状貌老典刑。",
            "居官不翅冰玉清，未尝一出清之声。",
            "临事不翅水鉴明，未尝一示明之形。",
            "牛刀初割琴初鸣，市稀善获鲜善烹。",
            "江华百里农桑甿，阴受令尹生与成。",
            "尚不能窥岂能评，两部使者识理精。",
            "循吏政出吾六经，一元动荡万汇亨。",
            "不以能称乃真能，交章疾置闻朝廷。",
            "明公归重盖如此，素履复修想俱伟。",
            "立朝致主从今始，廊庙规摹宁出是。",
            "贞观三钱一斗米，房杜传中无可纪。",
            "事业文章非异轨，谁云解此不解彼。",
            "学诗反几我开启，生平言行诗之理。",
            "游泳于诗未知尔，国风雅颂兴赋比。",
            "类发于情止于礼，六义同归一宗旨。",
            "包涵万象无涯涘，骑馿觅馿殆忘己。",
            "子归反听收初视，三百篇中参到髓。"
        ],
        "title": "赠江宰彦通",
        "id": "99eaa579-4b71-4e27-9d73-5d01404c9695"
    },
    {
        "author": "曾丰",
        "paragraphs": [
            "周家刑不上大夫，法固不足礼有余。",
            "有才毕愿进朝路，非老谁忍回田庐。",
            "秦坑学士置勿道，汉嫚大臣视如奴。",
            "逸民不出朝士去，前有两生後二疏。",
            "世祖聪明失之察，待臣少礼多以法。",
            "尚书曾不免牵曳，御史或犹遭扑挞。",
            "尚书御史未足论，位至三公危一发。",
            "侯霸朱浮仅免归，韩歆戴涉终见杀。",
            "先生识帝贫贱时，富贵共之理所宜。",
            "云胡召至留不住，无乃平日窥其微。",
            "龙颜之疎顾岂忍，鸟喙所伏那可知。",
            "当初高蹈疑矫世，落後逆观信知机。",
            "退身不勇公孙贺，明泣危机终自堕。",
            "先生明甚勇如之，天地万物莫吾挫。",
            "将星群立客星孤，群恐难调孤易祸。",
            "帝坐边头睡熟间，梦魂已在桐江卧。",
            "将星炯炯亘今明，不似客星明更大。"
        ],
        "title": "书严子陵钓台",
        "id": "761919c9-b816-4e4f-8c84-f24dcaa68b5e"
    },
    {
        "author": "曾丰",
        "paragraphs": [
            "千古一碑得人爱，来书碑後几前辈。",
            "相颉颃甚曾不饶，自混融之了无碍。",
            "太平天子狃开元，驯致马嵬悔何逮。",
            "桑阴未徙宗庙安，储皇功岂不云倍。",
            "君父恩重臣子轻，功至弥天皆分内。",
            "灵武犹言权济经，京师何忍小间大。",
            "南内起居不遑安，西宫晨夕无聊頼。",
            "不没其实豫章公，言者无罪闻足戒。",
            "元结但持归美心，为尊者讳谁独怪。",
            "归美为颂刺为雅，四诗义各有攸在。",
            "一出春秋雅颂中，两忘人我是非外。",
            "朅来独招莫逆魂，尊中有酒聊一酹。",
            "垂去更解未艾纷，石上有壁聊一疥。"
        ],
        "title": "题浯溪",
        "id": "da54eca8-4f19-4d9b-ad7f-2adf3739107e"
    },
    {
        "author": "曾丰",
        "paragraphs": [
            "婀娜江南大小姑，大姑从儿小从夫。",
            "丫头如许尚从母，学绾云鬟撩月梳。",
            "谚谓女生俱外向，丫头非有难婚相。",
            "来婿曰赘嫁曰归，固不敢请岂无望。",
            "云鬟久绾行且笄，长成不似从母时。",
            "拟学小姑嫁夫去，又恐夫荡去不归。",
            "夫去不归安所仰，终日望夫更惆怅。",
            "不如老死作丫头，庶免春闺恶情况。",
            "丫头休强笑望夫，世间梦想俱是妄。"
        ],
        "title": "题丫头岩",
        "id": "dc60b3ea-6454-4971-9156-40cb37a966af"
    },
    {
        "author": "曾丰",
        "paragraphs": [
            "集英殿前始相识，公已策名上通籍。",
            "银章朱绂烂映身，铄我青衫黯无色。",
            "上饶城里重相望，公已厌直辞周行。",
            "皂盖朱幡炯当眼，铄我墨绶昏无光。",
            "浪说同年兄若弟，升沉不翅云泥异。",
            "分疎胡越敢寻盟，义重丘山肯忘势。",
            "一麾初守虎头州，差池不及从之游。",
            "仅收刘公一尺纸，堪比汉家千户侯。",
            "鸦青今袭陈腐语，持以扫门应勿阻。",
            "远图要觅进德方，近效仍求为县谱。"
        ],
        "title": "改秩注县西归过上饶见太守同年莫郎中",
        "id": "1c12efa3-cb2c-42ca-b38a-339384897f5a"
    },
    {
        "author": "曾丰",
        "paragraphs": [
            "已复山上山，何当口中口。",
            "写兹秋下心，寄我女边帚。"
        ],
        "title": "寄内",
        "id": "cfa7054c-3d8e-4f27-b92e-0d1b521e0f6f"
    },
    {
        "author": "曾丰",
        "paragraphs": [
            "蔚林妖血扫已除，桂林剜肉补未苏。",
            "玉清玄帝右是顾，金华散仙南其驱。",
            "下车首问民所苦，踊跃近前争告语。",
            "醋缗苛敛重伤农，醝钞抑敷良困贾。",
            "小断于独大叫阍，一呼痛拔百蠹根。",
            "连营坐卧老将校，万里耕桑长儿孙。",
            "足醉于湿殊未醒，奏函频以中州请。",
            "十行洒渥下九天，两踵腾辉轻五岭。",
            "五更黄道烟霏霏，追随列宿朝紫微。",
            "三寸舌沃万乘渴，一丸药起四海痿。",
            "君臣道合有余美，乞以属之门弟子。",
            "区区抚字得闲功，一一编摩为野史。"
        ],
        "title": "送广西经略应寺丞被命改除归朝奏对",
        "id": "ea7543cb-b5e6-4ac2-96ac-f7e9e11d001c"
    },
    {
        "author": "曾丰",
        "paragraphs": [
            "无量寿佛今寿皇，家传室授不老方。",
            "九转丹砂一仁念，函四大海为寿乡。",
            "仁气所覃莫非寿，椿松龟鹤不足当。",
            "三公九卿百执事，一时幸会俱遐昌。",
            "公于九卿盖其杰，向独年少今未苍。",
            "嵩岳尼山吐符日，长虹失色归文章。",
            "骨相岩岩松梅竹，精神凛凛冰雪霜。",
            "黑精青女杀气重，终握斗柄持天纲。",
            "十年伏骥起北漠，万里飞鸾度南湘。",
            "掌中名是风宪笔，实与万物为春阳。",
            "二十五州人所祷，万口一词寿而康。",
            "君不见夜来南极星转芒，又不见朝来南极日转光。",
            "日星所会有所应，西州耆旧循南荒。",
            "百神奔走翊诞庆，万象森罗印征祥。",
            "南人耳目习南事，寿公之意何以将。",
            "南极从古星不老，南极从今日初长。"
        ],
        "title": "长至寿广西提刑吴大卿",
        "id": "68c4e677-6a75-4ad8-b5d7-d5245c4ccfed"
    },
    {
        "author": "曾丰",
        "paragraphs": [
            "君气如鵰不受鞴，君才如骏不受辀。",
            "摩天历块少自许，臣视文潜雌少游。",
            "场屋小铦大还钝，掇第未酬方叔愿。",
            "二炊无日足斗升，一掷有时轻百万。",
            "买臣一出今几时，非取富贵誓不归。",
            "倚庐固秃孟母发，织锦更颦文君眉。",
            "凤雏知我君之友，相属逢君试相叩。",
            "岂有五年山上山，未尝一日口中口。"
        ],
        "title": "勉王尧章归",
        "id": "6c75fc4b-4d7e-487c-ace2-491758808612"
    },
    {
        "author": "曾丰",
        "paragraphs": [
            "此君胸固有虚室，六气熏酣无不适，所禀宁非道之质。",
            "此君貌固能圆机，四季变更无不宜，所立宁非圣之时。",
            "其表无方里无物，妙与大通相出入。",
            "清节凌霜特其一，秋风夜雨君曰噫。",
            "名我字我敢问谁，无乃未为大相知。",
            "守节虽贤一于正，圣人达节百其应。",
            "君亦能贤亦能圣，姑以节论犹失订。",
            "标致孤高所持劲，伯夷独立君制行。",
            "主人加爱又加敬，根器浑涵所成迥。",
            "颜子屡空君尽性，客子三叹更三咏。"
        ],
        "title": "题胡邦仲霜节堂",
        "id": "f3da925e-11e5-4d50-a155-703d556582ab"
    },
    {
        "author": "曾丰",
        "paragraphs": [
            "人言礼起于太一，吾言礼止于皇极。",
            "强名皇极体何如，卓然万象中间立。",
            "流年鼎鼎三十余，古人有立君可无。",
            "克己未追颜所复，过庭犹学鲤之趋。",
            "五礼同归一中尔，何当中立而不倚。",
            "膰肉无来孔子行，皮冠不设虞人止。",
            "区区行止未足轻，扩充更可轻死生。",
            "黄垆在前始易箦，白刃垂下犹结缨。",
            "一有所立百无抗，砥柱中当拍天浪。",
            "千古不磨立斋名，泰山北斗在头上。"
        ],
        "tags": [
            "泰山"
        ],
        "title": "题陈宗元立斋",
        "id": "71df8e42-4b59-482d-b923-c43c66f451d8"
    },
    {
        "author": "曾丰",
        "paragraphs": [
            "主人胸次风韵胜，万象皆倾如听命。",
            "开窗凝目立相招，霁月影从溪响应。",
            "神迎气送烦此君，拜嘉有何答殷勤。",
            "棐几蒲团千兔颖，茶瓯酒椀一炉熏。"
        ],
        "title": "题邬季文送清轩",
        "id": "a7f92670-f763-4ff1-b595-83acd3d2734a"
    },
    {
        "author": "曾丰",
        "paragraphs": [
            "广寒韵度中央质，故侍仙娥新见黜。",
            "高天委气得金行，平地拔身成玉立。",
            "月下风前为谁香，诸郎一咏翁一觞。",
            "功成寄语邵氏子，有西楼後无东堂。"
        ],
        "title": "寄题夏椿年赏桂楼",
        "id": "aa4dc704-2615-416f-bc25-2a74afde55e4"
    },
    {
        "author": "曾丰",
        "paragraphs": [
            "少年大抵不分老，往往头白常讳早。",
            "千龄一际庆寿恩，白之早者尤其好。",
            "庐陵太守以名闻，君家堂前翁若□。",
            "缊之检渥封仓皇，蓝袍霞帔着颠倒。",
            "扪心欢喜何以加，教子辛勤此其报。",
            "家人罗拜笑持杯，贺犹未了申以祷。",
            "数从今始更百年，十年一度迎新诰。",
            "乡邻来致赞喜词，归叹鬓髭徒欲皓。",
            "养子当如谭家郎，吾儿豚犬不足道。"
        ],
        "title": "题谭氏荣寿堂",
        "id": "53fdcbfa-b4c4-4e7e-9a6e-92e9b68edfb1"
    },
    {
        "author": "曾丰",
        "paragraphs": [
            "山无背宅宅何胜，门未纳溪溪是剩。",
            "一阁翚飞若见招，双溪蟠屈如回应。",
            "有酒不容阁生尘，无诗莫与溪写真。",
            "秋碧澄寒石齿齿，春黄涨暖风鳞鳞。",
            "有如此水皆诗思，半酣还痒客之技。",
            "气之浊者客勿讳，主人胸中有泾渭。",
            "味之美者客勿矜，主人胸中有淄渑。",
            "辨入涓滴太分明，醉游汗漫真混成，客与主人俱忘形。"
        ],
        "title": "寄题黄舜卿双溪阁",
        "id": "ab44b9d6-6731-49c8-9eda-77500d6d5e01"
    },
    {
        "author": "曾丰",
        "paragraphs": [
            "吾土欧阳公，一代不数人。",
            "文星蜚上天，山川效其珍。",
            "刘郭相望出，才藻岂不新。",
            "所恨狃时态，未蹑公後尘。"
        ],
        "title": "用山谷新诗徒拜嘉之句为韵赋五篇报尹直卿  其一",
        "id": "b9869233-76a2-4f2d-a02c-c7aa19c38a5d"
    },
    {
        "author": "曾丰",
        "paragraphs": [
            "自唐大历後，二百年无诗。",
            "太史豫章公，崛起江之西。",
            "虽葩卒以正，况淡时乎奇。",
            "织锦良独难，但要得锦机。"
        ],
        "title": "用山谷新诗徒拜嘉之句为韵赋五篇报尹直卿  其二",
        "id": "2c295d1c-704f-494a-90c9-3ef6f2a0f809"
    },
    {
        "author": "曾丰",
        "paragraphs": [
            "名以懒故无，业以病故疎。",
            "但梦华胥国，而友无怀徒。",
            "百诗一不补，十口九欲癯。",
            "人所共弃者，子独何取欤。"
        ],
        "title": "用山谷新诗徒拜嘉之句为韵赋五篇报尹直卿  其三",
        "id": "3fb7e6fe-0d4c-46a8-819f-3838b2982927"
    },
    {
        "author": "曾丰",
        "paragraphs": [
            "天下文章家，吾州两前辈。",
            "内翰擅其宗，大监为之最。",
            "更有龙图公，气节盖新代。",
            "请从舌端参，去作卧下拜。"
        ],
        "title": "用山谷新诗徒拜嘉之句为韵赋五篇报尹直卿  其四",
        "id": "5175179c-204e-465d-84c9-1e6c9c93500e"
    },
    {
        "author": "曾丰",
        "paragraphs": [
            "蓝田丞姓崔，华阴丞讳嘉。",
            "二子不择禄，虽陋看作华。",
            "我但欲藏拙，享此亦已奢。",
            "所期谨回旋，老騻避少騧。"
        ],
        "title": "用山谷新诗徒拜嘉之句为韵赋五篇报尹直卿  其五",
        "id": "ee29413d-a677-47a3-b054-3329d80e9763"
    },
    {
        "author": "曾丰",
        "paragraphs": [
            "一字于吾补不曾，诗书况味冷如冰。",
            "谁家以此为长策，不把其它易短檠。",
            "钟鼎轩裳眼应白，余犹要得圣贤力。",
            "意诚身正一家齐，门中自有华胥国。"
        ],
        "title": "寄题张子登遂勤斋",
        "id": "1a4e63cf-a6cf-4258-ab9c-533352c5a4ee"
    },
    {
        "author": "曾丰",
        "paragraphs": [
            "道山飞落江之濒，山中草木海上春。",
            "鸿蒙盘成碧树势，沆瀣蒸出琼芝津。",
            "辟尘有许犹未惬，更着千百青嶙峋。",
            "两三也足况千百，后土不自珍其珍。",
            "从坤受质外负直，与干同体中含纯。",
            "表里洒然相肖似，亭亭物外佳主人。",
            "鸣佩琅琅夜步斗，握圭挺挺晨朝真。",
            "音韵危梢压霰砉，威仪峻节排风竣。",
            "卷班归洞门不钥，世间望之自逡巡。",
            "辽城翛翛鹤有道，葛陂矫矫龙何神。",
            "主人与客俱变化，同为玉皇案头臣。",
            "犹余栖凤未僊去，不有冥鸿孰情亲。"
        ],
        "title": "寄题阁皂陈元礼苍玉轩",
        "id": "74868675-36d1-47ed-a7a4-34acffbddb0f"
    },
    {
        "author": "曾丰",
        "paragraphs": [
            "太初寂无闻，其中涵大音。",
            "渊明窃知之，写以无弦琴。",
            "曾何入乎耳，无乃听以心。",
            "子新嗜声诗，失寝夜废衾。",
            "九死厚所养，五穷发其吟。",
            "去年抱膏肓，朅来求我针。",
            "机缄与相勘，脉络归自寻。",
            "得之三百篇，喜至不自任。",
            "诗亡道何之，碔砆乱球琳。",
            "春秋一中和，异者向与歌。",
            "诏勿攟刍狗，其傍有师金。"
        ],
        "title": "次黄岩老赠戴昭袒韵",
        "id": "d284d259-fc6f-4e39-9a43-1da7e2211723"
    },
    {
        "author": "曾丰",
        "paragraphs": [
            "殿上旧开医国口，闽中新出活人手。",
            "亘野桑麻水旱余，连村烟火兵戈後。",
            "饥得以食寒得衣，召为之父杜为母。",
            "公为民赋闵雨诗，民为公立遗爱碑。",
            "古人祈天翦爪尔，今守祷佛燃臂谁。",
            "充其不忍寖以大，德之难忘特其微。",
            "东闽人怪去何遽，南徐人怪来何暮。",
            "油然无心出岫云，去来迟速随所寓。",
            "汉相无人不曰归，韦贤未老何时去。"
        ],
        "title": "送陈待制自富沙移守京口",
        "id": "e1d2258a-d927-4149-8893-6060ac3ca942"
    },
    {
        "author": "曾丰",
        "paragraphs": [
            "主人不制眼之欲，买断江天犹未足。",
            "更开两岸小干坤，而种十洲灵草木。",
            "江中照出花木真，诗中传出花木神。",
            "片言只字略点化，四时六气长含春。",
            "梦草未终俄梦蝶，栩栩羲皇上头客。",
            "未觉身居安乐窝，那知园是华胥国。"
        ],
        "title": "题李克明依绿园",
        "id": "afc02e7b-5e25-42cb-8469-7a3538d1cc48"
    },
    {
        "author": "曾丰",
        "paragraphs": [
            "亭前轧轧日百舆，桥上剥剥日万屦。",
            "莫非失脚声利然，谁复回头情性故。",
            "子云一区二者间，讲玄之外何所关。",
            "江山有我目迎送，鱼鸟无他心往还。",
            "玻璃横眠苍玉立，开关不信尘敢入。",
            "太无在上吞以胸，羣有来前挫于笔。",
            "笔端胸次患不清，一过于清天所憎。",
            "推归玉笋头边立，送去金鳌背上行。"
        ],
        "title": "寄题全国辅竹溪清寓",
        "id": "563a13cb-0379-454f-a7f3-e6588b081fab"
    },
    {
        "author": "曾丰",
        "paragraphs": [
            "昔为仙翁宅，今作梵氏家。",
            "桃花太俗生，释老安取耶。",
            "物原出平等，人自分品差。",
            "我来与时违，有桃却无花。",
            "旧来花片红，散落为流霞。",
            "中有结实者，往往成丹砂。",
            "仙人食之余，鸡犬辄争哗。",
            "翔鸾久霄汉，废灶空尘沙。",
            "殆欲从之游，龙髯不容拏。",
            "拟作武陵记，恐谓渔父夸。",
            "坐陪老上人，晚烟煮春芽。"
        ],
        "title": "游桃花台寺僧指似葛仙翁炼丹处",
        "id": "375d20f5-7b75-4a57-96fd-278dadf9ecc8"
    },
    {
        "author": "曾丰",
        "paragraphs": [
            "韶溪经其前，曹溪纬其背。",
            "峥嵘两溪间，月华得吾爱。",
            "开山不知谁，立屋已忘代。",
            "寺碑兵火余，断石犹未废。",
            "始淂智药公，与法作无碍。",
            "梁题烟煤中，残墨犹未败。",
            "始得眉山公，与寺为不坏。",
            "余诗谩赘疣，满壁空癣疥。",
            "我生迟百年，生与眉山背。",
            "鸟为娇人声，山作傲物态。",
            "老大堂头僧，曾受智药戒。",
            "试从言下挑，要看急中对。",
            "寺以月华名，中包法沙界。",
            "方当月未生，敢问华安在。",
            "得月而忘华，堂头大机械。",
            "更和月也忘，始出机械外。"
        ],
        "title": "小憩月华寺问智药眉山两公遗迹",
        "id": "0db9c47c-82fe-472c-bd8e-2026a23e0101"
    },
    {
        "author": "曾丰",
        "paragraphs": [
            "雅性苦无他嗜好，山之佳处吾皆到。",
            "江西山半入诗中，点检怪犹无阁皂。",
            "吾家十世江西居，南来始得阁皂图。",
            "垩文横斜水曲直，煤汁浓淡山荣枯。",
            "燕闲指顾图之上，神游满意酬心赏。",
            "已空沙界无大千，那信沧溟有方丈。",
            "诗仙来往白云乡，惟沈廷瑞伊用昌。",
            "画帘卷舒纳夜月，金鼎开阖吞朝阳。",
            "两篇之外有余景，孟阳摹写得要领。",
            "或云图是无声诗，犹将幻梦对泡影。",
            "撙斋或是武夷曾，道人未必非老彭。",
            "相逢恍惚似前世，一笑舂容话长生。",
            "大道一成百无恐，仙家犹被死生动。",
            "逃劫莫如徐佐卿，山行未免飞矢中。",
            "道人词诎不敢争，殷勤约我游青城。",
            "横江孤雁飞且鸣，便是道人出相迎。"
        ],
        "title": "道人彭永年来番禺过访相约归日游阁皂",
        "id": "3cbea181-9dfa-467d-bea5-03c750012bcf"
    },
    {
        "author": "曾丰",
        "paragraphs": [
            "吾息干坤之委气，吾身父母之委蜕。",
            "干坤父母不易酬，身体发肤可轻弃。",
            "文学恨不随父终，视七尺躯鸿毛同。",
            "未容忘形礼制外，犹复假息苫庐中。",
            "万物莫移三载志，屋上有漏中无愧。",
            "蛇容有识宁受欺，鹤固非凡岂容伪。",
            "蛇为仰向鹤俯临，吾乡人始知吾心。",
            "朝誉未如乡誉重，人知不似天知深。",
            "外台乐为上其事，吾君吾相相与记。",
            "非渥其恩奚以厉，占鹊卜灯言喜至。",
            "儿孙殊不解吾意，以荣为孝孝之细。"
        ],
        "title": "苫庐",
        "id": "b728898a-ce53-4a76-a3bf-ae6558250ea0"
    },
    {
        "author": "曾丰",
        "paragraphs": [
            "浑沦一段轻清气，天收不尽归于地。",
            "凝者为山融者溪，揽之可使凡骨蜕。",
            "主人着亭溪山间，心与溪山相往还。",
            "市朝有欲叩以事，鱼鸟不容入其关。"
        ],
        "title": "寄题刘汉英双清亭",
        "id": "443e7997-d1c6-42ff-92ad-ad0d76137060"
    },
    {
        "author": "曾丰",
        "paragraphs": [
            "等之土蒲同，他岂不云便。",
            "顾宁图此君，曾不鄙吾县。",
            "小折彭泽腰，仰看督邮面。",
            "何以剸尔繁，胸次刚百练。",
            "何以活尔癃，笔下丹九转。",
            "堂上琴昼弹，境中枕宵奠。",
            "那知彼魏相，不谓吾宓贱。",
            "物议任物情，处之以无辩。",
            "吾事尽吾心，持之以无倦。",
            "木秀风必摧，水清石自见。",
            "论定无後言，政成有公荐。",
            "万万字民心，聊复书四卷。",
            "概之六经然，意视文更善。",
            "掇置黄麻中，专美学士院。",
            "万万字民功，聊复碑一片。",
            "概之舆议然，实视声更羡。",
            "掇置青编中，专美循吏传。",
            "行车气骎骎，卧辙心恋恋。",
            "中牟满考回，太傅独班见。",
            "采珠有相酬，怀玉毋自衒。",
            "我以无聊归，兹其不胜羡。",
            "已已长杜门，行行稳乘传。",
            "相望道何修，相送足何殿。",
            "缺然物将诚，聊尔诗当饯。"
        ],
        "title": "送汪永丰被荐解组还朝",
        "id": "6d77dc22-5fdb-4299-bb64-13a566d9bf44"
    },
    {
        "author": "曾丰",
        "paragraphs": [
            "胸次无诸尘垢障，眼中有尔光明藏。",
            "云何不策反照动，小而用之风鉴上。",
            "伎俩君参不二门，形骸我入无色相。",
            "相逢尊酒更杯茶，其它口耳从俱丧。"
        ],
        "title": "赠相者赵椿年",
        "id": "e64b5782-862e-41a7-92fd-4edaa8528961"
    },
    {
        "author": "曾丰",
        "paragraphs": [
            "四时之气秋气清，月之掬之水中精。",
            "四时之月秋月明，桂之掬之木中英。",
            "沆瀣蒸开黄烂熳，分似群仙清鼻观。",
            "君家谁会术之幻，乘夜入月移此粲。",
            "微风透帘日透窗，老叶弄缥花弄缃。",
            "翁在中央季在旁，读万卷书字字香。",
            "颤阏四开香入髓，熏融人欲发天理。",
            "鲤伋点参贤父子，传芳後叶殊未已。",
            "一枝五枝聊自诡，郄家窦家勿相侈，刘家正恐不免耳。"
        ],
        "title": "寄题刘永年桂堂",
        "id": "d1489982-ca69-435b-9526-3cfce65d9ef4"
    },
    {
        "author": "曾丰",
        "paragraphs": [
            "鴈峰之水蒸若湘，虎城之水贡若章。",
            "双水朝宗气浩浩，诸生读书声琅琅。",
            "葛溪支派小双水，冯君领会水之理。",
            "东西决流二本非，左右逢原两端是。",
            "开窗观澜参浴沂，涵泳无往非圣涯。",
            "水哉水哉不尽意，归欤归欤有余师。"
        ],
        "title": "题冯行之双溪书房",
        "id": "3b0a8c1e-389c-4a88-9ac8-083fc35b883d"
    },
    {
        "author": "曾丰",
        "paragraphs": [
            "佳人一代倾城色，和气醺酣更涂泽。",
            "臙脂凝汁觉差浓，颐颊盎光疑太赤。",
            "水沉浴罢余精神，荡去人伪还天真。",
            "东风吹开巫峡雨，西子化作阳台春。"
        ],
        "title": "题宜黄邹圣言宜雨亭",
        "id": "742e6f59-feb7-47c1-9548-8c14eea5e4d0"
    },
    {
        "author": "曾丰",
        "paragraphs": [
            "道人满藏是光明，况问麻衣乞得灵。",
            "眸子外无余造化，士人中有几公卿。",
            "爱名者十忌者百，逢人言失物言得。",
            "试指一贤眉里黄，管招群枉眼中白。"
        ],
        "title": "赠相士陈道人",
        "id": "73d2af51-dfa4-4499-b6ad-c225d280aeb0"
    },
    {
        "author": "曾丰",
        "paragraphs": [
            "分阴分阳天得清，生水生木清降精。",
            "悬知梅与涧为一，交涵互养清难名。",
            "客来强立痛题目，拟之万物无一足。",
            "巢许立身今古高，夷齐受命干坤独。",
            "主人气与梅俱移，平淡之中余崛奇。",
            "蓝田松竹须品题，今年随牒梅勿疑。",
            "主人心与梅俱化，高洁之中余藴藉。",
            "瀛洲风月须摹写，明年入朝梅勿讶。",
            "独不见淇竹主人卫武公，出相周家了勋庸。",
            "老矣归与奉从容，主人与竹俱高风。",
            "武公与竹为不朽，万古淇奥诗一首。",
            "主人有以为梅寿，我请置之淇奥後。"
        ],
        "title": "题永丰郑丞梅涧",
        "id": "6472ba91-a3f3-4490-8a48-26b8a46ac4cd"
    },
    {
        "author": "曾丰",
        "paragraphs": [
            "家居所至与山对，官居所至与山背。",
            "眼中悔失真峥嵘，得其似者宜加爱。",
            "尉僊三令奸胆寒，突兀数椽答清闲。",
            "谁横荒垒檐以外，自觉幽趣山之间。",
            "有一段清无点俗，当山也是清题目。",
            "不道尉僊心更清，杖屦当车蔬当肉。"
        ],
        "title": "题永丰吴尉当山亭",
        "id": "77e25853-4a28-40eb-842c-e90fde45fe20"
    },
    {
        "author": "曾丰",
        "paragraphs": [
            "功名镜里犹黑头，谁子速之营菟裘。",
            "四朝元老人姓周，扫三大字蟠蛟虬。",
            "元老之门几从游，天上公子第一流。",
            "十论较之过秦优，记室有劳无束修。",
            "郊霈异恩小相酬，过而睨之海中沤。",
            "从渠进进吾休休，胸中一壑复一丘。",
            "酒发诗豪不宜搜，风月自与毫端谋。",
            "木奴竹君岁所收，不翅汉家千户侯。",
            "归哉老矣余何求，舐蜜啖蔗味悠悠，孤松野鹤无春秋。"
        ],
        "title": "题张仲寅甘老堂",
        "id": "3a682e2b-7bef-4af1-a9d7-6ddb4ddd5da9"
    },
    {
        "author": "曾丰",
        "paragraphs": [
            "紫石仙翁骨道清，丹成往往步步轻。",
            "黄石仙翁道眼明，书成往往字字精。",
            "丹成书成俱是实，犹堕于偏非至道。",
            "二者兼之白石□，先生渠谓天草草。",
            "天皇案前黄老君，辍与人皇为老臣。",
            "老郎老君之後身，收拾干坤平月春。",
            "春吾身外春吾民，四民无一不春者。",
            "与士为春颂风雅，书于白石其土苴。",
            "白石肉飞不尸假，弟功书在丹之下。"
        ],
        "title": "贺广东漕使黄郎中生朝",
        "id": "dff6ad50-7636-4b9b-8a16-6f80b378f263"
    },
    {
        "author": "曾丰",
        "paragraphs": [
            "北枝顽顿如不仁，南枝警敏如有神。",
            "方当群有急归宿，忽自太无偷发春。",
            "画画清修枝拔萃，点点精明花引类。",
            "幻尽岁寒姿者天，吾宗所幻天相似。",
            "溪边照水周逸民，檐下横窗晋诗人。",
            "胸次还余墨外墨，笔端更写真中真。",
            "把南金报犹轻议，举赵璧归非厌嗜。",
            "只今随牒广之南，彼大庾山吾画笥。"
        ],
        "title": "曾德礼墨梅竹篆隶皆精岁在己未示似墨梅酬价固非所吝会即赴官岭表度难自随还以授之副之古风",
        "id": "aa6a8353-1e67-4eb7-9f4b-15c001fc5904"
    },
    {
        "author": "曾丰",
        "paragraphs": [
            "军山未信旴水屈，清淑之气相盘鬰。",
            "天地有时不关防，古今何代无人物。",
            "道德大成文小成，君小成者成者精。",
            "逢人问我江西派，从此南丰不是曾。"
        ],
        "title": "赠南丰胡国华",
        "id": "b3cd8352-8bdb-4c7f-b37f-5d964cf7890d"
    },
    {
        "author": "曾丰",
        "paragraphs": [
            "浔流容派两江口，中有一城大如斗。",
            "埤堞砖抏土藉隍，楼台瓦溃泥漫溜。",
            "入言淮海初到时，江献其清山献奇。",
            "彼私得之既以去，今幸存者皆其遗。",
            "古藤阴下非眠处，肆言成谶终还悟。",
            "末祸休冤黄绶欺，初谋已被儒冠误。",
            "眉山处丧与得坎，朱崖儋耳全吾身。",
            "孰知淮海造三昧，犹与眉山隔一尘。"
        ],
        "title": "过滕吊秦",
        "id": "57057c66-1587-4c81-a0a7-5a1b88bcce5a"
    },
    {
        "author": "曾丰",
        "paragraphs": [
            "东都有人持汉斧，南国无人系周圄。",
            "未从刀锯宥者三，先即桁杨听之五。",
            "五三异念同一仁，圣贤典故公日新。",
            "心从仁上勘得道，笔与民间点为春。",
            "百未试一刑几厝，忘其劳绩况恩数。",
            "天语疑由公出然，公心默与天通故。",
            "持平已遂留何须，责难未了归可图。",
            "课效九章三章外，游心千古万古初。",
            "剖斗折衡还未可，非绵蕞莫矫丛脞。",
            "结绳之外画冠余，作古幸无嫌自我。"
        ],
        "title": "陈删定日华除广东宪取告中志深考古之语扁斋曰考古斋",
        "id": "f7daff80-46e1-4d74-8fb5-0f854f39f69e"
    },
    {
        "author": "曾丰",
        "paragraphs": [
            "坐曹在西退食东，一间然尔万不同。",
            "彼无乃俗饱吾聒，此不胜幽醒我聪。",
            "不律不吕自中节，非夔非襄谁传宗。",
            "意其金沙澒磅礴，否则银汉鍧穹窿。",
            "开窗即之辨所以，老松不受风所攻。",
            "松莫之御非自虣，风无所争不相容。",
            "二者无心一有感，自然成声关大通。",
            "混沌之窍君之耳，松风触处天机融。",
            "声之真者非固有，况复流归形似中。",
            "潺潺㶁㶁盖其似，得真忘似君新功。",
            "更收吾耳听以气，一扫从前真似空。"
        ],
        "title": "南康刘尉于厅事之东开轩曰清濑盖取其前松声然也",
        "id": "d08b60b9-0595-4ad1-bc86-dc6d78bee836"
    },
    {
        "author": "曾丰",
        "paragraphs": [
            "湖玉幻山浊界，羞将遮肉眼，清都赢得破天颜。",
            "公收点墨轻丸玫，燠馆凉台侑诗酒。",
            "肆观群有抱寒根，似我身心退闲後。"
        ],
        "title": "郭熙画图四咏 冬云密雪",
        "id": "3344dae9-c9ed-4d6b-bd7f-38a9a40cd4fb"
    },
    {
        "author": "曾丰",
        "paragraphs": [
            "前朝列圣规模大，雨露涵濡山海外。",
            "椎卉之民半冠带，恬不复它余百载。",
            "前守诸公方畧偏，藩篱漫浪耳目前。",
            "版图之地半腥膻，恬不复谁余百年。",
            "白囊新报潢池弄，诏公借我海南重。",
            "金鼓戒严曾未动，汶阳田已归禹贡。",
            "功成不居颂者谁，乐石虽坚有泐时。",
            "亘千余里儿童知，牢不可解去後思。",
            "归欤更了中原事，抵掌挈还河朔地。",
            "竹书不尽帛相继，回头今刻公之细。"
        ],
        "title": "代人题琼守归疆堂",
        "id": "d2cc3d54-5251-477b-a2a9-dbfcdd4d652d"
    },
    {
        "author": "曾丰",
        "paragraphs": [
            "坤元分气谓无间，南崖北崖纔尺寸。",
            "地寒地暖差之半，干元分气谓无颇。",
            "南枝北枝能几何，春早春迟差尔多。",
            "我来幸未全失策，南枝早退不留迹。",
            "北枝晚出犹弄色，惊见北枝问南枝。",
            "寒香羞受时辈知，随清风入孟郊诗。",
            "诗之视梅类高致，孟之视诗浑细事。",
            "至大至刚浩然气，其诗拔我尘埃余。",
            "其气充我情性初，吾自觉吾非故吾。"
        ],
        "title": "过南安接孟使君辞警策多矣复承遣诗追惠遂足度岭所赋梅还谢万一",
        "id": "0ed366b1-f3dd-45fe-a605-6d24ce5aaa47"
    },
    {
        "author": "曾丰",
        "paragraphs": [
            "主人诗豪寄于酒，万象无非酒之友。",
            "主人酒豪寄于诗，万象无非诗之题。",
            "若为诗酒兴俱发，平时泛爱今一割。",
            "不问其他偏问月，月不长如日星然。",
            "乍望乍朔乍晦弦，要之缺者多于圆。",
            "主人乘风踏鹏背，方在急流俄勇退。",
            "似月之明居以晦，举酒相邀倾酒醉。",
            "问耶对耶此其概，收光反耀照其内。",
            "妙与道俱不容喙，主人无问月无对。"
        ],
        "title": "题致政李子立问月台",
        "id": "16544083-a73a-448e-8621-97743ac6cebe"
    },
    {
        "author": "曾丰",
        "paragraphs": [
            "山立堂堂古白眉，一龙一象殿江西。",
            "春秋多寡弟兄是，朝暮往还宾主谁。",
            "藤坐蒲团邀二妙，其间着我成三笑。",
            "无夏无夷迹自融，不儒不释心相照。",
            "远公送出如欲留，陶令辞行如欲休。",
            "殊觉上蓝今胜践，少分前辈旧风流。"
        ],
        "title": "壬戌仲春隆庆因老留上蓝与琏老往还余续至相过浃旬言别",
        "id": "4abe0e90-5d9f-41f2-bcfb-b27ccff7c7e0"
    },
    {
        "author": "曾丰",
        "paragraphs": [
            "何命之薄彼哉柏，岂无生处生于石。",
            "老去根犹强自争，春来石岂能相戹。",
            "蛟龙拔入盘重渊，雪霜放出参九天。",
            "至大至刚劫火後，弥高弥邵妖风前。",
            "道人澹咽得吾味，久驭清风骑紫气。",
            "吾骨到今犹未蜕，庭前自适西来意。"
        ],
        "title": "豫章上游生米市前江中洲上至德观侧柏树甚老",
        "id": "687eb3e3-bc5b-4663-af78-3a63f68ec1d7"
    },
    {
        "author": "曾丰",
        "paragraphs": [
            "少阳当进犹自抑，老阴当退犹自激。",
            "煦煦纔融地出青，飕飕又肃天生白。",
            "一曝十寒权在天，春行冬令风弄权。",
            "我欲问天去天远，懒能更上讼风篇。"
        ],
        "title": "正月雨雪",
        "id": "cc11d5bd-15c0-4edf-8fe0-ce4eea795878"
    },
    {
        "author": "曾丰",
        "paragraphs": [
            "西昌有洲龙屈蟠，爪牙润泽鳞甲寒。",
            "桃花水肥意腾跃，似欲上与青天干。",
            "西昌有士龙变化，云可以乘泥可谢。",
            "胪传未放雷呜春，弦诵犹挑灯破夜。",
            "作成况遇今赵侯，萤窗开处吞龙洲。",
            "儒风相高踏鹏背，士气自敢骑鳌头。",
            "县前洲觜年年长，图谶会当应如响。",
            "鴈塔固无过我前，云台更要在人上。"
        ],
        "title": "龙州书院",
        "id": "85391d4b-c128-4843-8436-720435ccceb1"
    },
    {
        "author": "曾丰",
        "paragraphs": [
            "一团烟火百十家，一丛林木千万花。",
            "浪游那料有奇遇，似入武陵眼生霞。",
            "诗人多爱疑可赏，舟人多忌戒无往。",
            "中途还未免迷行，初意得无成妄想。",
            "渔翁禅伯花所私，成仙成佛未可知。",
            "花今于我有大造，六幅归帆春水肥。"
        ],
        "title": "舟行过龙骛洲舟人指似桃花林满山烂漫",
        "id": "c383c57b-f468-4617-9de1-72e74f902c15"
    },
    {
        "author": "曾丰",
        "paragraphs": [
            "马蹏车辙前门外，江声山色後堂背。",
            "左手持盘右把杯，家人怪问翁何在。",
            "小阁峥嵘负後堂，图书左右翁中央。",
            "一尘不容犯眼界，万象无计逃诗囊。",
            "蚤作从渠醉名利，夜卧从渠梦朝市。",
            "一咏之余更一觞，翁兮醉梦华胥氏。"
        ],
        "title": "题王钦州子泽双清阁",
        "id": "605eb603-8b6c-4e18-9fb1-35594c1497ac"
    },
    {
        "author": "曾丰",
        "paragraphs": [
            "至静之体首归坤，自干德外坤为尊，吾宗有志未敢言。",
            "至静之体次归艮，自坤德外艮为近，吾宗有志不容逊。",
            "磊隗胸中自□山，外观更具山之间。",
            "表里相融艮机关，彼万泪随吾屹立。",
            "堂中人与山为一，虽介于石不终日。",
            "无心聊与云俱出，傅岩沃雨商郊干。",
            "林然蠢尔涵殊恩，老後闲身霁後云，㟏岈深处归根□。"
        ],
        "title": "游曾无愠园可赋者十余处其大莫如乐山次莫如沧洲画趣先课二古风 乐山",
        "id": "ba9c37b0-8182-4691-ac40-04a11b884dba"
    },
    {
        "author": "曾丰",
        "paragraphs": [
            "一身超忽白云表，双眼低回白苹杪。",
            "沙随风卷黄莫涯，草与天连青未了。",
            "摩诘胸中几麋丸，诗写其真更留残。",
            "破除桑落斗升後，收入鹅溪尺寸间。",
            "想象訾家聊寓目，指顾瀛洲方策足。",
            "中人宜在瀛洲宿，中宵梦在沧洲浴。",
            "觉写两洲为一轴，驰誉丹青从谓俗。"
        ],
        "title": "游曾无愠园可赋者十余处其大莫如乐山次莫如沧洲画趣先课二古风 沧洲画趣",
        "id": "e8e9ea6d-76d2-41ed-9886-0f7111c15c05"
    },
    {
        "author": "曾丰",
        "paragraphs": [
            "玻璃横眠苍玉立，一段清姿天幻出。",
            "霞作丹浆云墨汁，恢张太素以为质。",
            "一时盘古纵横笔，万古玄冥浓淡色。",
            "干坤两间一亭中，立人自下酬答功。",
            "酒盏碁枰意气充，熏炉茗椀情性融。",
            "耳阏目阏还大道，声尘色尘入长空。",
            "客来且伴主人醉，机械客犹梏仁智。",
            "未知二者一之赘，休言一者赘之细。",
            "上人已悟细之至，何当更悟也无细，若至之谓□□□。"
        ],
        "title": "题萧叔原江山图画",
        "id": "ab3e5a6e-b395-4132-bf7e-8416194707b7"
    },
    {
        "author": "曾丰",
        "paragraphs": [
            "学探玉甃千仞井，笔扛龙文百斛鼎。",
            "归根可以後冥茎，发刃难于先肯綮。",
            "点铁要之便成金，即心是道道是心。",
            "一案孔门重勘结，小圆为赐大为参。"
        ],
        "title": "陈良臣之子正功肯学能文求余印可",
        "id": "c686cee8-66e2-410b-9586-4483dcaae4b4"
    },
    {
        "author": "曾丰",
        "paragraphs": [
            "我诗求我混沌初，君诗求我糟粕余。",
            "低头小参有顿渐，抚掌大笑无精粗。",
            "谁收六律入三籁，更敛八风归一噫。",
            "四诗元自五声生，无声敢问诗安在。"
        ],
        "title": "儒家子刘文叔诗见赠回赠一篇",
        "id": "d33cdfb3-a651-45eb-882a-ad7d25a65ae3"
    },
    {
        "author": "曾丰",
        "paragraphs": [
            "玻璃横眠苍玉立，不容朝市一尘入。",
            "鱼泳鸟飞自荐扬，舟来车往谁收拾。",
            "主人潇洒宅一区，子弟何师受何书。",
            "马迁史里万古具，张说诗中四时俱。",
            "诗编史帙一关目，姑掇余清清冰肉。",
            "床头拈出周易读，更悟太清清蜕骨。"
        ],
        "title": "寄题双清亭",
        "id": "e2e1fa58-d7c6-4565-b3c6-8d1ef34a2b31"
    },
    {
        "author": "曾丰",
        "paragraphs": [
            "长至之前风飋䫻，斗初建亥扃群物。",
            "从春至冬推岁律，十二月中一良月。",
            "既望之余气氤氲，月初生魄钟异人。",
            "从武至文数朝绅，三千臣中一良臣。",
            "诞弥先後仅三日，明主良臣岂徒出。",
            "虏旧陆梁新勃窣，庙算宸谟关宥密。",
            "帷幄精神运筹余，门阑气焰悬弧初。",
            "寿觚有量吞江湖，寿词无技雕琼琚。",
            "姑容夷夏一家日，更□君臣千载图。"
        ],
        "title": "寿钱枢密",
        "id": "a89ac8e5-d8a9-4e0c-9641-8e9cf75437f6"
    },
    {
        "author": "曾丰",
        "paragraphs": [
            "一合干坤罗万象，中有连天云锦帐。",
            "分光日月两轮间，聚荫神仙十洲上。",
            "盘缃错缥天上无，若为云锦如许都。",
            "娲皇炼石补天了，倥偬不及收其余。",
            "织女得之资以幻，手与目谋生灿烂。",
            "使君寄下召还祥，令尹收为公退翫。",
            "登临辄翫罢辄忘，令尹胸中自含章。",
            "制锦犹余五色线，归朝可补尧衣裳。"
        ],
        "title": "敬赋黄万安肃父五云阁",
        "id": "e567e488-7ca0-4052-800e-2fa825e46079"
    },
    {
        "author": "曾丰",
        "paragraphs": [
            "今人不足与之谋，心向三都以上游。",
            "有集可明经子史，无秦那别夏商周。",
            "心融口笑先儒泥，一万余言解三字。",
            "粹精还我闻未闻，糟粕从渠味无味。",
            "悬知书者古之余，稷契皋夔读何书。",
            "犹期立脚群贤上，更请回头万物初。"
        ],
        "title": "题李师儒上舍稽古堂",
        "id": "a664c6fa-9884-473f-92dc-1ed992d2df74"
    },
    {
        "author": "曾丰",
        "paragraphs": [
            "秋途琴剑留东垧，午夜斋房发西棂。",
            "协气横流太白岭，祥光上属长庚星。",
            "诘朝廉访太丘长，三千珠履罗芝庭。",
            "诞弥厥月众所贺，止或尼之岂忘情。",
            "饮君以蜀州竹叶之酒，食君以郦县菊花之英。",
            "采英探酒非俗事，敢烦素素相卿卿。",
            "既多且旨奉以进，乃赓载歌坐而听。",
            "酒有香于以却君之宣发，英有味于以制君之颓龄。",
            "爬搔黑头戴大豸，磨切龆齿吞长鲸。",
            "二十四考相唐国，一百六岁侯罗城。",
            "貂蝉何加外望重，钟鼎不屑初心轻。",
            "拔脚归寻耕钓盟，割棕为笠藜为羹。",
            "一洗重盖兼珍腥，吾身吾口已中清。",
            "露顶洒风漱泠泠，更与赤松俱长生。"
        ],
        "title": "寿富阳宰",
        "id": "c41ae92d-708c-4c86-ab00-997144b37d8e"
    },
    {
        "author": "曾丰",
        "paragraphs": [
            "庐陵童子谓姓李，临川童子谓姓王。",
            "二子读书选德殿，气吐虹蜺口翻浆。",
            "六经诸子成串落，天子喜之移御床。",
            "奏对首肯去目送，青衫黄牒恩异常。",
            "江西得此二童子，後生气倍声名场。",
            "前闻但有晏元献，今继者谁其欧阳。",
            "身躯眇小胆气大，齿发幼艾言语苍。",
            "况能大书开龙蛇，一字欲作千尺强。",
            "明年试罢春昼长，低头拾官回未忙。",
            "马蹄轻踏百草香，鶑花助喜酒助狂。",
            "长裾短刺倾侯王，早着归鞭荣故乡，我其俟之螺水傍。"
        ],
        "title": "应童子科欧阳文成觅诗漫以塞责",
        "id": "e67c3b49-a09e-46b7-8ba8-67e54d2bda25"
    },
    {
        "author": "曾丰",
        "paragraphs": [
            "天一生水清之精，天三生木清之英。",
            "他清可备吾题名，不得精英未为清。",
            "颜子园中亭突兀，远横一水近三木。",
            "取其近者供所欲，太清也自生毛骨。",
            "余岂无友非岁寒，岁寒之友天数三。",
            "主人更与三者参，天合人合清相涵，四清之清俱不凡。"
        ],
        "title": "题颜庆远三友亭",
        "id": "f7106289-1031-4989-82b9-262597dbe89d"
    },
    {
        "author": "曾丰",
        "paragraphs": [
            "轻一尺璧重寸阴，白千丈发丹寸心。",
            "假途游夏时汲汲，归宿渊骞日骎骎。",
            "速肖无拘渠七十，近取莫过吾六一。",
            "气节追还庆历风，文章增广庐陵集。"
        ],
        "title": "题欧阳君举进修堂",
        "id": "35d2f42b-40f6-4456-a0d6-50dade4ee5a2"
    },
    {
        "author": "曾丰",
        "paragraphs": [
            "楼面自东如择对，景随楼面若相会。",
            "眼前献状有龙头，脚底乘机可鹏背。",
            "坐跻百里东风中，起望长安马首东。",
            "府寺有人能北事，干坤无处不东风。"
        ],
        "title": "题黄万安治东楼诗",
        "id": "082d23c9-2b68-4dc2-b679-d2c752b9183c"
    },
    {
        "author": "曾丰",
        "paragraphs": [
            "中兴天子旌义门，荣光犹足昌弟昆。",
            "家庭衮衮义子孙，下相郎君开义塾。",
            "美意非徒淑姻族，乡里烝烝义风俗。",
            "乃翁固喜儿读书，更喜它人与儿俱。",
            "儿今不替翁之初，人人忠孝书绪余。",
            "初唐元勋几卿相，游学岂无他绛帐。",
            "姓名半出多显扬，河汾便是卢溪样。"
        ],
        "title": "寄题项圣予卢溪书院",
        "id": "ab6ff64c-e456-4d26-b8b2-aec2f47caa4c"
    },
    {
        "author": "曾丰",
        "paragraphs": [
            "之君命屯有孤辰，之子德孤无同人。",
            "天遣之君友之子，宾主相忘无彼此。",
            "出墙春梢道骨轻，侵书晚色天姿清。",
            "客来面目挟尘土，对君有头不敢举。",
            "客来言语挟尘埃，对君有口不敢开。",
            "坐听一宾陪一主，夜雨秋风相尔汝。",
            "主人养高宾养虚，九天上与神龙俱。"
        ],
        "title": "题项圣尹竹斋",
        "id": "9d648817-9d74-478f-a62a-25b617d31f8d"
    },
    {
        "author": "曾丰",
        "paragraphs": [
            "黄堂指顾了凡最，红幕奔驰了苛碎。",
            "更无可了别驾翁，赢得徜徉是非外。",
            "未有可偷风月天，峥嵘新起东偏废。",
            "风含浑沌窍里音，月弄光明藏中态。",
            "吹开云雨天益高，照破山河地加大。",
            "兼之足以答公余，妙处何人同领会。",
            "无酒客有诗相酬，有酒可无客相对。",
            "主酣客醉舌俱饶，说到无声无色界。",
            "发难恃细并毛融，骨不禁清连肉蜕。",
            "目不信为山河影，耳岂信为天地籁。",
            "主困欲眠客且归，不容耳目宁容喙。"
        ],
        "title": "题吉州聂倅谈风月轩",
        "id": "4b88f5ec-781f-42db-9e42-d238516ef10d"
    },
    {
        "author": "曾丰",
        "paragraphs": [
            "刘伶未死先荷锸，自负上超无碍法。",
            "死则已焉埋谓何，东坡犹笑未为达。",
            "之君之学齐死生，穴其吾屋屋吾穴。",
            "咽日餐霞容有功，驭风骑气得无诀。",
            "归欤归欤彼大通，复哉复哉此虚设。"
        ],
        "title": "题游德昭寿藏名曰复庵",
        "id": "b1611a38-27b0-471d-9b9c-02dc39d0f42b"
    },
    {
        "author": "曾丰",
        "paragraphs": [
            "钱塘江涌千万奇，收为词气吞虹蜺，敢与九关虎豹违。",
            "蜂芒虿刺攒一时，或疑宜州城上人不归。",
            "桂林山罗千万怪，收为诗胆吞渤澥，敢与九疑魑魅对。",
            "瘴雨蛮烟鏖十载，谁料儋州海上人犹在。",
            "一尊三酹古藤阴，少游陈矣君日新。",
            "还过韶石闻舜琴，混融奇怪入古音。",
            "韩子老来潮阳归後固自文章功更深，何当道德终不负初心。"
        ],
        "tags": [
            "钱塘江"
        ],
        "title": "免解进士应致远过晋康见谓以上文字而忤权要听读藤州十余年得旨自便赋诗赠行",
        "id": "9779a438-284f-4b06-be49-2e3c76e750f1"
    },
    {
        "author": "曾丰",
        "paragraphs": [
            "卦辞爻辞易之注，孔子读之悟其故。",
            "彖辞象辞易之疏，孔子作之志其悟。",
            "悬知孔子大悟时，太虚中不挂一丝。",
            "与易为一自不知，奚以卦辞爻辞为。",
            "渠无孔子大机械，所恃嗫嚅三尺喙。",
            "象彖爻辞从领会，其如犹有卦辞在。",
            "诚使时习能绝编，安知日新不忘筌。",
            "着脚还超九师先，回头更勘三画前。"
        ],
        "title": "题安子承读易堂",
        "id": "2b166544-531a-463c-be60-fc85df5d98b0"
    },
    {
        "author": "曾丰",
        "paragraphs": [
            "向上机关口挂壁，一言且蔽诗三百。",
            "胸次融成安乐窝，笔头点出华胥国。",
            "诚然甚正□而葩，要会百家归一家。",
            "从建极来都有准，出游尘外始无瑕。"
        ],
        "title": "送钟上舍应禧",
        "id": "fc832f1b-4bc6-46c8-8fc3-8ab4c162996a"
    },
    {
        "author": "曾丰",
        "paragraphs": [
            "无伏无腊壶中天，不烟不火壶中仙。",
            "壶天固自远世界，壶仙还自结世缘。",
            "昨夜壶公山外望，壶公驾鹤随仙仗。",
            "逃身下降唐谪仙，袭姓前生汉丞相。",
            "四时之气春为冲，诞弥况在春之中。",
            "一段干坤奇特意，三朝文学老成风。",
            "通守通班盖其寓，泽民致主酬吾素。",
            "收拾平生尘外游，追寻畴昔壶中去。",
            "春秋过隙了不知，甲子循环浩无数。"
        ],
        "title": "贺德庆陈倅生朝",
        "id": "478bedc1-dce0-4723-b02e-79148288299e"
    },
    {
        "author": "曾丰",
        "paragraphs": [
            "庐陵江浒路穷处，舟子不容仙子渡。",
            "岂意一篙落手来，而资双足凌波去。",
            "睥睨大海如江然，杯渡佛轻篙渡仙。",
            "休负知津惟我是，且从登岸看谁先。",
            "杯渡之杯人所怪，大块中含几沙界。",
            "或云芥纳须弥山，细视芥焉杯则大。",
            "彼细莫细于一芥，一芥要之犹有内。",
            "彼大莫大于两块，两块要之犹有外。",
            "内外相形费融会，未忘所仰亭勿坏。",
            "吾细无内莫能碎，吾大无外莫能载。",
            "细大相融亡挂碍，何仰之有亭可废。"
        ],
        "title": "寄题仰止亭",
        "id": "75a558c4-0ec4-4689-9750-92040f95de5f"
    },
    {
        "author": "曾丰",
        "paragraphs": [
            "声生于气诗之体，于气要穷所从起。",
            "事制于义诗之理，于义要穷所从止。",
            "一元开辟三才矣，万世纲维十伦尔。",
            "我初传此无上宗，君今下我未到工。",
            "胸中周召次毕公，笔端雅颂余国风。",
            "不容阴阳作穷通，可与天地为始终。"
        ],
        "title": "吾郡之望罗彦方过听以予有诗癖古风特枉杰作之贶不可虚辱赋一篇谢之",
        "id": "32221cf2-1dde-4f16-9a47-c63bf1f59fc9"
    },
    {
        "author": "曾丰",
        "paragraphs": [
            "君子无莫也无适，圣人毋固也毋必。",
            "行藏视彼时所宜，去就惟吾义之适。",
            "吾道难莫难于权，其惟孔子为能然。",
            "胸中还未有孔子，宁堕于偏勿求全。",
            "愿为孔子可斋志，四可犹须省三未。",
            "孟子何当周文王，鲁男善学柳下惠。"
        ],
        "title": "寄题刘渊甫可斋",
        "id": "fe5dd2b2-4431-4f9d-a0ca-8aedd152b9bf"
    },
    {
        "author": "曾丰",
        "paragraphs": [
            "眼醒蓬岛饱瀛洲，他水他山何足游。",
            "郎宿自阑朝北极，使车谁枉指南州。",
            "浩浩汤汤广诸海，无人能与相融会。",
            "天遣公开东计台，融会诸海新诗内。",
            "奇奇怪怪桂诸峯，无人能与相会融。",
            "天遣公开西帅府，会融诸峯古文中。",
            "进衣怱遽吾民事，退食从容吾道许。",
            "诗文平淡潮柳州，公则视之为末艺。",
            "包笼天地孟轲篇，收管山川马迁记。",
            "仰观俯察易象真，更勘画前精入神。",
            "未为三公效燮理，先与万物归弥纶。",
            "事非战国而来事，人是羲皇以上人。"
        ],
        "title": "广东黄漕改除广西帅过郡送行",
        "id": "3c96995a-d8bb-46f5-808a-dca7342d7685"
    },
    {
        "author": "曾丰",
        "paragraphs": [
            "高庙中兴初十年，大参内制余百篇。",
            "心声之发动夷夏，手泽所存传子孙。",
            "得其传者孙之嫡，参自道根至枝叶。",
            "一元生二二生三，万特取千千取百。",
            "诗书其髓易其精，左右逢原笔纵横。",
            "公先闻道非後进，我後获仁岂先生。",
            "知津问津盖有得，教玉琢玉其何名。",
            "玉虽不以石作使，以磨易磋亦其理。",
            "春秋以来有师承，博约之外无宗旨。",
            "风行水上旧为文，雷在地中新复理。"
        ],
        "title": "参政瞿公之孙东广机宜德远惠书若诗以能问于不能久之愧虚盛意敬赋古风谢塞",
        "id": "e808dc9b-a6b4-4786-93c5-06fbe8053a96"
    },
    {
        "author": "曾丰",
        "paragraphs": [
            "太虚生气气生风，风又生声诗在中。",
            "固是性情元具足，何当学问更加充。",
            "形容草木鱼虫意，虽妙犹为堕于艺。",
            "雅颂声音召阴阳，圣贤道义包天地。",
            "句拙莫谢来章工，尚深自养细自融。",
            "和顺积中鬼不见，英华发外天无功。"
        ],
        "title": "前高凉推官陈汉臣惠佳什索俚编不可虚辱授之後集古律矣复课数韵语谢之",
        "id": "282164d3-9662-4aea-ab1f-c9e3fbd7d394"
    },
    {
        "author": "曾丰",
        "paragraphs": [
            "出入交战以义肥，卜商先觉後勿违。",
            "上下交征以利危，惠王後悔终何追。",
            "义利之差一毫尔，其缪遂至于千里。",
            "不差不缪今谁氏，岭外眼中有之子。",
            "彼门如市挽不留，吾心如水从之游。",
            "自能下学学箕裘，相期上对对冕旒。",
            "挑兮挞兮小豚犬，匡之直之古坟典。",
            "铸铁肯捐丹九转，化龙宁吝墨一点。"
        ],
        "title": "张行甫许舍五羊馆俸之厚俯而就薄来晋康相亲为学生师遣介迎候赋诗速行",
        "id": "2d549cb2-95fc-4b3d-8ed9-0dda435c406f"
    },
    {
        "author": "曾丰",
        "paragraphs": [
            "乃翁于我松梅竹，之子于翁芝兰玉。",
            "熏熏蔼蔼仁义容，便便坦坦诗书腹。",
            "向来相访鲁东家，今来相访洛南涯。",
            "饱参禅觉一宿别，精进射功三年差。",
            "家传自许已跨灶，庭对相期毋媚奥。",
            "马蹄历块且徐行，鹏背负天终远到。"
        ],
        "title": "王元宾之子经纡道过我晋康临行赠别",
        "id": "400c3bc8-85f4-41ae-9a16-6c2e1f7583f2"
    },
    {
        "author": "曾丰",
        "paragraphs": [
            "南北新来寻旧盟，江淮襄汉又休兵。",
            "召还开府诸元帅，谢遣游谈几老生。",
            "背上琴声忠愤激，腰间剑气血冤腥。",
            "君不见老范相知小相沮，横渠自反高自许。",
            "三略六韬付掷捐，中庸大学归含咀。",
            "未遑尽发千古圣道机，犹不失为一代士宗主。"
        ],
        "title": "清江何子发自荆湖宣抚幕客罢归过我晋康投诗索报勉意塞请",
        "id": "07ed7792-02c4-4334-ac43-683af194b2dc"
    },
    {
        "author": "曾丰",
        "paragraphs": [
            "太古牺娲氏，创为琴与笙。",
            "氤氲弸混沌，噢咻擘冥茎。",
            "合气归三律，分音丽五行。",
            "未歌先协律，无韵不成声。",
            "曲度初焉刌，诗机寖以萌。",
            "朝廷风化洽，里巷颂声盈。",
            "玄鸟三夫倡，卿云百辟赓。",
            "口姑随所发，心自得其平。",
            "三代德为政，四诗词见情。",
            "揫收归礼义，点检中章程。",
            "传久宁无杂，删多亦已精。",
            "王通续似赘，束皙补疑赢。",
            "圣事难为僭，时名可与争。",
            "遒人中旷绝，乐府四纷更。",
            "体变从苏李，枝分入逊铿。",
            "舂容七字律，挺拔五言城。",
            "老杜收全气，新功集大成。",
            "统经唐末乱，派转国初清。",
            "欧定圣俞价，苏成山谷名。",
            "江西容入社，天下指为荣。",
            "顾我耽余习，如今费半生。",
            "闲中无益作，醉里不平鸣。",
            "改罢令儿诵，吟成唤客评。",
            "槁肝随血呕，枵腹欠书撑。",
            "乱稿囊成瘿，狂题壁被黥。",
            "扪心终鹿鹿，掩俗强铮铮。",
            "要得谁然否，能为我重轻。",
            "宗风晋王导，诗学汉匡衡。",
            "废食毛锥子，忘年墨客卿。",
            "风骚潜出入，古律恣纵横。",
            "造化随机掇，江山与笔撄。",
            "千年传有嫡，四海敌无勍。",
            "妙韵驱三籁，徽音逼六䪫。",
            "何当被金石，直可荐宗祊。",
            "宿杰饶先驾，新英听主盟。",
            "闻韶醒耳阏，慕蔺倒心旌。",
            "伛偻循涯进，殷懃曳屣迎。",
            "观天酰瓮坐，持斧郢门呈。",
            "鱼未经烧尾，龙犹要点睛。",
            "金篦轻发膜，银海骤增明。",
            "肯作招风木，甘为附骥虻。",
            "龙门难得到，玉府不妨倾。",
            "乞我无嫌富，山岩可以盛。"
        ],
        "title": "上浙东帅王尚书",
        "id": "5dae0917-40c9-4989-8d19-e34258819961"
    },
    {
        "author": "曾丰",
        "paragraphs": [
            "辛丑随浮梗，钟陵得盍簪。",
            "潜藩门若市，敛板客如林。",
            "气宇黄陂阔，词源陆海深。",
            "二豪谈正剧，一坐口俱瘖。",
            "诗社初容入，交盟後失寻。",
            "云山千里眼，梦寐八年心。",
            "九陌迎连璧，孤灯话断金。",
            "始犹疑面目，徐复记声音。",
            "虾菜随宜簇，茅柴取意斟。",
            "行藏更见告，文行互相箴。",
            "愤敌常旁午，忧时半孔壬。",
            "清风晨揖袂，明月夕离襟。",
            "发缆东流岸，回樯倒景岑。",
            "荆江随地卷，蜀道与天侵。",
            "通守诸侯土，专弹百里琴。",
            "长才优拊字，暇日少登临。",
            "隠士隆中卧，羁臣泽畔吟。",
            "青城山鬰积，赤壁树阴森。",
            "哀乐归巴曲，兴亡入楚砧。",
            "把杯空吊古，搔首重伤今。",
            "拥户锋车急，开缄诏墨淋。",
            "抬头高拱斗，引手上扪参。",
            "可画安边策，无韬活国针。",
            "寸心丹未了，双鬓白那禁。",
            "顾我伤强矫，从今判陆沉。",
            "磨砻闲笔砚，摹写乱鱼禽。",
            "气反风骚朴，声收郑卫淫。",
            "吾伊樵道上，欵乃钓矶阴。",
            "拔茹终无志，弹冠老不任。",
            "移书相答谢，吾突誓长黔。"
        ],
        "title": "别陆德隆黄叔万",
        "id": "641bafc4-3a5d-4d96-826d-25f513ea4e08"
    },
    {
        "author": "曾丰",
        "paragraphs": [
            "风伯始恶发，雷师随怒张。",
            "雨从来处黑，江到涨时黄。",
            "稳稳过皇恐，徐徐下豫章。",
            "不逢天借力，安敢夜乘航。"
        ],
        "title": "章贡解舟雨作江涨",
        "id": "ce6e936f-5de1-4988-9c03-82c89021eb29"
    },
    {
        "author": "曾丰",
        "paragraphs": [
            "名士江西少，广文胸次高。",
            "欠人扶此道，得子慰吾曹。",
            "学问揉圭角，功名添二毛。",
            "宜春文艺传，它日蜀王褒。"
        ],
        "title": "隆兴贡院呈彭国寿",
        "id": "50ac18a8-8d0f-4c02-97da-8e44e573ab8e"
    },
    {
        "author": "曾丰",
        "paragraphs": [
            "解缆将逾月，归帆始遇风。",
            "只消三数日，能得几何功。",
            "天意非相简，诗人固自穷。",
            "江山清绝处，吾亨亦吾通。"
        ],
        "title": "自豫章还赣至万安始得风",
        "id": "b6c69dcf-f712-41d5-a1ba-855080400c76"
    },
    {
        "author": "曾丰",
        "paragraphs": [
            "湘水欠湘竹，岘亭非岘山。",
            "休论真胜假，且幸冗偷闲。",
            "眼底方尘外，栏干更树间。",
            "咔禽如语我，剧暑未能还。"
        ],
        "title": "会昌号湘江岸有小岘亭癸卯六月与瑞金吴丞饮其上  其一",
        "id": "d62e153d-64c5-4afd-8228-b7f8bb0e0fb2"
    },
    {
        "author": "曾丰",
        "paragraphs": [
            "占断江西景，临川拟岘台。",
            "今犹千里隔，我更几时回。",
            "幸此亭相似，非公坐莫陪。",
            "古今随水去，风月送诗来。"
        ],
        "title": "会昌号湘江岸有小岘亭癸卯六月与瑞金吴丞饮其上  其二",
        "id": "3256b5fa-7f00-4d9e-83d5-4b51898817b7"
    },
    {
        "author": "曾丰",
        "paragraphs": [
            "久离空向往，重见少相依。",
            "款曲论心约，因循与愿违。",
            "今逢声气是，但觉鬓毛非。",
            "祸患今相问，几从死处归。"
        ],
        "title": "表兄峡山萧伯钧至会昌久之以归欤字韵丐诗为别  其一",
        "id": "8d0dfa32-39db-44df-af36-14322f1aa7a8"
    },
    {
        "author": "曾丰",
        "paragraphs": [
            "握手两旬许，归途千里余。",
            "继今难得便，及早发回书。",
            "父祖初深契，儿孙久渐疏。",
            "朱陈婚嫁约，还可继之欤。"
        ],
        "title": "表兄峡山萧伯钧至会昌久之以归欤字韵丐诗为别  其二",
        "id": "3ebc80e1-e3e9-453f-9cb3-0b3a62c31dc2"
    },
    {
        "author": "曾丰",
        "paragraphs": [
            "文简家风淡，芗林句法清。",
            "今能传几世，君复拥全名。",
            "犹及识前辈，未尝轻後生。",
            "崆峒风月里，许我共诗盟。"
        ],
        "title": "向察推檄至会昌赋所怀呈似  其一",
        "id": "c56b98bb-7b40-495d-9e32-0c45bd0f4297"
    },
    {
        "author": "曾丰",
        "paragraphs": [
            "惟此溪山恶，其它州县无。",
            "岂期公骯脏，而为我驰驱。",
            "钱谷岂余事，音容非故吾。",
            "史君如问细，为道费枝梧。"
        ],
        "title": "向察推檄至会昌赋所怀呈似  其二",
        "id": "b1037472-c14a-4016-826c-b0b9182ce590"
    },
    {
        "author": "曾丰",
        "paragraphs": [
            "石峡侵寻过，江流次第平。",
            "篙人轻去住，船势任纵横。",
            "稳不妨危坐，忙犹得意行。",
            "明朝从起晚，但要到州城。"
        ],
        "title": "出会昌峡",
        "id": "dd316324-a4bb-40b8-adbe-a73c73ac1f0e"
    },
    {
        "author": "曾丰",
        "paragraphs": [
            "石是漥樽样，山如土鼓然。",
            "空犹余树木，了不见人烟。",
            "办治岂容缓，拊摩那得专。",
            "意中无限事，夜半不成眠。"
        ],
        "title": "舟宿会昌十里间",
        "id": "f6ae20a2-efac-4db2-9d97-7d35a0a7cc4b"
    },
    {
        "author": "曾丰",
        "paragraphs": [
            "兀坐顺流中，吾归与便逢。",
            "窑家俱瓦汲，滩户半机舂。",
            "橹作伤春响，山为媚客容。",
            "江鸥凝不动，识我旧行踪。"
        ],
        "title": "赣东江",
        "id": "d0af7cf3-ef7f-4f75-90d9-2bb8f40332d6"
    },
    {
        "author": "曾丰",
        "paragraphs": [
            "动足燕巢幕，投身羝触藩。",
            "惊风伤断鴈，落叶悟飞鸢。",
            "汝子颇难教，吾儿全未婚。",
            "重阳归省罢，犹得对床论。"
        ],
        "title": "幼立弟死後简寄幼能",
        "id": "d6185edc-a9f5-470b-92f5-fb92f5068f74"
    },
    {
        "author": "曾丰",
        "paragraphs": [
            "拥卧听衙鼓，传呼辍坐曹。",
            "庭前人迹扫，门外市声鏖。",
            "馁立雁行少，寒欹马骨高。",
            "宁教循吏传，书拙不书劳。"
        ],
        "title": "腊月被檄下豫章至南安简曹宰  其一",
        "id": "5c003a0d-c01f-410a-9b11-12d6a1401df0"
    },
    {
        "author": "曾丰",
        "paragraphs": [
            "日月迎春急，江山送腊愁。",
            "岁穷犹被檄，途远更乘舟。",
            "家累已相逼，官身那自由。",
            "欲从公款愬，公自鬰眉头。"
        ],
        "title": "腊月被檄下豫章至南安简曹宰  其二",
        "id": "ce0ae57f-58fd-460b-8644-b12ef2628326"
    },
    {
        "author": "曾丰",
        "paragraphs": [
            "初月多情出，西山故意遮。",
            "更遭风激水，而乱客吹笳。",
            "梦入翩翩蝶，惊闻阁阁蛙。",
            "违多谐偶少，物理固然邪。"
        ],
        "title": "豫章舟中夜坐自遣",
        "id": "57599da7-4cc2-40a7-ad1e-74df49116bb5"
    },
    {
        "author": "曾丰",
        "paragraphs": [
            "风住帆维软，人齐橹响匀。",
            "津桥横汲具，岸树挂酤巾。",
            "乱石知何处，孤篷任此身。",
            "三叹谢陈岁，一笑接新春。"
        ],
        "title": "十六日立春舟中晚眺",
        "id": "6016e120-8ec1-4a56-bd70-eba895ebff22"
    },
    {
        "author": "曾丰",
        "paragraphs": [
            "水眼通三岛，波心涌一峯。",
            "两岸悬石稳，千古怒涛桩。",
            "呵剑驱游蜃，鞭雷起蛰龙。",
            "僊人有余量，事了岂留踪。"
        ],
        "title": "再自隆兴还游至德观",
        "id": "d9b7243e-e3cf-4f9d-9a9a-e982957109a0"
    },
    {
        "author": "曾丰",
        "paragraphs": [
            "肺肝供物态，须鬓管年华。",
            "眼阅世更变，口谈时过差。",
            "眉因公道蹙，手为贵人叉。",
            "点检通身事，都无益自家。"
        ],
        "title": "自省",
        "id": "ad570452-6742-4f04-a985-c22900396a78"
    },
    {
        "author": "曾丰",
        "paragraphs": [
            "担水谁家渡，牧牛何处村。",
            "未能逃劫数，犹是弄精魂。",
            "毛颖含云冻，鹅溪带雨昏。",
            "强从泡影里，摹模去来痕。"
        ],
        "title": "潘宰见余三生图诗广一篇见示再赋谢之",
        "id": "5238d0c0-c7f5-4142-9ee4-602ba229dffb"
    },
    {
        "author": "曾丰",
        "paragraphs": [
            "屋漏床俱湿，墙颓土半干。",
            "管虫淫兔颖，箱漆浥龙团。",
            "着火熏仍焙，教儿覆更翻。",
            "好收书册在，念我置时难。"
        ],
        "title": "梅雨示何柯",
        "id": "46ecd241-5423-4c1b-91a4-81ea6b127c81"
    },
    {
        "author": "曾丰",
        "paragraphs": [
            "世业余方册，生涯只短檠。",
            "韦编闲里绝，髀肉暗中生。",
            "憎达终难免，忧贫似不情。",
            "诸公题品价，自可比连城。"
        ],
        "title": "管文彻通易学自冠入场屋垂老未谐文公诗人品题至成轴",
        "id": "4ea107e1-2923-4890-8361-b075ffdbeef6"
    },
    {
        "author": "曾丰",
        "paragraphs": [
            "久在京尘里，仍当伏暑中。",
            "眼逢银色界，身落水晶宫。",
            "有客清相似，无人白与同。",
            "雪儿不可作，随意酒杯空。"
        ],
        "title": "临安主人出冰块佐饮曾簿严宰同赋",
        "id": "0ee72a48-23f9-486c-b2eb-369db34c1b2f"
    },
    {
        "author": "曾丰",
        "paragraphs": [
            "节到重阳日，身为千里人。",
            "半痴黄口子，多病白头亲。",
            "熟浸菊英嫩，轻挼茱糁匀。",
            "旋沽深巷酒，强饮不成春。"
        ],
        "title": "甲辰婺女道中过重九",
        "id": "95b07b56-9386-44df-bcf2-8f533986f959"
    },
    {
        "author": "曾丰",
        "paragraphs": [
            "草木归根稳，昆虫入蛰深。",
            "若为吾自觉，犹与世相寻。",
            "江月幽人态，松风大雅音。",
            "红尘任相衮，终不点初心。"
        ],
        "title": "赴广东漕属有感",
        "id": "3d9cf49b-e37b-4d8a-a080-4d03622df485"
    },
    {
        "author": "曾丰",
        "paragraphs": [
            "中州梅较晚，大庾合先之。",
            "已似得南气，不应留北枝。",
            "天工新坐懒，春事故教迟。",
            "蜂蝶若知道，恬然不怨时。"
        ],
        "title": "大庾北崖梅晚发",
        "id": "8d2afbc7-5988-4345-8e22-fa305cf5f3a6"
    },
    {
        "author": "曾丰",
        "paragraphs": [
            "已离南康县，不知何处村。",
            "荒郊霜洒道，野店犬应门。",
            "市尾人声闹，津头水气昏。",
            "云开双髻出，髣髴月梳痕。"
        ],
        "title": "晓行",
        "id": "18f798c6-370f-4f4f-b567-a85c7be621d4"
    },
    {
        "author": "曾丰",
        "paragraphs": [
            "履岁投正月，携家到五羊。",
            "清明郊外好，朱墨幕中忙。",
            "得病疑风土，逢人问药方。",
            "所传非所信，静坐得心凉。"
        ],
        "title": "静坐",
        "id": "97f2b55c-3a2a-40c2-926a-9d8a390d012f"
    },
    {
        "author": "曾丰",
        "paragraphs": [
            "水出犹谙赣，车行未习韶。",
            "忍看鸢跕跕，愁听雨潇潇。",
            "岂不欲歌棣，宁无工颂椒。",
            "妻儿环坐外，笑语与谁聊。"
        ],
        "title": "颓腊献岁之交出赣向韶缅怀偏亲简介弟幼能",
        "id": "e8d2afe7-b0dd-424f-baeb-15a84f9d8dee"
    },
    {
        "author": "曾丰",
        "paragraphs": [
            "江响合蛮吹，鸟声谐越吟。",
            "仍收南郭籁，并入大韶音。",
            "纚纚听于耳，徐徐写以琴。",
            "倘犹有余韵，着语付何阴。"
        ],
        "title": "舟行舣韶下石夜听",
        "id": "a2f131bd-3ce6-47d2-8cb9-36b04f276083"
    },
    {
        "author": "曾丰",
        "paragraphs": [
            "除夕风霜节，家人锦绮筵。",
            "舌头余凤髓，鼻观欠龙涎。",
            "玉餠聊分饷，金炉试一燃。",
            "更将国香匹，何似海南烟。"
        ],
        "title": "除日送龙涎香与宋评事  其一",
        "id": "0b8ecece-dcf5-44f5-ae4a-e4a5f9d5cf64"
    },
    {
        "author": "曾丰",
        "paragraphs": [
            "半载随蓬转，中宵送夜分。",
            "酒供文字饮，香对圣贤焚。",
            "羡子迎偏老，呼儿酌细君。",
            "劝酬交错里，款款鸭炉熏。"
        ],
        "title": "除日送龙涎香与宋评事  其二",
        "id": "56942c77-91fa-4358-b76a-511a17b54733"
    },
    {
        "author": "曾丰",
        "paragraphs": [
            "指似始兴县，西南天一隅。",
            "荆管今鬰积，山水故盘纡。",
            "在昔多名士，同时九大夫。",
            "更添张相国，画作十贤图。"
        ],
        "title": "望始兴",
        "id": "ddbb28d0-c179-4e8b-b4c7-ebb066cf7147"
    },
    {
        "author": "曾丰",
        "paragraphs": [
            "水石三过峡，江流四望平。",
            "鸟经波面疾，云泊树头轻。",
            "晃朗天光合，溟蒙海气生。",
            "且停篙与桨，迟速信船行。"
        ],
        "title": "出清远峡",
        "id": "16283aba-0aac-402f-9c2d-974efa3e2a00"
    },
    {
        "author": "曾丰",
        "paragraphs": [
            "嶂合含元气，岩呀吐太阴。",
            "崖根连地入，石笋与天侵。",
            "尧舜成陈迹，英韶寄古音。",
            "黄巢徒堰水，遗臭到于今。"
        ],
        "title": "真阳峡",
        "id": "03bfcf3a-86a0-4cac-af0d-bebefb85ca4c"
    },
    {
        "author": "曾丰",
        "paragraphs": [
            "山向南逾秃，江归下转清。",
            "鸟那容久立，鱼不及潜行。",
            "云外雁机动，沙头鹭意萌。",
            "信为吾道计，切忌太分明。"
        ],
        "title": "触兴",
        "id": "5194b911-1b16-44c9-a53e-00a1aa82af1f"
    },
    {
        "author": "曾丰",
        "paragraphs": [
            "水心浮出石，洲背涌成山。",
            "草木仙家种，楼台梵氏关。",
            "全输缁衲老，长与白云闲。",
            "隔岸风烟好，终嫌是世间。"
        ],
        "title": "灵洲妙高台",
        "id": "94d08c32-d349-40c8-a48c-6eb26df78f88"
    },
    {
        "author": "曾丰",
        "paragraphs": [
            "南海大都会，扶胥拱圣王。",
            "卜灵终自显，两庙屹相望。",
            "香火夤缘在，河沙劫数长。",
            "昌黎韩子记，相与作存亡。"
        ],
        "title": "谒扶胥南海庙",
        "id": "cf3be788-5cc9-4b92-9d02-5284801d7e20"
    },
    {
        "author": "曾丰",
        "paragraphs": [
            "陶潜营五斗，王绩办三升。",
            "醉饱曾无几，驱驰已不胜。",
            "犹须餬汝口，未果枕吾肱。",
            "有可供饥渴，休官岂不能。"
        ],
        "title": "得广州俸米供给麻券授家人",
        "id": "848ecf0f-dd0d-466a-a52f-f774d137b98d"
    },
    {
        "author": "曾丰",
        "paragraphs": [
            "室女环垂额，蕃儿布缠头。",
            "阓门罗姥妇，游艇售娼优。",
            "曲巷公渝滥，通衢乱溺溲。",
            "羊山来辄去，地恶不堪留。"
        ],
        "title": "广州  其一",
        "id": "f3c2cf31-ac0d-41df-af09-0d23ea79e76a"
    },
    {
        "author": "曾丰",
        "paragraphs": [
            "绕处无非湿，终年不识寒。",
            "家饶安乐睡，市卖喜欢团。",
            "倡女青芒屦，渔儿白布冠。",
            "北人落南者，久亦自相安。"
        ],
        "title": "广州  其二",
        "id": "4c8bdf0a-0b78-4e51-8e06-4cf097ea9b59"
    },
    {
        "author": "曾丰",
        "paragraphs": [
            "蹀躞牛归栅，翱翔鸟认巢。",
            "垂云低暗水，倒影上明梢。",
            "春岂有偏意，梅无未破苞。",
            "吾心已忘物，聊与物相嘲。"
        ],
        "title": "穷冬长途触物遣兴",
        "id": "d6ad4940-8bef-4ac4-89a4-38cae43a11db"
    },
    {
        "author": "曾丰",
        "paragraphs": [
            "分野秦南海，城池汉尉佗。",
            "功名徒自苦，寒暑暗相磨。",
            "破寺容僧少，枯松阅士多。",
            "我来空想象，百世一东坡。"
        ],
        "title": "过达磨泉缅怀东坡",
        "id": "7550ed25-01bd-4c85-9456-af6212f9db3e"
    },
    {
        "author": "曾丰",
        "paragraphs": [
            "送客独留髠，殷懃共一尊。",
            "星辰冥碧落，灯火耿黄昏。",
            "笑语浑无间，谈谐杂不根。",
            "遣诗邀月出，相与答中元。"
        ],
        "title": "丙午中元留罗子琳小酌",
        "id": "de2e77ba-4179-458b-8fba-ff8a759c02b7"
    },
    {
        "author": "曾丰",
        "paragraphs": [
            "天上张公子，名家更好修。",
            "文章虹贯日，意气鹗横秋。",
            "桃李春风发，桑榆晚景收。",
            "丹心犹自在，素业未容休。"
        ],
        "title": "赠别藤州法曹南剑张仲明  其一",
        "id": "1f7da06e-b688-4629-a810-0e5ecd1b8024"
    },
    {
        "author": "曾丰",
        "paragraphs": [
            "黄卷堆胸次，青云出笔头。",
            "小迂蓬岛步，聊作岭南游。",
            "稳口开三语，平心活一州。",
            "阴功终有报，会见袭封侯。"
        ],
        "title": "赠别藤州法曹南剑张仲明  其二",
        "id": "48007501-2213-4fa5-9354-2f0ebd14d31e"
    },
    {
        "author": "曾丰",
        "paragraphs": [
            "侵寻逾七夕，次第到中秋。",
            "蒲涧广南节，熊车城外游。",
            "杯盘收复出，宾主劝还酬。",
            "痛为江山饮，离骚不读休。"
        ],
        "title": "七月二十五日为广州蒲涧节巩帅相招坐上默营两诗  其一",
        "id": "8a0d6d6d-9337-4815-90d7-66237340e18d"
    },
    {
        "author": "曾丰",
        "paragraphs": [
            "石激幽泉响，风排古木号。",
            "离城未多远，去地不胜高。",
            "出处向来误，是非何处逃。",
            "安期相领略，回首付儿曹。"
        ],
        "title": "七月二十五日为广州蒲涧节巩帅相招坐上默营两诗  其二",
        "id": "5a0bc39e-722e-4ead-af72-d27bec99fb5d"
    },
    {
        "author": "曾丰",
        "paragraphs": [
            "孟秋俄及晦，甲夜偶成晴。",
            "露坐发毛冷，风餐颐颊清。",
            "洗湔凡眼豁，抖擞肉身轻。",
            "宋玉知何故，悲来不禁情。"
        ],
        "title": "七月晦日夜坐",
        "id": "9105d50f-066d-455e-8e35-580ae340a700"
    },
    {
        "author": "曾丰",
        "paragraphs": [
            "清切分天派，馨香出月宫。",
            "羊城初白发，莲幕两春风。",
            "外计方将上，南图又欲东。",
            "我来犹未晚，几度笑谈同。"
        ],
        "title": "送广东赵主管得倅临漳  其一",
        "id": "93a922f4-fdbc-4b2b-9d7e-76382e7e9939"
    },
    {
        "author": "曾丰",
        "paragraphs": [
            "有伟今丞相，犹亏□令君。",
            "全材拔半刺，白发拥红裙。",
            "何处分风月，无时上水云。",
            "莫将车骑去，惊动白鸥羣。"
        ],
        "title": "送广东赵主管得倅临漳  其二",
        "id": "b98b916d-58bb-4627-9d1e-8172df110238"
    },
    {
        "author": "曾丰",
        "paragraphs": [
            "海上连旬雨，城东一尺泥。",
            "肩舆行辙兀，据板坐犹欹。",
            "鸟语如相问，松声似见嗤。",
            "平生说高尚，何事送迎为。"
        ],
        "title": "送管宪出城",
        "id": "986dd9ea-150f-414a-a1a3-168805a98411"
    },
    {
        "author": "曾丰",
        "paragraphs": [
            "元佑乌台士，江西董白须。",
            "节因父母立，名与道乡俱。",
            "耆旧流风远，衣冠後辈孤。",
            "此公今复奋，吾道得相扶。"
        ],
        "title": "寄殿院谢艮斋  其一",
        "id": "8a12372e-b54a-4b63-bcb1-c75c8cef617f"
    },
    {
        "author": "曾丰",
        "paragraphs": [
            "稳着云霄步，高峩獬豸冠。",
            "简霜凝处冷，奸胆落边寒。",
            "奋臂有余勇，撄鳞不苦难。",
            "平生功业意，莫到晚年阑。"
        ],
        "title": "寄殿院谢艮斋  其二",
        "id": "cb416517-47d1-488d-a14b-6c4ab26fe479"
    },
    {
        "author": "曾丰",
        "paragraphs": [
            "汩汩孤蓬转，迢迢五岭来。",
            "故人饶鹤发，新论凛乌台。",
            "千里夜间月，一枝春首梅。",
            "使行无好寄，书到莫慵回。"
        ],
        "title": "寄殿院谢艮斋  其三",
        "id": "dcaf3eec-dc1b-4c7a-b535-e5ca6006fa16"
    },
    {
        "author": "曾丰",
        "paragraphs": [
            "河鼓聘天孙，昭君未出村。",
            "非关媒不善，自是命难婚。",
            "无貌倾人国，何颜倚市门。",
            "随缘幽阁里，刺绣度朝昏。"
        ],
        "title": "寄殿院谢艮斋  其四",
        "id": "a5d21e18-8df3-49c1-b481-8ac64f3b3892"
    },
    {
        "author": "曾丰",
        "paragraphs": [
            "千古南昌尉，神仙人姓梅。",
            "久归天上去，重谪世间来。",
            "照乘无人市，倾城不自媒。",
            "稳乘高士毂，自有郑庄推。"
        ],
        "title": "寄衡阳尉徐智伯  其一",
        "id": "36324b0d-82b3-4743-bac5-c37f47a30966"
    },
    {
        "author": "曾丰",
        "paragraphs": [
            "刺眼县门柳，萦心家圃梅。",
            "懒为彭泽住，羞见督邮来。",
            "藉有汤行聘，要无石作媒。",
            "吾非痴谢令，自去不须推。"
        ],
        "title": "寄衡阳尉徐智伯  其二",
        "id": "1f8abc37-bf32-4cb3-9e25-07a3f1152472"
    },
    {
        "author": "曾丰",
        "paragraphs": [
            "衡阳容有雁，岭表得无梅。",
            "半岁人南北，中宵梦往来。",
            "灯为输喜使，酒作嫁愁媒。",
            "莫决敲门句，几经改作推。"
        ],
        "title": "寄衡阳尉徐智伯  其三",
        "id": "96720182-2e1d-46e6-8d8d-e82f3cb38769"
    },
    {
        "author": "曾丰",
        "paragraphs": [
            "小醵无妨职，嬉游不离城。",
            "盘随丰俭出，杯听浅深倾。",
            "附耳俱情话，巡檐各意行。",
            "归犹有余兴，後会莫寒盟。"
        ],
        "title": "五羊同官真率",
        "id": "45621355-f342-49cc-9565-10413a3691ae"
    },
    {
        "author": "曾丰",
        "paragraphs": [
            "次第韶光半，因循乐事希。",
            "清游今见约，素懒敢相违。",
            "天末收行雨，林梢逼落晖。",
            "瓶中有残酒，不尽不言归。"
        ],
        "title": "同幕李彦中田子真为倡小醵出游二月社日登遐观呈二兄",
        "id": "c28a6108-20a7-42d9-b313-c38c80b408e9"
    },
    {
        "author": "曾丰",
        "paragraphs": [
            "仅从干道岁，重创越王台。",
            "粉榜犹余墨，丹楹已上煤。",
            "旧游人欲厌，今日我方来。",
            "老范碑无恙，从头读一回。"
        ],
        "title": "中元日登越王台望海南  其一",
        "id": "5578e5a6-ce35-40d6-b963-5c5c2f7e0499"
    },
    {
        "author": "曾丰",
        "paragraphs": [
            "乙巳中元日，干坤半月秋。",
            "危台掀突兀，老头搅飕飗。",
            "北客眼生处，南方天尽头。",
            "海槎乘兴去，咫尺是瀛洲。"
        ],
        "title": "中元日登越王台望海南  其二",
        "id": "9261dd35-1ffd-418c-8522-e155a2f90e3b"
    },
    {
        "author": "曾丰",
        "paragraphs": [
            "棘篱围败圃，石桷盖倾墙。",
            "人缉蕉为布，家储蔗作粮。",
            "断桥铺以竹，全木听成航。",
            "要作南中记，曾须到海乡。"
        ],
        "title": "五羊城南野行书所见",
        "id": "7871831b-4019-49ac-b65c-c25b032f8ebe"
    },
    {
        "author": "曾丰",
        "paragraphs": [
            "远宦非吾愿，传闻误此行。",
            "官忙无复学，俸薄不如耕。",
            "食物多疑忌，医人少老成。",
            "情微书不达，书达若为情。"
        ],
        "title": "至广得弟幼能书报卜筑江皋  其一",
        "id": "b329537b-912c-43d4-8f4d-bcb933321892"
    },
    {
        "author": "曾丰",
        "paragraphs": [
            "口与腰初强，心随舌渐柔。",
            "不任包马革，犹浪到壶头。",
            "张翰久羁宦，文园今倦游。",
            "喜闻新卜筑，约我到沧洲。"
        ],
        "title": "至广得弟幼能书报卜筑江皋  其二",
        "id": "987ed08d-8ee3-4599-bdb2-62b9b980111e"
    },
    {
        "author": "曾丰",
        "paragraphs": [
            "屈指江山好，南中古晋康。",
            "龙潜开王气，燕寝贮清香。",
            "恩数优新守，君王奉太皇。",
            "政成归奏最，小陆亦为郎。"
        ],
        "title": "自入南与二陆丈游知其为侍郎族也小陆丈除钦未拜命而大陆丈丙午六月既望赴德庆  其一",
        "id": "01257788-562b-4de7-ab38-4563f0aedf81"
    },
    {
        "author": "曾丰",
        "paragraphs": [
            "郡有宣公集，焚香手自翻。",
            "要酬民所望，须践祖之言。",
            "牛岂嫌途坦，鱼那厌水浑。",
            "不将渔废牧，亦足报君恩。"
        ],
        "title": "自入南与二陆丈游知其为侍郎族也小陆丈除钦未拜命而大陆丈丙午六月既望赴德庆  其二",
        "id": "83f47aaf-7882-42f2-9780-9ed249f16c0f"
    },
    {
        "author": "曾丰",
        "paragraphs": [
            "叔侄岭南边，熊车相後先。",
            "同时持紫橐，指日复青毡。",
            "契分胶投漆，离情雨带烟。",
            "吾穷公富贵，勿废往来笺。"
        ],
        "title": "自入南与二陆丈游知其为侍郎族也小陆丈除钦未拜命而大陆丈丙午六月既望赴德庆  其三",
        "id": "10bb1e3e-c98e-4645-82a1-5aefabb385f6"
    },
    {
        "author": "曾丰",
        "paragraphs": [
            "解组图南日，携壶贺下时。",
            "三杯几绝倒，明日两差池。",
            "足迹随蓬转，颠毛与雪期。",
            "我愁行未得，更赋送行诗。"
        ],
        "title": "饯赵提干次李彦中韵",
        "id": "4f91ed11-1c46-4f9a-a222-fa4fa0e40f11"
    },
    {
        "author": "曾丰",
        "paragraphs": [
            "八面海风乱，四时天气均。",
            "常馐皆药物，熟客只医人。",
            "笔研为谋左，烟岚与死濒。",
            "仅从危得饱，姑以健偿贫。"
        ],
        "title": "五羊遣书问董仲修  其一",
        "id": "6f0d413f-64f7-424b-87f6-68ede6c674ce"
    },
    {
        "author": "曾丰",
        "paragraphs": [
            "风雨犹关梦，江山不隔心。",
            "宁无疑信意，未得吉凶音。",
            "岁月催人候，春秋得趣深。",
            "明年天子诏，沙里得淘金。"
        ],
        "title": "五羊遣书问董仲修  其二",
        "id": "37c4467c-0831-4688-8899-2c9e7d8056ad"
    },
    {
        "author": "曾丰",
        "paragraphs": [
            "浓煮茯苓饮，细研松柏脂。",
            "虽名为节物，未必合时宜。",
            "旨酒淘茱糁，华颠岸菊枝。",
            "妻孥争笑我，将老尚儿痴。"
        ],
        "title": "重九独酌次偶成数韵呈江司法李帐干并同游诸僚兄  其一",
        "id": "28468c7e-b078-469c-b82c-54e11d84fea8"
    },
    {
        "author": "曾丰",
        "paragraphs": [
            "孙盛龙山集，刘洪凤岭游。",
            "孰非陪好客，俱不负高秋。",
            "白发与时背，清风劝我休。",
            "黄花娇媚意，喜上少年头。"
        ],
        "title": "重九独酌次偶成数韵呈江司法李帐干并同游诸僚兄  其二",
        "id": "3aed8097-bd13-4043-a5cd-0379083f303d"
    },
    {
        "author": "曾丰",
        "paragraphs": [
            "广东漕臣重，本朝名士多。",
            "梁题年月古，壁记姓名讹。",
            "画象初何补，濂溪自不磨。",
            "闻名犹起敬，况睹大冠峩。"
        ],
        "title": "简艮斋  其一",
        "id": "81b1923a-d1e0-4184-9765-f015cbcc94f5"
    },
    {
        "author": "曾丰",
        "paragraphs": [
            "得古濂溪派，惟今谢艮斋。",
            "冥搜穷骨髓，燕坐黜形骸。",
            "晚景登乌府，秋风立玉阶。",
            "狐狸无暇问，阊阖莫空排。"
        ],
        "title": "简艮斋  其二",
        "id": "57fa9347-25ea-49aa-8518-ead33fc1a0b7"
    },
    {
        "author": "曾丰",
        "paragraphs": [
            "梦里常门下，诗中半广南。",
            "句成还自诵，愁到与谁谈。",
            "菊又黄无抵，头今白不堪。",
            "剩分新着作，洗我瘴边岚。"
        ],
        "title": "简艮斋  其三",
        "id": "4c74afb3-cd81-41f3-bd86-912c10412b72"
    },
    {
        "author": "曾丰",
        "paragraphs": [
            "前厅长贮马，後阁久盛薪。",
            "岂料废台沼，犹留延幕宾。",
            "壁虫悲往事，巢燕笑来人。",
            "便过十年後，如今迹又陈。"
        ],
        "title": "东广西漕厅久废马少卿葺为签厅",
        "id": "6db44ab3-2d03-4623-a7e6-ac2371e649e2"
    },
    {
        "author": "曾丰",
        "paragraphs": [
            "着脚卧云室，回头盖海亭。",
            "水为三面白，山作四围青。",
            "野鸟余清咔，幽人得醉听。",
            "篮舆不容款，余思渺南溟。"
        ],
        "title": "暇日集越王台",
        "id": "38531750-a9cb-4901-82a4-7ce1bb748965"
    },
    {
        "author": "曾丰",
        "paragraphs": [
            "宾主相从久，情亲更受知。",
            "追随船泊处，饯送酒醒时。",
            "落照关思忆，垂杨管别离。",
            "非诗愁莫写，愁绝不胜诗。"
        ],
        "title": "拏舟送使长马少卿既酌别维舟小憩与李彦中各赋一篇",
        "id": "e16a9f10-ca44-4fe2-a825-baa9ec78cf2f"
    },
    {
        "author": "曾丰",
        "paragraphs": [
            "我出公追送，公贤我急亲。",
            "文拘犹得说，风阻不由人。",
            "一厅河为祟，时乎酒作春。",
            "相为酬酢礼，方象是嘉宾。"
        ],
        "title": "余以檄出机宜陈伯英先往西津候别舟行风作才前辄退竟为江隔遂呼酒自饮",
        "id": "554aaffd-435e-4616-bc42-d54b7506edc7"
    },
    {
        "author": "曾丰",
        "paragraphs": [
            "自朝连夕去，由海入江来。",
            "紫石岩前出，青山峡外开。",
            "秦贪徒郡县，粤僭强楼台。",
            "陆贾严夫子，千年一倚桅。"
        ],
        "title": "罗子琳来就广漕试予以檄出至西江峡口怀古感兴两篇寄子琳後篇救子琳穷病也  其一",
        "id": "443a830d-e3ae-48c7-acba-fab8e63821b4"
    },
    {
        "author": "曾丰",
        "paragraphs": [
            "摹写闲泉石，雕锼病肺肝。",
            "得无縻岁月，终不补饥寒。",
            "上固诏求士，谁将诗得官。",
            "何如经学熟，随计上长安。"
        ],
        "title": "罗子琳来就广漕试予以檄出至西江峡口怀古感兴两篇寄子琳後篇救子琳穷病也  其二",
        "id": "75c03fb4-ecbd-4913-a413-ddc226281f24"
    },
    {
        "author": "曾丰",
        "paragraphs": [
            "吾方怀檄出，子恰负琴来。",
            "津次俄相值，船头且暂回。",
            "大鹏风翼起，老骥雪蹄开。",
            "南斗无多避，余星不是魁。"
        ],
        "title": "檄往校旁郡艺舟行值董仲修来赴漕试复小舣相揖叙乃行  其一",
        "id": "29bd8068-fbc7-4441-a2d5-3dcdce52db13"
    },
    {
        "author": "曾丰",
        "paragraphs": [
            "命为天所左，身落广之东。",
            "剩有南归雁，全无北至鸿。",
            "夜怀浑欲恶，秋事半归空。",
            "重九黄花酒，相期一笑同。"
        ],
        "title": "檄往校旁郡艺舟行值董仲修来赴漕试复小舣相揖叙乃行  其二",
        "id": "a8e47ff9-e158-4e90-8cfc-142692734bb0"
    },
    {
        "author": "曾丰",
        "paragraphs": [
            "云合苍天怒，风生老木号。",
            "雨跳珠点急，浪涌雪花高。",
            "作爽轻头目，俄寒竖发毛。",
            "顽躯金气盛，敢与瘴相鏖。"
        ],
        "title": "入德庆舟中看雨",
        "id": "5c2c379f-d1cf-45d6-9520-ccee70a2776d"
    },
    {
        "author": "曾丰",
        "paragraphs": [
            "水作琉璃碧，霞为琥珀红。",
            "因依光迭射，毕竟色俱空。",
            "鼓楫乘秋气，掀篷纳晚风。",
            "长教凉似许，判得住南中。"
        ],
        "title": "檄充晋康考官舟行薄暮霞光与水相映缅怀诸幕兄  其一",
        "id": "0cff5e49-400c-45da-892b-ab55cd1e2885"
    },
    {
        "author": "曾丰",
        "paragraphs": [
            "同幕时相叙，清谈到夜分。",
            "一朝纔被檄，两处便拘文。",
            "未学归巢雁，犹为出岫云。",
            "南中不闻雁，有雁不堪闻。"
        ],
        "title": "檄充晋康考官舟行薄暮霞光与水相映缅怀诸幕兄  其二",
        "id": "eb39c71b-d187-4c2f-8919-2e779989bc97"
    },
    {
        "author": "曾丰",
        "paragraphs": [
            "雨过山毛浄，潮生水面平。",
            "羣鸦团晚色，一鹊发秋声。",
            "所至好为客，其容宽作程。",
            "吾痴愁不了，愁亦太痴生。"
        ],
        "title": "檄至德庆舟中晚眺",
        "id": "a731ebb5-a635-47c7-ad3c-7475a12ff325"
    },
    {
        "author": "曾丰",
        "paragraphs": [
            "金气涵秋晚，银河耿夜晴。",
            "天涂云色淡，月浸桂花清。",
            "露坐疑僵发，风餐欲冰羹。",
            "壁虫不相亮，更作戒寒声。"
        ],
        "title": "八月上浣与张元辅张子济小饮德庆贡院听檐下虫声",
        "id": "2c90fb28-2b63-4876-aeb0-c501cb2077c7"
    },
    {
        "author": "曾丰",
        "paragraphs": [
            "惊栖潜避影，啄怯暗吞声。",
            "似惜千金命，而逃五鼎烹。",
            "肋枯那便齿，皮瘠不宜羹。",
            "肉食非吾事，从今戒杀生。"
        ],
        "title": "厨鸡窜房中张元辅怜而赋诗余不能自已亦为一篇",
        "id": "39fa04c9-566b-4005-8ed4-4ab1c38090a3"
    },
    {
        "author": "曾丰",
        "paragraphs": [
            "夜窗灯黯鬰，春枕梦交加。",
            "二父随朝露，余生任岁华。",
            "倚庐晨复夕，占鹊验还差。",
            "为报儿曹道，先收待客茶。"
        ],
        "title": "丁未上元後二日得老儿稚子平安三日得三从四十伯五十九叔讣  其一",
        "id": "6b65790b-a7a9-4e69-b7c6-3199aeb261f6"
    },
    {
        "author": "曾丰",
        "paragraphs": [
            "姑无忘冢妇，祖未识头孙。",
            "路远徒惆怅，书来得慰存。",
            "冬无余谷粟，春可养鸡豚。",
            "切勿废生事，看人饱更温。"
        ],
        "title": "丁未上元後二日得老儿稚子平安三日得三从四十伯五十九叔讣  其二",
        "id": "206a03d4-755b-45bb-a3cc-c0f3780367b3"
    },
    {
        "author": "曾丰",
        "paragraphs": [
            "天下清明节，江南笋蕨天。",
            "乱生无事种，争卖不论钱。",
            "带醋香醒鼻，和糟味滑咽。",
            "季鹰莼菜念，徒更杂鱼鲜。"
        ],
        "title": "丁未仲春思乡味会之乐简寄董伯虎",
        "id": "35c3391c-ed7f-4dd7-a9d0-a475feefd344"
    },
    {
        "author": "曾丰",
        "paragraphs": [
            "皓月三江口，青苹四岸边。",
            "风头横立海，水面上浮天。",
            "阴气犹能杂，阳威不敢燃。",
            "夏行秋月令，造物相吾眠。"
        ],
        "title": "五月一日薄暮至三水倚樯欹枕",
        "id": "69dfb5f7-7e0a-4650-a34b-92b213609195"
    },
    {
        "author": "曾丰",
        "paragraphs": [
            "髣髴蟾蜍影，萧然蟋蟀声。",
            "秋随桐叶倒，心与鬓毛惊。",
            "旧出斑无数，新添白几茎。",
            "百年成底事，揽镜若为情。"
        ],
        "title": "初秋夜叹",
        "id": "463fb944-2c95-4c88-a9b5-e189291ef75e"
    },
    {
        "author": "曾丰",
        "paragraphs": [
            "云初间出岫，鹊近喜归巢。",
            "旧物数间屋，新功一把茅。",
            "壶中非小有，法界可全包。",
            "公退焚香坐，都忘梦幻泡。"
        ],
        "title": "张京干还故廨创茅亭揭以清心  其一",
        "id": "29d6ae60-302d-43db-8e02-b7e0dff221dc"
    },
    {
        "author": "曾丰",
        "paragraphs": [
            "岁月不饶与，簿书无了期。",
            "随缘赢取懒，着意倒成痴。",
            "朝敛幕中板，晚围檐下碁。",
            "更防闲散里，忙甚坐曹时。"
        ],
        "title": "张京干还故廨创茅亭揭以清心  其二",
        "id": "ddba31c2-abb6-4d32-a055-b307149a63fd"
    },
    {
        "author": "曾丰",
        "paragraphs": [
            "奴隶侯千户，屠沽禄万钟。",
            "书生无此望，造物不吾容。",
            "渔钓其清职，田园乃素封。",
            "烦君试推似，天意合相从。"
        ],
        "title": "赠五行家董季谦",
        "id": "915bde6b-7795-45bf-9e07-b4e4028fefe4"
    },
    {
        "author": "曾丰",
        "paragraphs": [
            "海近微茫白，山穷次第平。",
            "固然天远大，加以眼高明。",
            "草木惊秋意，松先挠客情。",
            "西风莫相恼，归计此回成。"
        ],
        "title": "辞东庙途中作",
        "id": "38f83ebb-9236-40f5-a47e-dd2c2f3b50a2"
    },
    {
        "author": "曾丰",
        "paragraphs": [
            "潮信犹为小，风声未至雄。",
            "船轻争向上，江阔敢当中。",
            "持後柁宣力，当先帆用功。",
            "区区篙艕桨，罪与素餐同。"
        ],
        "title": "潮到看人发舟",
        "id": "9ab12a3d-f1d6-49a0-ac9b-d4d5f6f81cba"
    },
    {
        "author": "曾丰",
        "paragraphs": [
            "挈挈离胥口，骎骎到峡中。",
            "江平无骇浪，船稳不惊风。",
            "逆水从难上，兼程与易同。",
            "家人解吾意，呼酒犒篙工。"
        ],
        "title": "解任登舟离胥口",
        "id": "dce5fccc-2558-4a47-891b-26f79af32ed1"
    },
    {
        "author": "曾丰",
        "paragraphs": [
            "诗数江西派，禅归岭表宗。",
            "他宁无出手，终莫敢当锋。",
            "欠子广长舌，资吾磊块胸。",
            "打包随牒迹，岂料适相逢。"
        ],
        "title": "再游南华临出门书记妙莹献绝句索留题赋两篇谢之  其一",
        "id": "b9919ed6-0e64-4bca-9646-e7b813421b89"
    },
    {
        "author": "曾丰",
        "paragraphs": [
            "社里得诗僧，铮铮可正平。",
            "子今能发愿，吾亦许同盟。",
            "不转虚空话，难归雅颂声。",
            "金篦容我刮，管取眼增明。"
        ],
        "title": "再游南华临出门书记妙莹献绝句索留题赋两篇谢之  其二",
        "id": "10d458b2-9eb1-4915-8558-a0f1aeba2760"
    },
    {
        "author": "曾丰",
        "paragraphs": [
            "筑寺依横峤，开门对远汀。",
            "闻之心已渴，见者眼皆醒。",
            "水泻鸭头绿，山排螺髻青。",
            "他无避地处，得此可忘形。"
        ],
        "title": "游齐觉寺  其一",
        "id": "9e36b278-cb64-45d7-8f66-710d0fe700c4"
    },
    {
        "author": "曾丰",
        "paragraphs": [
            "不谓僧游息，犹容俗往还。",
            "熏炉烟缕缕，茗椀雨班班。",
            "剟坐移门外，携樽置竹间。",
            "小诗题岁月，多助得江山。"
        ],
        "title": "游齐觉寺  其二",
        "id": "b0191caf-a540-4449-9cfb-778e8dbb89e4"
    },
    {
        "author": "曾丰",
        "paragraphs": [
            "将雨未成雨，久霜无复霜。",
            "青天方变色，白日且韬光。",
            "乘势羣阴逞，归根万物忙。",
            "犹余南过雁，岁晚客他乡。"
        ],
        "title": "穷冬积阴",
        "id": "fa4d7756-80e5-4b95-8094-86244f369ed4"
    },
    {
        "author": "曾丰",
        "paragraphs": [
            "沿途羁况恶，触鼻野花香。",
            "贾酒行如失，搜诗坐似忘。",
            "不能为醉圣，宁敢放酲狂。",
            "家圃含风蘂，垂聊祇自芳。"
        ],
        "title": "路见",
        "id": "bf8ca02c-8abd-4198-bb19-298373841954"
    },
    {
        "author": "曾丰",
        "paragraphs": [
            "静听鸟相喧，其中有意存。",
            "提壶爱宾客，脱袴惜儿孙。",
            "气结辽城怨，声衔蜀帝冤。",
            "阿谁能细译，收拾入方言。"
        ],
        "title": "静听鸟相喧",
        "id": "94c75416-2012-42f2-a1a5-7df90299e44a"
    },
    {
        "author": "曾丰",
        "paragraphs": [
            "渺渺秦航渡，茫茫夏盖湖。",
            "地形东带越，山势右襟吴。",
            "胜负心徒热，兴亡骨并枯。",
            "古今姑弃置，一笑问归途。"
        ],
        "title": "经从两浙",
        "id": "42b65543-7b2f-49eb-9527-df63cb7be538"
    },
    {
        "author": "曾丰",
        "paragraphs": [
            "眼厌纷华久，身离阛阓初。",
            "市声方较少，春色况犹余。",
            "海沸如中热，山浮若内虚。",
            "坐穷消息理，万事付乘除。"
        ],
        "title": "候潮钱塘渡",
        "id": "c7bb626e-997f-42ea-aa0a-407a2324eac3"
    },
    {
        "author": "曾丰",
        "paragraphs": [
            "屋密风传冷，窗虚月漏明。",
            "九衢朝马动，四壁候虫鸣。",
            "街吏高呵道，衙官急杀更。",
            "人行吾尚卧，自分利名轻。"
        ],
        "title": "都下卧中",
        "id": "25663f30-3b8d-40bf-b400-c364771f404c"
    },
    {
        "author": "曾丰",
        "paragraphs": [
            "饱送欹眠美，寒添兀坐愁。",
            "从雄容有酒，访戴岂无舟。",
            "怯出风前立，妨陪雪里游。",
            "想余盐絮句，题遍仲宣楼。"
        ],
        "title": "坐病不及赴少卿罗春伯登楼观雪之集因成小诗驰呈兼简何同叔判院徐用之帐干",
        "id": "e5b5e0f5-8e7e-47a5-9788-3979b8f93f9f"
    },
    {
        "author": "曾丰",
        "paragraphs": [
            "孤吟成锢疾，旅坐失牢愁。",
            "昼气溟银海，春风沸玉舟。",
            "诙谐狂後出，汗漫醉中游。",
            "已忘行藏事，从渠自倚楼。"
        ],
        "title": "续赴罗少卿饭坐上点和前韵",
        "id": "91c710ad-7552-442e-b2d3-128b8a6c9202"
    },
    {
        "author": "曾丰",
        "paragraphs": [
            "周正曾未了，秦腊又相寻。",
            "风日留余暖，干坤失众阴。",
            "乌翻南至影，雁堕北来音。",
            "黄落归根叶，前陈示意深。"
        ],
        "title": "冬旅怀归",
        "id": "3eb52d03-457c-4a94-9d8b-871f3a2ba447"
    },
    {
        "author": "曾丰",
        "paragraphs": [
            "近派家于粤，初封国自鄫。",
            "要无非我族，终不是它曾。",
            "阅谱宗盟重，联官事契增。",
            "居常多阻间，仅获一瞻承。",
            "逆旅重交臂，高谈屡抚膺。",
            "秋风楼上月，雨夜案头灯。",
            "把酒相兄弟，论文复友朋。",
            "众星朝北斗，羣翼让南鹏。",
            "墨绶恩光烂，花城喜气蒸。",
            "宜民条教出，溢耳颂声腾。",
            "鹗牍交飞上，鸾台缓步登。",
            "难中须有立，妙处要无称。",
            "顾我羞低首，从今乐曲肱。",
            "未忘为吏隠，犹学在家僧。",
            "念旧宁无感，驰书恐不能。",
            "官高余健走，可遣到庐陵。"
        ],
        "title": "送五羊曾仲卿改秩受县南归",
        "id": "f92fa4b4-27e6-407f-85ab-37c9f0a73b12"
    },
    {
        "author": "曾丰",
        "paragraphs": [
            "两朝多侍从，四海一端明。",
            "与上开皇极，于今享太平。",
            "芝兰盈砌茁，鸿雁刺天鸣。",
            "父子同休少，公家更弟兄。"
        ],
        "title": "呈江西仓使汪太社二首  其一",
        "id": "8caf3d53-1404-4fa1-83f4-efc677c37dac"
    },
    {
        "author": "曾丰",
        "paragraphs": [
            "干道羣充赋，尚书独主盟。",
            "当今贤使者，似我老先生。",
            "湛辈追随念，韩门顾盼情。",
            "相逢谈不了，敢更以诗鸣。"
        ],
        "title": "呈江西仓使汪太社二首  其二",
        "id": "03644410-4808-4833-a8cb-dd41c048cc60"
    },
    {
        "author": "曾丰",
        "paragraphs": [
            "盘古流形後，牵牛起度余。",
            "数宁逃久刺，算不外乘除。",
            "赵达固非误，嵩真容有疎。",
            "试推十年事，容我验何如。"
        ],
        "title": "赠五行家郑逢元",
        "id": "c4446525-c64c-432e-bc78-03c403b08a45"
    },
    {
        "author": "曾丰",
        "paragraphs": [
            "灯火头蒙垢，年华鬓茁丝。",
            "诗书犹见负，韦布未相辞。",
            "有处可弹铗，何愁无置锥。",
            "丈夫行止计，不必问妻儿。"
        ],
        "title": "吴必显欲远出谒故旧愬情悃赋二章赞其行  其一",
        "id": "b9903c94-2472-43a5-8eef-16c67d46bcc9"
    },
    {
        "author": "曾丰",
        "paragraphs": [
            "贫宁少壮贫，贫老却难禁。",
            "儿女婚姻逼，风霜疾病侵。",
            "令渠常白眼，见子亦寒心。",
            "况是旧相议，人人义断金。"
        ],
        "title": "吴必显欲远出谒故旧愬情悃赋二章赞其行  其二",
        "id": "07e1fab9-9e23-4548-a392-236f3dce323f"
    },
    {
        "author": "曾丰",
        "paragraphs": [
            "好风消雨鬰，恶水长泥淫。",
            "戏咔鶑饶舌，狂游蝶放心。",
            "枯萎青未了，红紫老相寻。",
            "物与我为一，嗟余只自瘖。"
        ],
        "title": "庚戌三月赴官离松江道中",
        "id": "32feb8da-ae6a-4436-9f1c-89bef2804424"
    },
    {
        "author": "曾丰",
        "paragraphs": [
            "韦布穷无滥，轩裳贵莫淫。",
            "一家兄弟学，千古圣贤心。",
            "去道不能寸，持身肯枉寻。",
            "它年凤鸣处，百鸟定皆瘖。"
        ],
        "title": "游稚周和余韵见示复答之",
        "id": "20b524b4-1502-4064-a5ad-103acc94fd19"
    },
    {
        "author": "曾丰",
        "paragraphs": [
            "师道非韩愈，门人有孟郊。",
            "未投攻玉石，已拔塞心茅。",
            "众妙俱神悟，残文尚手抄。",
            "江西盟社里，它日续弦胶。"
        ],
        "title": "庚戌赴官过王俊臣门留别",
        "id": "7fa7f9c4-bd3a-4f9f-888d-c8ef1673ba99"
    },
    {
        "author": "曾丰",
        "paragraphs": [
            "彭蠡泽南地，祝融峯上天。",
            "其洪无择物，所褊不容贤。",
            "湘水恨归处，衡云愁到边。",
            "勇哉输一死，死日胜生年。"
        ],
        "title": "过湘吊屈",
        "id": "6b903a3d-63d5-42d5-b6b1-55422b88197b"
    },
    {
        "author": "曾丰",
        "paragraphs": [
            "眼底西溪少，碑间北客多。",
            "雪霜风日剥，岁月姓名讹。",
            "後有诗堪勒，傍无石可磨。",
            "可磨悬绝处，留勒中兴歌。"
        ],
        "title": "衡阳西溪",
        "id": "d21b3dcf-a41c-4323-b619-76e2db74df92"
    },
    {
        "author": "曾丰",
        "paragraphs": [
            "经过西溪胜，追寻後洞幽。",
            "江形叉燕尾，石势涌鳌头。",
            "至止岳余气，归欤湖合流。",
            "酒杯饶不下，千古吊湘愁。"
        ],
        "title": "衡阳合江亭",
        "id": "10d545c9-976b-4332-8b0d-deb1f829896b"
    },
    {
        "author": "曾丰",
        "paragraphs": [
            "城中无隙地，阁上有余天。",
            "白雪重湖浪，黄茅五岭烟。",
            "高楼南蜃涌，大字北鸿连。",
            "总是诗之具，收归作画传。"
        ],
        "title": "君举再饭五峰阁四望",
        "id": "b49b07ed-c86a-45a8-b1de-1985e41b88f3"
    },
    {
        "author": "曾丰",
        "paragraphs": [
            "康乐神农冢，苍梧大舜邱。",
            "望望千许里，表表万斯秋。",
            "御祝书名谨，皇家祀典优。",
            "行人相指似，若或见松楸。"
        ],
        "title": "神农冢在茶陵舜冢在道途中行人指似焉",
        "id": "0385a2dd-cc37-4d1c-99b2-8d5583fffb4b"
    },
    {
        "author": "曾丰",
        "paragraphs": [
            "元年留桂岭，六月至榕溪。",
            "水木清相湱，风烟暝欲凄。",
            "精庐千古迹，乐石两公题。",
            "造物生贤意，宁图到广西。"
        ],
        "title": "至榕溪阁览黄",
        "id": "7f950d80-34a5-46d6-9d2e-e5fc922a2a25"
    },
    {
        "author": "曾丰",
        "paragraphs": [
            "雷怒潜轰响，龙惊起喷津。",
            "泥中滩泯迹，卧处有遗鳞。",
            "三伏了无暑，四时长是春。",
            "游嬉白衣老，疑是避秦人。"
        ],
        "title": "至兴安县游乳洞",
        "id": "599697ae-f119-494d-9138-0fb3a92c436b"
    },
    {
        "author": "曾丰",
        "paragraphs": [
            "佛来非堕有，仙去岂超无。",
            "宁可死归洁，莫教生合污。",
            "出余纯白在，入与太清俱。",
            "百世下回首，高风立懦夫。"
        ],
        "title": "吊落梅",
        "id": "4d0032fc-d385-4a7f-b5ed-1987ebb4b470"
    },
    {
        "author": "曾丰",
        "paragraphs": [
            "阁阁蛙鸣夜，嘈嘈鸟语春。",
            "物情犹任理，世事岂由人。",
            "时自有迟速，道初无屈伸。",
            "圣贤得贫力，吾恨不全贫。"
        ],
        "title": "春夜感物书怀",
        "id": "6ff266dd-1b36-4fbb-8d32-969a9f21511e"
    },
    {
        "author": "曾丰",
        "paragraphs": [
            "飞絮白相飐，落花红自纷。",
            "鲤鱼何处去，杨鸟岂堪闻。",
            "妇老难教馌，儿骄不解耘。",
            "归耕诚所愿，耕责望谁分。"
        ],
        "title": "一春不得家书因省归计",
        "id": "a52d2300-ca89-468a-a7c2-d4a0e884a060"
    },
    {
        "author": "曾丰",
        "paragraphs": [
            "湘水前萦带，蒸江後引裾。",
            "中容齐塔阜，上建读书庐。",
            "气象河汾上，规模景佑余。",
            "帝王无异学，孔孟有遗书。",
            "绛帐讲之熟，青衿受以虚。",
            "心原逢左右，理窟悟终初。",
            "糟粕包高厚，精华寄起居。",
            "作成端若此，征用合何如。",
            "学士唐全炬，经师汉石渠。",
            "致君登栗陆，措俗减华胥。",
            "访古行陪履，观光坐接祛。",
            "上台供瓮酒，傍县具盘蔬。",
            "笑脸人人醉，设眉个个舒。",
            "传香熏馧馞，寄傲卧籧篨。",
            "如浴沂中水，而观濠上鱼。",
            "落晖犹可却，上马不妨徐。",
            "纪胜俾传远，书崖字放疎。",
            "姓名年月日，刻罢赋归欤。"
        ],
        "title": "宪使范右司具馔属属官为主人又属衡阳张宰助筵同游石鼓书院",
        "id": "c5ced51b-f6e0-4e9a-9c63-dbc3a05620d3"
    },
    {
        "author": "曾丰",
        "paragraphs": [
            "丛祠精舍里，所至以柴燔。",
            "未沐佛青眠，何图神素餐。",
            "雨师佯弄霁，农叟暗含冤。",
            "老令深相误，从知罪莫原。"
        ],
        "title": "义宁祷霁未应",
        "id": "86f891db-f699-459d-bd2f-f39a95b90eb9"
    },
    {
        "author": "曾丰",
        "paragraphs": [
            "大化转无休，虫那得自由。",
            "暗中谁擘口，闲里共鸣秋。",
            "气感蟾蜍冷，声归蟋蟀愁。",
            "幽闺勤杼柚，远塞急衾裘。",
            "岂不便钳口，而犹强出头。",
            "呶呶竟无益，也胜唤晴鸠。"
        ],
        "title": "拟试以虫鸣秋",
        "id": "d3ff683e-6b1e-4d74-bf47-39d30547eb24"
    },
    {
        "author": "曾丰",
        "paragraphs": [
            "下走长呵道，前驱疾唤航。",
            "足赢黏履淖，头羡飐巾霜。",
            "涧浅桥梁废，村深道路荒。",
            "不图为政暇，犹为看山忙。"
        ],
        "title": "庚戌冬乘浣隙谒西林寺渐老  其一",
        "id": "dac5b82c-4052-4fec-b9da-e3c0be7b6b6f"
    },
    {
        "author": "曾丰",
        "paragraphs": [
            "传衣今北秀，驻锡小西林。",
            "握手鼎相别，敲门踵见寻。",
            "温颜尘外礼，软语法中音。",
            "从此利名垢，那容点我心。"
        ],
        "title": "庚戌冬乘浣隙谒西林寺渐老  其二",
        "id": "77fa27c4-ac54-4f91-82b5-c888a8f81c7c"
    },
    {
        "author": "曾丰",
        "paragraphs": [
            "有性非便哄，无谋可取闲。",
            "颠毛新雪旺，脸晕旧朱悭。",
            "槽食马怀土，栈居羊乐山。",
            "若为陶靖节，未赋鸟知还。"
        ],
        "title": "居官思归",
        "id": "a117aa6d-d645-40a8-ac9d-e46ff73c22a2"
    },
    {
        "author": "曾丰",
        "paragraphs": [
            "乃翁穷古学，之子广家声。",
            "头不容高枕，心无外短檠。",
            "床头周易熟，角上汉书精。",
            "更得贤师友，终当大有成。"
        ],
        "title": "犹子松字茂之者庆长兄之子也有志于学乐从余游岁在庚戌偕至广西谈经论文次授二诗  其一",
        "id": "cbe30c3a-2fc5-405d-bd2d-23d7bf603e55"
    },
    {
        "author": "曾丰",
        "paragraphs": [
            "鲤非悭授伋，点岂吝传参。",
            "内弃元和脚，旁求一祖心。",
            "能容石攻玉，会使铁成金。",
            "十诀先传九，余其默自寻。"
        ],
        "title": "犹子松字茂之者庆长兄之子也有志于学乐从余游岁在庚戌偕至广西谈经论文次授二诗  其二",
        "id": "f63838cf-2de8-44f4-afbb-ec09cecc1ed6"
    },
    {
        "author": "曾丰",
        "paragraphs": [
            "岭北山开脉，江西水发源。",
            "阴阳余阖辟，小大几干坤。",
            "银海有精力，金函无法门。",
            "频年过我客，始可与君论。"
        ],
        "title": "送阴阳家彭元清",
        "id": "0cec0920-7ab1-41ea-b1a0-e6c96fa92304"
    },
    {
        "author": "曾丰",
        "paragraphs": [
            "晓欲晴还雨，春疑早又迟。",
            "勾萌麻俟命，颖拔麦乘时。",
            "水有浮天意，山非入俗姿。",
            "野人逢野景，相爱似相知。"
        ],
        "title": "出郊",
        "id": "a20f653e-34b8-436b-a0dc-9ae61f43cd2c"
    },
    {
        "author": "曾丰",
        "paragraphs": [
            "只今公子行，盖不数其余。",
            "要牍江西社，亲传肘後书。",
            "饱闻刘子政，渴见马相如。",
            "肯许交盟结，休嫌笠溷车。"
        ],
        "title": "宁都赵令君贻贶五言四首意索余和不可虚辱如其意酬之  其一",
        "id": "e96e05d1-e428-485e-add0-3e35eaaddca7"
    },
    {
        "author": "曾丰",
        "paragraphs": [
            "江西穷处县，松竹勿嫌深。",
            "簿领尘中坐，溪山好处吟。",
            "鸣弦人异调，把酒月同斟。",
            "倘有可书事，闲收入志林。"
        ],
        "title": "宁都赵令君贻贶五言四首意索余和不可虚辱如其意酬之  其二",
        "id": "ea381d74-c5ac-4479-bf3e-c9956467bef6"
    },
    {
        "author": "曾丰",
        "paragraphs": [
            "介庵前後集，熟读眼生花。",
            "学问祖千古，文章雌百家。",
            "今非公莫继，况有子堪夸。",
            "换骨蓬莱去，分吾九转沙。"
        ],
        "title": "宁都赵令君贻贶五言四首意索余和不可虚辱如其意酬之  其三",
        "id": "3ee5d7d0-45db-4c8d-bc96-ee1c01b7ede8"
    },
    {
        "author": "曾丰",
        "paragraphs": [
            "世途无复古，吾道不宜今。",
            "风月多饶舌，轩裳久死心。",
            "家犹须五斗，命岂止千金。",
            "有路可亲炙，那能入桂林。"
        ],
        "title": "宁都赵令君贻贶五言四首意索余和不可虚辱如其意酬之  其四",
        "id": "a76e4089-f22a-4ad1-9c93-031c11ea3332"
    },
    {
        "author": "曾丰",
        "paragraphs": [
            "先喜见沙山，俄藏叆叇间。",
            "云非夺吾好，天固与人悭。",
            "未遽清风起，何当旧观还。",
            "峥嵘终莫掩，兹且听潺湲。"
        ],
        "title": "与邓继高望沙山同赋",
        "id": "edeab35b-0c34-4f12-8748-6cbf21519c5f"
    },
    {
        "author": "曾丰",
        "paragraphs": [
            "堂堂马鬣封，清淑鞠其中。",
            "庚戌岁行远，熙宁恩数空。",
            "石羊委荒草，木鹤矫清风。",
            "吊古凄相慨，苍然十八公。"
        ],
        "title": "泷冈",
        "id": "e6cec21a-a37b-47f7-96f8-3639873b15f0"
    },
    {
        "author": "曾丰",
        "paragraphs": [
            "北陆澄彭蠡，南青拔祝融。",
            "古都为汉郡，今牧得周公。",
            "访戴休辞远，依刘莫讳穷。",
            "宽为五旬别，归橐盎春宫。"
        ],
        "title": "送董一之之长沙谒周丞相",
        "id": "0fb06ce3-2087-469c-a634-fb0d3ffe6055"
    },
    {
        "author": "曾丰",
        "paragraphs": [
            "齿德两峥嵘，严君汉伏生。",
            "勖哉恢学力，行矣赫家声。",
            "一代道宗主，三朝人老成。",
            "金篦容刮膜，管取眼增明。"
        ],
        "title": "送管长源之子光祖往谒周益公",
        "id": "1f6baded-1efd-41ef-9c61-97ce86faf49d"
    },
    {
        "author": "曾丰",
        "paragraphs": [
            "竹不容尘入，山宁与俗交。",
            "开门悬梵偈，置榻解僧包。",
            "不见肘生柳，未闻头戴巢。",
            "葛藤非我事，笑语浪相嘲。"
        ],
        "title": "三山寺戏堂头僧  其一",
        "id": "640e42f1-dce3-492f-8418-c4df864e6d94"
    },
    {
        "author": "曾丰",
        "paragraphs": [
            "昼热催三伏，宵凉报五更。",
            "钟鸣尘外响，犬吠世间声。",
            "强聒蛙鸣雨，诪张鸟噪晴。",
            "黎明重睡熟，栩栩梦魂清。"
        ],
        "title": "三山寺戏堂头僧  其二",
        "id": "c21c7a34-33f4-4cf3-a218-6e5899c6718e"
    },
    {
        "author": "曾丰",
        "paragraphs": [
            "流水绿相沸，落花红自纷。",
            "干坤容盎盎，草木意芸芸。",
            "布谷声通俗，提壶语带文。",
            "杜鹃相告处，益有激而云。"
        ],
        "title": "晚春客路",
        "id": "82b24324-eb62-49b8-88d9-e56b2a21d951"
    },
    {
        "author": "曾丰",
        "paragraphs": [
            "明朝从伏末，今日幸秋初。",
            "御阁斜阳里，天沟小雨余。",
            "风吹尘陌静，月照垩窗虚。",
            "一枕三更梦，清凉意自如。"
        ],
        "title": "季夏宿省前董家楼",
        "id": "eca8c690-dad6-42fe-b591-28626387c9dc"
    },
    {
        "author": "曾丰",
        "paragraphs": [
            "达磨泉华涌，曹溪水线开。",
            "何从南派出，而过北宗来。",
            "眼勘江西破，肩担法窟回。",
            "少伸龙象蹋，无复说黄梅。"
        ],
        "title": "癸丑秋游疏山首坐玑上人以其尝在五羊相识求诗",
        "id": "80e97077-e365-48dc-be7a-bf7e2086418a"
    },
    {
        "author": "曾丰",
        "paragraphs": [
            "雨速荷团碧，风催麦摆黄。",
            "又容春回白，谁使我干忙。",
            "杖履谙同社，江山骇异乡。",
            "醉谈平日事，岁久不无忘。"
        ],
        "title": "至汉滩访陈梗臣",
        "id": "52536f50-a897-4d3a-b596-8aa1cf0acc90"
    },
    {
        "author": "曾丰",
        "paragraphs": [
            "大镜为谁圆，非昭莫破昏。",
            "澡身翻渤澥，耀德掠昆仑。",
            "有狗疑相食，何虫欲见吞。",
            "光明法眼藏，点涴不成痕。"
        ],
        "title": "月明复翳",
        "id": "fd32910a-4493-49e5-b293-14c4ca5ac448"
    },
    {
        "author": "曾丰",
        "paragraphs": [
            "浑沌包元气，支离入九流。",
            "阴阳从此有，源委问谁求。",
            "眼法穷山脉，囊经挂杖头。",
            "卜吾新筑处，相伴得沙鸥。"
        ],
        "title": "赠高山人德充",
        "id": "7efaa5e5-83b6-4687-ab85-3f3ef0da25aa"
    },
    {
        "author": "曾丰",
        "paragraphs": [
            "燕方为去计，鸿已报来期。",
            "老火晨相谢，新凉夜见私。",
            "耽书灯可眼，渴睡簟宜肌。",
            "好处分明是，橙黄橘绿时。"
        ],
        "title": "秋意自适",
        "id": "f5cb7c89-e0bf-452c-af62-deeef2f58d7d"
    },
    {
        "author": "曾丰",
        "paragraphs": [
            "象彖该无极，蓍龟识未然。",
            "学穷精髓处，谈入发毛颠。",
            "着脚九流外，回头三画前。",
            "屈伸皆在我，造物更无权。"
        ],
        "title": "赠日者陆道人",
        "id": "f3b76bb2-6801-42ca-a0a0-4f85e5bdbe43"
    },
    {
        "author": "曾丰",
        "paragraphs": [
            "祝融辞退舍，少皞出专权。",
            "清气露之独，杀声风所偏。",
            "林凋光漏日，水落影澄天。",
            "每出皆秋季，与秋殊有缘。"
        ],
        "title": "秋日途中",
        "id": "8fe20c8c-35b5-4078-a351-b14abb4784a8"
    },
    {
        "author": "曾丰",
        "paragraphs": [
            "携孥犹胜旅，在道不如家。",
            "素已中秋月，徒然九日花。",
            "厚颜今事左，短气始谋差。",
            "酒戒难为破，浇胸且瀹茶。"
        ],
        "title": "中秋途中",
        "id": "edb4b18b-a7ff-4183-91d9-effcc8800ff5"
    },
    {
        "author": "曾丰",
        "paragraphs": [
            "点也孤枫赤，参乎列岫青。",
            "新炊乘欲馁，旧酿诱初酲。",
            "床下秋蠉响，篱边晚茁馨。",
            "六根元不动，在在得忘形。"
        ],
        "title": "穷秋羁路",
        "id": "6510fccf-d58b-4850-a3e8-3d3adec59b97"
    },
    {
        "author": "曾丰",
        "paragraphs": [
            "草曾为底恶，霜乃得能嗔。",
            "罢曳木无守，虔刘风不仁。",
            "枫衰山反本，石出水藏神。",
            "浩叹吾其老，犹为逆旅人。"
        ],
        "title": "冬景感怀",
        "id": "35946b60-57ed-4267-9df6-f920fe169290"
    },
    {
        "author": "曾丰",
        "paragraphs": [
            "蜀屈严公子，先声到处惊。",
            "幕中添老杜，关外得长城。",
            "渭上屯田便，山西买马平。",
            "愿言宾与主，无立小功名。"
        ],
        "title": "送参议刘仲洪就京制置辟入蜀  其一",
        "id": "e5a231e7-a17c-4688-aed7-02fb027670ae"
    },
    {
        "author": "曾丰",
        "paragraphs": [
            "江西清绝处，频赏厌还休。",
            "快作坤维去，闲为丙穴游。",
            "百牢山倒拔，三峡水横流。",
            "未有人收拾，公其与笔谋。"
        ],
        "title": "送参议刘仲洪就京制置辟入蜀  其二",
        "id": "195cc450-f8e6-460e-969f-1320d07eac1a"
    },
    {
        "author": "曾丰",
        "paragraphs": [
            "北戎轻用武，西汉重开边。",
            "币帛毫芒费，生灵百万全。",
            "几驰衔命使，今辍判花员。",
            "专对从容道，王君正乐天。"
        ],
        "title": "送中书舍人郑惠叔入国  其一",
        "id": "67817ff9-a3e2-4f7b-9dc3-f7a6cdd5f2cd"
    },
    {
        "author": "曾丰",
        "paragraphs": [
            "万里出疆车，驰驱过故都。",
            "离离京国黍，猎猎塞垣榆。",
            "城邑坚和脆，山川迳与迂。",
            "要归奏天子，潜笔写为图。"
        ],
        "title": "送中书舍人郑惠叔入国  其二",
        "id": "32adfb36-57a6-45b8-aa2e-137223561f82"
    },
    {
        "author": "曾丰",
        "paragraphs": [
            "等是天涯客，同为岭表官。",
            "曳裾行蹑履，持板立骈冠。",
            "簿领无多暇，杯盘未尽欢。",
            "夤缘离复合，烂熳醉长安。"
        ],
        "title": "送副将胡义民到部复还广东  其一",
        "id": "36836c96-3e90-4f21-84f4-c58b1611aa68"
    },
    {
        "author": "曾丰",
        "paragraphs": [
            "诵史胸翻海，谈兵气拔山。",
            "奔驰非得已，矍铄未容闲。",
            "瓜戍开年赴，梅关趁腊还。",
            "同僚如问我，炊玉待春班。"
        ],
        "title": "送副将胡义民到部复还广东  其二",
        "id": "d30e9f88-689e-4a39-ac61-8489c8d9b3e4"
    },
    {
        "author": "曾丰",
        "paragraphs": [
            "边上事千种，袖中书一编。",
            "曳裾逢白眼，骧首隔青天。",
            "又辍安刘手，而撑访戴船。",
            "严公犹欠士，应辟老诗仙。"
        ],
        "title": "送镇江张禹功献边事未报过建康谋辟",
        "id": "788817d9-870d-43ea-aa13-183e4d6a0ecd"
    },
    {
        "author": "曾丰",
        "paragraphs": [
            "文正三槐宅，延平六桂家。",
            "芝兰含露秀，雕鹗着风斜。",
            "螭首终簪笔，河阳且种花。",
            "乘时长得意，毋忘夜分茶。"
        ],
        "title": "中都邂逅新崇德宰范纯之为同馆着语赠别",
        "id": "5727e686-383e-4640-9161-fcf5e10e65f6"
    },
    {
        "author": "曾丰",
        "paragraphs": [
            "自从删变雅，谁复许离骚。",
            "顾我知音少，逢君着眼高。",
            "江山成疾锢，笑语破愁牢。",
            "勿浪相镌切，姑从痒处搔。"
        ],
        "title": "新淦陆伯仁过我钱塘逆旅中漫出诗篇辄蒙赏音敬赋短章相谢",
        "id": "2610d20e-210f-4b48-9268-4444f54ceab8"
    },
    {
        "author": "曾丰",
        "paragraphs": [
            "党论开危道，功臣发祸端。",
            "未投彭泽绂，犹着外黄冠。",
            "用是颜其厚，言之鼻似酸。",
            "薄羹鲈鲙好，归兴未应阑。"
        ],
        "title": "南浦思归",
        "id": "46825acb-cdbb-4644-99d3-f0e8319bed49"
    },
    {
        "author": "曾丰",
        "paragraphs": [
            "大协龟䶲兆，新成马鬣封。",
            "雨余生乱草，霜後拱孤松。",
            "泣酹春秋酒，颦撞旦暮钟。",
            "若无翁仲在，谁鉴答恩胸。"
        ],
        "title": "题谌氏奉先亭",
        "id": "6ced0f7d-4d76-407d-afcd-2e483408077a"
    },
    {
        "author": "曾丰",
        "paragraphs": [
            "胸中千岁日，掌上一天星。",
            "河洛无余妙，着龟不敢灵。",
            "曾何便自狂，也不忘相形。",
            "左右逢原话，公卿满意听。"
        ],
        "title": "赠浦城星家周廷辅",
        "id": "ba3fe524-4300-4a99-a138-ac64d113c4cc"
    },
    {
        "author": "曾丰",
        "paragraphs": [
            "试出希夷手，偷传混沌机。",
            "不容天地遁，可使鬼神归。",
            "为我推奇偶，从今验是非。",
            "万犹失其一，却更问麻衣。"
        ],
        "title": "赠临川浦城昌邓二术士",
        "id": "8f9e773f-01f8-4234-8e3e-73a6a3796327"
    },
    {
        "author": "曾丰",
        "paragraphs": [
            "名似龙肝尔，实如鸡肋然。",
            "言之为下汗，爱者至垂涎。",
            "儿辈喜忘寐，臧徒舞欲颠。",
            "未深知我意，再拜贺于前。"
        ],
        "title": "秩升得朝散告归",
        "id": "c83013e5-11f6-4b5f-bfe8-7c2c9f311622"
    },
    {
        "author": "曾丰",
        "paragraphs": [
            "浪尔逢时早，终然受命孤。",
            "性便行所独，物忌与之俱。",
            "巢许耳难浼，夷齐肠莫污。",
            "十分要相称，太素可为徒。"
        ],
        "title": "感梅有作",
        "id": "a133b4cb-a014-4315-8979-0f0155ca2b18"
    },
    {
        "author": "曾丰",
        "paragraphs": [
            "莫空劳晚景，宁小负清时。",
            "天下复何事，汉阴殊不知。",
            "桔槔时俯仰，畬插几盈亏。",
            "吾策未为得，渠言得策谁。"
        ],
        "title": "逸圃",
        "id": "25e40da1-dcfb-4e37-8ddb-52bc01b4e3c9"
    },
    {
        "author": "曾丰",
        "paragraphs": [
            "心变掌中卦，地翻天上星。",
            "肩担一盘古，背负几玄冥。",
            "鹤失含禾瑞，龟亡食墨灵。",
            "拟修方士传，乞换左仙经。"
        ],
        "title": "赠阴阳家谢子美",
        "id": "10d4587e-a00f-4da1-95a8-76fa8af4972f"
    },
    {
        "author": "曾丰",
        "paragraphs": [
            "诗写水云真，词传花柳神。",
            "溜脂松濯濯，凝粉竹津津。",
            "色者空中幻，声其寂里尘。",
            "愿言收视听，其细入无伦。"
        ],
        "title": "书张必达诗词卷首",
        "id": "5af855e1-2473-4ecf-8c65-9a1544c55fbe"
    },
    {
        "author": "曾丰",
        "paragraphs": [
            "占得九流籍，名为三命家。",
            "逆推枝上叶，翻算水中沙。",
            "吾数岂其偶，子言无乃夸。",
            "相过勿浪说，同饭更分茶。"
        ],
        "title": "赠术者朱明远  其一",
        "id": "1ea3223a-aea9-4c11-b7c5-c1b07a31a624"
    },
    {
        "author": "曾丰",
        "paragraphs": [
            "五岳精华裂，三光度数分。",
            "人才非是少，事业未之闻。",
            "信道钟南气，难教策北勋。",
            "中原流落士，物色试烦君。"
        ],
        "title": "赠术者朱明远  其二",
        "id": "cae48df5-aca2-4349-9f20-6e570c99e39b"
    },
    {
        "author": "曾丰",
        "paragraphs": [
            "挟术有如子，那须要我诗。",
            "曲江何处住，全广是人知。",
            "未宦中都者，犹期大贵谁。",
            "今言他日验，人口胜于碑。"
        ],
        "title": "赠术者朱明远  其三",
        "id": "f2c2457b-8c44-4f73-b02f-88cbee663f61"
    },
    {
        "author": "曾丰",
        "paragraphs": [
            "莫办田为活，犹贪禄代耕。",
            "区区营一饱，仅仅了余生。",
            "幸脱蛇惊犬，休谈戊食庚。",
            "他逢豪杰士，口莫惜公卿。"
        ],
        "title": "赠术者",
        "id": "af0d469e-6f91-434d-ba6c-7f86ac181711"
    },
    {
        "author": "曾丰",
        "paragraphs": [
            "火轮穷旷劫，初度起秋毫。",
            "一寸心能照，三千界莫逃。",
            "许吾无乃过，竟此未相遭。",
            "使有相遭处，天其损我高。"
        ],
        "title": "赠五行家涂舜举",
        "id": "bb53ccee-812e-47bb-9bdb-32006cc3ffca"
    },
    {
        "author": "曾丰",
        "paragraphs": [
            "师席我虚设，道机君饱参。",
            "玄初疑若白，青卒过于蓝。",
            "蚁战何伤北，鹏图不日南。",
            "江皋离合思，烟与水相涵。"
        ],
        "title": "王俊臣尝从予游己未访别于庐陵群庠",
        "id": "4238cd49-91bb-484f-9aa9-d19530148b0c"
    },
    {
        "author": "曾丰",
        "paragraphs": [
            "客里幸相逢，青灯几夜同。",
            "笑谈机械外，操履准绳中。",
            "学问关宗旨，功名袭祖风。",
            "江船不吾泊，遽载易而东。"
        ],
        "title": "叶丞相之孙潜仲後余至中都同馆相与谈易累日先东归敬赋诗送行",
        "id": "ded93d5d-d5c0-4f07-88c1-55d8cd5c2860"
    },
    {
        "author": "曾丰",
        "paragraphs": [
            "自我生壬戌，于今到戊申。",
            "殊无送端午，独不负嘉辰。",
            "裹黍金膏冻，糜蒲玉屑匀。",
            "未能全免俗，杯酒飨家人。"
        ],
        "title": "端午家集  其一",
        "id": "ad5f393f-0414-4658-8ed1-455266bd3ae9"
    },
    {
        "author": "曾丰",
        "paragraphs": [
            "戏缠朱彩索，争带赤灵符。",
            "踏草仍悬艾，包菰更结芦。",
            "都还痴子弟，半出騃僮奴。",
            "老病无他好，惟餐朮与蒲。"
        ],
        "title": "端午家集  其二",
        "id": "c81a79af-5cdc-4092-a3d9-5fb990bc1134"
    },
    {
        "author": "曾丰",
        "paragraphs": [
            "出坐日初曛，归眠夜欲分。",
            "竹浓犹漏月，风横不容云。",
            "雾露气相薄，星辰天自文。",
            "更深羣动息，地籁可相闻。"
        ],
        "title": "暑夜露坐",
        "id": "b434a807-810d-4082-b0cb-bf202ef64325"
    },
    {
        "author": "曾丰",
        "paragraphs": [
            "剥啄屦声寒，夫谁闯我关。",
            "芝开眉宇紫，豹露管中斑。",
            "客有志钻孔，得无人俦颜。",
            "倘余化砂法，其敢为君悭。"
        ],
        "title": "谢邱行之",
        "id": "67dc512f-3700-4c8b-9908-2192500016c2"
    },
    {
        "author": "曾丰",
        "paragraphs": [
            "缥缈崖悬屋，峥嵘柍亘天。",
            "我疑家玉帝，谁道宅金仙。",
            "钟鼓风雷上，星辰灯火前。",
            "眼高胸次大，沙界眇三千。"
        ],
        "title": "游乌石寺",
        "id": "5eff3e8d-aa6c-4b12-b66a-336288e6b899"
    },
    {
        "author": "曾丰",
        "paragraphs": [
            "密密初秋雨，蒙蒙欲暮天。",
            "牛羊争欲下，车马敢求前。",
            "蟋蟀挑孤咏，梧桐搅独眠。",
            "及身无一事，梦到汗漫边。"
        ],
        "title": "秋途暮息",
        "id": "8e2f746b-3e58-4c15-a951-ac12cf8d5873"
    },
    {
        "author": "曾丰",
        "paragraphs": [
            "自幸知韦布，相期到庙堂。",
            "一朝天夺鉴，千古地埋光。",
            "春雨松凝鬰，秋风草萎黄。",
            "德公三酹罢，顷刻九回肠。"
        ],
        "title": "题曾见卓时思亭",
        "id": "0e0db128-6793-4648-b724-d9d629aab2df"
    },
    {
        "author": "曾丰",
        "paragraphs": [
            "母乘干变化，儿主震神通。",
            "江海藩篱外，风雷掌握中。",
            "水居依罔极，血食至无终。",
            "为在扶桑国，曾收夹日功。"
        ],
        "title": "龙母庙",
        "id": "73af666b-5b6a-4619-b82a-47dcd5ae0f47"
    },
    {
        "author": "曾丰",
        "paragraphs": [
            "清望醉翁族，俊声童子科。",
            "三千新奏牍，百二旧山河。",
            "孰是披沙者，其如抱璞何。",
            "世终无弃剑，越砥可重磨。"
        ],
        "title": "曲江值欧阳伯起舟行至封川  其一",
        "id": "725c76d0-0167-4d83-b9be-ce91e0ed9f4c"
    },
    {
        "author": "曾丰",
        "paragraphs": [
            "华发吾衰矣，妙龄君浩然。",
            "追随多计日，笑语两忘年。",
            "功业无它逊，文章收自专。",
            "浯溪崖石上，准拟效拳拳。"
        ],
        "title": "曲江值欧阳伯起舟行至封川  其二",
        "id": "ba38b785-0352-487b-89ab-9a5953d45f7c"
    },
    {
        "author": "曾丰",
        "paragraphs": [
            "何处丈夫儿，不知名姓谁。",
            "弟兄三异相，上下两灵祠。",
            "江海为疆域，风雷听指麾。",
            "与人作方便，慷慨似生时。"
        ],
        "title": "英连江口三庙",
        "id": "a85680ed-c8e2-484a-8dcc-600d777fa68c"
    },
    {
        "author": "曾丰",
        "paragraphs": [
            "位嫌旁见逼，权忌暗相侵。",
            "李下无留迹，松间可寄音。",
            "不平风吊古，无頼雨伤今。",
            "尽数归君律，随机写此心。"
        ],
        "title": "题南康吕丞哦松轩",
        "id": "873b7bcf-c589-49a6-8a85-9d61f6c98aa9"
    },
    {
        "author": "曾丰",
        "paragraphs": [
            "蝼蚁仆臣命，干坤君父恩。",
            "难于忘所本，可以丧其元。",
            "生素几何字，杀青如许言。",
            "彼虽速亡我，我故自存存。"
        ],
        "title": "陆川尉吴子实死于李接之难",
        "id": "f4cbc994-d616-44ba-9172-8167c4e789be"
    },
    {
        "author": "曾丰",
        "paragraphs": [
            "南荒春较早，上朔日常暄。",
            "陡地风声恶，连天海气昏。",
            "夭桃与其媚，旨酒即之温。",
            "摸索吾胸次，熙熙自一元。"
        ],
        "title": "元日海南试笔",
        "id": "c5d65a73-f020-44a2-97ea-f3b14ac17fa7"
    },
    {
        "author": "曾丰",
        "paragraphs": [
            "抽身龙伯国，着脚鬼门关。",
            "每每经从处，皇皇崄阻闲。",
            "不支生所忽，有立出于艰。",
            "顺境成人少，天初不是悭。"
        ],
        "title": "渡海後自北流县过鬼门关",
        "id": "126d6647-d5ed-4ae9-8d60-a3943b3ba095"
    },
    {
        "author": "曾丰",
        "paragraphs": [
            "蝉联三百里，特立二千峯。",
            "或者锐于笋，时乎圆似钟。",
            "天开琼帑藏，地辟玉疆封。",
            "似虑诗材少，殷懃分外供。"
        ],
        "title": "自怀泽至武仙道之左皆石峰",
        "id": "0196cdc3-1e01-4a14-ac12-89471a0832d4"
    },
    {
        "author": "曾丰",
        "paragraphs": [
            "山色秋分後，月华霜降前。",
            "况方行水国，而复遇晴天。",
            "万象入搔首，百怀归扣舷。",
            "传觞非至礼，聊尔胜徒然。"
        ],
        "title": "辛酉中秋前後舟行自英入韶晚与全真侄传杯",
        "id": "e981575d-b3ce-49c9-be5e-0704476b8f50"
    },
    {
        "author": "曾丰",
        "paragraphs": [
            "道出武仙县，因依识尉仙。",
            "貌相交以礼，心自许其贤。",
            "学问追前辈，功名付晚年。",
            "汉庭偏用老，归路在凌烟。"
        ],
        "title": "嘉泰改元季夏中澣经从武仙尉仙袁君摄县事载酒相劳苦敬赋小诗呈似  其一",
        "id": "a1d93c5a-32a8-48e9-84ea-e524969e158c"
    },
    {
        "author": "曾丰",
        "paragraphs": [
            "言别富沙士，回头五六年。",
            "试询今健否，见谓尚依然。",
            "效意倾新酿，忘怀诵近篇。",
            "尚其频记忆，曾此一留连。"
        ],
        "title": "嘉泰改元季夏中澣经从武仙尉仙袁君摄县事载酒相劳苦敬赋小诗呈似  其二",
        "id": "e8178b78-e1cd-4d7b-b16c-319213e7f656"
    },
    {
        "author": "曾丰",
        "paragraphs": [
            "离年稠似发，契义重于山。",
            "不计命穷达，犹移书往还。",
            "匽藩新位貌，闻燕旧辞颜。",
            "勘破诗文处，吾其得订顽。"
        ],
        "title": "久与广西帅年丈左史张舍人别自琼罢归过静江相见  其一",
        "id": "72564345-806c-485c-aa33-ea5c6ca568ed"
    },
    {
        "author": "曾丰",
        "paragraphs": [
            "直钩追古道，方凿背时风。",
            "得不坐三黜，曾何衔五穷。",
            "物情难复获，天理窒斯通。",
            "李绛鹗书里，能无孟李同。"
        ],
        "title": "久与广西帅年丈左史张舍人别自琼罢归过静江相见  其二",
        "id": "d8011693-adbd-44e3-b4a0-2325454103c0"
    },
    {
        "author": "曾丰",
        "paragraphs": [
            "恬受煦之赐，怪为寒所干。",
            "摇空危自落，卷地乱相翻。",
            "醉雨纔狼戾，骄风又虎贲。",
            "顾何嫌逐末，曾不碍归根。"
        ],
        "title": "落叶自幸",
        "id": "d824a9b5-2bce-471c-8c68-53f8b404e241"
    },
    {
        "author": "曾丰",
        "paragraphs": [
            "有底重安土，若为轻徇流。",
            "羞随草木腐，乐与汗漫游。",
            "凡是性如水，固然生若浮。",
            "勿嗤吾潦倒，天地海之沤。"
        ],
        "title": "飞蓬自解",
        "id": "17dbffe6-5950-4dc0-a742-2f4adb1b31c2"
    },
    {
        "author": "曾丰",
        "paragraphs": [
            "逆推多中者，与论颇奇之。",
            "我怪所谋左，君言其数奇。",
            "已回槐国梦，宁复帝乡期。",
            "切勿多相许，虽多奚以为。"
        ],
        "title": "赠三命家彭景升",
        "id": "242b081f-c60b-41d4-a600-0a206dea0b70"
    },
    {
        "author": "曾丰",
        "paragraphs": [
            "有客难逃热，无台可纳凉。",
            "市中投汉邸，楼上置胡床。",
            "梅润雨谋始，槐清风议将。",
            "北窗高卧处，何适不羲黄。"
        ],
        "title": "四月十二日至庙山僦市楼挈行李",
        "id": "98bbab23-9b59-4f44-8e8d-516ae4f55299"
    },
    {
        "author": "曾丰",
        "paragraphs": [
            "云漫山若没，海涨地如沉。",
            "人已苦卑湿，天犹容众阴。",
            "非关河伯滥，自是雨师淫。",
            "上有太阳在，何当一照临。"
        ],
        "title": "梅月客庙山厌润思霁",
        "id": "c363865e-8e30-4e88-bf68-cabbc55ad51d"
    },
    {
        "author": "曾丰",
        "paragraphs": [
            "苏子似韩公，斗牛身命宫。",
            "酿成三黜累，赢得四愁工。",
            "自分宁濒死，相期勿滥穷。",
            "安知天定处，不少假其衷。"
        ],
        "title": "余倅琼郑宰仁和俱以不为言者所容去官控诉次相慰释",
        "id": "fd55dd88-c710-47bc-a217-5814a3efc12e"
    },
    {
        "author": "曾丰",
        "paragraphs": [
            "圭荜逸民宅，羊鹑处士衣。",
            "人才于古有，天命与时违。",
            "初不厌肥遯，终何辞大归。",
            "初终两题目，君自一其机。"
        ],
        "title": "黄侍郎元章题处士何熙绩所居曰肥遯熙绩又结生墓而铭之予题其墓曰大归遗之诗焉",
        "id": "080ee8f1-98cc-4b90-b658-07c8a27f3e52"
    },
    {
        "author": "曾丰",
        "paragraphs": [
            "经史旧家风，熏陶磊块胸。",
            "书堪干乙夜，学未辍三冬。",
            "豹畧得无用，虎头能不封。",
            "汉勋留我颂，相许细形容。"
        ],
        "title": "简寄郑将使",
        "id": "356d9bc8-23f7-48ec-8cd5-408f7f0f71d4"
    },
    {
        "author": "曾丰",
        "paragraphs": [
            "幼抛南聚落，晚据北丛林。",
            "道貌枯中泽，禅机浅处深。",
            "山腰云出没，水面月浮沉。",
            "贾岛勘还破，牢笼付一吟。"
        ],
        "title": "赠玑上人",
        "id": "49dce2d2-eaef-462a-8786-1aa65909ab08"
    },
    {
        "author": "曾丰",
        "paragraphs": [
            "绛帐横经後，青灯曲几前。",
            "酒杯闲留坐，茶椀几忘眠。",
            "虚受口三益，平反诗十愆。",
            "未阑宾主意，相约更明年。"
        ],
        "title": "送曹伯高  其一",
        "id": "2ae736bd-f8d8-458c-b770-07af386148d8"
    },
    {
        "author": "曾丰",
        "paragraphs": [
            "笔研为谋左，风霜与岁濒。",
            "犬呿如不夜，鸡噤似无晨。",
            "杖屦唤行客，衣冠辞主人。",
            "愿言偏强饭，涵养窦庭椿。"
        ],
        "title": "送曹伯高  其二",
        "id": "51ca3bb7-9f17-4ef5-bf6c-ac27117b1bd7"
    },
    {
        "author": "曾丰",
        "paragraphs": [
            "夜榻无高枕，秋灯有短檠。",
            "嗜书如女色，敲赋若金声。",
            "岂是长贪者，何其太瘦生。",
            "功名犹欠子，子不欠功名。"
        ],
        "title": "别林和卿  其一",
        "id": "d9ea3c69-1435-4f53-bd62-8698dbc6ab37"
    },
    {
        "author": "曾丰",
        "paragraphs": [
            "甚矣身如幻，加之迹若浮。",
            "妙山孤倜傥，良友贰遨游。",
            "水挟月涵夜，风推雨鬰秋。",
            "物来吾不拒，随件以诗收。"
        ],
        "title": "别林和卿  其二",
        "id": "5bd26300-5904-42d8-9beb-cf0bf5a92078"
    },
    {
        "author": "曾丰",
        "paragraphs": [
            "可言诗已矣，多学识之与。",
            "牛尾繄经始，羊肠殆绪余。",
            "江山开辟後，情性浑成初。",
            "机械相融处，真成可起予。"
        ],
        "title": "赠游子信  其一",
        "id": "d59a032f-dd24-4125-a6d8-99132d02f597"
    },
    {
        "author": "曾丰",
        "paragraphs": [
            "孰是文之用，兹其道所藏。",
            "典谟书浑浑，晁董策洋洋。",
            "唐宋建长策，韩欧蹈大方。",
            "过庭诗礼次，归更议其将。"
        ],
        "title": "赠游子信  其二",
        "id": "8b41b1b9-3ea0-4021-968f-db4275e72f65"
    },
    {
        "author": "曾丰",
        "paragraphs": [
            "滞舟推若泥，逆水去如还。",
            "已历三辰次，纔行十里间。",
            "千斯吾命薄，独尔破天悭。",
            "所頼圣贤事，其初不厌艰。"
        ],
        "title": "乙丑十一月十一日决狱次日迎帅舟中赋二诗首呈吴司理  其一",
        "id": "cc7e4fe6-908d-46bf-835c-aa5aa99e29c2"
    },
    {
        "author": "曾丰",
        "paragraphs": [
            "年老未归老，旬休那得休。",
            "将迎金屋客，方便石门游。",
            "白浪海之怒，玄云天也愁。",
            "诗情不关性，正尔自夷犹。"
        ],
        "title": "乙丑十一月十一日决狱次日迎帅舟中赋二诗首呈吴司理  其二",
        "id": "fafda109-346e-487e-89a8-b657e07c8941"
    },
    {
        "author": "曾丰",
        "paragraphs": [
            "程子轲而下，韩公汉以还。",
            "彼非孤所上，人莫夺其间。",
            "死後虚名满，生前实效悭。",
            "始吾谋向背，其决不胜艰。"
        ],
        "title": "复用前韵呈黄教授  其一",
        "id": "ca1c8678-e577-4104-8548-c247178202f0"
    },
    {
        "author": "曾丰",
        "paragraphs": [
            "有底杜陵语，不惊人不休。",
            "笔端非外铄，胸次有天游。",
            "自发人三叹，而销我四愁。",
            "忘其舒若疾，何适不犹犹。"
        ],
        "title": "复用前韵呈黄教授  其二",
        "id": "d519ba48-2722-4c32-a208-fcd573a3bd54"
    },
    {
        "author": "曾丰",
        "paragraphs": [
            "西清人表表，南涧迹陈陈。",
            "麟笔可无托，鴈行犹有人。",
            "姓名知子旧，闻见与吾新。",
            "自分宁攻苦，相期勿抗尘。"
        ],
        "title": "韩尚书南涧公之从弟德文为东广常平上幕丙寅八月上旬护印迎新使长李监丞先五日会客于翼然亭余与焉赋三诗  其一",
        "id": "4fab6273-5977-4c81-a6ec-c1b7f7b0607f"
    },
    {
        "author": "曾丰",
        "paragraphs": [
            "白露一旬後，秋分三日前。",
            "幕中余暇日，城上肆华筵。",
            "卓立参天木，横陈扑地烟。",
            "主人非独答，客笔不如椽。"
        ],
        "title": "韩尚书南涧公之从弟德文为东广常平上幕丙寅八月上旬护印迎新使长李监丞先五日会客于翼然亭余与焉赋三诗  其二",
        "id": "aecec1aa-2033-41c2-a504-90fa458917b6"
    },
    {
        "author": "曾丰",
        "paragraphs": [
            "山乡仍水国，玉露更金风。",
            "置印龟䶲上，扬鞭马首东。",
            "勤渠莲幕客，款曲绣衣翁。",
            "言我坐诗累，至今依旧穷。"
        ],
        "title": "韩尚书南涧公之从弟德文为东广常平上幕丙寅八月上旬护印迎新使长李监丞先五日会客于翼然亭余与焉赋三诗  其三",
        "id": "c4601f63-317b-437d-903e-2b49d788e5e7"
    },
    {
        "author": "曾丰",
        "paragraphs": [
            "文书聊却扫，耳目且恢张。",
            "海大水归往，山深云退藏。",
            "春雷温也厉，晦月闇而章。",
            "万象相关处，悠然兴味长。"
        ],
        "title": "公余野立",
        "id": "a3ae8656-c1af-4491-9609-3bfdef2e2995"
    },
    {
        "author": "曾丰",
        "paragraphs": [
            "三命孰如李，五星谁似袁。",
            "目前谈者众，足下悟其玄。",
            "归养老和病，看耕田与园。",
            "他无可推步，君往扣侯门。"
        ],
        "title": "赠顾君美",
        "id": "e1cf7409-80ca-4535-bd1e-984c0909db86"
    },
    {
        "author": "曾丰",
        "paragraphs": [
            "箕帚当人室，缫纫起我家。",
            "所羞轑釜尔，其惮下机邪。",
            "剪髻户盈屦，断丝书满车。",
            "天何夺之速，不待服褕霞。"
        ],
        "title": "挽孺人雷氏",
        "id": "db7c8723-7061-43e5-9c77-0c452e8e3861"
    },
    {
        "author": "曾丰",
        "paragraphs": [
            "笄珥初归室，缫纫共起家。",
            "清风依玉树，和气茁兰芽。",
            "送子归黄壤，收名入白华。",
            "大书彤史上，谁谓过于夸。"
        ],
        "title": "挽庐陵葛孝子母夫人",
        "id": "261d5301-7bf7-4f14-a212-f1f626791da0"
    },
    {
        "author": "曾丰",
        "paragraphs": [
            "雍雍瑟配琴，诗礼五青衿。",
            "四举一门事，三迁平日心。",
            "桂枝方日长，萱草已春深。",
            "咫尺青山里，萧然隔古今。"
        ],
        "title": "挽王诚夫母夫人",
        "id": "0242289b-2779-4503-9ff8-086687b399b1"
    },
    {
        "author": "曾丰",
        "paragraphs": [
            "养成中馈德，留与後人言。",
            "翰墨其余事，诗书盖上根。",
            "不徒为大母，犹复见曾孙。",
            "萧瑟堂前意，青葱雨後萱。"
        ],
        "title": "挽宜人李氏  其一",
        "id": "ef18d443-1de5-45ba-8f57-a598ede70b24"
    },
    {
        "author": "曾丰",
        "paragraphs": [
            "僧戒阿谁受，法仪何处迎。",
            "两回经梦境，三叹悟人生。",
            "食已难为强，衣犹不惮更。",
            "得非禅力重，去住自由情。"
        ],
        "title": "挽宜人李氏  其二",
        "id": "12392eac-9374-44a6-8cd9-70778411add4"
    },
    {
        "author": "曾丰",
        "paragraphs": [
            "读书初有激，知命复何营。",
            "熊掌酒中趣，鸿毛身後名。",
            "山川揫宝气，学校戛金声。",
            "老骥随驹逝，若为泉下情。"
        ],
        "title": "挽上官茂叔",
        "id": "03ed46fc-e894-45b5-a9f7-aed2c3719986"
    },
    {
        "author": "曾丰",
        "paragraphs": [
            "苎麻功敏裕，苹藻意精忱。",
            "和气分珠树，悲声寄藁砧。",
            "一天无後望，三纪有初心。",
            "后土相知处，千秋墓草深。"
        ],
        "title": "有悼",
        "id": "d91b42b3-bfb6-4d6d-aa84-c46360fc689f"
    },
    {
        "author": "曾丰",
        "paragraphs": [
            "轻甘相润泽，清苦自磨磋。",
            "数矣充周赋，优哉中汉科。",
            "上分之左竹，公付以南柯。",
            "天不憗遗意，其如人望何。"
        ],
        "title": "挽张郴州  其一",
        "id": "96eb4446-1b91-4543-8e3b-41548acbfa77"
    },
    {
        "author": "曾丰",
        "paragraphs": [
            "四海郑元枢，三朝范石湖。",
            "利光腾鹗表，自足济鹏图。",
            "芝检岂欺我，朱轓何负余。",
            "幸而廉吏传，名与泰山俱。"
        ],
        "tags": [
            "泰山"
        ],
        "title": "挽张郴州  其二",
        "id": "59ba2e86-9418-4b16-8578-893cdc202a8a"
    },
    {
        "author": "曾丰",
        "paragraphs": [
            "永平称善状，长乐沸廉声。",
            "孝史行于世，尚书荐以名。",
            "匪朝金马去，有顷玉楼成。",
            "不是文星坠，文星复太清。"
        ],
        "title": "挽张郴州  其三",
        "id": "f423585d-9adc-4a3c-9a69-478ed70e1fe6"
    },
    {
        "author": "曾丰",
        "paragraphs": [
            "鸿渐南中掾，鶑乔西外丞。",
            "华途于此奋，厄算乃吾乘。",
            "妙学家传钵，殊科世续灯。",
            "兹其有以死，名死实何曾。"
        ],
        "title": "挽张郴州  其四",
        "id": "ddc8d2bf-b7d7-4674-8bfe-e152d2e79b40"
    },
    {
        "author": "曾丰",
        "paragraphs": [
            "归相起家翁，缫纫奋妇庸。",
            "初心光四教，末愿满三从。",
            "已已溪毛荐，行行马鬣封。",
            "断机迟後效，黄纸贲青松。"
        ],
        "title": "挽饶伯余室氏曾夫人  其一",
        "id": "df15d4dd-f9f7-463c-a32d-bb8e469b3606"
    },
    {
        "author": "曾丰",
        "paragraphs": [
            "始托得其地，中伤乖所天。",
            "心犹持七戒，教不废三迁。",
            "大本中孚卦，繁文内则篇。",
            "区区彤史笔，未足远其传。"
        ],
        "title": "挽饶伯余室氏曾夫人  其二",
        "id": "a72f81da-6f60-4887-9a85-a82fc12d57ab"
    },
    {
        "author": "曾丰",
        "paragraphs": [
            "万物丛中要独行，荣枯不爱与时争。",
            "翛翛水性云情重，栩栩仙风道骨轻。",
            "饭颗一时工部瘦，首阳千古伯夷清。",
            "未言鼎鼐功犹在，虽竟无功也有名。"
        ],
        "title": "赋梅  其一",
        "id": "065ef18f-0fc7-4792-bbb0-7fa1a9ca81c4"
    },
    {
        "author": "曾丰",
        "paragraphs": [
            "作意偷春破队行，横翔捷出不容争。",
            "窗前纳月神光白，水上乘风縠漏轻。",
            "违物行归廉士洁，傲时身中圣人清。",
            "赏音不遇林和靖，也是花经第一名。"
        ],
        "title": "赋梅  其二",
        "id": "ad7620ed-1d28-49cd-a1b0-85194065eb57"
    },
    {
        "author": "曾丰",
        "paragraphs": [
            "素妃勇作探春行，红紫踌躇不及争。",
            "万物莫移天性淡，一毫无累世缘轻。",
            "雪霜得伴成三白，松竹为羣免独清。",
            "中压羣芳外相混，有名常处以无名。"
        ],
        "title": "赋梅  其三",
        "id": "c55d7414-8190-4233-9095-e4c225d8c19a"
    },
    {
        "author": "曾丰",
        "paragraphs": [
            "卧骇窗纱已报明，篮舆札札破霜行。",
            "踏开冻淖琼浆溜，摇动凝梢玉屑倾。",
            "山色喜人犹念旧，鸟声冤客不留情。",
            "从今得檄莫嫌出，後集诗犹编未成。"
        ],
        "title": "晨霜客路",
        "id": "d67bb78f-b4dd-4771-a7e4-c557326d5c2c"
    },
    {
        "author": "曾丰",
        "paragraphs": [
            "太初盘古造干坤，鬼力神筋擘混元。",
            "妙果虽圆心不有，凡身已蜕迹独存。",
            "女娲石带补天色，波利岩余飞锡痕。",
            "想与南安白衣老，三生元是一精魂。"
        ],
        "title": "题盘古山  其一",
        "id": "bcb333f7-b987-4c81-af8a-ad66d3de3054"
    },
    {
        "author": "曾丰",
        "paragraphs": [
            "清风扑袂冷飕飕，吹到盘山最上头。",
            "石室少开嫌俗看，莲花时落任僧收。",
            "铜人阅世几寒暑，木客嘲风谁唱酬。",
            "故老相传半疑信，粥盂茶碗慰吾游。"
        ],
        "title": "题盘古山  其二",
        "id": "0b20aff4-bb27-473a-aab4-6354e92f00b8"
    },
    {
        "author": "曾丰",
        "paragraphs": [
            "官不劝农农亦耕，诏书那可废常行。",
            "烟霞自避旌旗色，鱼鸟相疑金鼓声。",
            "蝶急岂遑追梦觉，鸠闲犹强管阴晴。",
            "忙中偷得须臾暇，聊借江山答太平。"
        ],
        "title": "会昌劝农",
        "id": "a1ac0c18-5ed6-48c3-81b9-51ad3c72d4ce"
    },
    {
        "author": "曾丰",
        "paragraphs": [
            "共阅文场幸小休，燕斋还我旧天游。",
            "青灯影里消除夜，黄菊杯中渐送秋。",
            "此念在家身在客，吾行非去坐非留。",
            "诸公往往离怀恶，曾悟乘流过坎不。"
        ],
        "title": "隆兴贡院彭国寿以诗见示次韵奉酬",
        "id": "03ce51f1-704e-4d6f-828b-218fe75174ee"
    },
    {
        "author": "曾丰",
        "paragraphs": [
            "士人臭味自熏兰，一度相逢一破颜。",
            "随牒抗尘吾着急，弄花踏月子偷闲。",
            "熟眠无梦到槐国，佯醉有人扶玉山。",
            "李杜吟魂已长往，兴来时以笔追还。"
        ],
        "title": "简隠居陈公俦伯英",
        "id": "fe5bd0cc-95a2-4955-aa1f-38e30468de67"
    },
    {
        "author": "曾丰",
        "paragraphs": [
            "小岘丰碑大陆书，摩挲虿尾扫龟趺。",
            "机云宗派公家是，晋宋文章此外无。",
            "方被春牵时梦草，岂为秋动辄思鲈。",
            "行藏俱不达情性，在在江山听指呼。"
        ],
        "title": "会昌小岘亭有碑侍郎陆公作也今通守盖公之孙乃发家传为南斋宴坐之计敬酬见教",
        "id": "7c0ef702-d9c3-4f54-ada9-70d9778607e8"
    },
    {
        "author": "曾丰",
        "paragraphs": [
            "腊雪纷纷天散花，余清不但茁梅芽。",
            "更添西汉贤良种，聊振中兴宰相家。",
            "双手幸犹堪活国，百年元不在餐霞。",
            "寿随名勒南山石，石可磨砻寿莫涯。"
        ],
        "title": "上魏太守寿",
        "id": "cc39f107-a851-4808-9cab-095e66cb14b0"
    },
    {
        "author": "曾丰",
        "paragraphs": [
            "落霞未厌我来频，一度来观一度新。",
            "出没无时鸥弄暖，飞鸣不禁鹊思春。",
            "物华几换江如故，沙界常空世自尘。",
            "料得西山仙隠辈，且怜且笑倚栏人。"
        ],
        "tags": [
            "滕王阁"
        ],
        "title": "登滕王阁",
        "id": "f6721c38-38ba-4b97-baa7-fe65d8cabba4"
    },
    {
        "author": "曾丰",
        "paragraphs": [
            "强号梅为自在春，淡妆贵不失天真。",
            "园林烂熳空多事，篱落伶俜倒出尘。",
            "无竹无松自风韵，得江得月更精神。",
            "清高惟雪可相配，次有冰台两玉人。"
        ],
        "title": "江路见梅怀泉台留主管王提干",
        "id": "66f976cb-521f-4cbf-9b78-41dbdeb502fc"
    },
    {
        "author": "曾丰",
        "paragraphs": [
            "过家来上冢头山，禽鸟欢呼劳我还。",
            "石碍犹前溪水勇，风吹不动岭云顽。",
            "菅茆尚向烧边翠，须鬓偏从镊处斑。",
            "吾坐奔驰累如许，此诗不分鲁斋闲。"
        ],
        "title": "甲辰冬辞冢赴官寄曾鼎臣",
        "id": "c4fafc31-f081-4189-8173-e7db149c2d70"
    },
    {
        "author": "曾丰",
        "paragraphs": [
            "只被饥寒两字催，辄轻汹涌易崔嵬。",
            "篙师方借北风去，驿使忽将南信来。",
            "钟鼎孰非相邂逅，江山何惜且徘徊。",
            "松风萝月良收拾，犹胜垂囊将手回。"
        ],
        "title": "买舟赴广至太和逢迓吏",
        "id": "cd4a55fe-5b40-4ce1-89e0-48cc153d8f80"
    },
    {
        "author": "曾丰",
        "paragraphs": [
            "数自离家今几程，半风半雨半阴晴。",
            "白云故作关愁色，乌鹊争为报喜声。",
            "来耗得梅偷传送，去途惟柳管将迎。",
            "囊中少带江西雪，见说五羊烟瘴轻。"
        ],
        "title": "入广至赣雪霁天朗聊舒耳目",
        "id": "bea3e01a-f3a5-4e77-b3ba-f3350950c31e"
    },
    {
        "author": "曾丰",
        "paragraphs": [
            "世味不分甘与苦，吾年未老已先尝。",
            "炉边醉後暖生睡，雪里饥余寒欲僵。",
            "出处任缘常梦好，陆沉随分自心凉。",
            "经过少叙江山旧，鱼鸟多情尚未忘。"
        ],
        "title": "赴广过赣呈留主管王提干",
        "id": "ab366049-3589-4bc9-a893-b381c188a4bd"
    },
    {
        "author": "曾丰",
        "paragraphs": [
            "转徙庐陵邂逅间，青灯相照稔相看。",
            "那知文社春随冷，未放交盟血便寒。",
            "腰强岂犹便敛板，手闲何不试弹冠。",
            "山岩倘久奇文塞，我办工夫续子残。"
        ],
        "title": "南康黎蔡昆仲四君子隆兴干道间与余为庐陵郡庠同舍淳熙乙巳之元日余赴广东漕属道出南康敬赋一诗书两通分遗之",
        "id": "b725546f-6099-4b1c-8c47-0c0f62b7a2e5"
    },
    {
        "author": "曾丰",
        "paragraphs": [
            "曲江而下水多石，大庾以南山半茅。",
            "相国犹余心里印，祖师更剩杖头包。",
            "依稀舜乐宜人听，零落韩文任客抄。",
            "气候太偏风土恶，今诗聊解古人嘲。"
        ],
        "title": "为广东解嘲",
        "id": "51734e7f-4436-45fc-b51a-15264841c22e"
    },
    {
        "author": "曾丰",
        "paragraphs": [
            "火气之余金气乘，岭南寒暑独无凭。",
            "虽非卤地亦卑温，不必梅天皆鬰蒸。",
            "椰子簟凉肤起粟，荔枝膏冷齿生冰。",
            "休言恶地欠霜雪，似为贫家省絮缯。"
        ],
        "title": "五羊中秋热未艾",
        "id": "7f8f43b9-5b43-4f50-b364-96e4b206c102"
    },
    {
        "author": "曾丰",
        "paragraphs": [
            "海里山巅着数椽，舂容仰止已翛然。",
            "仙家自我有方丈，沙界从今无大干。",
            "万物长春天不夜，清风莫逆月忘年。",
            "神游不制梦回兴，未了君臣父子缘。"
        ],
        "title": "南海祠东海中有小山可着屋",
        "id": "6b5f122c-f20b-45a9-aa0d-f4b07c369e65"
    },
    {
        "author": "曾丰",
        "paragraphs": [
            "祠宇眈眈海岸头，况逢冷夜更清秋。",
            "风前尘外笛三弄，饭後月中茶一瓯。",
            "借我孤舟随水住，乘时一棹与天浮。",
            "旧谈八月流槎事，岂料予来傍女牛。"
        ],
        "title": "宿南海神祠东廊候月烹茶次闻雷",
        "id": "bee96e64-4387-4e5c-9851-1432bf498ac8"
    },
    {
        "author": "曾丰",
        "paragraphs": [
            "同郡同年五弟兄，两人犹幸窃余生。",
            "要闲莫苦追名路，得健休冤落选坑。",
            "一别九年头半白，三城重见眼增明。",
            "相从诗酒莫相舍，分散何时又合并。"
        ],
        "title": "戊戌与彭元忠相别于安城丙午皆为东广幕属遂获再集",
        "id": "06803fdf-cdbb-4e9d-8cf7-be04d3b0cbdd"
    },
    {
        "author": "曾丰",
        "paragraphs": [
            "五更起望大洋东，远水摇苍日涌红。",
            "旸谷初开羣蛰起，咸池一洗万尘空。",
            "顿令秽浊河沙界，都入光明宝藏中。",
            "事了不知功小大，列仙谁是狄梁公。"
        ],
        "title": "登浴日堂",
        "id": "8ad6949f-0f33-40f2-8366-6f8f628ab6d3"
    },
    {
        "author": "曾丰",
        "paragraphs": [
            "昨日我登山阁上，前村人落世尘中。",
            "今还望望寻村去，复觉区区与世同。",
            "眼界那分清与浊，心机已破碍为通。",
            "撙斋寄语灵洲老，莫向空边更说空。"
        ],
        "title": "四月二十七日登灵洲阁明日前迓新漕回首望阁赋长韵寄堂头僧",
        "id": "5fcca422-a71e-4b76-b722-8bf2838afd94"
    },
    {
        "author": "曾丰",
        "paragraphs": [
            "枕中肘後为渠空，效验如何小不同。",
            "失马安知非後福，获麟未必不终穷。",
            "纪昌已费二年学，造父犹争三日功。",
            "了却酸辛残事业，从教运塞与时通。"
        ],
        "title": "昨与余游如陈广元张寿卿江伯纪陈通卿皆上计矣独邹用之邓继高困阨况今相去愈远焉缅我怀因成两诗各书一通寄之  其一",
        "id": "00b4a87c-a470-4f92-9fb9-281ffe623e50"
    },
    {
        "author": "曾丰",
        "paragraphs": [
            "章贡三年两到休，况今又落最南州。",
            "思归梅岭不相梦，惜别葛溪犹涨愁。",
            "子为坐穷知理道，吾从遭病忆交游。",
            "明年肯为槐花出，来看海濒天尽头。"
        ],
        "title": "昨与余游如陈广元张寿卿江伯纪陈通卿皆上计矣独邹用之邓继高困阨况今相去愈远焉缅我怀因成两诗各书一通寄之  其二",
        "id": "a2d344c0-11e7-4c94-a360-ae784c29f5e3"
    },
    {
        "author": "曾丰",
        "paragraphs": [
            "广南一路逢春早，幕下诸公醵饮迟。",
            "庄蝶舞风忙似我，杜鹃啼月怨归谁。",
            "梅兄樊弟风流态，魏后姚王富贵姿。",
            "过去那容更追赏，且随见在醉残枝。"
        ],
        "title": "同官醵呈林签判",
        "id": "2b08cfff-91d7-4ae9-b899-29b85b94c8c8"
    },
    {
        "author": "曾丰",
        "paragraphs": [
            "我来已作一年痴，敢问诸公几许时。",
            "客里酒杯初到口，风前花片半辞枝。",
            "尚余魏紫姚黄在，安用桃红李白为。",
            "公事相寻无了日，得闲莫更负春期。"
        ],
        "title": "游春集未成再赋呈赵司法",
        "id": "ccd4e635-acd7-4c24-8b9e-bee967c52bef"
    },
    {
        "author": "曾丰",
        "paragraphs": [
            "春来如柅去如流，迟速乘除不自由。",
            "人道朱明阴见迫，我疑红紫老知收。",
            "蜂围蝶绕争依恋，燕语鶑啼强挽留。",
            "惟有杜鹃却相亮，声声劝道好归休。"
        ],
        "title": "送春",
        "id": "4d69dc91-10fb-4d03-af25-27d182180287"
    },
    {
        "author": "曾丰",
        "paragraphs": [
            "白昼雷驱风入城，艳阳天气太阴生。",
            "方看云墨浓翻汁，俄骇天河倒泻声。",
            "布谷殷勤休劝客，添丁长大即归耕。",
            "落南少有知音者，且与候虫相对鸣。"
        ],
        "title": "和陆倅闻雨之韵",
        "id": "965ad375-a0df-4516-900e-12d55d9a60a1"
    },
    {
        "author": "曾丰",
        "paragraphs": [
            "嬉游那欲食前言，俗事不容人出门。",
            "屋上风余中夜响，津头水过去年痕。",
            "梅无未熟青青子，竹有新生𧥄𧥄孙。",
            "白放春归太空去，咔禽声里似衔冤。"
        ],
        "title": "再简陆倅诸公屡速小醵未成",
        "id": "5106cf92-58e8-4453-a7b1-2be8317863dc"
    },
    {
        "author": "曾丰",
        "paragraphs": [
            "信笔挥成五七言，敲门岂复作推门。",
            "江河自有长流势，斧凿俱无未没痕。",
            "雨带客愁横白帝，风吹闺怨入乌孙。",
            "公于乐府有余思，更为杨妃赋所冤。"
        ],
        "title": "陆倅连和三篇见示敬酬其一",
        "id": "72604b52-ab9e-4609-bdec-aa8f3a6fb565"
    },
    {
        "author": "曾丰",
        "paragraphs": [
            "海边城北最高峯，岭外浮图第一宫。",
            "落叶扫空春乍至，浮云卷尽日方中。",
            "登高已幸容邹湛，向暖那应笑郝隆。",
            "收拾物华壮归色，囊中不是去年穷。"
        ],
        "title": "丁未端月南倅率诸同幕游景秦还至滴水岩南倅诸君赋两诗为倡随例次韵  其一",
        "id": "621a1605-e36f-4c86-ac8d-bf4876fab051"
    },
    {
        "author": "曾丰",
        "paragraphs": [
            "拄到烟萝最上头，试询达磨问浮丘。",
            "仙人安往佛安在，木叶自沉云自浮。",
            "胸次不堪全汩没，公余无废小嬉游。",
            "杯盘各称家丰俭，有即莫悭无莫求。"
        ],
        "title": "丁未端月南倅率诸同幕游景秦还至滴水岩南倅诸君赋两诗为倡随例次韵  其二",
        "id": "de934ad3-a412-4133-ad05-a856a069b7f2"
    },
    {
        "author": "曾丰",
        "paragraphs": [
            "冷落江西香火缘，岭南人少问吾传。",
            "一行水陆余千里，两岁风花仅百篇。",
            "句眼竟谁知落处，古囊长是挂闲边。",
            "獿人常试斲泥手，客里相逢喜欲颠。"
        ],
        "title": "落南二年无人相牵挽诗几于废罗子琳跫然至止喜而赋长韵",
        "id": "e6ba4225-95e8-42fe-87eb-0bb721f109cf"
    },
    {
        "author": "曾丰",
        "paragraphs": [
            "学结蒲团禅板缘，黄梅衣钵问谁传。",
            "弥天北秀经三藏，旷劫南能偈一篇。",
            "梦幻固知无起灭，虚空安得有中边。",
            "无人语此闻君至，急着衣裳倒且颠。"
        ],
        "title": "余出疏语示陈伯英伯英勉予读传灯录诸书因用罗子琳韵挑伯英要看一转语",
        "id": "04248d96-b532-496d-a7c3-b40a25f60ebd"
    },
    {
        "author": "曾丰",
        "paragraphs": [
            "少陵入蜀倚严公，捧檄非无米可舂。",
            "懒教纤腰舞杨柳，来游上幕看芙蓉。",
            "十连岂吝回青顾，千户犹疑羡素封。",
            "忝是故人恨无力，一樽时复畧从容。"
        ],
        "title": "陈伯英侍郎子也广帅辟入幕既至参差帅别思所以处未定间余载酒相过",
        "id": "97c2ac51-c4c9-47b3-bc1c-205b8ab0beaf"
    },
    {
        "author": "曾丰",
        "paragraphs": [
            "孺子未来圯水上，远公已过虎溪头。",
            "佳人密迩不相见，弱水弥漫那自由。",
            "非负酪奴辜玉友，莫诛风伯讼阳侯。",
            "明年访戴留髠日，大白梨花烂熳酬。"
        ],
        "title": "余以檄出陈机宜往西津候别余阻风不得前",
        "id": "5db4075d-309a-4d52-b24d-9f3b03ec773e"
    },
    {
        "author": "曾丰",
        "paragraphs": [
            "江湾一转一重山，自入江来几转湾。",
            "檄到如风心倥偬，船行似箭眼斓斑。",
            "三场题目那容缓，一切工夫未得闲。",
            "夹岸青峯可相约，黄花前後待吾还。"
        ],
        "title": "至德庆崖下回想松江山",
        "id": "a07fd655-afbd-4098-8cfa-47aa0a0b30fe"
    },
    {
        "author": "曾丰",
        "paragraphs": [
            "易学渊源出义方，绪余犹作汉文章。",
            "名高未急蓬莱岛，心远宁专雁鹜行。",
            "纸尾固无勋可策，松间殊有味难忘。",
            "诸公论荐休闻早，且候珠玑满一囊。"
        ],
        "title": "增城丞嘉禾张元辅纔过郡辄去未及款曲已而同校艺晋康  其一",
        "id": "1cc30661-c9aa-409c-be75-d83af61edfb1"
    },
    {
        "author": "曾丰",
        "paragraphs": [
            "随牒相逢瘴海边，经从不为小留连。",
            "蓝田昼短子姑去，彭泽春浓我欲眠。",
            "近境曾无携具日，殊乡却有对床缘。",
            "天知道大话长意，借我黄花节以前。"
        ],
        "title": "增城丞嘉禾张元辅纔过郡辄去未及款曲已而同校艺晋康  其二",
        "id": "52ce0aef-2464-47c3-9933-ce179750dfd4"
    },
    {
        "author": "曾丰",
        "paragraphs": [
            "太清储气置南荒，非我闲生谁足当。",
            "瘦可以风饶道骨，白难为月饱神光。",
            "宁教大庾有山色，莫管长安无国香。",
            "驿使借令不相外，孤芬未必合羣芳。"
        ],
        "title": "梅  其一",
        "id": "2ae11757-8055-4686-b0c6-3a653650b455"
    },
    {
        "author": "曾丰",
        "paragraphs": [
            "万物无先我得春，谁言骨立相之屯。",
            "御风栩栩臞仙骨，立雪亭亭苦佛身。",
            "不放乔松为独行，犹容修竹作同人。",
            "彼矜香色自孤者，不道未离香色尘。"
        ],
        "title": "梅  其二",
        "id": "52d21be7-f61e-4c20-832a-e3f493f2a506"
    },
    {
        "author": "曾丰",
        "paragraphs": [
            "受命于天已背时，形模骨相岁寒姿。",
            "馨香事业清风觉，枯淡生涯皓月知。",
            "檐下横窗谁领畧，溪边照水自娱嬉。",
            "岭南驿使虽相爱，送入京华岂所宜。"
        ],
        "title": "梅  其三",
        "id": "a48ef5f0-331b-42d2-89c0-4c3a16a271f3"
    },
    {
        "author": "曾丰",
        "paragraphs": [
            "愧无毫发补于公，老不相饶病见攻。",
            "夜雨灯窗清苦後，春风枕席黑甜中。",
            "频餐粥饭长教健，仅活妻儿不管穷。",
            "饱计须秔醉须秫，为吾蚤策买田功。"
        ],
        "title": "简寄幼能弟",
        "id": "3c191359-e891-4722-acf4-ec37daca0685"
    },
    {
        "author": "曾丰",
        "paragraphs": [
            "风月性情狂莫羁，簿书今不放人嬉。",
            "旧攻日课归干没，新负时名入坐驰。",
            "白雪阳春挑我和，高山流水结谁知。",
            "髭髯能美非穷者，恐到穷时莫罪诗。"
        ],
        "title": "呈张彦容",
        "id": "25a3611e-8fe3-445f-ae72-a9ffc9b3dc60"
    },
    {
        "author": "曾丰",
        "paragraphs": [
            "簿书不放出公门，饭罢舂容步後园。",
            "燕子方归犹认主，竹君未老已生孙。",
            "姚王泣雨泪含怨，望帝啼风声带冤。",
            "新旧两重公案在，一依诗律与平反。"
        ],
        "title": "散步後园",
        "id": "7d4d01f7-f6c9-4c37-a815-39f7d4822e51"
    },
    {
        "author": "曾丰",
        "paragraphs": [
            "五羊一住阅三冬，谙尽人情与土风。",
            "医拙市空多药物，肉平官又少庖工。",
            "大寒气候初中伏，稚子颜容七十翁。",
            "天下岂无游宦处，吾车不复指南中。"
        ],
        "title": "北归回首谢庾岭",
        "id": "08a8c989-1b28-44e7-a7bf-8ee9e0ad48bd"
    },
    {
        "author": "曾丰",
        "paragraphs": [
            "转蓬随牒入番禺，中土交游愈见疏。",
            "岭隔不容南至雁，水分无复北来鱼。",
            "往还一介动千里，终始三年纔两书。",
            "所頼清风与明月，时将吾梦到君庐。"
        ],
        "title": "自广归至南康与蔡承之黎夏卿刘成叟相见",
        "id": "cdd9e1d1-15ac-4daf-9dbc-f8dec6fb3b48"
    },
    {
        "author": "曾丰",
        "paragraphs": [
            "久落殊乡今始回，学门未改旧崔嵬。",
            "交游髭鬓绿成白，斋馆檐楹朱上煤。",
            "同舍无多登仕路，连年已半入泉台。",
            "阍人怪我面尘土，不道功名心亦灰。"
        ],
        "title": "北归至庐陵过州学前记认旧游叹同舍之半不在也",
        "id": "35cca5fe-d47b-4183-8d8c-0c45b33291b8"
    },
    {
        "author": "曾丰",
        "paragraphs": [
            "新自梅关返葛溪，天心不与我心违。",
            "市廛城郭依元在，亲戚交游过半非。",
            "纸上衔犹仍旧署，腰间带已减初围。",
            "候门童稚倚庐老，幸不空教赋式微。"
        ],
        "title": "解馆归至永丰继善伯熊宝臣敦礼昆仲皆化去",
        "id": "ef23bde6-f65e-4f47-a6e0-4e9331c5563c"
    },
    {
        "author": "曾丰",
        "paragraphs": [
            "断梗归从南海边，绝长补短恰三年。",
            "声音幸未移蛮气，须鬓疑犹带瘴烟。",
            "走俗抗尘吾老矣，吟风弄月子超然。",
            "鹤袍可着终须脱，铁砚虽穿请更研。"
        ],
        "title": "自广至永丰呈熊直卿邹用之邓继高",
        "id": "5880591d-44e8-4652-bda6-222086be37c2"
    },
    {
        "author": "曾丰",
        "paragraphs": [
            "鹤发鸡皮十二人，非亲非故即比邻。",
            "觥筹交错情初洽，舌本澜翻事半陈。",
            "父祖艰难犹在耳，儿孙愤悱可书绅。",
            "主人未似宾之老，浩叹何当老似宾。"
        ],
        "title": "招董彦文以下十二人小酌道旧",
        "id": "d3d41ef4-a551-47d6-8db1-8b350dc80c5d"
    },
    {
        "author": "曾丰",
        "paragraphs": [
            "东君无力破天悭，红紫遭时得志难。",
            "多可幸然风借暖，少恩伤是雨遗寒。",
            "云云无谓鶑情沮，仆仆何之蝶意阑。",
            "烂赏未酬无愠见，计春之日限犹宽。"
        ],
        "title": "仲春既晴复雨",
        "id": "8826cbf0-2f89-4065-a50b-6b1734db56e7"
    },
    {
        "author": "曾丰",
        "paragraphs": [
            "春初弄色取知音，旁午尊前献孔壬。",
            "紫守不坚红更怯，风来无度雨仍侵。",
            "鶑狂犹妄起羞口，蝶老未知求放心。",
            "解道不如归去语，得非知礼识机禽。"
        ],
        "title": "晚春告游人",
        "id": "5bee4116-7710-414f-8f70-9e8fe988141c"
    },
    {
        "author": "曾丰",
        "paragraphs": [
            "衢婺徽严水固豪，其如所至与山遭。",
            "当难进处虽回避，到不平时辄怒号。",
            "出峡冲开崖脚阔，迎潮激起浪头高。",
            "乘风终作归墟去，畧涌三山驾六鳌。"
        ],
        "title": "江水出峡",
        "id": "2b9fa70b-5824-47a7-9928-6966349d184e"
    },
    {
        "author": "曾丰",
        "paragraphs": [
            "在在衣冠满坐倾，欲从言下得公卿。",
            "那知胸次重风鉴，不放舌端轻月评。",
            "天地莫能逃气数，江湖无处掩名声。",
            "鬼神推出中都去，乞与王侯断死生。"
        ],
        "title": "赠相士曾邵",
        "id": "d8aa5755-60f8-4b62-9698-f3d096940c5b"
    },
    {
        "author": "曾丰",
        "paragraphs": [
            "数自初旬至末旬，雨犹末了雪相寻。",
            "千山草木收元气，万里干坤入太阴。",
            "城郭谯楼吹冻角，郊原驿舍捣寒砧。",
            "静听年少心须折，幸我已无年少心。"
        ],
        "title": "十一月六日雨至次月一日始霁",
        "id": "3ce34697-e4e0-4e50-bf68-afb5faa5f9b5"
    },
    {
        "author": "曾丰",
        "paragraphs": [
            "大寒已过腊来时，万物那逃出入机。",
            "木叶随风无顾藉，溪流落石有依归。",
            "炎官後殿排霜气，玉友前驱挫雪威。",
            "寄与来鸿不须怨，离乡作客未为非。"
        ],
        "title": "冬行买酒炭自随",
        "id": "17532b29-2a79-4a71-83dd-6bc9db80b2c8"
    },
    {
        "author": "曾丰",
        "paragraphs": [
            "岁晚干坤闭未开，地中方蛰振天雷。",
            "山云已觉成轻出，塞鴈何为独远来。",
            "失学齐侯随马去，甘为墨子叱车回。",
            "从今行止休多问，有尼安知不有推。"
        ],
        "title": "归途值去客",
        "id": "079d6872-11de-437e-9a01-4507f3b907cc"
    },
    {
        "author": "曾丰",
        "paragraphs": [
            "闽广江湖人造朝，水行陆出路迢迢。",
            "谁知鸥鹭为高尚，我与江山是久要。",
            "多诈青云犹见诱，少恩白发不相饶。",
            "往哉粗办老焉计，三径一丘归自聊。"
        ],
        "title": "常山道中",
        "id": "ec60c015-c3a0-44a6-900f-f025f78dbd6d"
    },
    {
        "author": "曾丰",
        "paragraphs": [
            "四百年间将相谁，丰功伟绩竟何归。",
            "生前有望荣招辱，死後无明是反非。",
            "麟阁故基为草鞠，云台遗屋与烟飞。",
            "桐江自汉至今日，依旧行人指钓矶。"
        ],
        "title": "再题严子陵钓台",
        "id": "b3a33180-1bd7-4455-bc05-25aa654a3c06"
    },
    {
        "author": "曾丰",
        "paragraphs": [
            "臣生差晚十余年，八彩尧眉仅一瞻。",
            "凤出未能前附翼，龙归不及上攀髯。",
            "山头铸鼎炉长冷，湖上号弓泪满沾。",
            "漠漠谷林无认处，城阳烟与草相黏。"
        ],
        "title": "江下望永思陵",
        "id": "6af14da8-ec00-4d96-abc0-16c6d04e082b"
    },
    {
        "author": "曾丰",
        "paragraphs": [
            "三过灵山总有缘，晓无逗霭晚无烟。",
            "横眠吴楚中央地，高拄东南半壁天。",
            "芝草本为人所上，水晶犹得气之偏。",
            "山灵还有中原意，更为时生十数贤。"
        ],
        "title": "灵山",
        "id": "df2b89dc-169a-45dd-aad6-83d26d878038"
    },
    {
        "author": "曾丰",
        "paragraphs": [
            "岩腹刳为半月形，全功天且不能成。",
            "勿嗟圆处便生缺，犹幸晦中堪养明。",
            "更朔还多终有望，受亏已久得无盈。",
            "愿言炼石补教足，使我众生眼界平。"
        ],
        "title": "月岩",
        "id": "2408acb8-9213-4425-a535-45a72692903d"
    },
    {
        "author": "曾丰",
        "paragraphs": [
            "盘盘矫矫卧龙峯，杰阁峥嵘龙腹中。",
            "柱脚下悬危踏软，檐牙高豁巧衔空。",
            "江山互以青相绕，云雾时翻黑自蒙。",
            "物态任呈千百种，倚栏吾自啸清风。"
        ],
        "title": "登会稽蓬莱阁读唐宋士大夫诗",
        "id": "44bfdbb1-aa12-480e-a30e-ef00a82fe940"
    },
    {
        "author": "曾丰",
        "paragraphs": [
            "落在京华九陌尘，镜中无日不眉颦。",
            "未论妻子其如母，不奈秋冬况复春。",
            "馁食且将蔬作肉，寒炊宁免桂为薪。",
            "余无可献逐贫赋，寄与知音旧主人。"
        ],
        "title": "中都值东广便驰寄管漕",
        "id": "c0d94c90-370f-4968-9b05-06873c8238c6"
    },
    {
        "author": "曾丰",
        "paragraphs": [
            "先德曾同赣上官，六年今始到门阑。",
            "寒温畧叙颜初破，存没徐询鼻即酸。",
            "可着江山胸磊隗，不遗今古舌澜翻。",
            "弟兄幸是洛中派，一炷炉熏更反观。"
        ],
        "title": "过古暨见故人程梦良梦周",
        "id": "8aa80183-9574-4b41-9e8c-04cf6c7f446a"
    },
    {
        "author": "曾丰",
        "paragraphs": [
            "初悔投身落海涯，拥车犹幸袭踪来。",
            "畏途机械鹿貙虎，晏岁风霜松竹梅。",
            "分首二年眉惯鬰，举头千里眼佣开。",
            "江山不隔往还梦，一梦醒时闷一回。"
        ],
        "title": "寄广东提干田子真",
        "id": "326e5913-877f-4887-a43f-7146c318ddda"
    },
    {
        "author": "曾丰",
        "paragraphs": [
            "转蓬分首入梅关，千里空余梦往还。",
            "把酒无非酹明月，鸣弦不复鼓高山。",
            "匆匆六载重携手，草草三杯一破颜。",
            "相聚勿嫌宽数日，天于吾道意常悭。"
        ],
        "title": "甲辰岁与涂汉英别己酉复相过遽告行固小留之",
        "id": "66aba35a-715d-4054-a0aa-091c957d3af2"
    },
    {
        "author": "曾丰",
        "paragraphs": [
            "潇洒一区山四围，朱帘高卷昼阴移。",
            "三竿已上其谁报，一线初长也自知。",
            "鼓腹晒书春拍拍，蓬头晞发暖垂垂。",
            "晴窗大得志机趣，渴爵窥盆更不疑。"
        ],
        "title": "题李达先静晖轩",
        "id": "1d4c4ced-4022-41f0-9043-e815ea0a3609"
    },
    {
        "author": "曾丰",
        "paragraphs": [
            "绿绕青围春一窝，精庐突兀在烟萝。",
            "地容墙壁剩无几，山视楼台高不多。",
            "驯爵谙知僧自在，吠尨怪见客相过。",
            "古音独幸黄鹂会，挑我风前一再哦。"
        ],
        "title": "憩古寺",
        "id": "f7628a05-19fa-41db-ac64-fa99e55d473c"
    },
    {
        "author": "曾丰",
        "paragraphs": [
            "松筠邀我梵王宫，耳目俱醒骨肉融。",
            "风雨收声禅入寂，烟云敛色法归空。",
            "出浮沤外不生灭，从浩劫来无异同。",
            "问数比丘皆卷舌，舌虽不卷亦无功。"
        ],
        "title": "雨霁宿荐福寺遣问寺僧",
        "id": "15534ba4-f26d-4c49-b21d-fbfd076a8f87"
    },
    {
        "author": "曾丰",
        "paragraphs": [
            "半住山西半广西，一家两处互忧疑。",
            "北音不至雁之扉，南□先回梅所私。",
            "横膝未能忘舐犊，齐眉何必□□□。",
            "俸余一一持竿去，儿女分为饱暖资。"
        ],
        "title": "坐贫止挈孥累之半赴义宁",
        "id": "ce572e7a-c50d-4524-8828-3032542f82b9"
    },
    {
        "author": "曾丰",
        "paragraphs": [
            "往年休叹去骎骎，只数今年且十旬。",
            "稚绿已争欺旭暑，老红犹强护畸春。",
            "水平似面因风皱，山远如眉得雨颦。",
            "物态到前长是笑，不知物态总关身。"
        ],
        "title": "春夏之交沿途触目",
        "id": "d9c2fb2f-0b67-45dd-a9fc-efcaced6ba9f"
    },
    {
        "author": "曾丰",
        "paragraphs": [
            "无我那虞物所侵，从教物与我相寻。",
            "云头翻墨任浓淡，山顶泼蓝随浅深。",
            "春色若空疑有着，天工虽巧实无心。",
            "可怜杜宇空多泪，更笑黄鹂强好音。"
        ],
        "title": "触目",
        "id": "8b8379d2-7465-4fe1-8cfc-13071366c637"
    },
    {
        "author": "曾丰",
        "paragraphs": [
            "或许伊川到圣贤，弟兄今又学伊川。",
            "会将不二心传印，还出无双手续弦。",
            "当道书中无大道，後天易外有先天。",
            "更思犹合下功处，有一毫遗未大全。"
        ],
        "title": "简寄游稚牧昆仲",
        "id": "0e76d866-aed9-4714-a9f3-9a45a6085816"
    },
    {
        "author": "曾丰",
        "paragraphs": [
            "数自倾心结友时，几离还合合还离。",
            "三年夜话灯知尔，千里秋怀月鉴之。",
            "黄卷孰非归领会，青云终不负襟期。",
            "相逢有一设不尽，前此区区枉梦思。"
        ],
        "title": "永新道中会曾时仲叙旧",
        "id": "7a43fba8-05d8-4457-a4f5-6b547476b666"
    },
    {
        "author": "曾丰",
        "paragraphs": [
            "迩年前辈又凄凉，吾教他无敢主张。",
            "饮食起居归道德，笑嬉怒骂出文章。",
            "南轩间气初归岳，北客道风半落湘。",
            "收拾发挥天所属，公余不可以它妨。"
        ],
        "title": "至衡阳谒陈提举国录君举  其一",
        "id": "8588d8e7-5991-4fc9-b06f-88907c8b9a53"
    },
    {
        "author": "曾丰",
        "paragraphs": [
            "夜论语罢醉相辞，公尚留中我独归。",
            "迹似云泥长落落，心如秋月固依依。",
            "渊明久转非为是，子夏方从瘦觅肥。",
            "邂逅莫孤镌切望，後期未必不相违。"
        ],
        "title": "至衡阳谒陈提举国录君举  其二",
        "id": "299233ad-34e4-4615-ad77-271dda2a13b9"
    },
    {
        "author": "曾丰",
        "paragraphs": [
            "西士无传不得宗，我公况是有家风。",
            "长卿东望轻云梦，太史南游小祝融。",
            "万里饥寒民所德，半生辛苦学之功。",
            "扩充更卒晚年业，杀等犹为小蜀公。"
        ],
        "title": "至衡阳谒提刑范右司东叔同年兄  其一",
        "id": "e7a00a57-c3d9-4451-b7d7-cacbaf14b15d"
    },
    {
        "author": "曾丰",
        "paragraphs": [
            "久别重逢岳麓边，未遑扣谒已招延。",
            "杯盘一笑心相下，风雨三更膝辄前。",
            "我愧莫当公过礼，他求无复此同年。",
            "年来天厌义风薄，借吃湖南作样传。"
        ],
        "title": "至衡阳谒提刑范右司东叔同年兄  其二",
        "id": "38a84739-89fe-4013-992c-fc8a9c45f3df"
    },
    {
        "author": "曾丰",
        "paragraphs": [
            "杰阁峥嵘着树间，门从好色未尝关。",
            "檐前珠箔开平远，坐上清尊答燕闲。",
            "能卷尘心三曲水，欲迷客眼九嶷山。",
            "主人胸次俱收拾，笔力虽饶万象悭。"
        ],
        "title": "陈君举饭余仓司之五峰阁移坐临檐口占举似",
        "id": "a921d35b-31a9-4bab-8c17-f39c385a6213"
    },
    {
        "author": "曾丰",
        "paragraphs": [
            "湖深无敌岳无伦，流峙云胡各骏奔。",
            "水守以兼常下下，山□□分固尊尊。",
            "苍梧蝼蚁慕虞舜，彭蠡鳣鲸切屈原。",
            "吾与大通合为一，有怀何必问干坤。"
        ],
        "title": "沿衡阳而下触目抚怀",
        "id": "425b3954-f30c-4553-8765-a1a01190a96e"
    },
    {
        "author": "曾丰",
        "paragraphs": [
            "来怯南中气候偏，归乘不热不寒天。",
            "口防湘湿未安食，身忌粤岚犹择眠。",
            "山不相高谷水过，天能自不与江连。",
            "到前却入江西路，耳目相谙性可便。"
        ],
        "title": "舟至衡阳转入茶陵",
        "id": "baabfbc1-7614-4ffa-8e4d-30e6cf6aa4b5"
    },
    {
        "author": "曾丰",
        "paragraphs": [
            "方岳分为五太宗，江南崒嵂祝融峰。",
            "中天自立如皇极，支峤相归若附庸。",
            "湖不多浮为所镇，斗犹小退避其衡。",
            "太高要以卑为德，七十二君休更封。"
        ],
        "title": "望岳",
        "id": "98bba61d-7f3a-4b9b-ab2a-13c781b4b30b"
    },
    {
        "author": "曾丰",
        "paragraphs": [
            "混沌谁将窍凿穿，巨灵留巧与人传。",
            "坎中着脚疑无地，缺处回头却有天。",
            "穴虎将风时出啸，渊龙挟雨夜归眠。",
            "瑶台琼室人难住，佛未来时必是仙。"
        ],
        "title": "游淡岩  其一",
        "id": "ceed51f9-323e-48af-a669-833b3e60ae33"
    },
    {
        "author": "曾丰",
        "paragraphs": [
            "谽谺万状眼中奇，四顾三叹天下稀。",
            "秦帝诏方宣美意，征君心已悟危机。",
            "追随谈姓俱韬晦，邂逅涪翁并发挥。",
            "却羡桃源人更会，和名和姓袭鸿飞。"
        ],
        "title": "游淡岩  其二",
        "id": "c7bbba65-ec16-4805-9562-45d8dd62aa45"
    },
    {
        "author": "曾丰",
        "paragraphs": [
            "五公稷契益皋夔，朝迹纔安辄复危。",
            "始信君非雠格处，皆缘国是有摇时。",
            "高山日矫行人首，乔木时颦故老眉。",
            "莫道落南非美事，也多添得永州碑。"
        ],
        "title": "致敬五公祠堂",
        "id": "0f7ecb2c-e74d-4b42-915d-45412066f088"
    },
    {
        "author": "曾丰",
        "paragraphs": [
            "危机垂跌又平过，宿处扪心幸盖多。",
            "初月曲如钩倒挂，长江平似镜新磨。",
            "四听群动诒音寂，中有一禽呼字讹。",
            "万念俱灰眠即熟，终宵无梦入南柯。"
        ],
        "tags": [
            "长江"
        ],
        "title": "舟入平流",
        "id": "ec62fe95-fa8b-48ea-83a8-c79b36de05a0"
    },
    {
        "author": "曾丰",
        "paragraphs": [
            "天限华夷数十峯，秦王始凿始相逢。",
            "劳民浪辟峤南国，失德徒成身後胸。",
            "楚粤未争寻丈远，炎凉无复半分同。",
            "宾鸿讳入严关去，吾策如今不似鸿。"
        ],
        "title": "兴安县西南石峰秀拔无数",
        "id": "a22d007c-8279-4c68-9426-14b1312d6ee5"
    },
    {
        "author": "曾丰",
        "paragraphs": [
            "誓不南游今复游，东西虽异等南州。",
            "妻儿累己何人免，行止关天不自由。",
            "伏枥过都从野马，乘流遇坎任虚舟。",
            "严关猿鸟休相笑，更过梅关笑却羞。"
        ],
        "title": "过严关",
        "id": "95bdf5b7-e31e-4ee4-b55f-0645583359b0"
    },
    {
        "author": "曾丰",
        "paragraphs": [
            "散客强名邑大夫，琴堂余暇北窗孤。",
            "灯前夜雨无宁竹，枕上秋风有战梧。",
            "悬望北音思射雁，满怀东道梦烹鲈。",
            "白云一望二千里，羞听林间反哺乌。"
        ],
        "title": "到义宁自夏至秋不得家书思亲谋归不遂",
        "id": "9a3544f2-3ff0-42be-81bf-4fbc49942c70"
    },
    {
        "author": "曾丰",
        "paragraphs": [
            "晴宵如浸昼如蒸，变气知从激处生。",
            "风不相饶乘木败，火犹自负与金争。",
            "纤阿洗月为纯白，少皞澄天作太清。",
            "宋玉所悲吾所喜，长哦聊复发秋声。"
        ],
        "title": "方罹残热忽值新凉喜而赋反悲秋",
        "id": "0034ea17-c1e7-47b3-aa1e-4eaf946682c7"
    },
    {
        "author": "曾丰",
        "paragraphs": [
            "放散衙曹小退安，闭门开架检书看。",
            "檐前月色生寥寂，屋外风声长隙寒。",
            "灰火拨愁头屡点，烬灯挑喜指频弹。",
            "家人知我饮机动，大白梨花送夜阑。"
        ],
        "title": "冬夜官舍围炉传酒",
        "id": "87df5b79-a02c-4274-8abd-a802b3748b1c"
    },
    {
        "author": "曾丰",
        "paragraphs": [
            "中都倥偬合还离，臆料云萍不复齐。",
            "官下有缘俱岭表，社中何幸更江西。",
            "四民自喜归摩抚，百嶂相争入品题。",
            "嗟我簿书尘里坐，来篇疑是辟尘犀。"
        ],
        "title": "呈临桂宰欧阳丈",
        "id": "00577129-a9d5-4935-b01a-98c5175057e9"
    },
    {
        "author": "曾丰",
        "paragraphs": [
            "芒芒草色木方枯，泱泱干坤气又嘘。",
            "凋岁似吾华发後，稚阳如子妙龄初。",
            "冬寒乍热宜磨墨，日短初长好读书。",
            "一字未之曾究竟，百年何者是权舆。"
        ],
        "title": "庚戌长至稚子杓觅诗赋一篇警之",
        "id": "8a87abb4-ee1a-41e6-bfcf-3e22c57ed51d"
    },
    {
        "author": "曾丰",
        "paragraphs": [
            "冬令将终尚未霜，伏阴犹强逊愆阳。",
            "连旬逗暖日骄放，半夜邀寒风怒张。",
            "虫不开关平引退，木无背本隠归藏。",
            "道消固自有时长，世事那由得汝忙。"
        ],
        "title": "深冬积暖乍寒",
        "id": "355a08d6-ce5f-433c-85f8-8af5d068f29d"
    },
    {
        "author": "曾丰",
        "paragraphs": [
            "一晴初已涉秋残，晴到深冬兴未阑。",
            "不雨临空聊尔湿，无霜元是盛哉寒。",
            "出乘气末羣阴乱，归抱精风万物安。",
            "深省莫如坚坐是，还家毋更负蒲团。"
        ],
        "title": "冬晴酿霜雪不成",
        "id": "6ecb6d3e-bb34-44c0-b01a-4d7a44f7f30f"
    },
    {
        "author": "曾丰",
        "paragraphs": [
            "日月隙中容易过，归期我与岁相蹉。",
            "雪霜使气张汤酷，风日容情下惠和。",
            "木叶先凋归宿早，梅花後发得春多。",
            "舆台不识吾忘物，犹怪鸦鸣虑有他。"
        ],
        "title": "穷冬逆旅",
        "id": "92c223b3-c829-48bb-845f-c5b632bc971f"
    },
    {
        "author": "曾丰",
        "paragraphs": [
            "籍甚江西汝水头，功名驱作岭南游。",
            "当机笔易千人阵，得意诗轻万户侯。",
            "炫昼江山供泛爱，酣冬风雨送牢愁。",
            "脚皲莫患无堪软，四海多情涂柳州。"
        ],
        "title": "送张叔介",
        "id": "a3623625-ccd2-4682-bf38-e6bb7b80421a"
    },
    {
        "author": "曾丰",
        "paragraphs": [
            "经史百家书挂眼，唐虞三代事蟠胸。",
            "不孤父祖余良贵，犹累妻儿一素封。",
            "贤者大凡先鉏铻，贵人强半晚遭逢。",
            "况余先庆未曾报，天意初违後必从。"
        ],
        "title": "高德成访予义宁留久之告归赋两长韵  其一",
        "id": "486e5d7f-9225-446a-ba28-ce6e4f71c9e8"
    },
    {
        "author": "曾丰",
        "paragraphs": [
            "足轻横桂易潇湘，背负唐瓢李贺臧。",
            "何者江山非痛快，孰云杖屦是干忙。",
            "马迁南历靡遗记，陆贾北归元俭装。",
            "徒折梅花寄消息，家人眉岂不空黄。"
        ],
        "title": "高德成访予义宁留久之告归赋两长韵  其二",
        "id": "ecdda9c4-2a4e-4fb1-9619-0c2a8da95226"
    },
    {
        "author": "曾丰",
        "paragraphs": [
            "重屋峥嵘据道周，浪行良劝小淹留。",
            "星无匿彩天澄夜，云不遗瑕月粲秋。",
            "金气方张犹重杀，物华已结未多收。",
            "老来姑置行藏事，它日其怀独倚楼。"
        ],
        "title": "宿上望之桂楼",
        "id": "81163173-e97c-4932-9864-6a2e1cedeaba"
    },
    {
        "author": "曾丰",
        "paragraphs": [
            "不寒不热小梅天，千里归怀正所便。",
            "嫩笋触沙抽犊角，新荷拏水握儿拳。",
            "游丝有绪谁紬绎，野茧难缲自裹缠。",
            "欢伯疑吾犹着物，殷勤送至汗漫边。"
        ],
        "title": "首夏归途感物自酌",
        "id": "6043f9c6-56a6-4635-b35c-76378380cef5"
    },
    {
        "author": "曾丰",
        "paragraphs": [
            "一意贪归百事忘，其如耳目触吾旁。",
            "女桑醉日多相靡，孙竹骄风半自强。",
            "蝼蝈无稽言语泛，蜻蜓罔念性情狂。",
            "鸤鸠占尽世间拙，未害云为蹈大方。"
        ],
        "title": "涉夏归途",
        "id": "a73c2cb5-6559-4910-90fc-e533be8fd7d9"
    },
    {
        "author": "曾丰",
        "paragraphs": [
            "文章事业宋名臣，颍上轻投未老身。",
            "葛水衣冠凄欲断，沙溪泉石鬰空陈。",
            "高山踞视废兴事，乔木坐邀来往人。",
            "碑未失真公手泽，中余廊庙旧精神。"
        ],
        "title": "至沙溪拜六一先生墓",
        "id": "c0b45ae4-fbc3-44e5-a49f-21e9d3d9433f"
    },
    {
        "author": "曾丰",
        "paragraphs": [
            "六一先生自不磨，太丘兴卜植僵多。",
            "牛羊莫犯墓茔者，风雨其如阡表何。",
            "器识谁能三世合，规摹可复百年过。",
            "丰碑幸出老彭手，读罢宁容不一哦。"
        ],
        "title": "读六一先生碑亭记",
        "id": "8febc0b0-defb-4f3f-8028-fcabc3806e39"
    },
    {
        "author": "曾丰",
        "paragraphs": [
            "族出于仙住傍僧，羞为春事与时争。",
            "长专太白山涵润，独淹中秋月渗清。",
            "色染真空如自失，香熏正觉若相成。",
            "灵云有幸相遭遇，不要桃花作证明。"
        ],
        "title": "太白山西隠寺木犀",
        "id": "f708371a-dae0-4019-9d47-78bbb49b6b21"
    },
    {
        "author": "曾丰",
        "paragraphs": [
            "社到如今已有涯，阴罅阳隙卒乘之。",
            "风雷撼夜何相激，桃李催春不自支。",
            "鸿狃犹寒忘去计，燕疑未暖爽来期。",
            "杜鹃毋怨鶑毋喜，春早春迟自有时。"
        ],
        "title": "社前雷雨连旬",
        "id": "c079fe81-8520-48ee-99b1-cb3658a0449b"
    },
    {
        "author": "曾丰",
        "paragraphs": [
            "孤绝招邀杜道过，支筇不足更扪萝。",
            "旁无断岸干坤大，上有余天日月多。",
            "道限与空归不二，色尘随幻入无何。",
            "虚中元自寄吾实，往古来今不可磨。"
        ],
        "title": "题疏山一览亭",
        "id": "dc57db67-ea4e-44c0-9c08-296526140a96"
    },
    {
        "author": "曾丰",
        "paragraphs": [
            "初叹来游未必重，等闲十载又相逢。",
            "壁间故迹尘轻涴，物外初心病暗攻。",
            "坐上酒生冬暖意，檐前梅弄岁寒容。",
            "半酣僧不须烹茗，自有山云可荡胸。"
        ],
        "title": "再与鼎臣游龙门寺",
        "id": "68f250c6-ef01-48bd-b0ab-b70e2308d1a1"
    },
    {
        "author": "曾丰",
        "paragraphs": [
            "孔欲华颠祢妙龄，忘年不足更忘形。",
            "弟兄偏是子眉白，朋友独于吾眼青。",
            "心若互驰常鉴寐，迹如相避各云萍。",
            "十年功已到千古，何日酣看又饫听。"
        ],
        "title": "二十年前与曾恭仲为忘年之交岁辛亥值便赋长韵寄似",
        "id": "95e3c1df-2cde-471f-b6e8-9f4ad12ff3fb"
    },
    {
        "author": "曾丰",
        "paragraphs": [
            "滩西地不爱其珍，虎豹文章善自陈。",
            "缥节犹储何尉粉，缃苞不纳庾公尘。",
            "性高霜雪摧难折，气直风雷拔易伸。",
            "寄语箨龙无傲主，主家今有似龙人。"
        ],
        "title": "题陈宗元拂云轩",
        "id": "b4c7fbb0-ba63-4b6f-90b2-e175ca889197"
    },
    {
        "author": "曾丰",
        "paragraphs": [
            "禔栋重檐矫欲飞，与天相近可扪奎。",
            "晴宵拄月轻烟漠，暝昼撑虹小雨凄。",
            "燕客乐催雷响落，照筵灯压电光低。",
            "驭风骑气非渠事，万里青云可以梯。"
        ],
        "title": "题黄武子齐云楼",
        "id": "ed9b54e3-7dc0-4fd3-8079-b410371caad0"
    },
    {
        "author": "曾丰",
        "paragraphs": [
            "楼与主人俱卓然，主人步更与楼迁。",
            "面前加辟山河地，头上增高日月天。",
            "指顾大千俄可度，拊循方寸浩无边。",
            "校雠所得孰多寡，万物支离我混全。"
        ],
        "title": "题戴主簿德成尽得楼",
        "id": "71f53254-0a63-4b28-b666-5e3627a220d1"
    },
    {
        "author": "曾丰",
        "paragraphs": [
            "国初名下数三陈，今代吾宗又有人。",
            "兄弟已推眉更白，功名何虑骨犹屯。",
            "濂溪气韵娟娟月，康节襟怀盎盎春。",
            "奋迅发挥吾敢许，稳登鸾凤上麒麟。"
        ],
        "title": "呈吾宗茂夫",
        "id": "1b1f60f0-e1bf-4f46-85e1-5bff00ff9177"
    },
    {
        "author": "曾丰",
        "paragraphs": [
            "舌本澜翻郭璞书，试今措手验何如。",
            "星辰聚处收玄武，江汉潮边避尾闾。",
            "山水流形开阖後，阴阳受气混沦初。",
            "要参融结玄机破，心眼长教等太虚。"
        ],
        "title": "赠阴阳家邓彬叔",
        "id": "5edd3a35-d19e-4ff2-a825-3ab68d6ca757"
    },
    {
        "author": "曾丰",
        "paragraphs": [
            "谁云素手动朱门，我固知君有道存。",
            "凤历三元胸次具，龙图八卦掌中翻。",
            "悬知地理善之善，正恐天机玄又玄。",
            "借使干坤权在我，更当有以制干坤。"
        ],
        "title": "赠阴阳家邱明远",
        "id": "a7a36b40-75f1-4e39-b153-dcd9dcd856a2"
    },
    {
        "author": "曾丰",
        "paragraphs": [
            "巴西地不爱其珍，山影溪光辄自陈。",
            "霜後竹饶松意气，雨余花夺草精神。",
            "千斯态度出天功，百尔光华归色尘。",
            "好事至人宁外慕，反身元自有真春。"
        ],
        "title": "赠黄正卿竞秀楼",
        "id": "d999c205-6979-4000-8002-fab762460458"
    },
    {
        "author": "曾丰",
        "paragraphs": [
            "生于参政侍郎村，它尚诗书况近孙。",
            "铁砚无功招白眼，金函有诀动朱门。",
            "天开西北众星聚，地辟东南元气温。",
            "要就其间卜佳处，胸中须自有干坤。"
        ],
        "title": "赠阴阳家童国用",
        "id": "589e911a-d9ac-4d4e-9c62-4bc9d71168ba"
    },
    {
        "author": "曾丰",
        "paragraphs": [
            "吾生宜客不宜家，今趁轻舟傍浅沙。",
            "天拥云堆浮玉乳，波摇日影弄金花。",
            "诗中已醉那消酒，饭後虽酲可废茶。",
            "安得长闲棹歌里，清风明月任年华。"
        ],
        "title": "逆旅书怀",
        "id": "f6c0eb1e-b3b6-47ee-b384-5fa7bd021a95"
    },
    {
        "author": "曾丰",
        "paragraphs": [
            "喜得家书睡不成，拥衾欹枕数寒更。",
            "冲风铁板俄惊晓，映日纱窗又报晴。",
            "蹀躞过桥朝马响，咄嗟争道担夫声。",
            "利名失脚时回首，虽未能忘也较轻。"
        ],
        "title": "京都旅卧",
        "id": "86478189-118e-4a56-8bbf-21d6d7cf880c"
    },
    {
        "author": "曾丰",
        "paragraphs": [
            "海涨为潮在在均，浙江别有主潮神。",
            "声摇地脉雷霆怒，风擘崖根赑屃嗔。",
            "鲛鳄乘风喷立雪，虹蜺挟雨涌横银。",
            "吾诗渠画俱摹写，试鉴工夫孰逼真。"
        ],
        "title": "题潮出海门图",
        "id": "6f17c46c-e5bb-4189-9ebe-0fd300141783"
    },
    {
        "author": "曾丰",
        "paragraphs": [
            "王孙气习窭儒生，壮士襟期老典刑。",
            "疾俗如仇几扫迹，贪书若癖至忘形。",
            "风云未会心先冷，水石无游眼不醒。",
            "独据清高天所忌，吟边分我小鸥汀。"
        ],
        "title": "张功甫见赠丁藁",
        "id": "02848b87-eaa5-4e49-9dd4-8db04c79d850"
    },
    {
        "author": "曾丰",
        "paragraphs": [
            "桂隠心虽欲谢名，其如德与桂俱馨。",
            "研穷诗学杜为史，勘破赋家骚是经。",
            "豹变不容藏炳蔚，鸿飞何遽入青冥。",
            "渊明门下无车马，竹杖芒鞋敢扣扃。"
        ],
        "title": "比以形字韵诗递送张功甫直阁未报复于本韵中思之别得一篇并写呈",
        "id": "005f27d6-c1cc-4874-a992-a9b39fc5558a"
    },
    {
        "author": "曾丰",
        "paragraphs": [
            "百好何尝一徇时，游心上与古相追。",
            "不容万物移吾学，犹得余功到此诗。",
            "玄酒太羹无痛快，光风霁月有长思。",
            "披吟不足仍含咀，吾坐若忘行若遗。"
        ],
        "title": "直阁张功甫南湖集",
        "id": "4cd367fc-2ff9-4524-a36a-e2da3c2ab10d"
    },
    {
        "author": "曾丰",
        "paragraphs": [
            "吾宗昌大是兰溪，况在兰溪最白眉。",
            "闯足鹓行初养望，策勋麟阁少须时。",
            "中原自古须归正，上策从今要出奇。",
            "公自可为萧相国，求如韩信即今谁。"
        ],
        "title": "呈太府曾寺簿",
        "id": "7212a494-5ea7-4b3c-9228-6a07fcf39fb3"
    },
    {
        "author": "曾丰",
        "paragraphs": [
            "解官赴调出临川，倒指侵寻十二年。",
            "文学背时招白眼，功名迂路得华颠。",
            "胸中要与天相似，分内姑安理自然。",
            "素业更须频点检，有无可以上青编。"
        ],
        "title": "寄临汀推官卢伯寿  其一",
        "id": "776fa791-02a2-4a2f-85a9-ffbeea43e88e"
    },
    {
        "author": "曾丰",
        "paragraphs": [
            "都下灯前别酒阑，我归江国子闽关。",
            "鲤鱼不赐书来去，蝴蝶犹将梦往还。",
            "抵掌伊吾灰壮志，折腰彭泽汗衰颜。",
            "十年以後来相问，收拾俸余归买山。"
        ],
        "title": "寄临汀推官卢伯寿  其二",
        "id": "1323723f-f358-4560-b5ae-8c8bf17fa4d3"
    },
    {
        "author": "曾丰",
        "paragraphs": [
            "笔头纸上两无功，拥被开篷眼自空。",
            "石脉直寻江脉去，山光元与水光同。",
            "春随草木高低到，气并干坤里外通。",
            "反顾有吾即无物，卓然独立太虚中。"
        ],
        "title": "触目",
        "id": "14a71195-0d08-45f3-9b60-8bb89042eb57"
    },
    {
        "author": "曾丰",
        "paragraphs": [
            "农桑初轸素餐忧，幸尔天然大有秋。",
            "壮穗凝鎌黄䆉䅉，柔丝滑杼白绸缪。",
            "黎明妇女放鸡犬，薄暮儿童归马牛。",
            "饱暖自聊无背本，轻肥相尚莫如流。"
        ],
        "title": "庆元改元浦城桑田大稔余按视次告父老",
        "id": "43125810-43e7-4e8e-806d-792022c38ca1"
    },
    {
        "author": "曾丰",
        "paragraphs": [
            "缅止银崖泻玉泉，似乎有以使之然。",
            "素虹挟雨斜抢地，澄练披风倒倚天。",
            "山不曾分青自断，月犹未落白相连。",
            "掬清咽冷吾能事，老不禁多凛欲颠。"
        ],
        "title": "题南浦万乘寺瀑布",
        "id": "8fad2c2f-1a4b-4a44-9418-6811565a2b91"
    },
    {
        "author": "曾丰",
        "paragraphs": [
            "干坤无计啬春妍，拥在诗人耳目前。",
            "桃带酒容红煦煦，李余粉态白娟娟。",
            "蜂情落魄华胥国，燕思嫖姚兜率天。",
            "阳鸟独参浴沂意，风前特赋咏归篇。"
        ],
        "title": "寻春触兴",
        "id": "94301cb3-83e9-4693-a7dc-65490586f384"
    },
    {
        "author": "曾丰",
        "paragraphs": [
            "江行终日听江声，忽怪潺潺声较清。",
            "泉乳融为玉乳白，浪花散作雪花轻。",
            "一船是水人心异，万想俱空眼界平。",
            "更作曹溪余滴看，谈空犹是强聪明。"
        ],
        "title": "舟中忽闻瀑布",
        "id": "c2c69ab2-d0b2-4527-a388-3c563a5339fa"
    },
    {
        "author": "曾丰",
        "paragraphs": [
            "杰观安之险处佳，两崖几欲薄檐牙。",
            "犹余隙地盛泉滴，不碍长天放物华。",
            "缥蚀以缃霜後叶，朱渝其碧水中霞。",
            "有声画里难为色，色即谓空又一家。"
        ],
        "title": "题建宁府丹青阁",
        "id": "fd65f4ef-711f-4f36-9885-c1e53019bf1d"
    },
    {
        "author": "曾丰",
        "paragraphs": [
            "玄冬连日太阴凝，酝酿开年满意晴。",
            "槁植惊春荣意动，孤飞触暖偶情生。",
            "心无外慕溪南牧，眼不旁观陇上耕。",
            "桀溺长沮渠辈是，休教知我为将迎。"
        ],
        "title": "端月上浣",
        "id": "e72ba438-89c2-46b1-ba58-cf05e28c81e1"
    },
    {
        "author": "曾丰",
        "paragraphs": [
            "久别重逢笑脱颐，休谈愁绪杀腰围。",
            "不如意处人人有，未放心时事事非。",
            "蔬笋家风难以住，鶑花天气速人归。",
            "归囊强半诗材具，莫怪齐眉不下机。"
        ],
        "title": "送管廷辉归章贡",
        "id": "a7b3f159-ac68-4d5f-8aa7-611bfa4a927b"
    },
    {
        "author": "曾丰",
        "paragraphs": [
            "梦与神游会自然，乃翁于易发先天。",
            "东周以上更三圣，南渡而来第一传。",
            "入室饱参谁舍瑟，过庭精意自忘筌。",
            "勾稽小诎论思具，行侍玉皇香案前。"
        ],
        "title": "崇安叶簿之先大夫易学得于天而未传于人余窃于执事闻焉幸矣敢以相期之意并赋长句呈似",
        "id": "290f702e-7d2d-4048-b8c9-3e903be51f96"
    },
    {
        "author": "曾丰",
        "paragraphs": [
            "国初天下一文公，子岂他杨未袭封。",
            "大地江山资本领，长天风雨发机锋。",
            "齐门不分轻弹瑟，鲁庙何当细奏镛。",
            "未有可分和气处，熏然煦甚自乔松。"
        ],
        "title": "赠杨持正",
        "id": "f77b89d7-f165-4507-9c5f-8fa0a21944d9"
    },
    {
        "author": "曾丰",
        "paragraphs": [
            "队吏衙官出劝农，前驱亭午驻南峯。",
            "香烘贮雾含云鼻，茶荡吞江纳汉胸。",
            "柳自放慵乘困思，花相学醉弄娇容。",
            "老人莫答韶光意，尽量相陪酒一钟。"
        ],
        "title": "南峰寺劝农",
        "id": "b1f46496-ad63-4ea2-9fc4-5fbd97e2a2aa"
    },
    {
        "author": "曾丰",
        "paragraphs": [
            "短檠方册不增穷，穷到无锥文字工。",
            "与我心同如印印，使人意快似风风。",
            "江山信笔机之熟，天地忘怀气所充。",
            "耆旧录中书隠德，其他无以易庞公。"
        ],
        "title": "寄孙学长孝思",
        "id": "0ff48bb2-f14a-477d-941c-a4378472b66c"
    },
    {
        "author": "曾丰",
        "paragraphs": [
            "广东冬气作春蒸，浙土如之得我惊。",
            "桃李猖狂争窃发，昆虫龌龊学微行。",
            "向南柳可为先进，投北梅犹是後生。",
            "物理乘除自相补，速成未必似迟成。"
        ],
        "title": "丙辰十月风日积暖浙间花卉俱开",
        "id": "e7773b34-4cde-4ea4-bec5-fe4603456823"
    },
    {
        "author": "曾丰",
        "paragraphs": [
            "青阳用事到玄冥，万汇营营幸岁成。",
            "霜雪不仁偏嗜杀，松筠有道善含生。",
            "巢居冻鹊常高遁，血食饥鹰辄下争。",
            "自反吾其不撄物，悬知物亦不吾撄。"
        ],
        "title": "穷冬征途触目省身",
        "id": "53e16f2e-6329-450c-a24f-b0a375e26377"
    },
    {
        "author": "曾丰",
        "paragraphs": [
            "阊阖初开黄道干，貂蝉屹立侍中冠。",
            "天高莫共星辰贵，地厚虽遥动植安。",
            "万物有归元气足，一毛无外太虚宽。",
            "相期浅浅非相爱，稷契皋陶头上看。"
        ],
        "title": "上时相",
        "id": "831fad11-9a34-48ab-a940-47ed662a5dd8"
    },
    {
        "author": "曾丰",
        "paragraphs": [
            "东都重会省初盟，尔许多年独不惊。",
            "二水牍中先署字，三城碑上复题名。",
            "往还必有子孙契，离合面无儿女情。",
            "功业相期非老事，愿言仙佛学俱成。"
        ],
        "title": "欧阳全真为赣佐先余去越七年又为广漕属後余至己酉会于中都",
        "id": "0666effb-89c7-4910-a0e9-8c35c445d092"
    },
    {
        "author": "曾丰",
        "paragraphs": [
            "铨法如毛动见绳，通班岁许几人登。",
            "铜章未有路能脱，鹤发不无机可乘。",
            "长策报君簪袚忌，短檠忘本简编憎。",
            "相期循吏传中事，循吏传中无所称。"
        ],
        "title": "欧阳全真改秩得邑欲其循循为之无效余尤",
        "id": "7474f749-9e6c-4bc6-bfa9-fb0b5d19c0b6"
    },
    {
        "author": "曾丰",
        "paragraphs": [
            "盘根玉岭气形全，擢秀霜林雨露偏。",
            "倾国笑容斜媚日，恼人香气上熏天。",
            "禅僧悟道疑为佛，渔父迷途似得仙。",
            "印可几人成白业，自身宁久垫尘缘。"
        ],
        "title": "赋桃李花  其一",
        "id": "315cae8f-0e0d-4c1f-8b40-e2ccf283a263"
    },
    {
        "author": "曾丰",
        "paragraphs": [
            "春风已畅上林枝，况得连朝雨发挥。",
            "越女娇红纯任白，杨妃惩瘦少教肥。",
            "微风远送难言意，乱蝶潜生不肖机。",
            "本是钟山瀛渚骨，犹容蜕浊刺空飞。"
        ],
        "title": "赋桃李花  其二",
        "id": "ee67ea49-524b-4a03-a00a-518d195cda58"
    },
    {
        "author": "曾丰",
        "paragraphs": [
            "磨砻抆拭费诗书，一点灵光与道俱。",
            "不缺不圆涵霁月，无中无表澈冰壶。",
            "真机已熟虚生白，幻法宁容紫乱朱。",
            "照物之余时反照，故吾殊不似今吾。"
        ],
        "title": "题文晋卿明斋",
        "id": "f99de6af-7273-4de0-b4d7-ae85ad2d1a21"
    },
    {
        "author": "曾丰",
        "paragraphs": [
            "义根理密有余功，更学商周雅颂风。",
            "收拾江山开辟後，归藏情性混成中。",
            "天私北道君心足，鬼发其藏我眼空。",
            "归与友朋笑相贺，江西後社有人同。"
        ],
        "title": "谢黄秀才则惠诗",
        "id": "a85e3417-4145-4cfc-a22c-b439b58fe3ed"
    },
    {
        "author": "曾丰",
        "paragraphs": [
            "三厄五穷能养诗，养之成熟气混夷。",
            "不知胸次是三代，可与笔端为四时。",
            "收拾性情归大朴，发挥风月出多仪。",
            "勘符容有一未合，更把大通相转移。"
        ],
        "title": "涂汉英学诗二十余年矣挟近作来示赏叹之次俾更印可诸公间",
        "id": "840887f5-03c2-433d-afa0-589293d7b54e"
    },
    {
        "author": "曾丰",
        "paragraphs": [
            "天地未分先立经，自吾道外岂常情。",
            "伊周孔子直方大，尧舜文王纯粹精。",
            "新犊生时无次剌，白羊熟後可纵横。",
            "有言终与一为二，予欲无言是混成。"
        ],
        "title": "李叔度与儿曹谈理道余窃听而记以一诗",
        "id": "28a3c547-43cf-424f-a34f-3cc1633f5af4"
    },
    {
        "author": "曾丰",
        "paragraphs": [
            "几回双脚为亲轻，未餍其亲锐此行。",
            "白面书生谁一顾，绣衣使者自多情。",
            "祝融雨後山归洁，彭蠡秋来水中清。",
            "收拾还家自金玉，从渠唤我太高生。"
        ],
        "title": "送欧阳莹中往湖南谒卿漕",
        "id": "47c13759-9b56-40fa-9e5f-ef80409b6a23"
    },
    {
        "author": "曾丰",
        "paragraphs": [
            "螺山螺水爱其英，属者分之太少生。",
            "不啻海涵胸次大，犹贤泉涌笔端清。",
            "百年事已余长虑，千古功犹欠大成。",
            "归觅知音振贫顇，重来参我勘希声。"
        ],
        "title": "送夏国宝",
        "id": "6b8d5f91-9f4c-4a10-b85e-8468fadc77a9"
    },
    {
        "author": "曾丰",
        "paragraphs": [
            "大初分气入三才，诗与吾生一处来。",
            "胸次融教成乐国，笔头点出是春台。",
            "摘君句眼诗三复，撩我吟肠月久回。",
            "机械相投意相得，交盟不结自陈雷。"
        ],
        "title": "谢宜黄乐奇卿投诗",
        "id": "b2e191cb-baf6-49a8-8e95-d2fd3321f8b0"
    },
    {
        "author": "曾丰",
        "paragraphs": [
            "诗与时投未救饥，君诗况复不投时。",
            "纷纷哙等揶揄甚，堇堇颜徒从臾之。",
            "雅颂国风归隽永，箪瓢陋巷付雠夷。",
            "更充以易卒忘物，与自然游了不知。"
        ],
        "title": "赠邬文伯",
        "id": "21b5402a-8c26-4165-926a-63e70f2a14fd"
    },
    {
        "author": "曾丰",
        "paragraphs": [
            "阴阳家者太高生，见谓青囊未是经。",
            "舌卷东南诸海水，胸罗西北一天星。",
            "与人後代为长吉，疑尔前身是巨灵。",
            "莫把山川为道看，山川犹是未离形。"
        ],
        "title": "赠阴阳家聂蒙德",
        "id": "735fb235-0db0-4586-8681-7268fb83d680"
    },
    {
        "author": "曾丰",
        "paragraphs": [
            "典谟训诰饱蟠胸，一字于君未有功。",
            "参到五行刘子政，转为三命李虚中。",
            "牛毛有底事非左，蜗角孰何人不东。",
            "肯自戚施相从臾，片言可送半生穷。"
        ],
        "title": "李熙载业儒未效转为五行家",
        "id": "befcca1d-434d-435e-8f4d-62804017b1aa"
    },
    {
        "author": "曾丰",
        "paragraphs": [
            "春风场里一婵娟，情性脂韦气力绵。",
            "外不自持如醉者，中无他歉若羞然。",
            "避风皇后身倾靡，承露仙人手覆悬。",
            "正恐梅知固相聘，含香自嗅不容传。"
        ],
        "title": "垂丝海棠",
        "id": "a28db5b6-6568-4963-b3e4-c191bd50d04e"
    },
    {
        "author": "曾丰",
        "paragraphs": [
            "太阴元是水之精，与水相宜妙莫名。",
            "霁夜悬芒翻浪白，澄秋逗彩涌流清。",
            "冰轮影里山河见，玉鉴光中星斗明。",
            "万象主人收拾尽，一樽酬罢一诗成。"
        ],
        "title": "题李子权江月亭",
        "id": "8241915a-3093-4ceb-a5c0-34847d1f610e"
    },
    {
        "author": "曾丰",
        "paragraphs": [
            "浩劫以来无限诗，牢笼收拾若为齐。",
            "未离声病即为韵，犹涉色尘皆是题。",
            "三代後无非濮上，百年前岂有江西。",
            "子其高出诸公右，恐太高时少放低。"
        ],
        "title": "吾宗翔叔学诗知方矣与之商榷次勉之蹈大方焉",
        "id": "fcab6634-54fc-42a2-b3d3-8217151e8b2f"
    },
    {
        "author": "曾丰",
        "paragraphs": [
            "初心半信术家流，百诺于兹未一酬。",
            "一行无非占不验，北平终是命难侯。",
            "云霄许我乘南鹄，江海教谁伴白鸥。",
            "季主游方逢贾谊，殷懃勉为汉家谋。"
        ],
        "title": "送五行家唐克寿",
        "id": "095a0638-976a-4f18-a7c2-9fcba567993f"
    },
    {
        "author": "曾丰",
        "paragraphs": [
            "一回舣舰一翛然，境界非凡人是仙。",
            "山是平沉眠吐月，江如倒激仰吞天。",
            "宜州乃事一朝去，快阁之诗千古传。",
            "正恐痴儿小痴耳，大痴身自与名全。"
        ],
        "title": "过快阁",
        "id": "3bd1c32c-990b-4a40-a6d7-dfe08bbe9d3e"
    },
    {
        "author": "曾丰",
        "paragraphs": [
            "仆仆漫郎踪迹孤，星星迂叟发毛疏。",
            "三千里外辞乡後，十八滩前问宿初。",
            "山未容云思底丽，风犹与雪议权舆。",
            "有蒲团在不能享，吾策从初悔读书。"
        ],
        "title": "赴琼州次大蓼滩风雨交作寒未艾也其势欲雪  其一",
        "id": "2db771aa-5c4a-491f-9c6e-db042eb37d5f"
    },
    {
        "author": "曾丰",
        "paragraphs": [
            "挈家随牒一阳初，视险如夷舟当车。",
            "赣石罅中渔路寝，楚天包处燕蘧庐。",
            "木无弃本藏于密，江不辞流受以虚。",
            "万物外吾诗者少，惜乎南燕久归欤。"
        ],
        "title": "赴琼州次大蓼滩风雨交作寒未艾也其势欲雪  其二",
        "id": "42e449fa-538b-4a46-8a8f-5ee03274fca4"
    },
    {
        "author": "曾丰",
        "paragraphs": [
            "小诎南游得大观，天函无际碧相环。",
            "盘黎错䝤周遭海，亘县绵州诡谲山。",
            "自幸赏音毛颖下，相争充数锦囊间。",
            "更无可以重收拾，莫怪吾诗今次悭。"
        ],
        "title": "庆元六年七月至儋耳问前守之政改元四年罢归八月过封川谒谭史君乃前守也用赋二长韵呈似  其一",
        "id": "e9a793cc-3330-4f32-b358-c04103cdee61"
    },
    {
        "author": "曾丰",
        "paragraphs": [
            "吾轻瘴海易烟岚，去岁今辰访古儋。",
            "壹意良民谁似汉，百年循吏莫如谭。",
            "鹗书已费几将上，熊轼犹便再落南。",
            "报政不须入郎选，上方濡笔与公簪。"
        ],
        "title": "庆元六年七月至儋耳问前守之政改元四年罢归八月过封川谒谭史君乃前守也用赋二长韵呈似  其二",
        "id": "5b442445-df90-4e5d-9798-e74939b04ac4"
    },
    {
        "author": "曾丰",
        "paragraphs": [
            "青山罅外见青天，翡翠屏间一镜悬。",
            "表里集虚生至白，初终持满得长圆。",
            "光明照处人心足，混沌开时物理全。",
            "它义多悭兹独否，天无偏意有时偏。"
        ],
        "title": "从北流入鬰林望月岩",
        "id": "f3e6bf34-5f22-4681-b0d1-25bd1cf50e97"
    },
    {
        "author": "曾丰",
        "paragraphs": [
            "崒嵂穷头与汉齐，谽谺深处着招提。",
            "居焉若寝琼为室，登者如仙玉作梯。",
            "云窍旁通吞日月，烟萝倒拔挂虹蜺。",
            "我来已落葛翁後，姑拾其余细品题。"
        ],
        "title": "题贵州南山岩",
        "id": "a86a02cf-2cde-4346-9a97-1ce591c386e7"
    },
    {
        "author": "曾丰",
        "paragraphs": [
            "遭罹意外罢微官，更被归途瘴见奸。",
            "仆从阽危谙遣鬼，妻孥濒死谢还丹。",
            "回头海表山如许，屈指江西路若干。",
            "先遣一书报儿辈，吾其老矣幸平安。"
        ],
        "title": "长韵示阿柄杓在韶遣行",
        "id": "818c6cfb-4c77-4ef3-ad0a-d369503f68e5"
    },
    {
        "author": "曾丰",
        "paragraphs": [
            "奇观曾邀我命车，回车人问景何如。",
            "山经盘古穿窬後，水据玄冥漏泄初。",
            "胜迹遗留名利辈，尘心昭雪市朝余。",
            "重来云雾不容入，鱼乌相嗔太阔疏。"
        ],
        "title": "丁未游碧落洞庚申舟行欲再游不果",
        "id": "0bef5363-bf91-4234-a851-f9b44f20d754"
    },
    {
        "author": "曾丰",
        "paragraphs": [
            "长安百二汉山河，更遣南征两伏波。",
            "自计有何饶社稷，相寻无已枉干戈。",
            "一时夸大心难制，千载英雄迹未磨。",
            "逐客乞灵几前辈，丰碑费我小摩挲。"
        ],
        "title": "渡海谒两伏波将军祠",
        "id": "037fb4e5-a04e-4b4a-8581-49d313ca0ea3"
    },
    {
        "author": "曾丰",
        "paragraphs": [
            "赣邑交游十大夫，忘情诗酒邵雩都。",
            "籋云矫矫新龙友，栖竹亭亭旧凤雏。",
            "燕马北归休晚念，海鹏南运壮初图。",
            "云来後好今分付，车笠重盟幸勿渝。"
        ],
        "title": "北归见摄徐闻邑大夫乃旧同官邵雩都之子予诗叙契",
        "id": "9d0db457-8335-4c77-b6a0-f57fe2a1c404"
    },
    {
        "author": "曾丰",
        "paragraphs": [
            "归心如矢路如弓，坐兀轻车又短篷。",
            "百尔动摇山特立，千斯窒碍水旁通。",
            "往哉火倒西流影，行矣霜回北至风。",
            "细数离官到家日，一年强半在途中。"
        ],
        "title": "四月解官渡海陆出北流置舟在南雄又陆出拟小春到家",
        "id": "2de99949-855c-4225-a435-6e447cf8c51f"
    },
    {
        "author": "曾丰",
        "paragraphs": [
            "舟行所至与清逢，殊觉今清又不同。",
            "山到江湄穷则变，水归峻口窒斯通。",
            "秋风鏖叶地频顣，夜月铄云天屡空。",
            "兀坐篷窗闲四顾，太虚还似我胸中。"
        ],
        "title": "北归舟次清远县上游欲入硖",
        "id": "bbf0a323-87db-4177-b385-de554cbedb06"
    },
    {
        "author": "曾丰",
        "paragraphs": [
            "新筑谋为老者安，落成谁料莫近轩。",
            "月窥窗牖如颜色，风战帘帷若笑言。",
            "怀里寂寥霜後橘，阶前萧瑟雨余萱。",
            "荣途他日饶荣报，亡矣吾知不啻存。"
        ],
        "title": "思堂诗",
        "id": "b9e13477-44d8-4fc5-8059-345936eca5cb"
    },
    {
        "author": "曾丰",
        "paragraphs": [
            "飘然逸思发于天，三百年间一谪仙。",
            "歌调谁欤追白雪，颂声行矣擅甘泉。",
            "山林新筑梦归处，学校旧游愁到边。",
            "回首不堪更开口，相过聊复茗瓯传。"
        ],
        "title": "项尧章惠二长韵姑赓前篇敬复",
        "id": "c5f6105a-3b1d-4047-9cb5-e7e0a069d4a5"
    },
    {
        "author": "曾丰",
        "paragraphs": [
            "诗肩重与毂尘摩，旁县孤村邀我过。",
            "晏昼江山开调远，晴宵星月照临多。",
            "眼为幻使不由我，心与空俱无复它。",
            "百里一轮大圆镜，发奁开幭鉴如何。"
        ],
        "title": "欲入修门未果且留妙山逆旅书所见呈富阳大夫陈晃国",
        "id": "90ccccde-716f-4def-8350-845235ebd10f"
    },
    {
        "author": "曾丰",
        "paragraphs": [
            "道固无方实以书，要于书悟道之虚。",
            "雷风水火易经始，草木鱼虫诗绪余。",
            "万理所归为宝藏，一真之外是蘧庐。",
            "俚编道欲相磋切，不道亡筌自得鱼。"
        ],
        "title": "富阳陈大夫遣二吏抄俚文用写道寓于文之意还以请益",
        "id": "46273dbc-1c14-4955-bdff-b2f390b92676"
    },
    {
        "author": "曾丰",
        "paragraphs": [
            "宣化承流退自公，优柔厌饫有新功。",
            "先天勘破道玄牝，後社推为诗长雄。",
            "情性唐虞三代上，篇章韶濩六䪫中。",
            "河汾所续吾其再，首录东吴两国风。"
        ],
        "title": "前仁和郑宰侨富阳与陈宰往还以诗余寓妙山得其所和诗後复寄一篇",
        "id": "aa71b0f7-a873-4409-bd8e-68d323769738"
    },
    {
        "author": "曾丰",
        "paragraphs": [
            "过我跫然惊见君，无容膝处接殷勤。",
            "火乘云气下为祟，风挟水声来解纷。",
            "酒榼自随酣盛德，茶瓯相继醒新闻。",
            "黄扉青琐从今去，大策清时翰墨勋。"
        ],
        "title": "前仁和郑大夫载酒携文过我妙山逆旅中",
        "id": "5ccdfda5-eff1-4b23-a38f-a6b66b6cbcf7"
    },
    {
        "author": "曾丰",
        "paragraphs": [
            "千里羁怀那更秋，一陪行乐一忘忧。",
            "看君俶傥足谁柅，顾我轮囷枝一虬。",
            "卓令下车宣汉诏，周王前籍访箕畴。",
            "拔茅切不须连茹，吾自胸中有一丘。"
        ],
        "title": "和富阳陈大夫祷雨有感韵  其一",
        "id": "13a78ed9-be03-4646-afa7-9efb0bc90867"
    },
    {
        "author": "曾丰",
        "paragraphs": [
            "刑鹅瓮蜥敬祈秋，要解宵衣旰食忧。",
            "天上大方张掣电，地中雷已起蟠虬。",
            "雾雹黄长尧天水，䆉䅉青连郑非蛮。",
            "告违只上加餐祝，更祝俸余归买山。"
        ],
        "title": "和富阳陈大夫祷雨有感韵  其二",
        "id": "ce8c389b-28d2-48a3-8923-766c6e61f3ca"
    },
    {
        "author": "曾丰",
        "paragraphs": [
            "七年三度奉从容，今见吾惊大不同。",
            "云雾蟠胸蒸疾雨，雷霆挟笔驾长风。",
            "悬知文与意俱到，政要眼随心并空。",
            "度岭重参过庭学，归欤容更验新功。"
        ],
        "title": "赠姚季安",
        "id": "2b545da9-cdbf-4813-ba74-f514a26bb656"
    },
    {
        "author": "曾丰",
        "paragraphs": [
            "巨灵开辟遗遐观，沙界之濒碧水环。",
            "外国连天疑信里，前山点地有无间。",
            "眼前群有自起灭，心与太空相往还。",
            "至止归欤何所得，心犹有剩觉空悭。"
        ],
        "title": "题南海神祠前观澜亭",
        "id": "171470a9-e000-4c35-ae7a-7ce3b308c71e"
    },
    {
        "author": "曾丰",
        "paragraphs": [
            "南景所陈诗所须，彼无尽藏入吾储。",
            "百川送海成其大，万窍迎风受以虚。",
            "敏则有功鹰得兔，劳而无怨獭求鱼。",
            "物华切莫遗毫末，儿辈还犹要绪余。"
        ],
        "title": "舟行赴广倅书所见示阿槿",
        "id": "46e0113e-422c-41da-a467-70ea0b4a11e7"
    },
    {
        "author": "曾丰",
        "paragraphs": [
            "稚时蔚蔚老椮椮，羞与其他木作林。",
            "独以高风资众望，终为明德累初心。",
            "不容节抗皇天峻，犹幸根盘后土深。",
            "自有茯苓堪自寿，愿言黄帝勿幽寻。"
        ],
        "title": "道旁有松为人所刳伐因自吊且慰焉",
        "id": "136c964c-a4ec-47d9-ba0b-798831f9fba9"
    },
    {
        "author": "曾丰",
        "paragraphs": [
            "天不与吾山水幽，却于何处小藏修。",
            "清风吾有术堪召，俗物自无机可投。",
            "朝市眼为方册制，利名心与曲国畴。",
            "令尹功成民所祝，双鳬归路在三丘。"
        ],
        "title": "题朱虞卿自懒",
        "id": "dffc5b93-d5c2-4591-8f71-a624420a098c"
    },
    {
        "author": "曾丰",
        "paragraphs": [
            "自视其身不系秋，片心宁被白云留。",
            "发踪江右山青处，游睇海南天尽头。",
            "勾漏砂星光灿夜，罗浮灶炉冷含愁。",
            "鼎新革故丹成後，乘兴逍遥汗漫游。"
        ],
        "title": "淳熙丙午与合皂化士彭正夫道人五羊相别开禧乙丑复会于五羊赠二长韵  其一",
        "id": "e8c494fb-4042-441b-9e3e-9d4f177fd188"
    },
    {
        "author": "曾丰",
        "paragraphs": [
            "抗尘骑气两虚舟，久别重逢幸小留。",
            "自分末留轻着脚，相期初度急回头。",
            "我尝黄奶真无味，若种丹田乃有秋。",
            "所向殊途所归一，他游无以易天游。"
        ],
        "title": "淳熙丙午与合皂化士彭正夫道人五羊相别开禧乙丑复会于五羊赠二长韵  其二",
        "id": "29a191f0-65f1-493c-8364-5ad57916e78c"
    },
    {
        "author": "曾丰",
        "paragraphs": [
            "彼哉言者固云云，老矣归欤敢自文。",
            "不可以风霜後叶，何伤于月雨余云。",
            "性情与物常为一，鸥鹭容吾便入羣。",
            "古道从来得今笑，天相知外任纷纷。"
        ],
        "title": "辛酉冬罢归至家自省",
        "id": "9ffd7cd8-8883-4342-8d0f-0115e6be9505"
    },
    {
        "author": "曾丰",
        "paragraphs": [
            "瘦筇轻拨火云开，前若相招後若推。",
            "康乐苍梧充史具，祝融彭蠡效诗材。",
            "况余湘水故人在，曾为阮家青眼来。",
            "囊正自枵我辄瘿，好音听与雁俱回。"
        ],
        "title": "送段文子之桂阳",
        "id": "a161f089-67d3-40cf-a224-93255ec4e950"
    },
    {
        "author": "曾丰",
        "paragraphs": [
            "八载交盟尚未寒，相逢何处再开颜。",
            "互随宦牒往来次，俱在梅关南北间。",
            "臧若讳忘谁是谷，触如争胜孰肱谋。",
            "高轩有叩北窗问，人在羲皇上一头。"
        ],
        "title": "赠郭雄李",
        "id": "8977bd3a-d295-4c4b-948d-8fc7ef876070"
    },
    {
        "author": "曾丰",
        "paragraphs": [
            "他求无可洗尘劳，盖海楼余百尺高。",
            "十万人烟城缭绕，三千世界水周遭。",
            "偏于物外有双眼，正以胸中无一毫。",
            "非与海鸥强相入，海鸥元自是吾曹。"
        ],
        "title": "广州登盖海楼",
        "id": "17e9b84e-f281-46bb-a3c4-24d1648cec22"
    },
    {
        "author": "曾丰",
        "paragraphs": [
            "二十年前到已曾，今虽重到眼犹生。",
            "海无弃水归斯受，山不留云用则行。",
            "去雁来鸿如互避，稚金老火若交争。",
            "天机养至相忘处，物意天心两太平。"
        ],
        "title": "五羊七月闲赋",
        "id": "ae9f207f-0b33-493e-bb5b-326e6737b3c8"
    },
    {
        "author": "曾丰",
        "paragraphs": [
            "辟书未上意踌躇，蛮障无望车骑都。",
            "允矣曲从人怂惥，往哉聊避鬼揶揄。",
            "来鸿告至其欺我，去雁辞行盖启予。",
            "南骥厌嘶自怀土，东思初不待莼鲈。"
        ],
        "title": "赴晋康有感",
        "id": "67bdc69f-7987-4690-a47b-251746cd1dbf"
    },
    {
        "author": "曾丰",
        "paragraphs": [
            "词场凡马洗之空，学海波中得老龙。",
            "尚韵许人赓白雪，正声惟我识黄钟。",
            "素王不作无明主，贱子何之可附庸。",
            "乌鹊正兹徒遶树，鹪鹩还更乞相容。"
        ],
        "title": "答厉季平投诗有怀归乡之意",
        "id": "cff7c1e2-7d95-4af9-a72a-2ef5f89a1653"
    },
    {
        "author": "曾丰",
        "paragraphs": [
            "徐行竢命退风鹢，决起乘时迁木鶑。",
            "秋隼巧为非义取，夜蛩工作不平鸣。",
            "行归寡悔蚁知雨，言至数穷鸠唤晴。",
            "惟有冥鸿自高上，兹其不可得而名。"
        ],
        "title": "续演雅",
        "id": "ae044ad9-8c84-474c-93ec-7bc682c19f1e"
    },
    {
        "author": "曾丰",
        "paragraphs": [
            "身後相多清议同，大归何者是家风。",
            "轻财笑馈三千客，重道争祠六一公。",
            "门未生苔车迹满，馆无废帚榻尘空。",
            "有人能继碑中美，不与石相为始终。"
        ],
        "title": "赠陈养廉居士",
        "id": "736933ef-5f39-4c40-97e0-95292a8aaf61"
    },
    {
        "author": "曾丰",
        "paragraphs": [
            "江左风流迹已陈，故家余韵更何人。",
            "云霄浩荡开雏凤，岁月峥嵘逼老椿。",
            "三釜未终身大暮，九泉无憾意长春。",
            "北邙山下重回首，片玉空怀万古尘。"
        ],
        "title": "挽王抚干",
        "id": "4858c203-9fd5-426f-a24f-058f03733966"
    },
    {
        "author": "曾丰",
        "paragraphs": [
            "所天之托半途蹉，刚把初心与岁磨。",
            "家法子孙多令器，门风文武两殊科。",
            "犹余三釜似荣矣，未拜五花如命何。",
            "自有彤编为不朽，断机那枉费工夫。"
        ],
        "title": "挽林益之母",
        "id": "24aad490-bc31-42d1-b80f-997f47453657"
    },
    {
        "author": "曾丰",
        "paragraphs": [
            "盘盘胸次五车书，凛凛朝端烈丈夫。",
            "诡道至前无肯可，危言及上有都俞。",
            "熊罴声撼据关虎，鹰隼气吞凭社狐。",
            "遗直莫容遗爱在，王公名字与湖俱。"
        ],
        "title": "代人挽王待制",
        "id": "6bc7791f-7972-400f-ac51-e34a11f2f4ba"
    },
    {
        "author": "曾丰",
        "paragraphs": [
            "置身松下莫忘尘，况在松之上置身。",
            "荒垒中盘平卧斗，澄江外抱曲拖绅。",
            "春熙天色如初醉，烟肃山容若半颦。",
            "晋郡犹余晋时事，幽人疑是避秦人。"
        ],
        "title": "二月三日至芗山寺刘熏卿在焉",
        "id": "9b802710-a535-4b69-a3d5-8e1eff73207f"
    },
    {
        "author": "曾丰",
        "paragraphs": [
            "未曾得隽利名场，犹敢犯危烟瘴乡。",
            "大庾岭高梅挺拔，东莞天远海汪洋。",
            "其凡饱以史收拾，所异刚于诗主张。",
            "归数群雄可雌视，麒麟谁得碍康庄。"
        ],
        "title": "送刘熏卿",
        "id": "4189e6dd-b884-4c9d-9e68-8abf144f6464"
    },
    {
        "author": "曾丰",
        "paragraphs": [
            "笑下篮舆上画船，百千诗具已遮前。",
            "川通诸海滔滔是，鱼跃于渊圉圉然。",
            "云出山头犹阁雨，风行水面不停烟。",
            "囊中随意乱收拾，容了劝农归细编。"
        ],
        "title": "假守晋康出郊劝农  其一",
        "id": "65c42b41-5060-44c5-a8a9-4555aee8f126"
    },
    {
        "author": "曾丰",
        "paragraphs": [
            "小队近郊初省春，杯盘绵蕝意殷勤。",
            "叮咛通国老和少，黾勉及时耕且耘。",
            "卖剑尔行移尔俗，买山吾退了吾文。",
            "试于农圃相寻认，果是康州旧使君。"
        ],
        "title": "假守晋康出郊劝农  其二",
        "id": "397eec1d-2229-4e8e-a422-71ef11e1e5a9"
    },
    {
        "author": "曾丰",
        "paragraphs": [
            "其奈鱼虫草木何，诗之机械也无多。",
            "气犹动志平心养，声可成文泛口哦。",
            "玄酒太羹君子淡，蒉桴土鼓圣人和。",
            "鬼神天地与吾一，相感相通岂在他。"
        ],
        "title": "郡斋与龚济叔刘熏卿谈诗",
        "id": "4e22f65c-7933-4a62-ac45-146d80981692"
    },
    {
        "author": "曾丰",
        "paragraphs": [
            "着书夫岂易乎云，不自鞭心不策勋。",
            "望道初犹未之见，言天终可得而闻。",
            "囿于有极非皇极，概以无文是至文。",
            "万一未能全免俗，宁为八卦易三坟。"
        ],
        "title": "郡斋与济叔熏卿论文",
        "id": "30e850ef-519f-469f-adbe-32085c62f084"
    },
    {
        "author": "曾丰",
        "paragraphs": [
            "恍如仙去忘来踪，意者骑鲸否驭风。",
            "从使一身群有外，委蛇双眼太虚中。",
            "从教宝藏空华盖，自与河沙色界融。",
            "道是豁然犹未是，豁然无色也无空。"
        ],
        "title": "题豁然亭",
        "id": "af172bcf-9fd6-4d3c-b410-40b0473151ea"
    },
    {
        "author": "曾丰",
        "paragraphs": [
            "临川战战渴饮水，行道迟迟饱食牛。",
            "促织贪为先具计，提壶欠作豫防谋。",
            "知风鹊备全无患，报雨鸠言半不酬。",
            "惟有海鸥忘物我，何思何虑任沉浮。"
        ],
        "title": "续演雅",
        "id": "245d0466-9403-4bcb-b715-27279520ff97"
    },
    {
        "author": "曾丰",
        "paragraphs": [
            "两鬓闲时为国苍，况乘五马小腾骧。",
            "方当赤地頞皆顣，据尔黄堂心独凉。",
            "雷雨影从千里快，犁锄忽起一时忙。",
            "少宽郡守汉丞责，幸不空餐粟一囊。"
        ],
        "title": "戊辰闰月晋康久不雨上弦日祷于圣妃诸祠拜罢雨作连日沾洽倅车陈赋诗次韵谢答",
        "id": "9f3d4d60-415e-4f35-ab0e-d06d9d4fa3a8"
    },
    {
        "author": "曾丰",
        "paragraphs": [
            "君诗他莫与同年，绝岸孤峯自一边。",
            "气质干坤方判後，规模风雅未删前。",
            "相思鉴里縻旬岁，自稔囊中擘一篇。",
            "留与江西为後社，子孙不敢作私传。"
        ],
        "title": "岁在己未与南康宰周丈君可相别至戊辰复会于晋康次所惠韵谢之",
        "id": "361ad784-295b-4165-919f-e7e8e64e0277"
    },
    {
        "author": "曾丰",
        "paragraphs": [
            "客来非与景相期，万象殷勤自四围。",
            "山以出云为显设，江于朝海得依归。",
            "沙岚昏垫雨湔祓，烟水汩陈风发挥。",
            "公退云胡不私省，潜鱼幽鸟也知机。"
        ],
        "title": "公余出晋康亭小憩",
        "id": "969d5013-1a3d-4988-a72f-ba159e0bf8a5"
    },
    {
        "author": "曾丰",
        "paragraphs": [
            "冰壶涌出水仙妆，镜里风生凈土香。",
            "白表质成花受彩，黄钟理具蕊含章。",
            "翩翩仰面枝分盖，𧥄𧥄斋头子共房。",
            "见说濂溪爱之酷，色尘于我自相忘。"
        ],
        "title": "敬简堂观莲",
        "id": "058a69ec-d494-466a-b0be-046ddf52df11"
    },
    {
        "author": "曾丰",
        "paragraphs": [
            "中置金城外玉池，池荷挺拔效芳菲。",
            "叶争以绿环三匝，花逞其红曳四围。",
            "龙国缋人供佛座，蛟宫缝氏献仙衣。",
            "使君未佛且仙去，紫橐朝真红炬归。"
        ],
        "title": "德庆府城遶以荷池叶楙花繁时环望之红绿无间断号为荷城记以唐律遗後来使君",
        "id": "c198e10f-b20a-44ae-876d-89206289d968"
    },
    {
        "author": "曾丰",
        "paragraphs": [
            "谁续寂寥洙泗弦，濂溪一转至伊川。",
            "只今洛派从头数，之子龟山第二传。",
            "他道已融归正道，後天犹办入先天。",
            "十年二广参皆遍，不以支离易混全。"
        ],
        "title": "龟山之孙杨子顺肇庆一见相投随至德庆谋馆寓迹过从年余辞归乡赋诗送行  其一",
        "id": "bec10af2-7f99-41f9-ba16-7f6fccaada07"
    },
    {
        "author": "曾丰",
        "paragraphs": [
            "吾教落南无祖师，问谁传得祖师衣。",
            "渊明抵掌今诚是，伯玉摇头昨似非。",
            "相谢十州风月去，自担千古圣贤归。",
            "归囊道价重于利，未必轑羹不下机。"
        ],
        "title": "龟山之孙杨子顺肇庆一见相投随至德庆谋馆寓迹过从年余辞归乡赋诗送行  其二",
        "id": "d738bb98-738a-4ef8-be9f-23ba4a1d5a27"
    },
    {
        "author": "曾丰",
        "paragraphs": [
            "浪把柴扉为客开，揖余茶速又汤催。",
            "应门老走忽解意，放入江西风月来。"
        ],
        "title": "呈罗叔异  其一",
        "id": "b663ce81-62ba-4250-ab37-a3256064ad68"
    },
    {
        "author": "曾丰",
        "paragraphs": [
            "崆峒不合识东坡，骄气百年犹未磨。",
            "今放晴烟弄寒影，安知非喜子相过。"
        ],
        "title": "呈罗叔异  其二",
        "id": "4ef5d8fc-37cf-4d57-9773-fd6508451fe0"
    },
    {
        "author": "曾丰",
        "paragraphs": [
            "吾疑子亦惯乘机，乃枉华轩扣竹扉。",
            "不是梅花不相外，囊犹未瘿若为归。"
        ],
        "title": "呈罗叔异  其三",
        "id": "d3c71c48-d9d6-40ee-ba59-09c6b0be25a0"
    },
    {
        "author": "曾丰",
        "paragraphs": [
            "开窗揽镜岸乌纱，岁月峥嵘任物华。",
            "触事辄灰心里火，看书徒盎眼中花。"
        ],
        "title": "遣兴",
        "id": "ec296a77-22f3-409f-a9ad-26f1cbd30980"
    },
    {
        "author": "曾丰",
        "paragraphs": [
            "水色月华俱受清，藏中各自有光明。",
            "夜来相遇影相射，幻我黄冠老眼晴。"
        ],
        "title": "豫章上游江中有道观盖尸坚吾游仙之地 涌月",
        "id": "8734b0bf-007a-4c3d-be67-441ee37de3c8"
    },
    {
        "author": "曾丰",
        "paragraphs": [
            "凈蜕凡身一羽轻，安排两脚踏长鲸。",
            "忽逢一阵风吹送，直溯紫虚凌太清。"
        ],
        "title": "豫章上游江中有道观盖尸坚吾游仙之地 濯风",
        "id": "61acf7d1-df1d-482b-af74-a553c8e66d90"
    },
    {
        "author": "曾丰",
        "paragraphs": [
            "弱水空传三万里，瀛洲只隔一重关。",
            "渡船莫傍梅花岸，岸上吾疑是世间。"
        ],
        "title": "豫章上游江中有道观盖尸坚吾游仙之地 僊州",
        "id": "217b0ffd-afb7-499a-a874-bb40b513c489"
    },
    {
        "author": "曾丰",
        "paragraphs": [
            "羯鼓催春春尚回，况公夜拥软红灰。",
            "五更温厚东南气，煦煦妓围深处来。"
        ],
        "title": "立春",
        "id": "d9078df7-c61b-4c30-8270-469a82bace6c"
    },
    {
        "author": "曾丰",
        "paragraphs": [
            "风流青帝欲回春，先遣玉妃清路尘。",
            "过眼被渠偷笔写，虽忙犹得九分真。"
        ],
        "title": "题杨补之梅  其一",
        "id": "1ec08ec2-32fc-4e17-8ef0-4d5a2e62ac30"
    },
    {
        "author": "曾丰",
        "paragraphs": [
            "竹篱茅舍养吾清，正恐人间识姓名。",
            "毛颖传神偶相似，争先快覩辄倾城。"
        ],
        "title": "题杨补之梅  其二",
        "id": "a7365e8c-5086-403f-bac7-c4cc68b0a9ef"
    },
    {
        "author": "曾丰",
        "paragraphs": [
            "一塔数椽崖半腰，工夫草草意翛翛。",
            "青山虽老犹儿态，邂逅吾人喜饮醪。"
        ],
        "title": "陈伯纪列岫  其一",
        "id": "aacc07d3-42aa-42fd-b52c-97879b413872"
    },
    {
        "author": "曾丰",
        "paragraphs": [
            "江濒湱湱不容暑，竹杪骚骚那揽尘。",
            "只隔一重窗纸影，蚤分俗客与幽人。"
        ],
        "title": "陈伯纪列岫  其二",
        "id": "fe2412b2-1e2c-4fd8-89e3-af371a1b074c"
    },
    {
        "author": "曾丰",
        "paragraphs": [
            "文书倥偬汗模糊，问有清凉世界无。",
            "走借主人烟雨观，幻吾身眼入冰壶。"
        ],
        "title": "陈伯纪列岫  其三",
        "id": "3bcc1b05-81a6-45ee-9dfc-84ca7d33346b"
    },
    {
        "author": "曾丰",
        "paragraphs": [
            "蹀躞骐骝去路宽，西清太冷北门寒。",
            "且将东观编摩手，来作南康拊字官。"
        ],
        "title": "随牒至南康军呈李宰  其一",
        "id": "ba73f654-83c9-4818-8f2b-efa903e13fd2"
    },
    {
        "author": "曾丰",
        "paragraphs": [
            "善刀初不露锋芒，五柳围门琴卧堂。",
            "百里桑麻春塞眼，四时风月夜搜肠。"
        ],
        "title": "随牒至南康军呈李宰  其二",
        "id": "e973c357-1656-4557-8d30-6f70e5fd9158"
    },
    {
        "author": "曾丰",
        "paragraphs": [
            "乘闲赢得答江山，答了江山未得闲。",
            "堕泪碑中恩有剩，凌烟阁上事犹悭。"
        ],
        "title": "随牒至南康军呈李宰  其三",
        "id": "c0700943-c3c2-4ba4-aa55-b00211eeabeb"
    },
    {
        "author": "曾丰",
        "paragraphs": [
            "南来摸索子长胸，已有东坡独秀峯。",
            "再过峯前问鱼鸟，尽归陶令锦囊中。"
        ],
        "title": "随牒至南康军呈李宰  其四",
        "id": "38b5c832-3f80-4f4c-bb69-bfd6db9dd02c"
    },
    {
        "author": "曾丰",
        "paragraphs": [
            "与梅结友问为谁，松竹中含霜雪姿。",
            "竹岂寒盟已仙去，宿心惟有老松知。"
        ],
        "title": "梅岭有松无竹",
        "id": "e97efdc5-2fa4-4b64-ae48-41bc25bcdd93"
    },
    {
        "author": "曾丰",
        "paragraphs": [
            "千年一遇舜南巡，山献祥云水献珍。",
            "后土别无堪效意，百船装出玉嶙峋。"
        ],
        "title": "看英韶山石  其一",
        "id": "dbc84921-45c6-427e-8236-a351fb005fe2"
    },
    {
        "author": "曾丰",
        "paragraphs": [
            "参天韶石有余奇，臣视金精吏武夷。",
            "鴈荡天台疑可仆，瞿塘滟滪得非雌。"
        ],
        "title": "看英韶山石  其二",
        "id": "582d7c90-bd06-48ab-91ea-ff65820dc135"
    },
    {
        "author": "曾丰",
        "paragraphs": [
            "十人赋分九穷寒，古说天悭今不悭。",
            "一夜尽开多宝藏，施银为地玉为山。"
        ],
        "title": "次韵酬姜邦杰雪中见寄",
        "id": "d7ce4e47-f90f-44cf-9a51-ce84738d476f"
    },
    {
        "author": "曾丰",
        "paragraphs": [
            "岂无毫忽补于时，用尽初心卒见遗。",
            "不拔一毛徒自利，杨朱作计未为痴。"
        ],
        "title": "赠笔工周永年  其一",
        "id": "80eed39c-e3ae-4e63-b6a5-220072ab5e56"
    },
    {
        "author": "曾丰",
        "paragraphs": [
            "初心聊欲以文鸣，开国何曾梦管城。",
            "借不中书非所歉，秋毫元重泰山轻。"
        ],
        "tags": [
            "泰山"
        ],
        "title": "赠笔工周永年  其二",
        "id": "04ada0ef-9152-44e1-a877-25e37ba9e397"
    },
    {
        "author": "曾丰",
        "paragraphs": [
            "有时夜燕归乘月，未始晨兴出戴星。",
            "半载初逢迎送事，五更已至短长亭。"
        ],
        "title": "八月六日送巩帅邮亭上",
        "id": "48b479bf-0d94-4c3a-b40b-eeea28cb9d0d"
    },
    {
        "author": "曾丰",
        "paragraphs": [
            "豫章高处是龙沙，前岁曾陪醉孟嘉。",
            "短白幸余头上发，柔黄今戴广南花。"
        ],
        "title": "重九对酌",
        "id": "ffd45ea8-f20a-4cdb-8e5c-f4e3e43bda58"
    },
    {
        "author": "曾丰",
        "paragraphs": [
            "寿星瑞世现光明，俄转桐江作客星。",
            "千载严陵後身出，风标气概两亭亭。"
        ],
        "title": "上广东运副马少卿寿十口号  其一",
        "id": "217be9d7-700b-4882-bdc2-860c0c048c00"
    },
    {
        "author": "曾丰",
        "paragraphs": [
            "客星又转作魁星，蚤应文科策汉庭。",
            "紫气初来朝北极，长鹍一奋刷南溟。"
        ],
        "title": "上广东运副马少卿寿十口号  其二",
        "id": "a5aaf3fc-95fa-408a-a787-ff471bdfbed4"
    },
    {
        "author": "曾丰",
        "paragraphs": [
            "魁星又转作文星，玉笋班分博士清。",
            "鼓舞辟雍群弟子，依归绛帐老先生。"
        ],
        "title": "上广东运副马少卿寿十口号  其三",
        "id": "b35e7529-39ef-4034-abf2-8c17b8b1129c"
    },
    {
        "author": "曾丰",
        "paragraphs": [
            "文星又转作郎星，晓握兰香上玉清。",
            "屹立太微东北角，是非时与上台争。"
        ],
        "title": "上广东运副马少卿寿十口号  其四",
        "id": "4a075b90-4c59-4f69-860f-3c5041c477cd"
    },
    {
        "author": "曾丰",
        "paragraphs": [
            "郎星又转作侯星，上据中阶下列城。",
            "时号嘉兴为辅郡，出分重寄护行京。"
        ],
        "title": "上广东运副马少卿寿十口号  其五",
        "id": "6f4a8d7e-afea-44bc-b835-f0152ecf49b7"
    },
    {
        "author": "曾丰",
        "paragraphs": [
            "侯星转作使臣星，驲传轺车得按行。",
            "天节前驱绣衣出，蒋山摇动大江清。"
        ],
        "title": "上广东运副马少卿寿十口号  其六",
        "id": "727cc248-a3b5-4847-9313-00ff3690505c"
    },
    {
        "author": "曾丰",
        "paragraphs": [
            "使星转作副枢星，天柱天阶两手擎。",
            "阉幸斜晖欲相射，回躔退舍养吾明。"
        ],
        "title": "上广东运副马少卿寿十口号  其七",
        "id": "ce88cda9-4f66-4f37-8e65-26f172f58467"
    },
    {
        "author": "曾丰",
        "paragraphs": [
            "枢星转作内平星，内得其平外亦平。",
            "贯索已沉牢口退，又随钱谷向南明。"
        ],
        "title": "上广东运副马少卿寿十口号  其八",
        "id": "7ddee72c-d2f8-46ce-82e4-437286efd080"
    },
    {
        "author": "曾丰",
        "paragraphs": [
            "平星转作上台星，独运璇玑握玉衡。",
            "蹀躞稳行黄道阔，荧煌长伴紫微明。"
        ],
        "title": "上广东运副马少卿寿十口号  其九",
        "id": "6815bb23-44ae-43a3-adb6-30b86a484e8c"
    },
    {
        "author": "曾丰",
        "paragraphs": [
            "台星久出照寰瀛，懒入端门傍御屏。",
            "上扣北辰乞闲散，南归长作老人星。"
        ],
        "title": "上广东运副马少卿寿十口号  其一○",
        "id": "ca9b9f7f-6750-40af-bba5-283f02bb2816"
    },
    {
        "author": "曾丰",
        "paragraphs": [
            "炎帝乘风驭气行，前驱警跸羽仙轻。",
            "胸中一部钧天乐，吐作衙官唱道星。"
        ],
        "title": "闻蝉五绝句奉呈诸幕友  其一",
        "id": "543ea98d-ea7e-4fdf-83b7-744ba0f01d38"
    },
    {
        "author": "曾丰",
        "paragraphs": [
            "羽仙尘外学修行，未蜕那知身已轻。",
            "露里厌为无事饮，风前戏作不平鸣。"
        ],
        "title": "闻蝉五绝句奉呈诸幕友  其二",
        "id": "9e4d27fa-6ab8-41c1-a128-64d441c22b65"
    },
    {
        "author": "曾丰",
        "paragraphs": [
            "风里为生露作粮，腹中潇洒正清凉。",
            "长歌商颂声初振，细听韶音味可忘。"
        ],
        "title": "闻蝉五绝句奉呈诸幕友  其三",
        "id": "8665eec3-05b5-408c-8e55-d19555a26495"
    },
    {
        "author": "曾丰",
        "paragraphs": [
            "静坐幽眠自反听，我新两耳似蝉鸣。",
            "今日更向耳边噪，会忘归真作一声。"
        ],
        "title": "闻蝉五绝句奉呈诸幕友  其四",
        "id": "bc913c3f-823a-468f-9644-dcff8c128726"
    },
    {
        "author": "曾丰",
        "paragraphs": [
            "语那似默得便宜，蝉谩三叹复五噫。",
            "养气何妨为孟子，知音不必要钟期。"
        ],
        "title": "闻蝉五绝句奉呈诸幕友  其五",
        "id": "3351c25d-1dcf-4ca2-9afa-863e16a5f8e4"
    },
    {
        "author": "曾丰",
        "paragraphs": [
            "金华洞里太臞仙，千骑来开万里天。",
            "领海百氛旬月了，余功赢得坐三年。"
        ],
        "title": "送广东潘帅移镇湖南十口号  其一",
        "id": "cabcb81b-9e84-4928-ba85-5e949b4d880e"
    },
    {
        "author": "曾丰",
        "paragraphs": [
            "束缚渠魁到帐前，指挥号令海洋边。",
            "潮循恩惠二千里，水道今无多桨船。"
        ],
        "title": "送广东潘帅移镇湖南十口号  其二",
        "id": "c9655225-1ed0-45f4-8298-3b89243af1c3"
    },
    {
        "author": "曾丰",
        "paragraphs": [
            "晋盗奔秦代勿追，碧油幢下昼阴移。",
            "虎符不下军民去，闲杀摧锋老健儿。"
        ],
        "title": "送广东潘帅移镇湖南十口号  其三",
        "id": "66e05394-8fed-43e0-b432-802646754800"
    },
    {
        "author": "曾丰",
        "paragraphs": [
            "珠商贝客市门听，牙侩闲边自品评。",
            "郡将不收蕃船物，今年价比向年平。"
        ],
        "title": "送广东潘帅移镇湖南十口号  其四",
        "id": "33271d1f-c8b3-4b1b-9df9-d7d22d31934d"
    },
    {
        "author": "曾丰",
        "paragraphs": [
            "侍帅太监眼非低，也爱州人为立牌。",
            "到得徽猷胸次别，政成浑不要人知。"
        ],
        "title": "送广东潘帅移镇湖南十口号  其五",
        "id": "a6db8d38-8851-4e0d-8dca-b8adafbe003d"
    },
    {
        "author": "曾丰",
        "paragraphs": [
            "教条花目不胜多，借使上碑能几何。",
            "不似民间乱收拾，从头分入广州歌。"
        ],
        "title": "送广东潘帅移镇湖南十口号  其六",
        "id": "83ac7a7b-1394-4d7b-bef2-cc63437576e3"
    },
    {
        "author": "曾丰",
        "paragraphs": [
            "广州初怨失吾侯，径入中都为借留。",
            "上诏广人好归去，朕心先已许潭州。"
        ],
        "title": "送广东潘帅移镇湖南十口号  其七",
        "id": "a5d6f5a9-43ed-4dcd-8441-1044a91c7a85"
    },
    {
        "author": "曾丰",
        "paragraphs": [
            "八碑新打挂舲斋，万里春从碑上来。",
            "墨本不须多带去，潇湘有石可重开。"
        ],
        "title": "送广东潘帅移镇湖南十口号  其八",
        "id": "4d11f62d-3b75-4950-b13a-4d16ba20ce85"
    },
    {
        "author": "曾丰",
        "paragraphs": [
            "数事平反转两官，金章不博鬓毛班。",
            "继今功大勿全有，从古恩多宁少悭。"
        ],
        "title": "送广东潘帅移镇湖南十口号  其九",
        "id": "30dbf65d-40ba-44a7-b41e-51685a492d0e"
    },
    {
        "author": "曾丰",
        "paragraphs": [
            "身离瘴雨脱蛮烟，自幸得归如得仙。",
            "更愿留侯轻万户，不须辟谷也长年。"
        ],
        "title": "送广东潘帅移镇湖南十口号  其一○",
        "id": "6686dcc5-665e-4d44-a95a-7d39ea6d67aa"
    },
    {
        "author": "曾丰",
        "paragraphs": [
            "出逢春客放牛天，浩叹微官久自缠。",
            "回首未能收白牯，归家犹可养乌犍。"
        ],
        "title": "出东城门见牧牛",
        "id": "f1fb0a38-4a96-4995-a337-2fefb42155d9"
    },
    {
        "author": "曾丰",
        "paragraphs": [
            "某曾同宦某同年，鹏翼摩云背负天。",
            "已觉卑飞难得路，未容高蹈重归田。"
        ],
        "title": "观除目  其一",
        "id": "14a95af4-1aa8-4927-aee7-0166210e5eb3"
    },
    {
        "author": "曾丰",
        "paragraphs": [
            "四正宫中坐五穷，若于羣在不吾攻。",
            "畏途过後犹寒胆，除目陈前不热中。"
        ],
        "title": "观除目  其二",
        "id": "63b4291c-7764-4032-852f-84f3a409827c"
    },
    {
        "author": "曾丰",
        "paragraphs": [
            "广文郑子橐虽枵，司业苏君惠已饶。",
            "未到多多堪塞屋，也须仅仅得缠腰。"
        ],
        "title": "罗子琳谒赵香山得钱十缗米三石意若未满以诗见报为赋四绝  其一",
        "id": "9184d646-ba16-4163-b557-bb466cd89358"
    },
    {
        "author": "曾丰",
        "paragraphs": [
            "鲁公乞米出于真，邂逅周瑜慷慨人。",
            "借谓囊犹未为瘿，悬知甑已不生尘。"
        ],
        "title": "罗子琳谒赵香山得钱十缗米三石意若未满以诗见报为赋四绝  其二",
        "id": "44e41ea0-14fd-4771-98cf-e1a5d6e1ec5b"
    },
    {
        "author": "曾丰",
        "paragraphs": [
            "多金长者未尝悭，岂独于君故作难。",
            "但道归囊尚羞涩，安知不判给铜山。"
        ],
        "title": "罗子琳谒赵香山得钱十缗米三石意若未满以诗见报为赋四绝  其三",
        "id": "8eeff7f4-4371-4cb6-b5a0-acf008e14556"
    },
    {
        "author": "曾丰",
        "paragraphs": [
            "主人长念客鸣肠，况复花封是稻乡。",
            "指廪何疑犹出手，归艘岂患不连樯。"
        ],
        "title": "罗子琳谒赵香山得钱十缗米三石意若未满以诗见报为赋四绝  其四",
        "id": "3ae366a2-733b-4d40-ad75-d24395401590"
    },
    {
        "author": "曾丰",
        "paragraphs": [
            "坡老不期遗李廌，欧公犹误取刘晖。",
            "点头道有朱衣吏，今古相传未必非。"
        ],
        "title": "校艺排号次成二绝呈元辅  其一",
        "id": "cdb40de1-533d-4eec-93da-68fc7f476065"
    },
    {
        "author": "曾丰",
        "paragraphs": [
            "明日谯楼榜已开，网疎宁免有遗才。",
            "诸生莫作冬烘看，二老曾经眊矂来。"
        ],
        "title": "校艺排号次成二绝呈元辅  其二",
        "id": "447a482c-4b75-4ce2-824c-b5afbcdcacce"
    },
    {
        "author": "曾丰",
        "paragraphs": [
            "圆峤方壶共五山，上随潮往下随还。",
            "二山流落初何在，新喜归吾几案间。"
        ],
        "title": "余得石山二座西南道李监场索之附海船归三山  其一",
        "id": "6122c246-e2c0-4ecd-882a-281c9606cc32"
    },
    {
        "author": "曾丰",
        "paragraphs": [
            "初得两山排闼来，满期突兀老相陪。",
            "忽如双剑擅飞去，疑是六丁争取回。"
        ],
        "title": "余得石山二座西南道李监场索之附海船归三山  其二",
        "id": "34ec24d2-b68d-4833-b6ca-8816e5794428"
    },
    {
        "author": "曾丰",
        "paragraphs": [
            "长料负山人不多，眼中今失两嵯峨。",
            "非渠偶有夸娥力，如我太行王屋何。"
        ],
        "title": "余得石山二座西南道李监场索之附海船归三山  其三",
        "id": "754003bc-1ead-4afc-950a-efcfa185228f"
    },
    {
        "author": "曾丰",
        "paragraphs": [
            "浙峯既有飞来者，菱石能无取去人。",
            "来去傥然均一理，欧公何苦把眉颦。"
        ],
        "title": "余得石山二座西南道李监场索之附海船归三山  其四",
        "id": "c9c6c7ac-83c0-410c-bb23-d6b75ea9af16"
    },
    {
        "author": "曾丰",
        "paragraphs": [
            "君今得我玉嶙峋，附搭东艘过七闽。",
            "且试挟山超海手，休为负石蹈河人。"
        ],
        "title": "余得石山二座西南道李监场索之附海船归三山  其五",
        "id": "681b2b01-d210-4aa3-a74a-7d434f421cc6"
    },
    {
        "author": "曾丰",
        "paragraphs": [
            "南宗要勘北机关，踏遍江湖淮浙山。",
            "始信广东元有佛，打包依旧更南还。"
        ],
        "title": "莹老自浙归住东广光孝移住南华  其一",
        "id": "db4645b4-1b14-4f23-9cfb-f7e432ea5e87"
    },
    {
        "author": "曾丰",
        "paragraphs": [
            "重脱袈裟挂广州，与人说法口如流。",
            "放生池里鱼倾耳，受戒坛前石点头。"
        ],
        "title": "莹老自浙归住东广光孝移住南华  其二",
        "id": "d061bc34-6a74-4219-891e-ba9d29e020eb"
    },
    {
        "author": "曾丰",
        "paragraphs": [
            "终年尽日讲楞严，舌自深藏口自缄。",
            "脚指今将舌头去，悬知满阁是空函。"
        ],
        "title": "莹老自浙归住东广光孝移住南华  其三",
        "id": "54bc26f7-1dfb-493e-8b19-70b9b601cb4d"
    },
    {
        "author": "曾丰",
        "paragraphs": [
            "无苦那从复觅甘，堂头与水已相谙。",
            "犹将达磨泉中意，更去曹溪滴里参。"
        ],
        "title": "莹老自浙归住东广光孝移住南华  其四",
        "id": "9fa8f80c-1bf8-4d86-8f86-9c8ace0ecbc8"
    },
    {
        "author": "曾丰",
        "paragraphs": [
            "制止寺中房相砚，曹溪堂上祖师衣。",
            "旧家公案新拈起，两样机关一指归。"
        ],
        "title": "莹老自浙归住东广光孝移住南华  其五",
        "id": "37851b1f-c012-4f7b-84f1-7c1e7f6ba837"
    },
    {
        "author": "曾丰",
        "paragraphs": [
            "里社闻名已数年，恨无倾盖盍簪缘。",
            "子初游学吾游宦，一笑相逢韶石边。"
        ],
        "title": "余入广始见乡士刘养正于晋归  其一",
        "id": "7baeaf00-9e83-49d8-b96d-e3a335d5f08b"
    },
    {
        "author": "曾丰",
        "paragraphs": [
            "好景番禺能几何，簿书不许我吟哦。",
            "绛纱帐里事浑少，古锦囊中诗定多。"
        ],
        "title": "余入广始见乡士刘养正于晋归  其二",
        "id": "04f80a9b-9179-4c0f-8704-9766a1ed4bc4"
    },
    {
        "author": "曾丰",
        "paragraphs": [
            "转蓬同到岭南州，黄菊茱萸三送秋。",
            "东道虽青开阁眼，西风恐白倚门头。"
        ],
        "title": "余入广始见乡士刘养正于晋归  其三",
        "id": "a5398965-cb10-496d-b725-1f65fadac979"
    },
    {
        "author": "曾丰",
        "paragraphs": [
            "史遑法外有遗机，难弟难兄似得之。",
            "信意麾毫无点误，蝇成于点误还奇。"
        ],
        "title": "赠画师韩晖  其一",
        "id": "65e7ab1a-4383-4b03-b76c-209b4faf4dce"
    },
    {
        "author": "曾丰",
        "paragraphs": [
            "工于绘事讳言工，韩滉心宁与俗同。",
            "恶语发挥非敢惜，所疑不是子家风。"
        ],
        "title": "赠画师韩晖  其二",
        "id": "b2a56b1e-8b6f-4771-87d6-e3710767a913"
    },
    {
        "author": "曾丰",
        "paragraphs": [
            "小山欲与岳为曹，其末虽危本则牢。",
            "屹立挺身行所独，旁罗垂首让其高。"
        ],
        "title": "余得英州石山副之五绝句送曾鼎臣  其一",
        "id": "000250f7-85dd-4e6b-a6c7-90a830533d8b"
    },
    {
        "author": "曾丰",
        "paragraphs": [
            "湖上飞来小祝融，羣青在侧一居中。",
            "何当容众常相下，不必称孤独自雄。"
        ],
        "title": "余得英州石山副之五绝句送曾鼎臣  其二",
        "id": "ab7a05c2-1f99-4fec-9569-896e795eaa2c"
    },
    {
        "author": "曾丰",
        "paragraphs": [
            "岩岩迥不与凡同，骨有余清岂久穷。",
            "雅趣未应为独行，皇恩犹许是三公。"
        ],
        "title": "余得英州石山副之五绝句送曾鼎臣  其三",
        "id": "f1489bc1-0b35-4cbf-bee2-45b81b9ef3e3"
    },
    {
        "author": "曾丰",
        "paragraphs": [
            "梦不曾为岭表游，眼中陡顿有英州。",
            "知君结此石交後，一洗从前势利羞。"
        ],
        "title": "余得英州石山副之五绝句送曾鼎臣  其四",
        "id": "8958df1e-feec-4f34-ba59-f8cac9ff524b"
    },
    {
        "author": "曾丰",
        "paragraphs": [
            "吾宗世住望仙村，华盖峥嵘日在门。",
            "忽得祝融尤可重，方知华盖未为尊。"
        ],
        "title": "余得英州石山副之五绝句送曾鼎臣  其五",
        "id": "56e8375e-2f64-46a6-ba56-dd3611f6cc10"
    },
    {
        "author": "曾丰",
        "paragraphs": [
            "西方达磨问归程，衣钵都留作么生。",
            "正道眼空嫌长物，如何更带履同行。"
        ],
        "title": "再游南华有祖师衣钵  其一",
        "id": "7680d4af-f862-40c4-b103-61f2b17f906e"
    },
    {
        "author": "曾丰",
        "paragraphs": [
            "达磨将身带履归，殷勤分付钵和衣。",
            "更和衣钵将归去，免与中原讲是非。"
        ],
        "title": "再游南华有祖师衣钵  其二",
        "id": "b18dc305-c2b3-456c-8ddc-cf9a09290c7c"
    },
    {
        "author": "曾丰",
        "paragraphs": [
            "佛自无言人自讹，但留衣钵说能多。",
            "假令和履多留下，谁奈沙门颊舌何。"
        ],
        "title": "再游南华有祖师衣钵  其三",
        "id": "92d8a27d-ec37-4b84-821b-44f774364f34"
    },
    {
        "author": "曾丰",
        "paragraphs": [
            "撼雨号风太古音，道中岂作买臣吟。",
            "火云蒸雨无逃处，乞与行人数亩阴。"
        ],
        "title": "道边松",
        "id": "f9a7084f-96ea-452c-a1fa-6beace0e84e9"
    },
    {
        "author": "曾丰",
        "paragraphs": [
            "腾身已往化为龙，未化先拔济物功。",
            "六月干坤尘扑火，行人无个不清风。"
        ],
        "title": "道边竹",
        "id": "90faed7a-8fe8-4207-9091-c23710f78fb4"
    },
    {
        "author": "曾丰",
        "paragraphs": [
            "本随驲使上长安，非到中途意便阑。",
            "为念征夫行旅苦，与生满舌遶牙酸。"
        ],
        "title": "道边梅",
        "id": "378b05af-c16f-4f36-a516-4f9285176ee9"
    },
    {
        "author": "曾丰",
        "paragraphs": [
            "四十余番送岁回，百年身世半摧颓。",
            "更将四十余番送，岁定相辞不复来。"
        ],
        "title": "戊申除夕送岁",
        "id": "ad650f41-dd83-493f-864d-e9a91e39b4ef"
    },
    {
        "author": "曾丰",
        "paragraphs": [
            "夜闭袁门晏未开，开门满目是琼瑰。",
            "木绵着地还飞起，杨絮沾人倒扑回。"
        ],
        "title": "次韵杨诚斋雪中  其一",
        "id": "67afb49d-2ee4-4ef7-b9dc-19a4ee71d495"
    },
    {
        "author": "曾丰",
        "paragraphs": [
            "雪儿初是玉仙妃，谪堕人间尚缟衣。",
            "扑地狂风相衮起，疑乘白鹤刺天飞。"
        ],
        "title": "次韵杨诚斋雪中  其二",
        "id": "99f9626e-fccc-48c0-bf6a-028156f47305"
    },
    {
        "author": "曾丰",
        "paragraphs": [
            "舜峯虫鸟乱号鸣，犹是箫韶节奏余。",
            "入耳虽归哦咏里，收心更听寂寥初。"
        ],
        "title": "中都寄广东提干彭元忠  其一",
        "id": "a15a7a2c-8e3e-4e8a-8e69-0944e3d56625"
    },
    {
        "author": "曾丰",
        "paragraphs": [
            "君到韶如杜到夔，新功不比旧炉锤。",
            "磨砻诗律如韶律，未必知音有仲尼。"
        ],
        "title": "中都寄广东提干彭元忠  其二",
        "id": "30e70a96-f00a-4ed0-861e-26651f420049"
    },
    {
        "author": "曾丰",
        "paragraphs": [
            "同年同郡更同官，无适非同况岁寒。",
            "最是西湖好同赏，却相先後到长安。"
        ],
        "tags": [
            "西湖"
        ],
        "title": "中都寄广东提干彭元忠  其三",
        "id": "eef9674b-4566-4d78-aee6-e5795c3076f0"
    },
    {
        "author": "曾丰",
        "paragraphs": [
            "十期九度自参差，彼此无词可遂非。",
            "投老江西沙石畔，鸥盟不请更相违。"
        ],
        "title": "中都寄广东提干彭元忠  其四",
        "id": "787fee1e-ea1d-4014-a9ba-5dfdf36d2c65"
    },
    {
        "author": "曾丰",
        "paragraphs": [
            "君自战余成眊矂，吾行到处得揶揄。",
            "两穷邂逅空相视，只问归时有信无。"
        ],
        "title": "张仲山补试余调官皆不得意相会次一咏",
        "id": "40929df4-7461-46ff-bee3-183c90ac75d5"
    },
    {
        "author": "曾丰",
        "paragraphs": [
            "吾人同醉豫章春，别後惟君日日新。",
            "家据东床官北关，腰钱骑鹤更何人。"
        ],
        "title": "癸卯与宋尧夫集于豫章之贡院既别尧夫就亲南丰戊申赴召除评事余到部再得款尧夫赋诗道旧次韵答之  其一",
        "id": "51a1dd4f-b13e-4311-976f-78aa0f42bbc9"
    },
    {
        "author": "曾丰",
        "paragraphs": [
            "天意虽多与愿从，更将雌道守吾雄。",
            "骐驎已脱斜飞路，雕鹗初抟直上风。"
        ],
        "title": "癸卯与宋尧夫集于豫章之贡院既别尧夫就亲南丰戊申赴召除评事余到部再得款尧夫赋诗道旧次韵答之  其二",
        "id": "c058d18a-961b-4e91-bb87-23ac3b7eee5d"
    },
    {
        "author": "曾丰",
        "paragraphs": [
            "伶俜贺监坐诗狂，曼倩犹摩粟一囊。",
            "钟鼎狂心老来冷，江山归路梦中长。"
        ],
        "title": "癸卯与宋尧夫集于豫章之贡院既别尧夫就亲南丰戊申赴召除评事余到部再得款尧夫赋诗道旧次韵答之  其三",
        "id": "eeec345b-d9a2-46b8-bdb8-dcf76c02605a"
    },
    {
        "author": "曾丰",
        "paragraphs": [
            "征衣浪自染京尘，骨相终寒不是清。",
            "大似有缘乘下泽，多应无分直承明。"
        ],
        "title": "癸卯与宋尧夫集于豫章之贡院既别尧夫就亲南丰戊申赴召除评事余到部再得款尧夫赋诗道旧次韵答之  其四",
        "id": "af481cfe-46af-45bc-9769-a21cd157ed0e"
    },
    {
        "author": "曾丰",
        "paragraphs": [
            "六国争雄已坐擒，更何所望此登临。",
            "真成驭鹤乘鸾去，未惬秦皇好大心。"
        ],
        "title": "秦望山  其一",
        "id": "73600472-c8a8-4720-98af-76ef2411da60"
    },
    {
        "author": "曾丰",
        "paragraphs": [
            "锐意秦皇初学仙，要和鸡犬也升天。",
            "那知身与鲍俱臭，嬴氏炊寒不复烟。"
        ],
        "title": "秦望山  其二",
        "id": "139e55f3-f59a-4428-a265-52b92c93b885"
    },
    {
        "author": "曾丰",
        "paragraphs": [
            "宦游佳处是零陵，廪稍优饶水石清。",
            "心不思归归不乐，汝休强劝拂人情。"
        ],
        "title": "戒永州道闻思归乐  其一",
        "id": "b826e8a8-6e35-4a8d-9bf1-cb89632ebc71"
    },
    {
        "author": "曾丰",
        "paragraphs": [
            "张翰陶潜出信缘，思莼爱菊返丘园。",
            "帝魂已托杜鹃去，今汝宁非二子魂。"
        ],
        "title": "戒永州道闻思归乐  其二",
        "id": "cb245dd8-ac7e-471f-9e77-969732439d9a"
    },
    {
        "author": "曾丰",
        "paragraphs": [
            "田园无力办难俱，有益犹堪学把锄。",
            "二者即今皆未具，教吾归去却如何。"
        ],
        "title": "戒永州道闻思归乐  其三",
        "id": "5c41130d-61c7-42c5-9b6d-585627f771f1"
    },
    {
        "author": "曾丰",
        "paragraphs": [
            "解后南鹏怒辄翔，乘风附翼过清湘。",
            "罗浮本是仙家景，借与如来作宝坊。"
        ],
        "title": "清湘城西飞来峰  其一",
        "id": "af3bd75f-ac9d-43d7-b152-03502e7bd73f"
    },
    {
        "author": "曾丰",
        "paragraphs": [
            "三处飞来一样奇，佛无所择我何辞。",
            "重轻较到毫厘处，鸣雁行中此白眉。"
        ],
        "title": "清湘城西飞来峰  其二",
        "id": "05e5197c-4536-4e40-9002-54ecf27d2161"
    },
    {
        "author": "曾丰",
        "paragraphs": [
            "鬼输天雨玉崔嵬，乞与湘人眼豁开。",
            "为报湘人莫私有，飞来有日更飞回。"
        ],
        "title": "清湘城西飞来峰  其三",
        "id": "e9f8d96a-90a4-4b32-9547-1bd3c3c5bd1e"
    },
    {
        "author": "曾丰",
        "paragraphs": [
            "每向画图诗集看，祝融如孔雁如颜。",
            "雁峯今幸一相识，实校于名大似悭。"
        ],
        "title": "回雁峰  其一",
        "id": "2d9bced0-c257-4a49-9497-027ad6507a33"
    },
    {
        "author": "曾丰",
        "paragraphs": [
            "扬雄非有动人姿，盖代清名天下知。",
            "回雁名今与雄等，岂忘外陋慕中奇。"
        ],
        "title": "回雁峰  其二",
        "id": "aa1663e9-3e4e-42ef-9bc2-02c5abe1a6e1"
    },
    {
        "author": "曾丰",
        "paragraphs": [
            "宾鸿初忌瘴边岚，止到峯前不更南。",
            "近日鸿多更南去，峯名几似晋清谈。"
        ],
        "title": "回雁峰  其三",
        "id": "ead230aa-4942-4397-b675-ab36b866c921"
    },
    {
        "author": "曾丰",
        "paragraphs": [
            "雁入穷南失意多，以峯为记誓毋过。",
            "宁无忘记蹉过去，彼自轻生独奈何。"
        ],
        "title": "回雁峰  其四",
        "id": "563b2e8b-1b42-44b4-91d0-f6bff8f3645c"
    },
    {
        "author": "曾丰",
        "paragraphs": [
            "此峯与雁作标题，记不分明有忘时。",
            "雁自会书真草字，标题安用此峯为。"
        ],
        "title": "回雁峰  其五",
        "id": "e9f06955-140b-42f9-90fc-7b49cdf2b3ee"
    },
    {
        "author": "曾丰",
        "paragraphs": [
            "佛出西方打底州，西人何用更东游。",
            "骑馿莫说寻馿事，办取工夫一转头。"
        ],
        "title": "西蜀泉上人久留中都  其一",
        "id": "d517193b-714d-4e6d-884f-acb6e75de5ae"
    },
    {
        "author": "曾丰",
        "paragraphs": [
            "担水人家旦过寮，骑牛来看浙江潮。",
            "相逢便说三生话，不管人言舌太饶。"
        ],
        "title": "西蜀泉上人久留中都  其二",
        "id": "a84e2784-9044-41c2-bfc6-4e7ca01267a3"
    },
    {
        "author": "曾丰",
        "paragraphs": [
            "特地东游访祖师，东人占了钵和衣。",
            "幸余只履为心印，犹在西方可急归。"
        ],
        "title": "西蜀泉上人久留中都  其三",
        "id": "20537748-590b-4891-9698-a2fb4756d3cb"
    },
    {
        "author": "曾丰",
        "paragraphs": [
            "闲去闲来自在嬉，故人不记问于谁。",
            "都来一个真消息，安用频更可漏为。"
        ],
        "title": "题三生图",
        "id": "ade19efc-e5b4-4d7c-83fe-c05f364e165f"
    },
    {
        "author": "曾丰",
        "paragraphs": [
            "禽言劝我不如归，似念官卑俸入微。",
            "或道哥哥行不得，家贫归去更无衣。"
        ],
        "title": "禽言",
        "id": "cecfe0cb-c42e-44ef-8147-a482376e2a0e"
    },
    {
        "author": "曾丰",
        "paragraphs": [
            "秋行春令气犹凝，柳曳寒丝软蘸冰。",
            "又似瑶池乐棚下，鬼工遗落水晶藤。"
        ],
        "title": "义宁产莼菜中秋大熟副以六绝送杨伯子  其一",
        "id": "52cb85e2-bed7-4746-8469-75da328c576b"
    },
    {
        "author": "曾丰",
        "paragraphs": [
            "垂垂水线白封青，一筯能生两眼明。",
            "分野自为牛女地，何如堕落玉绳精。"
        ],
        "title": "义宁产莼菜中秋大熟副以六绝送杨伯子  其二",
        "id": "1002b62c-0edc-49bf-afa4-5a71180bdc47"
    },
    {
        "author": "曾丰",
        "paragraphs": [
            "吴人缕玉作常烹，南粤相逢眼却生。",
            "张翰思归食忘味，鉴湖震泽见于羹。"
        ],
        "title": "义宁产莼菜中秋大熟副以六绝送杨伯子  其三",
        "id": "f8baa296-33e4-463c-9c3c-6c267d11600e"
    },
    {
        "author": "曾丰",
        "paragraphs": [
            "赍芝自可侑仙斟，忌把鲜肥俗味侵。",
            "羹莼鲙鳞清浊混，季鹰犹未是知音。"
        ],
        "title": "义宁产莼菜中秋大熟副以六绝送杨伯子  其四",
        "id": "028c712a-a268-475a-b4c9-f4cd276ff711"
    },
    {
        "author": "曾丰",
        "paragraphs": [
            "仙苗风味淡为宗，能诱长安客欲东。",
            "浪说栈羊余隽永，施于高士了无功。"
        ],
        "title": "义宁产莼菜中秋大熟副以六绝送杨伯子  其五",
        "id": "27d77718-42d7-4d11-b93e-bc7e09610b25"
    },
    {
        "author": "曾丰",
        "paragraphs": [
            "蟹肥鲈腯未多夸，橘绿橙黄正自嘉。",
            "左手把莼右持酒，何当共醉木犀花。"
        ],
        "title": "义宁产莼菜中秋大熟副以六绝送杨伯子  其六",
        "id": "0993e8ce-9810-4bd1-b920-ae9d0c42108a"
    },
    {
        "author": "曾丰",
        "paragraphs": [
            "误把维摩作病看，不知自欠起羸丸。",
            "殷勤浪说安心法，将取心来与汝安。"
        ],
        "title": "张彦容病未安却问余病就报之",
        "id": "f8450923-0d0f-45e7-aff2-d5771d321a61"
    },
    {
        "author": "曾丰",
        "paragraphs": [
            "父母胞胎未结前，赵州识後笑南泉。",
            "豁然道与虚空似，不道虚空似豁然。"
        ],
        "title": "太平老豁庵",
        "id": "a3498a49-d8ec-4f68-b64f-93b3610991c7"
    },
    {
        "author": "曾丰",
        "paragraphs": [
            "撙斋一味好哦诗，试看传神笔是非。",
            "虽得掀髯搜句状，更参会意点头机。"
        ],
        "title": "赠画工怀玉",
        "id": "6c70fbdc-8291-4314-ba5c-2ac75b3ae9f4"
    },
    {
        "author": "曾丰",
        "paragraphs": [
            "熟事沩山白水牛，晓那须放夜那收。",
            "牧童已作冗员看，况复持竿在後头。"
        ],
        "title": "老范善画牛有学为八牛图者一犊在前又置一童持竿牧其後  其一",
        "id": "c6308e05-cde6-475a-b7b3-b3b297281b24"
    },
    {
        "author": "曾丰",
        "paragraphs": [
            "谁谓羣牛戏写真，犊前牝後更精神。",
            "不知老牯心枯淡，岂有将身作化身。"
        ],
        "title": "老范善画牛有学为八牛图者一犊在前又置一童持竿牧其後  其二",
        "id": "b1d1b04d-df1d-4953-8e92-477d5191a122"
    },
    {
        "author": "曾丰",
        "paragraphs": [
            "月走地中忙丧精，化为异石琢为屏。",
            "其中幻画山河影，不止数峯江上青。"
        ],
        "title": "余蓄石屏风十游稚宜喜而求之辄遗其一侑以五绝  其一",
        "id": "5c47dbe2-2484-448b-86be-62d5339a7534"
    },
    {
        "author": "曾丰",
        "paragraphs": [
            "巨灵神手造江山，潜写为图置石间。",
            "岁久石为图所变，一重峦下一重湾。"
        ],
        "title": "余蓄石屏风十游稚宜喜而求之辄遗其一侑以五绝  其二",
        "id": "1613fc29-830b-4386-b59d-f39141e1a921"
    },
    {
        "author": "曾丰",
        "paragraphs": [
            "太行王屋两嵯峨，移置石间痕未磨。",
            "指似行人无识者，化身吾恐是夸娥。"
        ],
        "title": "余蓄石屏风十游稚宜喜而求之辄遗其一侑以五绝  其三",
        "id": "85712d37-3757-41aa-9808-02d45159b355"
    },
    {
        "author": "曾丰",
        "paragraphs": [
            "后土心恬不爱奇，祁阳人故得私之。",
            "我新取道祁阳过，鬼发其藏使见随。"
        ],
        "title": "余蓄石屏风十游稚宜喜而求之辄遗其一侑以五绝  其四",
        "id": "a509db88-a9fa-470b-9d3e-ee17517884e1"
    },
    {
        "author": "曾丰",
        "paragraphs": [
            "大道要为天下公，割吾所爱以归侬。",
            "北窗不在西湖上，惊见飞来湖上峯。"
        ],
        "tags": [
            "西湖"
        ],
        "title": "余蓄石屏风十游稚宜喜而求之辄遗其一侑以五绝  其五",
        "id": "11735445-45a7-4e7d-9ada-d6cbb20686e4"
    },
    {
        "author": "曾丰",
        "paragraphs": [
            "毛公委质应时须，管子知心受以虚。",
            "容到中书黄纸上，管教一字一华胥。"
        ],
        "title": "试胡梦传笔  其一",
        "id": "58acb010-07ca-4848-a068-335e5739649a"
    },
    {
        "author": "曾丰",
        "paragraphs": [
            "用从书契到于今，万世功名一洗心。",
            "甘与墨卿绝交後，管城萧散退藏深。"
        ],
        "title": "试胡梦传笔  其二",
        "id": "14a890b2-d178-4f40-91c3-06cac0215d30"
    },
    {
        "author": "曾丰",
        "paragraphs": [
            "直上冲天髯欲虬，斜飞控地鬓还彪。",
            "目中已决行藏策，赢得从今不倚楼。"
        ],
        "title": "揽镜",
        "id": "ec3c8c4f-c759-4e3f-bb3f-700c700499ca"
    },
    {
        "author": "曾丰",
        "paragraphs": [
            "京师谁可与论文，好事纷纷访子云。",
            "犹恨闻名未相见，见时当更过于闻。"
        ],
        "title": "久欲访约斋未果两绝句下逮  其一",
        "id": "f2a0cf41-3d57-4b71-a011-75e81904ec2c"
    },
    {
        "author": "曾丰",
        "paragraphs": [
            "倦游长闭读书斋，重与人交省往来。",
            "陡觉心中生羽翼，祇缘句里挟风雷。"
        ],
        "title": "久欲访约斋未果两绝句下逮  其二",
        "id": "e37dcf7e-9eba-4efa-85a1-373d47e68d1e"
    },
    {
        "author": "曾丰",
        "paragraphs": [
            "汤网恢疎未弃捐，绛纱宠里是壶天。",
            "倘来富贵曾聊尔，归去山林乃自然。"
        ],
        "title": "始生之日有笼禽而献者口占一绝放之",
        "id": "62a623a8-a864-4fb4-bed5-135251d54eea"
    },
    {
        "author": "曾丰",
        "paragraphs": [
            "忘家未足更忘形，散客孤云迹不停。",
            "三楚江山心未饱，七闽泉石眼初醒。"
        ],
        "title": "阁皂山道士晏时中过我南浦久之告归  其一",
        "id": "f0f7ace0-0d6b-4aeb-b75b-760cf8b0eb0f"
    },
    {
        "author": "曾丰",
        "paragraphs": [
            "孟阳风月小弥明，犹子于今有典刑。",
            "已得旌阳传道妙，犹从彭泽乞诗灵。"
        ],
        "title": "阁皂山道士晏时中过我南浦久之告归  其二",
        "id": "01507c43-e933-4757-a047-050595394fc6"
    },
    {
        "author": "曾丰",
        "paragraphs": [
            "客里相逢天一涯，吾归未得羡君回。",
            "闽山荔子量分去，庾岭梅花剩寄来。"
        ],
        "title": "阁皂山道士晏时中过我南浦久之告归  其三",
        "id": "382b83a7-d4e5-4f7d-9f14-266ad573cc56"
    },
    {
        "author": "曾丰",
        "paragraphs": [
            "黎侯无补邑之民，业已言归岂诳人。",
            "中露泥中非所恋，子规何用更谆谆。"
        ],
        "title": "罢县解归途中闻子规  其一",
        "id": "7ffa81cb-fb2e-4621-97cd-0cdec8c14a58"
    },
    {
        "author": "曾丰",
        "paragraphs": [
            "轻舍柴桑悔欲追，虽无所激亦谋归。",
            "子规大似相知浅，犹虑渊明未见机。"
        ],
        "title": "罢县解归途中闻子规  其二",
        "id": "517d4170-4bf7-4ed3-a4ff-090856af534f"
    },
    {
        "author": "曾丰",
        "paragraphs": [
            "陶令先几归去来，云何谢令要人催。",
            "子规误认陶为谢，莫怪区区劝又催。"
        ],
        "title": "罢县解归途中闻子规  其三",
        "id": "6c154bc2-9fd1-4106-aa0c-74ed76e6dd75"
    },
    {
        "author": "曾丰",
        "paragraphs": [
            "夸灶传家祖赤松，吹烟授道悟元宗。",
            "初怀不拟潘衡贡，晚趣宁便薛稷封。"
        ],
        "title": "试宜黄侯湛墨  其一",
        "id": "6bd1e11f-52dd-420a-90c6-0b37f76a7b44"
    },
    {
        "author": "曾丰",
        "paragraphs": [
            "逢时不敢爱玄香，摹写尧文重舜章。",
            "天地已归经纬里，豹囊深处自含光。"
        ],
        "title": "试宜黄侯湛墨  其二",
        "id": "26458e50-6e71-4872-88e5-2775ab98ecc4"
    },
    {
        "author": "曾丰",
        "paragraphs": [
            "会逢青帝欲回春，先与梅花清路尘。",
            "自别其衣黄一点，示吾不敢与兄均。"
        ],
        "title": "谭贺州勉赋水仙花四绝  其一",
        "id": "26111446-fac6-4218-b367-0ef83ceabc54"
    },
    {
        "author": "曾丰",
        "paragraphs": [
            "与水相蒸暖盎春，湘妃洛女是前身。",
            "乘风香气凌波影，挑弄眠冰立雪人。"
        ],
        "title": "谭贺州勉赋水仙花四绝  其二",
        "id": "e5b445a9-0d02-4a9b-a55d-d458be069020"
    },
    {
        "author": "曾丰",
        "paragraphs": [
            "高固难为太素容，卑还恶紫又羞红。",
            "柔黄软白交相混，色一归于正与中。"
        ],
        "title": "谭贺州勉赋水仙花四绝  其三",
        "id": "1966698b-1e47-4d70-96fd-8849a4d1f1b4"
    },
    {
        "author": "曾丰",
        "paragraphs": [
            "玉女琼姬暂谪居，水中无可与为徒。",
            "莲花固与六郎似，贞女终轻贱丈夫。"
        ],
        "title": "谭贺州勉赋水仙花四绝  其四",
        "id": "16305a8f-0f7e-46c9-ad48-18b502664a10"
    },
    {
        "author": "曾丰",
        "paragraphs": [
            "买宅犹难况买邻，一区判与九衢亲。",
            "那知万壑千岩性，不受高车驷马尘。"
        ],
        "title": "中都之嘉会门陈亦颜为堂曰城南书院取韩文公符读书意也  其一",
        "id": "514223d4-99fb-4bec-af61-f36921b8e192"
    },
    {
        "author": "曾丰",
        "paragraphs": [
            "宁开白眼视公卿，不要公卿眼借青。",
            "争利争名醒处看，读诗读礼醉时听。"
        ],
        "title": "中都之嘉会门陈亦颜为堂曰城南书院取韩文公符读书意也  其二",
        "id": "2c1fb4f8-c6d1-4b86-a7ee-b4dc0324c200"
    },
    {
        "author": "曾丰",
        "paragraphs": [
            "姓名不欲乐人闻，籍甚公卿举似君。",
            "李白犹将奴力士，薛宣岂敢吏朱云。"
        ],
        "title": "中都之嘉会门陈亦颜为堂曰城南书院取韩文公符读书意也  其三",
        "id": "1ba8e943-88bd-42ff-a9c0-5024f6966844"
    },
    {
        "author": "曾丰",
        "paragraphs": [
            "客来草草治杯盘，道与家人勿惮烦。",
            "但要陶泓毛颖在，未为无以遗儿孙。"
        ],
        "title": "中都之嘉会门陈亦颜为堂曰城南书院取韩文公符读书意也  其四",
        "id": "33a5b3b8-7986-44d2-957e-16d056d1cfd9"
    },
    {
        "author": "曾丰",
        "paragraphs": [
            "旧以书生新保章，衣冠法合改其常。",
            "中年不觉青衫好，暇日宁从野服强。"
        ],
        "title": "题邓保章真  其一",
        "id": "6f16bdfa-e01f-471b-80c2-a4df75b2c0e0"
    },
    {
        "author": "曾丰",
        "paragraphs": [
            "费尽精神星斗间，若为犹剩落毫端。",
            "吾真更在此真外，收拾清明反自观。"
        ],
        "title": "题邓保章真  其二",
        "id": "7a23c354-c9b5-40a6-89fb-bc016ab87fa6"
    },
    {
        "author": "曾丰",
        "paragraphs": [
            "相主吕公医主卢，色身色相莫逃渠。",
            "新离有色入无色，果到吾前口自呿。"
        ],
        "title": "赠术士",
        "id": "adc5a518-92c6-4857-b579-ed96929ce7fb"
    },
    {
        "author": "曾丰",
        "paragraphs": [
            "一棹从来十五年，眼中髣髴旧山川。",
            "砚材犹伏岩深处，已吐鹅溪素上烟。"
        ],
        "title": "入紫石硖",
        "id": "b57c75f3-536f-4fd0-9c52-0b421cfc443a"
    },
    {
        "author": "曾丰",
        "paragraphs": [
            "决策初如媚灶然，触机融理悟吹烟。",
            "从教时尚白之白，与道俱云玄又玄。"
        ],
        "title": "代墨客卿自赋赠安城彭云翼  其一",
        "id": "057bc661-c1f4-4eb1-8e4b-142df0fdd930"
    },
    {
        "author": "曾丰",
        "paragraphs": [
            "同为时用楮先生，万事须臾点化成。",
            "寄语先生幸相避，不须黑白太分明。"
        ],
        "title": "代墨客卿自赋赠安城彭云翼  其二",
        "id": "8cd60528-8425-45e5-b371-cc6e699edc71"
    },
    {
        "author": "曾丰",
        "paragraphs": [
            "凭高负固恣为妖，自谓身安物莫摇。",
            "熏灌幸人俱有忌，不知鹰犬不相饶。"
        ],
        "title": "城狐",
        "id": "dc96b4b5-7faf-4a88-b63a-674619fa03c3"
    },
    {
        "author": "曾丰",
        "paragraphs": [
            "依附宜灵寖陆梁，乘人切忌肆为殃。",
            "不知猫在旁窥伺，纔堕其机辄中肠。"
        ],
        "title": "社鼠",
        "id": "c1df39ca-6bb6-4e3f-90a4-3151de07d526"
    },
    {
        "author": "曾丰",
        "paragraphs": [
            "尧自牵牛舜着鞭，虽劳未必适牛天。",
            "君今驯养犊成牯，饱卧太虚游自然。"
        ],
        "title": "题水牯庵  其一",
        "id": "4469ccde-f324-4104-a4c2-cfa958e5cec7"
    },
    {
        "author": "曾丰",
        "paragraphs": [
            "三十余年不踏泥，其如犹有角和蹄。",
            "何当纪渻重驯养，四十日间如木鸡。"
        ],
        "title": "题水牯庵  其二",
        "id": "84a096d4-571c-4fea-b450-791457e81926"
    },
    {
        "author": "曾丰",
        "paragraphs": [
            "吾宗叱驭闯贤关，笔涌长江挟泰山。",
            "余子望风俱辟易，且容瑞豹露文斑。"
        ],
        "tags": [
            "泰山",
            "长江"
        ],
        "title": "送石江曾元英赴太学补  其一",
        "id": "fef626aa-a42a-4c86-bb49-b914a2801648"
    },
    {
        "author": "曾丰",
        "paragraphs": [
            "万物不移三百篇，得鱼固自久忘筌。",
            "绪余一醒冬烘眼，快着长安得隽鞭。"
        ],
        "title": "送石江曾元英赴太学补  其二",
        "id": "6f62c4eb-66da-4e42-9dc9-4a0545194968"
    },
    {
        "author": "曾丰",
        "paragraphs": [
            "临邛界里杏花村，戏着家人犊鼻裩。",
            "试问长卿躬涤器，何如作赋献金门。"
        ],
        "title": "壬戌二月十九日都巡李叔永躬按酒课于会田市二十八日闻余且至还家若相避然赋三绝  其一",
        "id": "c0026b25-eed0-453b-9d37-1d227d506be3"
    },
    {
        "author": "曾丰",
        "paragraphs": [
            "宜城桑落有堪沽，三百青铜岂是无。",
            "不饮桃花不相笑，桃花知道欠当垆。"
        ],
        "title": "壬戌二月十九日都巡李叔永躬按酒课于会田市二十八日闻余且至还家若相避然赋三绝  其二",
        "id": "59b7a10e-c534-4d9e-ae11-2ba7aa29fb31"
    },
    {
        "author": "曾丰",
        "paragraphs": [
            "主人未叱曲车回，客子涎流口欲开。",
            "阮籍已收青眼去，陶潜休望白衣来。"
        ],
        "title": "壬戌二月十九日都巡李叔永躬按酒课于会田市二十八日闻余且至还家若相避然赋三绝  其三",
        "id": "9816ec22-97cf-4119-aa7e-84e8f72ebc1a"
    },
    {
        "author": "曾丰",
        "paragraphs": [
            "今难复用古橧巢，头上应须盖把茅。",
            "金屋少为书所绐，数椽新拟卜西郊。"
        ],
        "title": "彭澄之告以卜筑佐之一缗一石二绝句以为亲旧倡  其一",
        "id": "57b61084-67b7-4e34-a134-831dbe108eff"
    },
    {
        "author": "曾丰",
        "paragraphs": [
            "家无储粟况储钱，佐费吾其以义先。",
            "一石一缗未为厚，量渠背负与腰缠。"
        ],
        "title": "彭澄之告以卜筑佐之一缗一石二绝句以为亲旧倡  其二",
        "id": "7fa87de6-4f82-482a-8a24-bd195da2f048"
    },
    {
        "author": "曾丰",
        "paragraphs": [
            "败屋犹余茅不多，其如凌雨震风何。",
            "破谁一部悭贪相，还我数间安乐窝。"
        ],
        "title": "代董华卿以葺庐无力告于亲旧间  其一",
        "id": "1fd12d63-354a-46b4-b0a6-f6185242f99c"
    },
    {
        "author": "曾丰",
        "paragraphs": [
            "辟谷无方强忍贫，今难于忍以情陈。",
            "不反君眼青为白，可使吾庐故作新。"
        ],
        "title": "代董华卿以葺庐无力告于亲旧间  其二",
        "id": "e5decc90-a537-41a9-8494-5d0a2ec43514"
    },
    {
        "author": "曾丰",
        "paragraphs": [
            "为亲未葬走人门，首有涪翁诗案存。",
            "试为君家一拈出，麦舟故事几人援。"
        ],
        "title": "邓节仲卒而未葬其孤与祖以其情诉赋绝句授之为持以呈其亲旧间",
        "id": "f8e5101d-c0a8-43e4-bc38-8b3800faa20f"
    },
    {
        "author": "曾丰",
        "paragraphs": [
            "何人彼岸幻长虹，接引众生入大通。",
            "彼此本来无间断，度人了後勿论功。"
        ],
        "title": "寄题盘山云峰通济桥  其一",
        "id": "52759dc5-85b7-42a5-877f-203e9350633e"
    },
    {
        "author": "曾丰",
        "paragraphs": [
            "通往通来无四旁，津梁未必不相妨。",
            "吾行拗折津梁柱，尽放途人蹈大方。"
        ],
        "title": "寄题盘山云峰通济桥  其二",
        "id": "270d0371-d35f-40b9-9c3c-1b52e0a87d70"
    },
    {
        "author": "曾丰",
        "paragraphs": [
            "作成大小几毛公，妙出毫厘入大通。",
            "贮雾含云策勋後，藏锋戢颖豹囊中。"
        ],
        "title": "赠庐陵笔工萧昶",
        "id": "f7b11303-fef5-4db0-b5ef-cfb9644cf59a"
    },
    {
        "author": "曾丰",
        "paragraphs": [
            "一段月中秋气清，沦枝浃叶况精英。",
            "学人鼻观饱参罢，七窍通融四体轻。"
        ],
        "title": "逆旅主人家园木犀始开谨辍两握副以二绝句驰上富阳陈大夫  其一",
        "id": "0172b647-9b8d-41be-94c1-519600754518"
    },
    {
        "author": "曾丰",
        "paragraphs": [
            "月里秋犹未满机，人间风露发其微。",
            "悬知朱墨长生睡，急诏黄香略解围。"
        ],
        "title": "逆旅主人家园木犀始开谨辍两握副以二绝句驰上富阳陈大夫  其二",
        "id": "c7af204d-fbaa-4cd5-a875-845582814b46"
    },
    {
        "author": "曾丰",
        "paragraphs": [
            "万里江山遶画栏，要犹未离色尘间。",
            "眼高更不着羣有，独与太空相往还。"
        ],
        "title": "妙山孙元济建阁江濒以馆往来士大夫余取韩文公瞰临眇空阁之句题以眇空赋三绝句  其一",
        "id": "f8eb8c00-8110-4f4b-8f69-4d92fc0db346"
    },
    {
        "author": "曾丰",
        "paragraphs": [
            "未惯观空空可观，更参向上一机关。",
            "大通与我合为一，眼自有余空自悭。"
        ],
        "title": "妙山孙元济建阁江濒以馆往来士大夫余取韩文公瞰临眇空阁之句题以眇空赋三绝句  其二",
        "id": "42341a22-9458-44e9-8076-e2e281c572d9"
    },
    {
        "author": "曾丰",
        "paragraphs": [
            "真空元在我胸中，自外观之枉费功。",
            "熟视主人参透处，也无实相也无空。"
        ],
        "title": "妙山孙元济建阁江濒以馆往来士大夫余取韩文公瞰临眇空阁之句题以眇空赋三绝句  其三",
        "id": "4cfa3a8c-2625-48cb-b025-59036b4954a2"
    },
    {
        "author": "曾丰",
        "paragraphs": [
            "相逢初不出相期，笑见熙间喜见眉。",
            "总是庐陵老禅客，未询其价已先知。"
        ],
        "title": "乡友严上舍过我妙山逆旅中示二绝句随继韵谢  其一",
        "id": "6a7e596f-9826-4bbb-a579-842cc5d7ce5e"
    },
    {
        "author": "曾丰",
        "paragraphs": [
            "诗交便是可忘年，要结江西一段缘。",
            "先觉恐犹资後觉，觉机无後亦无先。"
        ],
        "title": "乡友严上舍过我妙山逆旅中示二绝句随继韵谢  其二",
        "id": "3cc079f9-93c9-44a5-8b26-01eb6e7166a0"
    },
    {
        "author": "曾丰",
        "paragraphs": [
            "三向稚松争短长，西偏老竹绝炎凉。",
            "千寻以上有秋色，万亩之间无夕阳。"
        ],
        "title": "山谷诗集有题凈因寺壁二绝句未知寺在何处甲子秋余游富阳妙山之凈因寺用次山谷韵书以遗寺僧如智  其一",
        "id": "54593095-e4cc-4a5d-85c5-5f7e6d4f10d5"
    },
    {
        "author": "曾丰",
        "paragraphs": [
            "迂路游山信爱山，偷闲疑未是真闲。",
            "烟霞谢事其容傲，猿鹤知机也意阑。"
        ],
        "title": "山谷诗集有题凈因寺壁二绝句未知寺在何处甲子秋余游富阳妙山之凈因寺用次山谷韵书以遗寺僧如智  其二",
        "id": "bb348964-2e74-47ff-8ca1-effdb5ec7748"
    },
    {
        "author": "曾丰",
        "paragraphs": [
            "神融气会李淳风，收拾干坤风鉴中。",
            "莫怪人前言者中，何逃物外眼之空。"
        ],
        "title": "赠玉牒道人  其一",
        "id": "a5432bbe-d25b-4eff-8c4e-018cb7ba15db"
    },
    {
        "author": "曾丰",
        "paragraphs": [
            "过情君勿许迁除，屈指吾年六十余。",
            "晚景固犹多暇日，全工仅可了残书。"
        ],
        "title": "赠玉牒道人  其二",
        "id": "bde2f3ac-7c79-4799-a00e-eac0231fc0be"
    },
    {
        "author": "曾丰",
        "paragraphs": [
            "走俗何如学步虚，出家犹欠护身符。",
            "凭谁成就奇男子，径自归投大丈夫。"
        ],
        "title": "儒家子刘宗庆发披戴愿赠二绝句俾藉之以谒乐于成人之美者  其一",
        "id": "ef7018b5-e3c0-437e-8e27-a1c8a38cf022"
    },
    {
        "author": "曾丰",
        "paragraphs": [
            "未得黄冠换白襕，不妨持钵乞坛间。",
            "要还少室山人愿，须破多金长者悭。"
        ],
        "title": "儒家子刘宗庆发披戴愿赠二绝句俾藉之以谒乐于成人之美者  其二",
        "id": "3565a5d9-ff2b-4c03-8750-f42a9689d99c"
    },
    {
        "author": "曾丰",
        "paragraphs": [
            "寻常鹂在柳间鸣，娇色娇声两尽情。",
            "兹妞尔娇明弄色，御沟何恨笑吞声。"
        ],
        "title": "有售画于余令作杨柳黄鹂池塘萱草既成可观用随其题赋二绝句  其一",
        "id": "d6367a6a-b657-4be4-89f5-e8ecee99ce4a"
    },
    {
        "author": "曾丰",
        "paragraphs": [
            "一段池塘萱草奇，其形便画理便诗。",
            "到离形处画之妙，诗妙更无形可离。"
        ],
        "title": "有售画于余令作杨柳黄鹂池塘萱草既成可观用随其题赋二绝句  其二",
        "id": "10d629d1-6a20-43ed-9c2c-b84e91fd82ec"
    },
    {
        "author": "曾丰",
        "paragraphs": [
            "豫章名胜二三公，分置谏坡枢府中。",
            "公更归为吾道重，涪翁不得擅宗工。"
        ],
        "title": "送胡平一赴召六绝  其一",
        "id": "d5b03f66-1f1d-4fa5-b6d3-8dd87ddf808d"
    },
    {
        "author": "曾丰",
        "paragraphs": [
            "汝颍初陪长者游，齿牙名理晋风流。",
            "讨论周易开端处，涵泳羲皇向上头。"
        ],
        "title": "送胡平一赴召六绝  其二",
        "id": "20910fd1-7826-456e-9775-8337296c3351"
    },
    {
        "author": "曾丰",
        "paragraphs": [
            "学校不兴名教衰，公其一力主张之。",
            "三千弟子还初籍，六一先生入後碑。"
        ],
        "title": "送胡平一赴召六绝  其三",
        "id": "0808ae10-c24a-4654-b464-37df430857b9"
    },
    {
        "author": "曾丰",
        "paragraphs": [
            "此邦名分久无知，初政专精立等夷。",
            "与我军民新耳目，还他天地旧尊卑。"
        ],
        "title": "送胡平一赴召六绝  其四",
        "id": "dcea7372-46f0-48d1-aa03-ec3fc04a4fea"
    },
    {
        "author": "曾丰",
        "paragraphs": [
            "诏归台阁侍从容，名节相高气自雄。",
            "攘臂何愁难倒海，抬头不畏有颓嵩。"
        ],
        "title": "送胡平一赴召六绝  其五",
        "id": "c48d7807-59b3-433e-bf16-07788592aa28"
    },
    {
        "author": "曾丰",
        "paragraphs": [
            "匪旦参兮伊夕枢，收藏名迹不容书。",
            "史官强立功臣传，房杜无功功有余。"
        ],
        "title": "送胡平一赴召六绝  其六",
        "id": "1f2dd57b-cf83-4646-bdb6-32b108f286e6"
    },
    {
        "author": "曾丰",
        "paragraphs": [
            "邻山三五百为曹，气伏心降让我高。",
            "独秀不知为独秀，退然自视一秋毫。"
        ],
        "title": "题徐子比独秀亭  其一",
        "id": "788009c4-a767-401a-b813-02bd3e3048cc"
    },
    {
        "author": "曾丰",
        "paragraphs": [
            "之子于人第一流，于山也独拔其尤。",
            "高亭未与山相称，直起元龙百尺楼。"
        ],
        "title": "题徐子比独秀亭  其二",
        "id": "213c2b03-d974-4bde-b313-efa18f053a37"
    },
    {
        "author": "曾丰",
        "paragraphs": [
            "百年中表朱陈宅，十世婚姻嫁娶图。",
            "词翰所形高谊激，子孙其忍旧盟渝。"
        ],
        "title": "观故中书舍人张公所书时氏家系",
        "id": "c15054ae-bc67-4877-9fa9-9eafd9174397"
    },
    {
        "author": "曾丰",
        "paragraphs": [
            "妙龄徒手掇科名，发轫风云九万程。",
            "捷径何妨聊决起，通途自分且徐行。"
        ],
        "title": "迎仓使李监丞八绝  其一",
        "id": "ab37b6b7-75f7-47db-b790-88caad52784b"
    },
    {
        "author": "曾丰",
        "paragraphs": [
            "一尉初收百里尘，一同寻访万家春。",
            "留中幸到争先处，请外甘为勇退人。"
        ],
        "title": "迎仓使李监丞八绝  其二",
        "id": "99189029-6262-4391-8018-2a842ee8e797"
    },
    {
        "author": "曾丰",
        "paragraphs": [
            "星屏熊轼两从容，未始论功莫大功。",
            "南剑人人无剑气，宜春在在有春风。"
        ],
        "title": "迎仓使李监丞八绝  其三",
        "id": "a963f3fa-b0a5-49fb-89d7-569686961db0"
    },
    {
        "author": "曾丰",
        "paragraphs": [
            "二十余年两度来，来宾莲幕主霜台。",
            "今吾犹是故吾尔，白眼岂须青眼哉。"
        ],
        "title": "迎仓使李监丞八绝  其四",
        "id": "2c33e0ca-69a6-4c18-95da-b8f5feeb8b5d"
    },
    {
        "author": "曾丰",
        "paragraphs": [
            "入境诹民察吏余，罗浮赏罢更丰湖。",
            "相迎鱼鸟如相告，车骑今回又较都。"
        ],
        "title": "迎仓使李监丞八绝  其五",
        "id": "2d1c4682-396d-427b-a721-7caeb060259e"
    },
    {
        "author": "曾丰",
        "paragraphs": [
            "农瓶无粟可重搜，官帑钱犹地上流。",
            "望我方来观俗使，从今且作富民侯。"
        ],
        "title": "迎仓使李监丞八绝  其六",
        "id": "93b3165e-414d-43fa-b9ea-e0c1a543cd37"
    },
    {
        "author": "曾丰",
        "paragraphs": [
            "南海江山鬰所怀，今晨何喜夙容开。",
            "一千里外行人报，二十年前知己来。"
        ],
        "title": "迎仓使李监丞八绝  其七",
        "id": "07521bb4-b4c4-4992-a2ad-b68f007ab362"
    },
    {
        "author": "曾丰",
        "paragraphs": [
            "同游漕幕旧三宾，台府两为新主人。",
            "应念江西撙斋老，长裾犹曳幕中尘。"
        ],
        "title": "迎仓使李监丞八绝  其八",
        "id": "36b91975-1289-4112-99fb-63ef43c0560d"
    },
    {
        "author": "曾丰",
        "paragraphs": [
            "僧与白云同住山，梦同云出觉同还。",
            "勿移枕席下堂去，堂下吾疑是世间。"
        ],
        "title": "题悟性寺卧云堂呈源上人  其一",
        "id": "575d11f0-8b4c-4d83-bfdc-ea854cbb6cad"
    },
    {
        "author": "曾丰",
        "paragraphs": [
            "一片闲云逗半空，僧闲况复与云同。",
            "梦中不向华胥路，直出无何入大通。"
        ],
        "title": "题悟性寺卧云堂呈源上人  其二",
        "id": "7383031d-cb9a-4234-b685-23d71644f322"
    },
    {
        "author": "曾丰",
        "paragraphs": [
            "渠侬高卧傲吾徒，不道吾徒反傲渠。",
            "渠不得云无卧处，吾元自与太空俱。"
        ],
        "title": "题悟性寺卧云堂呈源上人  其三",
        "id": "90973456-8281-4763-8f69-73bbd1f8553d"
    },
    {
        "author": "曾丰",
        "paragraphs": [
            "博落山中黄子杨，少从李生受仙方。",
            "道成初试飞升步，引手蟾宫折桂香。"
        ],
        "title": "贺广东黄漕生辰六绝  其一",
        "id": "30d7b22b-01e2-4ee4-9f94-6e07d90ce445"
    },
    {
        "author": "曾丰",
        "paragraphs": [
            "诏会蟾宫籍里人，召还仙阙作仙宾。",
            "王宫专席谈先圣，朝路分班谒上真。"
        ],
        "title": "贺广东黄漕生辰六绝  其二",
        "id": "5ae72e4d-357e-4853-a976-b469b42b1f76"
    },
    {
        "author": "曾丰",
        "paragraphs": [
            "奏事口含鸡舌香，仙宾俄又作仙郎。",
            "汉留不住王中散，又驾仙风出帝乡。"
        ],
        "title": "贺广东黄漕生辰六绝  其三",
        "id": "b19c0e07-c799-4296-a7e4-40daba370ef7"
    },
    {
        "author": "曾丰",
        "paragraphs": [
            "计台使长秘书丞，一士去天三馆轻。",
            "行诏仙郎主仙监，道山风月倍光明。"
        ],
        "title": "贺广东黄漕生辰六绝  其四",
        "id": "84eee5e3-0dae-43af-8448-07a277f4a9c1"
    },
    {
        "author": "曾丰",
        "paragraphs": [
            "数从仙伯至仙公，一岁一迁三岁中。",
            "三岁三迁吾事足，归骄明月弄清风。"
        ],
        "title": "贺广东黄漕生辰六绝  其五",
        "id": "d285507d-c7f3-41e9-9866-5b62c337044f"
    },
    {
        "author": "曾丰",
        "paragraphs": [
            "上界仙官执礼勤，逍遥归入散仙羣。",
            "百千岁後人相识，白石山前黄老君。"
        ],
        "title": "贺广东黄漕生辰六绝  其六",
        "id": "4ef64139-fe17-4389-bd78-c39302332cdd"
    },
    {
        "author": "曾丰",
        "paragraphs": [
            "舌端偷得不传机，说破人生不载疑。",
            "造物密教传写信，秋风已为长蟾枝。",
            "平时拍手傥来话，今日回头真个奇。",
            "除却唐朝袁与李，问君此外更饶谁。"
        ],
        "title": "赠相士",
        "id": "0f5dd77a-2af3-4524-8395-0f5e74b03db8"
    },
    {
        "author": "曾丰",
        "paragraphs": [
            "里社鸣连日，黄河清九湾。",
            "干坤和气满，朝野太平还。",
            "星斓荆州界，光流兰殿间。",
            "阶蓂犹美少，篱菊具花悭。",
            "祥吹哗铜律，欢声塞卫环。",
            "天资岐更嶷，渊德雅而娴。",
            "银榜题新出，桑弧挂未弯。",
            "双龙牢国本，三善系人寰。",
            "墙石涂深碧，车轮刷浅斑。",
            "诞弥今月是，宴馔两宫颁。",
            "鱼藻清游急，铜龙白昼闲。",
            "承华门可款，博望客难攀。",
            "曾玷瀛洲选，仍联甪里班。",
            "梦虽疎角观，足未遽商山。",
            "江右新持节，吴头旧逼蛮。",
            "五云依远庇，三祝护童颜。"
        ],
        "title": "代贺皇太子生日",
        "id": "9214e9b2-d6d8-4402-bf23-4377f8363c75"
    },
    {
        "author": "曾丰",
        "paragraphs": [
            "运转黄河旧，波澄少海清。",
            "菊篱浮喜色，兰殿沸欢声。",
            "岐嶷亲王羡，聪明左右惊。",
            "英姿涵玉裕，册礼建蛮精。",
            "入省龙楼晚，归休鹤禁晴。",
            "讲筵心会道，宾苑礼通情。",
            "诞日愉谣满，储庭瑞彩盈。",
            "两宫筵具渥，六佾舞仪轻。",
            "静念孤踪远，曾叨四友荣。",
            "尚稽陪角绮，遥祝寿籛铿。"
        ],
        "title": "代贺皇太子生日",
        "id": "25881fef-1f28-4d7e-9b31-03792b3a2196"
    },
    {
        "author": "曾丰",
        "paragraphs": [
            "尧寿元非啜雉羹，秦皇汉武却营营。",
            "有心去采三山药，何似归休一日兵。"
        ],
        "title": "闻德寿皇帝庆七十",
        "id": "afa930e5-1b2f-43d1-94f1-305af15f95ad"
    },
    {
        "author": "曾丰",
        "paragraphs": [
            "古庙秋深栗叶红，绿沉金鏁尚英风。",
            "鹄书示子今来少，谁似当年矍铄翁。"
        ],
        "title": "伏波庙",
        "id": "983fdf81-58ec-435e-8243-f77dd3047da5"
    },
    {
        "author": "曾丰",
        "paragraphs": [
            "稚年曾未覩风标，瀚海初闻拔俊髦。",
            "国子先生曾并席，蓬莱学士看挥毫。",
            "量涵万顷沧溟阔，气吐千寻太华高。",
            "述性妙思穷孔孟，指南余藻屈雄褒。",
            "谈经落落鉴遒铎，飞步僊僊踏海鳌。",
            "忠力敢前轻履尾，刚肠一决快吹毛。",
            "归来有意成陶赋，谪去无言吊楚骚。",
            "志不下人宁碌碌，时非知我但嚣嚣。",
            "吴江春水寻幽寺，越岭秋风听怒涛。",
            "宣室鬼神灵语断，长安钟鼓梦思劳。",
            "广陵南隔迷桑梓，泗水东来照节旄。",
            "威憺四隅消警吠，惠流比屋乐耕缫。",
            "真仙应祝通时泽，朽骨平冤息夜号。",
            "潇洒幅巾忘梦觉，清凉丈室笑熏膏。",
            "淮阳大节孤尤峻，吏部雄材晚更豪。",
            "滥使执经称弟子，虚烦解榻下功曹。",
            "曾迷马祖山前鹿，顿悟华亭水底篙。",
            "细札忽闻更屏翰，高牙俄见列弓刀。",
            "照回天子今方晤，怒拂龙颜昔未遭。",
            "屈指陪京非久驻，太平功业待伊皋。"
        ],
        "title": "送孙莘老移知南京",
        "id": "e1449207-e3b8-473c-944b-9b01bd62a49f"
    },
    {
        "author": "曾丰",
        "paragraphs": [
            "吾州背山面江流，一雨便有泛溢忧。",
            "况复梅霖倒江海，白昼汹若龙移湫。",
            "眼看上流没高树，下流屋庐渺无处。",
            "君不见甲子之岁至甲申，如此灾变已三度。"
        ],
        "title": "甲申大水  其一",
        "id": "ea5b365c-a024-4784-98a2-d966e9541155"
    },
    {
        "author": "曾丰",
        "paragraphs": [
            "歙水震荡方流东，婺水南来塞其冲。",
            "二水争雄屹不去，孤城汇为河伯宫。",
            "经旬水落流民复，身在不用嗟无屋。",
            "君不见去年金人破淮壖，城郭千里无人烟。"
        ],
        "title": "甲申大水  其二",
        "id": "bd5cd5b0-54b2-44af-839e-8f3156fffcf9"
    },
    {
        "author": "曾丰",
        "paragraphs": [
            "天公哀此生人苦，潸然出涕洒下土。",
            "五昼五夜涕不已，平陆成河山作渚。",
            "是方为邑本漥下，今者之变顷未覩。",
            "何止人家水半扉，或压或溺遍处所。",
            "居家老稚几为鱼，夜乘一叶投山坞。",
            "虽知此邦祸可免，颇念吾庐欹莫拄。",
            "朝登山巅聊放目，流尸蔽江可胜数。",
            "何处奔洪之所挤，一旦至斯辜非汝。",
            "天公用是涕愈流，阳侯正自喜且舞。",
            "我愿天公且收涕，忧之反伤亦奚补。",
            "但令老眼开日月，苍生自然得安堵。"
        ],
        "title": "辛丑大水",
        "id": "cb0dda61-1f35-4579-b35c-26c001eea9a0"
    },
    {
        "author": "曾丰",
        "paragraphs": [
            "参差鸳瓦封清霜，玉虬荐瑞初腾骧。",
            "三山一夜应图谶，晓来沙碛堪褰裳。",
            "莹煌戟户挂弧矢，瑞气氤氲结霞绮。",
            "帝令来作金鼎和，趁得寒梅雪香蕊。",
            "精神照座如神仙，滔滔挥翰倾河源。",
            "杜诗韩笔继骚雅，凤髓鸾胶家世传。",
            "皇皇辔络辉乡国，春逐霜蹄满南陌。",
            "禁城龙阁俨图书，班近天颜还咫尺。",
            "泥书细札九天飞，好看锦衣蒙衮知。",
            "亨时得路方平坦，沙堤荦错黄金羁。",
            "年年爱日回南陆，庆寿阶庭照兰玉。",
            "南陆仙翁识姓名，星官曾见刊琼箓。"
        ],
        "title": "寿陈龙图",
        "id": "3a1e2ce9-5f79-4f62-879d-ed91459b585e"
    },
    {
        "author": "曾丰",
        "paragraphs": [
            "氤氲犹积气，肤寸忽层阴。",
            "甘雨新来足，青山旧隠深。",
            "随缘酬万物，闻早遂初心。",
            "彭泽曹溪意，亭前无古今。"
        ],
        "title": "游南山",
        "id": "b40d5b6e-4655-4fe3-8ed3-31671a000e4d"
    },
    {
        "author": "曾丰",
        "paragraphs": [
            "岩岩风采百工师，龙马精神海鹤姿。",
            "宫女犹传洞箫赋，都人今作衮衣诗。",
            "幸逢尧舜登贤日，正是皋夔相国时。",
            "圣主伫知宣室事，甘棠何止郡人思。"
        ],
        "title": "寿林中书  其一",
        "id": "9a83827c-9f10-458c-8eaa-6a0697198494"
    },
    {
        "author": "曾丰",
        "paragraphs": [
            "凤历推来恰半千，高名千古重于山。",
            "降因天下思姚宋，世有斯文属孔颜。",
            "异俗已传吾父至，中原今仗老臣安。",
            "玺书几日来宣室，走马传宣夹路看。"
        ],
        "title": "寿林中书  其二",
        "id": "20752106-9477-42b7-aedd-64545ef8ffc1"
    },
    {
        "author": "曾丰",
        "paragraphs": [
            "四镇名藩忽十春，平生材术老经纶。",
            "古来学问须行己，曾向艰危不爱身。",
            "许国莫疑勋业大，倾朝共羡宠光频。",
            "从今更觉功名重，正是人间五福人。"
        ],
        "title": "寿林中书  其三",
        "id": "76c05346-9765-4359-a88d-9624d63aaac9"
    },
    {
        "author": "曾丰",
        "paragraphs": [
            "故阁峥嵘已劫灰，又看新阁上烟煤。",
            "断碑无日不浓墨，古砌新秋犹杂苔。",
            "江阔鸟疑飞不过，风轻帆远趁先开。",
            "天高地迥诗囊小，收拾不多空一来。"
        ],
        "tags": [
            "滕王阁"
        ],
        "title": "再游登滕王阁",
        "id": "c20e69a4-a016-4b29-a814-2de5b4bb3af1"
    },
    {
        "author": "曾丰",
        "paragraphs": [
            "湘江之水青悠悠，沧江宛在江中流。",
            "猗兰青青结幽思，杜若纷纷生远愁。",
            "前湾瞥见一渔艇，何处飞来双白鸥。",
            "帝子不归烟雨暮，参差吹断楚天秋。"
        ],
        "title": "陈子尚沧洲趣",
        "id": "0a385a93-8880-426b-bf67-1645a1f4c6b4"
    },
    {
        "author": "曾丰",
        "paragraphs": [
            "曾谓东风意向偏，也从僻处放春妍。",
            "山山长草青无间，树树成阴绿不专。",
            "黠兽幽居疑辟地，俊禽高举欲登天。",
            "物情不一吾何择，出处升沉任自然。"
        ],
        "title": "颓春涉途",
        "id": "8dac2288-7b25-4fd6-933d-a252861b2486"
    },
    {
        "author": "曾丰",
        "paragraphs": [
            "受命钟材不已凉，未论道德与文章。",
            "晚谋事事成迂叟，羁迹年年是漫郎。",
            "锐意向前旋磨蚁，灰心求退触藩羊。",
            "车中幸有司南柄，试与迷途指大方。"
        ],
        "title": "呈罗春信",
        "id": "f5991bb2-82f2-4206-80f0-41e273ff33a0"
    },
    {
        "author": "曾丰",
        "paragraphs": [
            "归欤无可答休休，小放吾心与目流。",
            "山不去门如自售，云无留意似他求。",
            "有如许柏得能古，都几何松若个幽。",
            "更有疎梅修竹在，其他莫与子孙谋。"
        ],
        "title": "闲居幽步",
        "id": "99cc0f8c-08d8-4833-8dfc-e2447a39bf3f"
    },
    {
        "author": "曾丰",
        "paragraphs": [
            "求仁亦多途，取近惟一路。",
            "内恕以及人，知君用心处。"
        ],
        "title": "方稚川恕斋五绝  其一",
        "id": "911e5ec2-1a67-43fa-8fe6-de02e3296ef8"
    },
    {
        "author": "曾丰",
        "paragraphs": [
            "安宅旷弗居，浪自分彼己。",
            "傥由恕门归，天下一人耳。"
        ],
        "title": "方稚川恕斋五绝  其二",
        "id": "4ef17b28-856e-4799-bf04-f3f5e16a4efe"
    },
    {
        "author": "曾丰",
        "paragraphs": [
            "此道固非浅，圣门两三人。",
            "佳名长在眼，无实勿为宾。"
        ],
        "title": "方稚川恕斋五绝  其三",
        "id": "5006993c-6440-4612-8cdf-289a640870c9"
    },
    {
        "author": "曾丰",
        "paragraphs": [
            "一心贯羣伦，乃是吾祖事。",
            "耳孙不绳武，愧子两大字。"
        ],
        "title": "方稚川恕斋五绝  其四",
        "id": "9c94cf22-1954-43a3-a87e-985e9a61fce3"
    },
    {
        "author": "曾丰",
        "paragraphs": [
            "视後而着鞭，书此以自儆。",
            "一言行终身，要处君已领。"
        ],
        "title": "方稚川恕斋五绝  其五",
        "id": "ee4ad4ed-66c5-40f3-b6fe-963d48f2390e"
    },
    {
        "author": "曾丰",
        "paragraphs": [
            "绛玉裁花碧玉茎，亭亭香远韵逾清。",
            "羣仙竞倚西风笑，为报临淮政已成。"
        ],
        "title": "值侯修学趣儒人稍急因遗莲花莲实西瓜于吾宗翔叔作诗以勉之  其一",
        "id": "1c902401-0cf0-4011-85e8-a1d8349ae800"
    },
    {
        "author": "曾丰",
        "paragraphs": [
            "珠房颗颗绿英英，兴味超然芹藻馨。",
            "不必铁槌挝碎却，苦心应念子衿青。"
        ],
        "title": "值侯修学趣儒人稍急因遗莲花莲实西瓜于吾宗翔叔作诗以勉之  其二",
        "id": "b7832144-9910-42b6-8e63-0aab437f9ad4"
    },
    {
        "author": "曾丰",
        "paragraphs": [
            "绀色球儿护水晶，味甘如蜜冷如冰。",
            "香风飘满葵丘戍，散与鸮林解鬰蒸。"
        ],
        "title": "值侯修学趣儒人稍急因遗莲花莲实西瓜于吾宗翔叔作诗以勉之  其三",
        "id": "1f309e4e-b605-46fb-a5f6-7397ad9b3717"
    },
    {
        "author": "曾丰",
        "paragraphs": [
            "公家事毕更何为，回眷钱塘臂欲飞。",
            "留客故人虽意厚，倚门有母待儿归。"
        ],
        "title": "留别金陵故旧",
        "id": "4db9c3ac-d9dc-4f22-949e-e187521dba39"
    },
    {
        "author": "曾丰",
        "paragraphs": [
            "草径蜿蜒十里闲，云关若在画图看。",
            "万松密翠地无影，一水长清天自寒。"
        ],
        "title": "踈山",
        "id": "060eccc5-f69f-4a1d-872b-30a469f8f764"
    },
    {
        "author": "高元之",
        "paragraphs": [
            "危亭上拂烟雾光，苍崖深到蛟螭穴。",
            "天河飞来破山翠，寒入疎林风自发。",
            "翻珠错玉无时歇，岩前散作千秋雪。",
            "寒声萧萧凛毛发，白云朵朵翔空灭。",
            "飞流溅沫入毫端，天与一诗为题绝。"
        ],
        "title": "题雪窦飞雪亭",
        "id": "60866ee4-b86d-4aef-9494-a72b6fe8b677"
    },
    {
        "author": "高元之",
        "paragraphs": [
            "雪窦深云处，相携到乳泉。",
            "沙田春事晚，山寺野花妍。",
            "香饭饥南烛，丹房记景天。",
            "仙居应六八，更欲上风烟。"
        ],
        "title": "雪窦寺",
        "id": "e83985e2-62d5-4515-8d01-70a655682bc1"
    },
    {
        "author": "高元之",
        "paragraphs": [
            "路自崎岖心自平，云扃无锁但徐行。",
            "松风石溜含悲怨，中有樵夫度岭声。"
        ],
        "title": "小晦岭",
        "id": "b65c466e-1c1c-4375-8e0b-edad617af811"
    },
    {
        "author": "高元之",
        "paragraphs": [
            "大晦出小晦，过尽山峰翠。",
            "寒云抱幽石，枯卉老壖濑。",
            "沿流路偪侧，当道屋破碎。",
            "却立重回首，瀑布泻云背。"
        ],
        "title": "大小晦山",
        "id": "07236e30-1531-4246-8d0a-ac18e02841ea"
    },
    {
        "author": "高元之",
        "paragraphs": [
            "杨花剩得晴方好，榆荚其如世上贫。",
            "花向喜中看更好，分明春色解欺人。"
        ],
        "title": "长汀即事",
        "id": "1b49efc5-155e-4922-9dee-58a3656b386a"
    },
    {
        "author": "高元之",
        "paragraphs": [
            "洒窗蚕食叶，入竹蟹行沙。"
        ],
        "title": "句",
        "id": "339eac6f-08ab-4b2a-934f-bf7c30222f30"
    },
    {
        "author": "释德辉",
        "paragraphs": [
            "竹笋初生牛犊角，蕨芽新长小儿拳。",
            "旋挑野菜炊香饭，便是江南二月天。"
        ],
        "title": "新笋",
        "id": "4ed1cfb8-4eb1-4546-a054-bcf04e3db9ff"
    },
    {
        "author": "释德辉",
        "paragraphs": [
            "一生无利亦无名，圆顶方袍自在行。",
            "道念只从心上起，禅机俱向舌根生。",
            "百千万劫假非假，六十三年真不真。",
            "今向无名丛内去，不遗一物在南屏。"
        ],
        "title": "辞世偈",
        "id": "81b97df2-9e25-4d27-bc7f-6f99efb8f6b9"
    },
    {
        "author": "刘甲",
        "paragraphs": [
            "山围梓蜀千秋景，水接东吴万里天。"
        ],
        "title": "句  其一",
        "id": "7f99b0f3-ac46-4c64-b2f6-b4cea81f4a77"
    },
    {
        "author": "刘甲",
        "paragraphs": [
            "一川带绕三平岛，万巘环趋两翠峦。"
        ],
        "title": "句  其二",
        "id": "8b70635a-e7f4-40f0-8956-28bc1fc375c4"
    },
    {
        "author": "赵善涟",
        "paragraphs": [
            "家山迢递白云遮，行役偏愁去路赊。",
            "朝涉桐江寒入胫，夜眠孤馆梦归家。",
            "几年城市成春梦，万古江山阅岁华。",
            "若问归装何所有，担头只许插梅花。"
        ],
        "title": "瀔水驿中",
        "id": "5071b3c0-24cc-43c1-afe2-e1e515eeae6b"
    },
    {
        "author": "赵善涟",
        "paragraphs": [
            "昆仑失却大龙蟠，迸出层岩一角寒。",
            "初日烟霞翻锦箨，九天风露混琅玕。",
            "香涵老翠山灵护，根透鸿蒙地轴安。",
            "天柱直疑为竹祖，仙翁图作子孙看。"
        ],
        "title": "仙都石笋",
        "id": "8f19915a-93da-4ac9-be8f-7ea303cdefb8"
    },
    {
        "author": "赵善涟",
        "paragraphs": [
            "踏月清诗骨，露华夜已深。",
            "树摇知鸟宿，波静觉鱼沉。",
            "报国惭无术，思亲空有心。",
            "踌躇谁与语，唧唧乱蛩吟。"
        ],
        "title": "池亭夜游",
        "id": "64c3b871-e006-4156-b806-73b5015d32cb"
    },
    {
        "author": "赵善涟",
        "paragraphs": [
            "游子何时返，家山万里余。",
            "望云愁思切，对月赏心疏。",
            "相严烦龟卜，频逢绝雁书。",
            "浮名在京国，系我欲如何。"
        ],
        "title": "怀归",
        "id": "f5b42594-bcbf-4b15-9df9-9e59d60bfbb9"
    },
    {
        "author": "刘光祖",
        "paragraphs": [
            "万竹山中丹叶秋，五峰岩讶白云留。",
            "黄花夹路开无主，青嶂随人翠欲流。"
        ],
        "title": "白云岩",
        "id": "6f2bfd0b-5b56-4796-8a37-627f7998c0a2"
    },
    {
        "author": "刘光祖",
        "paragraphs": [
            "岭似颓城野日荒，关留遗迹界金房。",
            "蜀人初向京西道，是处为家莫断肠。"
        ],
        "title": "诗一首",
        "id": "f83b09e6-bfd6-4cfd-ae65-d79c6d0d0c02"
    },
    {
        "author": "刘光祖",
        "paragraphs": [
            "房州亦是家，守岁落灯花。",
            "乡信长凭雁，僧餐自施鸦。"
        ],
        "title": "除夕",
        "id": "3250833d-cece-4b85-8c52-19fbe200eab6"
    },
    {
        "author": "刘光祖",
        "paragraphs": [
            "晴日喧阗半瘿民，石滩争拾宝玑匀。",
            "夔州踏碛遨头宴，防渚穿珠市尾人。"
        ],
        "title": "穿珠节",
        "id": "f98808c1-1a19-4eab-9d45-e9b939d6c186"
    },
    {
        "author": "刘光祖",
        "paragraphs": [
            "往日房陵怜逐客，物情不觉在天涯。",
            "十年来作六州长，四海共知双鬓华。",
            "封内半为胡敌践，路傍时问野人家。",
            "京山初入京西道，晚景轻风旆脚斜。"
        ],
        "title": "诗一首",
        "id": "c41dc2fc-7b95-4ebe-93f2-74bc4a9bb7ba"
    },
    {
        "author": "刘光祖",
        "paragraphs": [
            "上泉山下石丛丛，小似飞来天竺峰。",
            "草木自腴岩自秀，幽姿不肯入廛中。"
        ],
        "title": "游荆门上泉寺  其一",
        "id": "44526011-dbe4-4f5c-9850-73911a12c6ae"
    },
    {
        "author": "刘光祖",
        "paragraphs": [
            "碧玉潭深黄玉花，莲经听彻便为家。",
            "凭君为我频膏雨，长使村村足稻麻。"
        ],
        "title": "游荆门上泉寺  其二",
        "id": "edac07b3-69ba-4025-9ce8-4bdef066cbfa"
    },
    {
        "author": "刘光祖",
        "paragraphs": [
            "竹院逢僧话，山门扫地迎。",
            "英雄犹有迹，般若太无情。",
            "玉树春阴密，琅玕晚暑清。",
            "半年来往屡，只合送行旌。"
        ],
        "title": "鹤林寺",
        "id": "d5188cbb-06a9-4956-8084-8ee6f144fd62"
    },
    {
        "author": "刘光祖",
        "paragraphs": [
            "女娲山下少人行，涧谷声中一鸟鸣。"
        ],
        "title": "句  其一",
        "id": "a832bb74-4478-478e-ac4a-9acd7a56475b"
    },
    {
        "author": "刘光祖",
        "paragraphs": [
            "同登二乐榭，拟续四贤诗。"
        ],
        "title": "句  其二",
        "id": "2e8e8e35-edb7-401f-b079-c4cc47e7cac6"
    },
    {
        "author": "刘光祖",
        "paragraphs": [
            "思君天阔水悠悠。"
        ],
        "title": "句  其三",
        "id": "eb95539f-00f1-4808-8760-2d13e6b031dd"
    },
    {
        "author": "徐冲渊",
        "paragraphs": [
            "东壁星辰烂不收，夜凉河汉截天流。",
            "芙蓉院静琴三叠，翡翠帘开月一钩。",
            "黄屋非心辞大宝，碧云有意思高秋。",
            "金声玉振掩前作，汉祖空怀猛士忧。"
        ],
        "title": "奉和御制秋怀诗二首  其一",
        "id": "333ab23b-e85b-400f-b3d3-5915d95d523a"
    },
    {
        "author": "徐冲渊",
        "paragraphs": [
            "天末虹蜺晚未收，龙池新雨涨清流。",
            "鸥缘适意频依渚，鱼不贪香懒上钩。",
            "剩喜三边无警报，况当万宝得成秋。",
            "啸歌高蹈羲皇上，不复深贻海内忧。"
        ],
        "title": "奉和御制秋怀诗二首  其二",
        "id": "1ad29614-269f-4684-ae66-285ce42607ae"
    },
    {
        "author": "徐冲渊",
        "paragraphs": [
            "新池碧甃玉回环，一水来从天柱山。",
            "试作流觞拟修禊，兰亭风景坐追还。"
        ],
        "title": "题清音亭  其一",
        "id": "e11308a8-6d7b-44a3-96a2-d554682656b1"
    },
    {
        "author": "徐冲渊",
        "paragraphs": [
            "人间丝竹竞哇淫，只有清流解洗心。",
            "试论此山泉石看，茂林修竹胜山阴。"
        ],
        "title": "题清音亭  其二",
        "id": "0ca4fe79-1eec-4c71-8295-a4d7f726439e"
    },
    {
        "author": "徐冲渊",
        "paragraphs": [
            "泉声饱听玉琮琤，世路羊肠我倦行。",
            "但得一觞仍一咏，不妨高枕寄浮生。"
        ],
        "title": "题清音亭  其三",
        "id": "306dcd43-1f90-40e7-beb2-cd563586f90a"
    },
    {
        "author": "徐冲渊",
        "paragraphs": [
            "老桂吹香古殿秋，琼钟敲处月当楼。",
            "星坛露下斗光冷，天宇云空灏气浮。",
            "羽客朝元锵玉佩，宝熏凝雾霭金虬。",
            "步虚政在千岩上，咫尺高灵想下游。"
        ],
        "title": "中秋夕设醮洞霄宫",
        "id": "a0c5f5d5-2c87-4e65-a9aa-fc06815dbffa"
    }
]