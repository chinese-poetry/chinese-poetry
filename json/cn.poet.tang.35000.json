[
    {
        "author": "司空图",
        "paragraphs": [
            "花落更同悲木落，莺声相续即蝉声。",
            "荣枯了得无多事，只是闲人漫系情。"
        ],
        "title": "上方",
        "id": "75ddcd58-c79c-4b3a-9ca4-7e84c1cfc267"
    },
    {
        "author": "司空图",
        "paragraphs": [
            "黄卷不关兼济业，青山自保老闲身。",
            "一行万里纤尘静，可要张仪更入秦。"
        ],
        "title": "寄王赞学",
        "id": "0092ded3-c8f1-48bd-a28e-4d1c40081910"
    },
    {
        "author": "司空图",
        "paragraphs": [
            "转悲新岁重于山，不似轻鸥肯复还。",
            "朱绂纵教金印换，青云未胜白头闲。"
        ],
        "title": "新节",
        "id": "237c217b-edba-4bce-964c-d48c994b2188"
    },
    {
        "author": "司空图",
        "paragraphs": [
            "一水悠悠一叶危，往来长恨阻归期。",
            "乡关不是无华表，自为多惊独上迟。"
        ],
        "title": "自河西归山二首 一",
        "id": "61cd8313-81aa-4d92-813d-06250a628bff"
    },
    {
        "author": "司空图",
        "paragraphs": [
            "水阔风惊去路危，孤舟欲上更迟迟。",
            "鹤羣长扰三珠树，不借人间一只骑。"
        ],
        "title": "自河西归山二首 二",
        "id": "819bc650-9daf-4dbb-9950-dafd26e7f2f1"
    },
    {
        "author": "司空图",
        "paragraphs": [
            "风荷似醉和花舞，沙鸟无情伴客闲。",
            "总是此中皆有恨，更堪微雨半遮山。"
        ],
        "title": "王官二首 一",
        "id": "81d1fa49-b5db-494a-bfd5-8ad54f431464"
    },
    {
        "author": "司空图",
        "paragraphs": [
            "荷塘烟罩小斋虚，景物皆宜入画图。",
            "尽日无人只高卧，一双白鸟隔纱厨。"
        ],
        "title": "王官二首 二",
        "id": "f4ca2498-6dca-448f-ac44-a6972689d266"
    },
    {
        "author": "司空图",
        "paragraphs": [
            "太白东归鹤背吟，镜湖空在酒船沈。",
            "今朝忽见银台事，早晚重征入翰林。"
        ],
        "title": "贺翰林侍郎二首 一",
        "id": "e9520446-4980-44ee-904f-4a5425f355a2"
    },
    {
        "author": "司空图",
        "paragraphs": [
            "玉版征书洞里看，沈羲新拜侍郎官。",
            "文星喜气连台曜，圣主方知四海安。"
        ],
        "title": "贺翰林侍郎二首 二",
        "id": "124914f9-eabf-4d4c-8723-e771ac1478bc"
    },
    {
        "author": "司空图",
        "paragraphs": [
            "几年汶上约同游，拟为莲峰别置楼。",
            "今日凤皇池畔客，五千仞雪不回头。"
        ],
        "title": "寄王十四舍人",
        "id": "0403ebdb-e3c8-43bf-95f6-45a48d85bc4a"
    },
    {
        "author": "司空图",
        "paragraphs": [
            "风涛曾阻化鳞来，谁料蓬瀛路却开。",
            "欲去迟迟还自笑，狂才应不是仙才。"
        ],
        "title": "纶阁有感",
        "id": "88dd221c-b53c-4d3b-8414-61edbaa93ab8"
    },
    {
        "author": "司空图",
        "paragraphs": [
            "莫恨艰危日日多，时情其奈幸门何。",
            "貔貅睡稳蛟龙渴，犹把烧残朽铁磨。"
        ],
        "title": "狂题十八首 一",
        "id": "a3c2f0e7-0940-4496-a686-ef586df5e2ad"
    },
    {
        "author": "司空图",
        "paragraphs": [
            "别鹤凄凉指法存，戴逵能耻近王门。",
            "世间第一风流事，借得王公玉枕痕。"
        ],
        "title": "狂题十八首 二",
        "id": "3e76ffa2-243e-40dc-a0ea-e174f97aa97e"
    },
    {
        "author": "司空图",
        "paragraphs": [
            "交疎自古戒言深，肝胆徒倾致铄金。",
            "不是史迁书与说，谁知孤负李陵心。"
        ],
        "title": "狂题十八首 三",
        "id": "327c574e-005d-4b9e-94cd-9411f8e8b68a"
    },
    {
        "author": "司空图",
        "paragraphs": [
            "南华落笔似荒唐，若肯经纶亦不狂。",
            "偶作客星侵帝座，却应虚薄是严光。"
        ],
        "title": "狂题十八首 四",
        "id": "91bac00e-9fb4-470a-90f9-285f027ec696"
    },
    {
        "author": "司空图",
        "paragraphs": [
            "不劳世路更相猜，忍到须休惜得材。",
            "几度懒乘风水便，抝船折舵恐难回。"
        ],
        "title": "狂题十八首 五",
        "id": "26d4e897-048c-486a-8c31-b259aa3a3e72"
    },
    {
        "author": "司空图",
        "paragraphs": [
            "由来相爱只诗僧，怪石长松自得朋。",
            "却怕他生还识字，依前日下作孤灯。"
        ],
        "title": "狂题十八首 六",
        "id": "93e45c6f-f636-4235-a942-1bbd7c6cc264"
    },
    {
        "author": "司空图",
        "paragraphs": [
            "老禅乘仗莫过身，远岫孤云见亦频。",
            "应是佛边犹怕闹，信缘须作且闲人。"
        ],
        "title": "狂题十八首 七",
        "id": "b794d29b-4f8e-4a4b-847c-4371fdf15c04"
    },
    {
        "author": "司空图",
        "paragraphs": [
            "止竟闲人不爱闲，只偷无事闭柴关。",
            "轰霆搅破蛟龙窟，也被狂风卷出山。"
        ],
        "title": "狂题十八首 八",
        "id": "6e1088f8-ad3f-4949-abb2-5ef9d7cca51e"
    },
    {
        "author": "司空图",
        "paragraphs": [
            "地下修文着作郎，生前饥处倒空墙。",
            "何如神爽骑星去，犹自研几助玉皇。"
        ],
        "title": "狂题十八首 九",
        "id": "6402c50c-a59c-4c76-aefb-f14e9be09d6b"
    },
    {
        "author": "司空图",
        "paragraphs": [
            "雨洗芭蕉叶上诗，独来凭槛晚晴时。",
            "故园虽恨风荷腻，新句闲题亦满池。"
        ],
        "title": "狂题十八首 十",
        "id": "29ef590f-4cfe-43b9-b7af-301961889799"
    },
    {
        "author": "司空图",
        "paragraphs": [
            "初时拄杖向邻村，渐到清明亦杜门。",
            "三十年来辞病表，今朝卧病感皇恩。"
        ],
        "title": "狂题十八首 十一",
        "id": "8efe24b3-cd66-4fd4-8925-832d6547bf14"
    },
    {
        "author": "司空图",
        "paragraphs": [
            "来时虽恨失青毡，自见芭蕉几十篇。",
            "应是阿刘还宿债，剩拚才思折供钱。"
        ],
        "title": "狂题十八首 十二",
        "id": "71dac7b3-b68c-42fb-8304-72647303dfe2"
    },
    {
        "author": "司空图",
        "paragraphs": [
            "芭蕉丛畔碧婵娟，免更悠悠扰蜀川。",
            "应到去时题不尽，不劳分寄校书笺。"
        ],
        "title": "狂题十八首 十三",
        "id": "679071df-6555-4827-ad61-c1942fea2fc5"
    },
    {
        "author": "司空图",
        "paragraphs": [
            "自伤衰病渐难平，永夜禅床雨滴声。",
            "闻道虎疮仍带镞，吼来和痛亦横行。"
        ],
        "title": "狂题十八首 十四",
        "id": "5b3bf849-ab1b-42c6-8874-96a096965024"
    },
    {
        "author": "司空图",
        "paragraphs": [
            "昨日流莺今日蝉，起来又是夕阳天。",
            "六龙飞辔长相窘，更忍乘危自着鞭。"
        ],
        "title": "狂题十八首 十五",
        "id": "2926ddf8-9d99-4c0a-87c9-56db60e5cb75"
    },
    {
        "author": "司空图",
        "paragraphs": [
            "有是有非还有虑，无心无迹亦无猜。",
            "不平便激风波险，莫向安时稔祸胎。"
        ],
        "title": "狂题十八首 十六",
        "id": "8e14e835-02de-42ae-8626-2d1a0bdd7d41"
    },
    {
        "author": "司空图",
        "paragraphs": [
            "十年三署让官频，认得无才又索身。",
            "莫道太行同一路，大都安稳属闲人。"
        ],
        "title": "狂题十八首 十七",
        "id": "26a72b9d-81cf-4a87-8b09-8f6ce0d2146b"
    },
    {
        "author": "司空图",
        "paragraphs": [
            "曾闻劫火到蓬壶，缩尽鳌头海亦枯。",
            "今日家山同此恨，人归未得鹤归无。"
        ],
        "title": "狂题十八首 十八",
        "id": "57a61020-f4a2-4f4c-8b8d-0143d22c94da"
    },
    {
        "author": "司空图",
        "paragraphs": [
            "蛾眉新画觉婵娟，鬬走将花阿母边。",
            "仙曲教成慵不理，玉阶相簇打金钱。"
        ],
        "title": "游仙二首 一",
        "id": "75af1049-35a3-42ae-bffd-90089bf3ef27"
    },
    {
        "author": "司空图",
        "paragraphs": [
            "刘郎相约事难谐，雨散云飞自此乖。",
            "月姊殷勤留不住，碧空遗下水精钗。"
        ],
        "title": "游仙二首 二",
        "id": "4e36541b-bb38-416a-8d20-8cf76dbad6e5"
    },
    {
        "author": "司空图",
        "paragraphs": [
            "长拟求闲未得闲，又劳行役出秦关。",
            "逢人渐觉乡音异，却恨莺声似故山。"
        ],
        "title": "漫书五首 一",
        "id": "266f1bd0-a44c-4bbf-b64d-d626e5ebe52e"
    },
    {
        "author": "司空图",
        "paragraphs": [
            "溪边随事有桑麻，尽日山程十数家。",
            "莫怪行人频怅望，杜鹃不是故乡花。"
        ],
        "title": "漫书五首 二",
        "id": "f6e45696-6548-47cf-8324-83cda0fa7de0"
    },
    {
        "author": "司空图",
        "paragraphs": [
            "海上昔闻麋爱鹤，山中今日鹿憎龟。",
            "爱憎止竟须关分，莫把微才望所知。"
        ],
        "title": "漫书五首 三",
        "id": "ab3be046-ac42-425a-8e9f-def1a53542b3"
    },
    {
        "author": "司空图",
        "paragraphs": [
            "世路快心无好事，恩门嘉话合书绅。",
            "神藏鬼伏能千变，亦胜忘机避要津。"
        ],
        "title": "漫书五首 四",
        "id": "4446a7e3-637f-4903-8e8a-ea3b5dfc335c"
    },
    {
        "author": "司空图",
        "paragraphs": [
            "四翁识势保安闲，须为生灵暂出山。",
            "一种老人能算度，磻溪心迹愧商颜。"
        ],
        "title": "漫书五首 五",
        "id": "a44c413b-f039-4703-b1f5-dc73907e9c36"
    },
    {
        "author": "司空图",
        "paragraphs": [
            "闲韵虽高不衒才，偶抛猨鸟乍归来。",
            "夕阳照个新红叶，似要题诗落砚台。"
        ],
        "title": "偶诗五首 一",
        "id": "ac1be2bb-ab0e-4074-8937-241b7bef8525"
    },
    {
        "author": "司空图",
        "paragraphs": [
            "芙蓉骚客空留怨，芍药诗家只寄情。",
            "谁似天才李山甫，牡丹属思亦纵横。"
        ],
        "title": "偶诗五首 二",
        "id": "bde32250-e1f6-407d-bd49-a2ec23eabb8b"
    },
    {
        "author": "司空图",
        "paragraphs": [
            "贤豪出处尽沉吟，白日高悬只照心。",
            "一掬信陵坟上土，便如碣石累千金。"
        ],
        "title": "偶诗五首 三",
        "id": "a7fe5386-9eb3-4e4a-8b6c-ee05be62ace0"
    },
    {
        "author": "司空图",
        "paragraphs": [
            "声貌由来固绝伦，今朝共许占残春。",
            "当歌莫怪频垂泪，得地翻惭早失身。"
        ],
        "title": "偶诗五首 四",
        "id": "d52cdf3e-1c86-4736-af5a-a9ada52d36db"
    },
    {
        "author": "司空图",
        "paragraphs": [
            "中宵茶鼎沸时惊，正是寒窗竹雪明。",
            "甘得寂寥能到老，一生心地亦应平。"
        ],
        "title": "偶诗五首 五",
        "id": "06774686-2e23-4309-b84e-83d0de71a64c"
    },
    {
        "author": "司空图",
        "paragraphs": [
            "先知左袒始同行，须待龙楼羽翼成。",
            "若使只凭三杰力，犹应汉鼎一毫轻。"
        ],
        "title": "杂题二首 一",
        "id": "1773dc56-420a-4e73-b4c4-5adfff1cb1d0"
    },
    {
        "author": "司空图",
        "paragraphs": [
            "鱼在枯池鸟在林，四时无奈雪霜侵。",
            "若教激劝由真宰，亦奖青松径寸心。"
        ],
        "title": "杂题二首 二",
        "id": "e0ad0863-2acd-4246-a32d-2b1d0cf94980"
    },
    {
        "author": "司空图",
        "paragraphs": [
            "引得车回莫认恩，却成寂寞与谁论。",
            "到头不是君王意，羞插垂杨更傍门。"
        ],
        "title": "光化踏青有感",
        "id": "03c930d2-cb7d-493a-a5df-0ba66deace2c"
    },
    {
        "author": "司空图",
        "paragraphs": [
            "醉日昔闻都下酒，何如今喜折新茶。",
            "不堪病渴仍多虑，好向㴩湖便出家。"
        ],
        "title": "丑年冬",
        "id": "3e4c2074-a60e-458e-8c74-0ca8eebb6c93"
    },
    {
        "author": "司空图",
        "paragraphs": [
            "人间万恨已难平，栽得垂[杨]更系情。",
            "犹喜闰前霜未下，菊边依旧舞身轻。"
        ],
        "title": "白菊三首 一",
        "id": "d3a24e9a-b734-4259-819a-f7dd4cf06a76"
    },
    {
        "author": "司空图",
        "paragraphs": [
            "莫惜西风又起来，犹能婀娜傍池台。",
            "不辞暂被霜寒挫，舞袖招香即却回。"
        ],
        "title": "白菊三首 二",
        "id": "0999303b-6686-4053-8fd7-c69c1a37a46f"
    },
    {
        "author": "司空图",
        "paragraphs": [
            "为报繁霜且莫催，穷秋须到自低垂。",
            "横拖长袖招人别，只待春风却舞来。"
        ],
        "title": "白菊三首 三",
        "id": "24629e4a-bb7a-49cc-b65d-74e1c4302908"
    },
    {
        "author": "司空图",
        "paragraphs": [
            "珍重逢秋莫弃捐，依依只仰故人怜。",
            "有时池上遮残日，承得霜林几个蝉。"
        ],
        "title": "扇",
        "id": "eb31d2a1-2091-45fe-b4c2-2f3ab9d0e3bb"
    },
    {
        "author": "司空图",
        "paragraphs": [
            "山前邻叟去纷纷，独强衰羸爱杜门。",
            "渐觉一家看冷落，地炉生火自温存。"
        ],
        "title": "修史亭三首 一",
        "id": "d26f8dbf-ff6a-4d33-a854-65c43672e130"
    },
    {
        "author": "司空图",
        "paragraphs": [
            "甘心七十且酣歌，自算平生幸已多。",
            "不似香山白居士，晚将心地着禅魔。"
        ],
        "title": "修史亭三首 二",
        "id": "d386094e-a3e1-4abe-8baa-c77bbb5fb9eb"
    },
    {
        "author": "司空图",
        "paragraphs": [
            "乌纱巾上是青天，检束酬知四十年。",
            "谁料平生臂鹰手，挑灯自送佛前钱。"
        ],
        "title": "修史亭三首 三",
        "id": "9425c4a9-c282-4cca-bf59-6fe67d58ef98"
    },
    {
        "author": "司空图",
        "paragraphs": [
            "春来渐觉一川明，马上繁花作阵迎。",
            "掉臂只将诗酒敌，不劳金鼓助横行。"
        ],
        "title": "力疾山下吴邨看杏花十九首 一",
        "id": "c4ea5ba5-58ae-47a1-8131-da0a93602abd"
    },
    {
        "author": "司空图",
        "paragraphs": [
            "阊阖曾排捧御炉，犹看晓月认金铺。",
            "羸形不画凌烟阁，只为微才激壮图。"
        ],
        "title": "力疾山下吴邨看杏花十九首 二",
        "id": "a5df1090-d3da-4543-a130-5f8a27e6e341"
    },
    {
        "author": "司空图",
        "paragraphs": [
            "镜留雪鬓暖消无，春到棃花日又晡。",
            "移取扶桑阶下种，年年看长碍金乌。"
        ],
        "title": "力疾山下吴邨看杏花十九首 三",
        "id": "083d4f1f-3033-44bd-a1df-c94e61e8bf87"
    },
    {
        "author": "司空图",
        "paragraphs": [
            "折来未尽不须休，年少争来莫与留。",
            "更愿狂风知我意，一时吹向海西头。"
        ],
        "title": "力疾山下吴邨看杏花十九首 四",
        "id": "1c09950a-c39a-4dae-83fa-9e1d8ef41a99"
    },
    {
        "author": "司空图",
        "paragraphs": [
            "才情百巧鬬风光，却笑雕花刻叶忙。",
            "熨帖新巾来与裹，犹看腾踏少年场。"
        ],
        "title": "力疾山下吴邨看杏花十九首 五",
        "id": "9c4e22cc-f4d9-4fca-9b88-118e4869286d"
    },
    {
        "author": "司空图",
        "paragraphs": [
            "浮世荣枯总不知，且忧花阵被风欺。",
            "侬家自有麒麟阁，第一功名只赏诗。"
        ],
        "title": "力疾山下吴邨看杏花十九首 六",
        "id": "f7646349-bf1e-463f-93e0-c25911021cb6"
    },
    {
        "author": "司空图",
        "paragraphs": [
            "白衫裁袖本教宽，朱紫由来亦一般。",
            "王老小儿吹笛看，我侬试舞尔侬看。"
        ],
        "title": "力疾山下吴邨看杏花十九首 七",
        "id": "c50c6ae8-1705-40c7-b787-5ec4a5a265a8"
    },
    {
        "author": "司空图",
        "paragraphs": [
            "单床薄被又羁栖，待到花开亦甚迷。",
            "若道折多还有罪，只应莺啭是金鸡。"
        ],
        "title": "力疾山下吴邨看杏花十九首 八",
        "id": "ef3f3a94-9f70-4786-9e5d-5cc14faf8097"
    },
    {
        "author": "司空图",
        "paragraphs": [
            "近来桃李半烧枯，归卧乡园只老夫。",
            "莫算明年人在否，不知花得更开无。"
        ],
        "title": "力疾山下吴邨看杏花十九首 九",
        "id": "b8f2aad1-8d19-4910-92cb-d990f42efb75"
    },
    {
        "author": "司空图",
        "paragraphs": [
            "汉王何事损精神，花满深宫不见春。",
            "秾艳三千临粉镜，独悲掩面李夫人。"
        ],
        "title": "力疾山下吴邨看杏花十九首 十",
        "id": "9b60b99e-c942-41e7-b83f-7d4a9ab60a45"
    },
    {
        "author": "司空图",
        "paragraphs": [
            "能艳能芳自一家，胜鸾胜凤胜烟霞。",
            "客来须共醒醒看，碾尽明昌几角茶。"
        ],
        "title": "力疾山下吴邨看杏花十九首 十一",
        "id": "422153c9-35ef-4903-a530-fd8052db1275"
    },
    {
        "author": "司空图",
        "paragraphs": [
            "造化无端欲自神，裁红剪翠为新春。",
            "不如分减闲心力，更助英豪济活人。"
        ],
        "title": "力疾山下吴邨看杏花十九首 十二",
        "id": "1629e96d-4bab-43d2-80da-8da1fdae9846"
    },
    {
        "author": "司空图",
        "paragraphs": [
            "徘徊自劝莫沾缨，分付年年谷口莺。",
            "却赖无情容易别，有情早个不胜情。"
        ],
        "title": "力疾山下吴邨看杏花十九首 十三",
        "id": "94644c7d-8ad6-477c-88c7-9bac48c97799"
    },
    {
        "author": "司空图",
        "paragraphs": [
            "闲步偏宜舞袖迎，春光何事独无情。",
            "垂杨合是诗家物，只爱敷溪道北生。"
        ],
        "title": "力疾山下吴邨看杏花十九首 十四",
        "id": "1ecc4e7e-b4a0-4290-ba5b-7c728186d9d7"
    },
    {
        "author": "司空图",
        "paragraphs": [
            "亦知王大是昌龄，杜二其如律韵清。",
            "还有酸寒堪笑处，拟夸朱绂更峥嵘。"
        ],
        "title": "力疾山下吴邨看杏花十九首 十五",
        "id": "0b09b1ab-864e-40ac-ab19-32f75c91d3ab"
    },
    {
        "author": "司空图",
        "paragraphs": [
            "潘郎爱说是诗家，枉占河阳一县花。",
            "千载几人搜警句，补方金字爱晴霞。"
        ],
        "title": "力疾山下吴邨看杏花十九首 十六",
        "id": "82d69155-945c-4b35-8730-44b61dd75a13"
    },
    {
        "author": "司空图",
        "paragraphs": [
            "行乐溪边步转迟，出山渐减探花期。",
            "去年四度今三度，恐到凭人折去时。"
        ],
        "title": "力疾山下吴邨看杏花十九首 十七",
        "id": "f56eb08e-cc05-49be-b447-10a0b88a905c"
    },
    {
        "author": "司空图",
        "paragraphs": [
            "此身衰病转堪嗟，长忍春寒独惜花。",
            "更恨新诗无纸写，蜀笺堆积是谁家。"
        ],
        "title": "力疾山下吴邨看杏花十九首 十八",
        "id": "27b59184-b840-4d47-95ee-a142894c9b3f"
    },
    {
        "author": "司空图",
        "paragraphs": [
            "昨日黄昏始看回，梦中相约又衔杯。",
            "起来闻到风飘却，犹拟教人扫取来。"
        ],
        "title": "力疾山下吴邨看杏花十九首 十九",
        "id": "1de37d6e-38d5-418f-aac6-13028dc3fbca"
    },
    {
        "author": "司空图",
        "paragraphs": [
            "昨日登班缀柏台，更惭起草属微才。",
            "锦窠不是寻常锦，兼向丘迟夺得来。"
        ],
        "title": "少仪",
        "id": "19a00417-968f-41c2-87d2-ba89c05b5058"
    },
    {
        "author": "司空图",
        "paragraphs": [
            "檐前减燕菊添芳，燕尽庭前菊又荒。",
            "老大比他年少少，每逢佳节更悲凉。"
        ],
        "title": "重阳四首 一",
        "id": "65e1906b-36f6-4a7b-9bfc-82255323a2a4"
    },
    {
        "author": "司空图",
        "paragraphs": [
            "雨寒莫待菊花催，须怕晴空暖并开。",
            "开却一枝开却尽，且随幽蝶更徘徊。"
        ],
        "title": "重阳四首 二",
        "id": "4982fe25-1e34-4017-8d08-ae050f23af37"
    },
    {
        "author": "司空图",
        "paragraphs": [
            "青娥懒唱无衣换，黄菊新开乞酒难。",
            "长有长亭惆怅事，隔河更得对凭栏。"
        ],
        "title": "重阳四首 三",
        "id": "88003232-fd34-465e-a554-def43a11403d"
    },
    {
        "author": "司空图",
        "paragraphs": [
            "白发怕寒梳更懒，黄花晴日照初开。",
            "篱头应是蝶相报，已被邻家携酒来。"
        ],
        "title": "重阳四首 四",
        "id": "c0783ac9-a773-46ac-ba0b-f718010cd17e"
    },
    {
        "author": "司空图",
        "paragraphs": [
            "他乡处处堪悲事，残照依依惜别天。",
            "此去知名长命缕，殷勤为我唱花前。"
        ],
        "title": "长命缕",
        "id": "a5048f36-b4d4-493e-a981-97a4bcb220c8"
    },
    {
        "author": "司空图",
        "paragraphs": [
            "冥得机心岂在僧，柏东闲步爱腾腾。",
            "免教世路人相忌，逢着村醪亦不憎。"
        ],
        "title": "柏东",
        "id": "1e0743d7-df63-4066-9ddf-b4d68ec9afcc"
    },
    {
        "author": "司空图",
        "paragraphs": [
            "追逐翻嫌傍管弦，金钗击节自当筵。",
            "风霜一夜燕鸿断，唱作江南袚禊天。"
        ],
        "title": "歌者十二首 一",
        "id": "a9a565c5-f80e-4d54-8526-85791275c919"
    },
    {
        "author": "司空图",
        "paragraphs": [
            "玉树花飘凤失栖，一声初压管弦低。",
            "清回烦署成潇洒，艳逐寒云变惨凄。"
        ],
        "title": "歌者十二首 二",
        "id": "300ea51e-62c5-419e-8f74-4b2dca620bad"
    },
    {
        "author": "司空图",
        "paragraphs": [
            "十斛明珠亦易拚，欲兼人艺古来难。",
            "五云合是新声染，镕作琼浆洒露盘。"
        ],
        "title": "歌者十二首 三",
        "id": "fcf4b3da-3fb6-4a06-a969-c6a668638a4d"
    },
    {
        "author": "司空图",
        "paragraphs": [
            "不似新声唱亦新，旋调玉管旋生春。",
            "愁肠隔断珠帘外，只为今宵共听人。"
        ],
        "title": "歌者十二首 四",
        "id": "9ba6ab81-6c19-470d-8947-d0494dc77810"
    },
    {
        "author": "司空图",
        "paragraphs": [
            "十年逃难别云林，暂辍狂歌且听琴。",
            "转觉淡交言有味，此声知是古人心。"
        ],
        "title": "歌者十二首 五",
        "id": "fa62aca9-5335-4b44-b867-2e092849610a"
    },
    {
        "author": "司空图",
        "paragraphs": [
            "五柳先生自识微，无言共笑手空挥。",
            "胸中免被风波挠，肯为螳螂动杀机。"
        ],
        "title": "歌者十二首 六",
        "id": "21dd5613-5b16-402e-a9fa-409ca9a9b0e0"
    },
    {
        "author": "司空图",
        "paragraphs": [
            "风霜寒水旅人心，几处笙歌绣户深。",
            "分泊一场云散後，未胜初夜便听琴。"
        ],
        "title": "歌者十二首 七",
        "id": "4a76935e-c8b3-4245-ac68-17e60042d844"
    },
    {
        "author": "司空图",
        "paragraphs": [
            "自怜眼暗难求药，莫恨花繁便有风。",
            "桃李更开须强看，明年兼恐听歌聋。"
        ],
        "title": "歌者十二首 八",
        "id": "9f19195b-c2e1-4fbd-ab6e-4bc9c76b57ee"
    },
    {
        "author": "司空图",
        "paragraphs": [
            "白云深处寄生涯，岁暮生情赖此花。",
            "蜂蝶绕来忙绕袖，似知教折送邻家。"
        ],
        "title": "歌者十二首 九",
        "id": "98efd3fa-7d36-4b52-9025-98a1f819a074"
    },
    {
        "author": "司空图",
        "paragraphs": [
            "重九仍重岁渐阑，强开病眼更登攀。",
            "年年认得酣歌处，犹恐招魂葬故山。"
        ],
        "title": "歌者十二首 十",
        "id": "c53fbb59-e525-4807-8150-e6d0f0cbc24f"
    },
    {
        "author": "司空图",
        "paragraphs": [
            "绕壁依稀认写真，更须粉绘饰羸身。",
            "凄凉不道身无寿，九日还无旧会人。"
        ],
        "title": "歌者十二首 十一",
        "id": "31b409d4-c039-42b8-b55f-30589baa76cd"
    },
    {
        "author": "司空图",
        "paragraphs": [
            "鹤氅花香搭槿篱，枕前蛩迸酒醒时。",
            "夕阳似照陶家菊，黄蝶无穷压故枝。"
        ],
        "title": "歌者十二首 十二",
        "id": "a6caaaef-0e8a-4c79-bafe-df9e1e8dfa0a"
    },
    {
        "author": "司空图",
        "paragraphs": [
            "岳前大队赴淮西，从此中原息鼓鼙。",
            "石阙莫教苔藓上，分明认取晋公题。"
        ],
        "tags": [
            "华山"
        ],
        "title": "题裴晋公华岳庙题名",
        "id": "6faaea56-dbe9-459c-8592-d6cb02069bf2"
    },
    {
        "author": "司空图",
        "paragraphs": [
            "乐府翻来占太平，风光无处不含情。",
            "千门万户喧歌吹，富贵人间只此声。"
        ],
        "title": "杨柳枝寿杯词十八首 一",
        "id": "27bc67b0-717e-4e6f-8bb8-9fdea59aa2c1"
    },
    {
        "author": "司空图",
        "paragraphs": [
            "撼晚梳空不自持，与君同折上楼时。",
            "春风还有常情处，系得人心免别离。"
        ],
        "title": "杨柳枝寿杯词十八首 二",
        "id": "991b7a35-43c0-43cc-9695-e99329ecdf08"
    },
    {
        "author": "司空图",
        "paragraphs": [
            "灞亭东去彻隋堤，赠别何须醉似泥。",
            "万里往来无一事，便帆轻拂乱莺啼。"
        ],
        "title": "杨柳枝寿杯词十八首 三",
        "id": "8d51ce74-4561-44d6-8f3b-8fad755d94d3"
    },
    {
        "author": "司空图",
        "paragraphs": [
            "台城细仗晓初移，诏赐千官禊饮时。",
            "绿帐远笼轻佩响，更曛晴日上龙旗。"
        ],
        "title": "杨柳枝寿杯词十八首 四",
        "id": "2d160d04-a01e-4fc7-a2f6-47bac7050e9c"
    },
    {
        "author": "司空图",
        "paragraphs": [
            "桃源仙子不须夸，闻道惟栽一片花。",
            "何似浣纱溪畔住，绿阴相间两三家。"
        ],
        "tags": [
            "江南",
            "婉约词",
            "赞美",
            "婉约"
        ],
        "title": "杨柳枝寿杯词十八首 五",
        "id": "45ca92cb-9329-4378-b51d-d4695afe5c30"
    },
    {
        "author": "司空图",
        "paragraphs": [
            "偶然楼上卷珠帘，往往长条拂枕函。",
            "恰值小娥初学舞，拟偷金缕押春衫。"
        ],
        "title": "杨柳枝寿杯词十八首 六",
        "id": "a56af7bc-0f4a-4f7d-a874-b94bf635e0b9"
    },
    {
        "author": "司空图",
        "paragraphs": [
            "池边影动散鸳鸯，更引微风乱绣床。",
            "直待玉窗尘不起，始应金鴈得成行。"
        ],
        "title": "杨柳枝寿杯词十八首 七",
        "id": "21794d52-25f2-41f6-8a6a-251e5e38ba30"
    },
    {
        "author": "司空图",
        "paragraphs": [
            "稻畦分影向江邨，憔悴经霜只半存。",
            "昨日流莺今不见，乱萤飞出照黄昏。"
        ],
        "title": "杨柳枝寿杯词十八首 八",
        "id": "df98b09e-516c-44f6-893b-91f28ed1b5ae"
    },
    {
        "author": "司空图",
        "paragraphs": [
            "客泪休沾汉水滨，舞腰羞杀汉宫人。",
            "狂风更与回烟箒，扫尽繁花独占春。"
        ],
        "title": "杨柳枝寿杯词十八首 九",
        "id": "cba78680-94ae-4a4f-877d-666745f8f0da"
    },
    {
        "author": "司空图",
        "paragraphs": [
            "游人莫叹易凋衰，长乐荣枯自有期。",
            "看取明年春意动，更于何处最先知。"
        ],
        "title": "杨柳枝寿杯词十八首 十",
        "id": "3e107fb7-ce0e-4935-9f20-39f90087ed35"
    },
    {
        "author": "司空图",
        "paragraphs": [
            "昔年行乐及芳时，一上丹梯桂一枝。",
            "笑问江头醉公子，饶君满把曲尘丝。"
        ],
        "title": "杨柳枝寿杯词十八首 十一",
        "id": "640aeba6-bb5e-4df5-b9b8-edf191ae81b1"
    },
    {
        "author": "司空图",
        "paragraphs": [
            "渡头残照一行新，独自依依向北人。",
            "莫恨乡程千里远，眼中从此故乡春。"
        ],
        "title": "杨柳枝寿杯词十八首 十二",
        "id": "2c4c636e-bb9f-4dba-a828-a909f9c5189a"
    },
    {
        "author": "司空图",
        "paragraphs": [
            "絮惹轻枝雪未飘，小溪烟束带危桥。",
            "邻家女伴频攀折，不觉回身罥翠翘。"
        ],
        "title": "杨柳枝寿杯词十八首 十三",
        "id": "2ce721c5-1c99-474d-904b-bd76c684681e"
    },
    {
        "author": "司空图",
        "paragraphs": [
            "处处萦空百万枝，一枝枝好更题诗。",
            "隔城远岫招行客，便与朱楼当酒旗。"
        ],
        "title": "杨柳枝寿杯词十八首 十四",
        "id": "12f1a3a9-faf1-46c4-8357-9403ce86cff4"
    },
    {
        "author": "司空图",
        "paragraphs": [
            "锦城分得映金沟，两岸年年引胜游。"
        ],
        "title": "杨柳枝寿杯词十八首 十五",
        "id": "fdc6ce7b-2491-4e18-9fe5-591da164e490"
    },
    {
        "author": "司空图",
        "paragraphs": [
            "日暖津头絮已飞，看看还是送君归。",
            "莫言万绪牵愁思，缉取长绳系落晖。"
        ],
        "title": "杨柳枝寿杯词十八首 十六",
        "id": "91441932-3571-404e-93f3-73d1bf4871ff"
    },
    {
        "author": "司空图",
        "paragraphs": [
            "大堤时节近清明，霞衬烟笼遶郡城。",
            "好是梨花相映处，更胜松雪日初晴。"
        ],
        "title": "杨柳枝寿杯词十八首 十七",
        "id": "13884152-b9e9-40c7-abb8-2540daa9747e"
    },
    {
        "author": "司空图",
        "paragraphs": [
            "圣主千年乐未央，御沟金翠满垂杨。",
            "年年织作升平字，高映南山献寿觞。"
        ],
        "title": "杨柳枝寿杯词十八首 十八",
        "id": "0a73765f-2b6d-48be-bde1-3388d0264379"
    },
    {
        "author": "司空图",
        "paragraphs": [
            "多惊本为好毛衣，只赖人怜始却归。",
            "众鸟自知颜色减，妬他偏向眼前飞。"
        ],
        "title": "山鹊",
        "id": "7b8b9f5e-95de-44e7-8659-e4f60090292a"
    },
    {
        "author": "司空图",
        "paragraphs": [
            "高风只在五峰前，应是精灵降作贤。",
            "万里无云惟一鹤，乡中同看却升天。"
        ],
        "title": "李居士",
        "id": "19935893-8dc1-47a4-b7ce-4637321baa65"
    },
    {
        "author": "司空图",
        "paragraphs": [
            "诗家偏为此伤情，品韵由来莫与争。",
            "解笑亦应兼解语，只应慵语倩莺声。"
        ],
        "title": "杏花",
        "id": "c8fd429d-5cdf-4bda-9d0f-e04f12f224af"
    },
    {
        "author": "司空图",
        "paragraphs": [
            "不疑陶令是狂生，作赋其如有定情。",
            "犹胜江南隐居士，诗魔终袅负孤名。"
        ],
        "title": "白菊三首 一",
        "id": "0df27fd6-291b-49e4-9e42-94afbbbae717"
    },
    {
        "author": "司空图",
        "paragraphs": [
            "自古诗人少显荣，逃名何用更题名。",
            "诗中有虑犹须戒，莫向诗中着不平。"
        ],
        "title": "白菊三首 二",
        "id": "f2218791-f432-4923-a93b-129a18f62b01"
    },
    {
        "author": "司空图",
        "paragraphs": [
            "登高可羡少年场，白菊堆边鬓似霜。",
            "益算更希沾上药，今朝第七十重阳。"
        ],
        "title": "白菊三首 三",
        "id": "7132b3db-7589-4865-aea2-d616d82d73c9"
    },
    {
        "author": "司空图",
        "paragraphs": [
            "半夜思家睡里愁，雨声落落屋檐头。",
            "照泥星出依前黑，淹烂庭花不肯休。"
        ],
        "title": "听雨",
        "id": "2a0c9721-e1cf-417b-bc69-775f13936a4c"
    },
    {
        "author": "司空图",
        "paragraphs": [
            "陶家五柳簇衡门，还有高情爱此君。",
            "何处更添诗境好，新蝉欹枕每先闻。"
        ],
        "title": "杨柳枝二首 一",
        "id": "88c1d03c-457c-4f61-a7ee-0a896c02606a"
    },
    {
        "author": "司空图",
        "paragraphs": [
            "数枝珍重蘸沧浪，无限尘心暂免忙。",
            "烦暑若和烟露裛，便同佛手洒清凉。"
        ],
        "title": "杨柳枝二首 二",
        "id": "6da4721a-bf15-4aac-895e-db29bbadccd6"
    },
    {
        "author": "司空图",
        "paragraphs": [
            "少年已惯掷年光，时节催驱独不忙。",
            "今日无疑亦无病，前程无事扰医王。"
        ],
        "title": "修史亭二首 一",
        "id": "35c4388a-1d08-4c2f-a78d-da44e522ce40"
    },
    {
        "author": "司空图",
        "paragraphs": [
            "篱落轻寒整顿新，雪晴步屣会诸邻。",
            "自从南至歌风顶，始见人烟外有人。"
        ],
        "title": "修史亭二首 二",
        "id": "50b9e489-4ffe-4b5b-aad3-b4a6d274e4fe"
    },
    {
        "author": "司空图",
        "paragraphs": [
            "乐退安贫知是分，成家报国亦何惭。",
            "到还僧院心期在，瑟瑟澄鲜百丈潭。"
        ],
        "title": "漫书",
        "id": "aa67069a-e4c0-4249-948b-a2e29418896e"
    },
    {
        "author": "司空图",
        "paragraphs": [
            "棋局长携上钓船，杀中棋杀胜丝牵。",
            "洪炉任铸千钧鼎，只在磻溪一缕悬。"
        ],
        "title": "杂题二首 一",
        "id": "9c2e1267-c71b-4f73-ab65-ae7eda3c3870"
    },
    {
        "author": "司空图",
        "paragraphs": [
            "晓镜高窗气象深，自怜清格笑尘心。",
            "世间不为蛾眉误，海上方应鹤背吟。"
        ],
        "title": "杂题二首 二",
        "id": "5f6a9b54-b12d-4b55-b209-a82b4cacb0b5"
    },
    {
        "author": "司空图",
        "paragraphs": [
            "咄，诺。",
            "休休休，莫莫莫。",
            "伎两虽多性灵恶，赖是长教闲处着。",
            "休休休，莫莫莫。",
            "一局棋，一炉药。",
            "天意时情可料度，白日偏催快活人。",
            "黄金难买堪骑鹤，若曰尔何能，荅言耐辱莫。"
        ],
        "title": "题休休亭",
        "id": "77fb33d6-6073-4147-b1c8-1673dfdd6856"
    },
    {
        "author": "司空图",
        "paragraphs": [
            "魏中义士有冯燕，游侠幽幷最少年。",
            "避雠偶作滑台客，嘶风跃马来翩翩。",
            "此时恰遇莺花月，堤上轩车昼不绝。",
            "两面高楼语笑声，指点行人情暗结。",
            "掷果潘郎谁不慕，朱门别见红妆露。",
            "故故推门掩不开，似教欧轧传言语。",
            "冯生敲镫袖笼鞭，半拂垂杨半惹烟。",
            "树间春鸟知人意，的的心期暗与传。",
            "传道张婴偏嗜酒，从此香闺为我有。",
            "梁间客燕正相欺，屋上鸣鸠空自鬬。",
            "婴归醉卧非雠汝，岂知负过人怀惧。",
            "燕依户扇欲潜逃，巾在枕傍指令取。",
            "谁言狼戾心能忍，待我情深情不隐。",
            "回身本谓取巾难，倒柄方知授霜刅。",
            "冯君抚剑即迟疑，自顾平生心不欺。",
            "尔能负彼必相负，假手他人复在谁。",
            "窗间红艳犹可掬，熟视花钿情不足。",
            "唯将大义断胸襟，粉颈初回如切玉。",
            "凤皇钗碎各分飞，怨魄娇魂何处追。",
            "凌波如唤游金谷，羞彼[揶揄]泪满衣。",
            "新人藏匿旧人起，白昼喧呼骇邻里。",
            "诬执张婴不自明，贵免生前遭考捶。",
            "官将赴市拥红尘，掉臂人来擗看人。",
            "传声莫遣有冤滥，盗杀婴家即我身。",
            "初闻僚吏翻疑叹，呵叱风狂词不变。",
            "缧囚解缚犹自疑，疑是梦中方脱免。",
            "未死劝君莫浪言，临危不顾始知难。",
            "已为不平能割爱，更将身命救深冤。",
            "白马贤侯贾相公，长悬金帛募才雄。",
            "拜章请赎冯燕罪，千古三河激义风。",
            "黄河东注无时歇，注尽波澜名不灭。",
            "为感词人沈下贤，长歌更与分明说。",
            "此君精爽知犹在，长与人间留炯诫。",
            "铸作金燕香作堆，焚香酬酒听歌来。"
        ],
        "tags": [
            "黄河"
        ],
        "title": "冯燕歌",
        "id": "8fbb614c-d10f-4780-a112-b37130fbbc02"
    },
    {
        "author": "司空图",
        "paragraphs": [
            "小域新衔贺圣朝，亦知蹇分巧难抛。",
            "麤才自合无岐路，不破工夫漫解嘲。"
        ],
        "title": "寄薛起居",
        "id": "02a1128d-e315-4e89-8450-b3e7dca1029d"
    },
    {
        "author": "司空图",
        "paragraphs": [
            "月下留丹灶，坛边树羽衣。",
            "异香人不觉，残夜鹤分飞。",
            "朝会初元盛，蓬瀛旧侣稀。",
            "瑶函真迹在，妖魅敢扬威。"
        ],
        "title": "月下留丹灶",
        "id": "d1cac948-8ede-4d0e-9bd9-c6f99763542a"
    },
    {
        "author": "司空图",
        "paragraphs": [
            "甲子今重数，生涯只自怜。",
            "殷勤元日日，欹午又明年。"
        ],
        "title": "元日",
        "id": "11e600f4-b6e0-4caf-b752-3442cad3291b"
    },
    {
        "author": "司空图",
        "paragraphs": [
            "石勒童年有战机，洛阳长啸倚门时。",
            "晋朝不是王夷甫，大智何由得预知。"
        ],
        "title": "洛阳咏古",
        "id": "989b140b-b6be-4437-abc8-427d0cfae843"
    },
    {
        "author": "司空图",
        "paragraphs": [
            "大用外腓，真体内充。",
            "返虚入浑，积健为雄。",
            "具备万物，横绝太空。",
            "荒荒油云，寥寥长风。",
            "超以象外，得其环中。",
            "持之匪强，来之无穷。"
        ],
        "title": "诗品二十四则 雄浑",
        "id": "b5a93088-0dcb-49d7-baa0-38d17360acb4"
    },
    {
        "author": "司空图",
        "paragraphs": [
            "素处以默，妙机其微。",
            "饮之太和，独鹤与飞。",
            "犹之惠风，苒苒在衣。",
            "阅音修篁，美曰载归。",
            "遇之匪深，即之愈稀。",
            "脱有形似，握手已违。"
        ],
        "title": "诗品二十四则 冲淡",
        "id": "c73e26d9-454f-4413-8acd-906d1aa3e662"
    },
    {
        "author": "司空图",
        "paragraphs": [
            "采采流水，蓬蓬远春。",
            "窈窕深谷，时见美人。",
            "碧桃满树，风日水滨。",
            "柳阴路曲，流莺比邻。",
            "乘之愈往，识之愈真。",
            "如将不尽，与古为新。"
        ],
        "title": "诗品二十四则 纤秾",
        "id": "f83171b8-7a62-4eaf-b2cc-470914576177"
    },
    {
        "author": "司空图",
        "paragraphs": [
            "绿杉野屋，落日气清。",
            "脱巾独步，时闻鸟声。",
            "鸿鴈不来，之子远行。",
            "所思不远，若为平生。",
            "海风碧云，夜渚月明。",
            "如有佳语，大河前横。"
        ],
        "title": "诗品二十四则 沈着",
        "id": "2f60329c-6fbf-4e79-b001-933f90311d37"
    },
    {
        "author": "司空图",
        "paragraphs": [
            "畸人乘真，手把芙蓉。",
            "泛彼浩劫，窅然空纵。",
            "月出东斗，好风相从。",
            "太华夜碧，人闻清钟。",
            "虚伫神素，脱然畦封。",
            "黄唐在独，落落玄宗。"
        ],
        "title": "诗品二十四则 高古",
        "id": "96104c85-c9df-4967-8fd3-a33d09cd71cb"
    },
    {
        "author": "司空图",
        "paragraphs": [
            "玉壶买春，赏雨茆屋。",
            "坐中佳士，左右修竹。",
            "白云初晴，幽鸟相逐。",
            "眠琴绿阴，上有飞瀑。",
            "落花无言，人淡如菊。",
            "书之岁华，其曰可读。"
        ],
        "title": "诗品二十四则 典雅",
        "id": "0d555cb2-83cb-4962-9048-867be0255a3d"
    },
    {
        "author": "司空图",
        "paragraphs": [
            "犹矿出金，如铅出银。",
            "超心炼冶，绝爱[缁]磷。",
            "空潭泻春，古镜照神。",
            "体素储洁，乘月返真。",
            "载瞻星辰，载歌幽人。",
            "流水今日，明月前身。"
        ],
        "title": "诗品二十四则 洗炼",
        "id": "ef2f3ad2-6df1-4519-ab0e-ae19a456cb6b"
    },
    {
        "author": "司空图",
        "paragraphs": [
            "行神如空，行气如虹。",
            "巫峡千寻，走云连风。",
            "饮真茹强，蓄素守中。",
            "喻彼行健，是谓存雄。",
            "天地与立，神化攸同。",
            "期之以实，御之以终。"
        ],
        "title": "诗品二十四则 劲健",
        "id": "5dbdddda-95ab-4546-bd08-654ef2d08586"
    },
    {
        "author": "司空图",
        "paragraphs": [
            "神存富贵，始轻黄金。",
            "浓尽必枯，浅者屡深。",
            "露余山青，红杏在林。",
            "月明华屋，画桥碧阴。",
            "金尊酒满，共客弹琴。",
            "取之自足，良殚美襟。"
        ],
        "title": "诗品二十四则 绮丽",
        "id": "b406fec9-9888-4ba7-bcc1-44aea1fb1d2a"
    },
    {
        "author": "司空图",
        "paragraphs": [
            "俯拾即是，不取诸邻。",
            "俱道适往，着手成春。",
            "如逢花开，如瞻岁新。",
            "真予不夺，强得易贫。",
            "幽人空山，过水采苹。",
            "薄言情晤，悠悠天钧。"
        ],
        "title": "诗品二十四则 自然",
        "id": "026db8ed-2a59-495f-a4e5-25556b033624"
    },
    {
        "author": "司空图",
        "paragraphs": [
            "不着一字，尽得风流。",
            "语不涉难，已不堪忧。",
            "是有真宰，与之沈浮。",
            "如渌满酒，花时返秋。",
            "悠悠空尘，忽忽海沤。",
            "浅深聚散，万取一收。"
        ],
        "title": "诗品二十四则 含蓄",
        "id": "4c871d1f-0985-4ae8-b0d3-9f0ba929a0ec"
    },
    {
        "author": "司空图",
        "paragraphs": [
            "观花匪禁，吞吐大荒。",
            "由道返气，处得以狂。",
            "天风浪浪，海山苍苍。",
            "真力弥满，万象在旁。",
            "前招三辰，後引凤皇。",
            "晓策六鳌，濯足扶桑。"
        ],
        "title": "诗品二十四则 豪放",
        "id": "1e802371-0491-47f3-8981-97898b118867"
    },
    {
        "author": "司空图",
        "paragraphs": [
            "欲返不尽，相期与来。",
            "明漪绝底，奇花初胎。",
            "青春鹦鹉，杨柳池台。",
            "碧山人来，清酒满杯。",
            "生气远出，不着死灰。",
            "妙造自然，伊谁与裁。"
        ],
        "title": "诗品二十四则 精神",
        "id": "b23d4003-2d86-43a6-b3a5-d8167828d08f"
    },
    {
        "author": "司空图",
        "paragraphs": [
            "是有真迹，如不可知。",
            "意象欲生，造化已奇。",
            "水流花开，清露未晞。",
            "要路愈远，幽行为迟。",
            "语不欲犯，思不欲痴。",
            "犹春于绿，明月雪时。"
        ],
        "title": "诗品二十四则 缜密",
        "id": "72ad7b55-75ba-419d-8dd1-26f9d4db11ef"
    },
    {
        "author": "司空图",
        "paragraphs": [
            "惟性所宅，真取弗羁。",
            "拾物自富，与率为期。",
            "筑屋松下，脱帽看诗。",
            "但知旦暮，不辨何时。",
            "倘然适意，岂必有为。",
            "若其天放，如是得之。"
        ],
        "title": "诗品二十四则 疎野",
        "id": "6bf0d96c-74c2-4f65-b53d-c50571102a1d"
    },
    {
        "author": "司空图",
        "paragraphs": [
            "娟娟羣松，下有漪流。",
            "晴雪满汀，隔溪渔舟。",
            "可人如玉，步屧寻幽。",
            "载行载止，空碧悠悠。",
            "神出古异，淡不可收。",
            "如月之曙，如气之秋。"
        ],
        "title": "诗品二十四则 清奇",
        "id": "2fb29e78-7a6d-494c-83b5-cfdbc6d1a4fe"
    },
    {
        "author": "司空图",
        "paragraphs": [
            "登彼太行，翠遶羊肠。",
            "杳霭流玉，悠悠花香。",
            "力之于时，声之于羌。",
            "似往已回，如幽匪藏。",
            "水理漩洑，鹏风翱翔。",
            "道不自器，与之圆方。"
        ],
        "title": "诗品二十四则 委曲",
        "id": "5c940e34-3fda-4ef2-9268-45524a413e02"
    },
    {
        "author": "司空图",
        "paragraphs": [
            "取语甚直，计思匪深。",
            "忽逢幽人，如见道心。",
            "晴磵之曲，碧松之阴。",
            "一客荷樵，一客听琴。",
            "情性所至，妙不自寻。",
            "遇之自天，冷然希音。"
        ],
        "title": "诗品二十四则 实境",
        "id": "d21d01c8-0d64-4d33-a827-2533ed66331a"
    },
    {
        "author": "司空图",
        "paragraphs": [
            "大风卷水，林木为摧。",
            "意苦若死，招憩不来。",
            "百岁如流，富贵冷灰。",
            "大道日往，若为雄才。",
            "壮士拂剑，浩然弥哀。",
            "萧萧落叶，漏雨苍苔。"
        ],
        "title": "诗品二十四则 悲慨",
        "id": "077e468a-ec52-468b-b76f-2024c7bb8924"
    },
    {
        "author": "司空图",
        "paragraphs": [
            "绝伫灵素，少回清真。",
            "如觅水影，如写阳春。",
            "风云变态，花草精神。",
            "海之波澜，山之嶙峋。",
            "俱似大道，妙契同尘。",
            "离形得似，庶几斯人。"
        ],
        "title": "诗品二十四则 形容",
        "id": "2f623830-7ea6-45f5-9a9c-35724dd4c1ef"
    },
    {
        "author": "司空图",
        "paragraphs": [
            "匪神之灵，匪机之微。",
            "如将白云，清风与归。",
            "远引若至，临之已非。",
            "少有道契，终与俗违。",
            "乱山高木，碧苔芳晖。",
            "诵之思之，其声愈稀。"
        ],
        "title": "诗品二十四则 超诣",
        "id": "f4442282-304d-4418-a7b2-683aa859e9e2"
    },
    {
        "author": "司空图",
        "paragraphs": [
            "落落欲往，矫矫不羣。",
            "缑山之鹤，华顶之云。",
            "高人画中，令色絪缊。",
            "御风蓬叶，泛彼无垠。",
            "如不可执，如将有闻。",
            "识者已领，期之愈分。"
        ],
        "title": "诗品二十四则 飘逸",
        "id": "09aa04f9-1153-4c1b-8b67-ac9c905fdc74"
    },
    {
        "author": "司空图",
        "paragraphs": [
            "生者百岁，相去几何。",
            "欢乐苦短，忧愁实多。",
            "何如尊酒，日往烟萝。",
            "花覆茆檐，疎雨相过。",
            "倒酒既尽，杖藜行过。",
            "孰不有古，南山峨峨。"
        ],
        "title": "诗品二十四则 旷达",
        "id": "2c9e4874-a933-4ae0-ac01-4c0bfc39d6c5"
    },
    {
        "author": "司空图",
        "paragraphs": [
            "若纳水輨，如转丸珠。",
            "夫岂可道，假体遗愚。",
            "荒荒坤轴，悠悠天枢。",
            "载要其端，载同其符。",
            "超超神明，返返冥无。",
            "来往千载，是之谓乎。"
        ],
        "title": "诗品二十四则 流动",
        "id": "130fc4ff-8f1d-4785-8e4f-8f2417d9ecda"
    },
    {
        "author": "司空图",
        "paragraphs": [
            "忍事敌灾星，物望倾心久。",
            "凶渠破胆频。",
            "鼎饫和方济，台阶润欲平。",
            "夜短猨悲减，风和鹊喜虚。",
            "骅骝思故第，鹦鹉失佳人。",
            "鲸鲵人海涸，魑魅棘林幽。",
            "棋声花院闭，幡影石坛高。",
            "地凉清鹤梦，林静肃僧仪。",
            "晚妆留拜月，春睡更生香。",
            "隔谷见鸡犬，山苗接楚田。",
            "人家寒食月，花影午时天。",
            "官路好禽声，轩车驻晚程。",
            "南楼山最秀，北路邑偏清。",
            "多病形容五十三，谁邻借笏趂朝参。",
            "十年太华无知己，只得虚中两首诗。",
            "看师逸迹两师宜，高适歌行李白诗。"
        ],
        "title": "句",
        "id": "313efe5c-4f68-48c6-9ee1-d85613a4c47c"
    },
    {
        "author": "周繇",
        "paragraphs": [
            "戎装佩镆鎁，走马逐轻车。",
            "衰草城边路，残阳垄上笳。",
            "黄河穿汉界，青冢出胡沙。",
            "提笔男儿事，功名立可夸。"
        ],
        "tags": [
            "黄河"
        ],
        "title": "送边上从事",
        "id": "6b74a409-0c54-4a99-a245-972e4189538a"
    },
    {
        "author": "周繇",
        "paragraphs": [
            "塞诏除嵩洛，观图见废兴。",
            "城迁周古鼎，地列汉诸陵。",
            "日送归朝客，时招住岳僧。",
            "郡斋台阁满，公退即吟登。"
        ],
        "title": "送洛阳崔员外",
        "id": "90fa4bcb-cd80-4581-9b9a-b3585352f32b"
    },
    {
        "author": "周繇",
        "paragraphs": [
            "盘山行几驿，水路复通巴。",
            "峡涨三川雪，园开四季花。",
            "公庭飞白鸟，官俸请丹砂。",
            "知尉黔中後，高吟采物华。"
        ],
        "title": "送人尉黔中",
        "id": "e46e44bb-4ccd-4871-96c0-12f553308737"
    },
    {
        "author": "周繇",
        "paragraphs": [
            "此别欲何往，未言归故林。",
            "行车新岁近，落日乱山深。",
            "野店寒无客，风巢动有禽。",
            "潜知经目事，大半是愁吟。"
        ],
        "title": "送宇文虞",
        "id": "5778262b-2266-4763-bc02-3a4c6755d703"
    },
    {
        "author": "周繇",
        "paragraphs": [
            "胜致通幽感，灵泉有虎掊。",
            "爪抬山脉断，掌托石心抝。",
            "竹蔼疑相近，松阴盖亦交。",
            "转令栖遁者，真境逾难抛。"
        ],
        "title": "题东林寺虎掊泉",
        "id": "4bc8ad07-4f52-416f-b7f3-cc2e4d90874e"
    },
    {
        "author": "周繇",
        "paragraphs": [
            "盘江上几层，峭壁半垂藤。",
            "殿锁南朝像，龛禅外国僧。",
            "海涛摏砌槛，山雨洒窗灯。",
            "日暮疎钟起，声声彻广陵。"
        ],
        "title": "登甘露寺",
        "id": "b5175c34-da87-4de6-b3bc-a935b346fa8e"
    },
    {
        "author": "周繇",
        "paragraphs": [
            "每日怜晴眺，闲吟只自娱。",
            "山从平地有，水到远天无。",
            "老树多封楚，轻烟暗染吴。",
            "虽居此廊下，入户亦踌蹰。"
        ],
        "title": "甘露寺东轩",
        "id": "18de435e-9774-4859-827c-0bcf1d6532ea"
    },
    {
        "author": "周繇",
        "paragraphs": [
            "晓色宜闲望，山风远益清。",
            "白云连晋阁，碧树尽芜城。",
            "水静沙痕出，烟消野火平。",
            "最堪佳此境，为我长诗情。"
        ],
        "title": "甘露寺北轩",
        "id": "f301fd18-267d-4f8a-90c6-e047caaad7bd"
    },
    {
        "author": "周繇",
        "paragraphs": [
            "熠熠与娟娟，池塘竹树边。",
            "乱飞同曳火，成聚却无烟。",
            "微雨洒不灭，清风吹欲燃。",
            "旧曾书按上，频把作囊悬。"
        ],
        "title": "咏萤",
        "id": "a4dea634-027d-45fc-908b-5372ec05fc91"
    },
    {
        "author": "周繇",
        "paragraphs": [
            "苍茫空泛日，四顾绝人烟。",
            "半浸中华岸，旁通异域船。",
            "岛间应有国，波外恐无天。",
            "欲作乘槎客，翻愁去隔年。"
        ],
        "title": "望海",
        "id": "8bae582b-62ab-47f6-8d66-2f05b9594c1b"
    },
    {
        "author": "周繇",
        "paragraphs": [
            "天南行李半波涛，滩树枝枝拂戏猱。",
            "初着蓝衫从远峤，乍辞云署泊轻艘。",
            "山村象踏桄榔叶，海外人收翡翠毛。",
            "名宦两成归旧隐，徧寻亲友兴何饶。"
        ],
        "title": "送杨环校书归广南",
        "id": "e89ddbad-2fc3-4151-870e-cda45036116c"
    },
    {
        "author": "周繇",
        "paragraphs": [
            "身没南荒雨露赊，朱门空锁旧繁华。",
            "池塘凿就方通水，桃杏栽成未见花。",
            "异代图书藏几箧，倾城罗绮散谁家。",
            "昔年埏埴生灵地，今日生人为叹嗟。"
        ],
        "title": "经故宅有感",
        "id": "e7d21ab1-31ff-4123-a86d-b1fdba206429"
    },
    {
        "author": "周繇",
        "paragraphs": [
            "猎猎旗幡过大荒，敕书犹带御烟香。",
            "滹沱河冻军回探，逻逤城孤雁着行。",
            "远寨风狂移帐幕，平沙日晚卧牛羊。",
            "早终册礼朝天阙，莫遣虬髭染塞霜。"
        ],
        "title": "送入蕃使",
        "id": "76c5af8f-e68d-45fe-a0b0-3f1f0f029dc4"
    },
    {
        "author": "周繇",
        "paragraphs": [
            "潭心烟雾破斜晖，殷殷雷声隔翠微。",
            "崖蹙盘涡翻蜃窟，滩吹白石上渔矶。",
            "陵风舴艋讴哑去，出水鸬鹚薄泊飞。",
            "秋霁更谁同此望，远钟时见一僧归。"
        ],
        "title": "白石潭秋霁作",
        "id": "ee815980-f7ce-4628-bd99-698fff712372"
    },
    {
        "author": "周繇",
        "paragraphs": [
            "明家不要买山钱，施作清池种白莲。",
            "松桧老依云外地，楼台深锁洞中天。",
            "风经绝顶回疎雨，石倚危屏挂落泉。",
            "欲结茅庵伴师住，肯饶多少薜萝烟。"
        ],
        "title": "题金陵栖霞寺赠月公",
        "id": "b104e53e-499e-4cc7-9366-789933cd7f7a"
    },
    {
        "author": "周繇",
        "paragraphs": [
            "蹙鞠且徒为，宁如目送时。",
            "报雠惭选耎，存想恨逶迟。",
            "促坐疑辟咡，衔杯强朵颐。",
            "恣情窥窈窕，曾恃好风姿。",
            "色授应难夺，神交愿莫辞。",
            "请君看曲谱，不负少年期。"
        ],
        "title": "嘲段成式",
        "id": "0ae94ce0-264f-41e6-9b8e-e3e19bbe52d9"
    },
    {
        "author": "周繇",
        "paragraphs": [
            "匡庐千万峯，影匝郡城中。",
            "忽佩虎符去，遥疑鸟道通。",
            "烟霞时满郭，波浪暮连空。",
            "树翳楼台月，帆飞鼓角风。",
            "郡斋多岳客，乡户半渔翁。",
            "王事行春外，题诗寄远公。"
        ],
        "tags": [
            "庐山"
        ],
        "title": "送江州薛尚书",
        "id": "04daf8cf-e075-4739-9ad3-e8e092d9e8aa"
    },
    {
        "author": "周繇",
        "paragraphs": [
            "晴江暗涨岸吹沙，山畔船冲树杪斜。",
            "城郭半淹桥市闹，鹭鸶缭绕入人家。"
        ],
        "title": "津头望白水",
        "id": "b4ae1def-f4ff-45f2-a4a8-2d3ba4745b2b"
    },
    {
        "author": "周繇",
        "paragraphs": [
            "青山薄薄漏春风，日暮鸣鞭柳影中。",
            "回望玉楼人不见，酒旗深处勒花骢。"
        ],
        "title": "公子行",
        "id": "3f0c0e40-3073-468f-9804-5586aced00dc"
    },
    {
        "author": "周繇",
        "paragraphs": [
            "金蘂霞英叠彩香，初疑少女出兰房。",
            "逡巡又是一年别，寄语集仙呼索郎。"
        ],
        "title": "看牡丹赠段成式",
        "id": "614d4b1d-0e9d-4f5e-a27e-30698fea9150"
    },
    {
        "author": "周繇",
        "paragraphs": [
            "人形上品传方志，我得真英自紫团。",
            "惭非叔子空持药，更请伯言审细看。"
        ],
        "title": "以人参遗段成式",
        "id": "65458e44-c424-4a6b-a163-653449878f4a"
    },
    {
        "author": "周繇",
        "paragraphs": [
            "回簪转黛喜猜防，粉署裁诗助酒狂。",
            "若遇仙丹偕羽化，便随萧史亦何伤。"
        ],
        "title": "和段成式 一",
        "id": "765d2cc2-4974-4991-91b4-ba2d5e8a173c"
    },
    {
        "author": "周繇",
        "paragraphs": [
            "玉树琼筵映彩霞，澄虚楼阁似仙家。",
            "只缘存想归兰室，不向春风看夜花。"
        ],
        "title": "和段成式 二",
        "id": "b4a55f02-b115-481b-a44d-ebac1bb22af3"
    },
    {
        "author": "聂夷中",
        "paragraphs": [
            "两叶能蔽目，双豆能塞聪。",
            "理身不知道，将为天地聋。",
            "扰扰造化内，茫茫天地中。",
            "苟或有所愿，毛髪亦不容。"
        ],
        "title": "杂兴",
        "id": "8c867101-ade7-4ee6-b24b-d2eaa77eae09"
    },
    {
        "author": "聂夷中",
        "paragraphs": [
            "生在绮罗下，岂识渔阳道。",
            "良人自戍来，夜夜梦中到。",
            "渔阳万里远，近于中门限。",
            "中门踰有时，渔阳常在眼。"
        ],
        "title": "杂怨 一",
        "id": "5df61077-fba8-4222-8053-1fa969c5adab"
    },
    {
        "author": "聂夷中",
        "paragraphs": [
            "君泪濡罗巾，妾泪滴路尘。",
            "罗巾今在手，日得随妾身。",
            "路尘如因风，得上君车轮。"
        ],
        "title": "杂怨 二",
        "id": "85f79dbe-389c-4381-9917-9d33cbf921ba"
    },
    {
        "author": "聂夷中",
        "paragraphs": [
            "莫言行路难，夷狄如中国。",
            "谓言骨肉亲，中门如异域。",
            "出处全在人，路亦无通塞。",
            "门前两条辙，何处去不得。"
        ],
        "title": "行路难",
        "id": "1d8e2ba7-ba52-44c7-83d4-06dfaa2339d1"
    },
    {
        "author": "聂夷中",
        "paragraphs": [
            "金刀翦轻云，盘用黄金缕。",
            "装束赵飞燕，教来掌上舞。",
            "舞罢飞燕死，片片随风去。"
        ],
        "title": "大垂手",
        "id": "c5763b85-5f21-41dd-ba9b-42e79993afed"
    },
    {
        "author": "聂夷中",
        "paragraphs": [
            "一雀入官仓，所食能损几。",
            "所虑往复频，官仓乃害尔。",
            "鱼网不在天，鸟网不在水。",
            "饮啄要自然，何必空城里。"
        ],
        "title": "空城雀",
        "id": "469e6a93-d96f-45a9-90db-e131187c4c4a"
    },
    {
        "author": "聂夷中",
        "paragraphs": [
            "男儿徇大义，立节不沽名。",
            "腰间悬陆离，大歌胡无行。",
            "不读战国书，不览黄石经。",
            "醉卧咸阳楼，梦入受降城。",
            "更愿生羽翼，飞身入青冥。",
            "请携天子剑，斫下旄头星。",
            "自然胡无人，虽有无战争。",
            "悠哉典属国，驱羊老一生。"
        ],
        "title": "胡无人行",
        "id": "4a3e9cc5-e2a2-412d-a884-4c17d072c5a2"
    },
    {
        "author": "聂夷中",
        "paragraphs": [
            "二月卖新丝，五月粜新谷。",
            "医得眼前疮，剜却心头肉。",
            "我愿君王心，化作光明烛。",
            "不照绮罗筵，只照逃亡屋。"
        ],
        "title": "咏田家",
        "id": "0eea5bcf-1f67-4a9f-b70f-d60dcea99111"
    },
    {
        "author": "聂夷中",
        "paragraphs": [
            "燕台累黄金，上欲招儒雅。",
            "贵得贤士来，更下于隗者。",
            "自然乐毅徒，趋风走天下。",
            "何必驰凤书，旁求向林野。"
        ],
        "title": "燕台二首 一",
        "id": "be65fed3-3677-4f79-84fb-4dd6cfdc19c4"
    },
    {
        "author": "聂夷中",
        "paragraphs": [
            "燕台高百尺，燕灭台亦平。",
            "一种是亡国，犹得礼贤名。",
            "何似章华畔，空余禾黍生。"
        ],
        "title": "燕台二首 二",
        "id": "afc32e5a-8518-496b-a4a5-b4c995251763"
    },
    {
        "author": "聂夷中",
        "paragraphs": [
            "片玉一尘轻，粒粟山丘重。",
            "唐虞贵民食，秪是勤播种。",
            "前圣後圣同，今人古人共。",
            "一岁如苦饥，金玉何所用。"
        ],
        "title": "古兴",
        "id": "bc6c2eb5-4930-4b60-a227-7f94fb6a28a8"
    },
    {
        "author": "聂夷中",
        "paragraphs": [
            "白日无定影，清江无定波。",
            "人无百年寿，百年复如何。",
            "堂上陈美酒，堂下列笙歌。",
            "与君入醉乡，醉乡乐天和。",
            "岁岁松栢茂，日日丘陵多。",
            "君看终南山，万古青峨峨。"
        ],
        "tags": [
            "终南山"
        ],
        "title": "劝酒二首 一",
        "id": "c0f81a43-5b23-4871-a06e-8660db415ad8"
    },
    {
        "author": "聂夷中",
        "paragraphs": [
            "灞上送行客，听唱行客歌。",
            "适来桥下水，已作渭川波。",
            "人间荣乐少，四海别离多。",
            "但恐别离泪，自成苦水河。",
            "劝尔一杯酒，所赠无余多。"
        ],
        "title": "劝酒二首 二",
        "id": "200b9d38-5f06-453f-83cb-197fdceeb8c1"
    },
    {
        "author": "聂夷中",
        "paragraphs": [
            "日月似有事，一夜行一周。",
            "草木犹须老，人生得无愁。",
            "一饮解百结，再饮破百忧。",
            "白发欺贫贱，不入醉人头。",
            "我愿东海水，尽向杯中流。",
            "安得阮步兵，同入醉乡游。"
        ],
        "title": "饮酒乐",
        "id": "12e75828-7908-4a38-bfdf-d491496721d1"
    },
    {
        "author": "聂夷中",
        "paragraphs": [
            "汉代多豪族，恩深益骄逸。",
            "走马踏杀人，街吏不敢诘。",
            "红楼宴青春，数里望云蔚。",
            "金缸焰胜画，不畏落晖疾。",
            "美人尽如月，南威莫能匹。",
            "芙蓉自天来，不向水中出。",
            "飞琼奏云和，碧箫吹凤质。",
            "唯恨鲁阳死，无人驻白日。"
        ],
        "title": "公子行二首 一",
        "id": "c6d6f052-2dcf-4a7b-be9e-773e4c6f6dd1"
    },
    {
        "author": "聂夷中",
        "paragraphs": [
            "花树出墙头，花里谁家楼。",
            "一行书不读，身封万户侯。",
            "美人楼上歌，不是古凉州。"
        ],
        "title": "公子行二首 二",
        "id": "2805b567-edfc-4bf4-8f9a-964906968b1c"
    },
    {
        "author": "聂夷中",
        "paragraphs": [
            "八月木阴薄，十叶三堕枝。",
            "人生过五十，亦已同此时。",
            "朝出东郭门，嘉树郁参差。",
            "暮出西郭门，原草已离披。",
            "南邻好台榭，北邻善歌吹。",
            "荣华忽销歇，四顾令人悲。",
            "生死与荣辱，四者乃常期。",
            "古人耻其名，没世无人知。",
            "无言鬓似霜，勿谓事如丝。",
            "耆年无一善，何殊食乳儿。"
        ],
        "title": "短歌",
        "id": "99d0dee6-3e15-4931-9984-4c7b1e1f8583"
    },
    {
        "author": "聂夷中",
        "paragraphs": [
            "殷辛帝天下，厌为天下尊。",
            "干纲既一断，贤愚无二门。",
            "佞是福身本，忠作丧己源。",
            "饿虎不食子，人无骨肉恩。",
            "日影不入地，下埋冤死魂。",
            "腐骨不为土，应作石木根。",
            "余来过此乡，下马吊此坟。",
            "静念君臣间，有道谁敢论。"
        ],
        "title": "过比干墓",
        "id": "366e820c-e3bb-4276-bc10-c8daa92aad19"
    },
    {
        "author": "聂夷中",
        "paragraphs": [
            "在京如在道，日日先鸡起。",
            "不离十二街，日行一百里。",
            "役役大块上，周朝复秦市。",
            "贵贱与贤愚，古今同一轨。",
            "白兔落天西，赤鸦飞海底。",
            "一日复一日，日日无终始。",
            "自嫌性如石，不达荣辱理。",
            "试问九十翁，吾今尚如此。"
        ],
        "title": "住京寄同志",
        "id": "2f3dd335-205d-45dc-9818-8413ff9dc59d"
    },
    {
        "author": "聂夷中",
        "paragraphs": [
            "劝尔勤耕田，盈尔仓中粟。",
            "劝尔无伐桑，减尔身上服。",
            "清霜一委地，万草色不绿。",
            "狂风一飘林，万叶不着木。",
            "青春如不耕，何以自拘束。"
        ],
        "title": "赠农",
        "id": "932552dc-b1e3-45cd-a80f-309b37db4acf"
    },
    {
        "author": "聂夷中",
        "paragraphs": [
            "後达多晚荣，速得多疾倾。",
            "君看构大厦，何曾一日成。",
            "在暖须在桑，在饱须在耕。",
            "君子贵弘道，道弘无不亨。",
            "太阳垂好光，毛髪悉见形。",
            "我亦二十年，直似戴盆行。",
            "荆山产美玉，石石皆坚贞。",
            "未必尽有玉，玉且间石生。",
            "精卫一微物，犹恐填海平。"
        ],
        "title": "客有追叹後时者作诗勉之",
        "id": "a6e4458c-f82c-4c43-a3ca-b08f0c8f7e46"
    },
    {
        "author": "聂夷中",
        "paragraphs": [
            "先生五岳游，文焰灭金鼎。",
            "日下鹤过时，人间空落影。",
            "常言一粒药，不随死生境。",
            "何当列御寇，去问仙人请。"
        ],
        "title": "访嵩阳道士不遇",
        "id": "1ea71c69-cbd6-4e16-bdbc-29876ca356d5"
    },
    {
        "author": "聂夷中",
        "paragraphs": [
            "微月东南明，双牛耕古城。",
            "但耕古城地，不知古城名。",
            "当昔置此城，岂料今日耕。",
            "蔓草已离披，狐兔何纵横。",
            "秋云零落散，秋风萧条生。",
            "对古良可叹，念今转伤情。",
            "古人已冥冥，今人又营营。",
            "不知马蹄下，谁家旧台亭。"
        ],
        "title": "早发邺北经古城",
        "id": "9efa9734-5a13-4087-a59c-49a4f0fb63c3"
    },
    {
        "author": "聂夷中",
        "paragraphs": [
            "市朝束名利，林泉系清通。",
            "岂知黄尘内，迥有白云踪。",
            "轻流逗密莜，直干入宽空。",
            "高吟五君咏，疑对九华峰。",
            "我知种竹心，欲扇清凉风。",
            "我知决泉意，将明济物功。",
            "有琴不张弦，众星列梧桐。",
            "须知澹泊听，声在无声中。",
            "地非樵者路，武陵又何逢。",
            "祗虑迷所归，池上日西东。"
        ],
        "title": "题贾氏林泉",
        "id": "a4ba9d47-b06b-4146-a0f7-ffbb67a35705"
    },
    {
        "author": "聂夷中",
        "paragraphs": [
            "皇州五更鼓，月落西南维。",
            "此时有行客，别我孤舟归。",
            "上国身无主，下第诚可悲。"
        ],
        "title": "送友人归江南",
        "id": "75e09623-9ab1-4f2f-8d40-0888d8bd88f1"
    },
    {
        "author": "聂夷中",
        "paragraphs": [
            "日往无复见，秋堂暮乃学。",
            "玄髪不知白，晓入寒铜觉。",
            "为才未离羣，有玉犹在璞。",
            "谁把碧桐枝，刻作云门乐。"
        ],
        "title": "秋夕",
        "id": "65a22f40-7a74-4c1a-9cf8-b113db2acc92"
    },
    {
        "author": "聂夷中",
        "paragraphs": [
            "出门四顾望，此日何徘徊。",
            "终南旧山色，夫子安在哉。",
            "君诗如门户，夕闭昼还开。",
            "君名如四时，春尽夏复来。",
            "原野多丘陵，累累如高台。",
            "君坟须数尺，谁与夫子偕。"
        ],
        "title": "哭刘驾博士",
        "id": "2f3b4935-f037-41ba-b264-2732c514a28e"
    },
    {
        "author": "聂夷中",
        "paragraphs": [
            "种花满西园，花发青楼道。",
            "花下一禾生，去之为恶草。"
        ],
        "tags": [
            "写人",
            "讽刺",
            "写人诗"
        ],
        "title": "公子家",
        "id": "ba1417d6-912a-4606-a798-d8971da31a7e"
    },
    {
        "author": "聂夷中",
        "paragraphs": [
            "父耕原上田，子劚山下荒。",
            "六月禾未秀，官家已修仓。"
        ],
        "tags": [
            "忧国忧民",
            "讽刺"
        ],
        "title": "田家二首 一",
        "id": "91276d5a-1844-40ec-a102-a41eaab21c12"
    },
    {
        "author": "聂夷中",
        "paragraphs": [
            "锄田当日午，汗滴禾下土。",
            "谁念盘中餐，粒粒皆辛苦。"
        ],
        "title": "田家二首 二",
        "id": "78a50612-df8c-44a5-8a19-f455cc185195"
    },
    {
        "author": "聂夷中",
        "paragraphs": [
            "良人昨日去，明月又不圆。",
            "别时各有泪，零落青楼前。"
        ],
        "title": "杂怨",
        "id": "a59d9e42-871a-4d57-8515-aaf7622af1c4"
    },
    {
        "author": "聂夷中",
        "paragraphs": [
            "众鸟各归枝，乌乌尔不栖。",
            "还应知妾恨，故向绿窗啼。"
        ],
        "title": "乌夜啼",
        "id": "f7763540-977d-4290-8d99-2e0ad16af9d6"
    },
    {
        "author": "聂夷中",
        "paragraphs": [
            "念远心如烧，不觉中夜起。",
            "桃花带露泛，立在月明里。"
        ],
        "title": "起夜来",
        "id": "4e512a19-210d-4612-8dc5-1d9b6ae52610"
    },
    {
        "author": "聂夷中",
        "paragraphs": [
            "欲别牵郎衣，问郎游何处。",
            "不恨归日迟，莫向临邛去。"
        ],
        "tags": [
            "送别",
            "女子",
            "情郎"
        ],
        "title": "古别离",
        "id": "02c52bf9-7672-44a1-a618-92b26b91fde1"
    },
    {
        "author": "聂夷中",
        "paragraphs": [
            "此地无驻马，夜中犹走轮。",
            "所以路傍草，少于衣上尘。"
        ],
        "title": "长安道",
        "id": "5237a4cc-a1d5-48a6-9ec3-72a4b400dea0"
    },
    {
        "author": "聂夷中",
        "paragraphs": [
            "萱草生堂阶，游子行天涯。",
            "慈亲倚门望，不见萱草花。"
        ],
        "title": "游子行",
        "id": "ab09e37b-0114-49f7-ab82-56480afb3d9e"
    },
    {
        "author": "聂夷中",
        "paragraphs": [
            "故乡归路隔高雷，见说年来事可哀。",
            "村落日中眠虎豹，田园雨後长蒿莱。",
            "海隅久已无春色，地底真成有劫灰。",
            "荆棘满山行不得，不知当日是谁栽。"
        ],
        "title": "闻人说海北事有感",
        "id": "d813c029-0b6d-4b89-b4ba-5d6d725e73d9"
    },
    {
        "author": "顾云",
        "paragraphs": [
            "祥云皓鹤盘碧空，乔松稍稍韵微风。",
            "绛节影来，朱旛响丁东。",
            "相公清斋朝蘂宫，太上符箓龙蛇踪。",
            "散花天女侍香童，隔烟遥望见云水。",
            "弹璈吹凤清珑珑，丹砂黄金世可度。",
            "愿启一言告仙翁，道门弟子山中客。",
            "长向山中礼空碧，九色真龙上汉时，愿把霓幢引烟策。"
        ],
        "title": "华清词",
        "id": "c0830243-f9c8-4261-9aeb-888cd8c84283"
    },
    {
        "author": "顾云",
        "paragraphs": [
            "蛮岭高，蛮海阔，去舸回艘投此歇。",
            "一夜舟人得梦间，草草相呼一时发。",
            "飓风忽起云颠狂，波涛摆掣鱼龙殭。",
            "海神怕急上岸走，山燕股栗入石藏。",
            "金蛇飞状霍闪过，白日倒挂银绳长。",
            "轰轰砢砢雷车转，霹雳一声天地战。",
            "风定云开始望看，万里青山分两片。",
            "车遥遥，马阗阗，平如砥，直如弦。",
            "云南八国万部落，皆知此路来朝天。",
            "耿恭拜出井底水，广利刺开山上泉。",
            "若论终古济物意，二将之功皆小焉。"
        ],
        "title": "天威行",
        "id": "98e85dbe-1c8f-4964-a82e-d01a8f9ba1e2"
    },
    {
        "author": "顾云",
        "paragraphs": [
            "三十六里西川地，围遶城郭峨天横。",
            "一家人率一口甓，版筑纔兴城已成。",
            "役夫登登无倦色，馔饱觞酣方暂息。",
            "不假神龟出指踪，尽凭心匠为筹画。",
            "画阁团团真铁瓮，堵阔巉岩齐石壁。",
            "风吹四面旌旗动，火焰相烧满天赤。",
            "散花楼晚挂残虹，濯锦秋江澄倒碧。",
            "西川父老贺子孙，从兹始是中华人。"
        ],
        "title": "筑城篇",
        "id": "48356297-d07a-48ad-a8cd-d7c91bcfc8b8"
    },
    {
        "author": "顾云",
        "paragraphs": [
            "杜甫歌诗吟不足，可怜曹霸丹青曲。",
            "直言弟子韩干马，画马无骨但有肉。",
            "今日披图见笔迹，始知甫也真凡目。",
            "秦王学士居武功，六印名家声价雄。",
            "乃孙屈迹宁百里，好奇学古有祖风。",
            "竹厅斜日弈碁散，延我直入书斋中。",
            "屹然六幅古屏上，歘见胡人牵入天廐之神龙。",
            "麟鬐凤臆真相似，秋竹惨惨披两耳。",
            "轻匀杏蘂糁皮毛，细捻银丝插鬃尾。",
            "思量动步应千里，谁见初离渥洼水。",
            "眼前只欠燕雪飞，蹄下如闻朔风起。",
            "朱崖谪掾从亡殁，更有何人鉴奇物。",
            "当时若遇燕昭王，肯把千金买枯骨。"
        ],
        "title": "苏君厅观韩干马障歌",
        "id": "c7a701ec-0276-4364-be88-e02b67c39226"
    },
    {
        "author": "顾云",
        "paragraphs": [
            "槛前溪夺秋空色，百丈潭心数砂砾。",
            "松筠条条长碧苔，苔色碧于溪水碧。",
            "波回梳开孔雀尾，根细贴着盘陀石。",
            "拨浪轻拈出少时，一髻浓烟三四尺。",
            "山光日华乱相射，静缕兰鬐匀襞积。",
            "试把临流抖擞看，琉璃珠子泪双滴。",
            "如看玉女洗头处，解破云鬟收未得。",
            "即是仙宫欲制六铢衣，染丝未倩鲛人织。",
            "采之不敢盈筐箧，苦怕龙神河伯惜。",
            "琼苏玉盐烂漫煮，咽入丹田续灵液。",
            "会待功成插翅飞，蓬莱顶上寻仙客。"
        ],
        "title": "苔歌",
        "id": "d7210ac8-7fc6-4374-b555-dfb6d6d3e372"
    },
    {
        "author": "顾云",
        "paragraphs": [
            "九华太守行春罢，高绛红筵压花榭。",
            "四面繁英拂槛开，帖雪团霞坠枝亚。",
            "空中焰若烧蓝天，万里滑静无纤烟。",
            "弦索紧快管声脆，急曲碎拍声相连。",
            "主人怜才多倾兴，许客酣歌露真性。",
            "春酎香浓枝盏黏，一醉有时三日病。",
            "鼋潭鳞粉解不去，鸦岭蘂花浇不醒。",
            "肺枯似着炉鞲煽，脑热如遭锤凿钉。",
            "蒙溪先生梁公孙，忽然示我十轴文。",
            "展开一卷读一首，四顾特地无涯垠。",
            "又开一轴读一帙，酒病豁若风驱云。",
            "文锋斡破造化窟，心刃掘出兴亡根。",
            "经疾史恙万片恨，墨炙笔针如有神。",
            "呵叱潘陆鄙琐屑，提挈扬孟归孔门。",
            "时时说及开元理，家风飒飒吹人耳。",
            "吴[兢]纂出升平源，十事分明铺在纸。",
            "裔孙才业今如此，谁人为奏明天子。",
            "銮驾何当猎左冯，神鹰一掷望千里。",
            "戏操狂翰涴蛮笺，傍人莫笑我率然。"
        ],
        "tags": [
            "庐山"
        ],
        "title": "池阳醉歌赠匡庐处士姚岩杰",
        "id": "c56a0c29-f1b5-4190-a0f9-a0ba16776cae"
    },
    {
        "author": "顾云",
        "paragraphs": [
            "带露含烟处处垂，绽黄摇绿嫩参差。",
            "长堤未见风飘絮，广陌初怜日映丝。",
            "斜傍画筵偷舞态，低临妆阁学愁眉。",
            "离亭不放到春暮，折尽拂檐千万枝。"
        ],
        "title": "咏柳二首 一",
        "id": "95477829-6273-4f85-a0b8-d5bf3c07e507"
    },
    {
        "author": "顾云",
        "paragraphs": [
            "闲花野草总争新，眉皱丝干独不匀。",
            "乞取东风残气力，莫教虚度一年春。"
        ],
        "title": "咏柳二首 二",
        "id": "f496ea26-55a4-4871-9124-1686c08a4ae4"
    },
    {
        "author": "张乔",
        "paragraphs": [
            "一曲梁州金石清，边风萧飒动江城。",
            "座中有老沙场客，横笛休吹塞上声。"
        ],
        "title": "宴边将",
        "id": "755f481e-df48-4cc6-a457-f376783f11f6"
    },
    {
        "author": "张乔",
        "paragraphs": [
            "孤城临远水，千里见寒山。",
            "白雪无人唱，沧洲尽日闲。",
            "鸟归残烧外，帆出断云间。",
            "此地秋风起，应随计吏还。"
        ],
        "title": "郢州即事",
        "id": "9ec6ccc2-422a-40f1-8d99-9832cf0b2687"
    },
    {
        "author": "张乔",
        "paragraphs": [
            "渡海登仙籍，还家备汉仪。",
            "孤舟无岸泊，万里有星随。",
            "积水浮魂梦，流年半别离。",
            "东风未回日，音信杳难期。"
        ],
        "title": "送宾贡金夷吾奉使归本国",
        "id": "0f41f985-161d-4afb-a4c2-23f1698aa420"
    },
    {
        "author": "张乔",
        "paragraphs": [
            "谁将倚天剑，削出倚天峰。",
            "众水背流急，他山相向重。",
            "树黏青霭合，崖夹白云浓。",
            "一夜盆倾雨，前湫起毒龙。"
        ],
        "title": "华山",
        "id": "60a6c96f-4023-4b94-a2b8-24b6c481a28c"
    },
    {
        "author": "张乔",
        "paragraphs": [
            "昔人登览处，遗阁大江隅。",
            "叠浪有时有，闲云无日无。",
            "早凉先燕去，返照後帆孤。",
            "未得营归计，菱歌满旧湖。"
        ],
        "tags": [
            "滕王阁"
        ],
        "title": "滕王阁",
        "id": "3e8f3ce8-4766-4896-9420-ded8b2856a36"
    },
    {
        "author": "张乔",
        "paragraphs": [
            "贤哉君子风，讽与古人同。",
            "采药楚云里，移家湘水东。",
            "星霜秋野阔，雨雹夜山空。",
            "早晚相招隐，深耕老此中。"
        ],
        "title": "寄处士梁烛",
        "id": "6c9f6ef2-3e5b-49e9-ae32-b6fdf7b02f80"
    },
    {
        "author": "张乔",
        "paragraphs": [
            "天下猿多处，西南是蜀关。",
            "马登青壁瘦，人宿翠微闲。",
            "带雨逢残日，因江见断山。",
            "行歌风月好，莫老锦城间。"
        ],
        "title": "送许棠下第游蜀",
        "id": "5ff5b4d9-d8fe-436b-8126-b6503503244a"
    },
    {
        "author": "张乔",
        "paragraphs": [
            "上彻炼丹峰，求玄意未穷。",
            "古坛青草合，往事白云空。",
            "仙境日月外，帝乡烟雾中。",
            "人间足烦署，欲去恋松风。"
        ],
        "tags": [
            "终南山"
        ],
        "title": "题终南山白鹤观",
        "id": "314ee84c-a03c-409b-b13e-fb0a6daeb283"
    },
    {
        "author": "张乔",
        "paragraphs": [
            "将军夸胆气，功在杀人多。",
            "对酒擎钟饮，临风拔剑歌。",
            "翻师平碎叶，掠地取交河。",
            "应笑孔门客，年年羡四科。"
        ],
        "title": "赠边将",
        "id": "6c9edfa3-cbb6-47b0-a637-e1cdc52e06f3"
    },
    {
        "author": "张乔",
        "paragraphs": [
            "铭旌归故里，猿鸟亦凄然。",
            "已葬桐江月，空回建水船。",
            "客传为郡日，僧说读书年。",
            "恐有吟魂在，深山古木边。"
        ],
        "title": "吊建州李员外",
        "id": "d8ed88d6-e73a-42e1-bc4b-f0c36870e5e7"
    },
    {
        "author": "张乔",
        "paragraphs": [
            "雅调一生吟，谁为晚达心。",
            "傍人贺及第，独自却沾襟。",
            "宴别喧天乐，家归碍日岑。",
            "青门许攀送，故里接云林。"
        ],
        "title": "送许棠及第归宣州",
        "id": "2aa78634-4351-4ccd-86ac-5be70c4a4dd9"
    },
    {
        "author": "张乔",
        "paragraphs": [
            "都堂公试日，词翰独超羣。",
            "品秩台庭与，篇章圣主闻。",
            "乡连三楚树，县对九华云。",
            "多少青门客，临岐共羡君。"
        ],
        "title": "送庞百篇之任青阳县尉",
        "id": "a341fedf-e08f-41a6-a65c-84853ad63ad5"
    },
    {
        "author": "张乔",
        "paragraphs": [
            "寻春与送春，多遶曲江滨。",
            "一片凫鹥水，千秋辇毂尘。",
            "岸凉随众木，波影逐游人。",
            "自是游人老，年年管吹新。"
        ],
        "title": "曲江春",
        "id": "3608fba3-87f4-420d-b1fe-d52a8f4cc7e7"
    },
    {
        "author": "张乔",
        "paragraphs": [
            "无穷名利尘，轩盖逐年新。",
            "北阕东堂路，千山万水人。",
            "云离僧榻曙，燕远凤楼春。",
            "荏苒文明代，难归钓艇身。"
        ],
        "title": "秦原春望",
        "id": "7e4d8eef-358d-40fa-98d0-8d8fe189fae2"
    },
    {
        "author": "张乔",
        "paragraphs": [
            "少华中峰寺，高秋众景归。",
            "地连秦塞起，河隔晋山微。",
            "晚木蝉相应，凉天鴈并飞。",
            "殷勤记岩石，秪恐再来稀。"
        ],
        "title": "游华山云际寺",
        "id": "11bab6c9-81b8-4c27-a60c-9b50385cdf35"
    },
    {
        "author": "张乔",
        "paragraphs": [
            "海东谁敌手，归去道应孤。",
            "阙下传新势，船中覆旧图。",
            "穷荒回日月，积水载寰区。",
            "故国多年别，桑田复在无。"
        ],
        "title": "送碁待诏朴球归新罗",
        "id": "e764782e-ad6a-4609-a0b2-ca8a5f877f59"
    },
    {
        "author": "张乔",
        "paragraphs": [
            "看花兴未休，已散曲江游。",
            "载笔离秦甸，从军过洛州。",
            "嵩云将雨去，汝水背城流。",
            "应念依门客，蒿莱满径秋。"
        ],
        "title": "送郑谷先辈赴汝州辟命",
        "id": "d6ef3f03-4cfe-4448-a6aa-ef8e9e52e3bd"
    },
    {
        "author": "张乔",
        "paragraphs": [
            "海上独随缘，归来二十年。",
            "久闲时得句，渐老不离禅。",
            "砌木欹临水，窗峰直倚天。",
            "犹期向云里，别扫石床眠。"
        ],
        "title": "赠敬亭清越上人",
        "id": "195092ae-a3d3-462c-8d23-817c811b1357"
    },
    {
        "author": "张乔",
        "paragraphs": [
            "树凉清岛寺，虚阁敞禅扉。",
            "四面闲云入，中流独鸟归。",
            "湖平幽径近，船泊夜灯微。",
            "一宿秋风里，烟波隔捣衣。"
        ],
        "title": "题灵山寺",
        "id": "68ccf3ce-0108-4833-a296-f36085ca2d72"
    },
    {
        "author": "张乔",
        "paragraphs": [
            "今古遰相送，几时无逝波。",
            "篇章名不朽，寂灭理如何。",
            "内殿留真影，闲房落贝多。",
            "从兹高塔寺，惆怅懒经过。"
        ],
        "title": "吊栖白上人",
        "id": "128d1f2f-9cd5-4d87-9343-87ec666157d7"
    },
    {
        "author": "张乔",
        "paragraphs": [
            "黄河一曲山，天半锁重关。",
            "圣日雄藩静，秋风老将闲。",
            "车舆穿谷口，市井响云间。",
            "大野无飞鸟，元戎校猎还。"
        ],
        "tags": [
            "黄河"
        ],
        "title": "北山书事",
        "id": "0a26dea0-34f7-4013-97dd-bc4ac5cbf6f3"
    },
    {
        "author": "张乔",
        "paragraphs": [
            "出送乡人尽，沧洲未得还。",
            "秋风五陵树，晴日六街山。",
            "有景终年住，无机是处闲。",
            "何当向云外，免老别离间。"
        ],
        "title": "长安书事",
        "id": "93bbdbc5-72a2-4c8f-9ba0-6adc1c0aca56"
    },
    {
        "author": "张乔",
        "paragraphs": [
            "官从谏署清，暂去佐戎旌。",
            "朝客多相恋，吟僧欲伴行。",
            "河冰天际白，岳雪眼前明。",
            "即见东风起，梁园听早莺。"
        ],
        "title": "送郑侍御赴汴州辟命",
        "id": "c30fc6ee-bd0f-408f-8a14-a558cf183dd8"
    },
    {
        "author": "张乔",
        "paragraphs": [
            "至人随化往，遗路自堪伤。",
            "白塔收真骨，青山闭影堂。",
            "钟残含细韵，烟灭有余香。",
            "松上斋乌在，迟迟立夕阳。"
        ],
        "title": "吊造微上人",
        "id": "c8acfa02-7294-43f9-a9ab-e3c23603768d"
    },
    {
        "author": "张乔",
        "paragraphs": [
            "夜久村落静，徘徊杨柳津。",
            "青山犹有路，明月已无人。",
            "梦寐空前事，星霜倦此身。",
            "尝期结茅处，来往蹑遗尘。"
        ],
        "title": "经隐岩旧居",
        "id": "0b6f6a75-db19-4163-bb99-d542d3c2412a"
    },
    {
        "author": "张乔",
        "paragraphs": [
            "重来访惠休，已是十年游。",
            "向水千松老，空山一磬秋。",
            "石窗清吹入，河汉夜光流。",
            "久别多新作，长吟洗俗愁。"
        ],
        "title": "再题敬亭清越上人山房",
        "id": "0164776b-bf22-4a59-9cc7-58364316c11b"
    },
    {
        "author": "张乔",
        "paragraphs": [
            "日暖泗滨西，无穷岸草齐。",
            "薄烟衰草树，微月迥城鸡。",
            "水近沧浪急，山随绿野低。",
            "羞将旧名姓，还向旧游题。"
        ],
        "title": "浮汴东归",
        "id": "c10ee032-78a8-46d1-887f-6030197aacbc"
    },
    {
        "author": "张乔",
        "paragraphs": [
            "千灯有宿因，长老许相亲。",
            "夜永楼台雨，更深江海人。",
            "劳生无了日，妄念起微尘。",
            "不是真如理，何门静此身。"
        ],
        "title": "雨中宿僧院",
        "id": "3d94b8b1-d00c-4667-a411-3117ac16e7a4"
    },
    {
        "author": "张乔",
        "paragraphs": [
            "烟霞接杳冥，旅泊寄回汀。",
            "夜雨雷电歇，春江蛟蜃腥。",
            "城侵潮影白，峤截鸟行青。",
            "徧欲探泉石，南须过洞庭。"
        ],
        "tags": [
            "洞庭湖"
        ],
        "title": "江行至沙浦",
        "id": "5342aa89-462b-464b-bf6b-120738e8397b"
    },
    {
        "author": "张乔",
        "paragraphs": [
            "辛勤同失意，迢递独还家。",
            "落日江边笛，残春岛上花。",
            "亲安诚可喜，道在亦何嗟。",
            "谁伴高吟处，晴天望九华。"
        ],
        "title": "送友人归江南",
        "id": "e546a15f-e9b2-4e4c-9f89-191579667689"
    },
    {
        "author": "张乔",
        "paragraphs": [
            "冥鸿久不羣，征拜动天文。",
            "地主迎过郡，山僧送出云。",
            "登车残月在，宿馆乱流分。",
            "若更思林下，还须共致君。"
        ],
        "tags": [
            "九华山"
        ],
        "title": "刘补阙自九华山拜官因以寄献",
        "id": "57f72189-38fe-4093-91c7-6d40a3689bcc"
    },
    {
        "author": "张乔",
        "paragraphs": [
            "远色岳阳楼，湘帆数片愁。",
            "竹风山上路，沙月水中洲。",
            "力学桑田废，思归鬓髪秋。",
            "功名如不立，岂易狎汀鸥。"
        ],
        "tags": [
            "岳阳楼"
        ],
        "title": "岳阳即事",
        "id": "aa6dd000-e39f-40aa-911a-fba3e94d92b3"
    },
    {
        "author": "张乔",
        "paragraphs": [
            "江峰峰顶人，受法老西秦。",
            "法本无前业，禅非为後身。",
            "院栽他国树，堂展祖师真。",
            "甚愿依宗旨，求闲未有因。"
        ],
        "title": "题兴善寺僧道深院",
        "id": "828569ff-c3b9-4408-bb07-9b1dd00b80ce"
    },
    {
        "author": "张乔",
        "paragraphs": [
            "去宰龙门县，应思变化年。",
            "还将鲁儒政，又与晋人传。",
            "峭壁开中古，长河落半天。",
            "几乡因劝勉，耕稼满云烟。"
        ],
        "title": "送龙门令刘沧",
        "id": "b78f17a5-1503-40cd-800b-a8d64d6ca044"
    },
    {
        "author": "张乔",
        "paragraphs": [
            "落花兼柳絮，无处不纷纷。",
            "远道空归去，流莺独自闻。",
            "野桥喧硙水，山郭入楼云。",
            "故里南陵曲，秋期更送君。"
        ],
        "title": "送友人往宜春",
        "id": "8c95f197-4560-4ceb-8e04-69fdffab85d3"
    },
    {
        "author": "张乔",
        "paragraphs": [
            "调角断清秋，征人倚戍楼。",
            "春风对青冢，白日落梁州。",
            "大汉无兵阻，穷边有客游。",
            "蕃情似此水，长愿向南流。"
        ],
        "tags": [
            "唐诗三百首",
            "生活",
            "五言律诗",
            "边塞"
        ],
        "title": "书边事",
        "id": "8324db66-b75a-40ff-9469-cba276d2f88f"
    },
    {
        "author": "张乔",
        "paragraphs": [
            "山川心地内，一念即千重。",
            "老别关中寺，禅归海外峰。",
            "鸟行来有路，帆影去无踪。",
            "几夜波涛息，先闻本国钟。"
        ],
        "title": "送僧雅觉归东海",
        "id": "d7ffd49c-a436-4d95-847d-701ae56adf17"
    },
    {
        "author": "张乔",
        "paragraphs": [
            "种在法王城，前朝古寺名。",
            "瘦根盘地远，香吹入云清。",
            "鹤动池台影，僧禅雨雪声。",
            "看来人旋老，因此叹浮生。"
        ],
        "title": "和薛监察题兴善寺古松",
        "id": "4796c6d6-5a11-462b-a26a-4497fcd99e14"
    },
    {
        "author": "张乔",
        "paragraphs": [
            "清月转瑶轸，弄中湘水寒。",
            "能令坐来客，不语自相看。",
            "静恐鬼神出，急疑风雨残。",
            "几时归岭峤，更过洞庭弹。"
        ],
        "tags": [
            "洞庭湖"
        ],
        "title": "听琴",
        "id": "2d9c9d0b-eb38-4239-a506-d237cd207139"
    },
    {
        "author": "张乔",
        "paragraphs": [
            "此心知者稀，欲别倍相依。",
            "无食拟同去，有家还未归。",
            "巴山开国远，剑道入天微。",
            "必恐临邛客，疑君学赋非。"
        ],
        "title": "送友人游蜀",
        "id": "02f67006-a3bd-43ab-ad7a-6463c1100442"
    },
    {
        "author": "张乔",
        "paragraphs": [
            "曹溪松下路，猨鸟重相亲。",
            "四海求玄理，千峰遶定身。",
            "异花天上堕，灵草雪中春。",
            "自惜经行处，焚香礼旧真。"
        ],
        "title": "闻仰山禅师往曹溪因赠",
        "id": "a12530e2-dbb4-4ebd-9b59-0d529b93d1b8"
    },
    {
        "author": "张乔",
        "paragraphs": [
            "蓝水警尘梦，夜吟开草堂。",
            "月临山霭薄，松滴露花香。",
            "诗外真风远，人间静兴长。",
            "明朝访禅侣，更上翠微房。"
        ],
        "title": "蓝溪夜坐",
        "id": "d277b62e-eaa4-4a5e-b051-42e72ab95cd3"
    },
    {
        "author": "张乔",
        "paragraphs": [
            "秋山清若水，吟客静于僧。",
            "小径通商岭，高窗见杜陵。",
            "云霞朝入镜，猨鸟夜窥灯。",
            "许作前峰侣，终来寄上层。"
        ],
        "title": "题郑侍御蓝田别业",
        "id": "b948a659-c0db-4ecc-98f5-b88a074c5f12"
    },
    {
        "author": "张乔",
        "paragraphs": [
            "离乡积岁年，归路远依然。",
            "夜火山头市，春江树杪船。",
            "干戈愁鬓改，瘴疠喜家全。",
            "何处营甘旨，潮涛浸薄田。"
        ],
        "title": "送友人进士许棠",
        "id": "3b0a0f97-59ea-469f-a0a8-b0621082b31c"
    },
    {
        "author": "张乔",
        "paragraphs": [
            "乔枝聚暝禽，叠阁锁遥岑。",
            "待月当秋直，看书废夜吟。",
            "残薪留火细，古井下瓶深。",
            "纵欲抄前史，贫难遂此心。"
        ],
        "title": "秘省伴直",
        "id": "852b7cfa-6c72-433b-b69a-8ce908dc2ed6"
    },
    {
        "author": "张乔",
        "paragraphs": [
            "夜忆开元寺，凄凉里巷间。",
            "薄烟通魏阙，明月照骊山。",
            "半壁空宫闭，连天白道闲。",
            "清晨更回首，独向灞陵还。"
        ],
        "title": "宿昭应",
        "id": "ebd59254-617d-4217-a59a-6a02ecdc1756"
    },
    {
        "author": "张乔",
        "paragraphs": [
            "樽前放浩歌，便起泛烟波。",
            "舟楫故人少，江湖明月多。",
            "孤峰经宿上，僻寺共云过。",
            "若向仙岩住，还应着薜萝。"
        ],
        "title": "送陆处士",
        "id": "9b653a15-b561-4f8f-903d-33bc4b33234f"
    },
    {
        "author": "张乔",
        "paragraphs": [
            "江外历千岑，还归少室吟。",
            "地闲缑岭月，窗迥洛城砧。",
            "石窦垂寒乳，松枝长别琴。",
            "他年瀑泉下，亦拟置家林。"
        ],
        "title": "送韩处士归少室山",
        "id": "a7785626-8a80-48d2-b160-4b73d16f11c4"
    },
    {
        "author": "张乔",
        "paragraphs": [
            "竹色覆禅栖，幽禽遶院啼。",
            "空门无去住，行客自东西。",
            "井气春来歇，庭枝雪後低。",
            "相看念山水，尽日话曹溪。"
        ],
        "title": "赠初上人",
        "id": "7ae4cdeb-5f15-4e17-b4a5-1d4a4eea62e4"
    },
    {
        "author": "张乔",
        "paragraphs": [
            "东来此学禅，多病念佛缘。",
            "把锡离岩寺，收经上海船。",
            "落帆敲石火，宿岛汲瓶泉。",
            "永向扶桑老，知无再少年。"
        ],
        "title": "送新罗僧",
        "id": "f6d277af-3905-4a1b-98e9-7d57e4a64806"
    },
    {
        "author": "张乔",
        "paragraphs": [
            "溪路曾来日，年多与旧同。",
            "地寒松影里，僧老磬声中。",
            "远水清风落，闲云别院通。",
            "心源若无碍，何必更论空。"
        ],
        "title": "题山僧院",
        "id": "173969ed-0afb-4b36-8f25-de62dbabc1cc"
    },
    {
        "author": "张乔",
        "paragraphs": [
            "梅真从羽化，万古是须臾。",
            "此地名空在，西山云亦孤。",
            "井痕平野水，坛级上春芜。",
            "纵有双飞鹤，年多松已枯。"
        ],
        "title": "书梅福殿壁二首 一",
        "id": "68ee25ca-ce4a-45ac-83bc-70f0ca0679cb"
    },
    {
        "author": "张乔",
        "paragraphs": [
            "一自白云去，千秋坛月明。",
            "我来思往事，谁更得长生。",
            "雅韵磬钟远，真风楼殿清。",
            "今来为尉者，天下有仙名。"
        ],
        "title": "书梅福殿壁二首 二",
        "id": "36d31cf8-16e6-4ade-91f6-4549375ac632"
    },
    {
        "author": "张乔",
        "paragraphs": [
            "前程曾未到，岐路拟何为。",
            "返照行人急，荒郊去鸟迟。",
            "春宵多旅梦，夏闰远秋期。",
            "处处牵愁绪，无穷是柳丝。"
        ],
        "title": "荆楚道中",
        "id": "353cf8af-79e4-4de1-b43f-8add0f481998"
    },
    {
        "author": "张乔",
        "paragraphs": [
            "重作东南尉，生涯尚似僧。",
            "客程淮馆月，乡思海船灯。",
            "晚雾看春毂，晴天见朗陵。",
            "不应三考足，先授诏书征。"
        ],
        "title": "送南陵尉李频",
        "id": "5839dca5-f3dc-4626-9eac-5d2baca3f55c"
    },
    {
        "author": "张乔",
        "paragraphs": [
            "东风摇众木，即有看花期。",
            "紫陌频来日，沧洲独去时。",
            "郡因兵役苦，家为海翻移。",
            "未老多如此，那堪鬓不衰。"
        ],
        "title": "将归江淮书",
        "id": "dc37c875-1e11-4ad6-b196-85581c174787"
    },
    {
        "author": "张乔",
        "paragraphs": [
            "北去穷秦塞，南归遶汉川。",
            "深山逢古迹，远道见新年。",
            "绝壁云衔寺，空江雪洒船。",
            "萦回还此景，多坐夜灯前。"
        ],
        "title": "沿汉东归",
        "id": "617d3b4d-4282-44b5-88b5-d486ef867a0a"
    },
    {
        "author": "张乔",
        "paragraphs": [
            "剑阁缘空去，西南转几州。",
            "丹霄行客语，明月杜鹃愁。",
            "露带山花落，云随野水流。",
            "相如曾醉地，莫滞少年游。"
        ],
        "title": "送蜀客",
        "id": "e240a046-b096-4499-a859-217aa76a48aa"
    },
    {
        "author": "张乔",
        "paragraphs": [
            "勒兵辽水边，风急卷旌旃。",
            "绝塞寒无树，平沙势尽天。",
            "雪晴回探骑，月落控鸣弦。",
            "永定山河誓，南归改汉年。"
        ],
        "title": "塞上",
        "id": "ab5a64cc-7b45-4405-ae1b-70a9c2f4a51c"
    },
    {
        "author": "张乔",
        "paragraphs": [
            "袁江猨鸟清，曾向此中行。",
            "才子登科去，诸侯扫榻迎。",
            "山藏明月浦，树遶白云城。",
            "远想安亲後，秋风梦不惊。"
        ],
        "title": "送友人归袁州",
        "id": "ba47779b-5e75-4c42-926b-dd0898fb4b04"
    },
    {
        "author": "张乔",
        "paragraphs": [
            "分合老西秦，年年梦白苹。",
            "曾为洞庭客，还送洞庭人。",
            "语别惜残夜，思归愁见春。",
            "遥知泊舟处，沙月自相亲。"
        ],
        "tags": [
            "洞庭湖"
        ],
        "title": "赠别李山人",
        "id": "05f0b477-1b49-4a6e-a91a-ddf4d57a07f4"
    },
    {
        "author": "张乔",
        "paragraphs": [
            "胜游虽隔年，魂梦亦依然。",
            "瀑水喧秋思，孤灯动夜船。",
            "断虹全岭雨，斜月半溪烟。",
            "旧日吟诗侣，何人更不眠。"
        ],
        "title": "思宜春寄友人",
        "id": "5ec637d1-43a5-450d-84a4-81656275b759"
    },
    {
        "author": "张乔",
        "paragraphs": [
            "江风木落天，游子感流年。",
            "万里波连蜀，三更雨到船。",
            "梦残灯影外，愁积苇业边。",
            "不及樵渔客，全家住岛田。"
        ],
        "title": "江行夜雨",
        "id": "a57286cf-5bc2-4dc1-ab2c-2ef9b08686a1"
    },
    {
        "author": "张乔",
        "paragraphs": [
            "仰山因久住，天下仰山名。",
            "井邑身虽到，林泉性本清。",
            "野云居处尽，江月定中明。",
            "髣髴曾相识，今来隔几生。"
        ],
        "title": "赠仰大师",
        "id": "4bdf10d7-e2df-4a19-897e-8e9da1c37a75"
    },
    {
        "author": "张乔",
        "paragraphs": [
            "洛下吟诗侣，南游只有君。",
            "波涛归路见，蟋蟀在船闻。",
            "晓月江城出，晴霞岛树分。",
            "无穷怀古意，岂独遶湘云。"
        ],
        "title": "江南逢洛下友人",
        "id": "9f16a9fd-4043-4d02-80be-1d324e54b96f"
    },
    {
        "author": "张乔",
        "paragraphs": [
            "名利了无时，何人暂访师。",
            "道情闲外见，心地语来知。",
            "竹落穿窗叶，松寒荫井枝。",
            "匡山许同社，愿卜挂帆期。"
        ],
        "tags": [
            "庐山"
        ],
        "title": "东湖赠僧子兰",
        "id": "03ce758a-99de-440d-aed3-dacab03880b9"
    },
    {
        "author": "张乔",
        "paragraphs": [
            "幸喜陪驺驭，频来向此宵。",
            "砚磨清涧石，厨爨白云樵。",
            "竹外村烟细，灯中禁漏遥。",
            "衣冠与文理，静语对前朝。"
        ],
        "title": "隐岩陪郑少师夜坐",
        "id": "d1d8bfca-75cc-4541-968a-f2f9545dca33"
    },
    {
        "author": "张乔",
        "paragraphs": [
            "登科精鲁史，为尉及良时。",
            "高论穷诸国，长才并几司。",
            "地倾流水疾，山叠过云迟。",
            "暇日琴书畔，何人对手棋。"
        ],
        "title": "送三传赴长城尉",
        "id": "3fc457c1-ca13-4a0a-9e61-0154efdb3434"
    },
    {
        "author": "张乔",
        "paragraphs": [
            "千峰隔湘水，迢遰挂帆归。",
            "扫月眠苍壁，和云着褐衣。",
            "洞虚悬溜滴，径狭长松围。",
            "只恐相寻日，人间旧识稀。"
        ],
        "tags": [
            "衡山"
        ],
        "title": "送李道士归南岳",
        "id": "c9e21ba5-d87f-4996-a891-e9877a73b68b"
    },
    {
        "author": "张乔",
        "paragraphs": [
            "终年九陌行，要路迹皆生。",
            "苦学犹难至，甘贫岂有成。",
            "病携秋卷重，闲着暑衣轻。",
            "一别林泉久，中宵御水声。"
        ],
        "title": "延福里秋怀",
        "id": "02730697-145c-4a61-9ea5-df89de60a46f"
    },
    {
        "author": "张乔",
        "paragraphs": [
            "吾师视化身，一念即遗尘。",
            "岩谷藏虚塔，江湖散学人。",
            "云迷禅处石，院掩写来真。",
            "寂寞焚香後，闲阶细草生。"
        ],
        "title": "题玄哲禅师影堂",
        "id": "04e0ba93-51db-4633-8b0e-91127e8be054"
    },
    {
        "author": "张乔",
        "paragraphs": [
            "窗户几层风，清凉碧落中。",
            "世人来往别，烟景古今同。",
            "列岫横秦断，长河极塞空。",
            "斜阳越乡思，天末见归鸿。"
        ],
        "title": "登慈恩寺塔",
        "id": "41228ca3-85bf-46fb-8663-a5947e49d78a"
    },
    {
        "author": "张乔",
        "paragraphs": [
            "远涉期秋卷，将行不废吟。",
            "故乡芳草路，来往别离心。",
            "挂席春风尽，开斋夏景深。",
            "子规谁共听，江月上清岑。"
        ],
        "title": "送友人东归",
        "id": "d0849e88-2e9d-4f70-a3cc-75ebc39c9c79"
    },
    {
        "author": "张乔",
        "paragraphs": [
            "歌诗精外学，天子是知音。",
            "坐夏宫钟近，宁亲剑阁深。",
            "高名彻西国，旧迹寄东林。",
            "自此栖禅者，因师满蜀今。"
        ],
        "title": "送僧鸾归蜀宁亲",
        "id": "96aca1e5-a4e2-4ff0-855d-48732f37b359"
    },
    {
        "author": "张乔",
        "paragraphs": [
            "贫归无定程，水宿与山行。",
            "未有安亲计，难为去国情。",
            "岛烟孤寺磬，江月远船筝。",
            "思苦秋回日，多应吟更清。"
        ],
        "title": "送人归江南",
        "id": "9691bb64-4889-4a18-9f78-9f174c0305b5"
    },
    {
        "author": "张乔",
        "paragraphs": [
            "白衣归树下，青草恋江边。",
            "三楚足深隐，五陵多少年。",
            "寂寥闻蜀魄，清绝怨湘弦。",
            "岐路在何处，西行心渺然。"
        ],
        "title": "将离江上作",
        "id": "0c281e09-5785-4391-af95-21b76e2c35dc"
    },
    {
        "author": "张乔",
        "paragraphs": [
            "王孙游不遇，况我五湖人。",
            "野店难投宿，渔家独问津。",
            "岭分中夜月，江隔两乡春。",
            "静想青云路，还应寄此身。"
        ],
        "title": "别李参军",
        "id": "a182fb81-26ca-4766-9faf-a257733106c6"
    },
    {
        "author": "张乔",
        "paragraphs": [
            "重禄轻身日，清资近故乡。",
            "因知送君後，转自惜年芳。",
            "远水分林影，层峰起鸟行。",
            "扁舟此中去，溪月有余光。"
        ],
        "title": "送睦州张参军",
        "id": "b7ccec37-b521-41c0-b040-f2d1dc9165bb"
    },
    {
        "author": "张乔",
        "paragraphs": [
            "机谋时未有，多向弈棋销。",
            "已与山僧敌，无令海客饶。",
            "静驱云阵起，疎点鴈行遥。",
            "夜雨如相忆，松窗更见招。"
        ],
        "title": "赠棋僧侣",
        "id": "9d82ff7b-35f6-46fc-9d3c-ebfbd55d0b86"
    },
    {
        "author": "张乔",
        "paragraphs": [
            "岂得恋樵渔，全家湖畔居。",
            "远无潮客信，闲寄岳僧书。",
            "野白梅繁後，山明雨散初。",
            "逍遥向云水，莫与宦情疎。"
        ],
        "title": "题湖上友人居",
        "id": "8f671b4c-2385-4887-a332-746988d5f723"
    },
    {
        "author": "张乔",
        "paragraphs": [
            "失计复离愁，君归我独游。",
            "乱花藏道发，春水遶乡流。",
            "暝火丛桥市，晴山叠郡楼。",
            "无为谢公恋，吟过晓蝉秋。"
        ],
        "title": "送友人归宣州",
        "id": "dc26c5be-a206-44e5-9542-79b12ec9be55"
    },
    {
        "author": "张乔",
        "paragraphs": [
            "急景遰衰老，此经谁养真。",
            "松留千载鹤，碑隔六朝人。",
            "洞水流花早，壶天闭雪春。",
            "其如为名利，归踏五陵尘。"
        ],
        "title": "题古观",
        "id": "b2f07535-c709-455f-be61-0545617f1e26"
    },
    {
        "author": "张乔",
        "paragraphs": [
            "岂易及归荣，辛勤致此名。",
            "登车思往事，回首勉诸生。",
            "路遶山光晓，帆通海气清。",
            "秋期却闲坐，林下听江声。"
        ],
        "title": "送友人及第归江南",
        "id": "c16c9f87-b4f8-4215-803d-ff9460d1f0eb"
    },
    {
        "author": "张乔",
        "paragraphs": [
            "天涯离二纪，阙下历三朝。",
            "涨海虽然阔，归帆不觉遥。",
            "惊波时失侣，举火夜相招。",
            "来往寻遗事，秦皇有断桥。"
        ],
        "title": "送朴充侍御归海东",
        "id": "4ba684e4-409f-45f9-ae88-676658c27021"
    },
    {
        "author": "张乔",
        "paragraphs": [
            "笼中江海禽，日夕有归心。",
            "魏阙长谣久，吴山独往深。",
            "别时羣木落，终处乱猨吟。",
            "李白坟前路，溪僧送入林。"
        ],
        "title": "吊前水部贾员外",
        "id": "ca77f48a-68d0-4918-8a41-45255761b316"
    },
    {
        "author": "张乔",
        "paragraphs": [
            "松子落何年，纤枝长水边。",
            "斸开深涧雪，移出远林烟。",
            "带月栖幽鸟，兼花灌冷泉。",
            "微风动清韵，闲听罢琴眠。"
        ],
        "title": "题小松",
        "id": "bafba258-a4b0-4583-a2ad-a8f5001968f3"
    },
    {
        "author": "张乔",
        "paragraphs": [
            "先生颛顼後，得道自何人。",
            "松柏卑于寿，儿孙老却身。",
            "夜窗峰顶曙，寒涧洞中春。",
            "恋此逍遥境，云间不可亲。"
        ],
        "title": "寄中岳颛顼先生",
        "id": "910b1225-a0b4-4dd8-be4f-4a8c7c456ad2"
    },
    {
        "author": "张乔",
        "paragraphs": [
            "余才不废诗，佐邑喜闲司。",
            "丹陛终须去，青山未可期。",
            "叶凋温谷晚，云出古宫迟。",
            "若草东封疏，君王到有时。"
        ],
        "title": "送沈先辈尉昭应",
        "id": "590acf9b-de49-48bb-a074-102775ec44a0"
    },
    {
        "author": "张乔",
        "paragraphs": [
            "所投非旧知，亦似有前期。",
            "路向长江上，帆扬细雨时。",
            "春生南岳早，日转大荒迟。",
            "尽采潇湘句，重来会近期。"
        ],
        "tags": [
            "衡山",
            "长江"
        ],
        "title": "送友人游湖南",
        "id": "0b09510c-3df1-49ef-8799-477dd5b415da"
    },
    {
        "author": "张乔",
        "paragraphs": [
            "何处积乡愁，天涯聚乱流。",
            "岸长羣岫晚，湖阔片帆秋。",
            "买酒过渔舍，分灯与钓舟。",
            "潇湘见来鴈，应念独边游。"
        ],
        "title": "江上送友人南游",
        "id": "700f7795-49ec-42f6-b5a3-19a520c59336"
    },
    {
        "author": "张乔",
        "paragraphs": [
            "劳生故白头，头白未应休。",
            "阙下难孤立，天涯尚旅游。",
            "听猨吟岛寺，待月上江楼。",
            "醉别醒惆怅，云帆满乱流。"
        ],
        "title": "江南别友人",
        "id": "b85e0394-7595-4662-bf30-4bbed92eb890"
    },
    {
        "author": "张乔",
        "paragraphs": [
            "春去计秋期，长安在梦思。",
            "多逢山好处，少值客行时。",
            "云起争峰势，花交隐涧枝。",
            "停骖一惆怅，应秪岭猨知。"
        ],
        "title": "商山道中",
        "id": "7d4f838a-a563-49da-822e-f3b7a7b446c1"
    },
    {
        "author": "张乔",
        "paragraphs": [
            "行人愁落日，去鸟倦遥林。",
            "旷野鸣流水，空山响暮砧。",
            "旅途归计晚，乡树别年深。",
            "寂寞逢村酒，渔家一醉吟。"
        ],
        "title": "吴江旅次",
        "id": "0c2d197a-aeb7-4134-9819-60598dc05330"
    },
    {
        "author": "张乔",
        "paragraphs": [
            "相梦如相见，相思去後频。",
            "旧时行处断，华髪别来新。",
            "浪动三湘月，烟藏五岭春。",
            "又无归北客，书札寄何人。"
        ],
        "title": "寄南中友人",
        "id": "9b8077d3-da95-431b-b6e9-f2510303935a"
    },
    {
        "author": "张乔",
        "paragraphs": [
            "古邑猨声里，空城只半存。",
            "岸移无旧路，沙涨别成村。",
            "鼓角喧京口，江山尽汝濆。",
            "六朝兴废地，行子一销魂。"
        ],
        "title": "寄绩溪陈明府",
        "id": "7ffa8288-5c0e-4f8d-9658-f33c9bc0377c"
    },
    {
        "author": "张乔",
        "paragraphs": [
            "与月转洪蒙，扶疎万古同。",
            "根非生下土，叶不坠秋风。",
            "每以圆时足，还随缺处空。",
            "影高羣木外，香满一轮中。",
            "未种丹霄日，应虚玉兔宫。",
            "何当因羽化，细得问玄功。"
        ],
        "title": "试月中桂",
        "id": "a3f5e0c5-5fed-45bc-b03a-12c11491761b"
    },
    {
        "author": "张乔",
        "paragraphs": [
            "山桥通绝境，到此忆天台。",
            "竹里寻幽径，云边上古台。",
            "鸟归残照出，钟断细泉来。",
            "为爱澄溪月，因成隔宿回。"
        ],
        "title": "游歙州兴唐寺",
        "id": "5dc10764-f488-4f16-8b47-033e829eb20c"
    },
    {
        "author": "张乔",
        "paragraphs": [
            "院凉松雨声，相对有山情。",
            "未许溪边老，犹思岳顶行。",
            "纱灯留火细，石井灌瓶清。",
            "欲问吾师外，何人得此生。"
        ],
        "title": "题诠律师院",
        "id": "bff8dfde-34fb-410c-8cbe-90601ca2f855"
    },
    {
        "author": "张乔",
        "paragraphs": [
            "已老金山顶，无心上石桥。",
            "讲移三楚遍，梵译五天遥。",
            "板阁禅秋月，铜瓶汲夜潮。",
            "自惭昏醉客，来坐亦通宵。"
        ],
        "title": "金山寺空上人院",
        "id": "d1b869eb-0d87-4dbc-be12-8c3611e6891c"
    },
    {
        "author": "张乔",
        "paragraphs": [
            "亭北敞灵溪，林梢与槛齐。",
            "野云来影远，沙鸟去行低。",
            "晚渡明村火，晴山响郡鼙。",
            "思乡值摇落，赖不有猨啼。"
        ],
        "title": "题广信寺",
        "id": "d1a0eac0-10ae-4c0a-bada-91f07b7deb60"
    },
    {
        "author": "张乔",
        "paragraphs": [
            "还应毫末长，始见拂丹霄。",
            "得子从西国，成阴见昔朝。",
            "势随双剎直，寒出四墙遥。",
            "带月啼春鸟，连空噪暝蜩。",
            "远根穿古井，高顶起凉飙。",
            "影动悬灯夜，声繁过雨朝。",
            "静迟松桂老，坚任雪霜凋。",
            "永共终南在，应随劫火烧。"
        ],
        "title": "兴善寺贝多树",
        "id": "173b8948-228c-469d-b296-a1f2c161f8ca"
    },
    {
        "author": "张乔",
        "paragraphs": [
            "青苍河一隅，气状杳难图。",
            "卓杰三峰出，高奇四岳无。",
            "力疑擎上界，势独压中区。",
            "众水东西走，羣山远近趋。",
            "天回诸宿照，地耸百灵扶。",
            "石壁烟霞丽，龙潭雨雹麤。",
            "澄凝临甸服，险固束神都。",
            "浅觉川原异，深应日月殊。",
            "鹤归青霭合，仙去白云孤。",
            "瀑漏斜飞冻，松长倒挂枯。",
            "每来寻洞穴，不拟返江湖。",
            "傥有芝田种，岩间老一夫。"
        ],
        "title": "华山",
        "id": "ef373170-25e6-47be-a989-a1040dd4584f"
    },
    {
        "author": "张乔",
        "paragraphs": [
            "身非绝粒本清羸，束挂仙经杖一枝。",
            "落叶独寻流水去，深山长与白云期。",
            "树临丹灶寒花疾，坛近清岚夜月迟。",
            "樵客若能随洞里，回归人世始应悲。"
        ],
        "title": "送何道士归山",
        "id": "b79a22b2-0db9-4a47-bf47-595bd438e5ca"
    },
    {
        "author": "张乔",
        "paragraphs": [
            "花木闲门苔藓生，浐川特去得吟情。",
            "病来久绝洞庭信，年长却思庐岳耕。",
            "落日独归林下宿，暮云多遶水边行。",
            "干时退出长如此，频愧相忧道姓名。"
        ],
        "tags": [
            "洞庭湖"
        ],
        "title": "城东寓居寄知己",
        "id": "b5198cf6-e149-4edc-8bbf-74377ac47449"
    },
    {
        "author": "张乔",
        "paragraphs": [
            "万里沙西寇已平，犬羊羣外筑空城。",
            "分营夜火烧云远，校猎秋鵰掠草轻。",
            "秦将力随胡马竭，蕃河流入汉家清。",
            "羌戎不识干戈老，须贺当时圣主明。"
        ],
        "title": "再书边事",
        "id": "bb671b1c-3850-416e-8fc4-cfa4c2cda3f7"
    },
    {
        "author": "张乔",
        "paragraphs": [
            "贫游缭绕困边沙，却被辽阳战士嗟。",
            "不是无家归不得，有家归去似无家。"
        ],
        "title": "游边感怀二首 一",
        "id": "741ea37f-d711-4905-8a29-5456ae82b2b8"
    },
    {
        "author": "张乔",
        "paragraphs": [
            "兄弟江南身塞北，鴈飞犹自半年余。",
            "夜来因得思乡梦，重读前秋转海书。"
        ],
        "title": "游边感怀二首 二",
        "id": "6fbae0d2-65b4-42da-8a84-c73f9e1541f8"
    },
    {
        "author": "张乔",
        "paragraphs": [
            "九霄无诏下，何事触清尘。",
            "宅带松萝僻，身惟猨鸟亲。",
            "吟看仙掌月，期有洞庭人。",
            "莫问烟霞句，悬知见岳神。"
        ],
        "tags": [
            "洞庭湖"
        ],
        "title": "无题",
        "id": "013ea317-616c-4455-a5f4-70c6fa19b393"
    },
    {
        "author": "张乔",
        "paragraphs": [
            "先秋蝉一悲，长是客行时。",
            "曾感去年者，又鸣何处枝。",
            "细听残韵在，回望旧声迟。",
            "断续谁家树，凉风送别离。"
        ],
        "title": "蝉",
        "id": "8a678775-f915-49b4-90ec-10684835be2a"
    },
    {
        "author": "张乔",
        "paragraphs": [
            "诗人推上第，新榜又无君。",
            "鹤髪他乡老，渔歌故国闻。",
            "平江流晓月，独鸟伴余云。",
            "且了髫年志，沙鸥未可羣。"
        ],
        "title": "江上逢进士许棠",
        "id": "9e2878d7-d77b-4ed7-bc30-4945f48182e3"
    },
    {
        "author": "张乔",
        "paragraphs": [
            "结束佐戎旃，河西住几年。",
            "陇头随日去，碛里寄星眠。",
            "水近沙连帐，程遥马入天。",
            "圣朝思上策，重待奏安边。"
        ],
        "title": "送河西从事",
        "id": "0879d94f-3cc1-4458-8bcf-3b5d2206cb08"
    },
    {
        "author": "张乔",
        "paragraphs": [
            "少年随将讨河湟，头白时清返故乡。",
            "十万汉军零落尽，独吹边曲向残阳。"
        ],
        "tags": [
            "战争",
            "边塞"
        ],
        "title": "河湟旧卒",
        "id": "f2d574dd-045f-4cef-a102-77d22289f6ec"
    },
    {
        "author": "张乔",
        "paragraphs": [
            "念尔无机自有情，迎寒辛苦弄梭声。",
            "椒房金屋何曾识，偏向贫家壁下鸣。"
        ],
        "title": "促织",
        "id": "dfa1699d-1936-42d7-bb1c-716ced12fdb2"
    },
    {
        "author": "张乔",
        "paragraphs": [
            "挂月栖云向楚林，取来全是为清音。",
            "谁知系在黄金索，翻畏侯家不敢吟。"
        ],
        "title": "猨",
        "id": "3df47d70-81a0-42ab-8a8b-87f11fba968f"
    },
    {
        "author": "张乔",
        "paragraphs": [
            "高塔六街无不见，塔边名出秪吾师。",
            "尝闻朝客多相□，记得□□数句诗。"
        ],
        "title": "寄荐福寺栖白大师",
        "id": "f111b723-9679-4381-a8b9-3183f55bac2a"
    },
    {
        "author": "张乔",
        "paragraphs": [
            "东越相逢几醉眠，满楼明月镜湖边。",
            "别离吟断西陵渡，杨柳秋风两岸蝉。"
        ],
        "title": "越中赠别",
        "id": "a8fac468-9df3-4e36-8f96-8ab61172fffd"
    },
    {
        "author": "张乔",
        "paragraphs": [
            "大道本来无所染，白云那得有心期。",
            "远公独刻莲花漏，犹向空山礼六时。"
        ],
        "title": "寄清越上人",
        "id": "72561e12-6f17-4f35-96cb-fc591e621567"
    },
    {
        "author": "张乔",
        "paragraphs": [
            "一宿经窗卧白波，万重归梦隔烟萝。",
            "若言不得南宗要，长在禅床事更多。"
        ],
        "title": "宿齐山僧舍",
        "id": "b9b71b83-daeb-4af4-a4b6-7683d664fd88"
    },
    {
        "author": "张乔",
        "paragraphs": [
            "一宿经窗望白波，晓随山月出烟萝。",
            "若言不得南宗要，长在禅床事更多。"
        ],
        "title": "宿齐山僧舍",
        "id": "dbd5b98b-d62a-4efb-bc61-ff102d7d09c9"
    },
    {
        "author": "张乔",
        "paragraphs": [
            "日暖鸳鸯拍浪春，蒹葭浦际聚青苹。",
            "若论来往乡心切，须是烟波岛上人。"
        ],
        "title": "春日游曲江",
        "id": "7572fbc6-e028-4516-bd45-69f12a0861b8"
    },
    {
        "author": "张乔",
        "paragraphs": [
            "拥棹思悠悠，更深泛积流。",
            "唯将一星火，何处宿芦洲。"
        ],
        "title": "渔家",
        "id": "1d5921ec-d74f-413b-b0fc-a114076c747c"
    },
    {
        "author": "张乔",
        "paragraphs": [
            "东风日边起，草木一时春。",
            "自笑中华路，年年送远人。"
        ],
        "title": "送人及第归海东",
        "id": "11300d0c-362c-4b25-8df1-7e5f6963e30b"
    },
    {
        "author": "张乔",
        "paragraphs": [
            "高楼怀古动悲歌，鹳雀今无野燕过。",
            "树隔五陵秋色早，水连三晋夕阳多。",
            "渔人遗火成寒烧，牧笛吹风起夜波。",
            "十载重来值摇落，天涯归计欲如何。"
        ],
        "title": "题河中鹳雀楼",
        "id": "c0af0529-265c-4969-9acc-0d9bec5cf709"
    },
    {
        "author": "张乔",
        "paragraphs": [
            "山川马上度边禽，一宿都门永夜吟。",
            "客路不归秋又晚，西风吹动洛阳砧。"
        ],
        "title": "宿洛都门",
        "id": "1a76b693-e322-4688-9dd7-098cf380991b"
    },
    {
        "author": "张乔",
        "paragraphs": [
            "圆魄上寒空，皆言四海同。",
            "安知千里外，不有雨兼风。"
        ],
        "tags": [
            "中秋节",
            "哲理",
            "月亮"
        ],
        "title": "对月二首 一",
        "id": "aee4ebe2-0939-4c49-b8bd-d88471711e2a"
    },
    {
        "author": "张乔",
        "paragraphs": [
            "盈缺青冥外，东风万古吹。",
            "何人种丹桂，不长出轮枝。"
        ],
        "title": "对月二首 二",
        "id": "87a6e89f-5d94-4d06-921a-539f5f057611"
    },
    {
        "author": "张乔",
        "paragraphs": [
            "自说安贫归未得，竹边门掩小池冰。",
            "典琴赊酒吟过寺，送客思乡上灞陵。",
            "待月夜留烟岛客，忆云闲访翠微僧。",
            "几时献了相如赋，共向嵩山采茯苓。"
        ],
        "title": "赠友人",
        "id": "aa22688e-e812-418b-8b6b-7fbd45950086"
    },
    {
        "author": "张乔",
        "paragraphs": [
            "剪雨裁烟一节秋，落梅杨柳曲中愁。",
            "尊前暂借殷勤看，明日曾闻向陇头。"
        ],
        "title": "笛",
        "id": "5f5d644c-3353-4329-b751-1aca34836c4d"
    },
    {
        "author": "张乔",
        "paragraphs": [
            "首戴圆荷髪不梳，叶舟为宅水为居。",
            "沙头聚看人如市，钓得澄江一丈鱼。"
        ],
        "title": "渔者",
        "id": "d2a98f6d-e367-43a4-b173-4a3fdf5dcca0"
    },
    {
        "author": "张乔",
        "paragraphs": [
            "走月流烟叠树西，听来愁甚听猨啼。",
            "几时御水声边住，却梦潺湲宿此溪。"
        ],
        "title": "宿潺湲亭",
        "id": "40165616-5d7a-4119-969e-099cf6fe8147"
    },
    {
        "author": "张乔",
        "paragraphs": [
            "宫殿余基长草花，景阳宫树噪村鸦。",
            "云屯雉堞依然在，空绕渔樵四五家。"
        ],
        "title": "台城",
        "id": "8c0106d1-6b21-468a-bfdc-2ca84a4cb4a4"
    },
    {
        "author": "张乔",
        "paragraphs": [
            "闲倚蒲团向日眠，不能归老岳云边。",
            "旧时僧侣无人在，惟有长松见少年。"
        ],
        "title": "寄山僧",
        "id": "dec4f514-9027-4764-b3d5-7de9107f3269"
    },
    {
        "author": "张乔",
        "paragraphs": [
            "瑠璃堂里当时客，久绝吟声继後尘。",
            "百四十年庭树老，如今重得见诗人。"
        ],
        "title": "题上元许棠所任王昌龄厅",
        "id": "b737f57b-3510-49cd-8415-628f307bde52"
    },
    {
        "author": "张乔",
        "paragraphs": [
            "每到花时恨道穷，一生光景半成空。",
            "只应抱璞非良玉，岂得年年不至公。"
        ],
        "title": "自诮",
        "id": "c8c492ce-b641-4f65-9b0d-ef79257e63f8"
    },
    {
        "author": "张乔",
        "paragraphs": [
            "山东令族玉无尘，裁剪烟花笔下春。",
            "不把瑶华借风月，洛阳才子更何人。"
        ],
        "title": "赠河南诗友",
        "id": "50b93005-b78c-4c14-b219-9b0d0e802e49"
    },
    {
        "author": "张乔",
        "paragraphs": [
            "离别河边绾柳条，千山万水玉人遥。",
            "月明记得相寻处，城锁东风十五桥。"
        ],
        "title": "寄维扬故人",
        "id": "0648c317-8e84-4ff6-814f-123c0b9d9a04"
    },
    {
        "author": "张乔",
        "paragraphs": [
            "舒卷因风何所之，碧天孤影势迟迟。",
            "莫言长是无心物，还有随龙作雨时。"
        ],
        "title": "孤云",
        "id": "36bde069-941f-4103-be62-321d7cf0fd74"
    },
    {
        "author": "张乔",
        "paragraphs": [
            "黑白谁能用入玄，千回生死体方圆。",
            "空门说得恒沙劫，应笑终年为一先。"
        ],
        "title": "咏棋子赠弈僧",
        "id": "d9fc1ad3-4fce-4ba4-8582-bb6ec792ab67"
    },
    {
        "author": "张乔",
        "paragraphs": [
            "巴客青冥过岭尘，雪崖交映一川春。",
            "晴朝采药寻源去，必恐云深见异人。"
        ],
        "title": "谷口作",
        "id": "9de5f7bf-6476-4d34-9439-8ba3a0934b4c"
    },
    {
        "author": "张乔",
        "paragraphs": [
            "故里行人战後疎，青崖萍寄白云居。",
            "那堪又是伤春日，把得长安落第书。"
        ],
        "title": "寄弟",
        "id": "5ab9bb2c-10ce-4a2a-817a-38ba1c2f325a"
    },
    {
        "author": "张乔",
        "paragraphs": [
            "高下寻花春景迟，汾阳台榭白云诗。",
            "看山怀古翻惆怅，未胜遥传不到时。"
        ],
        "title": "春日有怀",
        "id": "e1bab312-82d5-413a-b0e5-5a77be070edc"
    },
    {
        "author": "张乔",
        "paragraphs": [
            "剪得机中如雪素，画为江上带丝禽。",
            "闲来相对茅堂下，引出烟波万里心。"
        ],
        "title": "鹭鸶障子",
        "id": "d3341c9e-c49b-4f83-a084-175106ac0e0e"
    },
    {
        "author": "张乔",
        "paragraphs": [
            "临水登山路，重寻旅思劳。",
            "竹阴行处密，僧腊别来高。",
            "远岫明寒火，危楼响夜涛。",
            "悲秋不成寐，明月上千舠。"
        ],
        "title": "甘露寺僧房",
        "id": "d08e4bd5-7af6-48a0-9263-6740114e3041"
    },
    {
        "author": "张乔",
        "paragraphs": [
            "一家烟岛隈，竹里夜窗开。",
            "数派分潮去，千樯聚月来。",
            "石楼云断续，涧渚鴈徘徊。",
            "了得平生志，还归筑钓台。"
        ],
        "title": "宿江叟岛居",
        "id": "b2d377ce-4f11-4de1-b7ef-c7b71ccbfeb2"
    },
    {
        "author": "张乔",
        "paragraphs": [
            "贫游无定踪，乡信转难逢。",
            "寒渚暮烟阔，去帆归思重。",
            "潮平低戍火，木落远山钟。",
            "况是渔家宿，疎篱响夜舂。"
        ],
        "title": "江村",
        "id": "47d2fb63-14b0-4633-995b-158213cd4380"
    },
    {
        "author": "张乔",
        "paragraphs": [
            "潮槛烟波别钓津，西京同□荻□贫。",
            "不知守道归何日，相对无言尽几春。",
            "晴景远山花外暮，云边高盖水边□。",
            "与君愁寂无消处，赊酒青门送楚人。"
        ],
        "title": "赠进士顾云",
        "id": "7f095bdc-f572-422f-bea4-1076af9dfeb4"
    },
    {
        "author": "张乔",
        "paragraphs": [
            "自说年深别石桥，遍游灵迹熟南朝。",
            "已知世路皆虚幻，不觉空门是寂寥。",
            "沧海附船浮浪久，碧山寻塔上云遥。",
            "如今竹院藏衰老，一点寒灯弟子烧。"
        ],
        "title": "赠头陀僧",
        "id": "e68d7f43-5046-4c5a-a7b6-074e1783ba38"
    },
    {
        "author": "张乔",
        "paragraphs": [
            "荒林寄远居，坐卧见樵渔。",
            "夜火随船远，寒更出郡疎。",
            "雪迷登岳路，风阻转江书。",
            "寂寞高窗下，思乡岁欲除。"
        ],
        "title": "寻阳村舍",
        "id": "17ffe0e8-195d-4f2a-b378-40658be1beac"
    },
    {
        "author": "张乔",
        "paragraphs": [
            "凭槛见天涯，非秋亦可悲。",
            "晚天帆去疾，春雪燕来迟。",
            "山水分乡县，干戈足别离。",
            "南人废耕织，早晚罢王师。"
        ],
        "title": "江楼作",
        "id": "2c01d6b1-945b-45df-bc02-3cd671b258a9"
    },
    {
        "author": "张乔",
        "paragraphs": [
            "古阁上空半，寥寥千里心。",
            "多年为客路，尽日倚栏吟。",
            "山压秦川重，河来虏塞深。",
            "回銮今不见，烟雾杳沉沉。"
        ],
        "title": "回鸾阁写望",
        "id": "cf0ff1fe-2c03-4b3e-8dd0-ad2a223416c2"
    },
    {
        "author": "张乔",
        "paragraphs": [
            "谁家烟径长莓苔，金碧虚栏竹上开。",
            "流水远分山色断，清猨时带角声来。",
            "六朝明月唯诗在，三楚空山有鴈回。",
            "达理始应尽惆怅，僧闲应得话天台。"
        ],
        "title": "题宣州开元寺",
        "id": "3bd75b1f-9924-4ee8-bd23-9aafb516ec3d"
    },
    {
        "author": "张乔",
        "paragraphs": [
            "空山卜隐初，生计亦无余。",
            "三亩水边竹，一床琴畔书。",
            "深林收晚果，绝顶拾秋蔬。",
            "坚话长如此，何年献子虚。"
        ],
        "title": "题友人草堂",
        "id": "2bcc1839-e35b-4608-89cb-316bc863911f"
    },
    {
        "author": "张乔",
        "paragraphs": [
            "七松亭上望秦川，高鸟闲云满目前。",
            "已比子真耕谷口，岂同陶令卧江边。",
            "临崖把卷惊回烧，扫石留僧听远泉。",
            "明月影中宫漏近，佩声应宿使朝天。"
        ],
        "title": "七松亭",
        "id": "8398ff87-94b9-420a-a5f4-6d3239431fec"
    },
    {
        "author": "张乔",
        "paragraphs": [
            "乔木带凉蝉，来吟暑雨天。",
            "不离高枕上，似宿远山边。",
            "簟冷窗中月，茶香竹里泉。",
            "吾庐近溪岛，忆别动经年。"
        ],
        "title": "题友人林斋",
        "id": "3745325f-2413-45a3-b19b-4fff8e023cc2"
    },
    {
        "author": "张乔",
        "paragraphs": [
            "无人袭仙隐，石室闭空山。",
            "避烧猨犹到，随云鹤不还。",
            "涧荒岩影在，桥断树阴闲。",
            "但有黄河赋，长留在世间。"
        ],
        "tags": [
            "黄河"
        ],
        "title": "经宣城元员外山居",
        "id": "7800bf54-49ad-46cd-8488-95bd78200e8d"
    },
    {
        "author": "张乔",
        "paragraphs": [
            "草堂芜没後，来往问樵翁。",
            "断石荒林外，孤坟晚照中。",
            "数溪分大野，九子立寒空。",
            "烟壁曾行处，青云路不通。"
        ],
        "tags": [
            "九华山"
        ],
        "title": "经九华山费征君故居",
        "id": "6af878e9-cdd4-459a-a05a-603fe49909cf"
    },
    {
        "author": "张乔",
        "paragraphs": [
            "吟魂不复游，台亦似荒丘。",
            "一径草中出，长江天外流。",
            "暝烟寒鸟集，残月夜虫愁。",
            "愿得生禾黍，锄平恨即休。"
        ],
        "tags": [
            "长江"
        ],
        "title": "题贾岛吟诗台",
        "id": "0814b58c-879d-4e70-bbe1-29ec7e9bf37b"
    },
    {
        "author": "张乔",
        "paragraphs": [
            "入岩仙境清，行尽复重行。",
            "若得闲无事，长来寄此生。",
            "涧松闲易老，笼烛晚生明。",
            "一宿泉声里，思乡梦不成。"
        ],
        "title": "游南岳",
        "id": "3805cb81-114a-40ca-8eb5-028c0c9d0165"
    },
    {
        "author": "张乔",
        "paragraphs": [
            "武林春草齐，花影隔澄溪。",
            "路远无人去，山空有鸟啼。",
            "水垂青霭断，松偃绿萝低。",
            "世上迷途客，经兹尽不迷。"
        ],
        "title": "寻桃源",
        "id": "51a4c495-3f07-4d11-b30a-5ccfc6210734"
    },
    {
        "author": "张乔",
        "paragraphs": [
            "祗此沉仙翼，瑶池似不遥。",
            "有声悬翠壁，无势下丹霄。",
            "净濑烟霞古，寒原草木凋。",
            "山河几更变，幽咽到唐朝。"
        ],
        "title": "青鸟泉",
        "id": "afcba299-a46b-4b5d-bd57-7f5df0787cd3"
    },
    {
        "author": "张乔",
        "paragraphs": [
            "溪叠云深转谷迟，暝投孤店草虫悲。",
            "愁连远水波涛夜，梦断空山雨雹时。",
            "边海故园荒後买，入关玄髪夜来衰。",
            "东归未必胜羁旅，况是东归未有期。"
        ],
        "title": "望巫山",
        "id": "9079d2a2-4ca7-440f-90c0-fbb73330e997"
    },
    {
        "author": "张乔",
        "paragraphs": [
            "二转郎曹自勉旃，莎阶吟步想前贤。",
            "不如何逊无佳句，若比冯唐是壮年。",
            "捧制名题黄纸尾，约僧心在白云边。",
            "乳毛松雪春来好，直夜清闲且学禅。"
        ],
        "title": "省中偶作",
        "id": "3060f939-c1df-4b2b-9dcf-fad407145f75"
    },
    {
        "author": "张乔",
        "paragraphs": [
            "春恨复秋悲，秋悲难到时。",
            "每逢明月夜，长起故山思。",
            "巷僻行吟远，蛩多独卧迟。",
            "溪僧与樵客，动别十年期。"
        ],
        "title": "秋夕",
        "id": "3e22fdfe-3e2f-4130-a417-bb748a736edd"
    },
    {
        "author": "张乔",
        "paragraphs": [
            "寒叶风摇尽，空林鸟宿稀。",
            "涧冰妨鹿饮，山雪阻僧归。",
            "夜坐尘心定，长吟语力微。"
        ],
        "title": "山中冬夜",
        "id": "6d853633-4327-42cd-aed2-ee371fe58ec5"
    },
    {
        "author": "张乔",
        "paragraphs": [
            "不掩盈窗月，天然格调高。",
            "凉风移蟋蟀，落叶在离骚。",
            "回笔挑灯烬，悬图见海涛。",
            "因论三国志，空载几英豪。"
        ],
        "title": "宿刘温书斋",
        "id": "3f6705ee-8be3-43e1-a22e-e8fadb9fe06a"
    },
    {
        "author": "张乔",
        "paragraphs": [
            "昔年山下结茅茨，村落重来野径移。",
            "樵客相逢悲往事，林僧闲坐问归期。",
            "异藤遍树无空处，幽草缘溪少歇时。",
            "此景一抛吟欲老，可能文字圣朝知。"
        ],
        "title": "归旧山",
        "id": "98014159-5660-4ef0-bdce-16012d97b35c"
    },
    {
        "author": "张乔",
        "paragraphs": [
            "竹岛残阳映翠微，雪翎禽过碧潭飞。",
            "人间未有关身事，每到渔家不欲归。"
        ],
        "title": "潭上作",
        "id": "2617d2ea-5a0f-4485-b0cf-07203461453d"
    },
    {
        "author": "张乔",
        "paragraphs": [
            "北斗南回春物老，红英落尽绿尚早。",
            "韶风澹荡无所依，偏惜垂杨作春好。",
            "此时可怜杨柳花，萦盈艳曳满人家。",
            "人家女儿出罗幕，净扫玉除看花落。",
            "宝环纤手捧更飞，翠羽轻裙承不着。",
            "历历瑶琴舞袖陈，飞红拂黛怜玉人。",
            "东园桃李芳已歇，犹有杨花娇暮春。"
        ],
        "tags": [
            "春天",
            "喜悦",
            "花",
            "写花"
        ],
        "title": "杨花落",
        "id": "29c9bfc7-5f9b-4585-af8b-a1634cc298b2"
    },
    {
        "author": "张乔",
        "paragraphs": [
            "一夜江潭风雨後，九华晴望倚天秋。",
            "重来此地知何日，欲别殷勤更上楼。"
        ],
        "title": "九华楼晴望",
        "id": "a71457b4-1633-488e-8ba4-1265f0a20156"
    },
    {
        "author": "张乔",
        "paragraphs": [
            "带雪复衔春，横天占半秦。",
            "势奇看不定，景变写难真。",
            "洞远皆通岳，川多更有神。",
            "白云幽绝处，自古属樵人。"
        ],
        "tags": [
            "终南山"
        ],
        "title": "终南山",
        "id": "a3c5b0a0-b08a-4ae7-b60a-b877ce9a18b7"
    },
    {
        "author": "张乔",
        "paragraphs": [
            "先生抱衰疾，不起茂陵间。",
            "夕临诸孤少，荒居吊客还。",
            "遗文禅东岳，留语葬乡山。",
            "多雨铭旌故，残灯素帐闲。",
            "乐章谁与集，陇树即堪攀。",
            "神理今难问，予将呌帝关。"
        ],
        "title": "哭陈陶",
        "id": "5feeaa1c-7e0d-4bc7-809c-02a71ce5c376"
    },
    {
        "author": "张乔",
        "paragraphs": [
            "御泉长绕凤皇楼，自是恩波别处流。",
            "闲揲舞衣归未得，夜来砧杵六宫秋。"
        ],
        "title": "长门怨",
        "id": "f3e2ecc5-b67a-4498-ab42-781a23bb2c27"
    },
    {
        "author": "曹唐",
        "paragraphs": [
            "瑞气遶宫楼，皇居上苑游。",
            "远冈连圣祚，平地载神州。",
            "会合兼重译，潺湲近八流。",
            "中兴岂假问，据此自千秋。"
        ],
        "title": "升平词五首 一",
        "id": "a103eda0-b3fd-4504-ab3c-6fb4a0b26f3d"
    },
    {
        "author": "曹唐",
        "paragraphs": [
            "寥泬敞延英，朝班立位横。",
            "宣传无草动，拜舞有衣声。",
            "鸳瓦霜消湿，虫丝日照明。",
            "辛勤自不到，遥见似前程。"
        ],
        "title": "升平词五首 二",
        "id": "9eac73d8-38fa-4810-bf49-7f90608883a5"
    },
    {
        "author": "曹唐",
        "paragraphs": [
            "处处是欢心，时康岁已深。",
            "不同三尺剑，应似五弦琴。",
            "寿笑山犹尽，明嫌日有阴。",
            "何当怜一物，亦遗断愁吟。"
        ],
        "title": "升平词五首 三",
        "id": "83117785-1aae-4dd3-b3ca-cf2e0ca678b2"
    },
    {
        "author": "曹唐",
        "paragraphs": [
            "日日听歌谣，区中尽祝尧。",
            "虫蝗初不害，夷狄近全销。",
            "史笔唯书瑞，天台绝见妖。",
            "因令匹夫志，转欲事清朝。"
        ],
        "title": "升平词五首 四",
        "id": "22730830-cf5b-4f48-9302-ce9c898bee23"
    },
    {
        "author": "曹唐",
        "paragraphs": [
            "五帝三皇主，萧曹魏邴臣。",
            "文章唯返朴，戈甲尽生尘。",
            "谏纸应无用，朝纲自有伦。",
            "升平不可记，所见是闲人。"
        ],
        "title": "升平词五首 五",
        "id": "75f8b040-292d-4630-ae51-86b5365e6b38"
    },
    {
        "author": "曹唐",
        "paragraphs": [
            "一衲老禅床，吾生半异乡。",
            "管弦愁里老，书剑梦中忙。",
            "鸟急山初暝，蝉稀树正凉。",
            "又归何处去，尘路月苍苍。"
        ],
        "title": "洛东兰若归",
        "id": "cb35531c-3751-4dc0-9505-7ccbe39a504f"
    },
    {
        "author": "曹唐",
        "paragraphs": [
            "黄帝登真处，青青不记年。",
            "孤峰应碍日，一柱自擎天。",
            "石怪长栖鹤，云闲若有仙。",
            "鼎湖看不见，零落数枝莲。"
        ],
        "title": "仙都即景",
        "id": "c347c7aa-4e3b-49dc-ba59-ebd7da87f872"
    },
    {
        "author": "曹唐",
        "paragraphs": [
            "昆仑凝想最高峰，王母来乘五色龙。",
            "歌听紫鸾犹缥缈，语来青鸟许从容。",
            "风回水落三清月，漏苦霜传五夜钟。",
            "树影悠悠花悄悄，若闻箫管是行踪。"
        ],
        "title": "汉武帝将候西王母下降",
        "id": "de9fcd28-5e5b-4322-a8fe-ba67cf1c3f90"
    },
    {
        "author": "曹唐",
        "paragraphs": [
            "鳌岫云低太一坛，武皇斋洁不胜欢。",
            "长生碧字期亲署，延寿丹泉许细看。",
            "剑佩有声宫树静，星河无影禁花寒。",
            "秋风褭褭月朗朗，玉女清歌一夜阑。"
        ],
        "title": "汉武帝于宫中宴西王母",
        "id": "d21e0ad6-2739-41bc-8476-7af65282a844"
    },
    {
        "author": "曹唐",
        "paragraphs": [
            "树入天台石路新，云和草静迥无尘。",
            "烟霞不省生前事，水木空疑梦後身。",
            "往往鸡鸣岩下月，时时犬吠洞中春。",
            "不知此地归何处，须就桃源问主人。"
        ],
        "title": "刘晨阮肇游天台",
        "id": "c3ef8154-75da-4136-a018-36b95fba1bd4"
    },
    {
        "author": "曹唐",
        "paragraphs": [
            "天和树色霭苍苍，霞重岚深路渺茫。",
            "云实满山无鸟雀，水声沿涧有笙簧。",
            "碧沙洞里干坤别，红树枝前日月长。",
            "愿得花间有人出，免令仙犬吠刘郎。"
        ],
        "title": "刘阮洞中遇仙子",
        "id": "a6bdbc47-6fcd-459a-a52b-441714614a87"
    },
    {
        "author": "曹唐",
        "paragraphs": [
            "殷勤相送出天台，仙境那能却再来。",
            "云液每归须强饮，玉书无事莫频开。",
            "花当洞口应长在，水到人间定不回。",
            "惆怅溪头从此别，碧山明月闭苍苔。"
        ],
        "title": "仙子送刘阮出洞",
        "id": "26fa2cba-4c75-4b87-83e5-4f941cc54540"
    },
    {
        "author": "曹唐",
        "paragraphs": [
            "不将清瑟理霓裳，尘梦那知鹤梦长。",
            "洞里有天春寂寂，人间无路月茫茫。",
            "玉沙瑶草连溪碧，流水桃花满涧香。",
            "晓露风灯零落尽，此生无处访刘郎。"
        ],
        "title": "仙子洞中有怀刘阮",
        "id": "a5b6e597-69ab-48d4-b1e1-ad180c6dcb2a"
    },
    {
        "author": "曹唐",
        "paragraphs": [
            "再到天台访玉真，青苔白石已成尘。",
            "笙歌冥寞闲深洞，云鹤萧条绝旧邻。",
            "草树总非前度色，烟霞不似昔年春。",
            "桃花流水依然在，不见当时劝酒人。"
        ],
        "title": "刘阮再到天台不复见仙子",
        "id": "623e9184-c669-4bad-8a09-96faa95732f1"
    },
    {
        "author": "曹唐",
        "paragraphs": [
            "北斗佳人双泪流，眼穿肠断为牵牛。",
            "封题锦字凝新恨，抛掷金梭织旧愁。",
            "桂树三春烟漠漠，银河一水夜悠悠。",
            "欲将心向仙郎说，借问榆花早晚秋。"
        ],
        "title": "织女怀牵牛",
        "id": "9997089f-74db-4739-9d9a-8e632fc48490"
    },
    {
        "author": "曹唐",
        "paragraphs": [
            "好风吹树杏花香，花下真人道姓王。",
            "大篆龙蛇随笔札，小天星斗满衣裳。",
            "闲抛南极归期晚，笑指东溟饮兴长。",
            "要唤麻姑同一醉，使人沽酒向余杭。"
        ],
        "title": "王远宴麻姑蔡经宅",
        "id": "64b63980-020d-45a5-b71f-a6d75cd40645"
    },
    {
        "author": "曹唐",
        "paragraphs": [
            "九点秋烟黛色空，绿华归思颇无穷。",
            "每悲驭鹤身难任，长恨临霞语未终。",
            "河影暗吹云梦月，花声闲落洞庭风。",
            "蓝丝重勒金条脱，留与人间许侍中。"
        ],
        "tags": [
            "洞庭湖"
        ],
        "title": "萼绿华将归九疑留别许真人",
        "id": "cc724846-47d8-4ebe-9b3a-017a1b0b2aeb"
    },
    {
        "author": "曹唐",
        "paragraphs": [
            "桑叶扶疎闭日华，穆王邀命宴流霞。",
            "霓旌着地云初驻，金奏掀天月欲斜。",
            "歌咽细风吹粉蕊，饮余清露湿瑶砂。",
            "不知白马红缰解，偷吃东田碧玉花。"
        ],
        "title": "穆王宴王母于九光流霞馆",
        "id": "9fd4dfc0-30a5-461e-a773-1e1ae708669b"
    },
    {
        "author": "曹唐",
        "paragraphs": [
            "琪树扶疎压瑞烟，玉皇朝客满花前。",
            "山川到处成三月，丝竹经时即万年。",
            "树石冥茫初缩地，杯盘狼籍未朝天。",
            "东风小饮人皆醉，从听黄龙枕水眠。"
        ],
        "title": "紫河张休真",
        "id": "34805ce9-6ec1-4637-9395-1426e04d5f8f"
    },
    {
        "author": "曹唐",
        "paragraphs": [
            "碧落香销兰露秋，星河无梦夜悠悠。",
            "灵妃不降三清驾，仙鹤空成万古愁。",
            "浩月隔花追欵别，瑞烟笼树省淹留。",
            "人间何事堪惆怅，海色西风十二楼。"
        ],
        "title": "张硕重寄杜兰香",
        "id": "6750faf7-0641-4e38-85c7-097e7cdcf93c"
    },
    {
        "author": "曹唐",
        "paragraphs": [
            "天上人间两渺茫，不知谁识杜兰香。",
            "来经玉树三山远，去隔银河一水长。",
            "怨入清尘愁锦瑟，酒倾玄露醉瑶觞。",
            "遗情更说何珍重，擘破云鬟金凤皇。"
        ],
        "title": "玉女杜兰香下嫁于张硕",
        "id": "3f65f20f-056b-4a05-bc38-7b05ce3f428a"
    },
    {
        "author": "曹唐",
        "paragraphs": [
            "岂是丹台归路遥，紫鸾烟驾不同飘。",
            "一声洛水传幽咽，万片宫花共寂寥。",
            "红粉美人愁未散，清华公子笑相邀。",
            "缑山碧树青楼月，肠断春风为玉箫。"
        ],
        "title": "萧史携弄玉上升",
        "id": "e4ef6636-167c-4e76-874d-b6011d689809"
    },
    {
        "author": "曹唐",
        "paragraphs": [
            "莫道真游烟景赊，潇湘有路入京华。",
            "溪头鹤树春常在，洞口人家日易斜。",
            "一水暗鸣闲遶涧，五云长往不还家。",
            "白羊成队难收拾，吃尽溪边巨胜花。"
        ],
        "title": "皇初平将入金华山",
        "id": "1db3af61-7f6b-451f-90f2-47c03ff2f7dc"
    },
    {
        "author": "曹唐",
        "paragraphs": [
            "惆怅冰颜不复归，晚秋黄叶满天飞。",
            "迎风细荇传香粉，隔水残霞见画衣。",
            "白玉帐寒鸳梦绝，紫阳宫远雁书稀。",
            "夜深池上兰桡歇，断续歌声彻太微。"
        ],
        "title": "汉武帝思李夫人",
        "id": "16b38c69-8483-4e41-b359-ceadd408aeb1"
    },
    {
        "author": "曹唐",
        "paragraphs": [
            "风前整顿紫荷巾，常向罗浮保养神。",
            "石磴倚天行带月，铁桥通海入无尘。",
            "龙蛇出洞闲邀雨，犀象眠花不避人。",
            "最爱葛洪寻药处，露苗烟蕊满山春。"
        ],
        "title": "送羽人王锡归罗浮",
        "id": "d0934c60-d894-408e-8b53-614e0ed3412f"
    },
    {
        "author": "曹唐",
        "paragraphs": [
            "海风叶叶驾霓旌，天路悠悠接上清。",
            "锦诰凄凉遗去恨，玉箫哀绝醉离情。",
            "五湖夜月幡幢湿，双阙清风剑佩轻。",
            "从此暂辞华表柱，便应千载是归程。"
        ],
        "title": "送刘尊师祗诏阙庭三首 一",
        "id": "2ec81852-3ed9-4e2f-a6b2-8e2dd8d0c1b5"
    },
    {
        "author": "曹唐",
        "paragraphs": [
            "五峰已别隔人间，双阙何年许再还。",
            "既埽山川收地脉，须留日月驻天颜。",
            "霞觞共饮身虽在，风驭难陪迹未闲。",
            "从此枕中唯有梦，梦魂何处访三山。"
        ],
        "title": "送刘尊师祗诏阙庭三首 二",
        "id": "f43b7380-4f3b-4b8f-ab2d-1fbfecad43b9"
    },
    {
        "author": "曹唐",
        "paragraphs": [
            "仙老闲眠碧草堂，帝书征入白云乡。",
            "龟台欲署长生籍，鸾殿还论不死方。",
            "红露想倾延命酒，素烟思爇降真香。",
            "五千言外无文字，更有何词赠武皇。"
        ],
        "title": "送刘尊师祗诏阙庭三首 三",
        "id": "420aa1d7-a1ea-4676-b7d0-a61a08f80293"
    },
    {
        "author": "曹唐",
        "paragraphs": [
            "皇帝斋心洁素诚，自朝真祖报升平。",
            "华山秋草多归马，沧海寒波绝洗兵。",
            "银箭水残河势断，玉炉烟尽日华生。",
            "千官整肃三天夜，剑佩初闻入太清。"
        ],
        "title": "三年冬大礼五首 一",
        "id": "2693a9bf-a0ba-44bd-b308-4de0b9925856"
    },
    {
        "author": "曹唐",
        "paragraphs": [
            "海日西飞度禁林，太清宫殿月沉沉。",
            "不闻北斗倾尧酒，空觉南风入舜琴。",
            "歌压钧天闲梦尽，诏归秋水道情深。",
            "雪风更起古杉叶，时送步虚清磬音。"
        ],
        "title": "三年冬大礼五首 二",
        "id": "efc07ef1-651f-4c45-9125-010ad5982816"
    },
    {
        "author": "曹唐",
        "paragraphs": [
            "太一天坛降紫君，属车龙鹤夜成羣。",
            "春浮玉藻寒初落，露拂金茎曙欲分。",
            "三代乐回风入律，四溟歌驻水成文。",
            "千官不动旌旗下，日照南山万树云。"
        ],
        "title": "三年冬大礼五首 三",
        "id": "0e7f2b31-b1e2-4579-a77d-e038dd8512d7"
    },
    {
        "author": "曹唐",
        "paragraphs": [
            "山拥飞云海水清，天坛未夕仗先成。",
            "千官不起金縢议，万国空瞻玉藻声。",
            "禁火曙然烟焰褭，宫衣寒拂雪花轻。",
            "侧闻左右皆周吕，看取从容致太平。"
        ],
        "title": "三年冬大礼五首 四",
        "id": "5f2ac80b-014e-485a-a6d1-0968c1466b39"
    },
    {
        "author": "曹唐",
        "paragraphs": [
            "太和琴暖发南熏，水阔风高得细闻。",
            "沧海举歌夔是相，历山回禅舜为君。",
            "翠微呼处生丹障，清静封中起白云。",
            "今日病身惭小隐，欲将泉石勒移文。"
        ],
        "title": "三年冬大礼五首 五",
        "id": "f8b618be-e9b4-48aa-8408-f626a6737e7b"
    },
    {
        "author": "曹唐",
        "paragraphs": [
            "年少英雄好丈夫，大家望拜执金吾。",
            "闲眠晓日听鶗鴂，笑倚春风仗辘轳。",
            "深院吹笙闻汉婢，静街调马任奚奴。",
            "牡丹花下帘钩外，独凭红肌捋虎须。"
        ],
        "title": "暮春戏赠吴端公",
        "id": "91ba5715-a6d7-4ffc-b38b-01fd6c37d1fe"
    },
    {
        "author": "曹唐",
        "paragraphs": [
            "海风卷树冻岚消，忧国宁辞岭外遥。",
            "自顾勤劳甘百战，不将功业负三朝。",
            "剑澄黑水曾芟虎，箭劈黄云惯射鵰。",
            "代北天南尽成事，肯将心许霍嫖姚。"
        ],
        "title": "奉送严大夫再领容府二首 一",
        "id": "e0fca6bb-3db4-476d-a052-a47ead7b87ae"
    },
    {
        "author": "曹唐",
        "paragraphs": [
            "日照双旌射火山，笑迎宾从却南还。",
            "风云暗发谈谐外，感会潜生气概间。",
            "蕲竹水翻台榭湿，刺桐花落管弦闲。",
            "无因得靸真珠履，亲从新侯定八蛮。"
        ],
        "title": "奉送严大夫再领容府二首 二",
        "id": "d6a6bdae-51a9-4f5a-903a-ac72b298e06e"
    },
    {
        "author": "曹唐",
        "paragraphs": [
            "白石溪边自结庐，风泉满院称幽居。",
            "鸟啼深树斸灵药，花落闲窗看道书。",
            "烟岚晚过鹿裘湿，水月夜明山舍虚。",
            "支颐冷笑缘名出，终日王门强曳裾。"
        ],
        "tags": [
            "衡山"
        ],
        "title": "赠南岳冯处士二首 一",
        "id": "501d63f0-e30d-4006-9524-c7c013540132"
    },
    {
        "author": "曹唐",
        "paragraphs": [
            "寂寥深木闭烟霞，洞里相知有几家。",
            "笑看潭鱼吹水沫，醉嗔溪鹿吃蕉花。",
            "穿厨历历泉声细，绕屋悠悠树影斜。",
            "夜静着灰封釜灶，自添文武养丹砂。"
        ],
        "tags": [
            "衡山"
        ],
        "title": "赠南岳冯处士二首 二",
        "id": "3e64c186-49c7-4352-8b70-28c7211aa361"
    },
    {
        "author": "曹唐",
        "paragraphs": [
            "自种双松费几钱，顿令院落似秋天。",
            "能藏此地新晴雨，却惹空山旧烧烟。",
            "枝压细风过枕上，影笼残月到窗前。",
            "莫教取次成闲梦，使汝悠悠十八年。"
        ],
        "title": "题子侄书院双松",
        "id": "1811949c-c4d2-4279-b776-b2c87c225331"
    },
    {
        "author": "曹唐",
        "paragraphs": [
            "四十年前百战身，曾驱虎队扫胡尘。",
            "风悲鼓角榆关暮，日暖旌旗陇草春。",
            "铁马惯牵邀上客，金鱼多解乞佳人。",
            "胸中别有安边计，谁睬髭须白似银。"
        ],
        "title": "羽林贾中丞",
        "id": "fcb3cdef-69cc-4b4a-94e1-49704bfaa4b8"
    },
    {
        "author": "曹唐",
        "paragraphs": [
            "灞水桥边酒一杯，送君千里赴轮台。",
            "霜黏海眼旗声冻，风射犀文甲缝开。",
            "断碛簇烟山似米，野营轩地鼓如雷。",
            "分明会得将军意，不斩楼兰不拟回。"
        ],
        "title": "送康祭酒赴轮台",
        "id": "f6ff95f0-d92f-4414-a409-46cb0d088510"
    },
    {
        "author": "曹唐",
        "paragraphs": [
            "尽兴南游卒未回，水工舟子不须催。",
            "政思碧树关心句，难放红螺蘸甲杯。",
            "涨海潮生阴火灭，苍梧风暖瘴云开。"
        ],
        "title": "南游",
        "id": "e39e7275-e294-410f-a36d-e848290d9d27"
    },
    {
        "author": "曹唐",
        "paragraphs": [
            "北风裂地黯边霜，战败桑干日色黄。",
            "故国暗回残士卒，新坟空葬旧衣裳。",
            "散牵细马嘶青草，任去佳人吊白杨。",
            "除却阴符与兵法，更无一物在仪床。"
        ],
        "title": "哭陷边许兵马使",
        "id": "cefbdf8b-9dda-4024-8d4c-0b51d8f82379"
    },
    {
        "author": "曹唐",
        "paragraphs": [
            "将军溢价买吴钩，要与中原静寇雠。",
            "试挂窗前惊电转，略抛床下怕泉流。",
            "青天露拔云霓泣，黑地潜擎鬼魅愁。",
            "见说夜深星斗畔，等闲期克月支头。"
        ],
        "title": "和周侍御买剑",
        "id": "a963f58e-ac9f-498d-96fb-6e15ec249d80"
    },
    {
        "author": "曹唐",
        "paragraphs": [
            "騄駬何年别渥洼。",
            "病来颜色半泥沙，四蹄不凿金砧裂。",
            "双眼慵开玉筯斜，堕月兔毛干觳𧥆。",
            "失云龙骨瘦牙槎，平原好放无人放。",
            "嘶向秋风苜蓿花。"
        ],
        "title": "病马五首呈郑校书章三吴十五先辈 一",
        "id": "f7edff69-936c-44c3-8d2e-15217629e066"
    },
    {
        "author": "曹唐",
        "paragraphs": [
            "陇上沙葱叶正齐，腾黄犹自局羸蹄。",
            "尾蟠夜雨红丝脆，头捽秋风白练低。",
            "力惫未思金络脑，影寒空望锦障泥。",
            "阶前莫怪垂双泪，不遇孙阳不敢嘶。"
        ],
        "title": "病马五首呈郑校书章三吴十五先辈 二",
        "id": "5710a187-8b53-40fe-87be-4e5633d8712f"
    },
    {
        "author": "曹唐",
        "paragraphs": [
            "不剪焦毛鬣半翻，何人别是古龙孙。",
            "霜侵病骨无骄气，土蚀骢花见卧痕。",
            "未喷断云归汉苑，曾追轻练过吴门。",
            "一朝千里心犹在，争肯潜忘秣饲恩。"
        ],
        "title": "病马五首呈郑校书章三吴十五先辈 三",
        "id": "25131a88-021a-4321-82ed-b8612738959c"
    },
    {
        "author": "曹唐",
        "paragraphs": [
            "空被秋风吹病毛，无因濯浪刷洪涛。",
            "卧来总怪龙蹄跙，瘦尽谁惊虎口高。",
            "追电有心犹欵段，逢人相骨强嘶号。",
            "欲将鬐鬣重裁剪，乞借新成利铰刀。"
        ],
        "title": "病马五首呈郑校书章三吴十五先辈 四",
        "id": "d40daf0a-349c-428f-a8d5-d292ca483ef2"
    },
    {
        "author": "曹唐",
        "paragraphs": [
            "病久无人着意看，玉华衫色欲凋残。",
            "饮惊白露泉花冷，吃怕清秋荳叶寒。",
            "长襜敢辞红锦重，旧缰宁畏紫丝蟠。",
            "王良若许相抬策，千里追风也不难。"
        ],
        "title": "病马五首呈郑校书章三吴十五先辈 五",
        "id": "69ac559f-09b2-47c1-80e3-9aa78c7966ae"
    },
    {
        "author": "曹唐",
        "paragraphs": [
            "邵陵佳树碧葱茏，河汉西沈宴未终。",
            "残漏五更传海月，清笳三会揭天风。",
            "香熏舞席云鬟绿，光射头盘蜡烛红。",
            "今日却怀行乐处，两床丝竹水楼中。"
        ],
        "title": "长安客舍叙邵陵旧宴寄永州萧使君五首 一",
        "id": "15dbfa5b-036e-4af5-be46-14c2bf2adb1d"
    },
    {
        "author": "曹唐",
        "paragraphs": [
            "不知何路却飞翻，虚受贤侯郑重恩。",
            "五夜清歌敲玉树，三年洪饮倒金尊。",
            "招携永感双鱼在，报荅空知一剑存。",
            "狼籍棃花满城月，当时长醉信陵门。"
        ],
        "title": "长安客舍叙邵陵旧宴寄永州萧使君五首 二",
        "id": "4b1913e9-9086-4d5d-a4a9-096b2a4917ac"
    },
    {
        "author": "曹唐",
        "paragraphs": [
            "粉堞彤轩画障西，水云红树窣璇题。",
            "鹧鸪欲绝歌声定，鸜鹆初惊舞袖齐。",
            "坐对玉山空甸线，细听金石怕低迷。",
            "东风夜月三年饮，不省非时不似泥。"
        ],
        "title": "长安客舍叙邵陵旧宴寄永州萧使君五首 三",
        "id": "5c30c2cb-23be-4dc8-8b40-902f121c1864"
    },
    {
        "author": "曹唐",
        "paragraphs": [
            "木鱼金钥锁春城，夜上红楼纵酒情。",
            "竹叶水繁更漏促，桐花风软管弦清。",
            "百分散打银船溢，十指宽催玉筯轻。",
            "星斗渐稀宾客散，碧云犹恋艳歌声。"
        ],
        "title": "长安客舍叙邵陵旧宴寄永州萧使君五首 四",
        "id": "fe929876-6e1c-4a62-891c-9c302a5154ee"
    },
    {
        "author": "曹唐",
        "paragraphs": [
            "三年身逐汉诸侯，宾榻容居最上头。",
            "饱听笙歌陪痛饮，熟寻云水纵闲游。",
            "朱门锁闭烟岚暮，铃阁清冷水木秋。",
            "月满前山圆不动，更邀诗客上高楼。"
        ],
        "title": "长安客舍叙邵陵旧宴寄永州萧使君五首 五",
        "id": "975f674b-37c5-4e60-9974-cd0c7e2e2ce5"
    },
    {
        "author": "曹唐",
        "paragraphs": [
            "古物神光雪见羞，未能擎出恐泉流。",
            "暗临黑水蛟螭泣，潜倚空山鬼魅愁。",
            "生怕雷霆号涧底，长闻风雨在床头。",
            "垂情不用将闲气，恼乱司空犯斗牛。"
        ],
        "title": "勖剑",
        "id": "cc1f27bd-d0da-43d9-adb3-c33c9c9b02c7"
    },
    {
        "author": "曹唐",
        "paragraphs": [
            "蟠桃花老华阳东，轩后登真谢六宫。",
            "旌节暗迎归碧落，笙歌遥听隔崆峒。",
            "衣冠留葬桥山月，剑履将随浪海风。",
            "看却龙髯攀不得，红霞零落鼎湖空。"
        ],
        "title": "仙都即景",
        "id": "a973a52b-b7e5-4c37-b247-c1d7a89a43b2"
    },
    {
        "author": "曹唐",
        "paragraphs": [
            "戴月早辞三秀馆，迟明初识九华峰。",
            "差差玉剑寒铓利，褭褭青莲翠叶重。",
            "奇状却疑人画出，岚光如为客添浓。",
            "行春若到五溪上，此处褰帷正面逢。"
        ],
        "title": "望九华寄池阳杜员外",
        "id": "13227c7a-3367-4bdc-a362-094c8ff6e94b"
    },
    {
        "author": "曹唐",
        "paragraphs": [
            "玉箫金瑟发商声，桑叶枯干海水清。",
            "净埽蓬莱山下路，略邀王母话长生。"
        ],
        "title": "小游仙诗九十八首 一",
        "id": "1b1ade71-4a27-4fdf-9956-d72894160f51"
    },
    {
        "author": "曹唐",
        "paragraphs": [
            "上元元日豁明堂，五帝望空拜玉皇。",
            "万树琪花千圃药，心知不敢辄形相。"
        ],
        "title": "小游仙诗九十八首 二",
        "id": "9baeafdd-69f2-46c2-933a-8ce96b2502cc"
    },
    {
        "author": "曹唐",
        "paragraphs": [
            "骑龙重过玉溪头，红叶还春碧水流。",
            "省得壶中见天地，壶中天地不曾秋。"
        ],
        "title": "小游仙诗九十八首 三",
        "id": "d064aaeb-2832-4d34-b7cf-2cb9b2d967ca"
    },
    {
        "author": "曹唐",
        "paragraphs": [
            "真王未许久从容，立在花前别宁封。",
            "手把玉箫头不举，自愁如醉倚黄龙。"
        ],
        "title": "小游仙诗九十八首 四",
        "id": "b259d59b-4adc-470b-b561-cc2ea4231800"
    },
    {
        "author": "曹唐",
        "paragraphs": [
            "金殿无人鏁绛烟，玉郎并不赏丹田。",
            "白龙蹀躞难回跋，争下红绡碧玉鞭。"
        ],
        "title": "小游仙诗九十八首 五",
        "id": "9e8c29bd-15b1-4875-9eb6-d3309884efe6"
    },
    {
        "author": "曹唐",
        "paragraphs": [
            "玄洲草木不知黄，甲子初开浩劫长。",
            "无限万年年少女，手攀红树满残阳。"
        ],
        "title": "小游仙诗九十八首 六",
        "id": "be1499d3-f9ec-4820-8dd3-2fc40129d692"
    },
    {
        "author": "曹唐",
        "paragraphs": [
            "宫阙重重闭玉林，昆仑高辟彩云深。",
            "黄龙掉尾引郎去，使妾月眀何处寻。"
        ],
        "title": "小游仙诗九十八首 七",
        "id": "730d3e9d-6128-4ab0-9357-99bd7463bab4"
    },
    {
        "author": "曹唐",
        "paragraphs": [
            "风满涂山玉蕊稀，赤龙闲卧鹤东飞。",
            "紫棃烂尽无人吃，何事韩君去不归。"
        ],
        "title": "小游仙诗九十八首 八",
        "id": "c25f6713-1db4-410c-9567-47f7d6a74c5f"
    },
    {
        "author": "曹唐",
        "paragraphs": [
            "武帝徒劳厌暮年，不曾清净不精专。",
            "上元少女绝还往，满灶丹成白玉烟。"
        ],
        "title": "小游仙诗九十八首 九",
        "id": "5e980d63-2a35-436d-bcc9-0deb97bfd097"
    },
    {
        "author": "曹唐",
        "paragraphs": [
            "百辟朝回闭玉除，露风清宴桂花疎。",
            "西归使者骑金虎，亸鞚垂鞭唱步虚。"
        ],
        "title": "小游仙诗九十八首 十",
        "id": "02db2c92-3745-4d56-86b6-5482956b8541"
    },
    {
        "author": "曹唐",
        "paragraphs": [
            "南斗阑珊北斗稀，茅君夜着紫霞衣。",
            "朝骑白鹿趁朝去，凤押笙歌逐後飞。"
        ],
        "title": "小游仙诗九十八首 十一",
        "id": "399a4873-ea86-43e3-b82f-1c86e1fdd1d4"
    },
    {
        "author": "曹唐",
        "paragraphs": [
            "焚香独自上天坛，桂树风吹玉简寒。",
            "长怕嵇康乏僊骨，与将僊籍再寻看。"
        ],
        "title": "小游仙诗九十八首 十二",
        "id": "56c6faaa-3e91-4a4b-a503-89971a034fe7"
    },
    {
        "author": "曹唐",
        "paragraphs": [
            "冰屋朱扉晓未开，谁将金策扣琼台。",
            "碧花红尾小僊犬，闲吠五云嗔客来。"
        ],
        "title": "小游仙诗九十八首 十三",
        "id": "08884bd9-1832-48a3-ab03-376eb0234672"
    },
    {
        "author": "曹唐",
        "paragraphs": [
            "酒酽春浓琼草齐，真公饮散醉如泥。",
            "朱轮轧轧入云去，行到半天闻马嘶。"
        ],
        "title": "小游仙诗九十八首 十四",
        "id": "b0f90606-fbbc-425c-8364-53f29dfa8cd3"
    },
    {
        "author": "曹唐",
        "paragraphs": [
            "白石山中自有天，竹花藤叶隔溪烟。",
            "朝来洞口围碁了，赌得青龙直几钱。"
        ],
        "title": "小游仙诗九十八首 十五",
        "id": "ab077cee-5726-42f6-a888-6d46b8b15078"
    },
    {
        "author": "曹唐",
        "paragraphs": [
            "海水西飞照柏林，青云斜倚锦云深。",
            "水风暗入古山叶，吹断步虚清磬音。"
        ],
        "title": "小游仙诗九十八首 十六",
        "id": "57f3c7a7-adc7-4757-9cfd-ea1f20128959"
    },
    {
        "author": "曹唐",
        "paragraphs": [
            "玉诏新除沈侍郎，便分茅土镇东方。",
            "不知今夕游何处，侍从皆骑白凤凰。"
        ],
        "title": "小游仙诗九十八首 十七",
        "id": "e5ca2871-c1e9-4956-9187-830d37b1399e"
    },
    {
        "author": "曹唐",
        "paragraphs": [
            "洞里烟霞无歇时，洞中天地足金芝。",
            "月明朗朗溪头树，白发老人相对棊。"
        ],
        "title": "小游仙诗九十八首 十八",
        "id": "698e79de-d181-44ba-b407-a875130650af"
    },
    {
        "author": "曹唐",
        "paragraphs": [
            "饥即餐霞闷即行，一声长啸万山青。",
            "穿花渡水来相访，珍重多才阮步兵。"
        ],
        "title": "小游仙诗九十八首 十九",
        "id": "e6506ffd-fea9-46dd-ad19-0fc99023a3db"
    },
    {
        "author": "曹唐",
        "paragraphs": [
            "东妃闲着翠霞裙，自领笙歌出五云。",
            "清思密谈谁第一，不过邀取小茅君。"
        ],
        "title": "小游仙诗九十八首 二十",
        "id": "f272c7e0-719f-4c40-9c48-b1a38f5c13be"
    },
    {
        "author": "曹唐",
        "paragraphs": [
            "月影悠悠秋树明，露吹犀簟象床轻。",
            "嫔妃久立帐门外，暗笑夫人推酒声。"
        ],
        "title": "小游仙诗九十八首 二十一",
        "id": "1fede091-6a7f-4bba-92bc-fde38ab07b0a"
    },
    {
        "author": "曹唐",
        "paragraphs": [
            "九天天路入云长，燕使何由到上方。",
            "玉女暗来花下立，手挼裙带问昭王。"
        ],
        "title": "小游仙诗九十八首 二十二",
        "id": "a57330ac-3d46-4d64-b3c9-95b2f3f80838"
    },
    {
        "author": "曹唐",
        "paragraphs": [
            "玉皇赐妾紫衣裳，教向桃源嫁阮郎。",
            "烂煮琼花劝君吃，恐君毛鬓暗成霜。"
        ],
        "title": "小游仙诗九十八首 二十三",
        "id": "5682d0fe-9c5e-4f3e-8eab-019e8bc35607"
    },
    {
        "author": "曹唐",
        "paragraphs": [
            "花底休倾绿玉巵，云中含笑向安期。",
            "穷阳有数不知数，大似人间年少儿。"
        ],
        "title": "小游仙诗九十八首 二十四",
        "id": "1a9fd3a8-6222-41fb-967f-1073d97d5d42"
    },
    {
        "author": "曹唐",
        "paragraphs": [
            "玉色雌龙金络头，真妃骑出纵闲游。",
            "昆仑山上桃花底，一曲商歌天地秋。"
        ],
        "title": "小游仙诗九十八首 二十五",
        "id": "2adb16a0-ab53-4730-8f5a-32a05038347d"
    },
    {
        "author": "曹唐",
        "paragraphs": [
            "偷来洞口访刘君，缓步轻抬玉线裙。",
            "细擘桃花逐流水，更无言语倚彤云。"
        ],
        "title": "小游仙诗九十八首 二十六",
        "id": "f138f395-d02f-423f-a9a8-f009e4dac3c5"
    },
    {
        "author": "曹唐",
        "paragraphs": [
            "西汉夫人下太虚，九霞裙幅五云舆。",
            "欲将碧字相教示，自解盘囊出素书。"
        ],
        "title": "小游仙诗九十八首 二十七",
        "id": "4bc9e6bc-732f-4af0-a93e-81438f68bb36"
    },
    {
        "author": "曹唐",
        "paragraphs": [
            "天上鸡鸣海日红，青腰侍女扫朱宫。",
            "洗花蒸叶滤清酒，待与夫人邀五翁。"
        ],
        "title": "小游仙诗九十八首 二十八",
        "id": "3969ff55-3d21-4e5d-a3ae-398bf730122f"
    },
    {
        "author": "曹唐",
        "paragraphs": [
            "汗漫真游实可奇，人间天上几人知。",
            "周王不信长生话，空使苌弘碧泪垂。"
        ],
        "title": "小游仙诗九十八首 二十九",
        "id": "c22cc759-e53c-43fe-a887-373ba46ff76d"
    },
    {
        "author": "曹唐",
        "paragraphs": [
            "青锦缝裳绿玉珰，满身新带五云香。",
            "闲依碧海攀鸾驾，笑就苏君觅橘尝。"
        ],
        "title": "小游仙诗九十八首 三十",
        "id": "fe187100-d31e-4d06-9dc1-1fac91b98b9f"
    },
    {
        "author": "曹唐",
        "paragraphs": [
            "鹤不西飞龙不行，露干云破洞箫清。",
            "少年僊子说闲事，遥隔彩云闻笑声。"
        ],
        "title": "小游仙诗九十八首 三十一",
        "id": "f39ea99f-85ac-4066-bd9a-381d8ebf5f4a"
    },
    {
        "author": "曹唐",
        "paragraphs": [
            "洞里烟深木叶麤，乘风使者降玄都。",
            "隔花相见遥相贺，擎出怀中赤玉符。"
        ],
        "title": "小游仙诗九十八首 三十二",
        "id": "7e7aba02-9a8a-4ac5-bc65-0f241b1f9255"
    },
    {
        "author": "曹唐",
        "paragraphs": [
            "芝蕙芸花烂漫春，瑞香烟露湿衣巾。",
            "玉童私地夸书札，偷写云谣暗赠人。"
        ],
        "title": "小游仙诗九十八首 三十三",
        "id": "7df1c99a-5453-4561-856a-2d7fbdf3dc40"
    },
    {
        "author": "曹唐",
        "paragraphs": [
            "天上邀来不肯来，人间双鹤又空回。",
            "秦皇汉武死何处，海畔红桑花自开。"
        ],
        "title": "小游仙诗九十八首 三十四",
        "id": "a101806a-f602-46be-ac4f-c06fd32c72cd"
    },
    {
        "author": "曹唐",
        "paragraphs": [
            "紫羽麾幢下玉京，却邀真母入三清。",
            "白龙久住浑相恋，斜倚祥云不肯行。"
        ],
        "title": "小游仙诗九十八首 三十五",
        "id": "58d58863-d49f-4f1a-b79f-d21204c5e8bd"
    },
    {
        "author": "曹唐",
        "paragraphs": [
            "鹤叫风悲竹叶疎，谁来五岭拜云车。",
            "人间肉马无轻步，踏破先生一卷书。"
        ],
        "title": "小游仙诗九十八首 三十六",
        "id": "f6f4a8c1-2270-4201-afb7-f94b2fad00f6"
    },
    {
        "author": "曹唐",
        "paragraphs": [
            "夜降西坛宴已终，花残月榭雾朦胧。",
            "谁游八海门前过，空洞一声风雨中。"
        ],
        "title": "小游仙诗九十八首 三十七",
        "id": "a6bb498d-c6e4-422b-b291-321326ab877e"
    },
    {
        "author": "曹唐",
        "paragraphs": [
            "忘却教人锁後宫，还丹失尽玉壶空。",
            "嫦娥若不偷灵药，争得长生在月中。"
        ],
        "title": "小游仙诗九十八首 三十八",
        "id": "d2d5f2f0-c40e-4c0b-8e3c-f02ab9840812"
    },
    {
        "author": "曹唐",
        "paragraphs": [
            "旸谷先生下宴时，月光初冷紫琼枝。",
            "凄清金石揭天地，事在世间人不知。"
        ],
        "title": "小游仙诗九十八首 三十九",
        "id": "65b1aad8-2965-4a60-a7ec-e60ed7939858"
    },
    {
        "author": "曹唐",
        "paragraphs": [
            "共爱初平住九霞，焚香不出闭金华。",
            "白羊成队难收拾，吃尽溪头巨胜花。"
        ],
        "title": "小游仙诗九十八首 四十",
        "id": "0551bafa-0526-40b8-b386-f720f45dacef"
    },
    {
        "author": "曹唐",
        "paragraphs": [
            "酒尽香残夜欲分，青童拜问紫阳君。",
            "月光悄悄笙歌远，马影龙声归五云。"
        ],
        "title": "小游仙诗九十八首 四十一",
        "id": "3d9aaf41-bddd-4040-907b-73b56b50c5c5"
    },
    {
        "author": "曹唐",
        "paragraphs": [
            "海树灵风吹彩烟，丹陵朝客欲升天。",
            "无央公子停鸾辔，笑泥娇妃索玉鞭。"
        ],
        "title": "小游仙诗九十八首 四十二",
        "id": "46e2a94c-085c-4e17-b692-c1e1df917969"
    },
    {
        "author": "曹唐",
        "paragraphs": [
            "八景风回五凤车，昆仑山上看桃花。",
            "若教使者沽春酒，须觅余杭阿母家。"
        ],
        "title": "小游仙诗九十八首 四十三",
        "id": "f3f62a50-57a2-4498-89d1-a02779a5ee4d"
    },
    {
        "author": "曹唐",
        "paragraphs": [
            "叔卿遍览九天春，不见人间故旧人。",
            "怪得蓬莱山下水，半成沙土半成尘。"
        ],
        "title": "小游仙诗九十八首 四十四",
        "id": "3271e9a2-4151-4f86-9c51-5620d7200fe2"
    },
    {
        "author": "曹唐",
        "paragraphs": [
            "欲饮尊中云母浆，月明花里合笙簧。",
            "更教小奈将龙去，便向金坛取阮郎。"
        ],
        "title": "小游仙诗九十八首 四十五",
        "id": "c93c7466-1efd-4d93-968b-611e5e834804"
    },
    {
        "author": "曹唐",
        "paragraphs": [
            "海上桃花千树开，麻姑一去不知来。",
            "辽东老鹤应慵惰，教探桑田便不回。"
        ],
        "title": "小游仙诗九十八首 四十六",
        "id": "74ca9a56-bf9d-46f9-bc8a-9d429126eea4"
    },
    {
        "author": "曹唐",
        "paragraphs": [
            "昨夜相邀宴杏坛，等闲乘醉走青鸾。",
            "红云塞路东风紧，吹破芙蓉碧玉冠。"
        ],
        "title": "小游仙诗九十八首 四十七",
        "id": "737be5ea-05d2-4717-bbe4-1b70f2a5d81e"
    },
    {
        "author": "曹唐",
        "paragraphs": [
            "云鹤冥冥去不分，落花流水恨空存。",
            "不知玉女无期信，道与留门却闭门。"
        ],
        "title": "小游仙诗九十八首 四十八",
        "id": "5082b4ad-b21a-4e64-8df2-182c8fcfbcd8"
    },
    {
        "author": "曹唐",
        "paragraphs": [
            "采女平明受事回，暗交丹契锦囊开。",
            "欲书密诏防人见，佯喝青虬使莫来。"
        ],
        "title": "小游仙诗九十八首 四十九",
        "id": "67960cbc-c0e6-49f0-a82f-96ed3a4e949e"
    },
    {
        "author": "曹唐",
        "paragraphs": [
            "太一元君昨夜过，碧云高髻绾婆娑。",
            "手抬玉策红于火，敲断金鸾使唱歌。"
        ],
        "title": "小游仙诗九十八首 五十",
        "id": "93068034-b24f-4844-9284-0e92270d2e50"
    },
    {
        "author": "曹唐",
        "paragraphs": [
            "碧瓦彤轩月殿开，九天花落瑞风来。",
            "玉皇欲着红龙衮，亲唤金妃下手裁。"
        ],
        "title": "小游仙诗九十八首 五十一",
        "id": "e4b54bed-582a-4fe6-bcdb-8bf68ecfa570"
    },
    {
        "author": "曹唐",
        "paragraphs": [
            "长房自贵解飞飜，五色云中独闭门。",
            "看却桑田欲成海，不知还往几人存。"
        ],
        "title": "小游仙诗九十八首 五十二",
        "id": "a8c86aa8-af41-4458-9466-dae65e447ebd"
    },
    {
        "author": "曹唐",
        "paragraphs": [
            "赤龙停步彩云飞，共道真王海上归。",
            "千岁红桃香破鼻，玉盘盛出与金妃。"
        ],
        "title": "小游仙诗九十八首 五十三",
        "id": "6176e93a-b752-4649-a999-d98e87b26d5d"
    },
    {
        "author": "曹唐",
        "paragraphs": [
            "碧海灵童夜到时，徒老相唤上琼池。",
            "因循天子能闲事，纵与青龙不解骑。"
        ],
        "title": "小游仙诗九十八首 五十四",
        "id": "2ebf232b-96ef-4ff5-8a3d-bbcb7e6cd88a"
    },
    {
        "author": "曹唐",
        "paragraphs": [
            "且欲留君饮桂浆，九天无事莫推忙。",
            "青龙举步行千里，休道蓬莱归路长。"
        ],
        "title": "小游仙诗九十八首 五十五",
        "id": "583a34b8-e946-4472-927e-32baf51f348d"
    },
    {
        "author": "曹唐",
        "paragraphs": [
            "侍女亲擎玉酒巵，满巵倾酒劝安期。",
            "等闲相别三千岁，长忆水边分枣时。"
        ],
        "title": "小游仙诗九十八首 五十六",
        "id": "3156afd7-3991-48a0-b870-ea43b5d25192"
    },
    {
        "author": "曹唐",
        "paragraphs": [
            "万岁蛾眉不解愁，旋弹清瑟旋闲游。",
            "忽闻下界笙箫曲，斜倚红鸾笑不休。"
        ],
        "title": "小游仙诗九十八首 五十七",
        "id": "96c88a70-bdee-4645-9595-a565a09be949"
    },
    {
        "author": "曹唐",
        "paragraphs": [
            "去住楼台一任风，十三天洞暗相通。",
            "行厨侍女炊何物，满灶无烟玉炭红。"
        ],
        "title": "小游仙诗九十八首 五十八",
        "id": "9f497ab3-676d-4086-9bad-e42a58090a46"
    },
    {
        "author": "曹唐",
        "paragraphs": [
            "风动闲天清桂阴，水精帘箔冷沉沉。",
            "西妃少女多春思，斜倚彤云尽日吟。"
        ],
        "title": "小游仙诗九十八首 五十九",
        "id": "6cb7dd84-0100-4dca-9eb7-d1bdd792ee24"
    },
    {
        "author": "曹唐",
        "paragraphs": [
            "王母相留不放回，偶然沉醉卧瑶台。",
            "凭君与向萧郎道，教着青龙取妾来。"
        ],
        "title": "小游仙诗九十八首 六十",
        "id": "aac10999-6868-4a5a-8ec0-fc3d16aff91b"
    },
    {
        "author": "曹唐",
        "paragraphs": [
            "绛节笙歌绕殿飞，紫皇欲到五云归。",
            "细腰侍女瑶花外，争向红房报玉妃。"
        ],
        "title": "小游仙诗九十八首 六十一",
        "id": "e4178a61-f447-43b9-8eb7-3d047c211a9d"
    },
    {
        "author": "曹唐",
        "paragraphs": [
            "闻君新领八霞司，此别相逢是几时。",
            "妾有一觥云母酒，请君终宴莫推辞。"
        ],
        "title": "小游仙诗九十八首 六十二",
        "id": "b22b2fbd-3001-46b0-bec3-d140ba97bc5c"
    },
    {
        "author": "曹唐",
        "paragraphs": [
            "方士飞轩驻碧霞，酒寒风冷月初斜。",
            "不知谁唱归春曲，落尽溪头白葛花。"
        ],
        "title": "小游仙诗九十八首 六十三",
        "id": "4a2678da-d0e5-4e09-8017-228af16f4c54"
    },
    {
        "author": "曹唐",
        "paragraphs": [
            "方朔朝来到我家，欲将灵树出丹霞。",
            "三千年後知谁在，拟种红桃待放花。"
        ],
        "title": "小游仙诗九十八首 六十四",
        "id": "efe2e885-db7a-4291-8b5e-646e76416d90"
    },
    {
        "author": "曹唐",
        "paragraphs": [
            "水满桑田白日沈，冻云干霰湿重阴。",
            "辽东归客闲相过，因话尧年雪更深。"
        ],
        "title": "小游仙诗九十八首 六十五",
        "id": "4fdecc70-5ff0-42ca-a338-b734e13a8829"
    },
    {
        "author": "曹唐",
        "paragraphs": [
            "朝回相引看红鸾，不觉风吹鹤氅偏。",
            "好是兴来骑白鹤，文妃为伴上重天。"
        ],
        "title": "小游仙诗九十八首 六十六",
        "id": "da638f0e-9c27-4bd6-baba-66247c6295d7"
    },
    {
        "author": "曹唐",
        "paragraphs": [
            "公子闲吟八景文，花南拜别上阳君。",
            "金鞭遥指玉清路，龙影马嘶归五云。"
        ],
        "title": "小游仙诗九十八首 六十七",
        "id": "8baab52f-e8eb-4a43-a87c-a282154fbfc0"
    },
    {
        "author": "曹唐",
        "paragraphs": [
            "一百年中是一春，不教日月辄移轮。",
            "金鳌头上蓬莱殿，唯有人间炼骨人。"
        ],
        "title": "小游仙诗九十八首 六十八",
        "id": "f0c6ea89-3396-41a8-85e6-94aa3da6098e"
    },
    {
        "author": "曹唐",
        "paragraphs": [
            "笑擎云液紫瑶觥，共请云和碧玉笙。",
            "花下偶然吹一曲，人间因织董双成。"
        ],
        "title": "小游仙诗九十八首 六十九",
        "id": "e8d6113a-85cf-49b1-a2d5-2f20aef89ae5"
    },
    {
        "author": "曹唐",
        "paragraphs": [
            "东皇长女没多年，从洗金芝到水边。",
            "无事伴他棊一局，等闲输却卖花钱。"
        ],
        "title": "小游仙诗九十八首 七十",
        "id": "238ab7ce-a409-4223-8dc4-171cdf1caa9d"
    },
    {
        "author": "曹唐",
        "paragraphs": [
            "红草青林日半斜，闲乘小凤出彤霞。",
            "略寻旧路过西国，因得冰园一尺瓜。"
        ],
        "title": "小游仙诗九十八首 七十一",
        "id": "4ea38e73-388d-4b20-96de-ea11881611eb"
    },
    {
        "author": "曹唐",
        "paragraphs": [
            "树下星沉月欲高，前溪水影湿龙毛。",
            "洞天云冷玉花发，公子尽披双锦袍。"
        ],
        "title": "小游仙诗九十八首 七十二",
        "id": "a1ef90db-93b9-4ee7-b649-a9b63a5953f8"
    },
    {
        "author": "曹唐",
        "paragraphs": [
            "紫水风吹剑树寒，水边年少下红鸾。",
            "未知百一穷阳数，略请先生止的看。"
        ],
        "title": "小游仙诗九十八首 七十三",
        "id": "d2d41c2a-1a38-40dc-b50d-9f19964c1751"
    },
    {
        "author": "曹唐",
        "paragraphs": [
            "武皇含笑把金觥，更请霓裳一两声。",
            "护帐宫人最年少，舞腰时挈绣裙轻。"
        ],
        "title": "小游仙诗九十八首 七十四",
        "id": "da6ed26b-d068-43a8-9431-d13925524fc5"
    },
    {
        "author": "曹唐",
        "paragraphs": [
            "琼树扶疎压瑞烟，玉皇朝客满花前。",
            "东风小饮人皆醉，短尾青龙枕水眠。"
        ],
        "title": "小游仙诗九十八首 七十五",
        "id": "932b9b54-8768-41e2-8cce-bb41b1f3b29d"
    },
    {
        "author": "曹唐",
        "paragraphs": [
            "彤阁钟鸣碧鹭飞，皇君催熨紫霞衣。",
            "丹房玉女心慵甚，贪看投壶不肯归。"
        ],
        "title": "小游仙诗九十八首 七十六",
        "id": "8b56272f-fb13-42c9-90a1-f5f302e67e35"
    },
    {
        "author": "曹唐",
        "paragraphs": [
            "昆仑山上自鸡啼，羽客争升碧玉梯。",
            "因驾五龙看较艺，白鸾功用不如妻。"
        ],
        "title": "小游仙诗九十八首 七十七",
        "id": "25a25e6b-022d-4c7f-8baa-df3f2061b8e9"
    },
    {
        "author": "曹唐",
        "paragraphs": [
            "沙野先生闭玉虚，焚香夜写紫微书。",
            "供承童子闲无事，教剉琼花喂白驴。"
        ],
        "title": "小游仙诗九十八首 七十八",
        "id": "e8d7cdbf-9733-4cb5-b1f8-a61e030e92d9"
    },
    {
        "author": "曹唐",
        "paragraphs": [
            "云陇琼花满地香，碧沙红水遍朱堂。",
            "外人欲压长生籍，拜请飞琼报玉皇。"
        ],
        "title": "小游仙诗九十八首 七十九",
        "id": "5938baf6-a1c5-4cb8-883f-86f7ef8d5115"
    },
    {
        "author": "曹唐",
        "paragraphs": [
            "玉洞长春风景鲜，丈人私宴就芝田。",
            "笙歌暂向花间尽，便是人间一万年。"
        ],
        "title": "小游仙诗九十八首 八十",
        "id": "facc02ca-055a-4a1d-a0a8-3a917c5a19ec"
    },
    {
        "author": "曹唐",
        "paragraphs": [
            "青童传语便须回，报道麻姑玉蘂开。",
            "沧海成尘等闲事，且乘龙鹤看花来。"
        ],
        "title": "小游仙诗九十八首 八十一",
        "id": "eeb03285-f3f7-47c1-b1dd-0b8931b512b1"
    },
    {
        "author": "曹唐",
        "paragraphs": [
            "绛树彤云户半开，守花童子怪人来。",
            "青牛卧地吃琼草，知道先生朝未回。"
        ],
        "title": "小游仙诗九十八首 八十二",
        "id": "a40936c2-8ace-4cad-9e2c-c9ce95bc38d4"
    },
    {
        "author": "曹唐",
        "paragraphs": [
            "石洞沙溪二十年，向明杭日夜朝天。",
            "白矾烟尽水银冷，不觉小龙床下眠。"
        ],
        "title": "小游仙诗九十八首 八十三",
        "id": "96200dc1-96cf-46b6-b160-0b76afcd4672"
    },
    {
        "author": "曹唐",
        "paragraphs": [
            "紫微深锁敞丹轩，太帝亲谈不死门。",
            "从此百寮俱拜後，走龙鞭虎下昆仑。"
        ],
        "title": "小游仙诗九十八首 八十四",
        "id": "dd1d2438-bfba-4eb9-853d-debef47a366f"
    },
    {
        "author": "曹唐",
        "paragraphs": [
            "云衫玉带好威仪，三洞真人入奏时。",
            "频着金鞭打龙角，为嗔西去上天迟。"
        ],
        "title": "小游仙诗九十八首 八十五",
        "id": "702ee2ff-7191-44ff-8c55-2d25cc5a6a4e"
    },
    {
        "author": "曹唐",
        "paragraphs": [
            "太子真娥相领行，当天合曲玉箫清。",
            "棃花新折东风软，犹在缑山乐笑声。"
        ],
        "title": "小游仙诗九十八首 八十六",
        "id": "dca30bd2-ad66-4f22-8476-513998b07056"
    },
    {
        "author": "曹唐",
        "paragraphs": [
            "洞里月明琼树风，画帘青室影朦胧。",
            "香残酒冷玉妃睡，不觉七真归海中。"
        ],
        "title": "小游仙诗九十八首 八十七",
        "id": "538c1dac-686c-4cc5-b39d-10f1eb5d9368"
    },
    {
        "author": "曹唐",
        "paragraphs": [
            "青苑红堂压瑞云，月明闲宴九阳君。",
            "不知昨夜谁先醉，书破明霞八幅裙。"
        ],
        "title": "小游仙诗九十八首 八十八",
        "id": "27c0570a-5dd7-4036-b84c-25c2df80e2fe"
    },
    {
        "author": "曹唐",
        "paragraphs": [
            "东溟两度作尘飞，一万年来会面稀。",
            "千树棃花百壶酒，共君论饮莫论诗。"
        ],
        "title": "小游仙诗九十八首 八十九",
        "id": "47674538-d3e4-4ba4-8476-0de4c576dcee"
    },
    {
        "author": "曹唐",
        "paragraphs": [
            "沧海令抛即未能，且缘鸾鹤立相仍。",
            "蔡家新妇莫嫌少，领取真珠三五升。"
        ],
        "title": "小游仙诗九十八首 九十",
        "id": "00ee808a-abd0-42e9-9be0-ebf4d37cfdef"
    },
    {
        "author": "曹唐",
        "paragraphs": [
            "溪影沉沙树影清，人家皆踏五音行。",
            "可怜三十六天路，星月满空琼草青。"
        ],
        "title": "小游仙诗九十八首 九十一",
        "id": "389bbb28-98a3-4944-9b85-f1ece5b7cebe"
    },
    {
        "author": "曹唐",
        "paragraphs": [
            "北斗西风吹白榆，穆公相笑夜投壶。",
            "花前玉女来相问，赌得青龙许赎无。"
        ],
        "title": "小游仙诗九十八首 九十二",
        "id": "93715a3c-0494-4fde-9cbe-f62af5ee8f76"
    },
    {
        "author": "曹唐",
        "paragraphs": [
            "九天王母皱蛾眉，惆怅无言倚桂枝。",
            "悔不长留穆天子，任将妻妾住瑶池。"
        ],
        "title": "小游仙诗九十八首 九十三",
        "id": "285a439d-79b5-451f-992a-3431e35d0546"
    },
    {
        "author": "曹唐",
        "paragraphs": [
            "暂随凫伯纵闲游，饮鹿因过翠水头。",
            "宫殿寂寥人不见，碧花菱角满潭秋。"
        ],
        "title": "小游仙诗九十八首 九十四",
        "id": "2ae01b23-96f7-44e9-a32d-e9ef0ceb0577"
    },
    {
        "author": "曹唐",
        "paragraphs": [
            "新授金书八素章，玉皇教妾主扶桑。",
            "与君一别三千岁，却厌仙家日月长。"
        ],
        "title": "小游仙诗九十八首 九十五",
        "id": "e58c5aea-de33-48ed-822f-b716bf2c0732"
    },
    {
        "author": "曹唐",
        "paragraphs": [
            "八海风凉水影高，上卿教制赤霜袍。",
            "蛟丝玉线难裁割，须借玉妃金剪刀。"
        ],
        "title": "小游仙诗九十八首 九十六",
        "id": "66ddca6a-fb9d-439e-b66e-4fde9b847d6f"
    },
    {
        "author": "曹唐",
        "paragraphs": [
            "海上风来吹杏枝，昆仑山上看花时。",
            "红龙锦襜黄金勒，不是元君不得骑。"
        ],
        "title": "小游仙诗九十八首 九十七",
        "id": "ac1fd190-947e-4617-b98d-0f29b01018de"
    },
    {
        "author": "曹唐",
        "paragraphs": [
            "绛阙夫人下北方，细环清佩响丁当。",
            "攀花笑入春风里，偷折红桃寄阮郎。"
        ],
        "title": "小游仙诗九十八首 九十八",
        "id": "b2f3c108-0507-40ff-afef-3662164c0eb9"
    },
    {
        "author": "曹唐",
        "paragraphs": [
            "靖节先生几代孙，青娥曾接玉郎魂。",
            "春风流水还无赖，偷放桃花出洞门。"
        ],
        "title": "又游仙诗一绝",
        "id": "8ca3f847-34a1-46f4-ba4a-4c7cd0d8dc7e"
    },
    {
        "author": "曹唐",
        "paragraphs": [
            "此生终使此身闲，不是春时且要还。",
            "寄语桃花与流水，莫辞相送到人间。"
        ],
        "title": "题武陵洞五首 一",
        "id": "c4f1f2e0-ae1f-41ab-970f-9de7cf4d61a0"
    },
    {
        "author": "曹唐",
        "paragraphs": [
            "溪口回舟日已昏，却听鸡犬隔前村。",
            "殷勤重与秦人别，莫使桃花闭洞门。"
        ],
        "title": "题武陵洞五首 二",
        "id": "97b079cb-568a-44cb-8715-0fe895f6226d"
    },
    {
        "author": "曹唐",
        "paragraphs": [
            "却恐重来路不通，殷勤回首谢春风。",
            "白鸡黄犬不将去，且寄桃花深洞中。"
        ],
        "title": "题武陵洞五首 三",
        "id": "75e857c8-8f39-495c-bf82-971bcd6ef3a2"
    },
    {
        "author": "曹唐",
        "paragraphs": [
            "桃花夹岸杳何之，花满春山水去迟。",
            "三宿武陵溪上月，始知人世有秦时。"
        ],
        "title": "题武陵洞五首 四",
        "id": "72a74391-ef14-4e13-9869-a3bcbc97d4bf"
    },
    {
        "author": "曹唐",
        "paragraphs": [
            "渡水傍山寻绝壁，白云飞处洞天开。",
            "仙人来往无行迹，石迳春风长绿苔。"
        ],
        "title": "题武陵洞五首 五",
        "id": "f3f37780-9663-48cf-9404-57f7e320d453"
    },
    {
        "author": "曹唐",
        "paragraphs": [
            "斩蛟青海上，射虎黑山头。",
            "箫声欲尽月色苦，依旧汉家宫树秋。",
            "一曲哀歌茂陵道，汉家天子葬秋风。",
            "谁知汉武无仙骨，满灶黄金成白烟。"
        ],
        "title": "句",
        "id": "3861407e-9699-4fdf-b7b7-897a86f14ca5"
    },
    {
        "author": "来鹄",
        "paragraphs": [
            "三皇不书，五帝不纪。",
            "有圣有神，风销日已。",
            "何教何师，生来死止。",
            "无典无法，顽肩奡比。",
            "三皇实作，五帝实治。",
            "成天造地，不昏不圯。",
            "言得非排，文得圣齿。",
            "表表如见者，莫若乎史。",
            "是知朴绳休结，正简斯若。",
            "君诰臣箴，觚编毫络。",
            "前书後经，规善鉴恶。",
            "国之大章，如何寝略。",
            "呜呼！贞观多吁，永徽多俞。",
            "廷日发论，殿日发谟。",
            "牙孽不作，鸟鼠不除。",
            "论出不盖，谟行不纡。",
            "楹然史臣，蛇然史裾。",
            "瞠瞠而视，逶逶而窭。",
            "翘笔当面，决防纳污。",
            "不梏尔智，不息我愚。",
            "执言直注，史文直敷。",
            "故得粲粲朝典，落落廷謇。",
            "圣牍既多，尧风不浅。",
            "颂编坦轴，君出臣显。",
            "若俨见旒，若俯见冕。",
            "无闲殿旷廷，无尸安素宴。",
            "三皇不亡，五帝不翦。",
            "太宗得之，史焉斯展。",
            "暨乎後相图身，天子专问。",
            "我独以言，史不得近。",
            "丘明见嫌，倚相在摈。",
            "秉笔如今，随班不进。",
            "班退史归，枉然畴依。",
            "奏问莫覩，嘉谟固稀。",
            "取彼诰命，禄为国肥。",
            "炯哉时皇，言必成章。",
            "德宣五帝，道奥三皇。",
            "如何翌臣，嚵肉嗜𥁃。",
            "觜距磨抉，楅衡拘长。",
            "控截僚位，占护阳光。",
            "垣私藩已，远史廋唐。",
            "俾德音嘉访，默缩暗亡。",
            "咽典噤法，盖圣笼昌。",
            "曷以致此，史文不张。",
            "後必非笑，将来否臧。",
            "谓乎殿空扆逸，朝懵廷荒。",
            "不知奸蔽，文失汪洋。",
            "有贞观业，有永徽纲。",
            "亦匿匪见，亦寝匪彰。",
            "赖有後臣，斯言不佞。",
            "伊尹直心，太甲须圣。",
            "事既可书，史何不命。",
            "乃具前欺，大陈不敬。",
            "曰逐史之喻，请以物并。",
            "且十夫树杨，一夫欲竞。",
            "栽既未牢，摒岂能盛。",
            "帝业似栽，逐史似摒。",
            "穆宗怃然，若疚若醟。",
            "昔何臣斯，隐我祖正。",
            "不传亲问，不写密诤。",
            "孰示来朝，以光神政。",
            "由是天呼震吸，征奔召急。",
            "史题笔来，叱廷而入。",
            "端耳抗目，不撝不挹。",
            "獬豸侧头，螭蚪摆湿。",
            "握管绝怡，当殿而立。",
            "君也尽问，臣也倒诚。",
            "磊磊其事，镗镗其声。",
            "大何不显，细何不明。",
            "语未绝绪，史已录成。",
            "谓之何书，以政纪名。",
            "伊纪清芬，可昭典坟。",
            "古师官鸟，昔圣官云。",
            "方之我后，录里书分。",
            "录有君法，书有君文。",
            "君法君文，在圣政纪云。",
            "殿无闲时，廷无旷日。",
            "云诹波访，卷编刓笔。",
            "君劬臣劳，上讨下述。",
            "惟勤惟明，在圣政纪出。",
            "至德何比，至教焉如。",
            "孰窥孰测，外夷内储。",
            "谓君有道乎，臣有谟欤。",
            "有道有谟，在圣政纪书。",
            "一体列秩，同力翼戴。",
            "祈福去邪，绝防无碍。",
            "国章可披，唐文可爱。",
            "善咨不偷，嘉论不盖。",
            "不偷不盖，在圣政纪载。",
            "谅夫，总斯不朽。",
            "可悬魏阙，愚得是言。",
            "非讪非伐，实谓医臣浑沌。",
            "开君日月，妖物雰死。",
            "天文光发，惟我之有颂兮，奚斯跃而董狐蹙。"
        ],
        "title": "圣政纪颂",
        "id": "52bb5a86-1af9-4f85-bfe7-977a7e11f247"
    },
    {
        "author": "来鹄",
        "paragraphs": [
            "菊花村晚雁来天，共把离觞向水边。",
            "官满便寻垂钓侣，家贫已用卖琴钱。",
            "浪生湓浦千层雪，云起炉峰一炷烟。",
            "倘见吾乡旧知己，为言顦顇过年年。"
        ],
        "title": "宛陵送李明府罢任归江州",
        "id": "ac77a741-d6cc-4047-9e9e-e708f0f2d22e"
    },
    {
        "author": "来鹄",
        "paragraphs": [
            "几宿春山逐陆郎，清明时节好烟光。",
            "归穿细荇船头滑，醉踏残花屐齿香。",
            "风急岭云飘迥野，雨余田水落方塘。",
            "不堪吟罢东回首，满耳蛙声正夕阳。"
        ],
        "title": "清明日与友人游玉粒塘庄",
        "id": "b70cb525-c13d-410e-b14d-d625f88d3eab"
    },
    {
        "author": "来鹄",
        "paragraphs": [
            "独把一杯山馆中，每经时节恨飘蓬。",
            "侵阶草色连朝雨，满地梨花昨夜风。",
            "蜀魄啼来春寂寞，楚魂吟後月朦胧。",
            "分明记得还家梦，徐孺宅前湖水东。"
        ],
        "title": "寒食山馆书情",
        "id": "52a2c2ba-ca07-461d-8c95-58bc5dfe64f8"
    },
    {
        "author": "来鹄",
        "paragraphs": [
            "春初一卧到秋深，不见红芳与绿阴。",
            "窗下展书难久读，池边扶杖欲闲吟。",
            "藕穿平地生荷叶，笋过东家作竹林。",
            "在舍浑如远乡客，诗僧酒伴镇相寻。"
        ],
        "title": "病起",
        "id": "f9bc20c3-5663-4c2e-bcca-1c8e25820147"
    },
    {
        "author": "来鹄",
        "paragraphs": [
            "鹦鹉洲头夜泊船，此时形影共凄然。",
            "难归故国干戈後，欲告何人雨雪天。",
            "筯拨冷灰书闷字，枕陪寒席带愁眠。",
            "自嗟落魄无成事，明日春风又一年。"
        ],
        "title": "鄂渚除夜书怀",
        "id": "291649a3-b0c3-4d02-b55f-21927738cc04"
    },
    {
        "author": "来鹄",
        "paragraphs": [
            "冷酒一杯相劝频，异乡相遇转相亲。",
            "落花风里数声笛，芳草烟中无限人。",
            "都大此时深怅望，岂堪高处更逡巡。",
            "思量费子真仙子，不作头陀山下尘。"
        ],
        "title": "鄂渚清明日与乡友登头陀山",
        "id": "f573c0f4-72e6-4e2c-9eb2-f690c7422808"
    },
    {
        "author": "来鹄",
        "paragraphs": [
            "晓夕采桑多苦辛，好花时节不闲身。",
            "若教解爱繁华事，冻杀黄金屋里人。"
        ],
        "tags": [
            "写人",
            "讽喻",
            "写人诗"
        ],
        "title": "蚕妇",
        "id": "491e12d6-4fb9-4c00-b315-9fdf952f3f6d"
    },
    {
        "author": "来鹄",
        "paragraphs": [
            "倚天双剑古今闲，三尺高于四面山。",
            "若使火云烧得动，始应农器满人间。"
        ],
        "tags": [
            "庐山"
        ],
        "title": "题庐山双剑峰",
        "id": "bb09880b-688f-4f60-9f3c-d2edf32782fd"
    },
    {
        "author": "来鹄",
        "paragraphs": [
            "千形万象竟还空，映水藏山片复重。",
            "无限旱苗枯欲尽，悠悠闲处作奇峰。"
        ],
        "title": "云",
        "id": "6d32b372-5481-4ac0-b0f1-580ab50d05c9"
    },
    {
        "author": "来鹄",
        "paragraphs": [
            "也无棱郭也无神，露洗还同铸出新。",
            "青帝若教花里用，牡丹应是得钱人。"
        ],
        "title": "金钱花",
        "id": "0b823010-6edb-4594-8db7-98b47827647c"
    },
    {
        "author": "来鹄",
        "paragraphs": [
            "黯黯严城罢鼓鼙，数声相续出寒栖。",
            "不嫌惊破纱窗梦，却怕为妖半夜啼。"
        ],
        "title": "晓鸡",
        "id": "b9e2f62e-e42c-4223-9e16-e976a8ac36ae"
    },
    {
        "author": "来鹄",
        "paragraphs": [
            "山头烽火水边营，鬼哭人悲夜夜声。",
            "唯有碧天无一事，日还西下月还明。"
        ],
        "title": "山中避难作",
        "id": "75dd09a5-71b9-47d8-9f49-593cfed39750"
    },
    {
        "author": "来鹄",
        "paragraphs": [
            "新历才将半纸开，小庭犹聚爆竿灰。",
            "偏憎杨柳难钤辖，又惹东风意绪来。"
        ],
        "title": "早春",
        "id": "385dbd50-8382-43c6-ae37-d50a354ae07a"
    },
    {
        "author": "来鹄",
        "paragraphs": [
            "褭丝翘足傍澄澜，消尽年光伫思间。",
            "若使见鱼无羡意，向人姿态更应闲。"
        ],
        "title": "鹭鸶",
        "id": "b21b53c7-b74b-4ac4-b7a1-168a86e3a2f7"
    },
    {
        "author": "来鹄",
        "paragraphs": [
            "雨恨花愁同此冤，啼时闻处正春繁。",
            "千声万血谁哀尔，争得如花笑不言。"
        ],
        "title": "子规",
        "id": "3b7c7212-79b7-4d89-bfb6-763add437897"
    },
    {
        "author": "来鹄",
        "paragraphs": [
            "寂寞空阶草乱生，簟凉风动若为情。",
            "不知独坐闲多少，看得蜘蛛结网成。"
        ],
        "title": "新安官舍闲坐",
        "id": "925263e8-e4f6-4a92-bab9-263e10418963"
    },
    {
        "author": "来鹄",
        "paragraphs": [
            "事关休戚已成空，万里相思一夜中。",
            "愁到晓鸡声绝後，又将顦顇见春风。"
        ],
        "title": "除夜",
        "id": "0b54c55e-4d58-4be6-bf67-052ff111c06a"
    },
    {
        "author": "来鹄",
        "paragraphs": [
            "弄萍隈荇思夷犹，掉尾扬鬐逐慢流。",
            "应怕碧岩岩下水，浮藤如线月如钩。"
        ],
        "title": "游鱼",
        "id": "5926bdfb-7c59-4ecf-9ec8-c6b6050227f1"
    },
    {
        "author": "来鹄",
        "paragraphs": [
            "色白还应及雪衣，觜红毛绿语仍奇。",
            "年年锁在金笼里，何似陇山闲处飞。"
        ],
        "title": "鹦鹉",
        "id": "a49e6c91-9d64-47a5-8cab-3060d1b3ed94"
    },
    {
        "author": "来鹄",
        "paragraphs": [
            "近来灵鹊语何疎，独凭栏干恨有殊。",
            "一夜绿荷霜翦破，赚他秋雨不成珠。"
        ],
        "title": "偶题二首 一",
        "id": "8bfb96cb-6d18-434c-b802-1c34a49e12a6"
    },
    {
        "author": "来鹄",
        "paragraphs": [
            "水边箕踞静书空，欲解愁肠酒不浓。",
            "可惜青天好雷雹，只能驱趂懒蛟龙。"
        ],
        "title": "偶题二首 二",
        "id": "a60d0ee3-d3f3-44ed-87c3-d1c60ce06cb5"
    },
    {
        "author": "来鹄",
        "paragraphs": [
            "东风渐急夕阳斜，一树夭桃数日花。",
            "为惜红芳今夜里，不知和月落谁家。"
        ],
        "title": "惜花",
        "id": "04ccab35-217d-4866-9c52-03449ddfe5b3"
    },
    {
        "author": "来鹄",
        "paragraphs": [
            "高卧洞庭三十春，芰荷香里独垂纶。",
            "莫嫌无事闲销日，有事始怜无事人。"
        ],
        "tags": [
            "洞庭湖"
        ],
        "title": "洞庭隐",
        "id": "59cf3dc1-497f-48e1-b4f9-f6acb2b1978e"
    },
    {
        "author": "来鹄",
        "paragraphs": [
            "秋水莲花三四枝，我来慷慨步迟迟。",
            "不决浮云斩邪佞，直成龙去欲何为。"
        ],
        "title": "古剑池",
        "id": "bfc49d49-4140-4650-b28f-1de9792fdde7"
    },
    {
        "author": "来鹄",
        "paragraphs": [
            "枝枝倚槛照池冰，粉薄香残恨不胜。",
            "占得早芳何所利，与他霜雪助威棱。"
        ],
        "title": "梅花",
        "id": "a1bf254c-171e-4842-89f0-2f616b635cdb"
    },
    {
        "author": "来鹄",
        "paragraphs": [
            "绿槐阴里一声新，雾薄风轻力未匀。",
            "莫道闻时总惆怅，有愁人有不愁人。"
        ],
        "title": "闻蝉",
        "id": "c5acc0ee-6f84-4905-a0ec-791cf855d91a"
    },
    {
        "author": "来鹄",
        "paragraphs": [
            "紫艳红苞价不同，匝街罗列起香风。",
            "无言无语呈颜色，知落谁家池馆中。"
        ],
        "title": "卖花谣",
        "id": "3c82ff83-d0a2-4c1d-bddf-4dc8ad9d88b8"
    },
    {
        "author": "来鹄",
        "paragraphs": [
            "月落空山闻数声，此时孤馆酒初醒。",
            "投人语若似伊泪，口畔血流应始听。"
        ],
        "title": "子规",
        "id": "91a8a81a-bc86-4fc2-96c9-57ea31235e29"
    },
    {
        "author": "来鹄",
        "paragraphs": [
            "回眸绿水波初起，合掌白莲花未开。"
        ],
        "title": "句",
        "id": "c6d55862-018e-4602-9f98-3ee3123133e4"
    },
    {
        "author": "李山甫",
        "paragraphs": [
            "篱下霜前偶得存，忍教迟晚避兰荪。",
            "也销造化无多力，未受阳和一点恩。",
            "栽处不容依玉砌，要时还许上金尊。",
            "陶潜殁後谁知己，露滴幽丛见泪痕。"
        ],
        "title": "菊",
        "id": "fd364eb0-a4f3-42ef-87b3-bc568f503e1a"
    },
    {
        "author": "李山甫",
        "paragraphs": [
            "喜怒寒暄直不匀，终无形状始无因。",
            "能将尘土平欺客，爱把波澜枉陷人。",
            "飘乐遰香随日在，绽花开柳逐年新。",
            "深知造化由君力，试为吹嘘借与春。"
        ],
        "title": "风",
        "id": "20f92b56-d7f3-4553-94f1-9a5570d20018"
    },
    {
        "author": "李山甫",
        "paragraphs": [
            "狡兔顽蟾死复生，度云经汉澹还明。",
            "夜长虽耐对君坐，年少不禁随尔行。",
            "玉桂影摇乌鹊动，金波寒注鬼神惊。",
            "人间半被虚抛掷，唯向孤吟客有情。"
        ],
        "title": "月",
        "id": "e76e36ea-75e8-43b2-b8aa-2df21dcb6946"
    },
    {
        "author": "李山甫",
        "paragraphs": [
            "傍雨衣风冷渐匀，更凭青女事精神。",
            "来时将得几多雁，到处愁他无限人。",
            "能被绿杨深懊恼，谩偎黄菊送殷勤。",
            "邹家不用偏吹律，到底荣枯也自均。"
        ],
        "title": "秋",
        "id": "d1ff3436-20ac-4495-8d40-e24c315e50f5"
    },
    {
        "author": "李山甫",
        "paragraphs": [
            "地耸苍龙势抱云，天教青共众材分。",
            "孤标百尺云中见，长啸一声风里闻。",
            "桃李傍他真是佞，藤萝攀尔亦非羣。",
            "平生相爱应相识，谁道修篁胜此君。"
        ],
        "title": "松",
        "id": "de1ebe27-4eee-420b-8816-03337f734d46"
    },
    {
        "author": "李山甫",
        "paragraphs": [
            "四百年间反覆寻，汉家兴替好沾襟。",
            "每逢奸诈须挼手，真遇英雄始醒心。",
            "王莽弄来曾半破，曹公将去便平沈。",
            "当时虚受君恩者，谩向青编作鬼林。"
        ],
        "title": "读汉史",
        "id": "fecd579f-9528-48be-86f6-6cc4f6fa4672"
    },
    {
        "author": "李山甫",
        "paragraphs": [
            "南朝天子爱风流，尽守江山不到头。",
            "总是战争收拾得，却因歌舞破除休。",
            "尧行道德终无敌，秦把金汤可自由。",
            "试问繁华何处有，雨苔烟草古城秋。"
        ],
        "title": "上元怀古二首 一",
        "id": "847539b6-7ea7-4aec-a7ff-7a32da3e8c6b"
    },
    {
        "author": "李山甫",
        "paragraphs": [
            "争帝图王德尽衰，骤兴驰霸亦何为。",
            "君臣都是一场笑，家国共成千载悲。",
            "排岸远樯森似槊，落波残照赫如旗。",
            "今朝城上难回首，不见楼船索战时。"
        ],
        "title": "上元怀古二首 二",
        "id": "58070aff-c81d-4222-9ad2-8f8b6de6f0c9"
    },
    {
        "author": "李山甫",
        "paragraphs": [
            "曾傍龙舟拂翠华，至今凝恨倚天涯。",
            "但经春色还秋色，不觉杨家是李家。",
            "背日古阴从北朽，逐波疎影向南斜。",
            "年年只有晴风便，遥为雷塘送雪花。"
        ],
        "title": "隋堤柳",
        "id": "72f577cd-8974-4e77-810b-731a0c7d5e2c"
    },
    {
        "author": "李山甫",
        "paragraphs": [
            "国东王气凝蒲关，楼台帖出晴空间。",
            "紫烟横捧大舜庙，黄河直打中条山。",
            "地锁咽喉千古壮，风传歌吹万家闲。",
            "来来去去身依旧，未及潘年鬓已斑。"
        ],
        "tags": [
            "黄河"
        ],
        "title": "蒲关西道中作",
        "id": "6acd98af-efc6-49c4-b9b7-c8a010db993a"
    },
    {
        "author": "李山甫",
        "paragraphs": [
            "弱柳贞松一地栽，不因霜霰自难媒。",
            "书生只是平时物，男子争无乱世才。",
            "铁马已随红斾去，同人犹着白衣来。",
            "到头功业须如此，莫为初心首重回。"
        ],
        "title": "道李秀才入军",
        "id": "37714d4c-e101-40aa-bb53-e611b9453851"
    },
    {
        "author": "李山甫",
        "paragraphs": [
            "正作南宫第一人，蹔随霓斾怆离羣。",
            "晓从阙下辞天子，春向江头待使君。",
            "五马尚迷青琐路，双鱼犹惹翠兰芬。",
            "明朝无路寻归处，禁树参差隔紫云。"
        ],
        "title": "送蕲州裴员外",
        "id": "6c1cdc78-f9ca-4e01-9c8e-3c1c074d277a"
    },
    {
        "author": "李山甫",
        "paragraphs": [
            "忆昔南阳顾草庐，便乘雷电捧乘舆。",
            "酌量诸夏须平取，期刻羣雄待遍锄。",
            "南面未能成帝业，西陵那忍送宫车。",
            "九疑山下频惆怅，曾许微臣水共鱼。"
        ],
        "title": "代孔明哭先主",
        "id": "6e56b3d4-d709-41ea-a8b6-a1d28fb296ba"
    },
    {
        "author": "李山甫",
        "paragraphs": [
            "双凤衔书次第飞，玉皇催促列仙归。",
            "云开日月临青琐，风卷烟霞上紫微。",
            "莲影一时空俭府，兰香同处扑尧衣。",
            "此生长扫朱门者，每向人间梦粉闱。"
        ],
        "title": "送职方王郎中吏部刘员外自太原郑相公幕继奉征书归省署",
        "id": "31d938bf-b466-4524-a1f2-9ce252ccc5cd"
    },
    {
        "author": "李山甫",
        "paragraphs": [
            "柳带东风一向斜，春阴澹澹蔽人家。",
            "有时三点两点雨，到处十枝五枝花。",
            "万井楼台疑绣画，九原珠翠似烟霞。",
            "年年今日谁相问，独卧长安泣岁华。"
        ],
        "title": "寒食二首 一",
        "id": "e3da4e09-5915-4ef6-b234-4aab0e619ced"
    },
    {
        "author": "李山甫",
        "paragraphs": [
            "风烟放荡花披猖，秋千女儿飞短墙。",
            "绣袍驰马拾遗翠，锦袖鬬鸡喧广场。",
            "天地气和融霁色，池台日暖烧春光。",
            "自怜尘土无他事，空脱荷衣泥醉乡。"
        ],
        "title": "寒食二首 二",
        "id": "bc04b5a5-f7ea-4040-8872-19f2d1912c11"
    },
    {
        "author": "李山甫",
        "paragraphs": [
            "鲸鬣翻腾四海波，始将天意用干戈。",
            "尽驱神鬼随鞭策，全罩英雄入网罗。",
            "提剑尚残吴郡国，垂衣犹欠魏山河。",
            "鼎湖无路追仙驾，空使羣臣泣血多。"
        ],
        "title": "又代孔明哭先主",
        "id": "98c46436-ea84-44e4-8521-825a69e01082"
    },
    {
        "author": "李山甫",
        "paragraphs": [
            "平生不识绣衣裳，闲把荆钗亦自伤。",
            "镜里只应谙素貌，人间多自信红妆。",
            "当年未嫁还忧老，终日求媒即道狂。",
            "两意定知无说处，暗垂珠泪湿蚕筐。"
        ],
        "title": "贫女",
        "id": "e3ae9671-6997-446b-96dc-3fd66939e152"
    },
    {
        "author": "李山甫",
        "paragraphs": [
            "万古交驰一片尘，思量名利孰如身。",
            "长疑好事皆虚事，却恐闲人是贵人。",
            "老逐少来终不放，辱随荣後直须匀。",
            "劝君不用夸头角，梦里输赢总未真。"
        ],
        "title": "寓怀",
        "id": "481de596-c60e-45d1-99d8-b715f46d5bb7"
    },
    {
        "author": "李山甫",
        "paragraphs": [
            "千里烟霞锦水头，五丁开得也风流。",
            "春装宝阙重重树，日照仙州万万楼。",
            "蛙似公孙虽不守，龙如诸葛亦须休。",
            "此中无限英雄鬼，应对江山各自羞。"
        ],
        "title": "蜀中寓怀",
        "id": "7835f216-6e86-43e8-b122-eac142063bad"
    },
    {
        "author": "李山甫",
        "paragraphs": [
            "眼前何事不伤神，忍向江头更弄春。",
            "桂树既能欺贱子，杏花争肯采闲人。",
            "麻衣未掉浑身雪，皁盖难遮满面尘。",
            "珍重列星相借问，嵇康慵病也天真。"
        ],
        "title": "下第卧疾卢员外召游曲江",
        "id": "77f434c1-8374-45ef-a4b7-aa8ab210694b"
    },
    {
        "author": "李山甫",
        "paragraphs": [
            "拂云朱槛捧昭回，静对铜浑水镜开。",
            "太史只知频奏瑞，苍生无计可防灾。",
            "景公进德星曾退，汉帝推诚日为回。",
            "何事旷官全不语，好天良月锁高台。"
        ],
        "title": "司天台",
        "id": "838782aa-7340-4de5-bec0-46ecc67ecd34"
    },
    {
        "author": "李山甫",
        "paragraphs": [
            "落拓东风不藉春，吹开吹谢两何因。",
            "当时曾见笑筵主，今日自为行路尘。",
            "颜色却还天上女，馨香留与世间人。",
            "明年寒食重相见，零泪无端又满巾。"
        ],
        "title": "落花",
        "id": "c07f4a1e-aea8-45dc-b043-ac4ac52910dd"
    },
    {
        "author": "李山甫",
        "paragraphs": [
            "腰剑囊书出户迟，壮心奇命两相疑。",
            "麻衣尽举一双手，桂树只生三两枝。",
            "黄祖不怜鹦鹉客，志公偏赏麒麟儿。",
            "叔牙忧我应相痛，回首天涯寄所思。"
        ],
        "title": "赴举别所知",
        "id": "e50c8203-889f-4852-883e-eceb9fd2486c"
    },
    {
        "author": "李山甫",
        "paragraphs": [
            "紫泥飞诏下金銮，列象分明世仰观。",
            "北省谏书藏旧草，南宫郎署握新兰。",
            "春归凤沼恩波暖，晓入鸳行瑞气寒。",
            "偏是此生栖息者，满衣零泪一时干。"
        ],
        "title": "贺邢州卢员外",
        "id": "a116199a-f983-41cb-be0b-5ffaaf022cd8"
    },
    {
        "author": "李山甫",
        "paragraphs": [
            "咬咬嘎嘎水禽声，露洗松阴满院清。",
            "溪畔印沙多鹤迹，槛前题竹有僧名。",
            "问人远岫千重意，对客闲云一片情。",
            "早晚尘埃得休去，且将书剑事先生。"
        ],
        "title": "方干隐居",
        "id": "1691957b-b9b7-442f-b76f-481dbf4b834e"
    },
    {
        "author": "李山甫",
        "paragraphs": [
            "怪来莺蝶似凝愁，不觉看花蹔湿头。",
            "疎影未藏千里树，远阴微翳万家楼。",
            "青罗舞袖纷纷转，红脸啼珠旋旋收。",
            "岁旱且须教济物，为霖何事爱风流。"
        ],
        "title": "早春微雨",
        "id": "a1b663d1-ec19-4999-be77-f34181f81a1f"
    },
    {
        "author": "李山甫",
        "paragraphs": [
            "梦绕清华宴地深，洞宫横锁晓沈沈。",
            "鹏飞碧海终难见，鹤入青霄岂易寻。",
            "六尺羇魂迷定止，两行愁血谢知音。",
            "平生只耻凌风翼，随得鸣珂上禁林。"
        ],
        "title": "谒翰林刘学士不遇",
        "id": "30b7423f-6a09-4427-9301-5cf14720119b"
    },
    {
        "author": "李山甫",
        "paragraphs": [
            "吟近秋光思不穷，酷探骚雅愧无功。",
            "茫然心苦千篇拙，瞑坐神凝万象空。",
            "月上开襟当北户，竹边回首揖西风。",
            "知音频有新诗赠，白雪纷纷落郢中。"
        ],
        "title": "答刘书记见赠",
        "id": "3ed68218-7826-46a3-a432-418b00e4d15a"
    },
    {
        "author": "李山甫",
        "paragraphs": [
            "得水蛟龙失水鱼，此心相对两何如。",
            "敢辞今日须行卷，犹喜他年待荐书。",
            "松桂也应情未改，萍蓬争奈迹还疎。",
            "春风不见寻花伴，遥向青云泥子虚。"
        ],
        "title": "贺友人及第",
        "id": "55069a74-8930-425c-8633-06cd5646da04"
    },
    {
        "author": "李山甫",
        "paragraphs": [
            "华山黑影霄崔嵬，金天□□门未开。",
            "雨淋鬼火灭不灭，风送神香来不来。",
            "墙外素钱飘似雪，殿前阴栢吼如雷。",
            "知君暗宰人间事，休把苍生梦里裁。"
        ],
        "tags": [
            "华山"
        ],
        "title": "雨後过华岳庙",
        "id": "dad3bf10-ae4d-4d73-b0d0-e859b928491a"
    },
    {
        "author": "李山甫",
        "paragraphs": [
            "情知此事少知音，自是先生枉用心。",
            "世上几时曾好古，人前何必更沾襟。",
            "致身不似笙竽巧，悦耳宁如郑卫淫。",
            "三尺焦桐七条线，子期师旷两沈沈。"
        ],
        "title": "赠弹琴李处士",
        "id": "786e21cb-3d73-44a2-adf4-fb90bfa30160"
    },
    {
        "author": "李山甫",
        "paragraphs": [
            "秋来缘树复缘墙，怕共平芜一例荒。",
            "颜色不能随地变，风流唯解逐人香。",
            "烟含细叶交加碧，露拆寒英次第黄。",
            "深谢栽培与知赏，但惭终岁待重阳。"
        ],
        "title": "刘员外寄移菊",
        "id": "bc6627b1-698f-44d2-9145-8f57af01a649"
    },
    {
        "author": "李山甫",
        "paragraphs": [
            "钝碧顽青几万秋，直无天地始应休。",
            "莫嫌尘土佯遮面，能向楼台强出头。",
            "霁色陡添千尺翠，夕阳闲放一堆愁。",
            "假绕不是神仙骨，终抱琴书向此游。"
        ],
        "title": "南山",
        "id": "e3f10660-9859-42bd-8c8e-b77308682c04"
    },
    {
        "author": "李山甫",
        "paragraphs": [
            "记室新诗相寄我，蔼然清绝更无过。",
            "溪风满袖吹骚雅，岩瀑无时滴薜萝。",
            "云外山高寒色重，雪中松苦夜声多。",
            "静酬嘉唱对幽景，苍鹤羸栖古木柯。"
        ],
        "title": "山中览刘书记新诗",
        "id": "8c6ef35c-9fb8-4aa9-81d3-ecca44e1e1b9"
    },
    {
        "author": "李山甫",
        "paragraphs": [
            "荣枯无路入千峯，肥遯谁谐此志同。",
            "司寇亦曾遭鲁黜，步兵何事哭途穷。",
            "桧松瘦健滴秋露，户牖虚明生晚风。",
            "山思更清人影绝，陇云飞入草堂中。"
        ],
        "title": "早秋山中作",
        "id": "5b184397-9da2-44e7-be9b-b73373769e30"
    },
    {
        "author": "李山甫",
        "paragraphs": [
            "松下清风吹我襟，上方钟磬夜沉沉。",
            "已知庐岳尘埃绝，更忆寒山雪月深。",
            "高谢万缘消祖意，朗吟千首亦师心。",
            "岂知名出徧诸夏，石上栖禅竹影侵。"
        ],
        "title": "赋得寒月寄齐已",
        "id": "5ae50bb5-5d5a-4a3d-a5b3-f9f9b5321b75"
    },
    {
        "author": "李山甫",
        "paragraphs": [
            "南山低对紫云楼，翠影红阴瑞气浮。",
            "一种是春长富贵，大都为水也风流。",
            "争攀柳带千千手，间插花枝万万头。",
            "独向江边最惆怅，满衣尘土避王侯。"
        ],
        "title": "曲江二首 一",
        "id": "2a81130f-f5d8-42cb-aa0e-aed0adec9531"
    },
    {
        "author": "李山甫",
        "paragraphs": [
            "江色沈天万草齐，暖烟晴霭自相迷。",
            "蜂怜杏蕋细香落，莺坠柳条浓翠低。",
            "千队国娥轻似雪，一羣公子醉如泥。",
            "斜阳怪得长安动，陌上分飞万马蹄。"
        ],
        "title": "曲江二首 二",
        "id": "08e40e7f-b8cd-4b1a-81e5-468896d7c830"
    },
    {
        "author": "李山甫",
        "paragraphs": [
            "担锡归来竹绕溪，过津曾笑鲁儒迷。",
            "端居味道尘劳息，扣寂眠云心境齐。",
            "还似村家无宠禄，时将邻叟话幽栖。",
            "山衣毳烂唯添野，石井源清不贮泥。",
            "祖意岂从年腊得，松枝肯为雪霜低。",
            "晚天吟望秋光重，雨阵横空蔽断霓。"
        ],
        "title": "迁居清溪和刘书记见示",
        "id": "c06f015b-4e31-403c-943c-741b9e61fd16"
    },
    {
        "author": "李山甫",
        "paragraphs": [
            "一拓纤痕更不收，翠微苍藓几经秋。",
            "谁陈帝子和番策，我是男儿为国羞。",
            "寒雨洗来香已尽，澹烟笼着恨长留。",
            "可怜汾水知人意，旁与吞声未忍休。"
        ],
        "title": "阴地关崇徽公主手迹",
        "id": "d1cbca71-a4ac-432c-9a35-72ce1d9e781f"
    },
    {
        "author": "李山甫",
        "paragraphs": [
            "石砌蛩吟响，草堂人语稀。",
            "道孤思绝唱，年长渐知非。",
            "名利终成患，烟霞亦可依。",
            "高丘松盖古，闲地药苗肥。",
            "猨鸟啼嘉景，牛羊傍晚晖。",
            "幽栖还自得，清啸坐忘机。",
            "爱彼人深处，白云相伴归。"
        ],
        "title": "题李员外厅",
        "id": "bae339d2-44f7-45d5-8a12-e26198f3a9c1"
    },
    {
        "author": "李山甫",
        "paragraphs": [
            "归卧东林计偶谐，柴门深向翠微开。",
            "更无尘事心头起，还有诗情象外来。",
            "康乐公应频结社，寒山子亦患多才。",
            "星郎雅是道中侣，六艺拘牵在隗台。"
        ],
        "title": "山中寄梁判官",
        "id": "7e1ca04a-ec8d-4414-8fd3-5f5caf642d02"
    },
    {
        "author": "李山甫",
        "paragraphs": [
            "坐近松风骨自寒，茅斋直拶白云边。",
            "玄关不闭何人到，此事谁论在佛先。",
            "天竺老师留一句，曹溪行者答全篇。",
            "今朝林下忘言说，强把新诗寄谪仙。"
        ],
        "title": "禅林寺作寄刘书记",
        "id": "9a285c45-d028-48d9-b1b8-d3a130c36d91"
    },
    {
        "author": "李山甫",
        "paragraphs": [
            "卧病厌厌三伏尽，商飙初自水边来。",
            "高峯枯槁骨偏峭，野树扶疎叶未摧。",
            "时序追牵从鬓改，蝉声酸急是谁催。",
            "云门不闭全无事，心外沈然一聚灰。"
        ],
        "title": "山中病後作",
        "id": "7923ead0-313e-4dec-b8d2-885d0f57afb1"
    },
    {
        "author": "李山甫",
        "paragraphs": [
            "晓屐归来岳寺深，尝思道侣会东林。",
            "昏沈天竺看经眼，萧索净名老病心。",
            "云盖数重横陇首，苔花千点遍松阴。",
            "知君超达悟空旨，三径闲行抱素琴。"
        ],
        "title": "寄卫别驾",
        "id": "3f4d7d31-3aba-4742-8b39-b2c3d406fd3a"
    },
    {
        "author": "李山甫",
        "paragraphs": [
            "长松埋涧底，郁郁未出原。",
            "孤云飞陇首，高洁不可攀。",
            "古道贵拙直，时事不足言。",
            "莫饮盗泉水，无为天下先。",
            "智者与愚者，尽归北邙山。",
            "唯有东流水，年光不蹔闲。"
        ],
        "title": "遣怀",
        "id": "504c444d-2e7a-4508-9a08-ac8976f31f76"
    },
    {
        "author": "李山甫",
        "paragraphs": [
            "见说金台客，相逢秪论诗。",
            "坐来残暑退，吟许野僧知。",
            "自喜幽栖僻，唯惭道义亏。",
            "身闲偏好古，句冷不求奇。",
            "晦迹全无累，安贫自得宜。",
            "同人终念我，莲社有归期。"
        ],
        "title": "酬刘书记一二知己见寄",
        "id": "744f543e-2b43-4caf-a1d5-dfd97c31cdaa"
    },
    {
        "author": "李山甫",
        "paragraphs": [
            "幽居少人事，三径草不开。",
            "隐几虚室静，闲云入坐来。",
            "至道非内外，讵言才不才。",
            "宝月当秋空，高洁无纤埃。",
            "心灭百虑减，诗成万象回。",
            "亦有吾庐在，寂寞旧山隈。",
            "从容未归去，满地生青苔。",
            "谢公寄我诗，清奇不可陪。",
            "白云飞不尽，碧云欲成堆。",
            "惊风出地户，虩虩似震雷。",
            "吟哦山岳动，令人心胆摧。",
            "思君览章句，还复如望梅。",
            "慷慨追古意，旷望登高台。",
            "何当陶渊明，远师劝倾杯。",
            "流年将老来，华髪自相催。",
            "野寺连屏障，左右相裴回。"
        ],
        "title": "山中依韵答刘书记见赠",
        "id": "00746ae5-6e74-4285-954e-536bc25747ae"
    },
    {
        "author": "李山甫",
        "paragraphs": [
            "贵门多冠冕，日与荣辱并。",
            "山中有独夫，笑傲出衰盛。",
            "正直任天真，鬼神亦相敬。",
            "之子贲丘园，户牖松萝暎。",
            "骨将槁木齐，心同止水净。",
            "笔头指金波，座上横玉柄。",
            "芙蓉出秋渚，绣段流清咏。",
            "高古不称时，沈默岂相竞。",
            "穷搜万籁息，危坐千峯静。",
            "林僧继嘉唱，风前亦为幸。"
        ],
        "title": "山中答刘书记寓怀",
        "id": "81c42920-e893-4820-a655-cb1622d80487"
    },
    {
        "author": "李山甫",
        "paragraphs": [
            "为虏为王尽偶然，有何羞见汉江船。",
            "停分天下犹嫌少，可要行人赠纸钱。"
        ],
        "title": "项羽庙",
        "id": "cf93b309-99d2-4903-831a-948b41237045"
    },
    {
        "author": "李山甫",
        "paragraphs": [
            "一迳春光里，扬鞭入翠微。",
            "风来花落帽，云过雨沾衣。",
            "谷鸟衔枝去，巴人负笈归。",
            "残阳更惆怅，前路客亭稀。"
        ],
        "title": "春日商山道中作",
        "id": "21e45348-a3b1-4cf3-ab85-b4bd1ed9afed"
    },
    {
        "author": "李山甫",
        "paragraphs": [
            "追琢他山石，方圆一勺深。",
            "抱真唯守墨，求用每虚心。",
            "波浪因文起，尘埃为废侵。",
            "凭君更研究，何啻直千金。"
        ],
        "title": "古石砚",
        "id": "badbc3a4-f625-4d5f-a4d9-e5294f3ea568"
    },
    {
        "author": "李山甫",
        "paragraphs": [
            "未会春风意，开君又落君。",
            "一年今烂熳，几日便缤纷。",
            "别艳那堪赏，余香不忍闻。",
            "尊前恨无语，应解作朝云。"
        ],
        "title": "惜花",
        "id": "8f9fde68-8cba-4237-a2f7-6f1a5895fa17"
    },
    {
        "author": "李山甫",
        "paragraphs": [
            "因乱与君别，相逢悲且惊。",
            "开襟魂自慰，拭泪眼空明。",
            "故国已无业，旧交多不生。",
            "如何又分袂，难话别离情。"
        ],
        "title": "别杨秀才",
        "id": "409a9707-4097-4323-8693-49ee24a47bd0"
    },
    {
        "author": "李山甫",
        "paragraphs": [
            "自怜心计拙，欲语更悲辛。",
            "世乱僮欺主，年衰鬼弄人。",
            "镜中颜欲老，江上业长贫。",
            "不是刘公乐，何由变此身。"
        ],
        "title": "自叹拙",
        "id": "f2429d5e-f507-4138-b954-911a00a831a1"
    },
    {
        "author": "李山甫",
        "paragraphs": [
            "乱离寻故园，朝市不如村。",
            "恸哭翻无泪，颠狂觉少魂。",
            "诸侯贪割据，羣盗恣幷吞。",
            "为问登坛者，何年答汉恩。"
        ],
        "title": "乱後途中",
        "id": "4a224e8b-7580-49b4-9906-caef628be9c0"
    },
    {
        "author": "李山甫",
        "paragraphs": [
            "每岁同辛苦，看人似有情。",
            "乱飞春得意，幽语夜闻声。",
            "整羽庄姜恨，回身汉后轻。",
            "豪家足金弹，不用污雕楹。"
        ],
        "title": "燕",
        "id": "031feb59-e047-4527-bf66-810a5008bc19"
    },
    {
        "author": "李山甫",
        "paragraphs": [
            "帝城深处寺，栖殿压秋江。",
            "红叶去寒树，碧峯来晓窗。",
            "烟霞生净土，苔藓上高幢。",
            "欲问吾师语，心猨不肯降。"
        ],
        "title": "题慈云寺僧院",
        "id": "a1d40d1e-a200-4cc8-b119-5189cca2dfae"
    },
    {
        "author": "李山甫",
        "paragraphs": [
            "冤禽名杜宇，此事更难知。",
            "昔帝一时恨，後人千古悲。",
            "断肠思故国，啼血溅芳枝。",
            "况是天涯客，那堪□□眉。"
        ],
        "title": "闻子规",
        "id": "c846db54-7fed-417a-b0d9-b35c304b3933"
    },
    {
        "author": "李山甫",
        "paragraphs": [
            "世人多恃武，何者是真雄。",
            "欲灭黄巾贼，须凭黑矟公。",
            "指星忧国计，望气识天风。",
            "明日凌云上，期君第一功。"
        ],
        "title": "送刘将军入关讨贼",
        "id": "8b050f88-e4c9-4cba-aa14-1735bf5e4b3a"
    },
    {
        "author": "李山甫",
        "paragraphs": [
            "白云闲洞口，飞盖入岚光。",
            "好鸟共人语，异花迎客香。",
            "谷风闻鼓吹，苔石见文章。",
            "不是陪仙侣，无因访阮郎。"
        ],
        "title": "陪郑先辈华山罗谷访张隐者",
        "id": "9a446816-cd3b-4dda-a1be-12796dc43592"
    },
    {
        "author": "李山甫",
        "paragraphs": [
            "千里烟砂尽日昏，战余烧罢闭重门。",
            "新成剑戟皆农器，旧着衣裳尽血痕。",
            "卷地朔风吹白骨，柱天青气泣幽魂。",
            "自怜长策无人问，羞戴儒冠傍塞垣。"
        ],
        "title": "兵後寻边三首 一",
        "id": "ca70f842-d61e-4d41-ab95-12fa47fcc816"
    },
    {
        "author": "李山甫",
        "paragraphs": [
            "旗头指处见黄埃，万马横驰鹘翅回。",
            "剑戟远腥凝血在，山河先暗阵云来。",
            "角声恶杀悲于哭，鼓势争强怒若雷。",
            "日暮却登寒垒望，饱鸱清啸伏尸堆。"
        ],
        "title": "兵後寻边三首 二",
        "id": "cf73cabf-0d1b-4231-b0b4-ab22e1c96135"
    },
    {
        "author": "李山甫",
        "paragraphs": [
            "风怒边沙迸铁衣，胡儿胡马正骄肥。",
            "将军对阵谁教入，战士辞营不道归。",
            "新血溅红黏蔓草，旧骸堆白映寒晖。",
            "胸中纵有销兵术，欲向何门说是非。"
        ],
        "title": "兵後寻边三首 三",
        "id": "1fa8a2f7-2c17-4aa2-8801-363316ec8247"
    },
    {
        "author": "李山甫",
        "paragraphs": [
            "走毂飞蹄过此傍，几人留意问沧浪。",
            "烟波莫笑趋名客，为爱朝宗日夜忙。"
        ],
        "title": "沧浪峡",
        "id": "b6967cf9-7689-4b9a-b18d-81a39068b6ef"
    },
    {
        "author": "李山甫",
        "paragraphs": [
            "曾是皇家几世侯，入云高第照神州。",
            "柳遮门户横金锁，花拥弦歌咽画楼。",
            "锦袖妒姬争巧笑，玉衔[骄]马索闲游。",
            "麻衣酷献平生业，醉倚春风不点头。"
        ],
        "title": "公子家二首 一",
        "id": "aa0be53e-c35f-4bcf-9963-a1a2ce76fa94"
    },
    {
        "author": "李山甫",
        "paragraphs": [
            "柳底花阴压露尘，醉烟轻罩一团春。",
            "鸳鸯占水能嗔客，鹦鹉嫌笼解骂人。",
            "騕褭似龙随日换，轻盈如燕逐年新。",
            "不知买尽长安笑，活得苍生几户贫。"
        ],
        "title": "公子家二首 二",
        "id": "bf93a660-38dd-4394-bfbb-73bbed191eb0"
    },
    {
        "author": "李山甫",
        "paragraphs": [
            "等闲三伏後，独卧此高丘。",
            "残暑炎于火，林风爽带秋。",
            "声名何要出，吟咏亦堪休。",
            "自许红尘外，云溪好漱流。"
        ],
        "title": "山下残夏偶作",
        "id": "1bc7d111-5685-4bd6-87cf-80d17db7b4fc"
    },
    {
        "author": "李山甫",
        "paragraphs": [
            "除却闲吟外，人间事事慵。",
            "更深成一句，月冷上孤峯。",
            "穷理多瞑目，含毫静倚松。",
            "终篇浑不寐，危坐到晨钟。"
        ],
        "title": "夜吟",
        "id": "fd54e990-4f28-4d16-9cbd-1ce909e3247a"
    },
    {
        "author": "李山甫",
        "paragraphs": [
            "金钗坠地鬓堆云，自别朝阳帝岂闻。",
            "遣妾一身安社稷，不知何处用将军。"
        ],
        "title": "代崇徽公主意",
        "id": "1a7353dc-27dd-4f11-a384-4cec7a407e29"
    },
    {
        "author": "李山甫",
        "paragraphs": [
            "偶向江头别钓矶，等闲经岁与心违。",
            "虚教六尺受辛苦，枉把一身忧是非。",
            "青桂本来无欠负，碧霄何处有因依？春风不用相催促，回避花时也解归。"
        ],
        "title": "下第献所知三首 一",
        "id": "e3fb575b-cdf2-45a3-877a-29ff52418cc0"
    },
    {
        "author": "李山甫",
        "paragraphs": [
            "不识人间巧路岐，只将端拙泥神祇。",
            "与他名利本无分，却共水云曾有期。",
            "大抵物情应莫料，近来天意也须疑。",
            "自怜心计今如此，凭仗春醪为解颐。"
        ],
        "title": "下第献所知三首 二",
        "id": "636da7b1-f7f6-4a30-9b1a-c55ea8b60ff4"
    },
    {
        "author": "李山甫",
        "paragraphs": [
            "十年磨镞事锋铓，始逐朱旗入战场。",
            "四海风云难际会，一生肝胆易开张。",
            "退飞莺谷春零落，倒卓龙门路渺茫。",
            "今日惭知也惭命，笑余歌罢忽凄凉。"
        ],
        "title": "下第献所知三首 三",
        "id": "4876b9e7-9ce2-4881-9855-e2cffdf3abc4"
    },
    {
        "author": "李山甫",
        "paragraphs": [
            "别後西风起，新蝉坐卧闻。",
            "秋天静如水，远岫碧侵云。",
            "雅饮纯和气，清吟冰雪文。",
            "想思重回首，梧叶下纷纷。"
        ],
        "title": "寄太常王少卿",
        "id": "08c626ac-6cb1-43a1-88ba-64644d1920f9"
    },
    {
        "author": "李山甫",
        "paragraphs": [
            "好把雄姿浑世尘，一场闲事莫因循。",
            "荆轲只为闲言语，不与燕丹了得人。"
        ],
        "title": "游侠儿",
        "id": "87836386-02d5-42f5-a158-d441cc399d96"
    },
    {
        "author": "李山甫",
        "paragraphs": [
            "曾和秋雨驱愁入，却向春风领恨回。",
            "深谢灞陵堤畔柳，与人头上拂尘埃。"
        ],
        "title": "下第出春明门",
        "id": "1e079c98-2067-4dd7-9665-8b84fdc7a7ad"
    },
    {
        "author": "李山甫",
        "paragraphs": [
            "君父昏蒙死不回，谩将平地筑高台。",
            "九层黄土是何物，销得向前冤恨来。"
        ],
        "title": "望思台",
        "id": "80d6dbb6-2425-49cd-b264-b02cf89d4a0b"
    },
    {
        "author": "李山甫",
        "paragraphs": [
            "病来双树下，云脚上禅袍。",
            "频有琼瑶赠，空瞻雪月高。",
            "已知捐俗态，时许话风骚。",
            "衰疾未能起，相思徒自劳。"
        ],
        "title": "病中答刘书记见赠",
        "id": "dfff3e3a-8dd6-45d7-afc2-cb2379c13cf0"
    },
    {
        "author": "李山甫",
        "paragraphs": [
            "谁到山中语，雨余风气秋。",
            "烟岚出涧底，瀑布落床头。",
            "至道亦非远，僻诗须苦求。",
            "千峰有嘉景，拄杖独巡游。"
        ],
        "title": "早秋山中作",
        "id": "9db4aca4-0946-4b2a-be3e-f956540c9386"
    },
    {
        "author": "李山甫",
        "paragraphs": [
            "此地可求息，开门足野情。",
            "窗明雨初歇，日落风更清。",
            "苍藓槎根匝，碧烟水面生。",
            "翫奇心自乐，暑月听蝉声。"
        ],
        "title": "别墅",
        "id": "3650d400-b87b-405e-8235-45f67cbc43f1"
    },
    {
        "author": "李山甫",
        "paragraphs": [
            "灞岸江头腊雪消，东风偷软入纤条。",
            "春来不忍登楼望，万架金丝着地娇。"
        ],
        "title": "柳十首 一",
        "id": "7ca86906-05b4-4767-b25b-d01fbd0ead36"
    },
    {
        "author": "李山甫",
        "paragraphs": [
            "受尽风霜得到春，一条条是逐年新。",
            "寻常送别无余事，争忍攀将过与人。"
        ],
        "title": "柳十首 二",
        "id": "19cdb053-e124-471b-8dd2-985cbfcd581b"
    },
    {
        "author": "李山甫",
        "paragraphs": [
            "长恨阳和也世情，把香和艳与红英。",
            "家家只是栽桃李，独自无根到处生。"
        ],
        "title": "柳十首 三",
        "id": "128ba1ca-fdcc-4dfb-986a-db65523adf7f"
    },
    {
        "author": "李山甫",
        "paragraphs": [
            "只为遮楼又拂桥，被人摧折好枝条。",
            "假饶张绪如今在，须把风流暗里销。"
        ],
        "title": "柳十首 四",
        "id": "dbcd044a-da3b-4c27-9b15-64bb44afe41d"
    },
    {
        "author": "李山甫",
        "paragraphs": [
            "弱带低垂可自由，傍他门户倚他楼。",
            "金风不解相抬举，露压烟欺直到秋。"
        ],
        "title": "柳十首 五",
        "id": "6106b1bf-bf97-4f80-956e-199203ab3384"
    },
    {
        "author": "李山甫",
        "paragraphs": [
            "终日堂前学画眉，几人曾道胜花枝。",
            "试看三月春残後，门外青阴是阿谁。"
        ],
        "title": "柳十首 六",
        "id": "95c5f416-b8b0-456f-b022-c558e1a24090"
    },
    {
        "author": "李山甫",
        "paragraphs": [
            "也曾飞絮谢家庭，从此风流别有名。",
            "不是向人无用处，一枝愁杀别离情。"
        ],
        "title": "柳十首 七",
        "id": "0804b937-3f23-4d55-a4d4-76339462f67b"
    },
    {
        "author": "李山甫",
        "paragraphs": [
            "从来只是爱花人，杨柳何曾占得春。",
            "多向客亭门外立，与他迎送往来尘。"
        ],
        "title": "柳十首 八",
        "id": "2b997729-03fd-4a73-8a23-a79162f816c3"
    },
    {
        "author": "李山甫",
        "paragraphs": [
            "强扶柔态酒难醒，殢着春风别有情。",
            "公子王孙且相伴，与君俱得几时荣。"
        ],
        "title": "柳十首 九",
        "id": "11d7f74f-d56c-46f5-a07c-1d2600905bba"
    },
    {
        "author": "李山甫",
        "paragraphs": [
            "无赖秋风斗觉寒，万条烟草一时干。",
            "游人若要春消息，直向江头腊後看。"
        ],
        "title": "柳十首 十",
        "id": "11ae213e-73fa-4ab5-ba0a-78188a66ddb5"
    },
    {
        "author": "李山甫",
        "paragraphs": [
            "独在西峯末，怜君和气多。",
            "劳生同朽索，急景似倾波。",
            "禅者行担锡，樵师语隔坡。",
            "旱□生赤藓，古木架青萝。",
            "石涧新蝉脱，茅檐旧燕窠。",
            "篇章蒙见许，松月好相过。",
            "思苦通真理，吟清合大和。",
            "□□□□□，风起送渔歌。"
        ],
        "title": "酬刘书记见赠",
        "id": "d6fd333f-417b-48e4-a8d6-b9198a8dad4b"
    },
    {
        "author": "李山甫",
        "paragraphs": [
            "春满南宫白日长，夜来新值锦衣郎。",
            "朱排六相助神耸，玉衬一厅侵骨凉。",
            "砌竹拂袍争草色，庭花飘艳妬兰香。",
            "从今不羡乘槎客，曾到三星列宿傍。"
        ],
        "title": "赠徐三十",
        "id": "b382efc5-831e-47f6-8db8-e02330bbb27b"
    },
    {
        "author": "李山甫",
        "paragraphs": [
            "邀勒春风不早开，众芳飘後上楼台。",
            "数苞仙艳火中出，一片异香天上来。",
            "晓露精神妖欲动，暮烟情态恨成堆。",
            "知君也解相轻薄，斜倚阑干首重回。"
        ],
        "title": "牡丹",
        "id": "231418c4-d098-4d2e-8180-e83e5b9e79c4"
    },
    {
        "author": "李山甫",
        "paragraphs": [
            "校猎燕山经几春，雕弓白羽不离身。",
            "年来马上浑无力，望见飞鸿指似人。"
        ],
        "title": "赠宿将",
        "id": "804ac476-3c58-4164-aaca-30549dd0970e"
    },
    {
        "author": "李咸用",
        "paragraphs": [
            "大波相拍流水鸣，蓬山鸟兽多奇形。",
            "琴心不喜亦不惊，安弦缓爪何泠泠。",
            "水仙缥缈来相迎，伯牙从此留嘉名。",
            "峄阳散木虚且轻，重华斧下知其声。",
            "檿丝相糺成凄清，调和引得熏风生。",
            "指底先王长养情，曲终天下称太平。",
            "後人好事传其曲，有时声足意不足。",
            "始峩峩兮复洋洋，但见山青兼水绿。",
            "成连入海移人情，岂是本来无嗜欲。",
            "琴兮琴兮在自然，不在徽金将轸玉。"
        ],
        "title": "水仙操",
        "id": "03daac61-52d5-4b17-9b9c-1f38350768b1"
    },
    {
        "author": "李咸用",
        "paragraphs": [
            "海树相扶乌影翘，戴红拍翠声胶胶。",
            "鸳瓦冻危金距趫，夸雄鬬气争相高。",
            "漏残雨急风萧萧，患乱忠臣欺宝刀。",
            "霜浓月薄星昭昭，太平才子能歌谣。",
            "山翁梦断出衡茅，谷口雾中饥虎号，离人枕上心忉忉。"
        ],
        "title": "鸡鸣曲",
        "id": "4ef8e21f-03b7-4d0e-b59f-26df8ef34195"
    },
    {
        "author": "李咸用",
        "paragraphs": [
            "劳禽不择枝，饥虎不畏槛。",
            "君子当固穷，无为仲由滥。",
            "尔奋空拳彼击剑，水纵长澜火飞焰。",
            "汉高偶试神蛇验，武王龟筮惊人险。",
            "四龙或跃犹依泉，小狐勿恃冲波胆。"
        ],
        "title": "西门行",
        "id": "0925b977-1e8a-435b-8c9c-c83039e3c518"
    },
    {
        "author": "李咸用",
        "paragraphs": [
            "花骢躞蹀游龙骄，连连宝节挥长鞘。",
            "凤雏麟子皆至交，春风相逐垂杨桥。",
            "捻笙软玉开素苞，画楼闪闪红裙摇。",
            "碧蹄偃蹇连金镳，狂情十里飞相烧。",
            "西母青禽轻飘飘，分环破璧来往劳。",
            "黄金千镒新一宵，少年心事风中毛。",
            "明朝何处逢娇饶，门前桃树空夭夭。"
        ],
        "title": "轻薄怨",
        "id": "cda3ba75-7ed6-4d6a-9ea1-b7f343115c80"
    },
    {
        "author": "李咸用",
        "paragraphs": [
            "要衣须破束，欲炙须解牛。",
            "当年不快意，徒为他人留。",
            "百岁之约何悠悠，华髪星星稀满头。",
            "蛾眉螓首聊我仇，圆红阙白令人愁，何不夕引清奏？朝登翠楼，逢花便折，闻胜即游。",
            "鼓腕腾棍晴雷收，舞腰困褭垂杨柔。",
            "象筯击折歌勿休，玉山未倒非风流。",
            "眼前有物俱是梦，莫将身作黄金雠。",
            "死生同域不用惧，富贵在天何足忧。"
        ],
        "title": "长歌行",
        "id": "92067edc-02e7-4eca-b3e1-e7f0651b38bf"
    },
    {
        "author": "李咸用",
        "paragraphs": [
            "通蜀连秦山十二，中有妖灵会人意。",
            "鬬艳传情世不知，楚王魂梦春风里。",
            "雨态云容多似是，色荒见物皆成媚。",
            "露泫烟愁岩上花，至今犹滴相思泪。",
            "西眉南脸人中美，或者皆闻无所利。",
            "忍听凭虚巧佞言，不求万寿翻求死。"
        ],
        "title": "巫山高",
        "id": "1e85b3fc-0f9b-41ab-88ce-7be21972ab0f"
    },
    {
        "author": "李咸用",
        "paragraphs": [
            "有叟有叟何清狂，行搔短髪提壶浆。",
            "乱流直涉神洋洋，妻止不听追沈湘。",
            "偕老不偕死，箜篌遗凄凉。",
            "刳松轻稳琅玕长，连呼急榜庸何妨。",
            "见溺不援能语狼，忍听丽玉传悲伤。"
        ],
        "title": "公无渡河",
        "id": "9285deb1-301a-4f27-a4f9-2e02f7ad6f64"
    },
    {
        "author": "李咸用",
        "paragraphs": [
            "大帝闲吹破冻风，青云融液流长空。",
            "天人醉引玄酒注，倾香旋入花根土。",
            "湿尘轻舞唐唐春，神娥无迹莓苔新。",
            "老农私与牧童论，纷纷便是仓箱本。"
        ],
        "title": "春雨",
        "id": "8d50d76b-b580-4cd9-9f21-5cfbf582accc"
    },
    {
        "author": "李咸用",
        "paragraphs": [
            "云根劈裂雷斧痕，龙泉切璞青皮皴。",
            "直方挺质贞且真，当庭卓立凝顽神。",
            "春雨流膏成立文，主人性静看长新。",
            "明月夜来回短影，何如照冷太湖滨。"
        ],
        "tags": [
            "太湖"
        ],
        "title": "石版歌",
        "id": "aedd3f13-ad27-418f-b366-a0f5cf6ca6cb"
    },
    {
        "author": "李咸用",
        "paragraphs": [
            "风和气淑宫殿春，感阳体解思君恩。",
            "眼光滴滴心振振，重瞳不转忧生民，女当为妾男当臣。",
            "男力百岁在，女色片时新。",
            "用不用，唯一人。",
            "敢放天宠私微身，六宫万国教谁宾。"
        ],
        "title": "春宫词",
        "id": "939820b9-39e1-45c4-bf95-2680b06a664e"
    },
    {
        "author": "李咸用",
        "paragraphs": [
            "画藻雕山金碧彩，鸳鸯叠翠眠晴霭。",
            "编珠影里醉春庭，团红片下攒歌黛。",
            "革咽丝烦欢不改，缴绛垂缇忽如晦。",
            "活花起舞夜春来，蜡焰煌煌天日在。",
            "雪暖瑶杯凤髓融，红拖象筯猩唇细。",
            "空中汉转星移盖，火城拥出随朝会。",
            "车如雷兮马如龙，鬼神辟易不敢害。",
            "冠峩剑重锵环佩，步入天门相真宰。",
            "开口长为爵禄筌，回眸便是公卿罪。",
            "珍珠索得龙宫贫，膏腴刮下苍生背。",
            "九野干戈指着心，威福满拳犹未快。",
            "我闻周公贵为天子弟，富有半四海。",
            "蔑有骄奢贻後悔，红锦障收。",
            "珊瑚树碎，至今笑石崇王恺。"
        ],
        "title": "富贵曲",
        "id": "5767a5df-ea11-4c46-bf8c-6ab84e0f9f15"
    },
    {
        "author": "李咸用",
        "paragraphs": [
            "碧玉喙长丹顶圆，亭亭危立风松间。",
            "啄萍吞鳞意已阑，举头咫尺轻重天。",
            "黑翎白本排云烟，离羣脱侣孤如仙。",
            "披霜唳月惊婵娟，逍游忘却还青田。",
            "鸢寒鸦晚空相喧，时时侧耳清冷泉。"
        ],
        "title": "独鹄吟",
        "id": "f03bbe0c-559d-4226-8274-0f00a6087a42"
    },
    {
        "author": "李咸用",
        "paragraphs": [
            "长安近甸巡游遍，洛阳寻有黄龙见。",
            "千乘万骑如雷转，差差清跸祥云卷。",
            "百司旧分当玉殿，太平官属无遗彦。",
            "歌钟沸激香尘散，晨旗隐隐罗轩冕。",
            "周公旧迹生红藓，瀍涧波光春照晚。",
            "但听嵩山万岁声，将军旗鼓何时偃。"
        ],
        "title": "煌煌京洛行",
        "id": "82f2cd68-0eb1-4ca2-a3a9-5420406b5e86"
    },
    {
        "author": "李咸用",
        "paragraphs": [
            "堂堂削玉青蝇喧，寒鸦啄鼠愁飞鸾。",
            "梳玄洗白逡巡间，兰言花笑俄衰残。",
            "盘金束紫身属官，强仁小德终无端。",
            "不如服取长流丹，潜神却入黄庭闲。",
            "志定功成飞九关，逍遥长揖辞人寰。",
            "空中龙驾时回旋，左云右鹤翔翩联。",
            "双童树节当风翻，常娥倚桂开朱颜。",
            "河边牛子星郎牵，三清宫殿浮晴烟。",
            "玉皇据案方凝然，仙官立仗森幢幡。",
            "引余再拜归仙班，清声妙色视听安。",
            "飡和饮顺中肠宽，虚无之乐不可言。"
        ],
        "title": "升天行",
        "id": "bce1b608-14c7-4a09-a30f-93edae9f99b9"
    },
    {
        "author": "李咸用",
        "paragraphs": [
            "上帝春宫思丽绝，夭桃变态求新悦。",
            "便是花中倾国容，牡丹露泣长门月。",
            "野树滴残龙战血，曦车碾下朝霞屑。",
            "惆怅东风未解狂，争教此物芳菲歇。"
        ],
        "title": "绯桃花歌",
        "id": "3c9cbf40-1977-4747-b0ac-a01dbf737224"
    },
    {
        "author": "李咸用",
        "paragraphs": [
            "一罇绿酒绿于染，拍手高歌天地险。",
            "上得青云下不难，下在黄埃上须渐。",
            "少年欢乐须及时，莫学懦夫长泣岐。",
            "白日欲沈犹未沈，片月已来天半垂。",
            "坎鼓锵钟杀愁贼，挼碎是非佯不识。",
            "长短高卑不可求，莫叹人生头雪色。"
        ],
        "title": "短歌行",
        "id": "ba307bc2-fca2-4441-8b4e-3077e577dd16"
    },
    {
        "author": "李咸用",
        "paragraphs": [
            "幽人不喜凡草生，秋锄斸得寒青青。",
            "庭闲土瘦根脚狞，风摇雨拂精神醒。",
            "短影月斜不满尺，清声细入鸣蛩翼。",
            "天人戏剪苍龙髯，参差簇在瑶阶侧。",
            "金精水鬼欺不得，长与东皇逞颜色。",
            "劲节暂因君子移，贞心不为麻中直。"
        ],
        "title": "小松歌",
        "id": "5a91758f-e6d8-44cb-80a3-66390266ad68"
    },
    {
        "author": "李咸用",
        "paragraphs": [
            "同云惨惨如天怒，寒龙振鬣飞干雨。",
            "玉圃花飘朵不匀，银河风急惊砂度。",
            "谢客凭轩吟未住，望中顿失纵横路。",
            "应是羲和倦晓昏，暂反元元归太素。"
        ],
        "title": "大雪歌",
        "id": "f4577b87-dc3b-4bee-8f03-206b385599fd"
    },
    {
        "author": "李咸用",
        "paragraphs": [
            "横塘日澹秋云隔，浪织轻飔罗幂幂。",
            "红绡撇水荡舟人，画桡掺掺柔荑白。",
            "鲤鱼虚掷无消息，花老莲疎愁未摘。",
            "却把金钗打绿荷，懊恼露珠穿不得。"
        ],
        "title": "塘上行",
        "id": "2f0caadb-5178-4f09-a14c-639866673920"
    },
    {
        "author": "李咸用",
        "paragraphs": [
            "直道荆棘生，斜径红尘起。",
            "苍苍杳无言，麒麟回瑞趾。",
            "东风如未来，飞雪终不已。"
        ],
        "title": "寓意",
        "id": "8246838a-99ce-49e5-bf69-3ce37023549d"
    },
    {
        "author": "李咸用",
        "paragraphs": [
            "黯黯秋水寒，至刚非可缺。",
            "风胡不出来，摄履人相蔑。",
            "纵挺倚天形，谁是躬提挈。",
            "愿将百炼身，助我王臣节。"
        ],
        "title": "剑喻",
        "id": "be1e2db2-1783-4fbf-aed6-c3e6acbfce0d"
    },
    {
        "author": "李咸用",
        "paragraphs": [
            "先贤忧民诈，观迹成纲纪。",
            "自有书契来，争及结绳理。"
        ],
        "title": "苍颉台",
        "id": "6159f836-285c-4101-bc4c-4dd055ff6b4f"
    },
    {
        "author": "李咸用",
        "paragraphs": [
            "良工指君疑，真玉却非玉。",
            "寄言怀宝人，不须伤手足。"
        ],
        "title": "荆山",
        "id": "909092a6-5da8-4673-b9f7-19d714ae81b7"
    },
    {
        "author": "李咸用",
        "paragraphs": [
            "自君之出矣，鸾镜空尘生。",
            "思君如明月，明月逐君行。"
        ],
        "title": "自君之出矣",
        "id": "4b40d13d-2b6f-4452-a816-233027b1bc1e"
    },
    {
        "author": "李咸用",
        "paragraphs": [
            "妾命何太薄，不及宫中水。",
            "时时对天颜，声声入君耳。"
        ],
        "title": "妾薄命",
        "id": "b42e7879-b2d3-4f59-94dd-6c69736de33c"
    },
    {
        "author": "李咸用",
        "paragraphs": [
            "君子慎所履，小人多所疑。",
            "尼甫至圣贤，犹为匡所縻。"
        ],
        "title": "君子行",
        "id": "b28c27f1-881e-416c-8da4-78cfa97903fd"
    },
    {
        "author": "李咸用",
        "paragraphs": [
            "但见西陵惨明月，女妓无因更相悦。",
            "有虞曾不有遗言，滴尽湘妃眼中血。"
        ],
        "title": "铜雀台",
        "id": "c30599b0-833f-4761-a532-0ef4375b8b15"
    },
    {
        "author": "李咸用",
        "paragraphs": [
            "莫恃芙蓉开满面，更有身轻似飞燕。",
            "不得团圆长近君，珪月鈋时泣秋扇。"
        ],
        "title": "倢伃怨",
        "id": "38a0e28e-24f4-43fa-a526-f01acd371436"
    },
    {
        "author": "李咸用",
        "paragraphs": [
            "云色阴沈弄秋气，危叶高枝恨深翠。",
            "用却春风力几多，微霜逼迫何容易。"
        ],
        "title": "悲哉行",
        "id": "3c79b3b6-a192-4871-b4b3-9310179a7384"
    },
    {
        "author": "李咸用",
        "paragraphs": [
            "携手春复春，未尝渐离别。",
            "夭夭风前花，纤纤日中雪。",
            "不敢怨于天，唯惊添岁月。",
            "不敢怨于君，秪怕芳菲歇。",
            "芳菲若长然，君恩应不绝。"
        ],
        "title": "携手曲",
        "id": "6f988bdf-67c8-4516-990c-a7c0badc9659"
    },
    {
        "author": "李咸用",
        "paragraphs": [
            "啾啾空城雀，一啄数跳跃。",
            "宁寻覆辙余，岂比巢危幕。",
            "茫茫九万鹏，百雉且为乐。"
        ],
        "title": "空城雀",
        "id": "5acc90a9-612e-42eb-8a2d-29ab6c655c92"
    },
    {
        "author": "李咸用",
        "paragraphs": [
            "蠢蠢荼蓼虫，薨薨避葵荠。",
            "悠悠狷者心，寂寂厌清世。",
            "如何不食甘，命合苦其噬。",
            "如何不趣时，分合辱其体。",
            "至哉先哲言，于物不凝滞。"
        ],
        "title": "放歌行",
        "id": "a6566b47-4995-4a3c-b87a-fc474110965a"
    },
    {
        "author": "李咸用",
        "paragraphs": [
            "猛虎不怯敌，烈士无虚言。",
            "怯敌辱其班，虚言负其恩。",
            "爪牙欺白刃，果敢无前阵。",
            "须知易水歌，至死无悔恡。"
        ],
        "title": "猛虎行",
        "id": "92fd4bec-c397-4b44-b8b0-e5d3caa1b99f"
    },
    {
        "author": "李咸用",
        "paragraphs": [
            "行人何彷徨，陇头水呜咽。",
            "寒沙战鬼愁，白骨风霜切。",
            "薄日曚昽秋，怨气阴云结。",
            "杀成边将名，名着生灵灭。"
        ],
        "title": "陇头行",
        "id": "8797f174-0807-4bb0-96ae-219c0bbb731c"
    },
    {
        "author": "李咸用",
        "paragraphs": [
            "离离天际云，皎皎关山月。",
            "羌笛一声来，白尽征人髪。",
            "嘹唳孤鸿高，萧索悲风发。",
            "雪压塞尘清，鵰落沙场阔。",
            "何当胡无人，荷戈朝凤阙。"
        ],
        "title": "关山月",
        "id": "797e6674-d389-4f87-bdfb-50861c154abe"
    },
    {
        "author": "李咸用",
        "paragraphs": [
            "伯牙鸣玉琴，幽音随指发。",
            "不是钟期听，俗耳安能别。",
            "高山闲巍峩，流水声呜咽。",
            "一卷冰雪言，清泠冷心骨。",
            "分明古雅声，讽谕成凄切。",
            "皴皵老松根，晃朗骊龙窟。",
            "荆璞且深藏，珉石方如雪。",
            "金多丑女妍，木朽良工拙。",
            "奸宄欺雷霆，魑魅嫌日月。",
            "蝶迷桃李香，鲋惘江湖阔。",
            "不寐孤灯前，舒卷忘饥渴。"
        ],
        "title": "览友生古风",
        "id": "410ae66b-d8e5-454a-9394-ce259c8c4091"
    },
    {
        "author": "李咸用",
        "paragraphs": [
            "菊华寒露浓，兰愁晓霜重。",
            "指佞不长生，蒲萐今无种。",
            "安如植丛篁，他年待栖凤。",
            "大则化龙骑，小可钓璜用。",
            "留烟伴独醒，回阴冷闲梦。",
            "何妨积雪凌，但为清风动。",
            "乃知子猷心，不与常人共。"
        ],
        "title": "题友生丛竹",
        "id": "787b7a62-4b3e-4010-b265-c5772c34dcba"
    },
    {
        "author": "李咸用",
        "paragraphs": [
            "高人好自然，移得它山碧。",
            "不磨如版平，大巧非因力。",
            "古藓小青钱，尘中看野色。",
            "冷倚砌花春，静伴疎篁直。",
            "山僧若转头，如逢旧相识。"
        ],
        "title": "石版",
        "id": "2eca3daa-333c-4bb6-9509-5f32aa5022c0"
    },
    {
        "author": "李咸用",
        "paragraphs": [
            "江南四月熏风低，江南女儿芳步齐。",
            "晚云接水共渺弥，远沙叠草空萋萋。",
            "白苎不堪论古意，数花犹可醉前溪。",
            "孤舟有客归未得，乡梦欲成山鸟啼。"
        ],
        "title": "江南曲",
        "id": "468099c0-de06-4952-9db7-27c905c8594b"
    },
    {
        "author": "李咸用",
        "paragraphs": [
            "麻姑山下逢真士，玄肤碧眼方瞳子。",
            "自言混沌凿不死，大笑老彭非久视。",
            "强争龙虎是狂人，不保元和虚叩齿。",
            "桃花雨过春光腻，劝我一杯灵液味。",
            "教我无为礼乐拘，利路名场多忌讳。",
            "不如含德反婴儿，金玉满堂真可贵。"
        ],
        "title": "临川逢陈百年",
        "id": "88bcc6f6-8a16-4a94-970e-6fe45705a34e"
    },
    {
        "author": "李咸用",
        "paragraphs": [
            "衣服田方无内客，一入庐云断消息。",
            "应为山中胜概偏，惠持惠远多踪迹。",
            "寻阳有个虚舟子，相忆由来无一事。",
            "江边月色到岩前，此际心情必相似。",
            "似不似，寄数字。"
        ],
        "title": "寄修睦上人",
        "id": "c597786f-a5f2-4b07-ad43-74ce16d1934a"
    },
    {
        "author": "李咸用",
        "paragraphs": [
            "李白亡，李贺死。",
            "陈陶赵睦寻相次，须知代不乏骚人。",
            "贯休之後，惟修睦而已矣。",
            "睦公睦公真可畏，开口向人无所忌。",
            "才似烟霞生则媚，直如屈轶佞则指。",
            "意下纷纷造化机，笔头滴滴文章髓。",
            "明月清风三十年，被君驱使如奴婢。",
            "劝君休，莫容易，世俗由来稀则贵。",
            "珊瑚高架五云毫，小小不须烦藻思。"
        ],
        "title": "读修睦上人歌篇",
        "id": "f9443135-efc1-4f5a-85d0-991f03bb71d3"
    },
    {
        "author": "李咸用",
        "paragraphs": [
            "雁门禅客吟春亭，牡丹独逞花中英。",
            "双成腻脸偎云屏，百般姿态因风生。",
            "延年不敢歌倾城，朝云暮雨愁娉婷。",
            "蘂繁蚁脚黏不行，甜迷蜂醉飞无声。",
            "庐山根脚含精灵，发妍吐秀丛君庭。",
            "湓江太守多闲情，栏朱绕绛留轻盈。",
            "潺潺绿醴当风倾，平头奴子啾银笙。",
            "红葩艳艳交童星，左文右武怜君荣，白铜鞮上惭清明。"
        ],
        "tags": [
            "庐山"
        ],
        "title": "远公亭牡丹",
        "id": "2572035f-4df7-4a35-ae19-13155ff59d4d"
    },
    {
        "author": "李咸用",
        "paragraphs": [
            "空门少年初志坚，摘芳为药除睡眠。",
            "匡山茗树朝阳偏，暖萌如爪拏飞鸢。",
            "枝枝膏露凝滴圆，参差失向兜罗锦。",
            "倾筐短甑蒸新鲜，白纻眼细匀于研。",
            "砖排古砌春苔干，殷勤寄我清明前。",
            "金槽无声飞碧烟，赤兽呵冰急铁喧。",
            "林风夕和真珠泉，半匙清粉搅潺湲。",
            "绿云轻绾湘娥鬟，尝来纵使重支枕，胡蝶寂寥空掩关。"
        ],
        "tags": [
            "庐山"
        ],
        "title": "谢僧寄茶",
        "id": "c11b6611-4f6c-4581-9d9f-90a50ca8457e"
    },
    {
        "author": "李咸用",
        "paragraphs": [
            "少皥开宫行帝业，无刃金风剪红叶。",
            "雁别边沙入暖云，蛩辞败草鸣香合。",
            "有客为儒二十霜，酣歌郢雪时飘扬。",
            "不甘长在诸生下，束书携剑离家乡。",
            "利爪鞴上鹰，雄文雾中豹。",
            "可堪长与乌鸢噪，是宜摩碧汉以遐飞。",
            "出南山而远蹈，况今大朝公道。",
            "天子文明，团团月树悬青青。",
            "燕中有马如龙行，不换黄金无骏名。",
            "荆山有玉犹在璞，未遇良工虚掷鹊。",
            "一壶清酒酌离情，休向嵩中随雀跃。"
        ],
        "title": "送人",
        "id": "ad6e0da4-972f-4c71-9a55-6197676c79a3"
    },
    {
        "author": "李咸用",
        "paragraphs": [
            "择友如淘金，沙尽不得宝。",
            "结交如干银，产竭不成道。",
            "我生四十年，相识苦草草。",
            "多为势利朋，少有岁寒操。",
            "通财能几何，闻善宁相告。",
            "茫然同夜行，中路自不保。",
            "常恐管鲍情，参差忽终老。",
            "今来既见君，青天无片云。",
            "语直瑟弦急，行高山桂芬。",
            "约我为交友，不觉心醺醺。",
            "见义必许死，临危当指囷。",
            "无令後世士，重广孝标文。"
        ],
        "title": "古意论交",
        "id": "c4b59c44-5d20-4657-8230-20936edb9367"
    },
    {
        "author": "李咸用",
        "paragraphs": [
            "青帝使和气，吹嘘万国中。",
            "发生宁有异，先後自难同。",
            "辇草不消力，岩花应费功。",
            "年年三十骑，飘入玉蟾宫。"
        ],
        "title": "春风",
        "id": "06274f5a-bc41-4b8a-9f97-645a16336434"
    },
    {
        "author": "李咸用",
        "paragraphs": [
            "多负悬弧礼，危时隐薜萝。",
            "有心明俎豆，无力执干戈。",
            "壮士难移节，贞松不改柯。",
            "缨尘徒自满，欲濯待清波。"
        ],
        "title": "自愧",
        "id": "dfe9b161-4cdc-4cb3-99a7-f250a07afe10"
    },
    {
        "author": "李咸用",
        "paragraphs": [
            "白兔轮当午，儒家业敢慵。",
            "竹轩吟未已，锦帐梦应重。",
            "落笔思成虎，悬梭待化龙。",
            "景清神自爽，风逓远楼钟。"
        ],
        "title": "夜吟",
        "id": "7a44a66f-c717-40af-aac0-15c5c26e8485"
    },
    {
        "author": "李咸用",
        "paragraphs": [
            "古帝修文德，蛮夷莫敢侵。",
            "不知桃李貌，能转虎狼心。",
            "日暮边风急，程遥碛雪深。",
            "千秋青冢骨，留怨在胡琴。"
        ],
        "title": "昭君",
        "id": "b067afe8-c19a-498b-bed2-65327983cb5b"
    },
    {
        "author": "李咸用",
        "paragraphs": [
            "寥廓秋云薄，空庭月影微。",
            "树寒栖鸟密，砌冷夜蛩稀。",
            "晓鼓军容肃，疎钟客梦归。",
            "吟余何所忆，圣主尚宵衣。"
        ],
        "title": "秋夕",
        "id": "1eb0e6a6-8e4a-42c9-b3c8-c58adfbf2f72"
    },
    {
        "author": "李咸用",
        "paragraphs": [
            "利名心未已，离别恨难休。",
            "为个文儒业，致多岐路愁。",
            "数花篱菊晚，片叶井梧秋。",
            "又决出门计，一尊期少留。"
        ],
        "title": "秋日与友生言别",
        "id": "de3932be-883b-4804-817f-ddfe13cc2220"
    },
    {
        "author": "李咸用",
        "paragraphs": [
            "戍楼鸣画角，寒露滴金枪。",
            "细引云成阵，高催雁着行。",
            "唤回边将梦，吹薄晓蟾光。",
            "未遂终军志，何劳思故乡。"
        ],
        "title": "边城听角",
        "id": "79d30b12-c3a7-4985-aac1-066f56fa52dd"
    },
    {
        "author": "李咸用",
        "paragraphs": [
            "忽忆金兰友，携琴去自由。",
            "远寻寒涧碧，深入乱山秋。",
            "见後却无语，别来长独愁。",
            "幸逢三五夕，露坐对冥搜。"
        ],
        "title": "秋日访同人",
        "id": "02a6b142-7f05-4123-8877-220ea1439066"
    },
    {
        "author": "李咸用",
        "paragraphs": [
            "遥知无事日，静对五峰秋。",
            "鸟隔寒烟语，泉和夕照流。",
            "凭栏疎磬尽，瞑目远云收。",
            "几句出人意，风高白雪浮。"
        ],
        "title": "寄楚琼上人",
        "id": "53edfcf6-21b2-4677-9237-5dbfef58ab14"
    },
    {
        "author": "李咸用",
        "paragraphs": [
            "无家身自在，时得到莲宫。",
            "秋觉暑衣薄，老知尘世空。",
            "幽情怜水石，野性任萍蓬。",
            "是处堪闲坐，与僧行止同。"
        ],
        "title": "游寺",
        "id": "16df96bc-83b9-4212-baac-a828c15caf97"
    },
    {
        "author": "李咸用",
        "paragraphs": [
            "浩荡东风里，裴回无所亲。",
            "危城三面水，古树一边春。",
            "衰世难修道，花时不称贫。"
        ],
        "title": "春日",
        "id": "ef6cc2fe-cf04-44b5-aa17-049709544d65"
    },
    {
        "author": "李咸用",
        "paragraphs": [
            "行亏何必富，节在不妨贫。",
            "易得笑言友，难逢终始人。",
            "松篁贞管鲍，桃李艳张陈。",
            "少见岁寒後，免为霜雪尘。"
        ],
        "title": "论交",
        "id": "1dfb2d9f-2bcc-451a-9da5-8a33ef426f27"
    },
    {
        "author": "李咸用",
        "paragraphs": [
            "木叶乱飞尽，故人犹未还。",
            "心虽游紫阙，时合在青山。",
            "近寺僧邻静，临池鹤对闲。",
            "兵戈如未息，名位莫相关。"
        ],
        "title": "秋兴",
        "id": "92d8d9c8-3feb-42bb-aca2-0c1bdcef504c"
    },
    {
        "author": "李咸用",
        "paragraphs": [
            "草堂书一架，苔径竹千竿。",
            "难世投谁是，清贫且自安。",
            "邻居皆学稼，客至亦无官。",
            "焦尾何人听，凉宵对月弹。"
        ],
        "title": "山居",
        "id": "efbe7067-6be0-4f7e-8a3f-5e9d225940e0"
    },
    {
        "author": "李咸用",
        "paragraphs": [
            "风细酒初醒，凭栏别有情。",
            "蝉稀秋树瘦，雨尽晚云轻。",
            "旅鬓一丝出，乡心寸火生。",
            "子牟魂欲断，何日是升平。"
        ],
        "title": "遣兴",
        "id": "458b9af4-8ced-4422-9c58-40fc59635d2a"
    },
    {
        "author": "李咸用",
        "paragraphs": [
            "檐静燕雏语，窗虚蟾影过。",
            "时情因客老，归梦入秋多。",
            "蔽日羣山雾，滔天四海波。",
            "吾皇思壮士，谁应大风歌。"
        ],
        "title": "待旦",
        "id": "835ce4f2-24b9-4c25-a4ac-cce96100461d"
    },
    {
        "author": "李咸用",
        "paragraphs": [
            "忍泪不敢下，恐兄情更伤。",
            "别离当乱世，骨肉在他乡。",
            "语尽意不尽，路长愁更长。",
            "那堪回首处，残照满衣裳。"
        ],
        "title": "送从兄坤载",
        "id": "8beccc46-1d8b-4e32-8ae8-fcf621ce386a"
    },
    {
        "author": "李咸用",
        "paragraphs": [
            "细雨妆行色，霏霏入户来。",
            "须知相识喜，却是别愁媒。",
            "白刃方盈国，黄金不上台。"
        ],
        "title": "惜别",
        "id": "489d38f5-329b-4627-a6e1-8c521ae187a6"
    },
    {
        "author": "李咸用",
        "paragraphs": [
            "闲卧云岩稳，攀缘笑戏猱。",
            "静于诸境静，高却众山高。",
            "至理无言了，浮生一梦劳。",
            "清风朝复暮，四海自波涛。"
        ],
        "title": "早秋游山寺",
        "id": "d174cba5-5379-4a13-ba63-5d93c3079802"
    },
    {
        "author": "李咸用",
        "paragraphs": [
            "闲居无胜事，公干卧来心。",
            "门静秋风晚，人稀古巷深。",
            "花疎篱菊色，叶减井梧阴。",
            "赖有斯文在，时时得强寻。"
        ],
        "title": "秋日疾中寄诸同志",
        "id": "56e0710a-ff8c-4707-ac10-97ff5ca0baca"
    },
    {
        "author": "李咸用",
        "paragraphs": [
            "荣枯虽在目，名利不关身。",
            "高出城隍寺，野为云鹤邻。",
            "松声寒後远，潭色雨余新。",
            "岂住空空里，空空亦是尘。"
        ],
        "title": "赠山僧",
        "id": "caa1cd0b-4de2-431c-ab43-701cf92dc45e"
    },
    {
        "author": "李咸用",
        "paragraphs": [
            "永日连清夜，因君识躁君。",
            "竹扉难掩月，岩树易延云。",
            "曙鸟枕前起，寒泉梦里闻。",
            "又须随计吏，鸡鹤迥然分。"
        ],
        "title": "宿隐者居",
        "id": "f3c5024a-4396-4ec5-bd66-115379050621"
    },
    {
        "author": "李咸用",
        "paragraphs": [
            "瘦倚青竹杖，炉峰指欲归。",
            "霜黏行日屦，风暖到时衣。",
            "凭槛云还在，攀松鹤不飞。",
            "何曾有别恨，杨柳自依依。"
        ],
        "tags": [
            "庐山"
        ],
        "title": "送钱契明尊师归庐山",
        "id": "79bc43cf-ff1c-4f79-8ed7-ef23d3db3273"
    },
    {
        "author": "李咸用",
        "paragraphs": [
            "滔滔皆鲁客，难得是心知。",
            "到寺多同步，游山未失期。",
            "云低春雨後，风细暮钟时。",
            "忽别垂杨岸，遥遥望所之。"
        ],
        "title": "送进士刘松",
        "id": "ac9faf74-5f90-470e-a063-5444bd494af8"
    },
    {
        "author": "李咸用",
        "paragraphs": [
            "玄髪难姑息，青云有路岐。",
            "莫言多事日，虚掷少年时。",
            "松色雪中出，人情难後知。",
            "圣朝公道在，中鹄勿差池。"
        ],
        "title": "赠任肃",
        "id": "05730877-1741-4016-acda-56647cc356c5"
    },
    {
        "author": "李咸用",
        "paragraphs": [
            "怪来忘禄位，习学近潇湘。",
            "见处云山好，吟中岁月长。",
            "花光笼晚雨，树映浸寒塘。",
            "几日凭栏望，归心自不忙。"
        ],
        "title": "题陈正字山居",
        "id": "fd31eed7-1086-49ef-9eca-64b74ea9533e"
    },
    {
        "author": "李咸用",
        "paragraphs": [
            "语玄人不到，星汉在灵空。",
            "若使无良遇，虚言有至公。",
            "月明千峤雪，滩急五更风。",
            "此际苦吟力，分将造化功。"
        ],
        "title": "赠来进士鹏",
        "id": "7eecbf0f-c2f3-45b8-8626-eba2f3fc57b0"
    },
    {
        "author": "李咸用",
        "paragraphs": [
            "掺袂向春风，何时约再逢。",
            "若教相见密，肯恨别离重。",
            "芳草渔家路，残阳水寺钟。",
            "落帆当此处，吟兴不应慵。"
        ],
        "title": "送曹税",
        "id": "ab2d2305-2e50-4492-8762-10f52e08d644"
    },
    {
        "author": "李咸用",
        "paragraphs": [
            "默坐非关闷，凝情秪在诗。",
            "庭闲花落後，山静月明时。",
            "荅客言多简，寻僧步稍迟。",
            "既同和氏璧，终有玉人知。"
        ],
        "title": "赠来鹏",
        "id": "c7ccf313-f574-4962-9a7e-d24e52c5747e"
    },
    {
        "author": "李咸用",
        "paragraphs": [
            "瘦马倦行役，斜阳劝着鞭。",
            "野桥寒树亚，山店暮云连。",
            "退鹢风虽急，攀龙志已坚。",
            "路人休莫笑，百里有时贤。"
        ],
        "title": "途中作",
        "id": "aa6ebbf7-d0c5-4638-89cc-a1e4c01e4e73"
    },
    {
        "author": "李咸用",
        "paragraphs": [
            "斜阳山雨外，秋色思无穷。",
            "柳叶飘干翠，枫枝撼碎红。",
            "鬓毛看似雪，生计尚如蓬。",
            "不及樵童乐，蒹葭一笛风。"
        ],
        "title": "秋晚",
        "id": "5f0518c3-c371-48cb-aee5-480af9a863ad"
    },
    {
        "author": "李咸用",
        "paragraphs": [
            "露惊松上鹤，晓色动扶桑。",
            "碧浪催人老，红轮照物忙。",
            "世情随日变，利路与天长。",
            "好驾觥船去，陶陶入醉乡。"
        ],
        "title": "晓望",
        "id": "3917ec48-e51f-4e43-be54-d3d61563f0d5"
    },
    {
        "author": "李咸用",
        "paragraphs": [
            "交情应不变，何事久离羣。",
            "圆月思同步，寒泉忆共闻。",
            "雪霜松色在，风雨雁行分。",
            "每见人来说，窗前改旧文。"
        ],
        "title": "寄友生",
        "id": "434606b8-d921-4fe0-95d9-2deaf7f1d2a4"
    },
    {
        "author": "李咸用",
        "paragraphs": [
            "潇湘无事後，征棹复呕哑。",
            "高岫留斜照，归鸿背落霞。",
            "鱼残沙岸草，蝶寄洑流槎。",
            "共说干戈苦，汀洲减钓家。"
        ],
        "title": "江行",
        "id": "92e19adb-fd2c-45af-a6f0-eab2d9803d30"
    },
    {
        "author": "李咸用",
        "paragraphs": [
            "檐有烟岚色，地多松竹风。",
            "自言离乱後，不到鼓鼙中。",
            "径柳拂云绿，山樱带雪红。",
            "南边青嶂下，时见采芝翁。"
        ],
        "title": "题王氏山居",
        "id": "d45f485c-3c30-44b7-a414-f14cba61e690"
    },
    {
        "author": "李咸用",
        "paragraphs": [
            "别意说难尽，离杯深莫辞。",
            "长歌终此席，一笑又何时。",
            "棹入寒潭急，帆当落照迟。",
            "远书如不寄，无以慰相思。"
        ],
        "title": "送别",
        "id": "4c8b12d5-c287-4152-b546-bde4a09d753b"
    },
    {
        "author": "李咸用",
        "paragraphs": [
            "虽无先圣耳，异代得闻昭。",
            "怪石难为古，奇花不敢妖。",
            "调高非郢雪，思静碍箕瓢。",
            "未可重吟过，云山兴转饶。"
        ],
        "title": "览文僧卷",
        "id": "85efa425-c26e-4ef8-9eb9-a3ce28d52c70"
    },
    {
        "author": "李咸用",
        "paragraphs": [
            "晴岚凝片碧，知在此中禅。",
            "见面定何日，无书已一年。",
            "高秋关静梦，良夜入新篇。",
            "仰德心如是，清风不我传。"
        ],
        "title": "望仰山忆玄泰上人",
        "id": "38549906-01a3-49e6-9e48-569aee2c1b73"
    },
    {
        "author": "李咸用",
        "paragraphs": [
            "淅淅梦初惊，幽窗枕簟清。",
            "更无人共听，秪有月空明。",
            "急想穿岩曲，低应过石平。",
            "欲将琴强写，不是自然声。"
        ],
        "title": "闻泉",
        "id": "116e161b-4964-4d91-aa3a-d48b88fd8090"
    },
    {
        "author": "李咸用",
        "paragraphs": [
            "蹑屐扣柴关，因成尽日闲。",
            "独听黄鸟语，深似白云间。",
            "萍沼宽于井，莎城绿当山。",
            "前期招我作，此景得吟还。"
        ],
        "title": "酬郑进士九江新居见寄",
        "id": "36b816e2-7ec1-4d06-a3bb-fc8f1e1750a7"
    },
    {
        "author": "李咸用",
        "paragraphs": [
            "天畏斯文坠，凭君助素风。",
            "意深皆可补，句逸不因功。",
            "暮替云愁远，秋惊月占空。",
            "寄家当瀑布，时得笑言同。"
        ],
        "title": "九江和人赠陈生",
        "id": "acfaa4fa-3c35-4f86-80a6-5108a2436530"
    },
    {
        "author": "李咸用",
        "paragraphs": [
            "共讶高楼望，匡庐色已空。",
            "白云横野阔，遮岳与天同。",
            "数点雨入酒，满襟香在风。",
            "远江吟得出，方下郡斋东。"
        ],
        "tags": [
            "庐山"
        ],
        "title": "登楼值雨二首 一",
        "id": "c9b97fac-69f5-4b09-af59-e59969077dc0"
    },
    {
        "author": "李咸用",
        "paragraphs": [
            "江徼多佳景，秋吟兴未穷。",
            "送来松槛雨，半是蓼花风。",
            "浪猛惊翘鹭，烟昏叫断鸿。",
            "不知今夜客，几处卧鸣篷。"
        ],
        "title": "登楼值雨二首 二",
        "id": "f6b573c8-62f4-4b6b-999b-8658ad52a3d9"
    },
    {
        "author": "李咸用",
        "paragraphs": [
            "归岫香炉碧，行吟步益迟。",
            "诸侯师不得，樵客偶相随。",
            "思旧江云断，谈玄岳月移。",
            "秪应张野辈，异代作心知。"
        ],
        "tags": [
            "庐山",
            "恒山"
        ],
        "title": "送赵舒处士归庐山",
        "id": "10c8ad77-2a19-46f6-9661-8b23996922a4"
    },
    {
        "author": "李咸用",
        "paragraphs": [
            "客引擎茶看，离披晒锦红。",
            "不缘开净域，争忍负春风。",
            "小片当吟落，清香入定空。",
            "何人来此植，应固恼休公。"
        ],
        "title": "僧院蔷薇",
        "id": "5d1ebc13-f6cf-4907-bed4-e0a19a60731f"
    },
    {
        "author": "李咸用",
        "paragraphs": [
            "雪中敲竹户，袖出岳僧诗。",
            "语尽景皆活，吟阑角独吹。",
            "意如将俗背，业必少人知。",
            "共约冰销日，云边访所思。"
        ],
        "title": "友生携修睦上人诗见访",
        "id": "4867c606-50fe-4d38-9db7-c07e52764cb2"
    },
    {
        "author": "李咸用",
        "paragraphs": [
            "天涯行欲遍，此夜故人情。",
            "乡国别来久，干戈还未平。",
            "灯残偏有焰，雪甚却无声。",
            "多少新闻见，应须语到明。"
        ],
        "title": "冬夕喜友生至",
        "id": "dcf7dfa4-fdc6-4ecb-bd85-e03092339cf8"
    },
    {
        "author": "李咸用",
        "paragraphs": [
            "少见南人识，识来嗟复惊。",
            "始知春有色，不信尔无情。",
            "恐是天地媚，暂随云雨生。",
            "缘何绝尤物，更可比妍明。"
        ],
        "title": "牡丹",
        "id": "e3dec6a2-8c43-4760-a08e-a9619dfb8e91"
    },
    {
        "author": "李咸用",
        "paragraphs": [
            "四时为第一，一岁一重来。",
            "好景应难胜，余花虚自开。",
            "相思九个月，得信数枝梅。",
            "不向东门送，还成负酒杯。"
        ],
        "title": "送春",
        "id": "7ccabf20-7fee-4e7c-b4f9-307e5b1ebf62"
    },
    {
        "author": "李咸用",
        "paragraphs": [
            "天骄频犯塞，铁骑又征西。",
            "臣节轻乡土，雄心生鼓鼙。",
            "地寒花不艳，沙远日难低。",
            "渐喜秋弓健，鵰翻白草齐。"
        ],
        "title": "送边将",
        "id": "fed4dece-4776-4243-9b90-0f7d0494c862"
    },
    {
        "author": "李咸用",
        "paragraphs": [
            "檐滴春膏绝，凭栏晚吹生。",
            "良朋在何处，高树忽流莺。",
            "游寺期应定，寻芳步已轻。",
            "新诗吟未稳，迟日又西倾。"
        ],
        "title": "春晴",
        "id": "a86d87f4-33bb-4434-8bbd-3a04cbe6d949"
    },
    {
        "author": "李咸用",
        "paragraphs": [
            "丈室掩孤灯，更深霰雹增。",
            "相看云梦客，共忆祝融僧。",
            "语合茶忘味，吟欹卷有棱。",
            "楚南山水秀，行止岂无凭。"
        ],
        "tags": [
            "衡山"
        ],
        "title": "冬夜与修睦上人宿远公亭寄南岳玄泰禅师",
        "id": "3158fdcf-4e90-438b-b999-37b423d08756"
    },
    {
        "author": "李咸用",
        "paragraphs": [
            "拾得移时看，重思造化功。",
            "如何飘丽景，不似遇春风。",
            "满地余香在，繁枝一夜空。",
            "秪应公子见，先忆坠楼红。"
        ],
        "title": "落花",
        "id": "5cef109e-90f7-4734-924f-f81e826a52a6"
    },
    {
        "author": "李咸用",
        "paragraphs": [
            "昔年江上别，初入乱离中。",
            "我住匡山北，君之少室东。",
            "信来经险道，诗半忆皇风。",
            "何事犹高卧，岩边梦未通。"
        ],
        "tags": [
            "庐山"
        ],
        "title": "寄嵩阳隐者",
        "id": "e79a51a4-95e6-402f-a9ce-81371a5ce938"
    },
    {
        "author": "李咸用",
        "paragraphs": [
            "门柳不连野，乍闻为早蝉。",
            "游人无定处，入耳更应先。",
            "暂默斜阳雨，重吟远岸烟。",
            "前年湘竹里，风激遶离筵。"
        ],
        "title": "早蝉",
        "id": "978164b2-cc71-4ee7-b99e-250dbee9f7f5"
    },
    {
        "author": "李咸用",
        "paragraphs": [
            "白衣经乱世，相遇一开颜。",
            "得句禅思外，论交野步间。",
            "举朝无旧识，入眼秪青山。",
            "几度斜阳寺，访君还独还。"
        ],
        "title": "酬蕴微",
        "id": "43b75b1a-3a46-4106-89e8-945e7b31d082"
    },
    {
        "author": "李咸用",
        "paragraphs": [
            "芳草比君子，诗人情有由。",
            "秪应怜雅态，未必解忘忧。",
            "积雨莎庭小，微风藓砌幽。",
            "莫言开太晚，犹胜菊花秋。"
        ],
        "title": "萱草",
        "id": "1b8a597f-c2ac-4f20-8a68-3876c5d0091f"
    },
    {
        "author": "李咸用",
        "paragraphs": [
            "出门无至友，动即到君家。",
            "空掩一庭竹，去看何寺花。",
            "短童应捧杖，稚女学擎茶。",
            "吟罢留题处，苔阶日影斜。"
        ],
        "title": "访友人不遇",
        "id": "51c51f72-e949-436f-a59b-7f8d0ddb8b8b"
    },
    {
        "author": "李咸用",
        "paragraphs": [
            "几年风雨迹，叠在石孱颜。",
            "生处景长静，看来情尽闲。",
            "吟亭侵坏壁，药院掩空关。",
            "每忆东行径，移筇独自还。"
        ],
        "title": "苔",
        "id": "720d5d2a-70b8-4f8f-b71d-fdfbed21d56e"
    },
    {
        "author": "李咸用",
        "paragraphs": [
            "春雨有五色，洒来花旋成。",
            "欲留池上景，别染草中英。",
            "画出看还欠，蓪为插未轻。",
            "王孙多好事，携酒寄吟倾。"
        ],
        "title": "红薇",
        "id": "d7ad8641-b390-46e8-806b-aa9f9e5769aa"
    },
    {
        "author": "李咸用",
        "paragraphs": [
            "有路有西东，天涯自恨同。",
            "却须深酌酒，况不比飘蓬。",
            "帆冒新秋雨，鼓传微浪风。",
            "闰牵寒气早，何浦值宾鸿。"
        ],
        "title": "别所知",
        "id": "f8b14b39-e0f0-410f-9c43-88918e8a2f7c"
    },
    {
        "author": "李咸用",
        "paragraphs": [
            "散漫阴风里，天涯不可收。",
            "压松犹未得，扑石暂能留。",
            "阁静萦吟思，途长拂旅愁。",
            "崆峒山北面，早想玉成丘。"
        ],
        "title": "小雪",
        "id": "63bbd3d2-eb26-47f1-8aa3-6e012f9ff965"
    },
    {
        "author": "李咸用",
        "paragraphs": [
            "禅客闻犹苦，是声应是啼。",
            "自然无稳梦，何必到巴溪。",
            "疎雨洒不歇，回风吹暂低。",
            "此宵秋欲半，山在二林西。"
        ],
        "title": "和修睦上人听猿",
        "id": "99d23371-41cb-4840-b6b2-4ee068cb1a4d"
    },
    {
        "author": "李咸用",
        "paragraphs": [
            "嫩绿与老碧，森然庭砌中。",
            "坐销三伏景，吟起数竿风。",
            "叶影重还密，梢声远或通。",
            "更期春共看，桃映小花红。"
        ],
        "title": "庭竹",
        "id": "ff4b8352-b778-47a2-908f-4213ad72151e"
    },
    {
        "author": "李咸用",
        "paragraphs": [
            "家国三千里，中宵算去程。",
            "困纔成蝶梦，行不待鸡鸣。",
            "马首摇残月，鸦羣起古城。",
            "发来经几堠，村寺远钟声。"
        ],
        "title": "早行",
        "id": "c73f1743-c1e4-4353-973e-933723f4d058"
    },
    {
        "author": "李咸用",
        "paragraphs": [
            "朝作青云士，暮为玄夜人。",
            "风灯无定度，露薤亦逡巡。",
            "乘马惊新冢，书帷摆旧尘。",
            "秪应从此去，何处福生民。"
        ],
        "title": "哭所知",
        "id": "10eb553b-117a-42d3-856a-99e94d376742"
    },
    {
        "author": "李咸用",
        "paragraphs": [
            "雪霁上庭除，炉峰势转孤。",
            "略无烟作带，独有影沈湖。",
            "冷触归鸿急，明凝落照俱。",
            "□□□□□，□□□□□。"
        ],
        "title": "分题雪霁望炉峰",
        "id": "76a4e88d-6f6c-4011-8172-2e1088a2b126"
    },
    {
        "author": "李咸用",
        "paragraphs": [
            "六出凝阴气，同云指上天。",
            "结时风乍急，集处霰长先。",
            "草穗翘祥燕，陂桩吐白莲。",
            "犬狂南陌上，竹醉小池前。",
            "樵径花黏履，渔舟玉帖舷。",
            "阵经旸谷薄，势想朔方偏。",
            "楼面光摇锡，篱头晓列钱。",
            "石苔青鹿卧，殿网素蛾穿。",
            "嘶马应思塞，蹲乌似为燕。",
            "童痴为兽揑，僧爱用茶煎。",
            "念物希周穆，含毫愧惠连。",
            "吟阑余兴逸，还忆剡溪船。"
        ],
        "title": "雪十二韵",
        "id": "9a58eafd-bfd1-4fbf-9c30-e0cb153dadb0"
    },
    {
        "author": "李咸用",
        "paragraphs": [
            "非岳不言岳，此山通岳言。",
            "高人居乱世，几处满前轩。",
            "秀作神仙宅，灵为风雨根。",
            "余阴铺楚甸，一柱表吴门。",
            "静得八公侣，雄临九子尊。",
            "对犹青熨眼，到必冷凝魂。",
            "势受重湖让，形难七泽吞。",
            "黑岩藏昼电，紫雾泛朝暾。",
            "莲堕宁唯华，玉焚堪小昆。",
            "倒松微发罅，飞瀑远成痕。",
            "叠见云容衬，棱收雪气昏。",
            "裁诗曾困谢，作赋偶无孙。",
            "流碍星光撇，惊冲雁阵翻。",
            "峰奇寒倚剑，泉曲旋如盆。",
            "草短分雏雉，林明露掷猿。",
            "秋枫红叶散，春石谷雷奔。",
            "月好虎溪路，烟深栗里源。",
            "醉吟长易醒，梦去亦销烦。",
            "有觉南方重，无疑厚地掀。",
            "轻扬闻旧俗，端用镇元元。"
        ],
        "tags": [
            "庐山"
        ],
        "title": "庐山",
        "id": "411ff059-1d88-4da8-bf72-efedfefa833f"
    },
    {
        "author": "李咸用",
        "paragraphs": [
            "因阅乡居景，归心寸火然。",
            "吾家依碧嶂，小槛枕清川。",
            "远雨笼孤戍，斜阳隔断烟。",
            "沙虚遗虎迹，水洑聚蛟涎。",
            "粝曲芟汀蓼，甘茶挈石泉。",
            "霜朝巡栗树，风夜探渔船。",
            "戏日鱼呈腹，翘滩鹭并肩。",
            "碁寻盘石净，酒傍野花妍。",
            "器以锄为利，家惟竹直钱。",
            "饭香同豆熟，汤暖摘松煎。",
            "睡岛凫藏足，攀藤狖冻拳。",
            "浅茅鸣鬬雉，曲枿啸寒鸢。",
            "秋果𣙁梨涩，晨羞笋蕨鲜。",
            "衣蓑留冷阁，席草种闲田。",
            "椎髻担餔饷，庞眉识稔年。",
            "吓鹰刍戴笠，驱犊筱充鞭。",
            "不重官于社，常尊食作天。",
            "谷深青霭蔽，峰迥白云缠。",
            "每忆关魂梦，长夸表爱怜。",
            "览君书壁句，诱我率成篇。"
        ],
        "title": "和吴处士题村叟壁",
        "id": "1e32cb5d-fe81-4b60-b4b1-c786cc487cdf"
    },
    {
        "author": "李咸用",
        "paragraphs": [
            "寻常濡翰次，恨不到端溪。",
            "得自新知己，如逢旧解携。",
            "翫余轻照乘，谢欲等悬黎。",
            "静对胜凡客，闲窥忆好题。",
            "娲天补剩石，昆剑切来泥。",
            "着指痕犹湿，停旬水未低。",
            "呵云润柱础，笔彩饮虹霓。",
            "鹆眼工谙谬，羊肝士乍刲。",
            "连澌光比镜，囚墨腻于䃜。",
            "书信成池黑，吟须到日西。",
            "正夸忧盗窃，将隐怯攀跻。",
            "捧受同交印，矜持过秉珪。",
            "草颠终近旭，懒癖必无嵇。",
            "用合缘鹦鹉，珍应负会稽。",
            "贞姿还落落，寒韵或凄凄。",
            "风月情相半，烟花思岂迷。",
            "宜从方袋挈，枉把短行批。",
            "浅小金为斗，泓澄玉作堤。",
            "遇人依我惜，想尔与天齐。",
            "□□□□□，行时秪独赍。"
        ],
        "title": "谢友生遗端溪砚瓦",
        "id": "b2883592-eaf5-47a2-bd3d-7ded35fda71a"
    },
    {
        "author": "李咸用",
        "paragraphs": [
            "东风吹暖雨，润下不能休。",
            "古道云横白，移时客共愁。",
            "绿沈莎似藻，红泛叶为舟。",
            "忽起江湖兴，疑邻畎浍流。",
            "此时无胜会，何处滞奇游？阵急如酣战，点麤成乱沤。",
            "竹因添洒落，松得长飕飗。",
            "花惨闲庭晚，兰深曲径幽。",
            "丝牵汀鸟足，线挂岳猿头。",
            "天地昏同醉，寰区浩欲浮。",
            "柳眉低带泣，蒲剑锐初抽。",
            "石燕飜空重，虫罗缀滴稠。",
            "荷倾蛟泪尽，岩拆电鞭收。",
            "岂直望尧喜，却怀微禹忧。",
            "树滋堪采菌，矶没懒垂钩。",
            "腥觉闻龙气，寒宜拥豹裘。",
            "名膏那作沴，思稔必通侯。",
            "蚌鹬徒喧竞，笙歌罢献酬。",
            "山川藏秀媚，草木逞调柔。",
            "极目非吾意，行吟独下楼。"
        ],
        "title": "和殷衙推春霖即事",
        "id": "d1160324-9771-4072-aba9-2d1c31cb3e76"
    },
    {
        "author": "李咸用",
        "paragraphs": [
            "明王猎士犹疎在，岩谷安居最有才。",
            "高虎壮言知鬼伏，葛龙闲卧待时来。",
            "云藏山色晴还媚，风约溪声静又回。",
            "不独春光堪醉客，庭除长见好花开。"
        ],
        "title": "题陈将军别墅",
        "id": "e1eb5b40-1b74-4c68-b5b2-769cf0826dd8"
    },
    {
        "author": "李咸用",
        "paragraphs": [
            "鸿雁哀哀背朔方，余霞倒影画潇湘。",
            "长汀细草愁春浪，古渡寒花倚夕阳。",
            "鬼树夜分千炬火，渔舟朝巷一蓬霜。",
            "侬家本是持竿者，为爱明时入帝乡。"
        ],
        "title": "湘浦有怀",
        "id": "0e4e4190-3c5e-4234-a828-2c8608dfc343"
    },
    {
        "author": "李咸用",
        "paragraphs": [
            "莲遶闲停柳遶池，蝉吟暮色一枝枝。",
            "未逢皇泽搜遗逸，赢得青山避乱离。",
            "花圃春风邀客醉，茅檐秋雨对僧碁。",
            "樵童牧竖劳相问，岩穴从来出帝师。"
        ],
        "title": "题陈处士山居",
        "id": "7c32eeaf-fa61-44ce-8e59-8487d19e18ea"
    },
    {
        "author": "李咸用",
        "paragraphs": [
            "晚雨霏微思杪秋，不堪才子尚羇游。",
            "尘随别骑东西急，波促年华日夜流。",
            "凉月云开光自远，古松风在韵难休。",
            "男儿但得功名立，纵是深恩亦易酬。"
        ],
        "title": "和蒋进士秋日",
        "id": "432e8516-22fb-41fa-b79c-5b3e5ce897ef"
    },
    {
        "author": "李咸用",
        "paragraphs": [
            "一叶闲飞斜照里，江南仲蔚在蓬蒿。",
            "天衢云险驽骀蹇，月桂风和梦想劳。",
            "遶枕泉声秋雨细，对门山色古屏高。",
            "此中即是神仙地，引手何妨一钓鳌。"
        ],
        "title": "陈正字山居",
        "id": "eb17d113-a2f4-47aa-bdbd-4b4ff1cadfb6"
    },
    {
        "author": "李咸用",
        "paragraphs": [
            "真宰无私造化均，年年分散月中春。",
            "皆期早蹑青云路，谁肯长为白社人。",
            "宋国高风休敛翼，圣朝公道易酬身。",
            "大须审固穿杨箭，莫遣参差鬓雪新。"
        ],
        "title": "与刘三礼陈孝廉言志",
        "id": "125cba28-01d4-43f8-b9b1-acdfb4f82e0d"
    },
    {
        "author": "李咸用",
        "paragraphs": [
            "蟾影珪圆湖始波，楚人相别恨偏多。",
            "知君有路升霄汉，独我无由出薜萝。",
            "虽道危时难进取，到逢清世又如何。",
            "谁听宁戚敲牛角，月落星稀一曲歌。"
        ],
        "title": "秋日送严湘侍御归京",
        "id": "91e5f4da-754c-4268-a8e3-072da60ba37f"
    },
    {
        "author": "李咸用",
        "paragraphs": [
            "云木沈沈夏亦寒，此中幽隐几经年。",
            "无多别业供王税，大半生涯在钓船。",
            "蜀魄呌回芳草色，鹭鸶飞破夕阳烟。",
            "干戈猬起能高卧，只个逍遥是谪仙。"
        ],
        "title": "题王处士山居",
        "id": "74451b27-b85a-4856-b4fe-86f45bbe545f"
    },
    {
        "author": "李咸用",
        "paragraphs": [
            "狂歌狂舞慰风尘，心下多端亦懒言。",
            "早是乱离轻岁月，谁能愁悴过朝昏。",
            "圣朝公道如长在，贱子谋身自有门。",
            "却愧此时叨厚遇，他年何以报深恩。"
        ],
        "title": "谢所知",
        "id": "64b089aa-cb0f-401b-9aab-2067825e8b52"
    },
    {
        "author": "李咸用",
        "paragraphs": [
            "云阴惨澹柳阴稀，游子天涯一望时。",
            "风闪雁行疎又密，地回江势急还迟。",
            "荣枯物理终难测，贵贱人生自不知。",
            "未达谁能多叹息，尘埃争损得男儿。"
        ],
        "title": "秋望",
        "id": "6ae7f452-3573-4dac-8db4-11f0d6c266c0"
    },
    {
        "author": "李咸用",
        "paragraphs": [
            "鼓鼙声里寻诗礼，戈戟林间入镐京。",
            "好事尽从难处得，少年无向易中轻。",
            "也知贵贱皆前定，未见疎慵遂有成。",
            "吾道近来稀後进，善开金口荅公卿。"
        ],
        "title": "送谭孝廉赴举",
        "id": "9a3d2235-89e3-44f2-bd33-78817a0663f5"
    },
    {
        "author": "李咸用",
        "paragraphs": [
            "大道将穷阮籍哀，红尘深翳步迟回。",
            "皇天有意自寒暑，白日无情空往来。",
            "霄汉何年征赋客，烟花随处作愁媒。",
            "相逢且快眼前事，莫厌狂歌酒百杯。"
        ],
        "title": "途中逢友人",
        "id": "8d30f3cb-bc81-4c58-a337-ebf6a7a5a038"
    },
    {
        "author": "李咸用",
        "paragraphs": [
            "湘川湘岸两荒凉，孤雁号空动旅肠。",
            "一棹寒波思范蠡，满尊醇酒忆陶唐。",
            "年华蒲柳凋衰鬓，身迹萍蓬滞别乡。",
            "不及东流趋广汉，臣心日夜与天长。"
        ],
        "title": "和人湘中作",
        "id": "209f6854-65c7-49b4-bd58-4abe2f99bf6f"
    },
    {
        "author": "李咸用",
        "paragraphs": [
            "若说精通事艺长，词人争及孝廉郎。",
            "秋萤短焰难盈案，邻烛余光不满行。",
            "鹄箭亲疎虽异的，桂花高下一般香。",
            "明时公道还堪信，莫遣锥锋久在囊。"
        ],
        "title": "赠陈望尧",
        "id": "c10a1168-f269-43a4-98a9-4a809cd207fc"
    },
    {
        "author": "李咸用",
        "paragraphs": [
            "促杼声繁萤影多，江边秋兴独难过。",
            "云遮月桂几枝恨，烟罩渔舟一曲歌。",
            "难世斯人虽隐遁，明时公道复如何。",
            "陶家壁上精灵物，风雨未来终是梭。"
        ],
        "title": "宿渔家",
        "id": "052aa241-7857-4f7d-bcf4-3f1aac9f5dd4"
    },
    {
        "author": "李咸用",
        "paragraphs": [
            "牢落生涯在水乡，只思归去泛沧浪。",
            "秋风萤影随高柳，夜雨蛬声上短墙。",
            "百岁易为成荏苒，丹霄谁肯借梯航。",
            "若教名路无知己，匹马尘中是自忙。"
        ],
        "title": "旅馆秋夕",
        "id": "a82a1a80-0ef8-4327-b909-f7e9a884364d"
    },
    {
        "author": "李咸用",
        "paragraphs": [
            "家在五云溪畔住，身游巫峡作闲人。",
            "安车未至柴关外，片玉已藏坟土新。",
            "虽有公卿闻姓字，惜无知己脱风尘。",
            "到头积善成何事，天地茫茫秋又春。"
        ],
        "title": "悼范摅处士",
        "id": "af3091ce-59cc-44a4-ba92-8673a114b33a"
    },
    {
        "author": "李咸用",
        "paragraphs": [
            "一轴烟花满口香，诸侯相见肯相忘。",
            "未闻珪璧为人弃，莫倦江山去路长。",
            "盈耳暮蝉催别骑，数杯浮蚁咽离肠。",
            "眼前多少难甘事，自古男儿当自强。"
        ],
        "title": "送人",
        "id": "7e7c6b03-f6d5-4998-b653-0fc7d31abffd"
    },
    {
        "author": "李咸用",
        "paragraphs": [
            "细雨如尘散暖空，数峰春色在云中。",
            "须知触目皆成恨，纵道多文争那穷。",
            "飞燕有情依旧阁，垂杨无力受东风。",
            "谁能会得干坤意，九土枯荣自不同。"
        ],
        "title": "春暮途中",
        "id": "b4210c74-a311-49ed-aa4c-6a97d6553958"
    },
    {
        "author": "李咸用",
        "paragraphs": [
            "晓烟轻翠拂帘飞，黄叶飘零弄所思。",
            "正是低摧吾道日，不堪惆怅异乡时。",
            "家林蛇豕方羣起，宫沼龟龙未有期。",
            "赖有平原怜贱子，满亭山色借吟诗。"
        ],
        "title": "题陈正字林亭",
        "id": "78793102-a478-4ae8-a447-5f4ce25f846c"
    },
    {
        "author": "李咸用",
        "paragraphs": [
            "柳转春心梅艳香，相看江上恨何长。",
            "多情流水引归思，无赖严风促别觞。",
            "大抵男儿须振奋，近来时事懒思量。",
            "云帆高挂一挥手，目送烟霄雁断行。"
        ],
        "title": "送从兄入京",
        "id": "948c0c60-ff9d-4a6e-a175-26e45d8d1ad1"
    },
    {
        "author": "李咸用",
        "paragraphs": [
            "秋萤一点雨中飞，独立黄昏思所知。",
            "三岛路遥身汩没，九天风急羽差池。",
            "年华逐浪催霜髪，旅恨和云拂桂知。",
            "不向故人言此事，异乡谁更念栖迟。"
        ],
        "title": "秋夕书怀寄所知",
        "id": "a6de302a-f94f-49c4-9955-9259a28a3f68"
    },
    {
        "author": "李咸用",
        "paragraphs": [
            "莺默平林燕别轩，相逢相笑话生前。",
            "低飞旅恨看霜叶，曲写归情向暮川。",
            "在野孤云终捧日，朝宗高浪本蒙泉。",
            "何劳怅望风雷便，且混鱼龙黩武年。"
        ],
        "title": "酬进士秦颙若",
        "id": "bd77f37b-09c8-4862-860c-3454f47799f7"
    },
    {
        "author": "李咸用",
        "paragraphs": [
            "展转檐前睡不成，一床山月竹风清。",
            "虫声促促催乡梦，桂影高高挂旅情。",
            "祸福既能知倚伏，行藏争不要分明。",
            "可怜任永真坚白，净洗双眸看太平。"
        ],
        "title": "山中夜坐寄故里友生",
        "id": "c995598e-1fef-45bf-afce-21f495a68375"
    },
    {
        "author": "李咸用",
        "paragraphs": [
            "谁分万类二仪间，禀性高卑各自然。",
            "野鹤不栖葱蒨树，流莺长喜艳阳天。",
            "李斯溷鼠心应动，庄叟泥龟意已坚。"
        ],
        "title": "物情",
        "id": "0666b456-7af2-4b9e-b1e4-9f5413adbd8f"
    },
    {
        "author": "李咸用",
        "paragraphs": [
            "石家旧地聊登望，宠辱从兹信可惊。",
            "鸟度野花迷锦障，蝉吟古树想歌声。",
            "虽将玉貌同时死，却羡苍头此日生。",
            "多积黄金买刑戮，千秋成得绿珠名。"
        ],
        "title": "金谷园",
        "id": "69d79950-c3ac-4dd4-bb8e-9faa98b49c6a"
    },
    {
        "author": "李咸用",
        "paragraphs": [
            "手欠东堂桂一枝，家书不敢便言归。",
            "挂檐晚雨思山阁，拂岸烟岚忆钓矶。",
            "公道甚平才自薄，丹霄好上力犹微。",
            "谁能借与抟扶势，万里飘飘试一飞。"
        ],
        "title": "投所知",
        "id": "7f8e7dbb-8843-4bdd-a96b-cbcb8769342b"
    },
    {
        "author": "李咸用",
        "paragraphs": [
            "萤焰烧心雪眼劳，未逢佳梦见三刀。",
            "他时讵有盐梅味，今日犹疑腹背毛。",
            "金埒晓羇千里骏，玉轮寒养一枝高。",
            "谁能终岁摇頳尾，唯唯洋洋向碧涛。"
        ],
        "title": "赠友弟",
        "id": "3ad50331-066f-4bbc-bb4e-8c4e3e2ea3fe"
    },
    {
        "author": "李咸用",
        "paragraphs": [
            "故人不见五春风，异地相逢岳影中。",
            "旧业久抛耕钓侣，新闻多说战争功。",
            "生民有恨将谁诉，花木无情秪自红。",
            "莫把少年愁过日，一尊须对夕阳空。"
        ],
        "title": "春日喜逢乡人刘松",
        "id": "cc6847e2-8cbc-4c4e-a033-6a8b5b3a1859"
    },
    {
        "author": "李咸用",
        "paragraphs": [
            "岳麓云深麦雨秋，满倾杯酒对湘流。",
            "沙边细柳牵行色，水面轻烟画别愁。",
            "敢待傅岩成好梦，任从磻石挂纤钩。",
            "镜机冲漠非吾事，自要青云识五侯。"
        ],
        "title": "夏日别余秀才",
        "id": "efe38507-b079-4ba5-8d9a-bcb354b8f997"
    },
    {
        "author": "李咸用",
        "paragraphs": [
            "菊花山在碧江东，冷酒清吟兴莫穷。",
            "四十三年秋里过，几多般事乱来空。",
            "虽惊故国音书绝，犹喜新知语笑同。",
            "竟日开门无客至，笛声迢逓夕阳中。"
        ],
        "title": "庐陵九日",
        "id": "41baaaab-186e-4e02-a509-04a280ff65ac"
    },
    {
        "author": "李咸用",
        "paragraphs": [
            "一从张野卧云林，胜概谁人更解寻。",
            "黄鸟不能言往事，白莲虚发至如今。",
            "年年上国荣华梦，世世高流水石心。",
            "始欲共君重怅望，紫霄峰外日沈沈。"
        ],
        "title": "和人游东林",
        "id": "3b12b807-49a5-40b3-9490-96ac981e87d3"
    },
    {
        "author": "李咸用",
        "paragraphs": [
            "秋山入望已无尘，况得闲游谢事频。",
            "问着尽能言祖祖，见时应不是真真。",
            "添瓶野水遮还急，伴塔幽花落又新。",
            "自笑未曾同逸步，终非宗炳社中人。"
        ],
        "title": "和彭进士秋日游靖居山寺",
        "id": "e6587eda-dc75-4044-b031-3126116ac0f6"
    },
    {
        "author": "李咸用",
        "paragraphs": [
            "人生谁肯便甘休，遇酒逢花且共游。",
            "若向云衢陪骥尾，直须天畔落旄头。",
            "三编大雅曾关兴，一册南华旋解忧。",
            "四海英雄多独断，不知何者是长筹。"
        ],
        "title": "和彭进士感怀",
        "id": "2ec90340-a1fe-4c02-9fc7-bf06b5767c08"
    },
    {
        "author": "李咸用",
        "paragraphs": [
            "邻并无非樵钓者，庄生物论宛然齐。",
            "雨中寒树愁鸱立，江上残阳瘦马嘶。",
            "说与众佣同版筑，吕将羣叟共磻溪。",
            "覆巢破卵方堪惧，取次梧桐凤且栖。"
        ],
        "title": "寄题从兄坤载村居",
        "id": "d19a4463-4990-490a-bc1c-320be0d652ac"
    },
    {
        "author": "李咸用",
        "paragraphs": [
            "秋风昨夜满潇湘，衰柳残蝉思客肠。",
            "早是乱来无胜事，更堪江上揖离觞。",
            "澄潭跃鲤摇轻浪，落日飞凫趁远樯。",
            "渔父不须探去意，一枝春褭月中央。"
        ],
        "title": "送黄宾于赴举",
        "id": "28ea38b1-4bf1-4852-a60f-2e62bb278139"
    },
    {
        "author": "李咸用",
        "paragraphs": [
            "垂杨烟薄井梧空，千里游人驻断蓬。",
            "志意不因多事改，鬓毛难与别时同。",
            "莺迁犹待销冰日，鹏起还思动海风。",
            "穷达他年如赋命，且陶真性一杯中。"
        ],
        "title": "冬日喜逢吴价",
        "id": "1bcb0fee-a4f0-4119-a840-44912947fdca"
    },
    {
        "author": "李咸用",
        "paragraphs": [
            "压破岚光半亩余，竹轩兰砌共清虚。",
            "泉经小槛声长急，月过修篁影旋疎。",
            "溪鸟时时窥户牖，山云往往宿庭除。",
            "干戈谩道因天意，渭水高人自钓鱼。"
        ],
        "title": "题刘处士居",
        "id": "76721884-eab0-4a51-899a-619a410b0fdd"
    },
    {
        "author": "李咸用",
        "paragraphs": [
            "蟠桃一别几千春，谪下人间作至人。",
            "尘外烟霞吟不尽，鼎中龙虎伏初驯。",
            "除存紫府无他意，终向青冥举此身。",
            "辞我麻姑山畔去，蔡经踪迹必相亲。"
        ],
        "title": "送李尊师归临川",
        "id": "bab6d601-d98b-465f-bed6-95de6d2bfbe9"
    },
    {
        "author": "李咸用",
        "paragraphs": [
            "西望长安路几千，迟回不为别家难。",
            "酌量才地心虽动，点检囊装意又阑。",
            "自是远人多蹇滞，近来仙牓半孤寒。",
            "嘶风重诉牵盐耻，伯乐何妨转眼看。"
        ],
        "title": "投知",
        "id": "90a7228c-0203-469d-a757-f79899f4a0ba"
    },
    {
        "author": "李咸用",
        "paragraphs": [
            "谢寄精专一捻香，劝予朝礼仕虚皇。",
            "须知十极皆臣妾，岂止遗生奉混茫。",
            "空挂黄衣宁续寿，曾闻玄教在知常。",
            "但居平易俟天命，便是长生不死乡。"
        ],
        "title": "吴处士寄香兼劝入道",
        "id": "d3985cfe-ee56-4b06-bd3c-310d5ee11bb3"
    },
    {
        "author": "李咸用",
        "paragraphs": [
            "如缲如织暮㗀㗀，应节催年使我愁。",
            "行客语停孤店月，高人梦断一床秋。",
            "风低藓径疑偏急，雨咽槐亭得暂休。",
            "须付画堂兰烛畔，歌怀醉耳两悠悠。"
        ],
        "title": "草虫",
        "id": "9a398735-4aa0-493a-b09d-5f9f1105fe4b"
    },
    {
        "author": "李咸用",
        "paragraphs": [
            "日近烟饶还有意，东垣西掖几千株。",
            "牵仍别恨知难尽，夸衒春光恐更无。",
            "解引人情长婉约，巧随风势强盘纡。",
            "天应绣出繁华景，处处茸丝惹路衢。"
        ],
        "title": "咏柳",
        "id": "da3cefc6-f2e8-4f56-ad36-7f1de6437964"
    },
    {
        "author": "李咸用",
        "paragraphs": [
            "曾将俎豆为儿戏，争奈干戈阻素心。",
            "遁去不同秦客逐，病来还作越人吟。",
            "名流古集典衣买，僻寺奇花贳酒寻。",
            "从道趣时身计拙，如非所好肯开襟。"
        ],
        "title": "寄所知",
        "id": "0fac2f86-3808-453b-803b-3f5d3e2722f7"
    },
    {
        "author": "李咸用",
        "paragraphs": [
            "上帝无私意甚微，欲教霖雨更光辉。",
            "也知出处花相似，可到贫家影便稀。",
            "云汉风多银浪溅，昆山火後玉灰飞。",
            "高楼四望吟魂敛，却忆明皇月殿归。"
        ],
        "title": "雪",
        "id": "9b71846e-8e13-439b-b1aa-7580b8b9f9fa"
    },
    {
        "author": "李咸用",
        "paragraphs": [
            "茫茫天意为谁留，深染夭桃备胜游。",
            "未醉已知醒後忆，欲开先为落时愁。",
            "痴蛾乱扑灯难灭，跃鲤傍惊电不收。",
            "何事梨花空似雪，也称春色是悠悠。"
        ],
        "title": "绯桃花",
        "id": "36d2231e-be26-4876-b0ef-13c830e97c3b"
    },
    {
        "author": "李咸用",
        "paragraphs": [
            "兰摧菊暗不胜秋，倚着高楼思莫收。",
            "六代风光无问处，九条烟水但凝愁。",
            "谁能百岁长闲去，秪个孤帆岂自由。",
            "欲学仲宣知是否，臂弓腰剑逐时流。"
        ],
        "title": "同友人秋日登庾楼",
        "id": "6644c8b3-782a-4a91-8b9e-1eac1cb6f12c"
    },
    {
        "author": "李咸用",
        "paragraphs": [
            "轻轻玉叠向风加，襟袖谁能认六葩。",
            "高岫人迷千尺布，平林天与一般花。",
            "横空络绎云遗屑，扑浪翩联蝶寄槎。"
        ],
        "title": "和人咏雪",
        "id": "4f48e71d-3783-4c0c-a66c-450dea55d1d4"
    },
    {
        "author": "李咸用",
        "paragraphs": [
            "为儒自愧已多年，文赋歌诗路不专。",
            "肯信披沙难见宝，只怜苫草易成编。",
            "燕昭寤寐常求骏，郭隗寻思未是贤。",
            "且固初心希一试，箭穿正鹄岂无缘。"
        ],
        "title": "和友人喜相遇十首 一",
        "id": "2515bdbf-6c1a-4c24-b5e3-7ff748c8637d"
    },
    {
        "author": "李咸用",
        "paragraphs": [
            "揣情摩意已无功，只把篇章助国风。",
            "宋玉谩夸云雨会，谢连宁许梦魂通。",
            "愁成旅鬓千丝乱，吟得寒缸短焰终。",
            "难世好居郊野地，出门常喜与人同。"
        ],
        "title": "和友人喜相遇十首 二",
        "id": "97fc5305-98c0-47b7-9f79-dc04792bd816"
    },
    {
        "author": "李咸用",
        "paragraphs": [
            "惠子休惊学五车，沛公方起斩长蛇。",
            "六雄互欲吞诸国，四海终须作一家。",
            "自古经纶成世务，暂时朱绿比朝霞。",
            "人生心口宜相副，莫使尧阶草势斜。"
        ],
        "title": "和友人喜相遇十首 三",
        "id": "2f35ca8f-b01e-41f8-b894-b19abf0e5179"
    },
    {
        "author": "李咸用",
        "paragraphs": [
            "不傍江烟访所思，更应无处展愁眉。",
            "数杯竹阁花残酒，一局松窗日午碁。",
            "多病却疑天与便，自愚潜喜众相欺。",
            "非穷非达非高尚，冷笑行藏秪独知。"
        ],
        "title": "和友人喜相遇十首 四",
        "id": "5d6a37a7-f911-4c0a-b6d2-bba42aa374d8"
    },
    {
        "author": "李咸用",
        "paragraphs": [
            "闲吟闲坐道相应，远想南华亦自矜。",
            "抛掷家乡轻似梦，寻常心地冷于僧。",
            "和羹使用非胥靡，忆鲙言词小季鹰。",
            "唯仗十篇金玉韵，此中高旨莫阶升。"
        ],
        "title": "和友人喜相遇十首 五",
        "id": "0d5a26cf-e3e6-48e9-9167-8ae2e35ca957"
    },
    {
        "author": "李咸用",
        "paragraphs": [
            "已向丘门老此躯，可堪空作小人儒。",
            "吟中景象千般有，书外囊装一物无。",
            "润屋必能知早散，辉山应是不轻沽。",
            "短衣宁倦重修谒，谁识高阳旧酒徒。"
        ],
        "title": "和友人喜相遇十首 六",
        "id": "b34f8cde-a7c4-4ea5-b692-f75855cb5511"
    },
    {
        "author": "李咸用",
        "paragraphs": [
            "松桂寒多众木分，轻浮如叶自纷纭。",
            "韶咸古曲教谁爱，山水清音喜独闻。",
            "上国共知传大宝，旧交宁复在青云。",
            "相逢莫厌杯中酒，同醉同醒秪有君。"
        ],
        "title": "和友人喜相遇十首 七",
        "id": "3a234084-1e40-48d2-972c-da2c28c09dba"
    },
    {
        "author": "李咸用",
        "paragraphs": [
            "还淳反朴已难期，依德依仁敢暂违。",
            "寡欲自应刚正立，无私翻觉友朋稀。",
            "旄头影莫侵黄道，傅说星终近紫微。",
            "年纪少他蘧伯玉，幸因多难早知非。"
        ],
        "title": "和友人喜相遇十首 八",
        "id": "1b0319d5-b430-485e-86f9-a959e3d01e91"
    },
    {
        "author": "李咸用",
        "paragraphs": [
            "麻衣未识帝城尘，四十为儒是病身。",
            "有恨不关衔国耻，无愁直为倚家贫。",
            "齐轻东海二高士，汉重商山四老人。",
            "一种爱闲闲不得，混时行止却应真。"
        ],
        "title": "和友人喜相遇十首 九",
        "id": "9205aa66-906c-48fe-8f50-c297bc508283"
    },
    {
        "author": "李咸用",
        "paragraphs": [
            "任说天长海影沈，友朋情比未为深。",
            "唯应乐处无虚日，大半危时得道心。",
            "命达夭殇同白首，价高砖瓦即黄金。",
            "他年有要玄珠者，赤水萦纡试一寻。"
        ],
        "title": "和友人喜相遇十首 十",
        "id": "de117886-eef6-490e-bb04-4eb0e1d58232"
    },
    {
        "author": "李咸用",
        "paragraphs": [
            "生身便在乱离间，遇柳寻花作么看。",
            "老去转谙无是事，本来何处有多般。",
            "长怜蠛蠓能随暖，独笑梧桐不耐寒。",
            "覆载我徒争会得，大鹏飞尚未知宽。"
        ],
        "title": "依韵修睦上人山居十首 一",
        "id": "67c7423b-14be-44f2-bddc-bfa358422cea"
    },
    {
        "author": "李咸用",
        "paragraphs": [
            "云泉日日长松寺，丝管年年细柳营。",
            "静躁殊途知自识，荣枯一贯亦何争。",
            "道傍病树人从老，溪上新苔我独行。",
            "若见净名居士语，逍遥全不让庄生。"
        ],
        "title": "依韵修睦上人山居十首 二",
        "id": "cee945d0-c713-442f-b914-123d6ec0dd6b"
    },
    {
        "author": "李咸用",
        "paragraphs": [
            "莫言天道终难定，须信人心尽自轻。",
            "宣室三千虽有恨，成周八百岂无情。",
            "栢缘执性长时瘦，梅为多知两番生。",
            "不是不同明主意，懒将唇舌与齐烹。"
        ],
        "title": "依韵修睦上人山居十首 三",
        "id": "479b6c5c-d1f0-4d28-a6f6-772e1c275ea7"
    },
    {
        "author": "李咸用",
        "paragraphs": [
            "不论轩冕及渔樵，性与情违渐渐遥。",
            "季子祸从怜富贵，颜生道在乐箪瓢。",
            "清闲自可齐三寿，忿恨还须戒一朝。",
            "好学尧民偎舜日，短裁孤竹理云韶。"
        ],
        "title": "依韵修睦上人山居十首 四",
        "id": "bf4843e4-1757-4ca8-a9f8-20e43aa297dc"
    },
    {
        "author": "李咸用",
        "paragraphs": [
            "春风春雨一何频，望极空江觉损神。",
            "莺有来由重入谷，柳无情绪强依人。",
            "汉庭谒者休言事，鲁国诸生莫问津。",
            "赖是水乡樗栎贱，满炉红焰且相亲。"
        ],
        "title": "依韵修睦上人山居十首 五",
        "id": "9ad8e520-0ef3-4eca-8a5c-5792a9133a72"
    },
    {
        "author": "李咸用",
        "paragraphs": [
            "三十年来要自观，履春冰恐未为难。",
            "自于南国同埋剑，谁向东门便挂冠。",
            "早是人情飞絮薄，可堪时令太行寒。",
            "多惭幸住匡山下，偷得秾岚坐卧看。"
        ],
        "tags": [
            "庐山"
        ],
        "title": "依韵修睦上人山居十首 六",
        "id": "eefbb5ce-bebf-48bf-b2bb-9a9b0079e8f1"
    },
    {
        "author": "李咸用",
        "paragraphs": [
            "畹兰未必因香折，湖象多应为齿焚。",
            "兼济直饶同巨楫，自由何似学孤云。",
            "秋深栎菌樵来得，木末山鼯梦断闻。",
            "闲凭竹轩游子过，替他愁见日西曛。"
        ],
        "title": "依韵修睦上人山居十首 七",
        "id": "38e2f261-c0dd-47f2-90d3-e24d8f8f343e"
    },
    {
        "author": "李咸用",
        "paragraphs": [
            "何事深山啸复歌，短弓长剑不如他。",
            "且图青史垂名稳，从道前贤自滞多。",
            "𩿪鷃敢辞栖短棘，凤凰犹解怯高罗。",
            "人生若得逢尧舜，便是巢由亦易过。"
        ],
        "title": "依韵修睦上人山居十首 八",
        "id": "afc30e28-7c46-4501-abc6-33696c4e9501"
    },
    {
        "author": "李咸用",
        "paragraphs": [
            "太玄太易小窗明，古义寻来醉复醒。",
            "西伯纵逢头已白，步兵如在眼应青。",
            "寒猿断後云为槛，宿鸟惊时月满庭。",
            "此景得闲闲去得，人间无事不曾经。"
        ],
        "title": "依韵修睦上人山居十首 九",
        "id": "aa7d5892-194f-45cf-936b-2f0134466487"
    },
    {
        "author": "李咸用",
        "paragraphs": [
            "壮气虽同德不同，项王何似王江东。",
            "乡歌寂寂荒丘月，渔艇年年古渡风。",
            "难世斯人犹不达，此时吾道岂能通。",
            "吟君十首山中作，方觉多端总是空。"
        ],
        "title": "依韵修睦上人山居十首 十",
        "id": "3e867cb6-829b-4db8-bf67-757197a5547b"
    },
    {
        "author": "李咸用",
        "paragraphs": [
            "春雨三更洗物华，乱和丝竹响豪家。",
            "滴繁知在长条柳，点重愁看破朵花。",
            "檐静尚疑兼雾细，灯摇应是逐风斜。",
            "此时童叟浑无梦，为喜流膏润谷芽。"
        ],
        "title": "同友生春夜闻雨",
        "id": "38d0b6eb-1aa5-48c2-9b0c-e1df8846aa61"
    },
    {
        "author": "李咸用",
        "paragraphs": [
            "若比众芳应有在，难同上品是中春。",
            "牡丹为性疎南国，朱槿操心不满旬。",
            "留得却缘真达者，见来宁作独醒人。",
            "鹤林太盛今空地，莫放枝条出四邻。"
        ],
        "title": "同友生题僧院杜鹃花",
        "id": "569a716c-63e8-4db7-bb8d-dcad39b28a79"
    },
    {
        "author": "李咸用",
        "paragraphs": [
            "周回胜异似仙乡，稍减愁人日月长。",
            "幕绕虚檐高岫色，镜临危槛小池光。",
            "丝垂杨柳当风软，玉折含桃倚径香。",
            "南北近来多少事，数声横笛怨斜阳。"
        ],
        "title": "春日题陈正字林亭",
        "id": "81809a97-7b71-43d9-b357-b31cf5547b1d"
    },
    {
        "author": "李咸用",
        "paragraphs": [
            "岩风爱日泪阑干，去住情途各万端。",
            "世乱敢言离别易，时清犹道路行难。",
            "舟维晚雨湘川暗，袖拂晴岚岘首寒。",
            "见说满朝亲友在，肯教憔悴出长安。"
        ],
        "title": "送河南韦主簿归京",
        "id": "f05788dd-f54b-4f13-8d9c-5047582c056d"
    },
    {
        "author": "李咸用",
        "paragraphs": [
            "汉武秦皇漫苦辛，那思俗骨本含真。",
            "不知流水潜催老，未悟三山也是尘。",
            "牢落沙丘终古恨，寂寥函谷万年春。",
            "长生客待仙桃饵，月里婵娟笑煞人。"
        ],
        "title": "喻道",
        "id": "b32e2b62-59de-4268-99de-e4e54adc0082"
    },
    {
        "author": "李咸用",
        "paragraphs": [
            "一簇烟霞荣辱外，秋山留得傍檐楹。",
            "朝钟暮鼓不到耳，明月孤云长挂情。",
            "世上路岐何缭绕，水边蓑笠称平生。",
            "寻思阮籍当时意，岂是途穷泣利名。"
        ],
        "title": "山中",
        "id": "cc190344-6143-4e56-ada7-38a2fa786587"
    },
    {
        "author": "李咸用",
        "paragraphs": [
            "病随支遁偶行行，正见榴花独满庭。",
            "瘦竹成林人不看，却应着得强青青。"
        ],
        "title": "同玄昶上人观山榴",
        "id": "49b15831-23fa-46b2-bf4c-3491f3cae37a"
    },
    {
        "author": "李咸用",
        "paragraphs": [
            "一拜虬髭便受恩，宫门细柳五摇春。",
            "男儿自古多离别，懒对英雄泪满巾。"
        ],
        "title": "别李将军",
        "id": "60f8f9bd-f65a-41ef-a1f8-63b87bab7e5c"
    },
    {
        "author": "李咸用",
        "paragraphs": [
            "锦翅朱冠惊四邻，稻粱恩重职司晨。",
            "不知下土兵难戢，但报明时向国人。"
        ],
        "title": "早鸡",
        "id": "95cc2ecb-9577-425b-9684-c0f7295433f3"
    },
    {
        "author": "李咸用",
        "paragraphs": [
            "北吹微微动旅情，不堪分手在平明。",
            "寒鸡不待东方曙，唤起征人蹋月行。"
        ],
        "title": "别友",
        "id": "1855f407-6e57-422e-961a-101e4afefbf3"
    },
    {
        "author": "胡曾",
        "paragraphs": [
            "辞天出塞阵云空，雾卷霞开万里通。",
            "亲受虎符安宇宙，誓将龙剑定英雄。",
            "残霜敢冒高悬日，秋叶争禁大段风。",
            "为报南蛮须屏迹，不同蜀将武侯功。"
        ],
        "title": "草檄荅南蛮有咏",
        "id": "6c9ae0a4-2abb-464c-b83d-37cc48e06f4e"
    },
    {
        "author": "胡曾",
        "paragraphs": [
            "二年寒食住京华，寓目春风万万家。",
            "金络马衔原上草，玉颜人折路傍花。",
            "轩车竞出红尘合，冠盖争回白日斜。",
            "谁念都门两行泪，故园寥落在长沙。"
        ],
        "title": "寒食都门作",
        "id": "cae41726-a7fd-4584-8f16-0b4e6c3b56dc"
    },
    {
        "author": "胡曾",
        "paragraphs": [
            "阿娇初失汉皇恩，旧赐罗衣亦罢熏。",
            "倚枕夜悲金屋雨，卷帘朝泣玉楼云。",
            "宫前叶落鸳鸯瓦，架上尘生翡翠裙。",
            "龙骑不巡时渐久，长门空掩绿苔纹。"
        ],
        "title": "薄命妾",
        "id": "bc1674ca-58bd-4777-aadf-5f95fa66024d"
    },
    {
        "author": "胡曾",
        "paragraphs": [
            "玉关一自有氛埃，年少从军竟未回。",
            "门外尘凝张乐榭，水边香灭按歌台。",
            "窗残夜月人何处，帘卷春风燕复来。",
            "万里寂寥音信绝，寸心争忍不成灰。"
        ],
        "title": "独不见",
        "id": "35e79af8-d41e-4ad4-949c-83f851a13447"
    },
    {
        "author": "胡曾",
        "paragraphs": [
            "交河冰薄日迟迟，汉将思家感别离。",
            "塞北草生苏武泣，陇西云起李陵悲。",
            "晓侵雉堞乌先觉，春入关山雁独知。",
            "何处疲兵心最苦，夕阳楼上笛声时。"
        ],
        "title": "交河塞下曲",
        "id": "c0bd863f-b9ef-4cfa-bd67-f67b817fd7c4"
    },
    {
        "author": "胡曾",
        "paragraphs": [
            "自从车马出门朝，便入空房守寂寥。",
            "玉枕夜残鱼信绝，金钿秋尽雁书遥。",
            "脸边楚雨临风落，头上春云向日销。",
            "芳草又衰还不至，碧天霜冷转无憀。"
        ],
        "title": "车遥遥",
        "id": "45f4448e-7f26-41ff-a75f-91dfbdd58c04"
    },
    {
        "author": "胡曾",
        "paragraphs": [
            "半床秋月一声鸡，万里行人费马蹄。",
            "青野雾销凝晋洞，碧山烟散避秦溪。",
            "楼台稍辨乌城外，更漏微闻鹤柱西。",
            "已是大仙怜後进，不应来向武陵迷。"
        ],
        "title": "早发潜水驿谒郎中员外",
        "id": "1dc9c736-e1a5-45f3-acc2-159d869223c8"
    },
    {
        "author": "胡曾",
        "paragraphs": [
            "不媿人间万户侯，子孙相继老扁舟。",
            "往来南越谙鲛室，生长东吴识蜃楼。",
            "自为钓竿能遣闷，不因萱草解销忧。",
            "羡君独得逃名趣，身外无机任白头。"
        ],
        "title": "赠渔者",
        "id": "9d7c0f89-a723-4026-bdde-23983426ad0a"
    },
    {
        "author": "胡曾",
        "paragraphs": [
            "乘船浮鹢下韶水，绝境方知在岭南。",
            "薜荔雨余山自黛，蒹葭烟尽岛如蓝。",
            "旦游萧帝新松寺，夜宿嫦娥桂影潭。",
            "不为箧中书未献，便来兹地结茅庵。"
        ],
        "title": "自岭下泛鹢到清远峡作",
        "id": "5cd000a6-22f5-4b17-8fd7-7e4b2b27bc9c"
    },
    {
        "author": "胡曾",
        "paragraphs": [
            "共说生前国步难，山川龙战血漫漫。",
            "交锋魏帝旌旗退，委任君王社稷安。",
            "庭际雨余春草长，庙前风起晚光残。",
            "功勋碑碣今何在，不得当时一字看。"
        ],
        "title": "题周瑜将军庙",
        "id": "86a6d290-78c5-49da-afa7-0f7790b20f52"
    },
    {
        "author": "胡曾",
        "paragraphs": [
            "争帝图王势已倾，八千兵散楚歌声。",
            "乌江不是无船渡，耻向东吴再起兵。"
        ],
        "title": "咏史诗 乌江",
        "id": "9be03bf0-0236-475b-a9ce-6d39fd2a36c3"
    },
    {
        "author": "胡曾",
        "paragraphs": [
            "茫茫衰草没章华，因笑灵王昔好奢。",
            "台土未干箫管绝，可怜身死野人家。"
        ],
        "title": "咏史诗 章华台",
        "id": "ba01bb4b-8467-47d4-889a-052a319dfa36"
    },
    {
        "author": "胡曾",
        "paragraphs": [
            "楚王辛苦战无功，国破城荒霸业空。",
            "唯有青春花上露，至今犹泣细腰宫。"
        ],
        "title": "咏史诗 细腰宫",
        "id": "d6127d65-19b9-491b-9107-11a56b13b928"
    },
    {
        "author": "胡曾",
        "paragraphs": [
            "冯翊南边宿雾开，行人一步一裴回。",
            "谁知此地凋残柳，尽是高欢败後栽。"
        ],
        "title": "咏史诗 沙苑",
        "id": "1ec71d17-e6ad-4c45-b571-5134d4e7458e"
    },
    {
        "author": "胡曾",
        "paragraphs": [
            "古郢云开白雪楼，汉江还遶石城流。",
            "何人知道寥天月，曾向朱门送莫愁。"
        ],
        "title": "咏史诗 石城",
        "id": "b8c5e1c1-f4c3-4692-b44f-e5a116afdb19"
    },
    {
        "author": "胡曾",
        "paragraphs": [
            "抱玉岩前桂叶稠，碧溪寒水至今流。",
            "空山落日猨声呌，疑是荆人哭未休。"
        ],
        "title": "咏史诗 荆山",
        "id": "7dd73032-2ef8-48c8-93e8-8b3326a017cc"
    },
    {
        "author": "胡曾",
        "paragraphs": [
            "楚国城池飒已空，阳台云雨过无踪。",
            "何人更有襄王梦，寂寂巫山十二重。"
        ],
        "title": "咏史诗 阳台",
        "id": "2eda8769-bf1a-4258-9ca5-99376201d334"
    },
    {
        "author": "胡曾",
        "paragraphs": [
            "漠漠平沙际碧天，问人云此是居延。",
            "停骖一顾犹魂断，苏武争禁十九年。"
        ],
        "title": "咏史诗 居延",
        "id": "046d4c27-7171-4f85-88e7-5923a7808afa"
    },
    {
        "author": "胡曾",
        "paragraphs": [
            "汉高辛苦事干戈，帝业兴隆俊杰多。",
            "犹恨四方无壮士，还乡悲唱大风歌。"
        ],
        "title": "咏史诗 沛宫",
        "id": "2ae5a7a4-e02b-443c-b050-0ab1a7d3a7a2"
    },
    {
        "author": "胡曾",
        "paragraphs": [
            "一自佳人坠玉楼，繁华东逐洛河流。",
            "唯余金谷园中树，残日蝉声送客愁。"
        ],
        "title": "咏史诗 金谷园",
        "id": "cd524620-da2e-4fab-ba67-458663653482"
    },
    {
        "author": "胡曾",
        "paragraphs": [
            "虞舜南捐万乘君，灵妃挥涕竹成纹。",
            "不知精魄游何处，落日潇湘空白云。"
        ],
        "title": "咏史诗 湘川",
        "id": "0a0dd46d-7850-4a95-8605-1afe728da203"
    },
    {
        "author": "胡曾",
        "paragraphs": [
            "六龙冉冉骤朝昏，魏国贤才杳不存。",
            "唯有侯嬴在时月，夜来空自照夷门。"
        ],
        "title": "咏史诗 夷门",
        "id": "5b5d6e31-5080-4f0c-a097-8c52005bf87c"
    },
    {
        "author": "胡曾",
        "paragraphs": [
            "北乘羸马到燕然，此地何人复礼贤。",
            "若问昭王无处所，黄金台上草连天。"
        ],
        "title": "咏史诗 黄金台",
        "id": "bc59a6ad-308e-4feb-a73f-2bfbb85b3604"
    },
    {
        "author": "胡曾",
        "paragraphs": [
            "夷陵城阙倚朝云，战败秦师纵火焚。",
            "何事三千珠履客，不能西御武安君。"
        ],
        "title": "咏史诗 夷陵",
        "id": "1f797a4d-cb71-443e-80c7-ab7b7e894872"
    },
    {
        "author": "胡曾",
        "paragraphs": [
            "汉江一带碧流长，两岸春风起绿杨。",
            "借问胶船何处没，欲停兰棹祀昭王。"
        ],
        "title": "咏史诗 汉江",
        "id": "1b462661-1e9a-4410-a99b-0203bb4cfef6"
    },
    {
        "author": "胡曾",
        "paragraphs": [
            "有虞龙驾不西还，空委箫韶洞壑间。",
            "无计得知陵寝处，愁云长满九疑山。"
        ],
        "title": "咏史诗 苍梧",
        "id": "3e6792ae-a52f-45cd-b353-42d032fc2f8c"
    },
    {
        "author": "胡曾",
        "paragraphs": [
            "陈国机权未可涯，如何後主恣娇奢。",
            "不知即入宫中井，犹自听吹玉树花。"
        ],
        "title": "咏史诗 陈宫",
        "id": "3b7679ae-244f-4bf8-b15e-eca75faf6412"
    },
    {
        "author": "胡曾",
        "paragraphs": [
            "世乱英雄百战余，孔明方此乐耕锄。",
            "蜀王不自垂三顾，争得先生出旧庐。"
        ],
        "title": "咏史诗 南阳",
        "id": "bfda82d8-3c7d-4443-b1be-3959502a3c96"
    },
    {
        "author": "胡曾",
        "paragraphs": [
            "即墨门开纵火牛，燕师营里血波流。",
            "固存不得田单术，齐国寻成一土丘。"
        ],
        "title": "咏史诗 即墨",
        "id": "efc4b508-61ba-43fc-a974-c41536dbf42f"
    },
    {
        "author": "胡曾",
        "paragraphs": [
            "岸草青青渭水流，子牙曾此独垂钩。",
            "当时未入非熊兆，几向斜阳叹白头。"
        ],
        "title": "咏史诗 渭滨",
        "id": "7a42e6e5-775f-4fca-ae01-84839c5aa756"
    },
    {
        "author": "胡曾",
        "paragraphs": [
            "东上高山望五湖，雪涛烟浪起天隅。",
            "不知范蠡乘舟後，更有功臣继踵无。"
        ],
        "title": "咏史诗 五湖",
        "id": "c53cdcc4-2c29-435c-886f-6b6c7d4f644a"
    },
    {
        "author": "胡曾",
        "paragraphs": [
            "一旦秦皇马角生，燕丹归北送荆卿。",
            "行人欲识无穷恨，听取东流易水声。"
        ],
        "title": "咏史诗 易水",
        "id": "11c5e9ca-8713-46c7-9ed8-98371093cfee"
    },
    {
        "author": "胡曾",
        "paragraphs": [
            "长平瓦震武安初，赵卒俄成戏鼎鱼。",
            "四十万人俱下世，元戎何用读兵书。"
        ],
        "title": "咏史诗 长平",
        "id": "c6176dd3-1bdd-4031-99a1-0771c1baf7b4"
    },
    {
        "author": "胡曾",
        "paragraphs": [
            "月满西园夜未央，金风不动邺天凉。",
            "高情公子多秋兴，更领诗人入醉乡。"
        ],
        "title": "咏史诗 西园",
        "id": "cc265090-847e-4105-9fa3-5e40a93c715f"
    },
    {
        "author": "胡曾",
        "paragraphs": [
            "江上南风起白苹，长沙城郭异咸秦。",
            "故乡犹自嫌卑湿，何况当时赋鵩人。"
        ],
        "title": "咏史诗 长沙",
        "id": "3770b0be-76b9-4d44-8507-9acf8a4afdce"
    },
    {
        "author": "胡曾",
        "paragraphs": [
            "庙算张良独有余，少年逃难下邳初。",
            "逡巡不进泥中履，争得先生一卷书。"
        ],
        "title": "咏史诗 圯桥",
        "id": "8731b138-40af-4c4c-9d09-89877e623c35"
    },
    {
        "author": "胡曾",
        "paragraphs": [
            "魏武龙舆逐逝波，高台空按望陵歌。",
            "遏云声绝悲风起，翻向樽前泣翠娥。"
        ],
        "title": "咏史诗 铜雀台",
        "id": "e5678df7-03fd-4d0c-a29e-5d5378e95963"
    },
    {
        "author": "胡曾",
        "paragraphs": [
            "石头城下浪崔嵬，风起声疑出地雷。",
            "何事苻坚太相小，欲投鞭策过江来。"
        ],
        "title": "咏史诗 东晋",
        "id": "6131b4bf-3c7f-4da0-b872-e1ad4706c52c"
    },
    {
        "author": "胡曾",
        "paragraphs": [
            "子胥今日委东流，吴国明朝亦古丘。",
            "大笑夫差诸将相，更无人解守苏州。"
        ],
        "title": "咏史诗 吴江",
        "id": "5870b733-feec-4089-88ff-de4492b1088b"
    },
    {
        "author": "胡曾",
        "paragraphs": [
            "寂寂函关锁未开，田文车马出秦来。",
            "朱门不养三千客，谁为鸡鸣得放回。"
        ],
        "title": "咏史诗 函谷关",
        "id": "96465c8a-c13e-451a-bef6-3b0b06e93e7c"
    },
    {
        "author": "胡曾",
        "paragraphs": [
            "战国相持竟不休，武关纔掩楚王忧。",
            "出门若取灵均语，岂作咸阳一死囚。"
        ],
        "title": "咏史诗 武关",
        "id": "76b841e5-5d1f-4fe4-aeaf-0f2e555e5644"
    },
    {
        "author": "胡曾",
        "paragraphs": [
            "拔山力尽霸图隳，倚剑空歌不逝骓。",
            "明月满营天似水，那堪回首别虞姬。"
        ],
        "title": "咏史诗 垓下",
        "id": "8e45ee9d-1efb-4216-8bda-2ce832b279d8"
    },
    {
        "author": "胡曾",
        "paragraphs": [
            "义帝南迁路入郴，国亡身死乱山深。",
            "不知埋恨穷泉後，几度西陵片月沈。"
        ],
        "title": "咏史诗 郴县",
        "id": "cf8552ec-60a5-4cfa-9186-4a24c110b463"
    },
    {
        "author": "胡曾",
        "paragraphs": [
            "东巡玉辇委泉台，徐福楼船尚未回。",
            "自是祖龙先下世，不关无路到蓬莱。"
        ],
        "title": "咏史诗 东海",
        "id": "ae5d792a-bc45-4a29-9948-757e6c5da88b"
    },
    {
        "author": "胡曾",
        "paragraphs": [
            "武安南伐勒秦兵，疎凿功将夏禹幷。",
            "谁谓长渠千载後，水流犹入故宜城。"
        ],
        "title": "咏史诗 故宜城",
        "id": "77196c7b-03cd-444d-9f20-48f34e3e9863"
    },
    {
        "author": "胡曾",
        "paragraphs": [
            "杜宇曾为蜀帝王，化禽飞去旧城荒。",
            "年年来呌桃花月，似向春风诉国亡。"
        ],
        "title": "咏史诗 成都",
        "id": "c7b70a4d-ab77-4488-a60c-270e2e264161"
    },
    {
        "author": "胡曾",
        "paragraphs": [
            "三月襄阳绿草齐，王孙相引到檀溪。",
            "的卢何处埋龙骨，流水依前遶大堤。"
        ],
        "title": "咏史诗 檀溪",
        "id": "f4265ca1-3b5d-4fed-a1e6-1aad77abfc36"
    },
    {
        "author": "胡曾",
        "paragraphs": [
            "玉貌元期汉帝招，谁知西嫁怨天骄。",
            "至今青冢愁云起，疑是佳人恨未销。"
        ],
        "title": "咏史诗 青冢",
        "id": "cfb69be8-9426-4420-94b1-b6e6e2a4b6f0"
    },
    {
        "author": "胡曾",
        "paragraphs": [
            "北入单于万里疆，五千兵败滞穷荒。",
            "英雄不伏蛮夷死，更筑高台望故乡。"
        ],
        "title": "咏史诗 李陵台",
        "id": "ff0bff12-da29-4555-ab92-725cf9f22420"
    },
    {
        "author": "胡曾",
        "paragraphs": [
            "汉家英杰出皇都，携手河梁话入胡。",
            "不是子卿全大节，也应低首拜单于。"
        ],
        "title": "咏史诗 河梁",
        "id": "5bf02c5c-abc0-41d0-a0f2-a8105a351b6e"
    },
    {
        "author": "胡曾",
        "paragraphs": [
            "汉祖西来秉白旄，子婴宗庙委波涛。",
            "谁怜君有翻身术，解向秦宫杀赵高。"
        ],
        "title": "咏史诗 轵道",
        "id": "80e87c85-8917-44eb-adab-07ee0c5b11e7"
    },
    {
        "author": "胡曾",
        "paragraphs": [
            "明妃远嫁泣西风，玉筯双垂出汉宫。",
            "何事将军封万户，却令红粉为和戎。"
        ],
        "title": "咏史诗 汉宫",
        "id": "126a511f-1dfc-42f4-9e8f-1e21caf95369"
    },
    {
        "author": "胡曾",
        "paragraphs": [
            "豫让酬恩岁已深，高名不朽到如今。",
            "年年桥上行人过，谁有当时国士心。"
        ],
        "title": "咏史诗 豫让桥",
        "id": "93ecee4b-6d57-45ba-91c1-56d0bc03e8e0"
    },
    {
        "author": "胡曾",
        "paragraphs": [
            "陆机西没洛阳城，吴国春风草又青。",
            "惆怅月中千岁鹤，夜来犹为唳华亭。"
        ],
        "title": "咏史诗 华亭",
        "id": "77628860-7554-441c-b049-9120a53042a7"
    },
    {
        "author": "胡曾",
        "paragraphs": [
            "五马南浮一化龙，谢安入相此山空。",
            "不知携妓重来日，几树莺啼谷口风。"
        ],
        "title": "咏史诗 东山",
        "id": "b849fe71-5ef6-4c84-bad7-f1b68693af1b"
    },
    {
        "author": "胡曾",
        "paragraphs": [
            "举国贤良尽泪垂，扶苏屈死树边时。",
            "至今谷口泉呜咽，犹似秦人恨李斯。"
        ],
        "title": "咏史诗 杀子谷",
        "id": "e9a53b90-e0d1-47d5-8c43-3a35e8ae0801"
    },
    {
        "author": "胡曾",
        "paragraphs": [
            "坠叶萧萧九月天，驱兵独过马陵前。",
            "路傍古木虫书处，记得将军破敌年。"
        ],
        "title": "咏史诗 马陵",
        "id": "b5219034-d722-49ca-a440-76e9a3dbd72a"
    },
    {
        "author": "胡曾",
        "paragraphs": [
            "西戎不敢过天山，定远功成白马闲。",
            "半夜帐中停烛坐，唯思生入玉门关。"
        ],
        "title": "咏史诗 玉门关",
        "id": "338cb62a-f860-440f-bc06-4b0abb422e36"
    },
    {
        "author": "胡曾",
        "paragraphs": [
            "光武经营业未兴，王郎兵革正凭陵。",
            "须知後汉功臣力，不及滹沱一片冰。"
        ],
        "title": "咏史诗 滹沱河",
        "id": "9db4fe23-a3be-4b05-87ef-282f72f785f3"
    },
    {
        "author": "胡曾",
        "paragraphs": [
            "博望沈埋不复旋，黄河依旧水茫然。",
            "沿流欲共牛郎语，只得灵槎送上天。"
        ],
        "tags": [
            "黄河"
        ],
        "title": "咏史诗 黄河",
        "id": "c1874d9f-a8b1-4b2d-97fe-3a64abc1c3b4"
    },
    {
        "author": "胡曾",
        "paragraphs": [
            "秦娥一别凤皇台，东入青冥更不回。",
            "空有玉箫千载後，遗声时到世间来。"
        ],
        "title": "咏史诗 凤皇台",
        "id": "49928994-807b-4f9a-9f6e-accb0af20648"
    },
    {
        "author": "胡曾",
        "paragraphs": [
            "蜀相西驱十万来，秋风原下久裴回。",
            "长星不为英雄住，半夜流光落九垓。"
        ],
        "title": "咏史诗 五丈原",
        "id": "7b571905-0e31-47f1-8e5e-92e8d2bff993"
    },
    {
        "author": "胡曾",
        "paragraphs": [
            "汉帝西征陷虏尘，一朝围解议和亲。",
            "当时已有吹毛剑，何事无人杀奉春。"
        ],
        "title": "咏史诗 平城",
        "id": "4c3751ee-b2bc-475f-b9da-20da9a2b9d64"
    },
    {
        "author": "胡曾",
        "paragraphs": [
            "千里长河一旦开，亡隋波浪九天来。",
            "锦帆未落干戈起，惆怅龙舟更不回。"
        ],
        "title": "咏史诗 汴水",
        "id": "28426bd8-902d-435d-887c-9ad55874c0a7"
    },
    {
        "author": "胡曾",
        "paragraphs": [
            "迟迟春日满长空，亡国离宫蔓草中。",
            "宋玉不忧人事变，从游那赋大王风。"
        ],
        "title": "咏史诗 兰台宫",
        "id": "3b71f76d-6472-4c17-9ff1-b93d028224d8"
    },
    {
        "author": "胡曾",
        "paragraphs": [
            "山岭千重拥蜀门，成都别是一干坤。",
            "五丁不凿金牛路，秦惠何由得并吞。"
        ],
        "title": "咏史诗 金牛驿",
        "id": "b703aed4-149d-46ce-bc8f-e4c3a1409c5c"
    },
    {
        "author": "胡曾",
        "paragraphs": [
            "太子衔冤去不回，临皋从筑望思台。",
            "至今汉武销魂处，犹有悲风木上来。"
        ],
        "title": "咏史诗 望思台",
        "id": "eb0de8b5-efdb-40c0-89d1-3643acb5d3ee"
    },
    {
        "author": "胡曾",
        "paragraphs": [
            "晓入邯郸十里春，东风吹下玉楼尘。",
            "青娥莫怪频含笑，记得当年失步人。"
        ],
        "title": "咏史诗 邯郸",
        "id": "ddd3edd1-33a0-45b4-af1d-feb407680462"
    },
    {
        "author": "胡曾",
        "paragraphs": [
            "寂寂箕山春复秋，更无人到此溪头。",
            "弃瓢岩畔中宵月，千古空闻属许由。"
        ],
        "title": "咏史诗 箕山",
        "id": "b7b5fd63-f191-4dac-ab02-238e05175e8e"
    },
    {
        "author": "胡曾",
        "paragraphs": [
            "越王兵败已山栖，岂望全生出会稽。",
            "何事夫差无远虑，更开罗网放鲸鲵。"
        ],
        "title": "咏史诗 会稽山",
        "id": "06a87924-9f8e-4275-b941-00840794999e"
    },
    {
        "author": "胡曾",
        "paragraphs": [
            "共工争帝力穷秋，因此捐生触不周。",
            "遂使世间多感客，至今哀怨水东流。"
        ],
        "title": "咏史诗 不周山",
        "id": "553e7e40-3d8d-4167-b9e9-9ac2dbc803de"
    },
    {
        "author": "胡曾",
        "paragraphs": [
            "悠悠虞坂路欹斜，迟日和风簇野花。",
            "未省孙阳身没後，几多骐骥困盐车。"
        ],
        "title": "咏史诗 虞坂",
        "id": "cda7e67c-6e64-4e69-a68b-72def7dc0b0b"
    },
    {
        "author": "胡曾",
        "paragraphs": [
            "楚国君臣草莽间，吴王戈甲未东还。",
            "包胥不动咸阳哭，争得秦兵出武关。"
        ],
        "title": "咏史诗 秦庭",
        "id": "86e49eba-77e5-42c9-a1c2-90a2a2351936"
    },
    {
        "author": "胡曾",
        "paragraphs": [
            "延平津路水溶溶，峭壁巍岑一万重。",
            "昨夜七星潭底见，分明神剑化为龙。"
        ],
        "title": "咏史诗 延平津",
        "id": "5509d47c-0ee8-4fbb-be9c-299e77a90e38"
    },
    {
        "author": "胡曾",
        "paragraphs": [
            "阿母瑶池宴穆王，九天仙乐送琼浆。",
            "漫矜八骏行如电，归到人间国已亡。"
        ],
        "title": "咏史诗 瑶池",
        "id": "d639934c-e35a-49a8-972f-5b1b22d0e2b9"
    },
    {
        "author": "胡曾",
        "paragraphs": [
            "一柱高标险塞垣，南蛮不敢犯中原。",
            "功成自合分茅土，何事翻衔薏苡冤。"
        ],
        "title": "咏史诗 铜柱",
        "id": "54405bf9-eca3-4359-8277-360a11b913cb"
    },
    {
        "author": "胡曾",
        "paragraphs": [
            "杨震幽魂下北邙，关西踪迹遂荒凉。",
            "四知美誉留人世，应与干坤共久长。"
        ],
        "title": "咏史诗 关西",
        "id": "67cfe4fc-f793-472c-9cf1-6a4d826835ba"
    },
    {
        "author": "胡曾",
        "paragraphs": [
            "古人未遇即衔桮，所贵愁肠得酒开。",
            "何事山公持玉节，等闲深入醉乡来。"
        ],
        "title": "咏史诗 高阳池",
        "id": "5996c466-d41a-40ec-903b-56d82b3e3ca6"
    },
    {
        "author": "胡曾",
        "paragraphs": [
            "五月驱兵入不毛，月明泸水瘴烟高。",
            "誓将雄略酬三顾，岂惮征蛮七纵劳。"
        ],
        "title": "咏史诗 泸水",
        "id": "bd6b374e-8dc8-49bd-9363-83ba767ea96e"
    },
    {
        "author": "胡曾",
        "paragraphs": [
            "文帝銮舆劳北征，条侯此地整严兵。",
            "辕门不峻将军令，今日争知细柳营。"
        ],
        "title": "咏史诗 细柳营",
        "id": "251e270e-c9ab-4d52-bb85-560570f12a70"
    },
    {
        "author": "胡曾",
        "paragraphs": [
            "叶公丘墓已尘埃，云矗崇墉亦半摧。",
            "借问往年龙见日，几多风雨送将来。"
        ],
        "title": "咏史诗 叶县",
        "id": "12c06865-5953-478a-86df-2ae3d927be97"
    },
    {
        "author": "胡曾",
        "paragraphs": [
            "自古功成祸亦侵，武安冤向杜邮深。",
            "五湖烟月无穷水，何事迁延到陆沈。"
        ],
        "title": "咏史诗 杜邮",
        "id": "6d19a214-2fe2-4d97-8847-f2aa4e0eb652"
    },
    {
        "author": "胡曾",
        "paragraphs": [
            "一宿柯亭月满天，笛亡人没事空传。",
            "中郎在世无甄别，争得名垂尔许年。"
        ],
        "title": "咏史诗 柯亭",
        "id": "5e2305d3-6ec9-4139-b465-88758c2935ae"
    },
    {
        "author": "胡曾",
        "paragraphs": [
            "长房回到葛陂中，人已登真竹化龙。",
            "莫道神仙难顿学，嵇生自是不遭逢。"
        ],
        "title": "咏史诗 葛陂",
        "id": "797d83fd-d95f-418b-b47b-ccdbc911200e"
    },
    {
        "author": "胡曾",
        "paragraphs": [
            "嬴政鲸吞六合秋，削平天下虏诸侯。",
            "山东不是无公子，何事张良独报雠。"
        ],
        "title": "咏史诗 博浪沙",
        "id": "ef79bf6c-806d-4b90-a97d-94a4853fa650"
    },
    {
        "author": "胡曾",
        "paragraphs": [
            "乘春来到陇山西，隗氏城荒碧草齐。",
            "好笑王元不量力，函关那受一丸泥。"
        ],
        "title": "咏史诗 陇西",
        "id": "09c3190b-df4b-4342-ab58-4c4a981b22e5"
    },
    {
        "author": "胡曾",
        "paragraphs": [
            "蜀江一带向东倾，江上巍峩白帝城。",
            "自古山河归圣主，子阳虚共汉家争。"
        ],
        "title": "咏史诗 白帝城",
        "id": "fe911240-bb2b-46da-841f-44a66a46a399"
    },
    {
        "author": "胡曾",
        "paragraphs": [
            "温峤南归辍棹晨，燃犀牛渚照通津。",
            "谁知万丈洪流下，更有朱衣跃马人。"
        ],
        "title": "咏史诗 牛渚",
        "id": "ed4dcc77-2f07-4ce2-b2ce-18acf8fe4d02"
    },
    {
        "author": "胡曾",
        "paragraphs": [
            "长嗟墨翟少风流，急管繁弦似寇雠。",
            "若解闻韶知肉味，朝歌欲到肯回头。"
        ],
        "title": "咏史诗 朝歌",
        "id": "64840efa-cfcf-48a1-b89a-96b32d050e54"
    },
    {
        "author": "胡曾",
        "paragraphs": [
            "一旦天真逐水流，虎争龙战为诸侯。",
            "子真独有烟霞趣，谷口耕锄到白头。"
        ],
        "title": "咏史诗 谷口",
        "id": "4da65b32-330f-4063-8691-2d91beda9ed9"
    },
    {
        "author": "胡曾",
        "paragraphs": [
            "一溪春水彻云根，流出桃花片片新。",
            "若到长生是虚语，洞中争得有秦人。"
        ],
        "title": "咏史诗 武陵溪",
        "id": "afe48910-1cb8-47ca-b38b-70a65e3a53bd"
    },
    {
        "author": "胡曾",
        "paragraphs": [
            "白蛇初断路人通，汉祖龙泉血刃红。",
            "不是咸阳将瓦解，素灵那哭月明中。"
        ],
        "title": "咏史诗 大泽",
        "id": "d9387877-87e9-4437-96ea-a2901ad30202"
    },
    {
        "author": "胡曾",
        "paragraphs": [
            "日照荒城芳草新，相如曾此挫强秦。",
            "能令百二山河主，便作樽前击缶人。"
        ],
        "title": "咏史诗 渑池",
        "id": "b7c039e6-77cd-4db3-b27f-4e32c830b822"
    },
    {
        "author": "胡曾",
        "paragraphs": [
            "晓日登临感晋臣，古碑零落岘山春。",
            "松间残露频频滴，酷似当时堕泪人。"
        ],
        "title": "咏史诗 岘山",
        "id": "cb4c81d1-250f-4421-b195-8e83c20edf9b"
    },
    {
        "author": "胡曾",
        "paragraphs": [
            "汉祖东征屈未伸，荥阳失律纪生焚。",
            "当时天下方龙战，谁为将军作诔文。"
        ],
        "title": "咏史诗 荥阳",
        "id": "db19b3af-8153-48ee-aa9c-af85a7004e15"
    },
    {
        "author": "胡曾",
        "paragraphs": [
            "祖舜宗尧自太平，秦皇何事苦苍生。",
            "不知祸起萧墙内，虚筑防胡万里城。"
        ],
        "title": "咏史诗 长城",
        "id": "96b5b4a2-7913-46bc-86cf-fdadf2b51968"
    },
    {
        "author": "胡曾",
        "paragraphs": [
            "烈火西焚魏帝旗，周郎开国虎争时。",
            "交兵不假挥长剑，已挫英雄百万师。"
        ],
        "title": "咏史诗 赤壁",
        "id": "ae401595-6d59-4369-a3e6-c4709af78d2e"
    },
    {
        "author": "胡曾",
        "paragraphs": [
            "古墓崔巍约路岐，歌传薤露到今时。",
            "也知不去朝黄屋，祗为曾烹郦食其。"
        ],
        "title": "咏史诗 田横墓",
        "id": "db6b15f0-c322-4fe9-84a8-97f26a84c702"
    },
    {
        "author": "胡曾",
        "paragraphs": [
            "汉皇提剑灭咸秦，亡国诸侯尽是臣。",
            "唯有东陵守高节，青门甘作种瓜人。"
        ],
        "title": "咏史诗 青门",
        "id": "2cb29898-d09b-4c3d-95ec-de16b63c3af3"
    },
    {
        "author": "胡曾",
        "paragraphs": [
            "吴王恃霸弃雄才，贪向姑苏醉醁醅。",
            "不觉钱塘江上月，一宵西送越兵来。"
        ],
        "tags": [
            "钱塘江"
        ],
        "title": "咏史诗 姑苏台",
        "id": "9264904f-0f2b-4532-bcdd-b2ac5414168e"
    },
    {
        "author": "胡曾",
        "paragraphs": [
            "息亡身入楚王家，回首春风一面花。",
            "感旧不言长掩泪，秪应翻恨有容华。"
        ],
        "title": "咏史诗 息城",
        "id": "9e922c90-92da-40b3-b3fc-ce2eb9f0a3be"
    },
    {
        "author": "胡曾",
        "paragraphs": [
            "上蔡东门狡兔肥，李斯何事忘南归。",
            "功成不解谋身退，直待云阳血染衣。"
        ],
        "title": "咏史诗 上蔡",
        "id": "ec57e656-91cb-44ae-adeb-62d5aea66a40"
    },
    {
        "author": "胡曾",
        "paragraphs": [
            "王浚戈鋋发上流，武昌鸿业土崩秋。",
            "思量铁锁真儿戏，谁为吴王画此筹。"
        ],
        "title": "咏史诗 武昌",
        "id": "5b8a3515-3aa2-4bcb-b0b3-9dec1084ff4c"
    },
    {
        "author": "胡曾",
        "paragraphs": [
            "虎倦龙疲白刃秋，两分天下指鸿沟。",
            "项王不觉英雄挫，欲向彭门醉玉楼。"
        ],
        "title": "咏史诗 鸿沟",
        "id": "a4adf73b-b3d9-4ca7-bf8a-72a4aead0417"
    },
    {
        "author": "胡曾",
        "paragraphs": [
            "恃宠娇多得自由，骊山举火戏诸侯。",
            "秪知一笑倾人国，不觉胡尘满玉楼。"
        ],
        "title": "咏史诗 襃城",
        "id": "e091cd20-5a86-40f1-a161-3c954dc50ce5"
    },
    {
        "author": "胡曾",
        "paragraphs": [
            "侯景长驱十万人，可怜梁武坐蒙尘。",
            "生前不得空王力，徒向金田自舍身。"
        ],
        "title": "咏史诗 金陵",
        "id": "ab19185a-59a9-4d36-870b-f5c091158e2a"
    },
    {
        "author": "胡曾",
        "paragraphs": [
            "石勒童年有战机，洛阳长啸倚门时。",
            "晋朝不是王夷甫，大智何由得预知。"
        ],
        "title": "咏史诗 洛阳",
        "id": "3c2a658e-428f-4c4f-b5bc-bceaae855db7"
    },
    {
        "author": "胡曾",
        "paragraphs": [
            "重冈复岭势崔巍，一卒当关万卒回。",
            "不是大夫多辨说，尉他争肯筑朝台。"
        ],
        "title": "咏史诗 番禺",
        "id": "8e464d48-4850-41a3-85ca-e8d7b94f81cc"
    },
    {
        "author": "胡曾",
        "paragraphs": [
            "襄王不用直臣筹，放逐南来泽国秋。",
            "自向波间葬鱼腹，楚人徒倚济川舟。"
        ],
        "title": "咏史诗 汨罗",
        "id": "85969357-32ad-45f1-98ac-13f2e63e8d81"
    },
    {
        "author": "胡曾",
        "paragraphs": [
            "英杰那堪屈下僚，便栽门柳事萧条。",
            "凤皇不共鸡争食，莫怪先生懒折腰。"
        ],
        "title": "咏史诗 彭泽",
        "id": "9589c402-2cdb-4c65-8762-6ca899cdefc9"
    },
    {
        "author": "胡曾",
        "paragraphs": [
            "涿鹿茫茫白草秋，轩辕曾此破蚩尤。",
            "丹霞遥映祠前水，疑是成川血尚流。"
        ],
        "title": "咏史诗 涿鹿",
        "id": "0f6c76bc-fa94-4363-9941-91d523bc026a"
    },
    {
        "author": "胡曾",
        "paragraphs": [
            "五月扁舟过洞庭，鱼龙吹浪水云腥。",
            "轩辕黄帝今何在，回首巴山芦叶青。"
        ],
        "tags": [
            "洞庭湖"
        ],
        "title": "咏史诗 洞庭",
        "id": "ce5739ad-e326-44b6-a97c-fb4550906ec9"
    },
    {
        "author": "胡曾",
        "paragraphs": [
            "夏禹崩来一万秋，水从嶓冢至今流。",
            "当时若诉胼胝苦，更使何人别九州。"
        ],
        "title": "咏史诗 嶓冢",
        "id": "91514ffb-c29d-4129-81e1-9d89cc13c7e7"
    },
    {
        "author": "胡曾",
        "paragraphs": [
            "大禹涂山御座开，诸侯玉帛走如雷。",
            "防风谩有专车骨，何事兹辰最後来。"
        ],
        "title": "咏史诗 涂山",
        "id": "bb0c1ccf-03ad-4af5-96a7-bccd914ad86a"
    },
    {
        "author": "胡曾",
        "paragraphs": [
            "莺啭商郊百草新，殷汤遗迹在荒榛。",
            "谁知继桀为天子，便是当初祝网人。"
        ],
        "title": "咏史诗 商郊",
        "id": "f60a0f37-66a9-4e17-967c-166478938f04"
    },
    {
        "author": "胡曾",
        "paragraphs": [
            "岩前版筑不求伸，方寸那希据要津。",
            "自是武丁安寝夜，一宵宫里梦贤人。"
        ],
        "title": "咏史诗 傅岩",
        "id": "5cd3ed34-34eb-4290-9493-e1c747ba5540"
    },
    {
        "author": "胡曾",
        "paragraphs": [
            "积粟成尘竟不开，谁知拒谏剖贤才。",
            "武王兵起无人敌，遂作商郊一聚灰。"
        ],
        "title": "咏史诗 鉅桥",
        "id": "e202e2ce-5825-4c84-b2fd-5f7ebbb28a52"
    },
    {
        "author": "胡曾",
        "paragraphs": [
            "孤竹夷齐耻战争，望尘遮道请休兵。",
            "首阳山倒为平地，应始无人说姓名。"
        ],
        "title": "咏史诗 首阳山",
        "id": "0b6a1c60-0a12-44df-8e67-1369bd00c2a1"
    },
    {
        "author": "胡曾",
        "paragraphs": [
            "秋风飒飒孟津头，立马沙边看水流。",
            "见说武王东渡日，戎衣曾此叱阳侯。"
        ],
        "title": "咏史诗 孟津",
        "id": "4cf8ce9b-94c2-44c9-b963-ebbf3ddb96ab"
    },
    {
        "author": "胡曾",
        "paragraphs": [
            "七雄戈戟乱如麻，四海无人得坐家。",
            "老氏却思天竺住，便将徐甲去流沙。"
        ],
        "title": "咏史诗 流沙",
        "id": "2bb1c3b5-a04e-47d0-8c1f-649d6aa14548"
    },
    {
        "author": "胡曾",
        "paragraphs": [
            "邓侯城垒汉江干，自谓深根百世安。",
            "不用三甥谋楚计，临危方觉噬脐难。"
        ],
        "title": "咏史诗 邓城",
        "id": "9cae88c2-1d89-4855-9497-8cb441083011"
    },
    {
        "author": "胡曾",
        "paragraphs": [
            "小白匡周入楚郊，楚王雄霸亦咆哮。",
            "不思管仲为谋主，争取言征缩酒茅。"
        ],
        "title": "咏史诗 召陵",
        "id": "c1084295-a1b0-4098-b207-4cab2e1df049"
    },
    {
        "author": "胡曾",
        "paragraphs": [
            "亲在要君召不来，乱山重叠使空回。",
            "如何坚执尤人意，甘向岩前作死灰。"
        ],
        "title": "咏史诗 绵山",
        "id": "2915ab6c-a9d3-42a9-85c8-066bffae9c3a"
    },
    {
        "author": "胡曾",
        "paragraphs": [
            "鲁公城阙已丘墟，荒草无由认玉除。",
            "因笑臧孙才智少，东门钟鼓祀鶢鶋。"
        ],
        "title": "咏史诗 鲁城",
        "id": "b353d75d-8f32-4b2b-836b-643f2f5a4887"
    }
]