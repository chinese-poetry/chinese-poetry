[
    {
        "author": "释法恭",
        "paragraphs": [
            "头祖才始升堂，百丈卷席归去。",
            "不是拾得寒山，有理也无雪处。"
        ],
        "title": "偈四首  其二",
        "id": "c5eae147-6eda-44ca-98ba-5052f6bd7c7a"
    },
    {
        "author": "释法恭",
        "paragraphs": [
            "见得彻，用时亲，相逢尽是个中人。",
            "望空雨宝休夸富，无地容锥未是贫。",
            "踏著秤磓硬似铁，八两元来是半斤。"
        ],
        "title": "偈四首  其三",
        "id": "e3475324-9a59-4f67-a9ad-8bb953f72d4d"
    },
    {
        "author": "释法恭",
        "paragraphs": [
            "五天一只蓬蒿箭，搅动支那百万兵。",
            "不得云门行正令，几乎错认定盘星。"
        ],
        "title": "偈四首  其四",
        "id": "b7e891e9-9b0e-4e88-b1b0-2c00e06be4b4"
    },
    {
        "author": "释法恭",
        "paragraphs": [
            "腊月烧山，对面热谩。",
            "瞥然悟去，身在长安。",
            "咄哉无限未归客，沙里求油实可怜。"
        ],
        "title": "颂古",
        "id": "b40bc149-efd2-4efc-b574-55c98496c905"
    },
    {
        "author": "释法智",
        "paragraphs": [
            "真空不空，寥寥无影树头月。",
            "真色非色，隠隠不萌枝上花。",
            "威音路外芬芳，凤无依倚。",
            "空劫已前照耀，鹤不停机。",
            "更须一色功圆，便得同中有异。",
            "同中异，直下承当休拟议。",
            "夜来明月照芦花，鹤鹭并头踏雪睡。"
        ],
        "title": "偈六首  其一",
        "id": "262068eb-b308-4a02-bad1-7b63576a6815"
    },
    {
        "author": "释法智",
        "paragraphs": [
            "辨不辨，昏不昏，打破盆子只论盆。",
            "千里远山烟树，数家沙鸟渔村。",
            "夜深月与湖光浑，天水茫茫绝点痕。"
        ],
        "title": "偈六首  其二",
        "id": "43a78c60-ff04-4259-925e-30211ecf1259"
    },
    {
        "author": "释法智",
        "paragraphs": [
            "深夜虚堂露气佳，冰霜著月没痕瑕。",
            "木人打破琉璃碗，走过新罗始到家。"
        ],
        "title": "偈六首  其三",
        "id": "a347db76-9ffa-42b3-b572-4f2be394d0ee"
    },
    {
        "author": "释法智",
        "paragraphs": [
            "一不成，二不是，火云堆里秋风起。",
            "堪笑耘田车水翁，手脚忙乱同儿戏。",
            "同儿戏，有巴鼻。",
            "但得丰年贺太平，四海五湖皇化里。"
        ],
        "title": "偈六首  其四",
        "id": "f5f2e0af-6bfe-43bb-9a3d-7d62c5ed5d1a"
    },
    {
        "author": "释法智",
        "paragraphs": [
            "动时常寂寂，静处活鱍鱍。",
            "动静两俱忘，佛祖何处著。",
            "蓦地梦回头，长天飞一鹗。",
            "春风有时好，春风有时恶。",
            "不得春风花不开，花开又被风吹落。",
            "错错错，蒸餠元来是面作。"
        ],
        "title": "偈六首  其五",
        "id": "9e2d833b-a64b-41aa-b3be-c4785cbebc5e"
    },
    {
        "author": "释法智",
        "paragraphs": [
            "幽鸟语如篁，柳垂金线长。",
            "云收山谷静，风送杏花香。"
        ],
        "title": "偈六首  其六",
        "id": "a39a0c97-2ff6-4ff5-b778-010470d76b61"
    },
    {
        "author": "释法智",
        "paragraphs": [
            "乌顶雪眉，云踪鹤态。",
            "貌出正偏，见非向背。",
            "芙蓉月照兮太白峰高，丹凤翔空兮琼林玉碎。",
            "觌面分明，两彩一赛。"
        ],
        "title": "赞天童觉和尚",
        "id": "39e5e3a0-e2ea-4c48-9ee7-ced65ff7b0b5"
    },
    {
        "author": "释法智",
        "paragraphs": [
            "明月高悬未照前，雪眉人凭玉栏干。",
            "夜深雨过风雷息，客散云楼酒碗干。"
        ],
        "title": "偈二首  其一",
        "id": "0830e637-122f-473b-a284-394711825bf5"
    },
    {
        "author": "释法智",
        "paragraphs": [
            "三界无法，何处求心。",
            "惊蛇入草，飞鸟出林。",
            "雨过山堂秋夜静，市声终不到孤岑。"
        ],
        "title": "偈二首  其二",
        "id": "b4eac27a-1848-4393-9f29-d67701e4ea2d"
    },
    {
        "author": "释悟",
        "paragraphs": [
            "一切声，是佛声，簷前雨滴响泠泠。",
            "一切色，是佛色，觌面相呈讳不得。",
            "便恁么，若为明，碧天云外月华清。"
        ],
        "title": "偈",
        "id": "07592494-f680-456c-938b-fd5eb47d7174"
    },
    {
        "author": "释慧深",
        "paragraphs": [
            "未得入头应切切，入头已得须教彻。",
            "虽然得入本无无，莫守无无无间歇。"
        ],
        "title": "偈",
        "id": "1c6b36b4-7a3e-44e7-8641-517e6fc2a6d6"
    },
    {
        "author": "释思彻",
        "paragraphs": [
            "羊头车子推明月，没底船儿载晓风。",
            "一句顿超情量外，道无南北与西东。"
        ],
        "title": "偈",
        "id": "fcd34519-dce3-457d-8e95-8872a2d1e1e6"
    },
    {
        "author": "释通理",
        "paragraphs": [
            "峰头驾铁船，三更日轮杲。",
            "心闲不自明，落叶知谁扫。",
            "等闲摘个郑州梨，放手元是青州枣。"
        ],
        "title": "偈",
        "id": "78760cfe-31f4-466b-aabd-7c3802b839fc"
    },
    {
        "author": "释元实",
        "paragraphs": [
            "一位才彰五位分，君臣叶处紫云屯。",
            "夜明帘卷无私照，金殿重重显至尊。"
        ],
        "title": "偈",
        "id": "a5efb5f9-7491-489b-a761-d2f578fbf11c"
    },
    {
        "author": "释普绍",
        "paragraphs": [
            "灵云悟桃花，玄沙傍不肯。",
            "多少痴禅和，担雪去填井。",
            "今春花又开，此意谁能领。",
            "端的少人知，花落春风静。"
        ],
        "title": "偈",
        "id": "de9e0765-fc9e-46be-9360-f75ef9bfb531"
    },
    {
        "author": "隆禅师",
        "paragraphs": [
            "一不成，二不是。",
            "口吃饭，鼻出气。",
            "休云北斗藏身，说甚南山鼈鼻。",
            "家财运出任交关，劝君莫竞锥头利。"
        ],
        "title": "偈",
        "id": "a2eea687-6215-4fbf-9c08-814de72c78bf"
    },
    {
        "author": "释了心",
        "paragraphs": [
            "佛之一字孰云无，木马泥牛满道途。",
            "倚遍栏干春色晚，海风吹断碧珊瑚。"
        ],
        "title": "偈",
        "id": "201f90bd-2bcf-4d25-b678-e03a7bf9fd90"
    },
    {
        "author": "李道",
        "paragraphs": [
            "过客烦瞻视，当途独有名。",
            "几人行大道，用尔算前程。",
            "土石仪形久，山河里数明。",
            "从兹知正路，捷径谩纵横。"
        ],
        "title": "堠",
        "id": "526eb4d3-1b79-470a-bf24-c53e7d7004a0"
    },
    {
        "author": "李道",
        "paragraphs": [
            "月窟孀娥不惜栽，和风分付天下来。",
            "欲知仙艳无穷处，不隔人间朔望开。"
        ],
        "title": "月桂",
        "id": "931aeee8-cab6-4eb2-8eba-260806cce0cb"
    },
    {
        "author": "陈桷",
        "paragraphs": [
            "神仙多是大罗客，我比大罗超一格。"
        ],
        "title": "句",
        "id": "b914d506-b5fd-429c-94ab-43d2f3e00e41"
    },
    {
        "author": "周林",
        "paragraphs": [
            "殷红片片点苍苔。"
        ],
        "title": "句",
        "id": "f79d2c78-bdb4-4ee3-b7b5-55c75d267c2b"
    },
    {
        "author": "李如箎",
        "paragraphs": [
            "缫车篱落桑阴尽，土鼓乡亭稻叶青。"
        ],
        "title": "句",
        "id": "fdf27a9f-45fc-43bf-9ced-ade591903071"
    },
    {
        "author": "王傅",
        "paragraphs": [
            "泉源山下延平旷，路入松关起清爽。",
            "飞云西峙积翠台，突兀三千六百丈。",
            "杏花片片舖金坛，天风吹桂香漫山。",
            "游人尽去萝月上，觉我身世非人间。"
        ],
        "title": "明福观",
        "id": "ca41d262-f3f5-48ed-bc37-08e9d638e44a"
    },
    {
        "author": "李耕",
        "paragraphs": [
            "雨过天如沐，回山浓翠侵。",
            "平桥带野水，涓涓绕竹林。",
            "茅屋阒无人，案上横素琴。",
            "白鹭正熟睡，杳无羨鱼心。",
            "维舟欲渡谁，柳岸烟沉沉。",
            "长啸在何处，惆怅隔云岑。"
        ],
        "title": "题蔡润画",
        "id": "59edf69d-3f11-4bcb-b532-ec32e823d685"
    },
    {
        "author": "王巩",
        "paragraphs": [
            "卜筑蒲川上，翛然远市廛。",
            "潮声书屋外，月影钓舟前。",
            "地僻红尘浄，沙平白鸟眠。",
            "此中幽适趣，不必问斜川。"
        ],
        "title": "题管圣浩蒲川归隠",
        "id": "0ceec793-11a9-462a-9490-ff598acff36b"
    },
    {
        "author": "张牧",
        "paragraphs": [
            "结束青山向日还，得书南望意悠然。",
            "少宽二老庭帏念，粗了生平灯火缘。",
            "去路虽遥心已近，短篇欲就意难圆。",
            "不妨静洗笙歌耳，稳接江涛到枕边。"
        ],
        "title": "出舍在浙江亭得父书开示题诗于亭",
        "id": "49c80016-7e10-4be1-8afe-a84301cd74f4"
    },
    {
        "author": "张牧",
        "paragraphs": [
            "道路已三月，山川犹昔年。",
            "绣花红委地，刺水绿平田。",
            "生计付身外，儿曹慰眼前。",
            "愈知贫有味，无梦到愁边。"
        ],
        "title": "韶州秩满至清源道中闻子庠姪磻俱登第又题客邸",
        "id": "e708e92d-7410-4a46-a2a2-b3c085c3361f"
    },
    {
        "author": "张洙",
        "paragraphs": [
            "漫道玉为堂，玉堂今夜长。"
        ],
        "title": "句",
        "id": "ecd2677e-48f0-430a-97c6-43ac69c519e6"
    },
    {
        "author": "孙雄飞",
        "paragraphs": [
            "百年承袭地，和气媚芳尘。",
            "车马当吴会，山川与楚邻。",
            "酒楼絃管暮，花市绮罗春。",
            "风俗真佳丽，多应笑鲁民。"
        ],
        "title": "钱塘感兴",
        "id": "306d2668-ecca-4b94-aad9-dad948fa0d34"
    },
    {
        "author": "孙雄飞",
        "paragraphs": [
            "堂开金色界，梵客为钩帘。",
            "山影碧侵座，水声清绕簷。",
            "粉云埋石脚，珠露泣松髯。",
            "终拟携孤笛，凭栏唤玉蟾。"
        ],
        "title": "灵隠莲峰堂",
        "id": "91682e52-0e3c-4822-8727-4bbe22afb6ca"
    },
    {
        "author": "孙雄飞",
        "paragraphs": [
            "行穷湖上径，迤逦到林峦。",
            "地瘦马蹄涩，水清山骨寒。",
            "楼台栖树杪，钟磬閙云端。",
            "自笑利名役，未能来挂冠。"
        ],
        "title": "上天竺",
        "id": "6ca92b6c-1cda-4799-aa90-35d79159d9d3"
    },
    {
        "author": "任尽言",
        "paragraphs": [
            "切勿填河汉，须留洗甲兵。"
        ],
        "title": "句",
        "id": "5ef88973-474b-41a8-9a03-0f4b28a75e13"
    },
    {
        "author": "仲并",
        "paragraphs": [
            "晨光起天末，微风动林杪。",
            "披衣初梦回，卷书倦清晓。",
            "隠几欲无寐，百念自忧悄。",
            "箪瓢旧独乐，乐意今亦少。",
            "岂但感时节，政欲避烦扰。",
            "我非斯人徒，区区务自了。"
        ],
        "title": "早起偶成",
        "id": "9cde91f5-ebf1-4032-b4cc-23c64e6f5052"
    },
    {
        "author": "仲并",
        "paragraphs": [
            "风云虽不定，日雨亦易干。",
            "残春犹凛凛，助我朝食寒。",
            "想见芳野田，士女游班班。",
            "去者日以疏，更为来者欢。",
            "青红间车马，日暮醉墦间。"
        ],
        "title": "寒食日归吴兴寄鲁山",
        "id": "249a2708-2817-4473-bdc3-fd21fc31f41e"
    },
    {
        "author": "仲并",
        "paragraphs": [
            "招提隠松桂，远在城一隅。",
            "我来岁云暮，天寒气象殊。",
            "寓目得佳趣，百念如涤除。",
            "及此斋时钟，箪瓢慰吾臞。",
            "丈室曦未来，香篆沈熏炉。",
            "聊施济胜具，未暇学跏趺。",
            "缓步大明寺，山光佳有余。",
            "郊原自春色，物意如相娱。",
            "习公四海士，豪气编虎须。",
            "邂逅偶倾盖，清游邀我俱。",
            "相从得二谢，笑语寄歌呼。"
        ],
        "title": "题大明寺",
        "id": "e3b5650c-db2e-415a-a59b-fdcb01aaa888"
    },
    {
        "author": "仲并",
        "paragraphs": [
            "霜余日初杲，遮留人拥道。",
            "公来春向阑，公去秋垂老。",
            "公当侍丹墀，正人国之宝。",
            "行行那得留，仍视玉堂草。"
        ],
        "title": "送大理金少卿赴阙以老成耆德重于典刑为韵兼寄呈刑曹徐侍郎  其一",
        "id": "5c62e154-36db-4738-b33e-fec4c99350f0"
    },
    {
        "author": "仲并",
        "paragraphs": [
            "忆昔游成均，千言谈笑成。",
            "杰立羣隽上，少日腾英声。",
            "大当持荷橐，小当登蓬瀛。",
            "戢翼久不振，一旦朝阳鸣。"
        ],
        "title": "送大理金少卿赴阙以老成耆德重于典刑为韵兼寄呈刑曹徐侍郎  其二",
        "id": "19ba7fda-d7d8-47de-a744-ae2e27ed592f"
    },
    {
        "author": "仲并",
        "paragraphs": [
            "全璧公之归，有识为嗟咨。",
            "外祠三拜命，历岁艾且耆。",
            "乘流与遇坎，道在他何知。",
            "汪汪波万顷，未许儿辈窥。"
        ],
        "title": "送大理金少卿赴阙以老成耆德重于典刑为韵兼寄呈刑曹徐侍郎  其三",
        "id": "7140170d-69fd-48d5-9334-e85c740fd646"
    },
    {
        "author": "仲并",
        "paragraphs": [
            "高山列松柏，岁寒宁动色。",
            "颜巷一箪瓢，掩关养吾直。",
            "纷纷声利场，时胜时奔北。",
            "袖手了不关，昂然见全德。"
        ],
        "title": "送大理金少卿赴阙以老成耆德重于典刑为韵兼寄呈刑曹徐侍郎  其四",
        "id": "745bdbb1-3355-4079-a330-050f9a39976a"
    },
    {
        "author": "仲并",
        "paragraphs": [
            "九重圣端拱，慨念人材重。",
            "澄清鸳鹭行，拔尤锄猥茸。",
            "辅郡与畿甸，连岁拜殊宠。",
            "付君天下平，民寃自无壅。"
        ],
        "title": "送大理金少卿赴阙以老成耆德重于典刑为韵兼寄呈刑曹徐侍郎  其五",
        "id": "cfa04eeb-6348-494f-b82b-fd65328cbfe6"
    },
    {
        "author": "仲并",
        "paragraphs": [
            "畴昔公何如，尽读天下书。",
            "公今复何似，未如张与于。",
            "皋陶当日语，一一皆世模。",
            "但令犴狱空，安用高吾闾。"
        ],
        "title": "送大理金少卿赴阙以老成耆德重于典刑为韵兼寄呈刑曹徐侍郎  其六",
        "id": "88f0ed48-1c6e-4e99-9654-4a678ce0ed87"
    },
    {
        "author": "仲并",
        "paragraphs": [
            "浇风昔未殄，向隅或不免。",
            "上心天地心，哀矜用中典。",
            "卿联慎所付，遂极天下选。",
            "议谳聊小试，经纶期一展。"
        ],
        "title": "送大理金少卿赴阙以老成耆德重于典刑为韵兼寄呈刑曹徐侍郎  其七",
        "id": "b955083c-75c1-46f7-b870-ec42de96f42f"
    },
    {
        "author": "仲并",
        "paragraphs": [
            "指日公旋登，政席仍枢庭。",
            "坐令贫病士，少慰身飘零。",
            "问讯徐夫子，起处秋安宁。",
            "两翁庙堂具，那得长司刑。"
        ],
        "title": "送大理金少卿赴阙以老成耆德重于典刑为韵兼寄呈刑曹徐侍郎  其八",
        "id": "82e84af0-535a-460c-b45d-b85c000cfdb1"
    },
    {
        "author": "仲并",
        "paragraphs": [
            "昔年两岸柳，逢春正依依。",
            "扁舟转河曲，风光随处宜。",
            "弹指岁云何，秋风橘柚垂。",
            "折腰得斗粟，未救臣朔饥。",
            "儒宫一何有，惜哉壮观隳。",
            "采采池中芹，乱葑迷涟漪。",
            "萧条住槐市，庭空蔓草滋。",
            "丹雘堕煨烬，草木含疮痍。",
            "永怀千古人，杂佩思报之。",
            "我乃但便腹，未免儿辈嗤。",
            "斯辰况多艰，每怀废晨炊。",
            "畴昔请长缨，唾手平龟兹。",
            "西畧收咸京，北伐空鲜卑。",
            "坐令王室尊，国风无黍离。",
            "力微不办此，千愁锁修眉。",
            "承惠谢微官，一室投荒陂。",
            "吴山险可攀，吴水清可窥。",
            "胜概苦邀予，投绂今去迟。",
            "王孙定伟器，尺璧无纤疵。",
            "枯棋屡贾勇，佳篇仍致师。",
            "一日不会面，悠悠勤我思。",
            "大轴插牙签，细字攻毛锥。",
            "朝廷罗羣公，如君沧海遗。",
            "勿学贫贱交，自比山林姿。",
            "誓将友麋鹿，终焉寄锄犁。",
            "况君秀眉宇，异世元紫芝。",
            "新诗落我前，醉眼眩珠玑。",
            "言多意无他，恋恋新相知。",
            "男儿各行役，盍簪宁无时。",
            "期君在岁寒，素心无自违。",
            "君看千年柏，岂惮霜雪欺。",
            "慎勿倚市门，美货当自怡。",
            "怀璧忌暗投，按劒古所悲。",
            "吴门三年淹，冲天在一飞。",
            "征涂加餐饭，秋晚多寒晖。",
            "求仙岂浪语，渺茫那可期。",
            "行行快著鞭，献纳黄金扉。",
            "勿作儿女别，泪下如绠縻。",
            "我方戒多语，念念知昨非。",
            "恨无锦绣段，酬君黄绢辞。"
        ],
        "title": "钱检法及代期以诗告别因次其韵",
        "id": "4038eb5d-1aa0-4d26-9653-37e5e7ac606b"
    },
    {
        "author": "仲并",
        "paragraphs": [
            "畏暑肩暂息，初凉戒我行。",
            "王村去城市，捷帆片时程。",
            "到岸才咫尺，两君笑相迎。",
            "回棹不自由，剧谈底里倾。",
            "却泊红莲渚，支筇叩禅扃。",
            "阛阓未有此，一见心眼清。",
            "日暮山萧然，风来竹有声。",
            "危亭仍解衣，坐久太清生。",
            "携枕共席地，醉言强作醒。",
            "蚊声喧不寐，谈余已窗明。",
            "他乡各蓬转，易散难合并。",
            "共居虽一溪，相望南北城。",
            "胜处偶同践，轻去宁无情。",
            "慇懃拂素壁，留诗当题名。"
        ],
        "title": "七月二十日过王村几到岸遇和中袭明舟回相拉宿于陈氏庵中蚊甚盛达旦不能寝",
        "id": "c1eb748f-9c5f-4f21-b8ed-04dc18e0f66f"
    },
    {
        "author": "仲并",
        "paragraphs": [
            "飞埃喜污人，余事忌挂眼。",
            "酒浪绿可亲，山光翠相挽。",
            "折腰素非愿，被面有余赧。",
            "从来万事空，此去百念满。",
            "恰忆兹山游，判作经年款。",
            "驾言随所如，歌笑为君莞。",
            "洗耳听潺湲，缓步踏𡾰嵼。",
            "褰裳跨风磴，扪萝度云栈。",
            "禾黍岂离离，枣下初纂纂。",
            "川原供遐瞩，笋蕨中去苋。",
            "桃李倾城姿，松杉万金产。",
            "雪浪逗冰泉，乳花浮玉碗。",
            "相望一牛鸣，不惮四牡痯。",
            "层阁神所宅，败簷我将馆。",
            "心求千佛印，手罢七年板。",
            "胜槩何时无，羁怀自悲潸。",
            "小院昔徜徉，东风未暄暖。",
            "夜语联僧榻，晨炊共华馔。",
            "羊肠一分襟，雁背几折简。",
            "于今怀举桉，过公倦开琖。",
            "早知玉树摧，不如春思短。",
            "尘容久难赎，乐事贫益罕。",
            "佳篇分锦绣，和气回絃管。",
            "差肩招隠些，下视广陵散。",
            "指踪去路迷，加鞭客情懒。",
            "诛茅行可卜，鼓棹过几返。",
            "避喧谐良图，结邻得佳伴。",
            "萍蓬岂愿余，斗筲未须算。",
            "荒凉石迳深，蹭蹬云色晚。",
            "归鞅那得迟，霜鬓侵韦诞。"
        ],
        "title": "奉和陈德召游惠山见寄三十韵",
        "id": "b6806cdb-5113-4480-965b-788c4cf225a8"
    },
    {
        "author": "仲并",
        "paragraphs": [
            "总角嗜学问，于心期可收。",
            "岁月如逝水，倏忽二十秋。",
            "纷纷何所得，俗士难与谋。",
            "夫子四海士，不数韩荆州。",
            "抠衣一尝会，颇轻万户侯。",
            "祝子晚倾盖，缓急仍同舟。",
            "伟哉廊庙器，价高自难酬。",
            "相从半周星，会别嗟何稠。",
            "班荆此话旧，落落志益修。",
            "嗟我闻道晚，仅脱儿女忧。",
            "一斑幸时窥，稍知辨薰莸。",
            "执经滥同席，得子真良俦。",
            "安得身为云，相陪汗漫游。",
            "茫茫水东注，百川皆乱流。",
            "驽骀饱束刍，市者常易售。",
            "借问诸夫子，为功忌中休。",
            "此语期同践，此外复何求。"
        ],
        "title": "祝子权以诗见招勉继其韵",
        "id": "d335931f-a50b-4fc9-b102-67cfbfde63ff"
    },
    {
        "author": "仲并",
        "paragraphs": [
            "西风迎公来，东风送公去。",
            "尚欲留朱轓，公行不可住。",
            "无酒对公倾，有怀为公赋。",
            "夫子文武资，亦复廊庙具。",
            "刚方仰术业，坦夷见襟度。",
            "青衫试州县，机锋微已露。",
            "吾意有不可，万夫挽不顾。",
            "翱翔诸公间，籍甚当时誉。",
            "峩冠上乌台，直谏汲长孺。",
            "风云千载合，冕旒一言寤。",
            "凛凛议论余，可使淮南惧。",
            "天威瞻咫尺，政涂去跬步。",
            "兴逸顿言归，解佩苕溪路。",
            "湖山聊寄怀，诗书尚温故。",
            "中外岂不殊，进退自余裕。",
            "宣城唇齿邦，望公来何暮。",
            "我饥我颦呻，公饭公覆护。",
            "举首望旌戟，指期咏襦袴。",
            "平生触邪手，不难锄弊蠹。",
            "双溪叠嶂间，按堵百无虑。",
            "坐席岂容温，当馈意久注。",
            "献纳念伏蒲，谋谟怀借箸。",
            "行矣股肱良，归作腹心助。",
            "要观今周公，声名三吐哺。",
            "便当侣夔龙，何止冠鹓鹭。",
            "自念接门墙，连岁忘羁寓。",
            "鹢首明当飞，骥尾何由附。",
            "几日复升堂，青天披宿雾。",
            "过雁与来鱼，犹当奉尺素。",
            "西去无多程，不诵阳关句。"
        ],
        "title": "送周元特侍郎守宣城",
        "id": "86273252-8e38-4817-9819-4759564c780d"
    },
    {
        "author": "仲并",
        "paragraphs": [
            "山林与钟鼎，各了一世缘。",
            "千年眉山翁，生气犹凛然。",
            "菟裘视阳羨，卖劒将老焉。",
            "此志空泉扃，禾黍荒故园。",
            "尚余种橘帖，会有异世贤。",
            "西清广川公，文翰鬰双全。",
            "新篇来西枢，句句清可絃。",
            "廊庙须公归，宁容一壑专。",
            "九重最深眷，每转从谏圜。",
            "绝唱今寡和，惜哉坡已仙。",
            "回视楚臣些，并驰争孰先。",
            "况复黄绢碑，光耀荆溪边。",
            "此亭会不磨，名与两公传。",
            "几株罗潇湘，便觉饶风烟。",
            "不比濯锦江，桤木须三年。",
            "行矣凉飚起，霜满千崖巅。",
            "香雾喷四坐，满引杯垂莲。"
        ],
        "title": "和何枢密题楚颂亭韵",
        "id": "35291fa8-8f89-42be-b1f7-e714abf2233c"
    },
    {
        "author": "仲并",
        "paragraphs": [
            "出门迎朝暾，入门饯夕阳。",
            "岂愿从吾驷，声名跨楚梁。",
            "明日聊与君，褰裳陟危冈。",
            "方舟转河曲，薰风度微凉。",
            "细看槐柳暗，稍觉薝萄香。",
            "天高散霞绮，云浄呈天光。",
            "梵宫占地胜，古木参天长。",
            "禽鸟亦自得，呜呼声激昂。",
            "缓步信携筇，清流足飞觞。",
            "乃知声利役，脱去非无方。",
            "所怜雄丽地，千年陇树荒。",
            "石顽尚莓苔，剑逝宁光芒。",
            "自今一瞬息，江山几兴亡。",
            "我衰渐落寞，乐极泪淋浪。",
            "寄谢同心人，无惊鬓毛黄。"
        ],
        "title": "同祝子权游虎邱",
        "id": "ba443a6d-ad5a-4386-b39c-a42a7b9bc80b"
    },
    {
        "author": "仲并",
        "paragraphs": [
            "通州瞿昙师，多于雁鹜行。",
            "吾常爱志僧，谓之一凤凰。",
            "不见十五载，访我大江傍。",
            "留之固未遣，载以荆州航。",
            "相从三日游，山晚松风长。",
            "尔我岂其梦，嗒然尧桀忘。",
            "凌晨洗一钵，束衣还故乡。",
            "为子植梧桐，何时复来翔。"
        ],
        "title": "志师自通州访我于仪真因携之至长芦留语数日及其归也作诗以送之",
        "id": "7eee00a4-2a99-4e9b-9945-503028599dde"
    },
    {
        "author": "仲并",
        "paragraphs": [
            "平野绿远近，晴山翠纵横。",
            "西风今日凉，天意济此行。",
            "居士十日病，快意身已轻。",
            "逢寺聊少憩，山僧苦相迎。",
            "岂为余事来，泉石钟吾情。",
            "风生本何意，松篁得之清。",
            "向来城市口，无此笙竽声。",
            "坐久百念歇，一雨秋意生。",
            "所恨二三子，无怀可同倾。",
            "少日戒客气，四十犹未平。",
            "一事一错误，百年几折肱。",
            "不如谢公等，穷山掩柴扃。"
        ],
        "title": "舟过仁王寺因口占一首",
        "id": "dc858c0a-5a56-47ff-bb87-c382d275822e"
    },
    {
        "author": "仲并",
        "paragraphs": [
            "至公无辙迹，万变归诸正。",
            "谁云学则然，要在成以性。",
            "我公钟间气，异禀刚且劲。",
            "一毫不容私，心境自澄映。",
            "超然是非表，烛物眼常浄。",
            "还将溟渤量，一了百川竞。",
            "由来仁者寿，兹理天所命。",
            "欲知椿龄永，视此宽平政。",
            "桂华弄小春，晚香适再盛。",
            "年年几望月，影泛杯中圣。",
            "尚书心如水，远裔有余庆。",
            "何以继清风，家声南北郑。"
        ],
        "title": "郑漕生辰代几先作",
        "id": "ab3d424e-1095-43dd-a481-8dd66ca2543e"
    },
    {
        "author": "仲并",
        "paragraphs": [
            "人生贵适意，自苦良亦痴。",
            "百年同梦幻，富贵安所施。",
            "我生世缘薄，疲弱不可支。",
            "纷华岂不佳，自觉心已辞。",
            "归来时自笑，抚手长嗟咨。",
            "人生行乐耳，勋业知何时。",
            "两李近豪放，高怀不少卑。",
            "谪仙已云殁，流风宛在兹。",
            "平子韵绝俗，豪逸真吾师。",
            "万事一粲然，不复论成亏。",
            "邵公蘗庵下，操心常苦危。",
            "易象鲁春秋，忧乐常相随。",
            "端居谈利害，羌夷可鞭笞。",
            "近亦能稍稍，笑语随儿嬉。",
            "平居如二子，廊庙真所宜。",
            "人岂不自省，何必求蓍龟。",
            "漫游恐未免，慎勿差毫厘。",
            "世事足反覆，纷纷尽如斯。",
            "错固不足道，谊也亦为之。",
            "请复铭座右，政可为吾规。",
            "前言戏之耳，未来容可追。"
        ],
        "title": "戏李彦平李德邵",
        "id": "bba2bddc-2f77-4b40-a476-a5ffd8917a45"
    },
    {
        "author": "仲并",
        "paragraphs": [
            "灯火千门竞是日，出户黄昏云抹漆。",
            "夜光乘闇何处投，冷淡行人怅如失。",
            "明朝风清天动色，云阴初若龟兆坼。",
            "须臾白盘升天东，相如归来更全璧。"
        ],
        "title": "元宵微雨十六夜雨止见月",
        "id": "114c0149-491e-4302-9ee9-989819e77c41"
    },
    {
        "author": "仲并",
        "paragraphs": [
            "杨枝巧作腰支弱，不分小桃红入萼。",
            "风光向人但妩媚，客子那知行路恶。",
            "短篷荡漾晴波里，取次茶深酒薄薄。",
            "所思故人殊未来，悲风为我生绝壑。",
            "尘沙隔年不相见，结邻空记他时约。",
            "相看一字不寄将，剩有新知岂云乐。",
            "眼前俗士败意耳，忆君岁岁空牢落。",
            "炯炯眉目端可思，月照西廊暮云廓。"
        ],
        "title": "舟行用前韵怀祝子权",
        "id": "e916a5fb-5c5e-4b3e-bb54-89a5fae11dcf"
    },
    {
        "author": "仲并",
        "paragraphs": [
            "白首苕溪几我乡，青眼弁山如故友。",
            "诛茅晚岁合巖栖，漂梗一生嗟浪走。",
            "往往每来每太息，去去一步一回首。",
            "簷楹之雄谁氏室，基堂宜为后人有。",
            "荣华谬作长久计，荡盈要以仁谊守。",
            "室空无人人不问，天固遗公公信否。",
            "轮奂雅宜凤池人，权舆本自凤池手。",
            "付之勋阀可无憾，会与令名俱不朽。",
            "雅怀卜邻非卜居，嚣尘可暂不可久。",
            "新亭巀嵲城之巅，佳致回环天所就。",
            "与山似有他年约，相向每为长者寿。",
            "碧鲜苍润被草木，煖翠晴光排户牖。",
            "时复一觞浇磊磈，下视羣峰皆培塿。",
            "乃知韫玉山有辉，更觉看山公不负。",
            "向来曾试西垣策，只今聊绾南丰绶。",
            "胸中水鉴极泾渭，笔下瑰辞粲琼玖。",
            "倾盖视我平生交，曳裾陪公众客后。",
            "喜见成都宅一区，恨无负郭田数亩。",
            "去住还当惭二老，穷独已复成一叟。",
            "门前剥啄非他人，我来问字不载酒。"
        ],
        "title": "建昌守杨吉老得居湖州山间作亭于上名曰弁辉为长句以记之",
        "id": "3a10ea3f-4be3-490e-b74d-07e45254f61c"
    },
    {
        "author": "仲并",
        "paragraphs": [
            "洞庭之野排千巖，陈子卷帘非爱山。",
            "震泽之流清没底，陈子凭栏不观水。",
            "杰阁横空一事无，终年传习唯父书。",
            "乃翁平时束五传，绝人伟论惊诸儒。",
            "至宝不受久埋没，近者私记刊吴都。",
            "搢绅骈肩快先睹，一言价重百车渠。",
            "正派源流要有自，二难秀发名家驹。",
            "少小辛勤门户计，皇天有知子不孤。",
            "于今三十五经立，亹亹雄辩来起予。",
            "不但家法传羣纪，经学当与心法俱。",
            "溪山相对无浪语，宝此一编时卷舒。",
            "自怜早岁已漂泊，乃翁邀我来僧庐。",
            "于今壎篪弦诵地，当时从容谈笑余。",
            "契阔死生三十载，萍浮蓬转常崎岖。",
            "子能箕裘万事足，其他得丧争锱铢。",
            "凛凛清氛端可想，神游彷彿归来欤。"
        ],
        "tags": [
            "洞庭湖"
        ],
        "title": "陈行之得之因震泽旧居辟小阁面列洞庭山客有名以尊经者江都仲某为长句以纪之",
        "id": "ec9fcac5-9f04-4dd0-9810-08c3c382ffd9"
    },
    {
        "author": "仲并",
        "paragraphs": [
            "万家九陌车尘中，丹甍碧瓦真人宫。",
            "回廊小院畧具体，清风爽气无能同。",
            "殿簷密有杉松护，炎蒸纵酷来无从。",
            "偶因谒客凌晨入，归迳往往侵昏钟。",
            "道人坐稳知乐否，我生半世犹飘蓬。",
            "茅簷与此异寒暑，分毫不透东南风。"
        ],
        "title": "避暑报恩观",
        "id": "35015cd5-3069-4fcb-8bdb-95ee3b5304f9"
    },
    {
        "author": "仲并",
        "paragraphs": [
            "荆溪之山环千峰，摩空巉绝相争雄。",
            "与公万仞俱壁立，祇有爽气蟠胸中。",
            "荆溪之流碧满野，寒光秀色兼天泻。",
            "与公雅量相对清，更觉波澜来笔下。",
            "高门悬弧此日生，少年挥毫敌两京。",
            "当时紫宸初射策，玉色临轩知姓名。",
            "一旦横经向儒苑，凤掖銮坡去非远。",
            "如今高卧尚琳宫，主父严徐见何晚。",
            "向来皂盖先一州，龚黄已往无此流。",
            "旰食我皇收士急，未容独乐林泉幽。",
            "华堂宴笑春风里，水绿山青助公喜。",
            "三槐功就却归来，寿如此山如此水。"
        ],
        "title": "外舅庄子尚生辰",
        "id": "f818ff06-515c-43d1-a22d-3f59028ad49b"
    },
    {
        "author": "仲并",
        "paragraphs": [
            "玉带金鱼衮绣光，维垣一旦侍君王。",
            "垂绅庙堂调玉烛，能使天公时雨旸。",
            "畴昔干戈岁屡歉，于今万室盈仓箱。",
            "天心人意若相语，问公何以回穹苍。",
            "天恶人心二三德，公惟一德妙赞襄。",
            "夜半熟视璿霄象，紫微列宿相荧煌。",
            "甘露醴泉不足瑞，但欲岁岁占农祥。",
            "物阜人嬉了无事，斯民击壤君垂裳。",
            "时时公亦憩杰阁，万物欣欣春昼长。",
            "当时尹躬似今日，但欠昭回云汉章。"
        ],
        "title": "代人上师垣生辰三首  其一",
        "id": "56281645-6195-4438-80f8-dac6eb3676f7"
    },
    {
        "author": "仲并",
        "paragraphs": [
            "天寒岁律今峥嵘，御街钟鼓天初明。",
            "近臣日报君颜喜，问寝慈宁圣主情。",
            "万年泄泄融融乐，此事无与凡公卿。",
            "父老问某何臻此，天子用孝公用诚。",
            "向来瞻云一万里，雁书不到江南城。",
            "初决和戎盖公策，来归驺驭人欢迎。",
            "九重日奉天下养，禁苑蟠桃春自生。",
            "当时若用他人说，至今未见风尘清。",
            "前代功臣岂不有，未有彷彿公勋名。",
            "封人考叔陋筹策，区区但舍君之羹。"
        ],
        "title": "代人上师垣生辰三首  其二",
        "id": "542df72b-2f22-4604-87ea-bf88acbfca01"
    },
    {
        "author": "仲并",
        "paragraphs": [
            "化工作意办春来，斗柄明朝后日回。",
            "东风先到江南岸，江山濯濯无尘埃。",
            "灵光葱葱随处有，夜半两两明三台。",
            "天遣异人为时出，要作霖雨泽九垓。",
            "明堂藉此一柱壮，他山之木皆凡材。",
            "如今国势盘泰华，向来天步屯云雷。",
            "岁岁年年竞是日，人人争欲持寿杯。",
            "天知调羹付公手，江梅不为他人开。",
            "长生唯在一清浄，别无方丈并蓬莱。"
        ],
        "title": "代人上师垣生辰三首  其三",
        "id": "608c5a94-7e92-4f3a-b269-fdf000839ee3"
    },
    {
        "author": "仲并",
        "paragraphs": [
            "乃翁壁立千仞余，乃翁摛章锦不如。",
            "英风雅韵来无尽，川媚还复生明珠。",
            "华堂宁无侍巾栉，娉婷试问谁家姝。",
            "婵娟深锁人不见，忽惊清晓悬门弧。",
            "闻是高秋生骥子，充闾喜气相萦纡。",
            "大父大母顾之笑，乃翁再拜为亲娱。",
            "公家余庆得英物，渥洼自有名家驹。",
            "摩顶尚记前生误，堕地举手一笑俱。",
            "夙习如斯定夙寤，少小便应传父书。",
            "公卿衮衮自今始，行矣家庆端可图。",
            "佳辰清樽来宾友，母爱子抱集坐隅。",
            "臭味芝兰席上客，为公赞喜容歌呼。",
            "我衰我倦毋多酌，老矣醉倒须人扶。",
            "留取明年会汤餠，要看徐卿第二雏。"
        ],
        "title": "沈正卿得男以诗庆之",
        "id": "9da2d8c1-384d-4038-8fe5-009f0d0b70a3"
    },
    {
        "author": "仲并",
        "paragraphs": [
            "自结高人伴，雅无俗士缘。",
            "驱之傍城市，劲节非所便。",
            "未论傲霜雪，试欲藏风烟。",
            "愿留旧青眼，岁晚相周旋。"
        ],
        "title": "咏竹",
        "id": "cdab252d-a62f-422a-9edc-94df98f8b9a3"
    },
    {
        "author": "仲并",
        "paragraphs": [
            "古寺青枫外，平湖暮霭西。",
            "乱花经雨薄，冷蝶趁人低。",
            "俯槛留连语，听禽自在啼。",
            "风光兼客恨，樽游故须携。"
        ],
        "title": "游灵巖诗  其一",
        "id": "27c75dd0-4f59-4f4b-b0c2-06a1f8792da5"
    },
    {
        "author": "仲并",
        "paragraphs": [
            "移舟晨鼓閙，泊渚暮鸦盘。",
            "夹岸柳浑暗，横轩梅半残。",
            "最怜春日薄，犹动客衣寒。",
            "楼外西风急，云湖看涌澜。"
        ],
        "title": "游灵巖诗  其二",
        "id": "80a9c5ca-4e11-457b-b4b9-9df75d153e8f"
    },
    {
        "author": "仲并",
        "paragraphs": [
            "一棹苕溪去，千门榆火新。",
            "老来犹是客，病起怯逢春。",
            "儒馆妙人物，吟毫泣鬼神。",
            "平生经济业，勉矣正逢辰。"
        ],
        "title": "舟行再用前韵  其一",
        "id": "66303bed-9a24-4ff6-92f2-a84479c92651"
    },
    {
        "author": "仲并",
        "paragraphs": [
            "行藏那用卜，皱面不重红。",
            "又作都城别，长怀国士风。",
            "折巾从有道，斗酒对无功。",
            "一梦何时续，南窗笑语中。"
        ],
        "title": "舟行再用前韵  其二",
        "id": "273e51a3-1bea-4036-bf67-3959d5947df5"
    },
    {
        "author": "仲并",
        "paragraphs": [
            "竟日人声断，空山一二家。",
            "犹怜中夜雨，不碍晓来花。",
            "健饭蔬如肉，冲寒酒当茶。",
            "飞潜各有性，贫乐付天涯。"
        ],
        "title": "觉华山居三首  其一",
        "id": "f42e91e8-3103-4025-8a78-1d8c0600680b"
    },
    {
        "author": "仲并",
        "paragraphs": [
            "旧雨无人到，非缘今不来。",
            "蔬盘春后足，经卷粥前开。",
            "燕语缘人去，禽声逐梦回。",
            "勤披频得句，随量日持杯。"
        ],
        "title": "觉华山居三首  其二",
        "id": "75621131-e819-473f-a493-61747ffdb4b5"
    },
    {
        "author": "仲并",
        "paragraphs": [
            "倏起郊扉念，亟回朝市辕。",
            "君恩如父母，山迥亦干坤。",
            "援笔醉醒语，携筇前后村。",
            "是非襟度外，客至总休论。"
        ],
        "title": "觉华山居三首  其三",
        "id": "607a55ae-d548-4bbf-aef6-8d55941e7263"
    },
    {
        "author": "仲并",
        "paragraphs": [
            "断岸留孤棹，层台耸近城。",
            "雁传他邑信，鸥背去年盟。",
            "几片雪多思，一枝梅有情。",
            "何人在楼上，吹笛暮寒生。"
        ],
        "title": "岁晚泊姑苏用吕居仁舍人韵二首寄孟信安  其一",
        "id": "60ddf807-a312-4f52-91bb-819db31a0144"
    },
    {
        "author": "仲并",
        "paragraphs": [
            "睡稳窗迟晓，愁多鬓易秋。",
            "祇堪浮小艇，不拟上西楼。",
            "无尽江山景，须陪杖屦游。",
            "一区何日办，孰为我公留。"
        ],
        "title": "岁晚泊姑苏用吕居仁舍人韵二首寄孟信安  其二",
        "id": "0a3836c1-5759-468f-8384-0dc5748bfb11"
    },
    {
        "author": "仲并",
        "paragraphs": [
            "芒鞋亦良苦，歧路不曾休。",
            "句律可青眼，宗风已白头。",
            "舌端频自味，心外更何求。",
            "欲寄明年信，温州定越州。"
        ],
        "title": "泰兴道本上人少时颇留意诗律已而遍历诸方卒无终岁之宁今垂五十矣自淮乡过余于吴兴翌日来辞曰道本欲自越趋天童或自温趋江心问道于觉了二士愿闻一言为书五字诗以送之",
        "id": "401f85ef-6c48-42c0-bde2-a3b69d49fe17"
    },
    {
        "author": "仲并",
        "paragraphs": [
            "带砺元勋后，熊罴吉梦初。",
            "祥烟辉户牖，喜色动门闾。",
            "丙魏功行致，韦平庆有余。",
            "愿言椿算远，二十考中书。"
        ],
        "title": "韩侍郎  其一",
        "id": "d4f940c2-ab42-4441-b9be-0e52613ee8b7"
    },
    {
        "author": "仲并",
        "paragraphs": [
            "社稷中兴际，朝廷忆老成。",
            "我公传祖烈，美誉冠时评。",
            "相业光三世，官联且贰卿。",
            "宸心方眷倚，行庆秉钧衡。"
        ],
        "title": "韩侍郎  其二",
        "id": "e2cf3693-0aaa-4835-bcb7-d18ff536dca0"
    },
    {
        "author": "仲并",
        "paragraphs": [
            "白发倦场屋，一官初自娱。",
            "幡然挂章绂，遽作卧江湖。",
            "耆旧添佳传，都门续故图。",
            "会当垂不朽，名与惠山俱。"
        ],
        "title": "送致政节推朱子发归无锡二首  其一",
        "id": "1316afae-6352-4b3f-8a9f-3922f1de6476"
    },
    {
        "author": "仲并",
        "paragraphs": [
            "鸡栖朱伯厚，来叶尚多贤。",
            "吏案尽纷若，心田正坦然。",
            "林泉谁共乐，衣钵子能传。",
            "会有蒲轮到，朝烟夕霭边。"
        ],
        "title": "送致政节推朱子发归无锡二首  其二",
        "id": "6b34a7d5-d6fa-4438-a7cb-a07719ef29b4"
    },
    {
        "author": "仲并",
        "paragraphs": [
            "闾里推耆德，门庭只故居。",
            "绮罗看富室，丹碧衒新庐。",
            "润屋宝非璧，满车家有书。",
            "功名宜岁晚，带玉缀金鱼。"
        ],
        "title": "送泉州周尚书  其一",
        "id": "e605b33f-d5e8-44c2-90ca-585611781bd2"
    },
    {
        "author": "仲并",
        "paragraphs": [
            "常若侍君侧，宁论去几程。",
            "政须怀宿望，宁得殿名城。",
            "执手欲何语，谀公恐不情。",
            "斯民艰食甚，第一劝春耕。"
        ],
        "title": "送泉州周尚书  其二",
        "id": "4c53ead3-190b-4be0-81e2-4eca51192fab"
    },
    {
        "author": "仲并",
        "paragraphs": [
            "得誉今铨筦，飞声自谏垣。",
            "久知蒙帝可，不敢丧吾存。",
            "切切道涂喜，勤勤指顾言。",
            "我公今气貌，犹是旧攀辕。"
        ],
        "title": "送泉州周尚书  其三",
        "id": "6ec8bfc7-aa5a-4960-9fb2-8b4895ab76f1"
    },
    {
        "author": "仲并",
        "paragraphs": [
            "别公今夜月，恰可一庭方。",
            "勇往先过建，徐行不到漳。",
            "同时三郡乐，指日四时康。",
            "胜地岂云远，吾当騑乘黄。"
        ],
        "title": "送泉州周尚书  其四",
        "id": "64313707-92d1-46ff-81b4-ba996a78a236"
    },
    {
        "author": "仲并",
        "paragraphs": [
            "身外从纷若，胸中固卓然。",
            "险夷唯故步，舒卷只遗编。",
            "锦绣文千段，珠玑诗几联。",
            "我公今愈健，笔力敌中年。"
        ],
        "title": "送泉州周尚书  其五",
        "id": "47999090-b06a-472f-b39a-44eabe2f4f13"
    },
    {
        "author": "仲并",
        "paragraphs": [
            "臭味张公子，生涯类我贫。",
            "又为两乡梦，看即一朝绅。",
            "洗眼千巖秀，抽身肥马尘。",
            "他年乘夜雪，从子剡溪滨。"
        ],
        "title": "送张持国省干归山阴三首  其一",
        "id": "e2bcd15c-f7a6-4223-ac12-abba08f8add2"
    },
    {
        "author": "仲并",
        "paragraphs": [
            "稠众相从地，无言意已倾。",
            "余方厌藜藿，子肯扣柴荆。",
            "短棹起归暮，长亭如别情。",
            "回头听羌管，拍拍唤愁生。"
        ],
        "title": "送张持国省干归山阴三首  其二",
        "id": "436468d4-074b-41c3-8152-9fe2e8da281a"
    },
    {
        "author": "仲并",
        "paragraphs": [
            "埋轮贤使者，重席老先生。",
            "一别遽多岁，相望无几程。",
            "到家乘暇日，为我话深情。",
            "欲冩相思语，昏花字不成。"
        ],
        "title": "送张持国省干归山阴三首  其三",
        "id": "77528568-97c8-4140-982b-9a05709ef6d7"
    },
    {
        "author": "仲并",
        "paragraphs": [
            "海内声名满，溪头且寓居。",
            "曾来非俗客，亦爱是吾庐。",
            "远道勤为问，平时懒作书。",
            "郡楼闲极目，细看北来鱼。"
        ],
        "title": "送刘大谏赴漳州四首兼寄建州太守赵左司  其一",
        "id": "8e94059d-77a8-4be7-a242-e138d14321ca"
    },
    {
        "author": "仲并",
        "paragraphs": [
            "南国踰千里，西风几十程。",
            "凌寒初引道，投老试专城。",
            "贫贱荷公意，分携如此情。",
            "书来何处问，南浦寄深耕。"
        ],
        "title": "送刘大谏赴漳州四首兼寄建州太守赵左司  其二",
        "id": "a9bafd16-2abe-4490-b531-e576dff837f4"
    },
    {
        "author": "仲并",
        "paragraphs": [
            "胄甲汉中垒，声高昔谏垣。",
            "几年清议在，万事此心存。",
            "临遣再三意，褒嘉数十言。",
            "疾驱公未可，半路趣回辕。"
        ],
        "title": "送刘大谏赴漳州四首兼寄建州太守赵左司  其三",
        "id": "3f777223-c074-4799-9a29-25deace39f87"
    },
    {
        "author": "仲并",
        "paragraphs": [
            "安稳瓯闽路，介居天一方。",
            "双旌谁出守，八郡莫如漳。",
            "日月中天近，风霜去路长。",
            "相知惟白首，端冕拜清光。"
        ],
        "title": "送刘大谏赴漳州四首兼寄建州太守赵左司  其四",
        "id": "b644bab1-f2b1-4e9f-b8df-03f832b63bc3"
    },
    {
        "author": "仲并",
        "paragraphs": [
            "云汉良辰近，秋风一叶初。",
            "祥光连户牖，喜色动门闾。",
            "苹藻仪无间，芝兰庆有余。",
            "仁人宜上寿，不必问瀛居。"
        ],
        "title": "代人上叔母张氏生辰三首  其一",
        "id": "80f9c152-c1da-41b8-a792-d7a06aef4589"
    },
    {
        "author": "仲并",
        "paragraphs": [
            "仙阀流芳远，吾门袭庆长。",
            "萱堂今寿考，枢府昔辉光。",
            "玉树诸郎秀，金花宠命昌。",
            "欲知椿算久，辟谷有家方。"
        ],
        "title": "代人上叔母张氏生辰三首  其二",
        "id": "77ffbf69-f132-4194-bb33-db0a89b9d5a9"
    },
    {
        "author": "仲并",
        "paragraphs": [
            "忆昔观光际，温颜获屡亲。",
            "奖提烦叔父，驽蹇负前人。",
            "幸会逢今日，飘飖愧此身。",
            "捧觞陪子姪，深觉仲容贫。"
        ],
        "title": "代人上叔母张氏生辰三首  其三",
        "id": "0d97a2b3-4269-4483-a4db-c6d29c44cc9d"
    },
    {
        "author": "仲并",
        "paragraphs": [
            "落花如雪鬓如霜，醉把花看益自伤。",
            "少日为名多检束，长年无兴可颠狂。",
            "四时轮转春常少，百刻支分夜苦长。",
            "何事同生壬子岁，老于崔丈及刘郎。"
        ],
        "title": "花前有感兼呈崔相公刘郎中",
        "id": "8d470594-2746-4bd8-9ccd-a56d0b77b823"
    },
    {
        "author": "仲并",
        "paragraphs": [
            "新晴不受短篷遮，系缆持觞一太嗟。",
            "柳岸萧条难驻客，茅簷安稳不如家。",
            "百年有几欲华发，今日无多已暮鸦。",
            "五世乡关泽未斩，欲归心折雁行斜。"
        ],
        "title": "日暮系舟",
        "id": "0d5bf950-c8d9-4b4b-8fae-aae4a10a9629"
    },
    {
        "author": "仲并",
        "paragraphs": [
            "照人明月故应圆，露冷风清八月天。",
            "且看惊鸾呈妙舞，却愁落雁怯虚弦。",
            "裙裾老去真聊尔，色笑公当一粲然。",
            "小院不妨今夜雨，人间那有两婵娟。"
        ],
        "title": "中秋不见月",
        "id": "4f09af79-89e8-488d-bd50-fcf23ea11e12"
    },
    {
        "author": "仲并",
        "paragraphs": [
            "好上清班冠紫宸，抽身便作最闲身。",
            "疏梅茂竹几多目，曲槛方池随处春。",
            "两两脊令听自好，重重华萼见长新。",
            "灵椿一树婆娑甚，稳覆家庭四老人。"
        ],
        "title": "四老堂诗  其一",
        "id": "c6190d52-252c-498f-aeb8-fc6fa0087276"
    },
    {
        "author": "仲并",
        "paragraphs": [
            "便胜从来三戟门，良金如友玉如昆。",
            "天边鸿雁空千里，堂上壎箎共一樽。",
            "自昔披榛扶社稷，几人衣锦向邱园。",
            "商山曾为留侯起，来作侯家异世孙。"
        ],
        "title": "四老堂诗  其二",
        "id": "bc5228fc-5a51-4854-a9e9-a43ad8c40e97"
    },
    {
        "author": "仲并",
        "paragraphs": [
            "剩引桂枝丛小山，鹜行姑去自余闲。",
            "人怀昆玉未当价，花与莱衣相映斑。",
            "佳树非烟晓葱鬰，幽泉不雨夜潺湲。",
            "顿移巖壑山阴道，竞秀争流一席间。"
        ],
        "title": "题赵有翼丛桂小山",
        "id": "f1d16374-0857-4573-b446-a9e927b785e8"
    },
    {
        "author": "仲并",
        "paragraphs": [
            "高人心迹喜双清，旷远幽亭谁与名。",
            "簷外落花仍落絮，坐中倾国与倾城。",
            "松声传壑风初急，帆影飘空浪未平。",
            "不尽樽中今日醉，匆匆轻去得无情。"
        ],
        "title": "题吴氏旷远亭",
        "id": "b32d5915-5f08-4392-8e69-27a500ce35ef"
    },
    {
        "author": "仲并",
        "paragraphs": [
            "坐客一时人物换，此山海内旧知名。",
            "华筵为我歌金缕，深院有人来石城。",
            "酒浪满浮春浪碧，眉峰浅画晚峰平。",
            "日斜柁转各回首，松竹绕溪知此情。"
        ],
        "title": "后数年登旷远亭用前韵再赋",
        "id": "e88c028c-fa15-4233-aecd-3e35c6b29a94"
    },
    {
        "author": "仲并",
        "paragraphs": [
            "槐柳参差覆地阴，薰风院落日沉沉。",
            "酒余不觉愁何在，花底直疑春可寻。",
            "江水无情犹北渡，淮岑相对漫南音。",
            "凭高最动归与念，卧听疏蝉出晚林。"
        ],
        "title": "和马丈游刘园",
        "id": "48fab041-11c5-445c-9bb4-af89e143807e"
    },
    {
        "author": "仲并",
        "paragraphs": [
            "黄绸被底衙声罢，永日庭闲讼不譁。",
            "案上琴书延好客，江头风月杂渔家。",
            "尚看叶令余波在，正索骚人秀句夸。",
            "闻道芙蕖红万朵，遥知不减浣溪花。"
        ],
        "title": "李彦平寄题静海吏隠堂二诗甚佳因赋一篇",
        "id": "cc5198e9-6c82-4b09-98d3-f1dcf603a654"
    },
    {
        "author": "仲并",
        "paragraphs": [
            "绮繻不复尚骄奢，经始菟裘谢物华。",
            "户外韦衣真隠者，屏间孔雀尚豪家。",
            "几年汗简编梼杌，晚岁薰炉负辟邪。",
            "谁谓吾庐还有幸，卜邻归路不相赊。"
        ],
        "title": "题李德邵蘗庵  其一",
        "id": "4e392f4c-affd-4756-93c4-49b3cb4883c8"
    },
    {
        "author": "仲并",
        "paragraphs": [
            "怀抱如公政自嘉，衡门那复念京华。",
            "壮年底事已将老，作戏逢场新有家。",
            "此去车书应万里，似闻廊庙屏羣邪。",
            "时平尤頼安戎策，未合幽栖去国赊。"
        ],
        "title": "题李德邵蘗庵  其二",
        "id": "978380c4-346a-46dd-84b3-dad729f20cf0"
    },
    {
        "author": "仲并",
        "paragraphs": [
            "草草茅簷俭异奢，坐观物态尽空华。",
            "放怀近欲轻千户，排难何当念两家。",
            "壮岁我今成传癖，清时君勿病官邪。",
            "他年政恐从名宦，回首菟裘恨太赊。"
        ],
        "title": "再呈德邵",
        "id": "c900ef2e-8dce-429b-b034-ec319197d065"
    },
    {
        "author": "仲并",
        "paragraphs": [
            "环堤风涨雨溪深，半岭云飞一院阴。",
            "三径定回俗士驾，百年今见故人心。",
            "时危天地烽尘满，岁晚江湖客病侵。",
            "他日青云各回首，向来黄阁子知音。"
        ],
        "title": "祝子权见寄时欲卜居合溪飞云寺",
        "id": "d9bb1cfb-52b7-4cbf-a10c-f37145d64d4a"
    },
    {
        "author": "仲并",
        "paragraphs": [
            "公皆车马城南去，我向西郊漾小舟。",
            "人事好乖各回首，吾年如此喜乘流。",
            "金兰六客稀时见，珠玉一篇无句酬。",
            "却数竹林犹少在，不妨著我伯伦刘。"
        ],
        "title": "李孝叔赵有翼赵存中黄子登沈正卿曾同季有观梅道场之约仆偶过西山不得陪六客之末归读众作因继韵",
        "id": "0c816c68-7251-4821-a44a-cdd6188f1e3b"
    },
    {
        "author": "仲并",
        "paragraphs": [
            "一笑相逢水一涯，近簷犹记旧相知。",
            "似矜冰玉非凡骨，终倚雪霜开好枝。",
            "新绿成阴无几日，微酸著子亦同时。",
            "诸公忍袖和羹手，空赋西湖处士诗。"
        ],
        "tags": [
            "西湖"
        ],
        "title": "和沈正卿诸公西湖赏梅",
        "id": "5d61c8be-542c-436c-8b64-801e3f50980f"
    },
    {
        "author": "仲并",
        "paragraphs": [
            "百花看尽不如梅，故作凌寒殿后开。",
            "照水怜生匀粉处，隔帘抵死透香来。",
            "未令寄陇音尘断，能觅巡簷句法回。",
            "羞杀漫山桃李树，枉教春力费镌裁。"
        ],
        "title": "和耿时举梅雪二首  其一",
        "id": "701ae513-4924-40b2-b437-7b27abf77111"
    },
    {
        "author": "仲并",
        "paragraphs": [
            "点酥娇面试初芳，琢句真须琢玉郎。",
            "聊与一枝论雅素，未须千叶间轻黄。",
            "斜簪髻畔随人好，满覆樽前借客香。",
            "谁引角声人未寝，落梅声里看晨粧。"
        ],
        "title": "和耿时举梅雪二首  其二",
        "id": "f98d37f1-ef30-423f-9bfc-2c0b6fc9c601"
    },
    {
        "author": "仲并",
        "paragraphs": [
            "住家却学浮家样，横截江湖叠浪中。",
            "漫说三高无起日，孰知千古可同风。",
            "长林蒙雾行平远，层榭攀云语半空。",
            "隄上系舟何限意，匆匆著句未全工。"
        ],
        "title": "舟过吴江谒臞庵翁少留为赋二诗  其一",
        "id": "2d26ec92-a166-4550-b9cd-b8b2a4bf3b90"
    },
    {
        "author": "仲并",
        "paragraphs": [
            "明明窗色极知晚，隔岸喧阗祇掩关。",
            "上下亭台烟雨外，参差花竹水云间。",
            "从多莫剪东南柳，胜绝新增西北山。",
            "客路十年辛苦里，也容一日及公闲。"
        ],
        "title": "舟过吴江谒臞庵翁少留为赋二诗  其二",
        "id": "8bd2743e-e540-403e-9a46-77c48aa057b7"
    },
    {
        "author": "仲并",
        "paragraphs": [
            "相业兵韬材总堪，君王喜与阿戎谈。",
            "枢机旋转斗垂北，殿阁邃清风自南。",
            "主圣端如干用九，公归当待汉登三。",
            "史家莫比唐房杜，大似商宗旧学甘。"
        ],
        "title": "陪王枢密饭坐间示新诗因次其韵",
        "id": "ff73b5a1-7be3-4792-8f0e-4b3f44fbb356"
    },
    {
        "author": "仲并",
        "paragraphs": [
            "树犹如此我何堪，頼有随斋可剧谈。",
            "少日声称满中外，几年词采秀东南。",
            "诗坛欲借背城一，材馆均蒙吐哺三。",
            "每见匆匆又分去，与公交淡不须甘。"
        ],
        "title": "用前韵别寄耿时举二首  其一",
        "id": "19ee19a3-3c9c-4079-9140-f28437cc103c"
    },
    {
        "author": "仲并",
        "paragraphs": [
            "方兄于我一无堪，闭户休休口不谈。",
            "忆昔茅簷差傍北，望公花坞恰平南。",
            "高歌频举巨觥一，佳唱如闻小雅三。",
            "投分素深贫酷似，相期同苦亦同甘。"
        ],
        "title": "用前韵别寄耿时举二首  其二",
        "id": "71a33b5d-474a-4449-a0c4-98a824df5e5d"
    },
    {
        "author": "仲并",
        "paragraphs": [
            "晚来无计障风饕，美酒十千价未高。",
            "成败两奁供夜战，醉醒一斗付春醪。",
            "流杯指日重修禊，琢句如公可命骚。",
            "多谢故人乐宾客，清欢十倍胜绨袍。"
        ],
        "title": "沈国录席上用赵监丞韵  其一",
        "id": "178298fc-89ef-414f-9add-d9eac0ced088"
    },
    {
        "author": "仲并",
        "paragraphs": [
            "杯觞尽醉老仍饕，似觉胡床步步高。",
            "深院清香非柏子，公家重酝胜松醪。",
            "不须捧斚歌吴曲，看即挥毫继楚骚。",
            "未尽余春早归去，谈经当复慰青袍。"
        ],
        "title": "沈国录席上用赵监丞韵  其二",
        "id": "3375b7bb-cb90-4b2f-9004-d7d32b7f810b"
    },
    {
        "author": "仲并",
        "paragraphs": [
            "柳州老去腹宁饕，但喜衡阳纸价高。",
            "乍暖风光如扑絮，相欢人意似投醪。",
            "家留溪上久漂泊，信断淮南非驿骚。",
            "风浴舞雩那可缓，春衣替尽御寒袍。"
        ],
        "title": "翌日早起再用昨夕韵呈二丈",
        "id": "0561bf4e-eb4d-460a-9216-cf1a90f2e772"
    },
    {
        "author": "仲并",
        "paragraphs": [
            "鹤氅偏宜鹤发翁，戏挼筇杖与儿同。",
            "梅梢弄影半窗玉，柳径吹绵三月风。",
            "拥户且眠窗未晚，泛舟何向水如空。",
            "阳春便逐新诗到，不待葭灰落嶰筒。"
        ],
        "title": "对雪用曾丈韵呈徐丈",
        "id": "c2223f71-8ead-4d39-85e4-a262e165b079"
    },
    {
        "author": "仲并",
        "paragraphs": [
            "廼翁儒学似文翁，韵句天然无异同。",
            "社稷堂堂推故相，家庭挺挺见遗风。",
            "词场已擅千军敌，诗律仍惊万马空。",
            "愿报琼瑶无好语，朝来浑欲达空筒。"
        ],
        "title": "再用前韵答徐圣可  其一",
        "id": "e1187043-a0ec-4d0b-ab65-5f70ac3a2228"
    },
    {
        "author": "仲并",
        "paragraphs": [
            "公方绿发我成翁，犹喜芝兰臭味同。",
            "雅奏黄钟仍大吕，旷怀明月与清风。",
            "共高卞璧连城价，肯使衡茅四壁空。",
            "所望苕溪分一曲，邮签日日溯归筒。"
        ],
        "title": "再用前韵答徐圣可  其二",
        "id": "d497f7ba-3fdc-4796-8e01-82481cc4af6e"
    },
    {
        "author": "仲并",
        "paragraphs": [
            "旧诗新读更精神，雪里招回未到春。",
            "俗眼骤惊银可粉，天心忍用玉如尘。",
            "漫空柳絮千家到，转眼梅花一夜新。",
            "物象区区劳比拟，申严诗令负前人。"
        ],
        "title": "继韵耿时举寄示往岁梅雪",
        "id": "b86c53eb-70c0-4324-ac63-62927aa2b627"
    },
    {
        "author": "仲并",
        "paragraphs": [
            "春服初成属暮春，舞雩那似霅溪滨。",
            "绕溪箫鼓谁家子，并塞风烟吾故人。",
            "好去定无为客恨，临分犹复念予贫。",
            "驱车跃马平安否，雁断无因消息真。"
        ],
        "title": "怀沈文伯",
        "id": "afab08d7-d2aa-484d-9f37-f873560fac0d"
    },
    {
        "author": "仲并",
        "paragraphs": [
            "不奈飞埃点素衣，惊霜须鬓落全稀。",
            "隔帘初听黄鹂语，举盏那催画鹢归。",
            "就使渊明频日醉，能争伯玉几年非。",
            "持竿欲老长城去，分我临流半坐矶。"
        ],
        "title": "郑倅德兴平江官满有诗见寄次韵以叙老怀惜别之意",
        "id": "a335bf3a-6f58-45e0-b4b3-a46125851c69"
    },
    {
        "author": "仲并",
        "paragraphs": [
            "旧时阡陌荆榛底，十载纵横豺虎羣。",
            "绛帐并游那更得，乌衣羣从断相闻。",
            "尚传是是非非语，翻坐奇奇怪怪文。",
            "谀墓平生吾岂敢，了无一物寿刘君。"
        ],
        "title": "刘干耀绍原昔同里巷以贫见过愧无以副其意辄成四韵为别",
        "id": "f94e1a66-1334-4c86-9f9a-bb27149bed41"
    },
    {
        "author": "仲并",
        "paragraphs": [
            "维舟江口未栖鸦，急趁飞觞一笑譁。",
            "旋喜使君倾皂盖，尽从醉客堕乌纱。",
            "高城不记人分袂，短棹空随月到家。",
            "尚欲趋陪连夜饮，东篱容有后开花。"
        ],
        "title": "归自江阴寄蒋知郡汪签判",
        "id": "0084d5de-7c03-4e6b-a073-28ae1676c6d1"
    },
    {
        "author": "仲并",
        "paragraphs": [
            "凭高休惜举觞频，聊结华严数面亲。",
            "筇杖止堪扶倦客，蒲团仍得憩闲身。",
            "雪霜侵鬓叵禁老，梅柳迎人俱欲春。",
            "后日重来应更好，南山排立画簷新。"
        ],
        "title": "和孟峤之诸公游虎邱一首",
        "id": "57fdded6-510a-476f-bac2-6aee7cbe6858"
    },
    {
        "author": "仲并",
        "paragraphs": [
            "剩喜今年琢句频，仍闻灯火夜相亲。",
            "悬知耸壑昂霄日，不负腰金拖玉身。",
            "攻苦诗书如白屋，加鞭辞藻正青春。",
            "古来孟氏好兄弟，余韵未忘今转新。"
        ],
        "title": "用前韵奉寄孟峤之",
        "id": "d124e9a5-ae24-4008-aae2-5da6629337ba"
    },
    {
        "author": "仲并",
        "paragraphs": [
            "勋业毋庸揽镜频，空余白发向人亲。",
            "未论骨相无三甲，细数年华有六身。",
            "泉石相看应笑我，萍蓬不定几经春。",
            "尚须勇往趁晴日，竹外疏梅应斩新。"
        ],
        "title": "再用前韵呈陈得之诸公",
        "id": "a32cbff3-2965-4a1a-9c49-50246c68423a"
    },
    {
        "author": "仲并",
        "paragraphs": [
            "诗人老去倍伤秋，我亦秋来尚黑头。",
            "世事可怜催晚景，皇天未许减羁愁。",
            "不堪败菊愁彭泽，又见寒云饯蓐收。",
            "旋解鹴裘沽一醉，纷纷谈话任封侯。"
        ],
        "title": "呈彦平",
        "id": "3d55f6a9-6209-4b13-93d7-963ed7853332"
    },
    {
        "author": "仲并",
        "paragraphs": [
            "勋业皋夔前后身，门从罗雀厌蹄轮。",
            "旌麾亟解江城守，邱壑苦留廊庙人。",
            "禅观起侵千嶂晓，篇章分与万家春。",
            "要将姓字夸今古，史笔何人似获麟。"
        ],
        "title": "用汪彦章内翰诸公韵二首呈信安  其一",
        "id": "141d2c8a-1038-441c-b257-d1dbfb047c5f"
    },
    {
        "author": "仲并",
        "paragraphs": [
            "王门一岁几经过，客里承颜未厌多。",
            "诗卷心胸倾锦绣，珍庖盘釜荐麟驼。",
            "自惭淮海可怜客，每费江湖无尽波。",
            "玉树芝兰为公喜，庭空千丈影婆娑。"
        ],
        "title": "用汪彦章内翰诸公韵二首呈信安  其二",
        "id": "601bbe7e-a0ad-47ae-bd87-e0a65d1c72e2"
    },
    {
        "author": "仲并",
        "paragraphs": [
            "三径萧然欲就荒，已将身世两兼忘。",
            "纷纭勿用论荣辱，出处真须自弛张。",
            "忆昔少年亲翰墨，与公长日付杯觞。",
            "如今事事俱无用，学道徒能笑子房。"
        ],
        "title": "用方叔韵寄蘗庵老人",
        "id": "2307b21b-083e-4c3a-8a8d-ff4e5318e23a"
    },
    {
        "author": "仲并",
        "paragraphs": [
            "年来疏见惊人句，入手遽回如许春。",
            "几日异科收异士，百年吾道付吾人。",
            "执鞭少也尝求富，击柝老来非为贫。",
            "寄语子云当自贵，儒风元不系周秦。"
        ],
        "title": "和臧陆二祕书",
        "id": "ffc0674a-6d57-4729-bcca-cbf40b132b1c"
    },
    {
        "author": "仲并",
        "paragraphs": [
            "千里能来两郑公，百年英烈尚遗风。",
            "笙歌少让他时胜，犴狱应从到日空。",
            "画戟行程春色里，邮亭离恨雨声中。",
            "不辞远为宗风去，一瓣香缘六一翁。"
        ],
        "title": "送郑公老少卿赴吉州三首  其一",
        "id": "ef9329c7-163f-44ab-ac7c-6a8faa87c77c"
    },
    {
        "author": "仲并",
        "paragraphs": [
            "静掩巖扉定几年，兰陵谣诵似新传。",
            "文如此老仍千骑，恩与州人作二天。",
            "一室萧然余棐几，平生用处只蒲鞭。",
            "琵琶休抹三千指，公到家家自管絃。"
        ],
        "title": "送郑公老少卿赴吉州三首  其二",
        "id": "911f74bf-b574-4501-a90d-15158eb49e61"
    },
    {
        "author": "仲并",
        "paragraphs": [
            "不记江城分袂初，几年东北望门闾。",
            "寒温一纸无非便，忧病千端自作疏。",
            "莫忘折梅寻胜事，悬知视草报初除。",
            "及兹郡舍多闲日，早著山中未了书。"
        ],
        "title": "送郑公老少卿赴吉州三首  其三",
        "id": "4c602b25-8500-43ca-a28a-0f7d6a0ce701"
    },
    {
        "author": "仲并",
        "paragraphs": [
            "老兼贫病怯离羣，细雨邮亭晓送君。",
            "俗韵有谁歌白雪，高标真合致青云。",
            "官居尽日勤篇翰，相业平时饱见闻。",
            "早晚薰风生茂苑，肯来樽酒细论文。"
        ],
        "title": "送高提干暂过行在",
        "id": "087c95a0-a3b7-4032-8a14-ac38f9fca2de"
    },
    {
        "author": "仲并",
        "paragraphs": [
            "昂昂犹想立鸡羣，三夜寒窗叠梦君。",
            "人物芝兰晋王谢，篇章黼黻汉卿云。",
            "飘蓬贱迹谁能记，推毂高风今创闻。",
            "不敢驰书丞相府，何当收拾与斯文。"
        ],
        "title": "再和高提干见寄",
        "id": "6c26b939-5936-415c-b444-f819cc614fad"
    },
    {
        "author": "仲并",
        "paragraphs": [
            "二年环堵頼余波，相和儿童襦袴歌。",
            "还复攀辕逢此日，敢忘推毂意如何。",
            "十行行矣重征霸，三径归欤暂景坡。",
            "旦晚陪公画桥路，共看天远夕阳多。"
        ],
        "title": "送平江守蒋宣卿奉祠归宜兴",
        "id": "72aeeb77-c6a2-4f08-9f79-e151eab32127"
    },
    {
        "author": "仲并",
        "paragraphs": [
            "胸中历历几山川，竹杖芒鞋四十年。",
            "赤手旋为新活计，白头犹作旧因缘。",
            "如如妙境无多事，了了真心不碍禅。",
            "安坐高峰重点检，未须枕石伴云眠。"
        ],
        "title": "送智道者",
        "id": "cf70b8ad-2d55-4f89-b6bc-7dd843f1d8bb"
    },
    {
        "author": "仲并",
        "paragraphs": [
            "颇忆高人相与闲，扁舟谁与趣公还。",
            "杯行欵乃歌声底，客坐参差帆影间。",
            "多病扶携新几杖，平生契好旧湖山。",
            "未容月转各分手，醉语狂吟下碧湾。"
        ],
        "title": "次韵答友人四首  其一",
        "id": "67cf7b26-12a9-47c0-a550-88c0c2896af5"
    },
    {
        "author": "仲并",
        "paragraphs": [
            "久矣忘情岂用闲，已看要起示无还。",
            "自怀白发苍颜客，不堕黄花翠竹间。",
            "顾我分为方外友，如公合上道家山。",
            "暇时及此频相过，城北城南浔几湾。"
        ],
        "title": "次韵答友人四首  其二",
        "id": "a9329fcb-6375-43ee-81fa-88f1fb6c5038"
    },
    {
        "author": "仲并",
        "paragraphs": [
            "晚矣吾身未乞闲，如公尺一合征还。",
            "高标迥立风尘表，秀句喧传字宙间。",
            "谁和阳春仍白雪，我知流水与高山。",
            "归欤已熟他时路，直北龙溪一二湾。"
        ],
        "title": "次韵答友人四首  其三",
        "id": "e6c7642d-6ef1-4b95-b290-67d4b05ac5bf"
    },
    {
        "author": "仲并",
        "paragraphs": [
            "百年未见一人闲，曾是兴嗟唐已还。",
            "遗躅有谁高往古，清风元自振中间。",
            "我惭官薄当投绂，公比吾家已买山。",
            "待得有田归已暮，何当分我一沧湾。"
        ],
        "title": "次韵答友人四首  其四",
        "id": "a5f18496-96e5-4f59-9070-7dd092c46c6d"
    },
    {
        "author": "仲并",
        "paragraphs": [
            "霜余晴日照堤沙，早晚天墀下白麻。",
            "有吏当筵歌湛露，须公满斚泛流霞。",
            "篇章况是万人敌，阀阅相仍百乘家。",
            "落帽何须定重九，探先三日醉黄花。"
        ],
        "title": "上孟郡王生辰三首  其一",
        "id": "10d82922-843f-424b-8f34-bfa32b623c6e"
    },
    {
        "author": "仲并",
        "paragraphs": [
            "先门勋业画图中，又见麒麟第一功。",
            "吹帽龙山前日事，还珠合浦昔人风。",
            "满籝何有简编足，荐牍无心天地公。",
            "谁说维熊契占梦，君王卜处本非熊。"
        ],
        "title": "上孟郡王生辰三首  其二",
        "id": "0acc4c3f-6009-45a9-a249-395ff90bb275"
    },
    {
        "author": "仲并",
        "paragraphs": [
            "月挂微弦天未霜，初筵遽作十分凉。",
            "饱参平日安心法，自是长年却老方。",
            "诏下龙墀思旧德，名标雁塔看诸郎。",
            "慇懃为采瀼潭菊，满泛西风岁岁觞。"
        ],
        "title": "上孟郡王生辰三首  其三",
        "id": "d1461cd8-eec4-417e-bfc9-61948e0a1338"
    },
    {
        "author": "仲并",
        "paragraphs": [
            "祥光昨夜拥冰轮，南国初生瑞世人。",
            "倚马高文追异代，憩棠余爱在斯民。",
            "吟毫剩借江山助，诏墨行颁雨露新。",
            "要识漆园非浪语，传家重看八千春。"
        ],
        "title": "外舅庄子尚生辰  其一",
        "id": "4bfbbac0-a32d-49a8-aee9-eff3cc113bf7"
    },
    {
        "author": "仲并",
        "paragraphs": [
            "家声久矣冠淮东，自喜升堂获拜公。",
            "每看云烟生笔下，故应邱壑满胸中。",
            "祠公此日家山乐，明府他时社稷功。",
            "早晚锋车下吴会，西来犹想及春风。"
        ],
        "title": "外舅庄子尚生辰  其二",
        "id": "f4931f54-5968-4269-8978-6610246fb3c8"
    },
    {
        "author": "仲并",
        "paragraphs": [
            "两州佳誉亚龚黄，琳馆归来道益光。",
            "凛凛松筠非俗韵，诜诜兰玉见余芳。",
            "梅催寒萼春初破，月满冰轮夜未央。",
            "景物渐新人不老，年年于此醉华觞。"
        ],
        "title": "外舅庄子尚生辰  其三",
        "id": "9b3a8527-f1bb-4920-84fd-eef38db10161"
    },
    {
        "author": "仲并",
        "paragraphs": [
            "画戟从来瑞霭浮，顿回春意到南州。",
            "占熊馈鲤呈祥日，拖玉腰金得志秋。",
            "十载声名天下最，满怀韬畧古人求。",
            "寿觞频举公休惜，明日催归侍邃旒。"
        ],
        "title": "平江太守生辰二首  其一",
        "id": "3dfd9e31-fb2d-4335-92f0-8cb4ae014f32"
    },
    {
        "author": "仲并",
        "paragraphs": [
            "玉笋初辞鹓鹭羣，一麾来此振余芬。",
            "三槐事业他年看，五袴歌谣随处闻。",
            "方丈可量闲日月，泰阶还赴旧风云。",
            "年年东注松江绿，浑欲朝来寿使君。"
        ],
        "title": "平江太守生辰二首  其二",
        "id": "da6dd477-4da5-4e5e-a167-c59556fc1609"
    },
    {
        "author": "仲并",
        "paragraphs": [
            "家住东南最上游，一从束发侍宸旒。",
            "文兼钟阜古今秀，庆与秦淮日夜流。",
            "盛业行刊千琬琰，余威坐折万貔貅。",
            "竚看拜后恩荣异，槐鼎相联鲁与周。"
        ],
        "title": "上枢密生辰  其一",
        "id": "3cda0903-2e3a-4831-ba99-eaaed0e7969d"
    },
    {
        "author": "仲并",
        "paragraphs": [
            "谤焰谗波岂易然，功成方验古无前。",
            "十年险阻忠偿国，万口纷纭诚格天。",
            "已遣烽消边障火，行看贯朽大农钱。",
            "如今闻道持盈业，旦旦开陈黼扆边。"
        ],
        "title": "上枢密生辰  其二",
        "id": "e745fbaf-26f5-4e8a-8aaa-d0c674a69c21"
    },
    {
        "author": "仲并",
        "paragraphs": [
            "儿童犹解仰芬芳，合缀韩门弟子行。",
            "久矣飘蓬疏望履，幸哉拥篲即升堂。",
            "夔龙会合时千载，鸥鹭留连天一方。",
            "遥愿衮衣仍鹤发，年年今日侍君王。"
        ],
        "title": "上枢密生辰  其三",
        "id": "3739c72e-61b6-4560-9af6-015c7bb2ee46"
    },
    {
        "author": "仲并",
        "paragraphs": [
            "秋山淡墨写千峰，辉映门阑气象中。",
            "瑞霭亦知人意喜，华觞宁惜醉颜红。",
            "庄椿此去几千岁，汉阁他时第一功。",
            "试问溪头闲草木，公来无日不春风。"
        ],
        "title": "胡枢密生辰  其一",
        "id": "32c2134a-d7e9-4085-a12f-709b04a16bad"
    },
    {
        "author": "仲并",
        "paragraphs": [
            "借箸从容汉子房，平生书奏几封囊。",
            "少辞天上风云会，便觉壶中岁月长。",
            "调鼎望公非一日，草玄与我见诸郎。",
            "云何整顿干坤手，漫隔三年鹓鹭行。"
        ],
        "title": "胡枢密生辰  其二",
        "id": "9b264a8f-30fa-4752-9cb3-32a789bec27f"
    },
    {
        "author": "仲并",
        "paragraphs": [
            "往岁声驰淮海滨，曾歌紫绶照青春。",
            "光华万里古无辈，献纳三朝国有人。",
            "剩约横山供胜事，细凭芳醑寿斯辰。",
            "百年黄合身犹健，重看归来一幅巾。"
        ],
        "title": "胡枢密生辰  其三",
        "id": "7e773db0-e2ec-4ef2-acf4-cc909c0ca703"
    },
    {
        "author": "仲并",
        "paragraphs": [
            "持橐朝端誉有光，垂弧门左昼初长。",
            "功名唾手囊中物，药石关心肘后方。",
            "公念承流当振廪，人歌难老竞持觞。",
            "寿筵一举松江渌，便趁追锋侍帝旁。"
        ],
        "title": "上平江李侍郎生辰  其一",
        "id": "1aa47760-7c99-4bdf-a2f3-8384d8086c5c"
    },
    {
        "author": "仲并",
        "paragraphs": [
            "昔襦今袴雄藩守，佩玉峩冠近侍臣。",
            "十万人家等蒙润，三千风月政当仁。",
            "仙姿照坐桃如许，冷艳当簷梅一新。",
            "愿比秦淮与钟阜，鬰葱佳气自长春。"
        ],
        "title": "上平江李侍郎生辰  其二",
        "id": "20a2ab82-0081-425d-9fca-15c33f172e75"
    },
    {
        "author": "仲并",
        "paragraphs": [
            "盛世还生瑞世人，东风屈指岁华新。",
            "祥烟不断千山晓，爱日无边万国春。",
            "鸣玉珥貂扶紫极，櫜弓偃革转洪钧。",
            "我民非敢私为寿，永作堂堂社稷臣。"
        ],
        "title": "代人上师垣生辰  其一",
        "id": "6902c10b-ec5e-40d9-80d3-3abe5f5c2635"
    },
    {
        "author": "仲并",
        "paragraphs": [
            "直把孤忠动帝聪，平生房杜不言功。",
            "冲霄鸾凤谋谟合，遮道豺狼党与空。",
            "韬畧暇时谈笑里，勋名他日画图中。",
            "中书未数汾阳考，万有千年似鲁公。"
        ],
        "title": "代人上师垣生辰  其二",
        "id": "9e634932-a675-4d53-8fab-3ba2ebc8949d"
    },
    {
        "author": "仲并",
        "paragraphs": [
            "清风孤映紫宸班，平立伊周伯仲间。",
            "几岁苦心扶国步，今年喜色到天颜。",
            "羽书已静淮西报，翟辂初从塞北还。",
            "式廓中原断无事，从容廊庙有余闲。"
        ],
        "title": "代人上师垣生辰  其三",
        "id": "e3b9c1a8-b4a6-455f-94ad-ab2df98deca9"
    },
    {
        "author": "仲并",
        "paragraphs": [
            "已闻鼙鼓静边陲，初见丝纶宠帝师。",
            "寰宇一新周礼乐，广庭重用汉威仪。",
            "江南江北无他事，春后春前更此时。",
            "举盏上公千岁寿，赓歌永赞舜无为。"
        ],
        "title": "代人上师垣生辰  其四",
        "id": "b5854536-b536-4a8d-b74c-76d1567bdef5"
    },
    {
        "author": "仲并",
        "paragraphs": [
            "日日衣冠金马门，有谁出力正干坤。",
            "来归季子国人喜，终藉叔孙皇帝尊。",
            "凤沼真成逢旦暮，龙楼今得问晨昏。",
            "欲知余庆来何似，带砺山河永永存。"
        ],
        "title": "代人上师垣生辰  其五",
        "id": "3fb12af3-4753-4ac1-ba1f-f3f2dd6ba5a8"
    },
    {
        "author": "仲并",
        "paragraphs": [
            "冠豸英风传至今，于时早已望商霖。",
            "挂帆鲸浪朝天日，借箸龙墀许国心。",
            "帝渥洊颁廉陛远，边声初断塞垣深。",
            "不须更诵烝民句，处处儿童尽好音。"
        ],
        "title": "代人上师垣生辰  其六",
        "id": "dfc2ef4b-827a-465b-a10e-316fab5720cc"
    },
    {
        "author": "仲并",
        "paragraphs": [
            "不用天河洗甲兵，只凭直道致升平。",
            "三王事业贤臣主，一代师儒难弟兄。",
            "屡薄赋徭民鼓舞，尽除氛翳国清明。",
            "休将前古论今日，万古无人敢抗衡。"
        ],
        "title": "代人上师垣生辰  其七",
        "id": "dfc990b1-cd56-45bd-9445-058d5d3c5f00"
    },
    {
        "author": "仲并",
        "paragraphs": [
            "曾听尊前世彩歌，喜闻烟袖舞婆娑。",
            "名驹汗血得夷路，老柏凌霜只旧柯。",
            "桃李盛时随地有，芝兰生处近人多。",
            "春风二月年年事，莫问灵椿岁几何。"
        ],
        "title": "廖成伯奉议生辰",
        "id": "5f683303-089a-47a0-93dc-6b98ef935d13"
    },
    {
        "author": "仲并",
        "paragraphs": [
            "东井遥观盾日升，南风犹入舜絃鸣。",
            "鹏程九万岂终息，椿岁八千方再荣。",
            "平世功名期凤鸟，一时文采应长庚。",
            "浮瓜沉李年年事，稽首弧南一点明。"
        ],
        "title": "提举生辰",
        "id": "180fcc69-33da-4fea-8995-b7cb373cd04c"
    },
    {
        "author": "仲并",
        "paragraphs": [
            "北固楼前万顷秋，月明风定大江流。",
            "从来此地多英杰，果有奇才副简求。",
            "秀气一天开夜色，威名千里驾潮头。",
            "山川长在人难老，应抱文章入相周。"
        ],
        "title": "俞宪生辰代庞几先作  其一",
        "id": "ab35b9b7-f973-4dbf-8c97-6c3a4f66cab6"
    },
    {
        "author": "仲并",
        "paragraphs": [
            "淮南持斧功成后，瓯粤乘轺喜暂临。",
            "使者英标衣蹙绣，近臣新渥带横金。",
            "三山气入中秋好，八郡香焚晓雾深。",
            "已为黎元开寿域，可无椿岁慰人心。"
        ],
        "title": "俞宪生辰代庞几先作  其二",
        "id": "6b389bc3-9e12-42e5-afe3-e4b5b99398d5"
    },
    {
        "author": "仲并",
        "paragraphs": [
            "相门苗裔正诜诜，长庆风流几百春。",
            "吉梦忽随秋日晓，祥光常对月华新。",
            "翰林大笔高前古，玉树诸郎霭后尘。",
            "何假捧觞勤颂祝，由来寿考属仁人。"
        ],
        "title": "白氏夫人生日二首  其一",
        "id": "d568aae5-d661-4b47-bf7d-7f147660a961"
    },
    {
        "author": "仲并",
        "paragraphs": [
            "断机久已传家训，采藻端然继国风。",
            "庭院炉烟春蔼蔼，门阑瑞气晓葱葱。",
            "遐龄愿效三桃实，拜寿何辞百盏空。",
            "自幸晚为门下士，余波应许丐奇穷。"
        ],
        "title": "白氏夫人生日二首  其二",
        "id": "56453467-c800-46f3-af10-d132d2882857"
    },
    {
        "author": "仲并",
        "paragraphs": [
            "列宿东南夜有辉，门弧此际诞英奇。",
            "晏婴俭德人皆仰，召虎中兴日可期。",
            "名誉雅为天下望，孤忠自结圣君知。",
            "大椿会见千年算，应许惊乌托一枝。"
        ],
        "title": "代同舍上黄相生辰三首  其一",
        "id": "041f7fa4-6db7-4d35-b79d-b17f25350b08"
    },
    {
        "author": "仲并",
        "paragraphs": [
            "籍甚声华振九州，龙名未许颍川优。",
            "两年鈇钺扶黄屋，一品星躔尚黑头。",
            "烜赫朝班联棣萼，张皇军势拥貔貅。",
            "自惭东合叨甄录，愿向清时与国谋。"
        ],
        "title": "代同舍上黄相生辰三首  其二",
        "id": "9fe7c64d-2bef-4ff4-a197-6e1cd04f0f2d"
    },
    {
        "author": "仲并",
        "paragraphs": [
            "五月天恩解网罗，四方举首愿时和。",
            "我公寰海甘霖望，今日门阑瑞气多。",
            "已幸羁穷蒙庇頼，竚看谈笑却干戈。",
            "汾阳二十中书考，他日遥知数倍过。"
        ],
        "title": "代同舍上黄相生辰三首  其三",
        "id": "0a8690d5-28e4-4d7d-8f38-e7cb486dafca"
    },
    {
        "author": "仲并",
        "paragraphs": [
            "士仰韩门重，身高谢傅班。",
            "文看辉北斗，人望起东山。",
            "绛灌庸奴尔，皋夔伯仲间。",
            "自天芝检下，指日衮衣还。",
            "片语鸣丹凤，羣争息左蛮。",
            "时虽容下客，胜处一窥斑。"
        ],
        "title": "用孙仲益尚书韵二首呈孟信安  其一",
        "id": "16784192-e4df-40c8-ba5e-54b2bd9b34ac"
    },
    {
        "author": "仲并",
        "paragraphs": [
            "慷慨安周鼎，从容却郢兵。",
            "驰心子牟阙，袖手阖闾城。",
            "前箸陈天陛，先声震敌营。",
            "寰区望弥切，枢筦寄非轻。",
            "行有丝纶诏，宁终鸥鹭盟。",
            "一舒经世策，遐迩颂升平。"
        ],
        "title": "用孙仲益尚书韵二首呈孟信安  其二",
        "id": "8c433770-1fef-4d35-b134-aaae8c8c3d3f"
    },
    {
        "author": "仲并",
        "paragraphs": [
            "象纬祥光动，门弧瑞气盈。",
            "小阳春在序，几望月偏明。",
            "他日三千牍，清时九万程。",
            "名因使粤重，功自备吴成。",
            "伟量溟波阔，奇词锦段呈。",
            "褒扬看唾玉，轻重倚提衡。",
            "松柏真难老，芝兰足后生。",
            "笋班行趣召，金带已先横。",
            "内史言何美，尚书心自清。",
            "祇应南北相，重振旧家声。"
        ],
        "title": "郑漕生辰",
        "id": "5f1eca53-9124-4528-921f-12ba373e131c"
    },
    {
        "author": "仲并",
        "paragraphs": [
            "气转初寒候，祥开既望辰。",
            "应时来鸑鷟，占梦获麒麟。",
            "盛德圭无玷，高才竹有筠。",
            "胸襟藏巨壑，人物妙洪钧。",
            "使者光华远，朝廷宠数新。",
            "鹏程九万里，椿干八千春。",
            "鼎鼐虚前席，风云即要津。",
            "黑头纡衮绣，天意在斯民。"
        ],
        "title": "唐大夫生辰",
        "id": "a2e8cbd9-ce80-4e2c-b7f2-d5008e728d5e"
    },
    {
        "author": "仲并",
        "paragraphs": [
            "六管阳初复，前宵月尚圆。",
            "长庚俄梦李，崧岳故兴宣。",
            "国使新恩数，忠臣夙眷偏。",
            "节龙开远目，衣绣耸华年。",
            "日月声名起，风雷号令传。",
            "自应威动岳，曾是力回天。",
            "相国关中粟，尚书地上钱。",
            "委藏淹府库，飞挽乱车船。",
            "南獠元归地，西方正拓边。",
            "定知新将饱，尤頼我公贤。",
            "赫赫兰台旧，飘飘凤沼仙。",
            "终焉还魏阙，聊尔驻荆川。",
            "曲学联珠履，非才污彩牋。",
            "千秋期鹤寿，万里附鹏鶱。"
        ],
        "title": "陈漕生辰代杨文作",
        "id": "2e8944ba-8f7e-46de-afcd-12783a4d607e"
    },
    {
        "author": "仲并",
        "paragraphs": [
            "象纬祥光动，门弧瑞气缠。",
            "秋来孤鹤健，霜近古松坚。",
            "邻境兵戈尽，新恩雨露偏。",
            "轺车犹问俗，宝带独优贤。",
            "投笔男儿志，封侯烈士年。",
            "老成端可恃，终冀勒燕然。"
        ],
        "title": "耿宪生辰",
        "id": "e7109fda-93d4-4d9c-9cac-db07b7b6a83f"
    },
    {
        "author": "仲并",
        "paragraphs": [
            "嵚岑何处峯，来伴萧疏竹。",
            "悠然方丈间，寄此千里目。"
        ],
        "title": "对竹",
        "id": "727c08c7-63d6-4a8c-bf63-465c803408a5"
    },
    {
        "author": "仲并",
        "paragraphs": [
            "峯间碧琅玕，清风五月寒。",
            "欲题无好语，支枕卷帘看。"
        ],
        "title": "假山",
        "id": "9d96731f-8097-4be8-b2c1-d50db03ed8aa"
    },
    {
        "author": "仲并",
        "paragraphs": [
            "十载钱塘云汉间，江声梦里听潺湲。",
            "他山纵染千寻碧，不似西湖一带山。"
        ],
        "tags": [
            "西湖"
        ],
        "title": "官满趋朝留滞吴门即事书怀十首  其一",
        "id": "e32e0f36-db1f-455d-8e99-98ee2b7bb472"
    },
    {
        "author": "仲并",
        "paragraphs": [
            "水边梅柳倍精神，总趁晴天作好春。",
            "多谢东君惜花意，不教风雨废芳辰。"
        ],
        "title": "官满趋朝留滞吴门即事书怀十首  其二",
        "id": "fe817df6-ad40-46fa-9a26-ce7b6c0fefe5"
    },
    {
        "author": "仲并",
        "paragraphs": [
            "小楼嶻嶭乱山横，独倚朱栏度晚晴。",
            "忽听如簧语音好，祗缘高处最宜鶑。"
        ],
        "title": "官满趋朝留滞吴门即事书怀十首  其三",
        "id": "802cda68-1654-4307-81f5-1ebc7b00b1aa"
    },
    {
        "author": "仲并",
        "paragraphs": [
            "枉费花工著意催，漫山桃李总非材。",
            "要令千古芬香在，能作和羹自有梅。"
        ],
        "title": "官满趋朝留滞吴门即事书怀十首  其四",
        "id": "9ce10dd1-9f5f-4fcc-8b60-ea26119a2f0d"
    },
    {
        "author": "仲并",
        "paragraphs": [
            "花径风来百样香，卷帘春水绿池塘。",
            "如今万事销磨尽，四卷楞伽味最长。"
        ],
        "title": "官满趋朝留滞吴门即事书怀十首  其五",
        "id": "418d1062-5028-44f7-8a77-57fe939e3cf8"
    },
    {
        "author": "仲并",
        "paragraphs": [
            "春服何当咏舞雩，凤池今是鲁真儒。",
            "向令未解边城戍，能对东风一笑无。"
        ],
        "title": "官满趋朝留滞吴门即事书怀十首  其六",
        "id": "7c0b60b2-5aea-448c-b1f6-84870dfce36b"
    },
    {
        "author": "仲并",
        "paragraphs": [
            "锦带吴钩轻薄儿，三三五五竞花时。",
            "太平乐事从谁得，费尽经纶尔不知。"
        ],
        "title": "官满趋朝留滞吴门即事书怀十首  其七",
        "id": "79dcecd3-5451-4e68-89b0-a28e6c4b2aa1"
    },
    {
        "author": "仲并",
        "paragraphs": [
            "门外烟花看不厌，东风故为客开帘。",
            "如今乐极思畴昔，长是春深未解严。"
        ],
        "title": "官满趋朝留滞吴门即事书怀十首  其八",
        "id": "ef59e591-139f-4a3b-9d08-1a82fb865a93"
    },
    {
        "author": "仲并",
        "paragraphs": [
            "燕羽差池何处归，衔恩春傍主人飞。",
            "定须借与一巢稳，十载飘零事事非。"
        ],
        "title": "官满趋朝留滞吴门即事书怀十首  其九",
        "id": "7e933e9b-815b-4514-98fe-1633a51bbafc"
    },
    {
        "author": "仲并",
        "paragraphs": [
            "裁剪羣英荷化工，闲中无计答春风。",
            "自锄花径平如掌，要使荆榛一扫空。"
        ],
        "title": "官满趋朝留滞吴门即事书怀十首  其一○",
        "id": "52f6e524-e00c-4c56-8721-4015e28102a8"
    },
    {
        "author": "仲并",
        "paragraphs": [
            "丹邱雨里看春回，密雾浓云拨不开。",
            "怪底寒窗烘晓日，朱轓亲祷梵宫来。"
        ],
        "title": "平江守祷晴即应时近元夕矣寄呈五绝句  其一",
        "id": "6c225277-0f8b-4c13-94ff-ef8bf9021e17"
    },
    {
        "author": "仲并",
        "paragraphs": [
            "投晓家家笑语声，夜来风促雨如倾。",
            "都缘默祷胸中久，一瓣香焚唤得晴。"
        ],
        "title": "平江守祷晴即应时近元夕矣寄呈五绝句  其二",
        "id": "d0995214-2879-44a4-9acb-db41a0efc1ef"
    },
    {
        "author": "仲并",
        "paragraphs": [
            "梅经多雨玉飘零，就有残枝困未醒。",
            "安得吴侬不歌舞，满畦扶起麦青青。"
        ],
        "title": "平江守祷晴即应时近元夕矣寄呈五绝句  其三",
        "id": "86edd5c0-cecc-44b5-8895-cadb23f44e44"
    },
    {
        "author": "仲并",
        "paragraphs": [
            "东风吹断雨如绳，一夜仍开曲沼冰。",
            "便试元宵强半月，孰知天意欲催灯。"
        ],
        "title": "平江守祷晴即应时近元夕矣寄呈五绝句  其四",
        "id": "4e79889d-d147-430a-8ebb-47b5646be360"
    },
    {
        "author": "仲并",
        "paragraphs": [
            "安排灯火作鳌头，人乐公来再有秋。",
            "转雨作晴谈笑事，他州谁得似吾州。"
        ],
        "title": "平江守祷晴即应时近元夕矣寄呈五绝句  其五",
        "id": "255cab02-b0bf-40e7-ba47-b297050f8570"
    },
    {
        "author": "仲并",
        "paragraphs": [
            "溪山夺目壮哉县，风露侵肌老矣身。",
            "断岸横舟偏得月，小桥曳杖不逢人。"
        ],
        "title": "夜抵德清县偶题",
        "id": "f7d8dca8-53a2-418c-af77-41bcd47a5d07"
    },
    {
        "author": "仲并",
        "paragraphs": [
            "故眼相看未作疏，平生风味是吾庐。",
            "娉娉袅袅谁家子，浪说倾城总不如。"
        ],
        "title": "再过宜兴舟中见芍药数枝忆淮乡此花之盛为之怅然辄成三绝  其一",
        "id": "1d8ff604-137f-4771-8621-f0d131697412"
    },
    {
        "author": "仲并",
        "paragraphs": [
            "少时暮暮复朝朝，一水相望恨未消。",
            "岸曲横舟试回首，隔帘斜立数妖娆。"
        ],
        "title": "再过宜兴舟中见芍药数枝忆淮乡此花之盛为之怅然辄成三绝  其二",
        "id": "749118ac-33b0-4b73-a55d-359b4482b55f"
    },
    {
        "author": "仲并",
        "paragraphs": [
            "却是溪头消息真，故园十载漫风尘。",
            "如今不问黄楼子，浅白轻红自可人。"
        ],
        "title": "再过宜兴舟中见芍药数枝忆淮乡此花之盛为之怅然辄成三绝  其三",
        "id": "8cb4d334-2219-4eeb-aad0-2dae2d07dcda"
    },
    {
        "author": "仲并",
        "paragraphs": [
            "斜窗短屋傍残晖，宴坐萧然老布衣。",
            "枯淡生涯一枝足，世间惊鹊误南飞。"
        ],
        "title": "薄暮游潘登仕园园有堂三间榜曰一枝盖湖公枢密两取庄周郄诜之语既以嘉潘亦以勉潘之二子因用其意各赋一绝  其一",
        "id": "b5497e82-1413-43bc-95ba-b85e7b89de1e"
    },
    {
        "author": "仲并",
        "paragraphs": [
            "玉树郎君两白眉，照人英爽自儿时。",
            "乃翁可笑太多事，绕舍春风千万枝。"
        ],
        "title": "薄暮游潘登仕园园有堂三间榜曰一枝盖湖公枢密两取庄周郄诜之语既以嘉潘亦以勉潘之二子因用其意各赋一绝  其二",
        "id": "87eb39bb-6a4e-4209-b4d8-e66642e2d7c8"
    },
    {
        "author": "仲并",
        "paragraphs": [
            "鶑歌燕语戏晴晖，日暮行人缓缓归。",
            "十里芜城春色晚，回头往事已全非。"
        ],
        "title": "芜城",
        "id": "491ad57a-3f1d-4a0d-880c-ee49833a59cc"
    },
    {
        "author": "仲并",
        "paragraphs": [
            "风露侵人曷往哉，白云飞处棹徘徊。",
            "平时识面尽经过，莫为茅簷偏不来。"
        ],
        "title": "有客来从阳羨闻元绩离家已月余由昆山过临安桐庐计今合归矣元绩当不惜迂路一访仆于苕霅间也戏为一绝招之元绩纯孝人每在道念亲殊切",
        "id": "774f744c-3db6-4926-9a69-2571b840a802"
    },
    {
        "author": "仲并",
        "paragraphs": [
            "伤春那得易为情，世味年来一一更。",
            "驰马弯弓今日事，儒冠深觉误平生。"
        ],
        "title": "感时  其一",
        "id": "3d7a96d1-c1ec-45e3-bce5-9e808a710cb4"
    },
    {
        "author": "仲并",
        "paragraphs": [
            "忽传羣盗下淮濒，又逐黄州韩使君。",
            "却望长安在天上，愁看天际有孤云。"
        ],
        "title": "感时  其二",
        "id": "a151d293-953d-4de4-b2dc-5b0557e6cce3"
    },
    {
        "author": "仲并",
        "paragraphs": [
            "急雪逢春易作晴，穷阎犹复断人行。",
            "公家何在欲乘月，夜半扁舟不隔城。"
        ],
        "title": "晚坐和韵  其一",
        "id": "d118f9f2-24eb-48a2-aca7-8f5c6c07d004"
    },
    {
        "author": "仲并",
        "paragraphs": [
            "好月侵阶已十分，太清不受一尘昏。",
            "今宵定自梅花发，踈影横斜何处村。"
        ],
        "title": "晚坐和韵  其二",
        "id": "ae9c1535-2594-41eb-bde3-530c5cdc7b02"
    },
    {
        "author": "仲并",
        "paragraphs": [
            "篇篇振玉妙玲珑，字字春风和气中。",
            "安得居家无一事，搜吟日日与君同。"
        ],
        "title": "晚坐和韵  其三",
        "id": "f24fc5fb-6fe2-40d7-b5a3-bcb217acd38b"
    },
    {
        "author": "仲并",
        "paragraphs": [
            "醉眼全醒病亦醒，虚斋危坐听无声。",
            "锦囊欲报清新句，自笑常谈只老生。"
        ],
        "title": "晚坐和韵  其四",
        "id": "3b92f1b7-3cba-4feb-a466-c74939bfe2de"
    },
    {
        "author": "仲并",
        "paragraphs": [
            "城东韩李城南赵，欲往从之道阻长。",
            "与我诗盟烦借问，角弓永好愿无忘。"
        ],
        "title": "晚坐和韵  其五",
        "id": "ed7c23f9-bc4b-4706-b9ae-b7b282e1774e"
    },
    {
        "author": "仲并",
        "paragraphs": [
            "不妨佳句太频频，还得愁中眼渐明。",
            "好是维摩病初醒，又将口业起纷争。"
        ],
        "title": "次韵病起二首  其一",
        "id": "c22f9474-5112-4f36-9fd5-5640b4318245"
    },
    {
        "author": "仲并",
        "paragraphs": [
            "闻道车书未一家，平时苦苦念京华。",
            "新来忽得幽居味，竹屋茅簷政自嘉。"
        ],
        "title": "次韵病起二首  其二",
        "id": "76838508-e17e-4ba7-aff1-93cb39b3c1b2"
    },
    {
        "author": "仲并",
        "paragraphs": [
            "二难晚出材无敌，老将从来勇冠军。",
            "一月望公三捷至，秋风不惜暂离羣。"
        ],
        "title": "送阎少隠同其弟伯子宣子赴试淮南为一月之别某以病起不及饯送为三绝  其一",
        "id": "2fded39b-b327-42d8-b9b9-2326bbf3878c"
    },
    {
        "author": "仲并",
        "paragraphs": [
            "街头日夜催槐黄，去去归帆如许忙。",
            "我病公行欠巵酒，少迟饮至共传觞。"
        ],
        "title": "送阎少隠同其弟伯子宣子赴试淮南为一月之别某以病起不及饯送为三绝  其二",
        "id": "bfaef825-ceb1-4667-a07f-2d79832f31a5"
    },
    {
        "author": "仲并",
        "paragraphs": [
            "扛鼎拔山谁长雄，八千号数夸江东。",
            "公家子弟又可用，要与父兄成大功。"
        ],
        "title": "送阎少隠同其弟伯子宣子赴试淮南为一月之别某以病起不及饯送为三绝  其三",
        "id": "b9aa3f3d-dc04-4cf3-aeac-ca83359fa436"
    },
    {
        "author": "仲并",
        "paragraphs": [
            "竹户茅簷一迳斜，清樽黄卷定生涯。",
            "溪山胜处春长在，却放朱藤一半花。"
        ],
        "title": "题章伯深臞怪图  其一",
        "id": "d04ffd9c-1ac3-461b-b9ab-3bc86bc7ef90"
    },
    {
        "author": "仲并",
        "paragraphs": [
            "杖策山隈亦水滨，闲中未害饱经纶。",
            "何曾寂寞嵌巖里，惯著风流廊庙人。"
        ],
        "title": "题章伯深臞怪图  其二",
        "id": "ef25315a-e5d9-45c4-9059-5b8d653d1e4e"
    },
    {
        "author": "仲并",
        "paragraphs": [
            "乞与空斋伴我闲，风霜谙尽各苍颜。",
            "不妨黛色凌云干，蟠屈生绡寻尺间。"
        ],
        "title": "画枯木",
        "id": "df065615-337c-4fa7-9584-46f30bc6c997"
    },
    {
        "author": "仲并",
        "paragraphs": [
            "黄花应自惜离披，欲放清香故故迟。",
            "病客高眠防不肯，剩裁好语报花知。"
        ],
        "title": "次韵耿荐可催菊三首  其一",
        "id": "17718f3a-6224-4154-b89b-2e9080edd9a7"
    },
    {
        "author": "仲并",
        "paragraphs": [
            "衔杯采菊久寻医，白发苍颜渐可期。",
            "准拟新来强作意，又从愁里过花时。"
        ],
        "title": "次韵耿荐可催菊三首  其二",
        "id": "a52bd665-aa52-4697-b11b-784e2b2117a9"
    },
    {
        "author": "仲并",
        "paragraphs": [
            "年来花意亦难猜，陶令东篱独未开。",
            "伴赋落英吾岂敢，狂言聊复为君催。"
        ],
        "title": "次韵耿荐可催菊三首  其三",
        "id": "06324dfa-0894-4dc7-a6be-908b03ce3998"
    },
    {
        "author": "仲并",
        "paragraphs": [
            "中朝人物竞推先，富贵前涂看永年。",
            "九万里程飞正远，八千春干久弥坚。"
        ],
        "title": "黄兵部生辰  其一",
        "id": "870b93da-55f1-4f04-8ae3-f31fe3c674ff"
    },
    {
        "author": "仲并",
        "paragraphs": [
            "南国初持使节回，斑衣仍把锦新裁。",
            "大椿更向萱堂祝，长到春来共寿杯。"
        ],
        "title": "黄兵部生辰  其二",
        "id": "46bd19f6-b750-42ca-8dbd-94500ee573bb"
    },
    {
        "author": "仲并",
        "paragraphs": [
            "早岁蜚声应宿郎，至今鸡舌尚含香。",
            "未应驷马夸流俗，只为慈亲乐故乡。"
        ],
        "title": "黄兵部生辰  其三",
        "id": "404b5844-d97b-4efb-845c-c4899108fcb4"
    },
    {
        "author": "仲并",
        "paragraphs": [
            "地上泉流府库充，艰难天与岁时丰。",
            "他时若论关中漕，合数萧何第一功。"
        ],
        "title": "黄兵部生辰  其四",
        "id": "d3a78e70-5dff-4b4f-bb7b-f183c109a821"
    },
    {
        "author": "仲并",
        "paragraphs": [
            "凭高情不浅，尽日倚胡床。",
            "云散他山雨，风来古殿香。",
            "一川横晚照，重阁枕秋光。",
            "欲写无穷意，诗凡不擅场。"
        ],
        "title": "奉陪舅丈祕书彦平主簿兄游慧聚终日小饮上方待月再历妙峰诸胜处用前人韵得二诗是日尝微雨作  其一",
        "id": "132e4b12-d4c9-4a81-82b4-5d1ad4d1aa33"
    },
    {
        "author": "仲并",
        "paragraphs": [
            "迎宵山吐月，不受寸云吞。",
            "看影筛林杪，移尊藉石根。",
            "参差明梵刹，一二数烟村。",
            "高处僧眠未，携筇试打门。"
        ],
        "title": "奉陪舅丈祕书彦平主簿兄游慧聚终日小饮上方待月再历妙峰诸胜处用前人韵得二诗是日尝微雨作  其二",
        "id": "0a856e07-7b10-4136-b99d-ea054eb240a1"
    },
    {
        "author": "仲并",
        "paragraphs": [
            "政恐崖州如有北，却应未肯受谗夫。"
        ],
        "title": "句",
        "id": "e70e68bc-5f3d-4b4b-a6ff-cc534d49ca69"
    },
    {
        "author": "白逊",
        "paragraphs": [
            "青城山中云茫茫，龙车问道来轩皇。",
            "当封分为五岳长，天地截作神仙乡。"
        ],
        "title": "游青城山",
        "id": "69670f49-207f-408e-9e8a-3a689ab00580"
    },
    {
        "author": "白逊",
        "paragraphs": [
            "鹿随采药携家去，鹤恐飞仙佩箭归。"
        ],
        "title": "句  其一",
        "id": "2fa8118a-a932-45e6-be9d-80ddacb1b730"
    },
    {
        "author": "白逊",
        "paragraphs": [
            "上清宫殿与云齐，六六峰朝万岭低。"
        ],
        "title": "句  其二",
        "id": "75b18deb-8e61-4ef7-b120-1302404778c2"
    },
    {
        "author": "吴球",
        "paragraphs": [
            "茅斋雨过竹鸡啼，溪水涵空树影低。",
            "爱煞夜廊风色静，澄潭冷浸碧玻璃。"
        ],
        "title": "星溪书院作",
        "id": "b20eadb4-177e-4e0e-a4cf-2ef0bdd8a2a7"
    },
    {
        "author": "范彦辉",
        "paragraphs": [
            "何当日月明，痛洗苍生病。"
        ],
        "title": "句",
        "id": "594ee298-33a4-4183-abec-1d486e96a999"
    },
    {
        "author": "薛靖",
        "paragraphs": [
            "东南苦亢阳，吴越重罹厄。",
            "流徙罄村墟，入夏地尚赤。",
            "讵无沟中人，矧乃急往役。",
            "頼兹天心慈，弗终閟膏泽。",
            "凯风将雨至，蓬蓬亘昕夕。",
            "水势千涧呼，云阴四郊积。",
            "祁祁沾洒均，欢声遍南陌。",
            "秋秧布有种，万一偿春麦。",
            "相率理长镵，幸可谋担石。",
            "我亦歌豳风，忧心庶几释。"
        ],
        "title": "岁久旱喜雨",
        "id": "eef22fd5-b57d-4ebc-9874-f0f429995d1e"
    },
    {
        "author": "薛靖",
        "paragraphs": [
            "一柱支空立，涛声春寺闻。",
            "消来巴地雪，飞到润州云。",
            "寂寞江山色，纵横盗贼羣。",
            "不堪形胜里，北望涕纷纭。"
        ],
        "title": "望金山用唐人韵",
        "id": "ae4142a9-7b7c-443b-8a7f-f78898346bb6"
    },
    {
        "author": "陈中",
        "paragraphs": [
            "矗矗山光映，团团树影重。",
            "断猿啼午夜，孤鹤唳秋风。"
        ],
        "title": "罗丛巖",
        "id": "3ac6b897-bb53-4206-88bc-143e3f8b0fc2"
    },
    {
        "author": "陈中",
        "paragraphs": [
            "深涧无人草自斑，独随流水入深山。",
            "隔林岚气青烟润，满地松阴白昼闲。",
            "野鸟听经当户入，洞龙带雨自天还。",
            "登高试望莆城景，一骑斜阳晚度关。"
        ],
        "title": "壶公山",
        "id": "fa4a178a-bb4b-42d0-be9e-c70e3f381575"
    },
    {
        "author": "周燔",
        "paragraphs": [
            "定巖坐听松声好，德水行穿竹影斜。",
            "无限世间幽绝处，天工分付与僧家。"
        ],
        "title": "定林寺",
        "id": "85f0063c-689d-4b81-bd96-24961112d63d"
    },
    {
        "author": "饶廷直",
        "paragraphs": [
            "黄鹤楼前秋月寒，楼前江阔烟漫漫。",
            "夜深人散万籁息，独对清影凭阑干。",
            "一声长啸肃天宇，知是餐霞御风侣。",
            "多生曾结香火缘，邂逅相逢竟相语。",
            "翛然洗尽朝市忙，直疑身在无何乡。",
            "回看往事一破甑，下视举世俱亡羊。",
            "嗟予局促犹轩冕，知是卢敖游未远。",
            "他年有约愿追随，共看蓬莱水清浅。"
        ],
        "title": "夜游黄鹤楼遇道人",
        "id": "2a7050db-faab-46e6-a6ef-4cb5877b4c9a"
    },
    {
        "author": "郑仲熊",
        "paragraphs": [
            "天公怜我太岑寂，每岁殷勤两度开。",
            "收拾落英将底用，博山香里荐清杯。"
        ],
        "title": "巖桂花",
        "id": "453c9ede-bd53-4b82-8245-61270e057d1f"
    },
    {
        "author": "邹惇礼",
        "paragraphs": [
            "疏直拙依附，清高无匹俦。"
        ],
        "title": "句",
        "id": "041a9d9b-6a38-4df2-834f-5e6a9e677b5e"
    },
    {
        "author": "范寅宾",
        "paragraphs": [
            "忽辞端委侍巖廊，归卧菟裘退老堂。",
            "远避势家萧相国，旁连永巷郭汾阳。",
            "江如渭水烟波碧，山似灵巖草木香。",
            "公向此闲留杖屦，宁知身在赤城傍。"
        ],
        "title": "建炎丞相成国吕忠穆公退老堂  其一",
        "id": "439ea399-9764-4e8c-9007-91c0ab918cf8"
    },
    {
        "author": "范寅宾",
        "paragraphs": [
            "不令甲第起康庄，却向郊园草作堂。",
            "庐阜规模临嵽嵲，霅溪颜色俯沧浪。",
            "参旗井钺聊遮户，赤舄貂冠且挂墙。",
            "几浄窗明无俗事，愿公时草乞言章。"
        ],
        "title": "建炎丞相成国吕忠穆公退老堂  其二",
        "id": "364f32ca-9c72-4051-84aa-16b5fee3c82c"
    },
    {
        "author": "蔡说",
        "paragraphs": [
            "生非耀□欲争雄，发见英华□自中。",
            "□秉湘东千古笔，已思河北一时躬。",
            "忠肝义胆平□□，铁画银钩大纪功。",
            "尊主□□□子事，晞颜志节亦颜同。"
        ],
        "title": "浯溪碑",
        "id": "a1024950-94ca-4f01-beba-d51d260fb348"
    },
    {
        "author": "晁公武",
        "paragraphs": [
            "松筠窈窕隠禅房，茗碗熏炉白昼长。",
            "门外尘埃生熟恼，谁知林下自清凉。"
        ],
        "title": "夏日过庄严寺僧索诗为留三绝  其一",
        "id": "dd8276e0-66de-4405-be5d-9b53b58cc9c8"
    },
    {
        "author": "晁公武",
        "paragraphs": [
            "笑脱尘衫扑软红，杖藜徙倚水光中。",
            "最怜林叶深深处，遮尽斜阳不碍风。"
        ],
        "title": "夏日过庄严寺僧索诗为留三绝  其二",
        "id": "35881b15-ccc2-4215-bca9-a6289a77f1da"
    },
    {
        "author": "晁公武",
        "paragraphs": [
            "出门散策烟栖树，归路扶舆月蜕痕。",
            "十里江村入图画，野桥沙路杳难分。"
        ],
        "title": "夏日过庄严寺僧索诗为留三绝  其三",
        "id": "b6369ddf-fa7c-40d6-ab44-a3a7481c5f4b"
    },
    {
        "author": "晁公武",
        "paragraphs": [
            "战船不见和州载，胜地惟余避暑宫。",
            "今日蒭荛皆得往，大王风作庶人风。"
        ],
        "title": "荆州即事  其一",
        "id": "3999073b-4c7c-404f-9d41-5fef52a021ff"
    },
    {
        "author": "晁公武",
        "paragraphs": [
            "初上蓬笼竹笮船，始知身是剑南官。",
            "沙头沽酒市楼暖，靳步买薪江墅寒。"
        ],
        "title": "荆州即事  其二",
        "id": "51c3de95-470c-4d3d-8c98-9c915b572eba"
    },
    {
        "author": "晁公武",
        "paragraphs": [
            "平池积潦涨轻痕，宛若扁舟系水滨。",
            "断岸才盈六七尺，低蓬恰受两三人。",
            "巡簷悦目蒲莲秀，隠几忘机雁鹜驯。",
            "坐阅江湖好风景，不愁涛濑阔无津。"
        ],
        "title": "荷池",
        "id": "a62fcacd-96c5-47db-963c-4e89a06bc4be"
    },
    {
        "author": "晁公武",
        "paragraphs": [
            "水接荆门陆控秦，卧龙陈迹久尤新。",
            "剑关驿外青山旧，锦里祠边碧草春。",
            "更筑飞楼瞰泸水，拟将遗恨问洪钧。",
            "南方已定虽饶富，北望中原正惨神。"
        ],
        "title": "南定楼",
        "id": "74baf7c7-6a83-4697-a199-776bc207c048"
    },
    {
        "author": "晁公武",
        "paragraphs": [
            "蜗牛庐畔舫斋前，春晚风光绝可怜。",
            "云补断山尤秀拔，竹藏残蕊尚婵娟。"
        ],
        "title": "春日",
        "id": "5c0768a7-3771-4c9e-a416-302c54fdc453"
    },
    {
        "author": "晁公武",
        "paragraphs": [
            "短蓬烟里冷萧萧，两岸梅花各见招。",
            "吹散前村一杯酒，满江风雨不相饶。"
        ],
        "title": "诗扇",
        "id": "68caba49-5dd5-47f9-b841-6a5188271d43"
    },
    {
        "author": "晁公武",
        "paragraphs": [
            "胜绝平都观，盘纡石磴长。",
            "崇岗虎蹲踞，古柏雁分张。",
            "殿阁刚风外，轩墀灏气旁。",
            "烟华迎碧瓦，云叶覆雕墙。",
            "古有神仙术，能齐日月光。",
            "升腾继黄老，烜赫数阴王。",
            "采药巖峦秀，烧丹井灶香。",
            "彩云生洞穴，白昼上穹苍。",
            "陈迹今犹在，咸云实不亡。",
            "碑铭余汉魏，像设自齐梁。",
            "仙骑霜毛洁，胎禽雪羽翔。",
            "豪商供香火，骚客鬭篇章。",
            "顾我趋行殿，寻真到静坊。",
            "遗文观翠琰，隠诀悟青囊。",
            "傥解交龙虎，终能翳凤凰。",
            "定纡苍玉佩，径入白云乡。",
            "却忆求轻举，相传笑彼狂。",
            "李君炼丹石，韩子服硫黄。",
            "雅欲同南极，俄惊葬北邙。",
            "古今垂烱戒，服饵要周防。",
            "却老宁无策，怡神别有方。",
            "不须纨与素，但可举清觞。"
        ],
        "title": "酆都观",
        "id": "306c3602-cd53-4d81-a0d9-f80bca4f010f"
    },
    {
        "author": "晁公武",
        "paragraphs": [
            "仓颉鹳鸟迹，于是创文字。",
            "原其制作心，本以便记事。",
            "呼读犹强名，况乃论位置。",
            "周人建小学，六书分义类。",
            "特令授童蒙，庶几别同异。",
            "奈何中古后，穿凿失伦次。",
            "虫皿晋医言，止戈楚人志。",
            "宋更𩢍作䯄，秦易辠为罪。",
            "三刀自梦征，两日因谶记。",
            "山丝已怪妄，门草更茫昧。",
            "白水及绯衣，皆是表符瑞。",
            "解槐与说枣，抑又出讥戏。",
            "形声罕复论，一切归会义。",
            "咄哉许祭酒，著论穷巧慧。",
            "流俗喜不根，传授满当世。",
            "廷尉议三章，诸生谈六艺。",
            "往往授其言，大抵皆附会。",
            "林生最晚出，纷乱尤自恣。",
            "何言斯亭上，刻石高赑屭。",
            "却思荆舒祸，对此频雪涕。",
            "凭谁掩其恶，水火为焚弃。"
        ],
        "title": "读林罕小说",
        "id": "25ae9c12-abaa-4c33-8ba9-9689e2d42f51"
    },
    {
        "author": "晁公武",
        "paragraphs": [
            "东游寻胜即登临，浮玉知名冠古今。",
            "万壑波涛喧海口，千年巖岫据江心。",
            "雨篷烟棹征帆远，晓磬昏钟佛屋深。",
            "诗客分留风景在，凭君一为发长吟。"
        ],
        "title": "登金山",
        "id": "ce1af56f-2951-4fa7-a3fb-7321f69040f0"
    },
    {
        "author": "晁公武",
        "paragraphs": [
            "江势东倾剧建瓴，中流巖壑隠禅扃。",
            "游僧谁渡降龙钵，过客争摸瘗鹤铭。",
            "修竹捎云凌北固，桃花吹浪涨南溟。",
            "上人劝赋斯山境，乞与微吟勒翠屏。"
        ],
        "title": "游焦山",
        "id": "f10672d7-2c86-439b-9c4c-c2ceacd3b877"
    },
    {
        "author": "晁公武",
        "paragraphs": [
            "轩窗竹院临流静，灯火瓜洲隔岸深。"
        ],
        "title": "句  其一",
        "id": "cedd60e5-d3f9-4467-a9e6-240331dc4843"
    },
    {
        "author": "晁公武",
        "paragraphs": [
            "只言天下少霖雨，不知隆中有卧龙。"
        ],
        "title": "句  其二",
        "id": "4c57a701-8b90-4159-a905-24d7216b3ea0"
    },
    {
        "author": "晁公武",
        "paragraphs": [
            "峨眉古名山，长雄坤之维。",
            "月峡为表里，雪岭相蔽亏。"
        ],
        "title": "句  其三",
        "id": "c9b9cd3f-0d39-470d-8bc7-265fdcd34671"
    },
    {
        "author": "晁公武",
        "paragraphs": [
            "铜梁山昏岚翠重，石镜水落滩声迟。"
        ],
        "title": "句  其四",
        "id": "d1f0104c-d509-4a7d-a7a6-92bd7a23e6a6"
    },
    {
        "author": "王从道",
        "paragraphs": [
            "白帝夔州万古城，全蜀东门下相控。",
            "瞿唐滟滪势崭绝，赤甲白盐光澒洞。",
            "峡雨关云朝莫征，烟叶水花洲渚共。",
            "少陵冥寞减光辉，山川草木今谁讽。",
            "明知风物待组织，可笑可笑浪嘲弄。",
            "逸亭野老泛舟来，迥立苍茫游览纵。",
            "旋提燕拂呵物象，试吐清音激鸾凤。",
            "江头一见晁广文，客里倡酬无乃奉。",
            "天生之子映昭代，与我突出万人众。",
            "古来道合事襟期，有作正须行雅颂。",
            "下瞰一隅会万景，岂无江灵为供送。",
            "请君作诗如画图，收拾形容未宜空。"
        ],
        "title": "夔州歌简晁子西",
        "id": "ec410a77-8cc3-4175-8779-39c64b0e74ed"
    },
    {
        "author": "范季随父",
        "paragraphs": [
            "万里投殊俗，余生老一丘。",
            "常怜子之秀，能慰此生愁。",
            "只欲连墙住，胡为下邑留。",
            "黄尘诗思尽，乞与四山秋。"
        ],
        "title": "寄范季随",
        "id": "64bb5562-00e5-4263-974c-856d33ba7f1a"
    },
    {
        "author": "赵善晤",
        "paragraphs": [
            "天约闲云结嫩阴，苦无诗酒懒登临。"
        ],
        "title": "句  其一",
        "id": "3c34fefd-c63e-4b72-a30a-36fb3c751225"
    },
    {
        "author": "赵善晤",
        "paragraphs": [
            "一声鸡唱日初午，满地花寒秋已深。"
        ],
        "title": "句  其二",
        "id": "c50a7b12-78e8-4390-ad05-6e80b6d6b990"
    },
    {
        "author": "胡铨",
        "paragraphs": [
            "北往长思闻喜县，南来怕入买愁村。",
            "区区万里天涯路，野草荒烟正断魂。"
        ],
        "title": "贬朱崖行临高道中买愁村古未有对马上口占",
        "id": "07d13204-9b37-4234-b6ef-5dceae5b2fc1"
    },
    {
        "author": "胡铨",
        "paragraphs": [
            "何人著眼觑征骖，頼有新诗作指南。",
            "螺髻层层明晚照，蜃楼隠隠倚晴岚。",
            "仲连蹈海齐虚语，鲁叟乘槎亦谩谈。",
            "争似澹庵乘兴往，银山千叠酒微酣。"
        ],
        "title": "次雷州和朱彧秀才韵时欲渡海",
        "id": "0272e5d2-9c97-494b-bcc4-e4b0af552a26"
    },
    {
        "author": "胡铨",
        "paragraphs": [
            "一带清波六月凉，洗兵安用挽天潢。",
            "哥舒血蹴红凝箭，子美苔欹绿卧枪。",
            "玉垒尘清闲擂鼓，玳筵风静细流觞。",
            "澹庵临水空惆怅，洛水凌波见未尝。"
        ],
        "title": "题崖州洗兵亭",
        "id": "0b70c86d-8f14-477a-b90f-4d20c3c580bc"
    },
    {
        "author": "胡铨",
        "paragraphs": [
            "山似牛头峡，水如龙尾湾。",
            "半生多罪垢，浣洗尘土颜。",
            "仙人旧闻名，一往何年还。",
            "岫幌烟为锁，玉扉谁与关。",
            "忽闻响答谷，恍若猿叫山。",
            "我欲纪末契，焉得茅三间。",
            "泉漏听琴筑，风雨闻佩环。",
            "木杪青螺髻，得非云雾鬟。"
        ],
        "title": "峡山",
        "id": "ccc13a0f-e8fa-4ab5-b86b-6b5ce98003fe"
    },
    {
        "author": "胡铨",
        "paragraphs": [
            "路入阳春境，杳然非世间。",
            "初疑金菊岭，原是铁阬山。",
            "日薄岚气重，天寒酒力悭。",
            "人言兹地恶，我爱碧孱颜。"
        ],
        "title": "题铁阬",
        "id": "a91ccd27-f18b-45f7-ae75-42c509cbdcd7"
    },
    {
        "author": "胡铨",
        "paragraphs": [
            "是处山皆石，他山尽不如。",
            "固非从地出，疑是补天余。",
            "下随一拳小，高凌千仞虚。",
            "奇章应未见，名不下中书。"
        ],
        "title": "铜石山",
        "id": "db583a18-9d6d-4249-8a40-acc7565b8e67"
    },
    {
        "author": "胡铨",
        "paragraphs": [
            "感时湔泪几时干，顾影伶俜独立难。",
            "自恐节孤无与对，谁怜族冷不胜寒。",
            "未应一世供愁断，长愿三更秉烛看。",
            "雨过花边行更好，犹嫌子美借银鞍。"
        ],
        "title": "和林和靖先生梅韵  其一",
        "id": "f44221f8-4ae3-49bb-92c9-3702ae53effa"
    },
    {
        "author": "胡铨",
        "paragraphs": [
            "风亭小立梦初残，步步凌空对广寒。",
            "照眼双明清可掬，闲情一味淡相看。",
            "晓萦瑞雾黏初润，晴映高云暴未干。",
            "三嗅临风思无限，蕊宫遥夜酒初阑。"
        ],
        "title": "和林和靖先生梅韵  其二",
        "id": "7a84fbea-570b-4615-8dcc-224b33014cb9"
    },
    {
        "author": "胡铨",
        "paragraphs": [
            "瘦吟幽玩有余妍，更向高人独乐园。",
            "无垢未应经露沐，不缁甯信受尘昏。",
            "春风自识明妃面，夜雨能清吏部魂。",
            "插向胆瓶看更好，凛如明月荐雷樽。"
        ],
        "title": "和林和靖先生梅韵  其三",
        "id": "c3a722fb-e906-4f5e-9b0d-7e534c3dab4e"
    },
    {
        "author": "胡铨",
        "paragraphs": [
            "一年佳处早梅时，钩引清风巧钓诗。",
            "未分霜冷禁瘦朵，渐看春入奈愁枝。",
            "晚尤奇特怜无伴，夜更分明不可私。",
            "冷落更须凭酒煖，从今邹律未消吹。"
        ],
        "title": "和林和靖先生梅韵  其四",
        "id": "8386926f-9324-426d-b112-fa94cd544758"
    },
    {
        "author": "胡铨",
        "paragraphs": [
            "纷纷红紫勿相猜，自古骚人酷嗜梅。",
            "皂盖折花怜老杜，黄梅时雨忆方回。",
            "一生耐冻天怜惜，满世趋炎我独来。",
            "桃李争春身老大，急须吟醉莫停杯。"
        ],
        "title": "和林和靖先生梅韵  其五",
        "id": "2250a035-ae87-4fe8-82a7-45c4fa3bc625"
    },
    {
        "author": "胡铨",
        "paragraphs": [
            "落网从前一念斜，崖州前定复何嗟。",
            "万山行尽逢黎母，双井浑疑似若邪。",
            "行止非人十年梦，废兴有命一浮家。",
            "此行所得诚多矣，更愿从今泛北槎。"
        ],
        "title": "到琼州和李参政",
        "id": "0edb4d94-6659-4975-a119-cfec3d002e49"
    },
    {
        "author": "胡铨",
        "paragraphs": [
            "一片潇湘落笔端，骚人千古带愁看。",
            "不堪秋著枫林港，雨阔烟深夜钓寒。"
        ],
        "title": "题自画潇湘夜雨图",
        "id": "120ab244-a954-40db-80ea-b113bbc3f85f"
    },
    {
        "author": "胡铨",
        "paragraphs": [
            "谁向生绡白团扇，画将覊客据征鞍。",
            "南迁万里知前定，壁上崖州莫怕看。"
        ],
        "title": "题画扇",
        "id": "47f67ff8-737c-4854-9e60-6a2026006297"
    },
    {
        "author": "胡铨",
        "paragraphs": [
            "君恩宽逐客，万里听归来。",
            "未上凌烟阁，先登望海台。",
            "山为翠浪涌，湖拓碧天开。",
            "目断飞云处，终身愧老莱。"
        ],
        "title": "登南恩望海台",
        "id": "912e5a19-7dcd-42e4-8dbe-bb4149f760ae"
    },
    {
        "author": "胡铨",
        "paragraphs": [
            "匹马吴江谁著鞭，惟公攘臂独争先。",
            "张皇貔虎三千士，支持干坤十六年。",
            "堪恨临淄功未就，不知钟室事何缘。",
            "石头城下听舆议，万姓颦眉亦可怜。"
        ],
        "title": "题岳忠武王庙",
        "id": "09fdd47c-748d-46ee-bb70-083ef02660be"
    },
    {
        "author": "胡铨",
        "paragraphs": [
            "痛饮从来别有肠，酒酣落笔扫沧浪。",
            "如今却怕风波恶，莫画清江画醉乡。"
        ],
        "title": "和张庆符题余作清江引图  其一",
        "id": "da48dae7-e740-487b-b4f6-f43d453ca2c4"
    },
    {
        "author": "胡铨",
        "paragraphs": [
            "何人半醉眼花昏，画出江南烟雨村。",
            "满世庾尘遮不得，聊将醉墨洗干坤。"
        ],
        "title": "和张庆符题余作清江引图  其二",
        "id": "2379800e-1064-4e8f-8c5a-61792e2e258b"
    },
    {
        "author": "胡铨",
        "paragraphs": [
            "往事浑如一梦中，回思吴越腋生风。",
            "云闲别岭千层碧，日落西湖一抹红。",
            "上竺留题陈迹在，孤山游赏故人空。",
            "莫将句搅幽人意，我辈缘诗正坐穷。"
        ],
        "tags": [
            "西湖"
        ],
        "title": "次张伯麟庆符",
        "id": "064dba4c-fbc4-4cfa-9db3-74b8304389ea"
    },
    {
        "author": "胡铨",
        "paragraphs": [
            "竹径萧疏杖履经，偕临流水诵黄庭。",
            "秋风忽作世情冷，山色似惭君眼青。"
        ],
        "title": "答友人",
        "id": "5348fee5-d75a-429c-aeff-0eb55f5ab0a4"
    },
    {
        "author": "胡铨",
        "paragraphs": [
            "白发无端苦见寻，十年孤负醉花阴。",
            "可怜独鹤轻浮海，未及昏鸦日伴林。",
            "天末醉眠千岭寂，江南梦绕五云深。",
            "一杯遥祝慈闱寿，松柏长春共有心。"
        ],
        "title": "除夜次庆符",
        "id": "cdd97818-d94a-4f1f-b0b0-7860dfc85571"
    },
    {
        "author": "胡铨",
        "paragraphs": [
            "姑孰先生方遣化，饥食馋涎餐餠画。",
            "信知诗必穷乃工，忍穷谁复如公者。",
            "崎岖我已羁江湖，偻肩如我世恐无。",
            "从来画亦穷乃妙，两穷相值真堪吁。",
            "平生笑坡夸四板，祇爱丹青非道眼。",
            "岂如淡墨出天然，雪欲来时水云晚。",
            "先生一见辄倾倒，回观浊世秋毫小。",
            "不须更羨钓鱼翁，已自超然游汉表。"
        ],
        "title": "予戏作水墨四纸张庆符有诗因用其韵",
        "id": "83af7c7e-7615-4a57-a15e-04350c571d26"
    },
    {
        "author": "胡铨",
        "paragraphs": [
            "晚年种德听和銮，露冷林深绽锦团。",
            "金凤花残秋欲半，木犀香远晚初寒。",
            "拟将艾制候朝绂，愧把芦芽易钓竿。",
            "早与君王乞归去，仕途方险战于鞍。"
        ],
        "title": "干道三年九月宴罢  其一",
        "id": "6e3a325c-0c8d-4bbb-bde6-833ee91bfb93"
    },
    {
        "author": "胡铨",
        "paragraphs": [
            "万古云霄一凤鸾，归来蓬岛月光团。",
            "久将忠义私心许，要使奸雄怯胆寒。",
            "漏尽玉龙随彩仗，赦衔金凤下长竿。",
            "天家催赐黄花酒，笑指是翁能据鞍。"
        ],
        "title": "干道三年九月宴罢  其二",
        "id": "7349b01c-3ae6-459f-9240-8a667e7abffc"
    },
    {
        "author": "胡铨",
        "paragraphs": [
            "以身去国故求死，抗疏犯颜今独难。",
            "阁下特书三姓在，海南惟见两翁还。",
            "一坵孤冢寄琼岛，千古高名屹太山。",
            "天地祇因悭一老，中原何日复三关。"
        ],
        "title": "哭赵公鼎",
        "id": "4eaf6552-4664-4c46-8dd6-7e21c387859a"
    },
    {
        "author": "胡铨",
        "paragraphs": [
            "不踏金堤新筑沙，却寻寂寞紫云家。",
            "一春絃管花间鸟，半夜笙歌水底蛙。",
            "荣悴安时犹竹柏，行藏有待岂匏瓜。",
            "独醒正渴杯中物，薄薄茅柴亦胜茶。"
        ],
        "title": "辞朝",
        "id": "22e0df84-f31e-4666-b27b-8d147e7fcd2e"
    },
    {
        "author": "胡铨",
        "paragraphs": [
            "悲哉为儒者，力学不知疲。",
            "观书眼欲暗，秉笔手生胝。",
            "无衣儿号寒，绝粮妻啼饥。",
            "文思苦冥搜，形容长枯羸。",
            "俯仰多迍邅，屡受胯下欺。",
            "十举方一第，双鬓已如丝。",
            "丈夫老且病，焉用富贵为。",
            "可怜少壮日，适在贫贱时。",
            "沉沉朱门宅，中有乳臭儿。",
            "状貌如妇人，光莹膏粱肌。",
            "襁褓袭世爵，门承勋戚资。",
            "前庭列嬖仆，出入相追随。",
            "千金办月廪，万钱供赏支。",
            "后堂拥姝姬，早夜同笑嬉。",
            "错落开珠翠，艳辉沃膏脂。",
            "粧饰及鹰犬，绘彩至蔷薇。",
            "青春付杯酒，白日消枰棋。",
            "守俸还酒债，堆金选娥眉。",
            "朝从博徒饮，暮赴娼楼期。",
            "逢人说门阀，乐性惟珍奇。",
            "絃歌恣娱燕，缯绮饰容仪。",
            "田园日脧削，户门日倾隳。",
            "声色游戏外，无余亦无知。",
            "帝王是何物，孔孟果为谁。",
            "咄哉骄矜子，于世奚所裨。",
            "不思厥祖父，亦曾寒士悲。",
            "辛苦擢官仕，锱铢积家基。",
            "期汝长富贵，岂意遽相衰。",
            "儒生反坚耐，贵游多流离。",
            "兴亡等一瞬，焉须嗟而悲。",
            "吾宗二百年，相承惟礼诗。",
            "吾早仕天京，声闻已四驰。",
            "枢庭皂囊封，琅玕肝胆披。",
            "但知尊天王，焉能臣戎夷。",
            "新州席未煖，珠崖早穷覊。",
            "辄作贾生哭，谩兴梁士噫。",
            "仗节拟苏武，赓骚师楚累。",
            "龙飞覩大人，忽诏衡阳移。",
            "帝曰尔胡铨，无事久栖迟。",
            "生还天所相，直谅时所推。",
            "更当勉初志，用为朕倚毗。",
            "一月便十迁，取官如摘髭。",
            "记言立螭坳，讲幄坐龙帷。",
            "草麻赐莲炬，陟爵衔金巵。",
            "巡边辄开府，御笔亲标旗。",
            "精兵三十万，指顾劳呵麾。",
            "闻名已宵遁，奏功靖方陲。",
            "归来笳鼓竞，虎拜登龙墀。",
            "诏加端明职，赐第江之湄。",
            "自喜可佚老，主上复勤思。",
            "专礼逮白屋，悲非吾之宜。",
            "四子还上殿，拥笏腰带垂。",
            "父子拜前后，兄弟融愉怡。",
            "诚由积善致，玉音重奖咨。",
            "资殿尊职隆，授官非由私。",
            "吾位等公相，吾年将期颐。",
            "立身忠孝门，传家清白规。",
            "但愿后世贤，努力勤撑持。",
            "把琖吸明月，披襟招凉飔。",
            "醉墨虽欹斜，是为子孙贻。"
        ],
        "title": "家训",
        "id": "b48d045d-6a01-4c1a-8656-1d5a3da84159"
    },
    {
        "author": "胡铨",
        "paragraphs": [
            "县崖怪石水潺潺，宜有神龙隠此间。",
            "穷胜不妨归险洞，寻春那止看羣山。",
            "攀龙行即天边去，跃马聊同野外还。",
            "好景良辰适相会，一樽好共水云闲。"
        ],
        "title": "刘仙巖",
        "id": "ea92315a-15b7-4282-b97d-725505da6ddb"
    },
    {
        "author": "胡铨",
        "paragraphs": [
            "连云宿麦团碧浪，缀草落花成锦窠。",
            "我来欲觅种桃者，猎猎空存庭下莎。"
        ],
        "title": "永兴观",
        "id": "64854553-a90e-4a2a-8d77-228722147977"
    },
    {
        "author": "胡铨",
        "paragraphs": [
            "庐峯潄玉旧传名，今见青原喷雪成。",
            "两处山川肯相下，洗除尘垢一时清。"
        ],
        "title": "喷雪泉",
        "id": "e3288878-aac5-4645-b543-11888e229bf7"
    },
    {
        "author": "胡铨",
        "paragraphs": [
            "尘容不逐江流浄，酒力都从雪压消。",
            "斗下祇今无剑气，年来牛犊在人腰。"
        ],
        "title": "宝气亭",
        "id": "9f78b1ed-79ab-4712-a28f-67cd6a4bcbaa"
    },
    {
        "author": "胡铨",
        "paragraphs": [
            "幽花卧雨滋溅泪，秀色可人羞冶容。",
            "却笑楚人非博物，不知木末有芙蓉。"
        ],
        "title": "十二月二十四日问谭孔昭疾见庭下雨中花云木芙蓉也楚词云搴芙蓉兮木末言芙蓉水花不在木末也",
        "id": "058fb7fc-dca7-4dc2-8b27-f27c14104009"
    },
    {
        "author": "胡铨",
        "paragraphs": [
            "小园聊日涉，鸥鸟共忘机。",
            "笋长畦丁喜，春余菜甲稀。",
            "幽花禁雾雨，翠篠澹风漪。",
            "步屧横塘路，游鱼觉昨非。"
        ],
        "title": "东池即事",
        "id": "1629d2d0-eb6e-497f-8ae1-b7d7de1eae3d"
    },
    {
        "author": "胡铨",
        "paragraphs": [
            "逐客生涯一钓篷，野塘幽绝小楼东。",
            "柳边新过清尘雨，水面徐来送月风。",
            "逸兴似穷千里远，胜游还复五人同。",
            "子皮已结烟波社，白酒何妨日日中。"
        ],
        "title": "泛舟东池坐客赋诗次其韵",
        "id": "c54dd218-e52d-4ae9-85cd-a1e28e56845a"
    },
    {
        "author": "胡铨",
        "paragraphs": [
            "放逐归来户已篷，梦魂时到浙江东。",
            "心如止水偏陶月，身似虚舟但逐风。",
            "云路自怜飞鸟倦，山盟谁与白鸥同。",
            "管城本乏封侯骨，人道中书却不中。"
        ],
        "title": "复用前韵",
        "id": "c2f55a4d-c73d-4332-8328-b37b6ce96be8"
    },
    {
        "author": "胡铨",
        "paragraphs": [
            "澹叟意简古，终日巾不屋。",
            "彼美德星崔，怜我味蠹竹。",
            "挈榼破孤闷，聊欲观醉玉。",
            "情殊馈盘餐，事等遗潘沐。",
            "古人感意重，饮水亦沙醁。",
            "一觞万虑空，天宇觉隘促。",
            "自非薪突者，上客怕徐福。",
            "主人起扬觯，百岁风雹速。",
            "莫献野人芹，但饱先生蓿。",
            "我亦起膝席，卒爵更三肃。",
            "温伯况可人，康{巩/言}亦脱俗。",
            "共赋饤坐梅，句压诗人谷。",
            "浩浩气吐虹，盎盎春生腹。",
            "湘累彼狷者，底事醒乃独。",
            "日游无功乡，生计岂不足。",
            "壶歌发笑电，雅剧不言肉。",
            "夜久拔银烛，幽烬飘蔌蔌。",
            "我于腹无负，正恐腹自恧。",
            "姑置勿复科，茗碗瀹寒渌。",
            "舌出醉言归，况我舌已木。"
        ],
        "title": "公冶携酒见过与者温元素康致美赋诗投壶再用前韵",
        "id": "0798efdc-aa9e-4b91-8cbe-cd50672331c1"
    },
    {
        "author": "胡铨",
        "paragraphs": [
            "沙鸥无事作羣眠，乱荇萦风翠带牵。",
            "波静不忧无蒂樐，心清聊溉不毛田。"
        ],
        "tags": [
            "西湖"
        ],
        "title": "小西湖  其一",
        "id": "0fab0c9d-0d41-4a71-9682-37d2aba05e74"
    },
    {
        "author": "胡铨",
        "paragraphs": [
            "湖边日日枕流眠，却笑风波百丈牵。",
            "无限烟光堪我老，不须投表乞归田。"
        ],
        "tags": [
            "西湖"
        ],
        "title": "小西湖  其二",
        "id": "b96016fb-2d39-4f8f-8ed1-582fed4c21c3"
    },
    {
        "author": "胡铨",
        "paragraphs": [
            "北湖境自舒，水迥山更碧。",
            "雪衣故飞来，照影共清白。"
        ],
        "title": "北湖",
        "id": "e50d94db-610f-4a4a-94d3-4d9a468b3770"
    },
    {
        "author": "胡铨",
        "paragraphs": [
            "临水迟佳客，碧尽天边云。",
            "心期殊未来，且复偶细君。",
            "援琴松满耳，添酒月入樽。",
            "水天静秋光，不受世所醺。",
            "饮酣睡味美，风漪生簟纹。",
            "得来亦何有，理乱了不闻。",
            "儿童莫唤醒，不妨长醉昏。",
            "休论万里情，我非宜城浑。"
        ],
        "title": "中秋前一夕携家步至北湖藉缛草久之和东坡湖上听琴韵",
        "id": "59964f59-eff1-4022-8c9d-405cfe3dedc3"
    },
    {
        "author": "胡铨",
        "paragraphs": [
            "天宇脩眉浮太华，晚晴浓绿新如画。",
            "何似文君蹙远山，秀色可餐清更雅。",
            "人知泼黛青孱颜，共喜眉宇脩弯环。",
            "不知是中石蕴玉，遂能发彩惊尘寰。",
            "美人美人隔秋水，娟娟静淑金闺里。",
            "其人如玉德满身，笑杀西湖比西子。",
            "杜陵破帽随金鞍，心醉归来空掩关。",
            "不须更问许玉斧，二十四山如髻鬟。"
        ],
        "tags": [
            "西湖"
        ],
        "title": "戏题陈晦叔经略秀斋",
        "id": "50792a96-fff7-466c-bd12-bb8d7164e466"
    },
    {
        "author": "胡铨",
        "paragraphs": [
            "千林閴无伴，独秀益孤明。",
            "索笑延幽赏，闻香失宿酲。",
            "天教清到骨，我岂淡无情。",
            "睡起黄昏月，花边洗破觥。"
        ],
        "title": "早梅",
        "id": "57d96bce-eab7-40f2-ad01-d3c30b2e89f9"
    },
    {
        "author": "胡铨",
        "paragraphs": [
            "玉壶佳处野梅发，未减后山襄样黄。",
            "乞取一枝淮海去，不应春色占钱塘。"
        ],
        "title": "和山谷从张仲谋乞蜡梅韵寄吴明可",
        "id": "bde89321-c5bd-4d61-92f7-ac441025d8d3"
    },
    {
        "author": "胡铨",
        "paragraphs": [
            "竹外梅花耿玉颜，凛然冰句落霜纨。",
            "莫将轻扇趋炎子，留作人间六月寒。"
        ],
        "title": "刘景仁画墨梅扇上又画梅影于扇阴求诗各题一绝  其一",
        "id": "0d92a5f8-d985-42c9-a3c9-e3797c27d72c"
    },
    {
        "author": "胡铨",
        "paragraphs": [
            "踏月看梅不见花，只惊水底影横斜。",
            "归来扫向冰绡扇，袖有西湖处士家。"
        ],
        "tags": [
            "西湖"
        ],
        "title": "刘景仁画墨梅扇上又画梅影于扇阴求诗各题一绝  其二",
        "id": "575f7a43-17d2-4afd-b75c-f94d705f6d1e"
    },
    {
        "author": "胡铨",
        "paragraphs": [
            "花亦兴不浅，美人头上开。",
            "心事眼勾破，鬓香魂引来。",
            "笑春烛底影，溅泪风前杯。",
            "分韵得先字，客今谁可哉。"
        ],
        "title": "长卿见过赋美人插花用其韵",
        "id": "48ced308-b895-4d23-8dfa-2a7b84a29a50"
    },
    {
        "author": "胡铨",
        "paragraphs": [
            "未信花飞能减春，花飞只恼有情人。",
            "也知造物贾余巧，要作醉眠红锦裀。"
        ],
        "title": "落花",
        "id": "80722293-61be-433a-b934-9bf1d8252154"
    },
    {
        "author": "胡铨",
        "paragraphs": [
            "大块劳生亦可吁，解言佚我漆园癯。",
            "东家尝记老吾老，西洛请师迂叟迂。",
            "于谨延年还可杖，孔光灵寿不须扶。",
            "劝君早作菟裘计，太半归来雪满须。"
        ],
        "title": "寄题王氏佚老堂",
        "id": "16b29253-8ef0-48f7-8cad-1c6a925113df"
    },
    {
        "author": "胡铨",
        "paragraphs": [
            "公余诗老屡携将，物外高谈味自长。",
            "省事清心追豹隠，批花判月泻鹅黄。",
            "地偏不愧先生里，意野何如处士乡。",
            "却笑商颜园与绮，苦矜巖穴事高皇。"
        ],
        "title": "次李参政吏隠堂韵为昌化守陈仲平题",
        "id": "86cda7e9-110f-4b8b-8085-2f09b46738b3"
    },
    {
        "author": "胡铨",
        "paragraphs": [
            "微风稍披冻，芳萌亦吐林。",
            "百鸟感春阳，钩辀弄其音。",
            "振策遵城曲，逍遥写烦襟。",
            "爱此堂下石，青润挺琅琳。",
            "中坳贮清泉，测之不盈簪。",
            "纤鳞候暖戏，寂历自浮沉。",
            "默视澹忘虑，白日为移阴。",
            "人生本虚静，垢浊无自侵。",
            "忽为外物牵，至性不可寻。",
            "于焉得所监，一洗尘中心。"
        ],
        "title": "吏隠堂",
        "id": "864ecf71-bab8-43c4-a683-6de313764d6f"
    },
    {
        "author": "胡铨",
        "paragraphs": [
            "萍迹长泡转，天崖到处家。",
            "芳菲云过雨，聚散手抟沙。",
            "且唤陈惊坐，共寻留子嗟。",
            "酒狂从旷荡，汉吏要无华。"
        ],
        "title": "远游",
        "id": "889d7efb-833a-4995-80a0-294d8c94cacb"
    },
    {
        "author": "胡铨",
        "paragraphs": [
            "苏张姓字炳如丹，遍历遐荒觉世宽。",
            "龙勒殊勋标绝域，麟宫奇节障狂澜。",
            "二千里外河源远，十九年间海上寒。",
            "二子精忠君勉继，归来锦领万人看。"
        ],
        "title": "送王嘉叟侍郎使虏仍用其韵",
        "id": "fc73f77a-f3d4-47ca-8b0d-6e2962c5f223"
    },
    {
        "author": "胡铨",
        "paragraphs": [
            "平生痛饮号专门，逸气旋干复转坤。",
            "孔坐年来客常满，直须一日倒千樽。"
        ],
        "title": "次韵答陈立夫送酒  其一",
        "id": "18f6795a-bcb9-455c-899d-3c4cbae2375a"
    },
    {
        "author": "胡铨",
        "paragraphs": [
            "公家家世旧崔嵬，惊坐先生日万杯。",
            "已办槽床千日饮，便须乘月抱琴来。"
        ],
        "title": "次韵答陈立夫送酒  其二",
        "id": "be8dd871-622a-4832-b8c5-f4c7f3c2ed0c"
    },
    {
        "author": "胡铨",
        "paragraphs": [
            "不妨我与鱼传素，只恐人言鸩作媒。",
            "莫笑东坡管闲事，细将红叶写将来。"
        ],
        "title": "示公冶",
        "id": "11a62b4f-5781-4f44-a66d-acef0fe07ff5"
    },
    {
        "author": "胡铨",
        "paragraphs": [
            "世路羊肠险，崎岖不计层。",
            "附炎蛾并火，待暗鼠窥灯。",
            "国削臣心折，秋高虏势增。",
            "鱼虾何足虑，回前顾鲸鹏。"
        ],
        "title": "过青潭铺用杜少陵韵",
        "id": "40727d03-f2e7-4df3-97b3-8790b6ad1753"
    },
    {
        "author": "胡铨",
        "paragraphs": [
            "袯襫但多于耜者，犀渠不见弄兵人。",
            "盈畴云子岁不恶，父老却谈今使君。"
        ],
        "title": "宿陆便铺用曹侍郎咏题柱韵",
        "id": "923b21c9-20e4-45ad-b1ca-e6ed2565c01f"
    },
    {
        "author": "胡铨",
        "paragraphs": [
            "从来无逸为元龟，艰难稼穑诚宜知。",
            "奚为三老冻且馁，不以仁政勤嘘吹。",
            "澹庵野人错料事，苦吟对雪空掀髭。",
            "苏仙漫解赋晓浩，韩子亦徒歌晚澌。",
            "两翁句法岂不好，祇欠鲠语书安危。",
            "先生忍寒蹋凛冽，著屐步步如爰丝。",
            "忧民未减胼胝叟，挟纩拥貂吾忍为。",
            "斲水长哦压郊岛，令我玩味终朝持。",
            "肯同侠窟暖金帐，不说庄生姑射肌。",
            "平生浮云睨卿相，往往羞谈蔡克儿。",
            "向来编研国朝事，典刑一一裨明时。",
            "侧闻玉音犹在耳，记录姓名标殿帷。",
            "遄归承明定不日，启沃要领亲凤姿。",
            "莫将篇什助雪虐，好吐忠嘉淳俗漓。",
            "致君宜许尧相稷，活国未惭唐宰墀。",
            "嗟予三黜从此逝，已觉别袖风披披。",
            "扁舟却忆剡溪老，梦寐早逐心旌驰。",
            "古风永祕此囊锦，恶语勿笑吾言巵。",
            "行行自爱保明哲，咄咄贤业追规随。",
            "况复君家有故事，元城先生刘器之。"
        ],
        "title": "临平道中用坡老雪中长韵答刘寺簿",
        "id": "edf497ee-39fc-4c84-806b-dc3d50745681"
    },
    {
        "author": "胡铨",
        "paragraphs": [
            "贤哉洛城翁，尘甑每贷粟。",
            "饥来睨书案，臭味清可掬。",
            "独抱古遗经，凛凛一川玉。",
            "唯知耕宽闲，未暇井衍沃。",
            "萧然跨騄駬，破漏数间屋。",
            "谏议真可人，著意向幽独。",
            "赠之三百月，鼂采照鲸目。",
            "闭门予自煎，飒爽对修竹。",
            "先生如玉川，诗书实其腹。",
            "顾我亦何幸，此客良不俗。",
            "新篇忽入手，阔蹑李杜躅。",
            "华衮褒虽荣，溢美论非笃。",
            "何时玉壶山，复得从所欲。",
            "三碗浇枯肠，勿赋饭不足。"
        ],
        "title": "答单监簿",
        "id": "bdb9e0fe-cebc-48d1-919b-66344d027c8e"
    },
    {
        "author": "胡铨",
        "paragraphs": [
            "相印横拖御案前，圣恩暂许帅藩宣。",
            "举幡北阙危三刖，抗疏南床忽十年。",
            "往事凄凉人堕甑，此身空洁鹭栖烟。",
            "当时坐榻生龙尾，犹望陈蕃一解悬。"
        ],
        "title": "上洪帅李伯纪丞相",
        "id": "f13b0a1f-c883-4d49-b2f5-8b23f7d55e0f"
    },
    {
        "author": "胡铨",
        "paragraphs": [
            "千里还经赤地连，老农作苦也堪怜。",
            "来牟不复歌丰岁，荞麦犹能救歉年。",
            "山色浅深秋泼黛，田毛上下晓披绵。",
            "天公莫遣霜如雪，赤子嗷嗷要解悬。"
        ],
        "title": "夏旱至秋田家种荞麦以补岁事",
        "id": "15306916-e990-40e3-965f-99d68ff88b69"
    },
    {
        "author": "胡铨",
        "paragraphs": [
            "胜游宝箓记吾曾，五十年来一衲僧。",
            "昼短莫吟千岁烛，年丰聊看九华灯。",
            "一毬未放寒星坠，万炬浑惊烈日升。",
            "诗酒虽堪驱使在，照愁佳句愧坡能。"
        ],
        "title": "乙未元夕坐上用东坡上元韵二首  其一",
        "id": "56ca478d-74b7-4bf0-9157-5c1eb4949eaa"
    },
    {
        "author": "胡铨",
        "paragraphs": [
            "漫云学佛竟何曾，且伴西邻正觉僧。",
            "莫笑酒狂刚止酒，且来灯下看传灯。",
            "人言星近如堪摘，谁谓天高不可升。",
            "见说燧人初改火，固知将圣信多能。"
        ],
        "title": "乙未元夕坐上用东坡上元韵二首  其二",
        "id": "01076561-a65a-4fcf-b1df-1329af840186"
    },
    {
        "author": "胡铨",
        "paragraphs": [
            "赏心乐事巧相违，清坐持枚学数扉。",
            "雁足不来空燕雀，鸰原何在叹蟏蝛。",
            "开怀对酒祛愁破，缓步看灯踏月归。",
            "万里投荒真细事，频年不得戏莱衣。"
        ],
        "title": "元夕与监务宋皋饮罢踏月观灯用坡老儋州上元韵",
        "id": "6391ecc3-a365-4a7f-baf9-5d0e30d5f2bc"
    },
    {
        "author": "胡铨",
        "paragraphs": [
            "南山旧说王隠者，北斗今看韩退之。",
            "不须觅句花照眼，行见调羹酸著枝。"
        ],
        "title": "司业口占绝句奇甚铨辄用韵和呈效吴体",
        "id": "b4fe6166-a537-4cd8-b579-fe715523f252"
    },
    {
        "author": "胡铨",
        "paragraphs": [
            "酴醾独殿春，得路未为晚。",
            "露叶张翠伞，月蕊明玉幰。",
            "洗妆雨亦妍，暗麝风更远。",
            "唐时真宰相，劲气凌谏苑。",
            "危言工切劘，壁立万仞巘。",
            "帝为酿此花，以赏硕画婉。",
            "清芬濯千古，天河岂须挽。",
            "不妨便醉死，闻香定魂返。"
        ],
        "title": "铨携具赏石渠酴醾用坡韵呈同舍",
        "id": "e6193bd4-73ed-4078-a209-9e8f316edfd3"
    },
    {
        "author": "胡铨",
        "paragraphs": [
            "头白经筵思漫覃，骎骎末路我何堪。",
            "八年还作玉堂集，一笑真怀银杏谈。",
            "敢说麕书讥聂北，聊因麟趾咏周南。",
            "梅开更得珠园去，红粟寒梢试一探。"
        ],
        "title": "传示银杏兼简林谦之",
        "id": "c9920339-30d1-49c4-8742-b0b0bdf52d05"
    },
    {
        "author": "胡铨",
        "paragraphs": [
            "巖耕名已振京关，未信终身袖手闲。",
            "万卷不移颜氏乐，一生无愧伯夷班。",
            "致君自许唐虞上，待我谁能季孟间。",
            "两社年来欠元老，苍生拭目望公还。"
        ],
        "title": "和王民瞻送行诗  其一",
        "id": "33e5941c-7fa0-4acb-9a56-2f04465832cb"
    },
    {
        "author": "胡铨",
        "paragraphs": [
            "士气从来弱不支，逢时言行欲俱危。",
            "不因湖外三年谪，安得江南一段奇。",
            "非我独清缘世浊，此心谁识只天知。",
            "万牛回首须公起，大厦将颠要力持。"
        ],
        "title": "和王民瞻送行诗  其二",
        "id": "7342ff39-e7f0-45d5-bc87-85c155b7d237"
    },
    {
        "author": "胡铨",
        "paragraphs": [
            "闲爱鹤立木，静嫌僧叩门。",
            "是非花莫笑，白黑手能言。",
            "心远阔尘境，路幽迷水村。",
            "逢人不须说，自唤小桃源。"
        ],
        "title": "题小桃源图",
        "id": "9ae12d66-ba8d-4a2e-bb87-4cb2c8294c9e"
    },
    {
        "author": "胡铨",
        "paragraphs": [
            "悬崖怪石水潺潺，宜有神龙隠此间。",
            "穷胜不妨归险洞，寻春那止看羣山。",
            "攀龙行即天边去，跃马聊同野外还。",
            "好景良辰适相会，一樽聊共水云闲。"
        ],
        "title": "游白龙洞",
        "id": "7a990646-28f3-4a05-bcb1-9dc8447363de"
    },
    {
        "author": "胡铨",
        "paragraphs": [
            "宝公何似赞公房，好句还追铁凤翔。",
            "金象妙高惊地胜，木犀清远送天香。",
            "明年蜡屐谁犹健，昨日登楼我尚强。",
            "三老未应输二老，兹游奇绝永难忘。"
        ],
        "title": "与正觉长老同游蒋山",
        "id": "0b356b9b-ac3a-4215-a069-6b64f94ca3fd"
    },
    {
        "author": "胡铨",
        "paragraphs": [
            "六代风流最永嘉，鬰葱胜气隠晴霞。",
            "折冲樽俎神俱旺，表里山河险莫夸。",
            "几缕碧烟迷杏眼，半篙清涨减蒲芽。",
            "歌声已得檀郎怨，四海而今再一家。"
        ],
        "title": "金陵书事",
        "id": "f4137e5e-6efc-4d25-af70-7bf6833cb3ab"
    },
    {
        "author": "胡铨",
        "paragraphs": [
            "禁署装成宝缨络，冰盘翦出水晶盐。",
            "传呼天上好消息，玉果新颁出御匳。"
        ],
        "title": "禁直赐果",
        "id": "cd596287-8e68-462c-b6bc-c95c20ed39e6"
    },
    {
        "author": "胡铨",
        "paragraphs": [
            "饯行朱邸帝城春，随例颠忙宴玉津。",
            "报国独劳千一虑，钧天同听十三人。",
            "金卮宣劝君恩重，花露湔愁醉梦真。",
            "却忆故山猿鹤在，便思投劾乞其身。"
        ],
        "title": "玉津园饯魏王",
        "id": "1d045a2b-0c23-4667-afc9-43cc0e9df9c2"
    },
    {
        "author": "胡铨",
        "paragraphs": [
            "夜读文公猛虎诗，云何虎死忽悲啼。",
            "人生未省向来事，虎死方羞前所为。",
            "昨日犹能食熊豹，今朝无计奈狐狸。",
            "我曾道汝不了事，唤作痴儿果是痴。"
        ],
        "title": "诗一首",
        "id": "d53c0ce3-28d3-4110-811c-62cee883b580"
    },
    {
        "author": "胡铨",
        "paragraphs": [
            "县古杉枫老，人居水竹间。",
            "字民无狱讼，携客有江山。",
            "路远旅愁积，病多诗思悭。"
        ],
        "title": "又用过铁坑山韵",
        "id": "e768346b-575b-4651-99bd-785c44d87827"
    },
    {
        "author": "胡铨",
        "paragraphs": [
            "平生不识澥渤岛，入海要看蓬莱山。",
            "向来同是灾荒客，今我海南君海北。"
        ],
        "title": "和新州端老",
        "id": "4550c743-ed0b-43fd-ba42-72363031a74d"
    },
    {
        "author": "胡铨",
        "paragraphs": [
            "暗里寻香自不迷，照空焉用夜燃脐。",
            "欲危疏朵风吹老，太瘦长条雨飐低。",
            "孤艳几时同把盏，野香犹记助看题。",
            "唐人未识高标在，浪自纷纷说李蹊。"
        ],
        "title": "和和靖八梅  其一",
        "id": "8309985a-a0e0-4665-b4a3-3aee08f30f2b"
    },
    {
        "author": "胡铨",
        "paragraphs": [
            "缟裙练帨照钗荆，霜竹寒松秀色并。",
            "八咏格高凌太白，千林地迥切西清。",
            "著枝有味知深意，欹屋无言似薄情。",
            "日暮水边空怅望，浑如湘浦见皇英。"
        ],
        "title": "和和靖八梅  其二",
        "id": "1e71d2ea-8e00-4bdf-9943-228a36aadede"
    },
    {
        "author": "胡铨",
        "paragraphs": [
            "当年曾见凤城头，入骨贪看兴未休。",
            "小摘欲论千种恨，微吟还唤一番愁。",
            "每嫌俗物薰心醉，长愿清馨满世留。",
            "秾李倚风梨带雨，比方应合面骍羞。"
        ],
        "title": "和和靖八梅  其三",
        "id": "6ef4e595-43c2-4b6f-8bb2-500922481a1b"
    },
    {
        "author": "胡铨",
        "paragraphs": [
            "为瑞应便种麦鸦，余光犹得映书车。",
            "也知一腊要三白，故作六霙先百花。",
            "授简才悭惭赋客，披蓑句好忆渔家。",
            "拟酤斗酒听琴操，三百青铜落画叉。"
        ],
        "title": "追和东坡雪诗",
        "id": "914fb109-941e-4a74-8c90-46772f5d7408"
    },
    {
        "author": "胡铨",
        "paragraphs": [
            "别离如许每引领，邂逅几何还著鞭。",
            "微服过宋我何敢，大国赐秦公不然。",
            "衰鬓彫零已子后，高名崒嵂方丁年。",
            "即看手握天下砥，山中宰相从云眠。"
        ],
        "title": "过三衢呈刘共父",
        "id": "14da68ca-f156-4e73-942a-9f0debc72fff"
    },
    {
        "author": "胡铨",
        "paragraphs": [
            "打成大错一毫差，万里去寻留子嗟。",
            "微管闲思齐仲父，赐奴长价汉浑邪。",
            "道穷怜我空忧国，句好知君定作家。",
            "便欲相携趁帆饱，要观子美赋灵槎。"
        ],
        "title": "次李参政送行韵答黄舜杨",
        "id": "311e1abf-e70d-4757-9b1e-75e9d39c9caf"
    },
    {
        "author": "胡铨",
        "paragraphs": [
            "忆昔昌黎伯，直谏气凛然。",
            "又闻赞皇公，直道薄云天。",
            "堂堂两宗工，盖世勋无前。",
            "朅来著此邦，仰山同不骞。",
            "公今又继往，相望三百年。",
            "风流虽已矣，遗迹俨弗愆。",
            "邦风杂未纯，雕俗顽莫镌。",
            "要须痛一洗，兴氓作其贤。",
            "束吏缚猛虎，爱民烹小鲜。",
            "课为天下最，名压坐中先。",
            "凤尾催归诏，看看下小旃。",
            "践槐知不晚，开旦促曹鞯。"
        ],
        "title": "送周子上赴宜春",
        "id": "ce0dc933-0c7a-4c64-9458-18f9020a70f3"
    },
    {
        "author": "胡铨",
        "paragraphs": [
            "卧病高秋留海浦，明日重阳更风雨。",
            "杜门不出长苍苔，令我天涯心独苦。",
            "篱角黄花亲手栽，近节如何独未开。",
            "含芳閟采亮有以，使君昨暮征诗来。",
            "凌晨试遣霜根送，畚玉虽微甚珍重。",
            "极知无意竞秋光，往作横窗岁寒供。",
            "忆我初客天子都，西垣植此常千株。",
            "结花年年应吹帽，始信南邦事尽殊。",
            "愿得封培自今日，何间朱崖万家室。",
            "秋香端不负干坤，但愿箫管乱畴匹。",
            "归去来兮虽得归，念归政自莫轻违。",
            "他日采英林下酌，谁向清霜望翠微。"
        ],
        "tags": [
            "思国",
            "菊花"
        ],
        "title": "送菊",
        "id": "038290c1-e900-4aac-8d14-d44751505547"
    },
    {
        "author": "胡铨",
        "paragraphs": [
            "好竹平生志颇坚，谁知岛上有淇园。",
            "溪边六逸李太白，林下七贤杨巨源。",
            "空翠有时穿荦确，圆机终日转潺湲。",
            "从来到处安心地，肯认家山作本源。"
        ],
        "title": "逸贤峝",
        "id": "55693cce-df12-45ea-bfcf-f7ed2a312d4f"
    },
    {
        "author": "胡铨",
        "paragraphs": [
            "人皆犯红尘，君独嗜空翠。",
            "红尘终有得，空翠了无味。",
            "自众人以观，君亦少良计。",
            "细问红尘人，轩冕蔓倒敝。",
            "方寸万斛埃，灰土常处袂。",
            "翻思对青山，一洗秽浊气。",
            "始知空翠佳，千古余爽思。",
            "何子亦何人，对此日隠几。",
            "明涵轩窗浄，影入林牖媚。",
            "眼界括穷碧，白鸟决归眦。",
            "青山如高人，可挹不可致。"
        ],
        "title": "题阳江何氏挹翠轩",
        "id": "02144d32-23f7-4d9f-9e54-f12e9c6650c9"
    },
    {
        "author": "胡铨",
        "paragraphs": [
            "井邑峯峦绕郡城，新台高峙见南溟。",
            "海澜浩荡连云白，江汉朝宗彻底清。",
            "日月往来双羽箭，干坤今古一邮亭。",
            "年年不改长春景，遥想蓬山作画屏。"
        ],
        "title": "熙春亭",
        "id": "9c493409-7435-489b-9b39-edec59f7c9e4"
    },
    {
        "author": "胡铨",
        "paragraphs": [
            "君侧无谗人，发口不须婉。"
        ],
        "title": "句  其一",
        "id": "ebc91a9f-62b0-4999-a554-1bc10781e958"
    },
    {
        "author": "胡铨",
        "paragraphs": [
            "盈尺子鱼来丙穴，一瓶女酒敌新州。"
        ],
        "title": "句  其二",
        "id": "fd11ee71-ba98-40ff-94dc-e33c19ea629f"
    },
    {
        "author": "胡铨",
        "paragraphs": [
            "君恩许归此一醉，傍有梨颊生微涡。"
        ],
        "title": "句  其三",
        "id": "fb442b90-44a4-4968-b6c0-d1e2fc18915c"
    },
    {
        "author": "胡铨",
        "paragraphs": [
            "万古嗟无尽，千生笑有穷。"
        ],
        "title": "句  其四",
        "id": "07601bce-7917-4612-85f0-ff364782314b"
    },
    {
        "author": "胡铨",
        "paragraphs": [
            "两山排闼来，周遭似环翠。"
        ],
        "title": "句  其五",
        "id": "79e7789e-9827-473d-94b8-3ecbfc5098ea"
    },
    {
        "author": "胡铨",
        "paragraphs": [
            "眼明渐见天涯驿，脚力将穷地尽州。"
        ],
        "title": "句  其六",
        "id": "6c32bfd0-9e1f-464a-b2f0-8d70f3b88dcd"
    },
    {
        "author": "胡铨",
        "paragraphs": [
            "儋耳道中还可乐，东坡安用叹途穷。"
        ],
        "title": "句  其七",
        "id": "e32f90d5-f0d0-4582-a45f-91b97f53208e"
    },
    {
        "author": "胡铨",
        "paragraphs": [
            "有水不栽莲。"
        ],
        "title": "句  其八",
        "id": "66d4970f-884e-4cfe-9e96-1f9a852ce8fa"
    },
    {
        "author": "胡铨",
        "paragraphs": [
            "当时号令君听取，白战无须带步叉。"
        ],
        "title": "句  其九",
        "id": "eabd6e93-8185-4400-a862-9bd2621acb7c"
    },
    {
        "author": "胡铨",
        "paragraphs": [
            "啗毡使者莫思家。"
        ],
        "title": "句  其一○",
        "id": "81d3d093-361b-4bba-9ec6-3cd12d63d75b"
    },
    {
        "author": "胡铨",
        "paragraphs": [
            "梁园高会忆邹巖，千里莼羹未下盐。"
        ],
        "title": "句  其一一",
        "id": "80567599-8dfd-4fa7-8a23-1dd7af1a0236"
    },
    {
        "author": "胡铨",
        "paragraphs": [
            "中有羁孤湿帽尖。"
        ],
        "title": "句  其一二",
        "id": "67790d1f-60e5-4bbf-9e3b-d506fba58fba"
    },
    {
        "author": "胡铨",
        "paragraphs": [
            "梦入琼崖身益壮，烟销金坞臭空传。"
        ],
        "title": "句  其一三",
        "id": "1da382ac-6a21-42d2-a736-0e9f3603b6ce"
    },
    {
        "author": "胡铨",
        "paragraphs": [
            "笑春烛底影，煎泪风前杯。"
        ],
        "title": "句  其一四",
        "id": "63272830-009a-4aac-8e64-bf562bdacdb8"
    },
    {
        "author": "岳飞",
        "paragraphs": [
            "秋风江上驻王师，暂向云山蹑翠微。",
            "忠义必期清塞水，功名直欲镇边圻。",
            "山林啸聚何劳取，沙漠羣凶定破机。",
            "行复三关迎二圣，金酋席卷尽擒归。"
        ],
        "title": "题翠巖寺",
        "id": "910565e1-3d68-43f5-b479-63fdfc6c73c8"
    },
    {
        "author": "岳飞",
        "paragraphs": [
            "湓浦庐山几度秋，长江万折向东流。",
            "男儿立志扶王室，圣主专师灭虏酋。",
            "功业要刊燕石上，归休终伴赤松游。",
            "丁宁寄语东林老，莲社从此著力修。"
        ],
        "tags": [
            "庐山",
            "长江"
        ],
        "title": "寄浮图慧海",
        "id": "34816f06-ed24-4f06-8e72-aed43905ee0f"
    },
    {
        "author": "岳飞",
        "paragraphs": [
            "雄气堂堂贯斗牛，誓将直节报君仇。",
            "斩除顽恶还车驾，不问登坛万户侯。"
        ],
        "title": "题青泥市萧寺壁",
        "id": "c9766c13-c333-447e-b867-726210ab6d6c"
    },
    {
        "author": "岳飞",
        "paragraphs": [
            "号令风霆迅，天声动北陬。",
            "长驱渡河洛，直擣向燕幽。",
            "马蹀阏氏血，旗枭克汗头。",
            "归来报明主，恢复旧神州。"
        ],
        "tags": [
            "爱国",
            "送别",
            "豪迈"
        ],
        "title": "送紫巖张先生北伐",
        "id": "6224c75c-6874-49c8-ad32-ad88d1e1cb47"
    },
    {
        "author": "岳飞",
        "paragraphs": [
            "经年尘土满征衣，特特寻芳上翠微。",
            "好山好水看不足，马蹄催趁月明归。"
        ],
        "tags": [
            "纪游",
            "古诗三百首",
            "热爱",
            "写景",
            "宋诗"
        ],
        "title": "池州翠微亭",
        "id": "9131a946-c363-417c-b1b2-665be93bbd90"
    },
    {
        "author": "岳飞",
        "paragraphs": [
            "嵬石山前寺，林泉胜景幽。",
            "紫金诸佛相，白雪老僧头。",
            "潭水寒生月，松风夜带秋。",
            "我来属龙语，为雨济民忧。"
        ],
        "title": "游嵬石山寺",
        "id": "9349a101-96d6-4c9f-a18a-63c3af5c2a93"
    },
    {
        "author": "岳飞",
        "paragraphs": [
            "无心买酒谒青春，对镜空嗟白发新。",
            "花下少年应笑我，垂垂羸马访高人。"
        ],
        "title": "过张溪赠张完",
        "id": "d2d604e7-2809-4299-9de0-18e284e7b60e"
    },
    {
        "author": "岳飞",
        "paragraphs": [
            "敕报游西内，春光霭上林。",
            "花围千朵锦，柳撚万株金。",
            "燕绕龙旗舞，鶑随凤辇吟。",
            "君王多雨露，化育一人心。"
        ],
        "title": "从驾游内苑应制",
        "id": "25b1d02d-2dc1-4650-a72a-ba16ffddbece"
    },
    {
        "author": "岳飞",
        "paragraphs": [
            "立马林冈豁战眸，阵云开处一溪流。",
            "机舂水沚犹传晋，黍秀宫庭孰悯周。",
            "南服只今歼小丑，北辕何日返神州。",
            "誓将七尺酬明圣，怒指天涯泪不收。"
        ],
        "title": "题骤马冈",
        "id": "7cff3fbe-2ef7-4ea3-9c08-74828e8a383f"
    },
    {
        "author": "岳飞",
        "paragraphs": [
            "手持竹节访黄龙，旧穴空遗虎子踪。",
            "云锁断崖无觅处，半山松竹撼秋风。"
        ],
        "title": "题雩都华严寺",
        "id": "cbaaafd0-0953-4365-93d6-94200fe6339a"
    },
    {
        "author": "岳飞",
        "paragraphs": [
            "爱此倚栏杆，谁同寓目闲。",
            "轻阴弄晴日，秀色隠空山。",
            "岛树萧疏外，征帆杳霭间。",
            "予虽江上老，心羨白云还。"
        ],
        "title": "题池州翠光寺",
        "id": "e716e893-3ccc-4ef8-ad71-2f16382248fc"
    },
    {
        "author": "岳飞",
        "paragraphs": [
            "强胡犯金阙，驻跸大江南。",
            "二帝双魂杳，孤臣百战酣。",
            "兵威空朔漠，法力仗瞿昙。",
            "恢复山河日，捐躯分亦甘。"
        ],
        "title": "归赴行在过上竺寺偶题",
        "id": "d1e07d38-0744-4ced-ac41-a1de62f2f1d6"
    },
    {
        "author": "岳飞",
        "paragraphs": [
            "何处高人云路迷，相逢忽荐目前机。",
            "偶看菜叶随流水，知有茅茨在翠微。",
            "琐细夜谈皆可听，烟霏秋雨欲同归。",
            "翛然又向诸方去，无数山供玉麈挥。"
        ],
        "tags": [
            "庐山"
        ],
        "title": "送轸上人之庐山",
        "id": "ccdd013c-7e20-4f78-95bb-0b88303e1ceb"
    },
    {
        "author": "毛国英",
        "paragraphs": [
            "铁锁沈沈截碧江，风旗猎猎驻危樯。",
            "禹门纵使高千尺，放过蛟龙也不妨。"
        ],
        "title": "投岳侯",
        "id": "b9e05ea4-fe8e-4d40-bf91-52108f7d4402"
    },
    {
        "author": "张完",
        "paragraphs": [
            "相别相逢不计春，眼前非旧亦非新。",
            "声求色相皆邪妄，莫认无疑是昔人。"
        ],
        "title": "答岳鹏举",
        "id": "2fcbf463-2d02-4df9-b942-3792b24f6a90"
    },
    {
        "author": "挂笠道人",
        "paragraphs": [
            "偶乘青帝出蓬莱，剑戟峥嵘遍九垓。",
            "我在目前人不识，为留一笠莫沉埋。"
        ],
        "title": "诗一首",
        "id": "fc8b5578-eea5-4aab-add5-b4e99764937e"
    },
    {
        "author": "许顗",
        "paragraphs": [
            "闲花乱草春春有，秋鸿社燕年年归。",
            "青天露下麦苗湿，古道月寒人迹稀。"
        ],
        "title": "梦中诗",
        "id": "d58ac5fe-c8ed-482c-b2ae-bc999dc80fe4"
    },
    {
        "author": "许顗",
        "paragraphs": [
            "零雨不出动隔旬，门前秋草长于人。",
            "江湖浩渺欲无岸，锦石最小犹生云。",
            "微阳片月何曾见，只有莓苔昏笔砚。",
            "田家黍穗未暇悲，茅屋且为萤火飞。"
        ],
        "title": "秋雨",
        "id": "0fda04a3-7399-4850-9e56-263cd5225169"
    },
    {
        "author": "许顗",
        "paragraphs": [
            "黄金络头玉为觼，蜀锦障泥乱云叶。",
            "花间顾影骄不行，万里龙驹空汗血。",
            "露床秋粟饱不食，青蒭苜蓿无颜色。",
            "君不见东郊瘦马百战场，天寒日暮乌啄疮。"
        ],
        "title": "紫骝马",
        "id": "e917f1e5-9b9c-4767-93ea-f5ba4ea53420"
    },
    {
        "author": "冯时行",
        "paragraphs": [
            "飞泉撼琳球，羣山高崔嵬。",
            "中有古道场，紫烟笼观台。",
            "石门不施关，荣辱自不来。",
            "霜钟鸣万壑，日出山雾开。",
            "老僧挈筠篮，上山拾羹材。",
            "归煮南涧水，至味谢盐梅。",
            "食饱不下床，法身充九垓。",
            "破衲一甲子，云闲与徘徊。",
            "我欲吐情语，铭之古巖隈。",
            "云切戒多事，勿听龙作媒。",
            "为雨非不佳，世间多尘埃。",
            "预恐为雨罢，归来污苍苔。"
        ],
        "title": "游石龙偶成寺僧通首坐饱历丛林归老此山故诗多及之",
        "id": "b481ed1d-fe9a-4141-b232-0d482af55798"
    },
    {
        "author": "冯时行",
        "paragraphs": [
            "六府萃百感，攻愁须酒兵。",
            "故人如我知，侵月走双甖。",
            "手裂绛泥封，瓦盆贮瑶琼。",
            "我生百世后，见此圣之清。",
            "一饮肺肠润，再饮毛骨轻。",
            "何必跨茅龙，超然欲遐征。"
        ],
        "title": "友人惠酒殊佳用清光滑辣四字为韵以谢  其一",
        "id": "0f13140c-d2cb-4b7a-9bb9-9f0de57d91f5"
    },
    {
        "author": "冯时行",
        "paragraphs": [
            "先生饮至和，尺宅如鉴光。",
            "余力暨酒醴，百瓮春朝阳。",
            "洗我朱墨尘，凌风龟鹤肠。",
            "醉乡更饱历，歧路久已荒。",
            "休吏闭斋阁，三盏通真梁。",
            "到处百虑息，其俗如陶唐。"
        ],
        "title": "友人惠酒殊佳用清光滑辣四字为韵以谢  其二",
        "id": "2d0a1fd6-b394-47de-bc90-ab94f9c3769e"
    },
    {
        "author": "冯时行",
        "paragraphs": [
            "苦怀茅屋底，夜归船轧轧。",
            "酒榼对鱼篮，照路燃藁秸。",
            "及门呼弟昆，长少常七八。",
            "酣肠如有神，造化不管辖。",
            "朅来久欠此，君乃饷甘滑。",
            "大醉今复狂，醒来恐愁杀。"
        ],
        "title": "友人惠酒殊佳用清光滑辣四字为韵以谢  其三",
        "id": "215a664d-73e0-41b3-b6e5-fd7efc11b311"
    },
    {
        "author": "冯时行",
        "paragraphs": [
            "冠豸取能触，佩剑取能割。",
            "饮酒移气体，我亦嗜清辣。",
            "举白欲下咽，丹腑已通达。",
            "温温坎离间，正气自旋斡。",
            "于焉养真勇，险语犯天闼。",
            "千钟建太平，岂徒为消渴。"
        ],
        "title": "友人惠酒殊佳用清光滑辣四字为韵以谢  其四",
        "id": "c90073a7-ba48-433f-8318-c50a2a7d565f"
    },
    {
        "author": "冯时行",
        "paragraphs": [
            "多女信无助，多男复何虞。",
            "我固喜二仲，辈出三丈夫。",
            "圆郎未解语，手欲学抹朱。",
            "闰郎好神气，两眼澄秋湖。",
            "复有新生儿，初探玄海珠。",
            "一一阅清俊，并是千里驹。",
            "胡为集我家，足视种德符。",
            "昆弟若一体，在尔犹在吾。",
            "堂前有双亲，各已皓鬓须。",
            "抱弄想慰意，颜色朝愉愉。",
            "未问壮门户，悦亲良所须。",
            "况我藜藿肠，要当饱典谟。",
            "足以立家学，灿灿遗羣雏。",
            "尔后更五稔，汝等行不扶。",
            "我欲为道肥，汝当为书癯。",
            "富贵何足道，陆贾真洪儒。"
        ],
        "title": "舍弟生子",
        "id": "2a67ea53-b4df-4f95-b91f-9f9959d4e45d"
    },
    {
        "author": "冯时行",
        "paragraphs": [
            "地灵丘壑邃，危路入紫烟。",
            "藤萝閟尺水，中有龙潜渊。",
            "青曦弄骄晖，绍兴丙辰年。",
            "嗷嗷周余民，生理谅难全。",
            "令尹谢不敏，来上天公牋。",
            "一念如丝芒，已斡造化权。",
            "夜半雷绕山，雨出山之巅。",
            "凌晨眺四郊，草木亦欣然。",
            "民戴神之休，次谓令尹贤。",
            "贤则吾岂敢，庶逭失职愆。",
            "甲兵久不洗，风霾涨尘寰。",
            "兹事非神助，谁其荡腥羶。",
            "物极理必反，否泰如循环。",
            "神龙傥有意，速起飞九天。"
        ],
        "title": "龙鹤祷雨",
        "id": "a5364628-69ee-4d64-8078-81a9c22c529c"
    },
    {
        "author": "冯时行",
        "paragraphs": [
            "舍南开小圃，土平如沃肥。",
            "去年种桃李，今年花离离。",
            "畦丁不解事，其傍树鸡栖。",
            "雨润枝柯繁，风吹花叶披。",
            "颇乘风雨力，似欲桃李欺。",
            "桃李不自持，向人颜色低。",
            "客从何方来，指呼厉色辞。",
            "谓我同薰莸，蒙昏其在兹。",
            "草木区以别，其犹异妍媸。",
            "再拜谢客意，黾勉事剪夷。",
            "桃李佳气浮，欣欣如有知。",
            "老夫意犹恶，有悔不可追。",
            "大哉天地宽，含覆万汇滋。",
            "美恶讵可齐，俱受一元施。",
            "援毫书其事，用贬小己私。"
        ],
        "title": "斩鸡栖木",
        "id": "dc123337-2132-4146-b573-f28441eee500"
    },
    {
        "author": "冯时行",
        "paragraphs": [
            "越罗与蜀锦，被体何其华。",
            "豹胎与猩唇，适口良自佳。",
            "佳美未必得，饱暖不可赊。",
            "明通纸胜雪，乐昌墨如鸦。",
            "更招南浦石，四友相宠加。",
            "谩薰新宁香，时烹固陵茶。",
            "萧然文字间，亦足为生涯。"
        ],
        "title": "偶成",
        "id": "9e7a6c73-6742-49cf-a506-107fc05b5a2c"
    },
    {
        "author": "冯时行",
        "paragraphs": [
            "晨策东篱路，煌煌寒菊英。",
            "我岂无他人，底事忆渊明。",
            "忘言会诸理，扫尽世俗情。",
            "悠然见南山，此意谁与评。"
        ],
        "title": "忆渊明二首  其一",
        "id": "02203e97-49bf-49d2-a7b6-70af2b433102"
    },
    {
        "author": "冯时行",
        "paragraphs": [
            "五音不害道，其如哇淫何。",
            "聊以写我心，素琴时按摩。",
            "澹泊有妙意，岂忧焚天和。",
            "贤哉等冥鸿，竟免婴祸罗。"
        ],
        "title": "忆渊明二首  其二",
        "id": "4ac5f801-5690-4292-b998-e2c660769a7d"
    },
    {
        "author": "冯时行",
        "paragraphs": [
            "身世如浮云，百年一飘忽。",
            "古人事业在，已腐蒿里骨。",
            "惜哉薰风亭，劲翰俨突兀。",
            "想当挥洒际，浩气涨溟渤。",
            "迄兹变故后，同好亦泯没。",
            "散帙落危睇，作亭焕新揭。",
            "超然盛德后，清芬念贻厥。",
            "亦闻爽垲地，山水皆秀发。",
            "旷荡敞遐眺，葱蒨罗翠樾。",
            "胜游集簪履，有酒备百罚。",
            "异时太真园，绛树山硉矹。",
            "吾其解烦鞅，长风卧烟筏。",
            "问津鸥鸟外，亭上散白发。",
            "飘飘揖薰风，解带脚不袜。",
            "咀嚼清冰圆，内洗肝肺渴。",
            "呜呼苍梧远，瑶琴久衰歇。",
            "于焉慰永怀，森森来披拂。",
            "耿耿入疏襟，更欲迟华月。"
        ],
        "title": "题涪陵杨彦广薰风亭",
        "id": "5c11ccb4-ca0b-44a2-a89a-1558a023d761"
    },
    {
        "author": "冯时行",
        "paragraphs": [
            "秋风吹征衣，我来亦何有。",
            "长笑泉石间，邂逅得良友。",
            "飞屐凌长烟，相与濯世垢。",
            "浄宇閟寒藤，杰阁架层阜。",
            "登临意象宽，轩豁拟高厚。",
            "江山来拱揖，似欲问安否。",
            "岌岌环翠屏，蜿蜿拖绿绶。",
            "欣然为酬对，举此一杯酒。",
            "憩心自莹莹，领要语不莠。",
            "浩歌激巖谷，朗畅孤月口。",
            "晴窗镜万类，忧乐随所偶。",
            "向来事朱墨，伏案茧生肘。",
            "鬰鬰成底事，一腹负百丑。",
            "及兹谢尘绂，未及休五柳。",
            "暂与真赏惬，荣辱已刍狗。",
            "况复老烟霞，循寄日云久。",
            "颇闻葛稚川，芝术幻衰朽。",
            "至今杖屦地，历历传白叟。",
            "欲往从之游，静守一气母。",
            "丹成跨明月，咫尺上南斗。",
            "顿首排天关，丐天解祸纽。",
            "日落寒雁哀，云归暮山黝。",
            "此意竟何如，干坤一搔首。"
        ],
        "title": "登洪雅明月楼与陈舜弼杨养源任道夫孙彦和探山水有清音韵赋诗得有字",
        "id": "62b77066-8bf2-43b1-9638-a227113cf1d3"
    },
    {
        "author": "冯时行",
        "paragraphs": [
            "海县一廛市，天地一郛郭。",
            "跼蹐碍高厚，而况自羁络。",
            "末俗竞芒忽，讼纸霜叶落。",
            "平心作巨帚，一扫付清廓。",
            "无事我所得，超然解尘缚。",
            "天浄镜磨垢，日炫眼刮膜。",
            "野水照曳杖，山烟荐飞屩。",
            "清朋璠璵姿，兴寄相领畧。",
            "世间出世间，秋风古兰若。",
            "翠巘拂觚棱，紫苏滥关钥。",
            "晨钟隠町疃，香雾散林薄。",
            "竹密万夫静，树迸苍虬跃。",
            "黏壁篆干蜗，簷丝下晴蠖。",
            "蒲团便熟倚，茗碗快自瀹。",
            "性与香火冷，身脱簿领虐。",
            "理窟深探讨，迷津锐疏凿。",
            "心期跨汗漫，知音付丘壑。",
            "俯仰三十秋，痛被造化谑。",
            "贫穷道味胜，老大世故约。",
            "妄念春朝冰，不作间市疟。",
            "出据廊庙地，入分禽鸟乐。",
            "时来屈伸指，胸次何绰绰。",
            "一官弛负担，五斗代菑获。",
            "看山未害廉，尘迹讵可削。",
            "倦鸟争暝树，短景转修阁。",
            "一来固未厌，再至良不恶。",
            "明日复命驾，便道过龙鹤。"
        ],
        "title": "隠甫圣可子仪同游宝莲分韵得郭字",
        "id": "53e1ec21-737e-436b-8e56-bf4b8da9ceaf"
    },
    {
        "author": "冯时行",
        "paragraphs": [
            "野人抄谿苔，十幅围秋风。",
            "缺月窥我床，皎皎一室空。",
            "锦绣开华堂，坐挟不赏功。",
            "戮辱在其后，居然是樊笼。",
            "先生于此间，微吟和寒蛩。",
            "须臾寝不梦，觉来日升东。"
        ],
        "title": "纸帐",
        "id": "54dcb012-2b03-4cde-b527-accdfdae0eb3"
    },
    {
        "author": "冯时行",
        "paragraphs": [
            "天地一指耳，笑付杯中春。",
            "蒙头布衾在，得失更勿论。",
            "前时曳竹杖，步过桑麻村。",
            "买费一千钱，十年度寒温。",
            "恭俭德之基，福谦有鬼神。",
            "未能行于人，敢不施诸身。"
        ],
        "title": "布被",
        "id": "e5217cea-a318-4120-a09c-2a3018267749"
    },
    {
        "author": "冯时行",
        "paragraphs": [
            "瘦骨何支离，老鹤惊晴霜。",
            "软苎联溪蒲，一榻风月堂。",
            "四序自鳞次，跏趺贯炎凉。",
            "达官重锦茵，妙姬罗衣裳。",
            "寒士倚清秋，忧居涕浪浪。",
            "此君勿相留，我欲坐相忘。"
        ],
        "title": "蒲团",
        "id": "b95cf377-9234-4d3a-9bce-6f65af80968d"
    },
    {
        "author": "冯时行",
        "paragraphs": [
            "六籍圣贤心，归来还下帷。",
            "老瓦烧柏子，冉冉度游丝。",
            "侏儒饱欲死，灵均自长饥。",
            "尘言污人耳，夜来洗涟漪。",
            "更欲清鼻观，引手时一披。",
            "知我其惟天，不须对愚溪。"
        ],
        "title": "瓦炉",
        "id": "d61f2067-5813-4029-88ff-33a8b2f93ca0"
    },
    {
        "author": "冯时行",
        "paragraphs": [
            "无节青琅玕，葛陂化龙余。",
            "可以奉君子，不惮捐其躯。",
            "幽人饱藜苋，总以饫膏腴。",
            "食罢掩关卧，鼻息谿云敷。",
            "斗升乞西江，碌碌愧非夫。",
            "五友平生欢，相从归故庐。"
        ],
        "title": "竹枕",
        "id": "9f5d2c65-1b66-4ab9-b0a7-65425c7d628e"
    },
    {
        "author": "冯时行",
        "paragraphs": [
            "前日挥轻扇，今日御重衣。",
            "重衣御则已，仍惊朝雪飞。",
            "数峯起天末，练练生光辉。",
            "有如老大臣，正色立玉墀。",
            "风自山椒来，凛凛折我髭。",
            "马上久驻目，感此良惨悽。",
            "一昏复一晓，冉冉岁月移。",
            "忆昨大观初，我始垂髫儿。",
            "倏忽一弹指，面目生权奇。",
            "今朝天上雪，宛作山中姿。",
            "岂免三十年，侵我两鬓垂。",
            "况此甲马动，忧端宿肝脾。",
            "何当拨百忧，采采山中芝。",
            "一洗稻粱气，摄身凌霏微。",
            "春花与冬雪，俯视造化为。",
            "去去宜努力，所幸今未衰。"
        ],
        "title": "见雪",
        "id": "70b5066f-59d4-4223-9cd6-64af84d313e9"
    },
    {
        "author": "冯时行",
        "paragraphs": [
            "静躁固异秉，出处良一途。",
            "巖前东来人，翻然应时须。",
            "赫赫帝者师，去与赤松俱。",
            "钟鼎与林泉，天以私吾儒。",
            "穷达俛仰间，取舍亦须臾。",
            "曲士胸臆窘，屈伸自囚拘。",
            "长往信已隘，不休谅其愚。",
            "倚天霜崖姿，岱表张延符。",
            "桂栋辛荑楣，超然结云庐。",
            "花草粲绮罗，清飚发笙竽。",
            "冈峦为肺腑，烟霞相友于。",
            "逍遥以徜徉，聊可与为娱。",
            "伏枥万里心，勿作山泽癯。"
        ],
        "title": "张明远自持其所居萃胜亭记来求诗为赋三篇  其一",
        "id": "54ba3017-c502-4706-96f0-627fcbd14854"
    },
    {
        "author": "冯时行",
        "paragraphs": [
            "百城何岧峣，储清自太初。",
            "静境超人寰，羣仙之所居。",
            "清都閟宝箓，宫阙函丹书。",
            "真人拜玉庭，天帝手自除。",
            "宝盖相参差，缥缈来空虚。",
            "我欲从之游，兹山遂慵疏。",
            "朝霞以为食，浮云以为车。",
            "此意靡坚决，西望空欷嘘。",
            "君今定不凡，买山自菑畬。",
            "上方切层霄，伊蹊百步余。",
            "瑶草破雾收，青精凌雨锄。",
            "往往逢迎间，松乔曳云裾。",
            "为我语羨门，问讯今何如。"
        ],
        "title": "张明远自持其所居萃胜亭记来求诗为赋三篇  其二",
        "id": "fad5a8e5-b2ac-4628-b585-dd68c606b8d7"
    },
    {
        "author": "冯时行",
        "paragraphs": [
            "文章盖代手，千载柳柳州。",
            "落笔记山水，奇香撼琳球。",
            "开卷一再读，宛若从之游。",
            "历历爽心目，毛发为飕飕。",
            "若人嗜清旷，步履素得幽。",
            "揽胜得枢要，天地不可搜。",
            "巉巉华山孙，藤萝护维陬。",
            "绝顶葺荷盖，风月共夷犹。",
            "物色自飞动，与我相答酬。",
            "千里入睥睨，远眼纵莫收。",
            "凭轩写清绝，文与境趣侔。",
            "柳魂不可招，君几绍前修。",
            "何当弃圭组，从君送清愁。"
        ],
        "title": "张明远自持其所居萃胜亭记来求诗为赋三篇  其三",
        "id": "9bb74d33-2216-444f-ac8d-8ebbdd98bb74"
    },
    {
        "author": "冯时行",
        "paragraphs": [
            "林樾失洗沐，丛灌老偃蹇。",
            "坐令轩豁地，雍穆成奥阃。",
            "千年李峨眉，孤调绝攀挽。",
            "径欲刬君山，笑看湘水远。",
            "我来此亭上，造化阅舒卷。",
            "何堪浩荡意，鬰鬰仰若俛。",
            "兰蕙生当门，尚尔付锸畚。",
            "大材廊庙具，顾此何衮衮。",
            "石角砺霜斧，一斩三百本。",
            "图事欲大快，不复计小损。",
            "天地英气归，川原胜魂返。",
            "镜开水滟滟，龙转山蜿蜿。",
            "卧虹踏归市，融云护春垦。",
            "晴光荡芳酌，中筵舞蹲蹲。",
            "黄花压客帽，胡床秋风稳。",
            "万象竞参揖，相见一何晚。",
            "通塞有时运，明晦理相反。",
            "干戈天地闭，抚事切深悃。",
            "痛浇磈磊胸，不复效老阮。"
        ],
        "title": "重阳登翠围亭亭废十年竹柏蓊然殊蔽远眼命寺僧芟除剪伐屏翳豁开林峦杳霭殆丹山之绝胜处也与同游分韵赋诗以老杜开林出远山为韵得远字",
        "id": "f3712ae1-5817-408e-83ca-ad4f27be8173"
    },
    {
        "author": "冯时行",
        "paragraphs": [
            "四十发已白，百谋无一成。",
            "林泉有夙志，芝术寄晚程。",
            "人间好山水，往往尽经行。",
            "辄忌堕圭组，所至欲有营。",
            "卧龙胜兰若，曩游惬平生。",
            "苍茫紫翠间，藤萝路回萦。",
            "上方攀跻迥，遐瞩襟宇宏。",
            "风飒秋岭瘦，云护晓泉明。",
            "汲甘潄芳润，撷香佩华英。",
            "境迷烟霞痼，道豁人鬼盲。",
            "是时驾言旋，濡毫记前楹。",
            "于今已八稔，愧负猿鹤盟。",
            "君今倚巖桂，泠然赋晨征。",
            "仙人饵白石，幽士饭青精。",
            "兴托风尘表，咏味见高情。",
            "欲往从之游，秋梦一羽轻。",
            "静躁本异趣，出处谅欲诚。",
            "胸中一丘壑，敢以易功名。",
            "杖藜如可再，君为寄先声。",
            "南岳宽嘲笑，北山缓讥评。",
            "行亦老菟裘，今姑隠市城。",
            "此心随云归，与山日逢迎。"
        ],
        "tags": [
            "衡山"
        ],
        "title": "和鲜于晋伯游卧龙",
        "id": "1d57dfbe-f72f-4c2d-8453-8c520274e1ac"
    },
    {
        "author": "冯时行",
        "paragraphs": [
            "穷冬自萧疏，小垒玄云开。",
            "使君掷虎符，行矣何遽哉。",
            "父老相与言，未言心已哀。",
            "自云好使君，抚我如婴孩。",
            "天不为我旱，人不为我灾。",
            "使君今已行，力挽不可回。",
            "举手向父老，听我勿我猜。",
            "赤骥万里足，瑶池倏往来。",
            "伏枥方丈间，何其等驽骀。",
            "丹凤隘寥廓，五湖看如杯。",
            "修羽落樊笼，安得一毰毸。",
            "骥非伏枥姿，凤当翔九垓。",
            "使君禀天秀，磊磊真长才。",
            "峡里三家村，胡为久徘徊。",
            "况与艰运偶，中州涨胡埃。",
            "天子急亲贤，搜访尽草莱。",
            "一麾谅其微，千里良需材。",
            "弃去自腾踏，为国除祸胎。",
            "父老休嗟惜，功勋在云台。"
        ],
        "title": "送开守解印",
        "id": "86412af9-eb9d-4482-8ea1-fd07aaec126f"
    },
    {
        "author": "冯时行",
        "paragraphs": [
            "胡尘涨中州，大雅欲陵替。",
            "遮眼惟甲兵，开口无丁字。",
            "君从何方来，落落清庙器。",
            "岂觅佳吏部，惠然枉轮驷。",
            "快语真起人，坐久益宏肆。",
            "复归磨破瓦，自写锦囊秘。",
            "敲门遣长须，恍若明星坠。",
            "意远出寥廓，沈谢堪叔季。",
            "昔人重勋业，文章乃余事。",
            "当其困湮沦，慷慨动幽思。",
            "旧筐傥好在，万代作清吹。",
            "听君发余论，堂堂蕴经济。",
            "贾生求属国，居然不自试。",
            "飘飘云雨峡，风沙正憔悴。",
            "老聃柱下史，庄周漆园吏。",
            "鸿鹄千里心，蹭蹬戢远翅。",
            "平生有笔砚，艰难不相弃。",
            "得失与忧乐，付此一游戏。",
            "举手忽盈纸，不知老将至。",
            "达士要如此，何必苦酸鼻。",
            "凌江我二友，大非俗士比。",
            "与君共朝夕，可以忘世味。",
            "嗟我谋生拙，汩汩耗元气。",
            "相逢思共载，羁绁但长喟。",
            "别后有新诗，莫忘情所寄。",
            "一瓢落清江，顷刻荷清赐。",
            "一饮一再读，一篇为一醉。"
        ],
        "title": "寄魏相之",
        "id": "4f81f5f7-2e69-42c8-99eb-8de8bf2635ac"
    },
    {
        "author": "冯时行",
        "paragraphs": [
            "轩顼握元气，尧舜法令疏。",
            "三王备文物，古意渐欲无。",
            "周平一东辙，列国异车书。",
            "祖龙失云雨，大汉天为谟。",
            "后更十数姓，年历几千余。",
            "沧海屡清浅，兴亡如合符。",
            "生平笑书簏，远览资良图。",
            "滑浄一棐几，万代忽森如。",
            "佳处仍三复，此意良不虚。",
            "岂无太乙来，青藜夜相呼。",
            "挈我游太初，天地如蜗庐。",
            "以思不如学，圣言岂欺予。"
        ],
        "title": "和何子应夜读书",
        "id": "49b30e7c-87bc-4dc0-96ea-a61b15144fbe"
    },
    {
        "author": "冯时行",
        "paragraphs": [
            "扁舟如竹叶，块坐筋脉缓。",
            "起寻筇竹杖，散步午沙暖。",
            "石浄困还坐，江绿污仍盥。",
            "山转孤渚没，岸落细路断。",
            "草色暝烟雾，花树见村畔。",
            "物象总相惬，欲遣诗句管。",
            "诗成自吟哦，两袖春风满。",
            "皛皛日欲暮，我行亦已懒。",
            "聊复唤疏蓬，叠骨作小款。",
            "范蠡定何人，得遂老萧散。",
            "我待功成后，此语正恐诞。",
            "径欲具蓑笠，烟雨随蛮蜑。"
        ],
        "title": "江行书事",
        "id": "dedf53f1-2445-48b4-9bb4-6e7acdb2c562"
    },
    {
        "author": "冯时行",
        "paragraphs": [
            "散怀谁与俦，风月兹吾赏。",
            "好景会人心，宿约每不爽。",
            "蓐收溅明河，玉露洗穹壤。",
            "肃肃夜气寂，皎皎素沆漭。",
            "飞出未半弓，已照天地广。",
            "兹夕岂易得，久矣俟清赏。",
            "云师谁尔忤，屏翳蔽虚敞。",
            "万事不可必，变化如反掌。",
            "太清一滓秽，幽娥动悬想。",
            "谁为披层霄，快哉心技痒。",
            "闻君洗瓦盏，倒游有余盎。",
            "何当数列炬，酣歌散清响。",
            "有月固来游，无月须一往。"
        ],
        "title": "建炎庚戌中秋夜与同官相期于月下既为具顽云障空不可人意作诗以纪之得赏见二字  其一",
        "id": "5b4b99ad-17ff-407c-87a4-008756bbf65f"
    },
    {
        "author": "冯时行",
        "paragraphs": [
            "玉皇敕诸天，兹夕尽羣见。",
            "驱云收月光，反照玉京宴。",
            "老龙翻海窟，沓霭鬰万变。",
            "天公有严令，遗隙无一线。",
            "萧萧寒桂影，可想不可见。",
            "生平谢惠连，与月有深眷。",
            "对影无清晖，把盏不下咽。",
            "亦闻顾兔药，天成非九转。",
            "可使骑清风，飞入广寒殿。",
            "安得一刀圭，扶我超宇县。",
            "稽首分帝觞，饱以琼爢荐。",
            "回首邻清娥，相将以游衍。",
            "人间滴与沥，役役自卑贱。"
        ],
        "title": "建炎庚戌中秋夜与同官相期于月下既为具顽云障空不可人意作诗以纪之得赏见二字  其二",
        "id": "bc26bbb5-c362-4da8-8ab3-2fd701191bba"
    },
    {
        "author": "冯时行",
        "paragraphs": [
            "一日如三秋，属君情所专。",
            "晨风吹初春，绕屋鹊声干。",
            "得非造物意，怜我徒侣单。",
            "放晴速君归，一笑不作难。",
            "起携化龙竹，消散枯体酸。",
            "矫首东山云，行人为我言。",
            "言君骑紫马，近在十里间。",
            "溪边古松隄，柳波梅飞残。",
            "疾走落巾履，欢迎许平安。",
            "津津眉间黄，顾我一粲然。",
            "颇云万貔虎，枕戈卧西关。",
            "元戎坐帷幄，花幕清昼闲。",
            "井络天一涯，可以加饭餐。",
            "复出羣公诗，字字冰雪寒。",
            "穷探到冥窈，老语角险艰。",
            "一读重惊叹，再读醒昏顽。",
            "嗟我平生心，文阵亡左旃。",
            "遽拭涓滴眼，窥此瀛海寰。",
            "并驱吾岂敢，愧负百且千。",
            "尚能督租赋，用博酤酒钱。",
            "日日与君醉，高歌易长叹。"
        ],
        "title": "赠故人二首",
        "id": "ffe91dfd-3e65-455f-9c7a-70c12cddbd8b"
    },
    {
        "author": "冯时行",
        "paragraphs": [
            "煌煌六艺学，兀兀门亦专。",
            "耕道宜有秋，而我适旱干。",
            "疏鬓日月迈，破衣霜雪单。",
            "谁谓四海宽，已觉一饱难。",
            "失计堕簿领，署判手为酸。",
            "皇家挈天纲，昨下如纶言。",
            "冷眼看匠手，雌黄英俊间。",
            "华堂玉尘动，绣帘香鸭残。",
            "为国得一人，可使天下安。",
            "当时呼画师，我愧宁不然。",
            "策勋径投笔，守志甘抱关。",
            "渥洼万里心，束刍老厩闲。",
            "岂无苜蓿盘，可以羞晨餐。",
            "岂无芰荷衣，可以备祁寒。",
            "天地日莽苍，逢辰谅多艰。",
            "世既不吾与，不去良亦顽。",
            "摇摇故山心，长风动旌旃。",
            "君今门下士，良庄满人寰。",
            "与我各相去，何啻一小千。",
            "异时白云邸，仰君分酒钱。",
            "富贵无相忘，勿徒况永叹。"
        ],
        "title": "再和",
        "id": "3221b7e6-80f6-40d9-b966-d88bb436db24"
    },
    {
        "author": "冯时行",
        "paragraphs": [
            "西北有高楼，氛氲临大路。",
            "飞簷转春风，绮窗琐云雾。",
            "姣服者谁子，倾城此容与。",
            "娟娟长眉青，不受脂泽污。",
            "娉婷惜不嫁，恐为荡子悮。",
            "写心汎清瑟，独不怨迟暮。"
        ],
        "title": "西北有高楼",
        "id": "002f904a-8398-47c2-bd7e-8c02419536d9"
    },
    {
        "author": "冯时行",
        "paragraphs": [
            "东方有一士，不见心忡忡。",
            "尺璧未足多，夙好良所同。",
            "永怀不能寐，揽衣出房栊。",
            "遥夜未渠央，取琴和秋虫。",
            "岂无时世交，掣肘不相容。"
        ],
        "title": "东方有一士",
        "id": "302e7030-e851-4613-8469-1bc93f2206aa"
    },
    {
        "author": "冯时行",
        "paragraphs": [
            "丛筠抱清节，茂若含幽翠。",
            "孤树老风霜，空枝少春意。",
            "其中有磐石，人莫知其器。",
            "坚顽如我心，脱尽荣枯累。",
            "画不与诗谋，诗辄穷微理。",
            "何时逢画郎，忘言笑相视。"
        ],
        "title": "题报恩方丈宋子展所作墨竹",
        "id": "6c233b6c-bebf-4ebe-bdc5-34a3e4e050c7"
    },
    {
        "author": "冯时行",
        "paragraphs": [
            "所操或异趣，竝席宁相亲。",
            "臭味傥不殊，千里情犹伸。",
            "古今邪正间，何啻万微尘。",
            "平生阅世眼，服膺无几人。",
            "济济数君子，厖然气深淳。",
            "南郭服仁义，辙迹世所循。",
            "杨侯墨池孙，清厉凌苍旻。",
            "公干抱奇蕴，謦咳皆瑰珍。",
            "造物岂私我，惠我为德邻。",
            "贱子婴祸罗，蹭蹬巴江垠。",
            "弃逐类秦客，憔悴如楚臣。",
            "九死不能悔，百炼未失真。",
            "敢希鸣玉侣，庶混击壤民。",
            "饮水蠲烦燥，薰香忏贪嗔。",
            "朅来古安汉，息黥幸依仁。",
            "至道迷所适，避风时问津。",
            "昨者枉车盖，正值霜雪辰。",
            "厨空无盛烟，坐冷乏软茵。",
            "墙头丐邻翁，殽核粗且陈。",
            "公言我未暇，语竟即踆踆。",
            "挽袂不可止，满坐颜色颦。",
            "公方迟腾踏，我已甘隠沦。",
            "我归楚之夔，公家蜀之岷。",
            "感此会合难，时来笑脱巾。",
            "酒户较深阔，句法窥清新。",
            "纵游当秉烛，正恐别鼻辛。",
            "公能勉此乐，我及留中春。"
        ],
        "title": "和杨拱辰见惠",
        "id": "99c033be-b890-49e1-b914-7e8c642cd689"
    },
    {
        "author": "冯时行",
        "paragraphs": [
            "人言不饮酒，神形不相亲。",
            "我云不游山，足挛不可伸。",
            "径须向泉石，抖擞人我尘。",
            "况复山林姿，岂类轩冕人。",
            "出门见四野，便有羲皇淳。",
            "昔游颇有得，已事犹可循。",
            "异时春开阴，晴霁如秋旻。",
            "殽簌粗提携，不必皆奇珍。",
            "客居我贫者，尚能乞诸邻。",
            "相与临小轩，眼界浩无垠。",
            "水绕拖长带，山来趋小臣。",
            "轩前耸朱凤，曾是栖羣真。",
            "飘游邈何许，蹟可访遗民。",
            "吾徒况健步，人扶必怒嗔。",
            "频行当导引，能除体不仁。",
            "想当闻此约，喜见颜津津。",
            "必不类世俗，咫尺小参辰。",
            "鸟语听妙转，草软藉芳茵。",
            "信宿得苏李，良会如荀陈。",
            "翻思尘土中，旦暮走踆踆。",
            "有如对酸酰，未啜已深颦。",
            "放意宽衰飒，收机入混沦。",
            "尚欲挈妻子，终焉老西岷。",
            "或欲东入海，披发谢冠巾。",
            "况兹一日游，暂令耳目新。",
            "于事竟何补，在己徒自辛。",
            "骑马事干谒，汩汩穷昏晨。",
            "不如且行乐，一笑酬中春。"
        ],
        "title": "再和",
        "id": "240ca31c-5934-47e0-aca9-2a49580051b2"
    },
    {
        "author": "冯时行",
        "paragraphs": [
            "山城鸟鹊喜，佳句来春风。",
            "浣手三过读，散我磈磊胸。",
            "当年过秦论，千载犹为雄。",
            "今观妙好辞，蹀躞追前蹝。",
            "文章信有种，字字含征宫。",
            "少城初识面，软语开冲融。",
            "秋月耿高怀，春水莹清衷。",
            "俱堕人事海，烦促难舂容。",
            "况乃燕雀卑，未易参鸾鸿。",
            "别来邛筰外，一笑谁与同。",
            "羨君对贤牧，快饮如渴虹。",
            "何当款斋阁，余沥借衰红。",
            "所幸九河润，密通千乘封。",
            "臭味譬草木，我辈情所钟。",
            "梦随沫若水，下与九顶通。",
            "更愿洗老眼，见君攀翔龙。"
        ],
        "title": "和嘉州通判贾元升见赠",
        "id": "e5b11b29-f383-411c-a08d-d166a19af530"
    },
    {
        "author": "冯时行",
        "paragraphs": [
            "六凿森剑戟，一枕寄华胥。",
            "睡觉既殊辙，睡兮真乐欤。",
            "达人蕴大观，方寸包太虚。",
            "忧乐两不知，寤寐常如如。",
            "昔也蝶栩栩，今焉周蘧蘧。",
            "而今我法中，无欠亦无余。",
            "以睡为乐邪，不睡宁非渠。",
            "然则此轩名，无乃滞一隅。",
            "苏子笑而应，斯岂真吾居。",
            "飘流阅世故，早觉心地初。",
            "今古一偃仰，天地一蘧庐。",
            "揭名聊尔尔，至言恐惊愚。"
        ],
        "title": "题苏庆嗣睡乐轩",
        "id": "f70e3234-f1f0-4781-a39f-501db6c6ca32"
    },
    {
        "author": "冯时行",
        "paragraphs": [
            "居然麋鹿性，疏散疾已痼。",
            "杖策城东门，旷景引闲步。",
            "日正摇江影，春已暖沙路。",
            "疏梅忽相值，与我如有素。",
            "清芬煦严律，玉骨洗寒露。",
            "颇复动诗兴，况乃有酒户。",
            "与君嗅花饮，饮罢为花赋。",
            "揽此冰雪姿，裁作山间句。",
            "更得双南金，何逊似风度。",
            "夷融兴未惬，短景不少驻。",
            "呼僮扶步归，要折花无数。"
        ],
        "title": "出郊以江路野梅香为韵得路字",
        "id": "c04fd270-3ea0-4daf-b829-c3a0c34d367c"
    },
    {
        "author": "冯时行",
        "paragraphs": [
            "吾闻何月卿，逸气欲倾泻。",
            "词源浩班扬，诗律薄风雅。",
            "想初读书眼，坐阅灯几炧。",
            "士生贵适性，安得计用舍。",
            "青鞋踏九疑，丝絇远金马。",
            "飘然潇湘游，采芷动盈把。",
            "吁嗟既忧患，犹得营万瓦。",
            "我无茅一庐，劫劫思里社。"
        ],
        "title": "寄题何子应金华书院",
        "id": "b40e78bc-7fd5-411a-a754-1faa6fb1c625"
    },
    {
        "author": "冯时行",
        "paragraphs": [
            "蜀江滟新肥，送客上霄汉。",
            "别怀老易感，醉帻狂更岸。",
            "春暄鼓气全，风软帆力半。",
            "青云随步履，紫气鬰几案。",
            "清明销积阴，当阳盛熙旦。",
            "羣奸付严科，四海归睿断。",
            "君行此其时，国光炳大观。",
            "况乃济时须，礧砢真巨干。",
            "举杯酬柂尾，为赋鹿鸣乱。",
            "云从动巖穴，起我病痯痯。",
            "沟壑未填委，胡为甘屏窜。",
            "日边多故人，为我致此段。"
        ],
        "title": "送冯献道运使得岸字",
        "id": "76df2431-ab40-4921-930b-94154dd71d90"
    },
    {
        "author": "冯时行",
        "paragraphs": [
            "泠泠接吾耳，尘尔非真精。",
            "大音寂无响，瓦砾如雷鸣。",
            "古今滞迷妄，溜溜尘所萦。",
            "落叶随水去，颠风吹残英。",
            "道人了本源，超然契无生。",
            "销镕天所假，浩荡还空明。",
            "视听非耳目，况复求音声。",
            "竹木閟渔社，衡茅落初营。",
            "杖藜候晚收，曳履看春耕。",
            "无为万物逝，不言四时行。",
            "情尘泯绝处，大地皆䪫韺。",
            "渊明出醉语，能与此理并。",
            "见之偶一笑，呼儿署南荣。",
            "莫作如是观，吾轩本无名。"
        ],
        "title": "题郭信可琴中趣轩",
        "id": "b7dd6654-b8ec-4712-8a5e-e8be4e9b5469"
    },
    {
        "author": "冯时行",
        "paragraphs": [
            "海甸平无际，突阜如踞虎。",
            "杉松閟巖壑，殿阁焕藻黼。",
            "老眼凌云烟，吴会略可俯。",
            "昔游恍如昨，岁月不胜数。",
            "老矣惬重来，病倦喜欲愈。",
            "况复偕贤彦，清罇侑歌舞。",
            "高谈闻善谑，锦绣落英吐。",
            "篱菊粲佳节，山屐霁淫雨。",
            "蜀客万里外，艰虞棘肺腑。",
            "摧颓已无气，頼此作一鼓。",
            "却欲挽长江，快意洗天宇。",
            "且复置是事，秋风送归橹。"
        ],
        "tags": [
            "长江"
        ],
        "title": "题虎丘",
        "id": "6a8795f2-8721-472c-8929-2121661a61ef"
    },
    {
        "author": "冯时行",
        "paragraphs": [
            "数日及中秋，迎月试新醁。",
            "清晖困屏翳，顽阴费驱逐。",
            "广座迷樽俎，高堂费灯烛。",
            "未用恤一眚，何妨纵百沃。",
            "见人如见月，张家呼小玉。"
        ],
        "title": "中秋饮张仁甫家探韵得玉字",
        "id": "a0f084c5-9747-4ba0-babc-88e6c88b59b9"
    },
    {
        "author": "冯时行",
        "paragraphs": [
            "孤月流高天，分影遍千江。",
            "我来无人境，亦复窥幽窗。",
            "好客如佳月，开门辄摐摐。",
            "月到客亦到，不隔山㟅谾。",
            "把手入茅庐，笑语钟新撞。",
            "一鸣惊人友，更挟飞凫双。",
            "连璧光照眼，老我心所降。",
            "呼童洗瓦盏，竹叶倾山缸。",
            "清谿漱鸣玉，老树森高幢。",
            "更招二三子，放怀山水邦。",
            "分题得佳句，一字鼎可扛。",
            "男儿树勋德，出手便可桩。",
            "愿移诗句力，挽俗还纯厖。",
            "惟予心已灰，庶几鹿门庞。"
        ],
        "title": "同郭师圣司空仲容探韵得江字",
        "id": "8bcf2d1b-46b6-415f-933c-4aa0a11df9e4"
    },
    {
        "author": "冯时行",
        "paragraphs": [
            "月冷逼疏影，梅孤泛清光。",
            "儿曹窍孤竹，天风韵丝簧。",
            "相将二三子，中夜聊徜徉。",
            "泠泠白雪唱，滟滟碧霞觞。",
            "清绝非人境，浩荡真醉乡。",
            "飞花炯天星，坠叶呜瓦霜。",
            "歌放满空阔，神融接混茫。",
            "三山今何许，仙游谅荒唐。",
            "人间有逍遥，岂阻路且长。",
            "簪绂縻步武，得失煎肺肠。",
            "役役少至老，过问或未尝。",
            "以愚息我机，以学锄我荒。",
            "以文导我兴，以酒发我狂。",
            "使与风月亲，宁不荷彼苍。",
            "夜久梅影偏，月亦邻西冈。",
            "严风吹冠巾，白露霑衣裳。",
            "归欤掩关卧，枕上从羲皇。"
        ],
        "title": "与诸友同坐梅下月雾凄清风琴泠然不类人世各联三二语醉归卧南窗下明日征所出语皆忘失不记因追赋古诗以补遗缺",
        "id": "04161bac-1ce9-44bf-841a-e7399edea9a2"
    },
    {
        "author": "冯时行",
        "paragraphs": [
            "蜀江迸出岷山来，翻涛鼓浪成风雷。",
            "掀天斡地五千里，争赴东海相喧豗。",
            "白盐赤甲当道路，呀然拒之欲使回。",
            "大山大水相较力，究转稍肯开东隈。",
            "山气盛豪水气怒，二气停滀成胚胎。",
            "离骚兮作文章祖，始知孕秀钟英才。",
            "晔晔令君出此地，得非千岁之根荄。",
            "愿祝君如此山水，滔滔岌岌风云起。",
            "人言富贵出长年，拭眼看君出奇伟。",
            "功名落落麒麟阁，公当不负山与水。",
            "如我顽钝何为者，剩买耕牛老东里。"
        ],
        "title": "遗夔门故旧",
        "id": "b6a17592-424c-49f8-8ad2-8431238ccff6"
    },
    {
        "author": "冯时行",
        "paragraphs": [
            "屋角锦树风飞扬，阴岑夜色凝清霜。",
            "结庵云窦谢尘俗，危然搔首忧偏长。",
            "背灯顾影空寂閴，亦复自怪何昂藏。",
            "人生百虑已大瘦，顾我耿耿无他肠。",
            "年来戎马暗河朔，宵旰十载烦吾皇。",
            "时将朝事问府主，藁街未见枭狼羊。",
            "我亦干坤一穷士，痴心未肯老为郎。",
            "浩歌慷慨拟投笔，门外太白空煌煌。",
            "愿学北地傅介子，一节出斩楼兰王。"
        ],
        "title": "安清洞夜坐有怀",
        "id": "9e3da257-fa8a-4028-99e0-50d8e32d983f"
    },
    {
        "author": "冯时行",
        "paragraphs": [
            "绿阴满门春已还，黄鹂门外犹绵蛮。",
            "萧萧冷官无一事，高斋搔首兀痴顽。",
            "睡魔袭我意萧散，直来眉睫扬神奸。",
            "须臾爽气溷尘俗，双眸瞑眩那能覸。",
            "弥明未断口头句，鼻息如寄雷车间。",
            "梦魂恍恍何所适，飘飘寥廓辞跻攀。",
            "松风拂足云生腋，深穷月窟超人寰。",
            "更寻织女支机石，天河西户声潺湲。",
            "无何有客乘晚兴，剥剥啄啄敲柴关。",
            "惊回清风枕簟冷，赤霞夹日崆峒山。",
            "一日废书强舌本，萌生鄙吝劳清删。",
            "谩学昌黎送穷术，挥毫加点文烂斑。",
            "睡魔凭物对我语，劝我停手开愤颜。",
            "自言宇宙若非我，人生俄顷无休闲。"
        ],
        "title": "责睡魔",
        "id": "1ff32aae-9ba2-4afb-996b-710f4eb6e983"
    },
    {
        "author": "冯时行",
        "paragraphs": [
            "素师为我良古僻，野性乖疏无与适。",
            "呼门投我清浄友，翻是巴江两好石。",
            "一石形作巢莲龟，近人团圆生素迹。",
            "皎如孤月流清空，光逐一星斜辟易。",
            "一石初似瓜色黄，年来应被天公劈。",
            "枯松说与连理心，参差再合如胶漆。",
            "两石相逢已投分，何消引我为俦敌。",
            "与君倾盖便忘年，未害吾人缚禅寂。",
            "方今宰相真儒生，议割三关厌夷狄。",
            "祖宗土宇安生灵，幸以艰难念开辟。",
            "天畿要险壮中华，一日捐之良足惜。",
            "争如推毂老将军，远煽天风驱退鹢。",
            "我虽孺子亦有知，不惮下圯传履舄。",
            "嗟尔两石如有神，尚父兵书欣所习。",
            "不应默默斋阁闲，相对人间夜寥閴。"
        ],
        "title": "谢素师惠二石",
        "id": "8d00b50a-ce08-47de-9867-8b18dfad9c05"
    },
    {
        "author": "冯时行",
        "paragraphs": [
            "朔风吹沙边云黄，行人堕指鸟兽僵。",
            "鹔鹴裘弊醉何有，呼吸七气成冰霜。",
            "画堂绣幕围丝管，馥馥麝烟红吐煖。",
            "贫人尺布不可缝，夜长展转牛衣短。",
            "将军领戍山上山，劲弩折角刁斗寒。",
            "铁衣照雪夜如水，哀雁一声心欲死。",
            "年年官赐冬衣绢，妇女从军身不遍。",
            "来岁忍寒须努力，农家饥死无人织。"
        ],
        "title": "和郭信可苦寒曲一首",
        "id": "e4d3ac81-505a-4c8b-8b65-c080033368f2"
    },
    {
        "author": "冯时行",
        "paragraphs": [
            "胡笳吹断朔风起，霜结层冰断辽水。",
            "杀气横空月上迟，草色萧瑟边风悲。",
            "万里征夫齐怅望，操兵初入沙场广。",
            "将军樊哙勇敢儿，肉食万里班超相。",
            "天兵乘障驱貔貅，宝剑欲断单于头。",
            "轻生百战百胜罢，塞原积骨谁能收。",
            "至今唯有关山月，乐府声中愁不绝。"
        ],
        "title": "关山月",
        "id": "9c6a0fb0-f90e-4447-b480-a0e66a3621f8"
    },
    {
        "author": "冯时行",
        "paragraphs": [
            "柳带抽春寒气浅，风光晓引春楼怨。",
            "关山行人久不归，鸾瘦舞腰双绶缓。",
            "锦书难寄北征鸿，归飞海燕翻晴空。",
            "芳菲韶景伴愁老，兰苑桃花落照红。"
        ],
        "title": "阳春曲",
        "id": "c8cf3106-901b-4325-b878-effe032403b6"
    },
    {
        "author": "冯时行",
        "paragraphs": [
            "酒腐于爵肉腐俎，担石之储我何有。",
            "陆居无屋江无船，谁人乞与买山钱。",
            "大梁千里森寒玉，琼茅桂栋营山麓。",
            "云涵雨霂谢天公，苦为贫人养黄犊。",
            "秋衣更续谿芙蓉，蝉腹龟肠欲御风。",
            "戏遣冰怀搜老语，食无烟火更玲珑。",
            "铜臭钱鸣总无恶，更换清贫终不诺。",
            "浊不能堪饥可忍，木强须撩天一哂。"
        ],
        "title": "自开江归依山结茅以居偶成长句",
        "id": "cca2ad32-ee68-4de4-9f3d-8c94e6ef83fa"
    },
    {
        "author": "冯时行",
        "paragraphs": [
            "几年濒江种松竹，鬰鬰葱葱蔽江曲。",
            "犹有杨侯旧子孙，更结高亭贮寒绿。",
            "东家杀贼印铸金，西家言事腰胯玉。",
            "一樽径醉我不知，不待招呼风月足。",
            "有客胸中抱经济，才高正患功名促。",
            "闲为清福非吾事，乞与此亭作佳目。",
            "主人再拜不敢让，愿作闲人老林麓。",
            "江平酒熟夜收钓，鸭肥稻香朝坦腹。",
            "此时寄语恶长官，勿遣追胥骇僮仆。"
        ],
        "title": "题杨氏清福亭",
        "id": "a5c7d8f7-41e0-4683-9a1e-42647302b18d"
    },
    {
        "author": "冯时行",
        "paragraphs": [
            "画山画骨更画魂，范宽此中高出羣。",
            "君家八幅老笔墨，百年古箧铺香芸。",
            "我来日出挂东壁，苍崖落雪飞纷纷。",
            "寒鸟不动空无尘，荡荡晴天开四垠。",
            "终南太华入霄汉，秀色千里填河汾。",
            "想当盘礴未画时，天地开辟云中君。",
            "长鲸吸川欲酣醺，疾起信手驱风云。",
            "须臾却立万岭下，援笔往往齿没龈。",
            "平生爱山在梦寐，行年四十老更文。",
            "摩挲巖壑重感叹，径欲杖屦从麋麕。",
            "画龙傥有真龙至，归即到山非浪云。",
            "列仙之儒恐邂逅，烟霞芝术应平分。"
        ],
        "title": "绍兴六年十月六日同信可舜弼进道谒隠甫值渠晒画于中庭遂得纵观中间不无可人意独范宽雪山八幅超然绝羣令人意象肃如真得脱身归巖壑间者请赋诗以知君重毫素为韵得君字",
        "id": "a8f46235-f9d1-4d62-a2cc-5c06c10377b3"
    },
    {
        "author": "冯时行",
        "paragraphs": [
            "策骨寒瘦枯梅枝，梅花开时征我诗。",
            "我诗悲瘁作无意，借梅代我陈其词。",
            "梅云最先得春意，桃花乱搀作佛事。",
            "千年冷落空自知，今日相看合何似。",
            "迦叶眼睛谁不有，先觉我当为上首。",
            "普令世界识春光，南枝待入瞿昙手。"
        ],
        "title": "策师南游过三峡见予求施以诗会余忧悲苦恼无意赋咏姑借梅为喻送行则无一字不著题此本分事不妨大亲切也策将安取绍兴十四年十二月一日",
        "id": "4b8e4466-8ba4-47fe-8690-1c1c497172e6"
    },
    {
        "author": "冯时行",
        "paragraphs": [
            "天行明月地行水，水月相去八万里。",
            "天公大力谁能移，月在水中天作底。",
            "我心与月明作两，真月本在青天上。",
            "虽云佛说我别说，恐入众生颠倒想。",
            "少城城隈佛宫阙，客哦水月僧饶舌。",
            "三峡水寒梅花时，起予对月赓此诗。"
        ],
        "title": "僧有悟策者见予于珞碛江上诵程子山孙季辰李仁甫赋成都信相寺水月亭之什仆曩客成都朝夕过信相鉴公求此诗至再三余谓诗于佛法业成绮语每笑诃之不为作今策诵二三公佳句起予追赋长句付策令寄鉴公",
        "id": "a81cacfe-aaba-4cb9-bb75-edd475cb06e0"
    },
    {
        "author": "冯时行",
        "paragraphs": [
            "张家作亭跨江月，久欲题诗诗思竭。",
            "今朝龙泉宝函来，岂亦索诗光贝阙。",
            "忽忆曩时醉亭上，笑倚长松清兴发。",
            "波光浩渺荡樽俎，夜色鲜明见毫发。",
            "是时披襟揖灏气，蠲涤肺肝洗尘骨。",
            "归来至今忽想像，犹觉人寰可超越。",
            "会当月夕驾烟桨，吹笛呼龙出龙窟。",
            "蓬莱方丈傥可寻，借我长风泛溟渤。"
        ],
        "title": "江月亭",
        "id": "f627b19b-3263-445e-86dd-a6f9a635825e"
    },
    {
        "author": "冯时行",
        "paragraphs": [
            "平生仰闻毅肃公，南征北伐开骏功。",
            "所乘十马有图画，今观逸气犹追风。",
            "当时血战冒飞矢，一中钩膺一贯耳。",
            "功名富贵岂偶然，请看将军出万死。",
            "绍兴壬戌之仲冬，李严城头霜月空。",
            "夜深无寐开素轴，感时抚事三叹息。"
        ],
        "title": "题杨毅肃十马图",
        "id": "387f9ced-52c1-4814-b13e-37597d218962"
    },
    {
        "author": "冯时行",
        "paragraphs": [
            "黄花不待我西归，去载空吟九日诗。",
            "今载拟招风月友，共醉黄花香满枝。",
            "佳辰不许负佳客，我友南北如分岐。",
            "骄马行嘶缙云碧，楚狂使我无退之。",
            "把杯声作噫吁嚱，伤予未遇空嗟咨。",
            "雄文自是送穷术，那忧穷鬼长相随。",
            "牍中灿灿蓝田玉，有谁怀宝遇明时。",
            "慷慨男儿当自料，少把闲愁愁所思。"
        ],
        "title": "和杨伟明韵",
        "id": "38c8a0a4-d902-40e6-84f1-defb5d5d4619"
    },
    {
        "author": "冯时行",
        "paragraphs": [
            "洞庭涵浸八百里，岳阳楼高跨湖尾。",
            "天空地迥豁疏襟，有客临风来徙倚。",
            "是时穷冬天气昏，惨淡愁杀湘君魂。",
            "层栏半落烟氛外，浩荡犹恐旋干坤。",
            "异时清霄玉鉴白，空明月路飞仙客。",
            "明朝露华洗七泽，万顷寒光天一色。",
            "眼中未见此境好，他日扁舟吾未老。"
        ],
        "tags": [
            "洞庭湖",
            "岳阳楼"
        ],
        "title": "题岳阳楼",
        "id": "5cb0f3d3-9075-4b26-8e14-075cd0150c71"
    },
    {
        "author": "冯时行",
        "paragraphs": [
            "东畧扶桑还挂席，朔雪颠风经赤壁。",
            "欲呼龙伯出珠宫，戏上君山吹玉笛。",
            "仙人未熟长生酒，故遣玄冰冻湖口。",
            "洞庭千里一镜中，烟鬟黛抹空回首。",
            "丹经素书旧巖丘，长歌归去吾不留。",
            "他年酒熟当劝客，鹤使相寻缙云侧。"
        ],
        "tags": [
            "洞庭湖"
        ],
        "title": "游君山值冰合不得进",
        "id": "abd7c42a-12fb-47c9-831f-e6b78fcbfdfc"
    },
    {
        "author": "冯时行",
        "paragraphs": [
            "儒生读书不贵书，枕头阁脚醉梦余。",
            "反不若浮屠，宝贝为函金作字。",
            "海龙扶出凌空虚，君今收拾一万卷。",
            "置在高楼截云汉，想当日月出没间。",
            "玉轴牙签互璀璨，我欲牵车驾黄犊。",
            "往发缣缃焕心目，论孟久荒缘老病，请君为我删严令。"
        ],
        "title": "题张粹夫万卷楼",
        "id": "0994aec0-1d45-490b-a65f-4a08f16ebe1f"
    },
    {
        "author": "冯时行",
        "paragraphs": [
            "乐昌溪东大江头，脱木老屋风飕飕。",
            "开门满院种桃树，桃花主人林简州。",
            "明年二月烂照眼，简州西川醉春晚。",
            "凭谁管领江上花，但寄玉醪三万盏。",
            "为君对花连日夜，翻杯作雨雨花下。",
            "使桃大如王母所种高参天，直使花气连西川。"
        ],
        "title": "宴林简州桃园",
        "id": "d0c0ad2c-63d5-4ec6-a3fb-2e8e0d7f9802"
    },
    {
        "author": "冯时行",
        "paragraphs": [
            "暮春送客朝明光，颠风吹花绕柂樯。",
            "大江吞天日出没，赤心许国一苇航。",
            "平生梦蹑螭龙尾，天门九重九万里。",
            "一朝巨手开天关，丹极紫霄随步履。",
            "儿辈端非五湖匹，国柄今归谢安石。",
            "遥之别墅清昼长，笑拂楸枰行折屐。",
            "共倾东海洗干坤，景仁况是名公孙。",
            "四郊多垒士之耻，富贵浮云何足论。",
            "宦海十年风退鹢，我亦弹冠听推檄。",
            "安能鬰鬰久居此，朔饥欲死心不死。"
        ],
        "title": "送召客",
        "id": "5d3acae7-e402-4765-b20d-0fdbd6e21c87"
    },
    {
        "author": "冯时行",
        "paragraphs": [
            "江头谁家千树李，影落清江彻江尾。",
            "风吹扁舟到花下，花间啁啾亦欣喜。",
            "瑶林成径千步长，花光烛天天半香。",
            "恍如坐我羣玉府，飞琼酌劝青霞觞。",
            "胜事此游难具列，照映肝肠尽明洁。",
            "老怀已戒语作绮，新诗向拟风回雪。",
            "东家西邻诗更奇，一时共借花光辉。",
            "更须妙索留春句，无使花飞春告归。"
        ],
        "title": "和张仁甫李花韵",
        "id": "109a11ec-cb4a-443b-88b6-2f93f56252f2"
    },
    {
        "author": "冯时行",
        "paragraphs": [
            "向来风前见桃李，今日纷纷落风尾。",
            "老人于花亦何有，不用天公事嗔喜。",
            "漫天高跨风力长，更飞急雨湔余香。",
            "雪儿歌底踏舞马，燕子泥边随滥觞。",
            "明粧皎皎争前列，触手还羞疑不洁。",
            "芳菲已断阳台梦，只有消烦嚼冰雪。",
            "明年祇应花更奇，岂无方畧留春辉。",
            "欲作短章凭阿素，只待西隣之子归。"
        ],
        "title": "李花已尽再用前韵末章专属蒙景明资一笑也",
        "id": "edbcd2e4-1dbf-4c80-99ae-679a5e30e45e"
    },
    {
        "author": "冯时行",
        "paragraphs": [
            "玉帝侍臣紫云翁，帝嗔谪居跨鼇峯。",
            "年龄瞬息反帝所，空有衣冠藏山中。",
            "山中草木俱不同，紫云霏微气鬰葱。",
            "风清月白巖穴空，翁犹被发乘虬龙。",
            "来从南箕驱长风，人间奔趋争追蹝。",
            "依稀可望不可从，披寻遗编三复重。",
            "舜庭丝匏间笙钟，呜呼翁兮终莫从，姑从遗编愈盲聋。"
        ],
        "title": "李彦泽紫云洞",
        "id": "3b4b1c91-8ef8-47f4-a48d-0463f55dadfe"
    },
    {
        "author": "冯时行",
        "paragraphs": [
            "东南上流蜀之门，领畧形胜斯楼存。",
            "岷峩之西江发源，势如建瓴注平原。",
            "出门顿息波涛喧，五溪七泽相吐吞。",
            "蜿蜒纡余带城垣，山亦却立且踞蹲。",
            "排青叠翠来庭轩，座隅彷彿闻清猿。",
            "我来新律当正元，天地清夷日晏温。",
            "主人延客开清樽，酒酣疏襟忽孤鶱。",
            "北望两京手可扪，感时抚事销客魂。",
            "比闻狂酋如封豚，灰飞烟灭华夷分。",
            "赤县神州宜细论，翠华几时驱育贲，归挽天河洗干坤。",
            "愿见从来中国尊，老夫日拭双瞳昏。"
        ],
        "title": "峡州楚塞楼",
        "id": "2417b9d8-8253-4a11-985c-d85986867fd0"
    },
    {
        "author": "冯时行",
        "paragraphs": [
            "向来一纪登临意，白发颓龄才一至。",
            "阮哭穷途真可笑，孔小天下或如是。",
            "平生历览廓无碍，方称老怀疏不致。",
            "安能却粧住云霄，更不婆娑下平地。"
        ],
        "title": "游峨眉",
        "id": "c276562a-88cd-4eef-b91f-9a965a09ca4a"
    },
    {
        "author": "冯时行",
        "paragraphs": [
            "老寄余生山水窟，寂无朝烟屈硉矹。",
            "客从何方问栖隠，无人譍门杖藜出。",
            "言间遗我翠玉餠，把玩芳香袭呼吸。",
            "便欲洗琖试水品，肠胃空枯恐称屈。",
            "缄藏小箧挂东牖，惕若虬龙随手入。",
            "云涛雪浪有变化，扃鐍苞苴何鬰鬰。",
            "痛尝七碗岂不愿，待营一饱终无及。",
            "穷人谈富如画餠，浪说烹炮诧知识。",
            "真求大嚼荐茗饮，可笑诗人太痴绝。",
            "岂惟枵腹误指染，更并丽句成干没。",
            "亦知且具衲子供，浇淋蔬笋供一啜。",
            "恐君肺腑出宫商，造物反怪太喧聒。",
            "又恐展转夜不寐，深思危虑比孤孽。",
            "何如待我食万钱，东阁大开玉醅泼。",
            "翠娥捧香沃烦腻，醉起一笑天地间。",
            "男儿盖棺事始定，所不践言有如日。"
        ],
        "title": "杜如篪屡督烹茶仍作诗次其韵",
        "id": "5ef14e66-5683-440c-8977-2ebe3b232b06"
    },
    {
        "author": "冯时行",
        "paragraphs": [
            "振振鹭，鹭于飞。",
            "白华遗音咏洁白，故此翔鹭呈鲜仪。",
            "萱堂八十癯仙姿，无心更出风絮词。",
            "夜入佛观灯耿耿，晨翻贝叶多发丝。",
            "郎君风标晋人上，芙蕖照映清涟漪。",
            "晨昏定省履声细，鹭兮飞跃随彩衣。",
            "吾闻击石百兽舞，又闻上世巢可窥。",
            "余生眼明见异事，感今怀昔为此诗。"
        ],
        "title": "广安朱义从为渝上霜台之客母夫人年八十余极其孝养一日有三白鹭翔集中庭不去义从作翔鹭亭识其事缙云子为赋此诗",
        "id": "7a95c59f-e03d-4c88-bc91-820b08fa897f"
    },
    {
        "author": "冯时行",
        "paragraphs": [
            "虎叩门，山风袅袅吹黄昏。",
            "编蓬为户隣虎穴，敢于虎口寄浮生。",
            "干戈时有人相食，吏猛于虎角而翼。",
            "虎叩门，不敢入，使我怆恻长叹息。"
        ],
        "title": "山中宿小民家夜闻虎因有感",
        "id": "aef1fc59-2c21-41e2-8852-34c77ed4b1c0"
    },
    {
        "author": "冯时行",
        "paragraphs": [
            "山巑岏，立屏幛。",
            "山上无花不见春，下山花落空惆怅。",
            "嫣香空后芳草萌，芳草萋萋愁更生。",
            "子规啼血不见花，春又别我天之涯。"
        ],
        "title": "正月二十日上山庄二月晦日归不见花",
        "id": "bfcaf88c-eed2-485f-9081-70ce51c50d17"
    },
    {
        "author": "冯时行",
        "paragraphs": [
            "兵厨盎盎孚盈缶，怜我十年青濮口。",
            "投醪分惠继以诗，诗更分香过于酒。",
            "酒瓶诗卷堕我前，顿使幽栖添二友。",
            "朝吟直到屋翻日，夜醉不觉山衔斗。",
            "也知庭内无留难，扫除弊事如挥帚。",
            "龟陵千里数万家，谁不高擎加额手。",
            "公余退食多燕衎，一斗百篇困何有。",
            "余波借与草木春，况是江头钓鱼叟。",
            "更烦遣骑日联翩，暖热缙云先马走。"
        ],
        "title": "和张仲山寄酒",
        "id": "512dd380-05da-4eac-828c-a447d996ff24"
    },
    {
        "author": "冯时行",
        "paragraphs": [
            "秋空无云倚太阿，天驷不受金盘陀。",
            "英姿杰气狭宇宙，却立引手攀明河。",
            "已办长缨三百尺，缚取胡雏寄飞驲。",
            "徐挥白羽扫龙庭，停骖戏勒燕然石。",
            "落落雄图九万里，白帝屈公朝夕耳。",
            "天使中兴气象自公还，还当与公金石年。"
        ],
        "title": "夔帅范太尉生日",
        "id": "3c680a2a-6661-4331-9152-efe54cb2d4a4"
    },
    {
        "author": "冯时行",
        "paragraphs": [
            "凤龙虎豹无凡文，墨池太玄之裔孙。",
            "至宝不琢粹璞具，犹有太古羲易淳。",
            "渝州别驾未足论，啸歌已是腾清芬。",
            "一钱不输县官手，饱食长歌耕垅云。",
            "生朝佳气氤氲集，欢声一境听洋溢。",
            "愿从黄童至白首，年年击壤歌君寿。"
        ],
        "title": "恭州杨倅生日",
        "id": "bdf60bc3-df85-4c3a-a777-c6218c9a485d"
    },
    {
        "author": "冯时行",
        "paragraphs": [
            "天清地浄行清秋，帝命吉祥驱蓐收。",
            "九霄坠露濯仙骨，冰壶翠鉴尘不留。",
            "十年持节东西州，绣衣辉煌照遐陬。",
            "山之岷峨水之涪，两川至今腾歌讴。",
            "渝城突兀大江头，岂足滞公霄汉游。",
            "鬰葱之山海上浮，上有仙人老浮丘。",
            "玉井莲开花作舟，载公缥缈登瀛洲。",
            "琼瑶之台白玉楼，霞裾飘飘海上游。",
            "仙人吹箫劝黄流，一觞不老仍不愁。",
            "始知仙凡隔尘土，人间衮衮真浮沤。"
        ],
        "title": "刘守生日",
        "id": "1b27a982-731f-4359-b716-48ccef30a8a6"
    },
    {
        "author": "冯时行",
        "paragraphs": [
            "龟城之山龙蟠崛，山下佳城何鬰鬰。",
            "一抔黄土百年心，数字寒旌万里骨。",
            "风愁雨悲春色死，生长何方葬于此。",
            "乱离沟壑半公卿，不得如君君有子。",
            "我生苦晚复异县，平生不识先生面。",
            "但闻其见元祐时，伤今思古为此叹。"
        ],
        "title": "常君挽词",
        "id": "d8ad5f54-6b36-492e-b802-6294f87ffb0c"
    },
    {
        "author": "冯时行",
        "paragraphs": [
            "斯人已矣舟移壑，惆怅九原谁可作。",
            "灵光长与孤月孤，幻化偶随落叶落。",
            "人间好事平生有，留得芬香传万口。",
            "杨侯宅畔蜀江边，霜立梅花醉哀酒。",
            "伯仲如林吾所爱，俯仰十年无一在。",
            "鬓边日月去如飞，老怀不待秋风悲。"
        ],
        "title": "石孝立挽词",
        "id": "95ce22fd-a1e8-4a19-8e6b-67fd00d353db"
    },
    {
        "author": "冯时行",
        "paragraphs": [
            "拨草詹风日，招提重访寻。",
            "雪如将路断，云实助山深。",
            "密印传初祖，英风嗣少林。",
            "我来聊借榻，静夜听龙吟。"
        ],
        "title": "题香积寺",
        "id": "8ddab156-669b-47ad-b8e9-6ad61799b825"
    },
    {
        "author": "冯时行",
        "paragraphs": [
            "老去心如水，眼明犹爱山。",
            "偶来出己意，特为破天悭。",
            "能使渺茫处，尽归寻丈间。",
            "公余成践蹂，心事等云闲。"
        ],
        "title": "天华寺亭二首  其一",
        "id": "258406ae-82a8-4e4b-a000-bba06ee60c74"
    },
    {
        "author": "冯时行",
        "paragraphs": [
            "一亭开浩荡，千载纳幽闲。",
            "日色射丹巘，秋姿凝翠鬟。",
            "人家屏上见，鹭点镜中还。",
            "冷宦惊人眼，无妨饱看山。"
        ],
        "title": "天华寺亭二首  其二",
        "id": "5b176561-e8cf-48ef-8f76-f349d949606a"
    },
    {
        "author": "冯时行",
        "paragraphs": [
            "野寺日欲落，晚林烟自生。",
            "霞文明远水，鸦点背孤城。",
            "酒尽无闲酌，茶粗得老烹。",
            "归来喜不寐，濩落称余情。"
        ],
        "title": "游东郊以园林无俗情为韵得情字二首  其一",
        "id": "c50e58bf-65c6-4823-b057-60a730fcfb8c"
    },
    {
        "author": "冯时行",
        "paragraphs": [
            "散漫藤萝外，飘然猿鹤情。",
            "云山如有旧，草木半无名。",
            "隔竹寺幡出，前村砧杵鸣。",
            "干坤清绝地，犹觉是升平。"
        ],
        "title": "游东郊以园林无俗情为韵得情字二首  其二",
        "id": "b6ecf776-e0d3-4def-847f-5b2035122cea"
    },
    {
        "author": "冯时行",
        "paragraphs": [
            "疏木堕栖鸟，寒潭悲卧蛟。",
            "与松为老伴，唤月结清交。",
            "簷滴冰为浄，梅添玉作梢。",
            "丰年何以报，作颂纪南郊。"
        ],
        "title": "咏雪",
        "id": "c3d7a72b-bb7b-4c1b-9675-d7d444f80c3e"
    },
    {
        "author": "冯时行",
        "paragraphs": [
            "朔风飘正急，客况老难禁。",
            "问路迷南北，携笻探浅深。",
            "地惊盈尺许，杯喜十分斟。",
            "梅蕊如相识，暗香何处寻。"
        ],
        "title": "阻雪",
        "id": "49c9b9b1-8ce2-4a31-9fea-fd5a0b3965f6"
    },
    {
        "author": "冯时行",
        "paragraphs": [
            "知君多暇豫，山县少追胥。",
            "日晏未鸣鼓，夜分犹诵书。",
            "相思千里外，一见二年余。",
            "锦水连三峡，时通双鲤鱼。"
        ],
        "title": "寄张昭度",
        "id": "9a9cd0fd-fd98-4c87-a618-fe681413125c"
    },
    {
        "author": "冯时行",
        "paragraphs": [
            "晷景余三日，忧愁尽一年。",
            "酒侵新岁熟，花待故枝妍。",
            "隣里多遗餽，庖厨有盛烟。",
            "拥炉风雪顺，春意欲相先。"
        ],
        "title": "腊月二十八日",
        "id": "ea9bb26d-4922-47d5-b391-0a9e0554d153"
    },
    {
        "author": "冯时行",
        "paragraphs": [
            "峡里江山暮，愁边日月穷。",
            "酒浓新不饮，春近旧多慵。",
            "岁事横胸臆，年华入鬓蓬。",
            "明朝有王会，心与蜀江东。"
        ],
        "title": "除夕",
        "id": "6620a56a-986a-4733-a994-3ee0a87e4376"
    },
    {
        "author": "冯时行",
        "paragraphs": [
            "谷旦休祥见，元朝氛祲开。",
            "日车扶晓出，斗柄斡春回。",
            "致理归廊庙，私忧尚草莱。",
            "太平岂无象，天意是胚胎。"
        ],
        "title": "元日二首  其一",
        "id": "6769f0a6-9772-4950-a2b6-beb6e1a0b100"
    },
    {
        "author": "冯时行",
        "paragraphs": [
            "日月新年节，干坤旧观还。",
            "鬰葱浮晓雾，紫翠动晴山。",
            "御气笼宫阙，朝班杂佩环。",
            "遥知王会散，喜色粲天颜。"
        ],
        "title": "元日二首  其二",
        "id": "1c4f8720-027c-40a3-b627-1a2535503980"
    },
    {
        "author": "冯时行",
        "paragraphs": [
            "径扫风云浄，炉薰山谷香。",
            "青葱环暗壁，金碧跨崇冈。",
            "小雨留归旆，飞霞落酒觞。",
            "干戈遽如许，税鞅更何妨。"
        ],
        "title": "和何子应盛山一首",
        "id": "5950c53d-c639-428e-a3b6-3a5dea07012a"
    },
    {
        "author": "冯时行",
        "paragraphs": [
            "公事有余暇，披衣绕风林。",
            "高吟起高兴，闲事引闲心。",
            "未种渊明柳，方鸣子贱琴。",
            "几多疏散意，矫首乱山深。"
        ],
        "title": "和何子应记所见",
        "id": "ae986e6a-ac5f-45bf-9dfd-ed294d004855"
    },
    {
        "author": "冯时行",
        "paragraphs": [
            "律历调元气，氛埃廓景风。",
            "清明归在宥，憔悴得冲融。",
            "日御元来正，王春自昔同。",
            "野人看气象，暂觉百忧空。"
        ],
        "title": "清明",
        "id": "cc12ca10-300d-4496-a377-30d71788c702"
    },
    {
        "author": "冯时行",
        "paragraphs": [
            "乘轩知有负，啜菽苦无欢。",
            "万事等一梦，寸心当自安。",
            "荆卿甘度易，李愿喜归盘。",
            "默坐发深想，春山犹夜寒。"
        ],
        "title": "寓兴",
        "id": "2a02e207-0a06-4ce1-9d1c-eaac78f65be9"
    },
    {
        "author": "冯时行",
        "paragraphs": [
            "劫劫真无谓，迟迟再有行。",
            "断云峰出没，残照水分明。",
            "远意谁能共，长亭空有情。",
            "从今离别梦，逐夜到江城。"
        ],
        "title": "彭山道中",
        "id": "fbb3986d-7c6a-49d2-8bff-f9f6f197e1cf"
    },
    {
        "author": "冯时行",
        "paragraphs": [
            "始觉归耕晚，从谁话此情。",
            "但能安食息，敢复计声名。",
            "留滞烦书信，艰难愧友生。",
            "有怀悲不尽，归鸟暮云横。"
        ],
        "title": "旅兴寄张惠之",
        "id": "0b7118b4-c503-4ebd-bf49-d42c47fd3013"
    },
    {
        "author": "冯时行",
        "paragraphs": [
            "濮上今秋月，于人大有情。",
            "银盘随水涌，素练截江横。",
            "岸阔天光近，舡虚夜月明。",
            "寒光迷上下，万里一心清。"
        ],
        "title": "舟中见月",
        "id": "2f1b015a-f69f-4b92-ad41-840679eb1138"
    },
    {
        "author": "冯时行",
        "paragraphs": [
            "书剑一门去，由来得主盟。",
            "峨冠虽合遝，再鼓已聋盲。",
            "风急鸰原起，云高雁序横。",
            "天衢在咫尺，去去任飞鸣。"
        ],
        "title": "送友人兄弟赴省",
        "id": "fad708de-5bfc-49a1-b474-5fda437cb53d"
    },
    {
        "author": "冯时行",
        "paragraphs": [
            "闻道巫山县，秋深好白醪。",
            "形神须此物，觞咏本吾曹。",
            "马杓胜鹦鹉，羊羹当蟹螯。",
            "暮寒催渴肺，径欲卖青袍。"
        ],
        "title": "就得胜寨遣人入巫山买酒",
        "id": "c8a411c9-5b30-4086-b8ae-9f6b5c639953"
    },
    {
        "author": "冯时行",
        "paragraphs": [
            "戍鼓黄云外，征夫白帝东。",
            "风林行啸虎，雨夜飒哀鸿。",
            "路入山光静，村含晚色空。",
            "岚烟欺眼力，不见鹿皮翁。"
        ],
        "title": "白云安尉出戍至夔州",
        "id": "eca5817d-27d6-4352-afec-1e154662a864"
    },
    {
        "author": "冯时行",
        "paragraphs": [
            "太史书云日，周家纪历年。",
            "一樽供笑里，五载客江边。",
            "城暗催春雨，山连作雪天。",
            "功名惊过隙，节物自推迁。"
        ],
        "title": "至日三首  其一",
        "id": "c4b61f8c-136a-43fd-ae6b-5a52e26b8af1"
    },
    {
        "author": "冯时行",
        "paragraphs": [
            "至日寒无頼，今朝愁奈何。",
            "两宫黄屋远，二老白头多。",
            "圣主今尝胆，皇天忍荐瘥。",
            "干坤为回首，慷慨一悲歌。"
        ],
        "title": "至日三首  其二",
        "id": "0974380b-479a-4d08-bc3b-1753584d3042"
    },
    {
        "author": "冯时行",
        "paragraphs": [
            "令节仍长至，公家放小休。",
            "愁城开六府，醉眼见千忧。",
            "梅萼含春小，云容带雨收。",
            "曦娥自来往，生理百年浮。"
        ],
        "title": "至日三首  其三",
        "id": "32461f0b-ca5b-428f-b51c-328436effe37"
    },
    {
        "author": "冯时行",
        "paragraphs": [
            "路出青山近，招提更可人。",
            "清心钟磬响，远迹簿书尘。",
            "晚日池边迥，秋风杖履亲。",
            "频来一樽酒，不畏老僧嗔。"
        ],
        "title": "游宝莲寺分韵得尘字",
        "id": "b6374ffd-dbc8-4576-aa58-54908cf23cf0"
    },
    {
        "author": "冯时行",
        "paragraphs": [
            "岁暮风欺客，天开日解围。",
            "雪消无奈白，云细不禁飞。",
            "目尽江无尽，吾归雁亦归。",
            "晓来清彻骨，尘物污人衣。"
        ],
        "title": "楚甸江头望雪晴二首  其一",
        "id": "dfc22558-1c91-4594-ae80-dca9f6de2066"
    },
    {
        "author": "冯时行",
        "paragraphs": [
            "晴天开泽国，江渚匝烟围。",
            "鹭静萧萧立，梅孤默默飞。",
            "岸荒羣虎过，村迥一人归。",
            "愁绪如相恼，帆收径典衣。"
        ],
        "title": "楚甸江头望雪晴二首  其二",
        "id": "3f435fd1-4d3a-41e7-b9f1-0911e8bfc585"
    },
    {
        "author": "冯时行",
        "paragraphs": [
            "石出杖藜稳，沙暄牵兴长。",
            "半江鸥鸟地，三峡水云乡。",
            "携客撑烟艇，开樽俯绿塘。",
            "便当从此去，烟雨钓沧浪。"
        ],
        "title": "游乐碛江中石洲",
        "id": "f77a52bf-131a-4e83-aa45-0ba420b9ea74"
    },
    {
        "author": "冯时行",
        "paragraphs": [
            "小雨暗两岸，孤舟撑一篙。",
            "清同寒鹭迥，愁与暝云高。",
            "已判乱波色，时饶点鬓毛。",
            "三农有重赋，为汝喜如膏。"
        ],
        "title": "行遇小雨",
        "id": "6b357c40-8378-4800-b1dd-2d05648fff4f"
    },
    {
        "author": "冯时行",
        "paragraphs": [
            "云细不成雨，虚从万里还。",
            "卸帆逢故旧，把手话间关。",
            "酒浊消千虑，春新见一斑。",
            "便须开口笑，白发不胜删。"
        ],
        "title": "夔州抚属陈行之座上作",
        "id": "cd50e978-d351-43c8-81c7-75841a6e8b54"
    },
    {
        "author": "冯时行",
        "paragraphs": [
            "世路频时节，山城暗夕烟。",
            "酒先回暖律，梅自断残年。",
            "日月长江水，功名小井天。",
            "如何割幽抱，更与问虚玄。"
        ],
        "tags": [
            "长江"
        ],
        "title": "至日读庄子",
        "id": "a705e586-633e-4961-9f56-b20a6dd3cff9"
    },
    {
        "author": "冯时行",
        "paragraphs": [
            "客唱凌天路，僧传到野亭。",
            "人间闻誉处，句里识仪形。",
            "学道荒文律，婴愁钝性灵。",
            "只如老瞽史，音节尚能听。"
        ],
        "title": "谢景濬卿东州名士未曾倾盖因僧悟策有诗寄余臭味不殊千里同契望风增感作诗写怀一首寄谢",
        "id": "84a56308-108d-4642-8345-3cdffd8ead85"
    },
    {
        "author": "冯时行",
        "paragraphs": [
            "肃霜闻渡雁，湖海发归舡。",
            "烟树开吴泽，风帆尽楚天。",
            "经过成往事，信宿是明年。",
            "诗句随元礼，云山共一天。"
        ],
        "title": "岁暮舟次荆州呈李尧俞",
        "id": "65c9fd5d-a27b-47c6-9615-3b97ff8f1192"
    },
    {
        "author": "冯时行",
        "paragraphs": [
            "孤渚凝寒睇，斜风看乱飘。",
            "已狂难自定，初泊不胜娇。",
            "白向水边断，轻来衣上消。",
            "更愁清梦觉，篷底听萧萧。"
        ],
        "title": "舟中观雪呈李尧俞二首  其一",
        "id": "207d28e9-4878-46a6-9a8b-56525dd14fb2"
    },
    {
        "author": "冯时行",
        "paragraphs": [
            "密雪晚来急，扁舟江上看。",
            "冻云千顷白，对我一襟寒。",
            "屦冷深犹立，巾欹重更弹。",
            "家山想同梦，夜倚玉栏干。"
        ],
        "title": "舟中观雪呈李尧俞二首  其二",
        "id": "29e891b4-7f38-4799-bffd-c083c662aacc"
    },
    {
        "author": "冯时行",
        "paragraphs": [
            "归来岂不好，去国意如何。",
            "主圣忧思切，时危习俗讹。",
            "山高更回首，天阔阻悲歌。",
            "一寸丹诚地，余生感愤多。"
        ],
        "title": "自行在解维宿长安闸下回望天竺诸山依依在目微臣去国抚事感伤因成此诗",
        "id": "46a88b56-c862-4502-bd4b-0db5cd9f2689"
    },
    {
        "author": "冯时行",
        "paragraphs": [
            "楼高临迥渚，天阔上丹梯。",
            "云尽树不去，水平天更低。",
            "江湖分去住，吴楚亘东西。",
            "遐瞩宽幽抱，愁多望转迷。"
        ],
        "tags": [
            "岳阳楼"
        ],
        "title": "再登岳阳楼",
        "id": "2cc4d951-1742-4e4a-b9c9-9ab27a35f07e"
    },
    {
        "author": "冯时行",
        "paragraphs": [
            "此生浑褦襶，秋鬓渐鬅鬙。",
            "跂德山徒仰，雄谈垒更增。",
            "奇谋闲袖手，佳句老传灯。",
            "起我栖迟意，寒鸠欲化鹰。"
        ],
        "title": "和杨团练元韵",
        "id": "7434ea64-316a-4eb3-a6f2-576d1e844ce6"
    },
    {
        "author": "冯时行",
        "paragraphs": [
            "新长筼筜竹，傍穿薜荔墙。",
            "夜须邀月坐，昼不待风凉。",
            "剩放梢添绿，斜将箨抱香。",
            "幽居绝还往，相伴兴何长。"
        ],
        "title": "同王公佩和老杜韵  其一",
        "id": "059d9f00-87ac-4e0f-80f0-8326574ec7ce"
    },
    {
        "author": "冯时行",
        "paragraphs": [
            "敝屋甫环堵，此君忧面墙。",
            "当窗蔽寒绿，入坐荐清凉。",
            "客咏閟余响，佛薰留散香。",
            "老成看气骨，霜雪表灵长。"
        ],
        "title": "同王公佩和老杜韵  其二",
        "id": "041bd1ff-8b2c-4fda-8482-22567d14b483"
    },
    {
        "author": "冯时行",
        "paragraphs": [
            "末路初倾盖，春风一系舟。",
            "英姿森剑戟，余论有春秋。",
            "时事朝暮别，年华日夜流。",
            "徒劳是州县，东去勿迟留。"
        ],
        "title": "和丁利用韵",
        "id": "c69fce0b-f8d8-4d12-96cd-154688e057ca"
    },
    {
        "author": "冯时行",
        "paragraphs": [
            "乘时休杖屦，胜槩洗尘凡。",
            "屏障开苍壁，龙蛇拔老杉。",
            "水明花并倒，山叠玉相搀。",
            "卜筑公相可，吾当住翠巖。"
        ],
        "title": "和何子应游西山",
        "id": "f1fa1fa6-a86d-4e1b-bda8-bc089377f140"
    },
    {
        "author": "冯时行",
        "paragraphs": [
            "泉细或疑雨，巖深微见天。",
            "暂来如可老，长往不难仙。",
            "石髓层层落，松声树树传。",
            "欲归重回首，明月傍船舷。"
        ],
        "title": "又和子应游万州岑公洞",
        "id": "a208e884-53a9-46cd-bb70-1f1cb09984fe"
    },
    {
        "author": "冯时行",
        "paragraphs": [
            "地廓秦山壮，天涵海甸宽。",
            "十年经眼处，万里入毫端。",
            "户牖开千嶂，风烟老一竿。",
            "已无圭组累，图画不空看。"
        ],
        "title": "题友人南北江山图",
        "id": "afb36f0e-5352-42e8-858a-5e96e5d33904"
    },
    {
        "author": "冯时行",
        "paragraphs": [
            "一时周屏翰，千载汉循良。",
            "宠渥分民社，疲羸頼纪纲。",
            "洪恩随雨润，令问与风翔。",
            "日月流年驶，江山别恨长。",
            "已闻谈旧政，方改视新章。",
            "贱子千官底，曾依数仞墙。",
            "迂愚真滥吹，浩荡实包荒。",
            "倦鸟栖林樾，哀鸿顾稻粱。",
            "一廛联户版，余惠及耕桑。",
            "迨此征黄速，还闻借寇忙。",
            "江云引行旆，峡树远归樯。",
            "亟欲承颜面，于焉写肺肠。",
            "麦秋驱病马，山雨绝横塘。",
            "意去如飞鸟，身留类触羊。",
            "登临空怅望，竚立更凄凉。",
            "眷注期公久，趋瞻预可量。"
        ],
        "title": "送涪守何常卿十六韵",
        "id": "468d8b2c-9ac1-41da-a5d6-b250ac35bec8"
    },
    {
        "author": "冯时行",
        "paragraphs": [
            "有客征清赏，携笻上翠微。",
            "雨差肥水面，春恰染山衣。",
            "破绿苔迎屐，藏寒竹拥扉。",
            "云融开别浦，天浄见孤飞。",
            "语响留舟壑，杯光艳落晖。"
        ],
        "title": "西山一首",
        "id": "ebfdaf96-991a-45b4-a5f3-d79d14e25d51"
    },
    {
        "author": "冯时行",
        "paragraphs": [
            "天地浑无滓，清光濯肺肝。",
            "倚风哦绝唱，想像见仙官。",
            "照我竹书冷，恋君银鬓寒。",
            "家山想同梦，倚玉夜阑干。"
        ],
        "title": "和李工部月夜",
        "id": "e6966786-475e-4485-8ad4-1512ee7dc56e"
    },
    {
        "author": "冯时行",
        "paragraphs": [
            "苦节风尘际，甘心季孟间。",
            "禄微几饮水，眼冷只看山。",
            "江绿鸥千点，簷疏月半环。",
            "饱谙清浄趣，浑未觉天艰。"
        ],
        "title": "题王与善隠轩",
        "id": "380bd3d8-add2-49ce-b23e-8ecd9c9cf717"
    },
    {
        "author": "冯时行",
        "paragraphs": [
            "系艇依寒渚，扶筇上晚林。",
            "山山春已立，树树雨元深。",
            "扫叶移床坐，穿云买酒斟。",
            "相思思底事，老大更无心。"
        ],
        "title": "春日题相思寺",
        "id": "63f7a4ac-0bfd-4ac7-b445-b25767ad714e"
    },
    {
        "author": "冯时行",
        "paragraphs": [
            "溪带三弓地，山开一盖天。",
            "茅簷低没雾，藤路细迷悬。",
            "恶草翻新耨，狞彪突旧穿。",
            "争鸡喧腷膊，静鹭立挛拳。",
            "翠著衣襟湿，岚薰草树鲜。",
            "老夫甘废弃，末路寄沈绵。",
            "水出桃源俗，人来谷口贤。",
            "心期如水冷，世事绝风传。",
            "瘠瘵高眠稳，疏慵入静便。",
            "酒缸开半熟，茶餠索新煎。",
            "温饱无余事，安闲得剩年。",
            "胜游欣此始，妄想置从前。",
            "出处非吾浪，乘除计亦全。",
            "况因心地静，粗了佛家缘。",
            "零落余生在，宁无火里莲。"
        ],
        "title": "山居",
        "id": "cf7ddb48-cee3-4ea3-afba-862375d15523"
    },
    {
        "author": "冯时行",
        "paragraphs": [
            "羣心周道直，万国舜门开。",
            "咫尺清虚地，精微择异材。",
            "光辉生锦里，合沓上兰台。",
            "霄汉横高翥，风云接大来。",
            "龟龙纷秘奥，奎壁焕昭回。",
            "碧海浮城阙，丹梯近斗魁。",
            "由来升密勿，此地实胚胎。",
            "早晚龙渊跃，从容衮职陪。",
            "斯文归黼藻，吾道久尘埃。",
            "汉武威怀远，周宣正化恢。",
            "治源先简俭，国本厚封培。",
            "造膝心终启，前筹力竟回。",
            "正宜须弼亮，岂独藉淹该。",
            "畴昔先登际，声名亦壮哉。",
            "追风先蹙踏，戢翼更徘徊。",
            "巨宝应难价，殊姿肯自媒。",
            "中天悬日月，万里忽风雷。",
            "戮力铭钟鼎，余波及草莱。",
            "故人元勃窣，晚节更摧颓。",
            "料想怜枯肺，吹嘘助酒杯。"
        ],
        "title": "送杨元老召赴阙",
        "id": "61d78064-36a6-4f82-80fc-162b76059768"
    },
    {
        "author": "冯时行",
        "paragraphs": [
            "并州天下脊，人物见遗英。",
            "乱复归何处，贫甘送此君。",
            "天高卿月满，云静使星明。",
            "二老恩波阔，扶衰强一行。"
        ],
        "title": "送张仁甫见何少卿续郎中二首  其一",
        "id": "6352d4e0-c56a-4fd6-9421-757d2abf0406"
    },
    {
        "author": "冯时行",
        "paragraphs": [
            "水驿风烟暝，江郊茅苇秋。",
            "不关穷易老，自是客多愁。",
            "自倚连城价，终艰一饱谋。",
            "向非天下士，强项敢轻投。"
        ],
        "title": "送张仁甫见何少卿续郎中二首  其二",
        "id": "6db7d63c-b0a9-41ff-8971-5f1bb8729964"
    },
    {
        "author": "冯时行",
        "paragraphs": [
            "秋立雨新霁，气清云自消。",
            "地空银海阔，天浄玉丸跳。",
            "把砚承明露，扶儿看碧霄。",
            "病禁凄冷得，不惜到明朝。"
        ],
        "title": "月夜",
        "id": "c40c5d85-de9e-42b7-b5f9-926a47d37111"
    },
    {
        "author": "冯时行",
        "paragraphs": [
            "闻说最佳处，深藏叠嶂间。",
            "只须一两屐，更入数重山。",
            "架竹深犹渡，垂藤险可攀。",
            "林泉未厌客，风雨不教还。"
        ],
        "title": "游峨眉十一首  其一",
        "id": "67c2c0df-cd78-40a0-8ce3-6b31f25b17b6"
    },
    {
        "author": "冯时行",
        "paragraphs": [
            "薄宦非初志，幽栖有宿期。",
            "胜游宜数数，老境已垂垂。",
            "山好无时见，云闲逐处随。",
            "诛茅或未可，细路有人知。"
        ],
        "title": "游峨眉十一首  其二",
        "id": "758685e1-ad2a-4d97-b8d6-1cc779e46bf2"
    },
    {
        "author": "冯时行",
        "paragraphs": [
            "蜀公爱山水，无不到牛心。",
            "岁久无从问，诗亡不可寻。",
            "云堂环碧嶂，溪路擘青岑。",
            "从僻须回杖，穷探不厌深。"
        ],
        "title": "游峨眉十一首  其三",
        "id": "91b76593-3a37-446b-94ec-dc26c6670216"
    },
    {
        "author": "冯时行",
        "paragraphs": [
            "绝岭人人到，空回亦大夸。",
            "至人观实相，凡眼眩空花。",
            "有障犹随牒，无心已出家。",
            "普贤吾日月，归屐候晴霞。"
        ],
        "title": "游峨眉十一首  其四",
        "id": "a53c7fff-4dd0-476a-bb52-90f6556d6114"
    },
    {
        "author": "冯时行",
        "paragraphs": [
            "缅想如天远，由来路不赊。",
            "快穿灵运屐，径造普贤家。",
            "仰睇云霄远，回观锦绣华。",
            "老难持浄戒，细细酌流霞。"
        ],
        "title": "游峨眉十一首  其五",
        "id": "3a2bad60-679c-4844-a5b2-02e9e64398b3"
    },
    {
        "author": "冯时行",
        "paragraphs": [
            "万山皆拱揖，蹲俯若臣隣。",
            "初到最高处，谁为第一人。",
            "自惊浑俗骨，或涌半天身。",
            "初夏犹深雪，难忘数饮醇。"
        ],
        "title": "游峨眉十一首  其六",
        "id": "34adc634-ab01-4fe7-a5e6-1ab5980ade2f"
    },
    {
        "author": "冯时行",
        "paragraphs": [
            "岂但山储秀，年多树亦灵。",
            "华夷供静瞩，参井入危经。",
            "幽讨真殊绝，神光却渺冥。",
            "正当存不议，聊使俗迷醒。"
        ],
        "title": "游峨眉十一首  其七",
        "id": "1862128a-077a-41c6-8e84-dd38d8850877"
    },
    {
        "author": "冯时行",
        "paragraphs": [
            "巖峦皆创见，草木半无名。",
            "翠削山山玉，光摇树树琼。",
            "岭云随客袂，谷响答僧行。",
            "清绝浑无寐，空山月正明。"
        ],
        "title": "游峨眉十一首  其八",
        "id": "a3aaaf7f-339c-4553-8654-fa5036d53e3f"
    },
    {
        "author": "冯时行",
        "paragraphs": [
            "搀天元有路，绝俗更无村。",
            "孤眺临崖觜，危升挽木根。",
            "渺茫均远迩，倏忽变明昏。",
            "佛现惊搜句，巖前万口喧。"
        ],
        "title": "游峨眉十一首  其九",
        "id": "48bab903-cf08-4fec-a0ba-c1959568ffc2"
    },
    {
        "author": "冯时行",
        "paragraphs": [
            "佛已归无迹，吾当反自崖。",
            "肺肠蠲坠露，衣佩结明霞。",
            "陶令难忘酒，庞公亦有家。",
            "下山人借问，姑射咤南华。"
        ],
        "title": "游峨眉十一首  其一○",
        "id": "b3e81291-7de0-4d63-8e6b-a2dc7897cf5d"
    },
    {
        "author": "冯时行",
        "paragraphs": [
            "虽知仙可学，酒盏唤渊明。",
            "未遂山中隠，聊为地上行。",
            "留人垂雨意，送客走泉声。",
            "初上乘危惯，归途更不惊。"
        ],
        "title": "游峨眉十一首  其一一",
        "id": "c0293baf-1697-4aa0-9188-9b568959eea2"
    },
    {
        "author": "冯时行",
        "paragraphs": [
            "系缆江沙静，杖藜巖谷春。",
            "花依竹色好，草入涨痕新。",
            "占笋苔初破，尝梅客遽颦。",
            "篙师勿槌鼓，幽兴苦留人。"
        ],
        "title": "云安下巖二首  其一",
        "id": "2624e96a-95ee-4177-aac6-391ae0cd9bef"
    },
    {
        "author": "冯时行",
        "paragraphs": [
            "曩游成断梦，再至是陈人。",
            "揽景追前迹，寻诗拂旧尘。",
            "孤松难破冻，细草易生春。",
            "晴日江天好，凭栏愁更新。"
        ],
        "title": "云安下巖二首  其二",
        "id": "67525aa4-15ff-4708-8ba9-3a518c60952a"
    },
    {
        "author": "冯时行",
        "paragraphs": [
            "三宿离桑下，栖迟向一年。",
            "无来元谩尔，欲去也凄然。",
            "峡路梅随马，吴江柳系船。",
            "此生无再到，题字寄山泉。"
        ],
        "title": "题梵音水野亭",
        "id": "13ae25e1-92b9-452e-a146-28a932883461"
    },
    {
        "author": "冯时行",
        "paragraphs": [
            "环翠五六里，深藏三四家。",
            "风高鸣雁序，春暖茁兰芽。",
            "门巷分楠直，溪流带竹斜。",
            "我来风雪晓，倚杖看梅花。"
        ],
        "title": "题黄氏所居",
        "id": "276f5cf4-201c-49d9-98e3-4f0484dc07db"
    },
    {
        "author": "冯时行",
        "paragraphs": [
            "人日访山寺，春风能借温。",
            "柳桥通野水，柏径隠重门。",
            "泉窦来何处，梅花别有村。",
            "从容寻后约，假榻卧云根。"
        ],
        "title": "游云泉寺",
        "id": "f30ff0f7-c922-48bd-8c06-a21a17bb6984"
    },
    {
        "author": "冯时行",
        "paragraphs": [
            "联事春将半，去官春未归。",
            "儒冠真蹭蹬，祖席有光辉。",
            "罢遣亲刀笔，勾牵坐钓矶。",
            "同寮多俊彦，投老失亲依。",
            "坐席丘无煖，扁舟蠡亦肥。",
            "泉声清梦寐，山色浄裳衣。",
            "竹杖随时拄，山杯信手挥。",
            "荷天将土苴，为我易烟霏。",
            "州县徒劳耳，箪瓢殆庶几。",
            "不糜公廪粟，元长故山薇。",
            "白发心犹壮，丹途计益非。",
            "人生今殄瘁，世路只歔欷。",
            "苦潦人将溺，思援手病痱。",
            "道孤谁叹息，迹蹇共嘲讥。",
            "去矣犹回首，忧之欲奋飞。",
            "古今难骨鲠，风俗易脂韦。",
            "深峡真浮海，温泉当浴沂。",
            "空山猿择木，丰草马辞鞿。",
            "已遂孤云远，犹通一径微。",
            "年年如问信，深觅薜萝扉。"
        ],
        "title": "假守蓬州视事二十日以台章罢黜行至温汤作此以寄同僚二十韵",
        "id": "2ff837c1-d7fd-474f-9c68-aec5d5d39cb1"
    },
    {
        "author": "冯时行",
        "paragraphs": [
            "问讯烦书札，情亲语味长。",
            "是非元自定，得失已兼忘。",
            "洗手分僧饭，清心炷佛香。",
            "穷城不假给，何似水云乡。"
        ],
        "title": "答郭师圣",
        "id": "8baacf74-2b70-44a1-8d7e-e0d701d47b48"
    },
    {
        "author": "冯时行",
        "paragraphs": [
            "梦断熊罴夜，祥呈馈鲤初。",
            "固应贤有后，谁谓庆无余。",
            "为国家相似，忧民子不如。",
            "符分四郡虎，金佩十年鱼。",
            "未补三公衮，聊分八使车。",
            "权衡公选格，陵阜富军储。",
            "阀阅名犹在，朝廷席已虚。",
            "称觞勤祝颂，二十考中书。"
        ],
        "title": "石漕生辰",
        "id": "76524271-aa7b-4ef8-9035-b0846a57c617"
    },
    {
        "author": "冯时行",
        "paragraphs": [
            "扫地绿覆牖，拨醅香绕墙。",
            "是非闲处少，日月醉中长。",
            "薤滴悲歌露，柯寒落叶霜。",
            "百年成底事，宿草任苍茫。"
        ],
        "title": "张公升挽诗",
        "id": "cab4f3a8-583c-4a38-8d4b-703c8ad0f586"
    },
    {
        "author": "冯时行",
        "paragraphs": [
            "山雨连秋懒出门，婵娟佳节更堪论。",
            "一年有限天知已，万里无云月返魂。",
            "淡影参差收海岳，清光浮动洗干坤。",
            "拟凭樽酒相酬答，遮莫沈沈下别村。"
        ],
        "title": "中秋探韵坤字",
        "id": "a29fd2cb-132f-45c9-b1a1-79606358e733"
    },
    {
        "author": "冯时行",
        "paragraphs": [
            "人情节物自相关，强不悲秋亦恐艰。",
            "渐老身危生理索，凭高眼远暮天寒。",
            "树能长啸风前听，山亦多愁雨里看。",
            "陶写无他仗诗句，雁声砧杵倚栏干。"
        ],
        "title": "秋日即事",
        "id": "1f41db3d-952b-4363-8e3b-fdb90cc81ace"
    },
    {
        "author": "冯时行",
        "paragraphs": [
            "灯暗文书隔縠罗，寒欹竹枕倦吟哦。",
            "本来无事消魂得，作意撩人奈雨何。",
            "二十五声秋点冷，百千万绪客愁多。",
            "海山寂寞应如此，琴自无弦一放歌。"
        ],
        "title": "秋夜书事",
        "id": "65bb2892-05ea-4614-9da2-2b1920815cd5"
    },
    {
        "author": "冯时行",
        "paragraphs": [
            "又是山寒水绿秋，年华冉冉鬓边流。",
            "一声孤雁人千里，三点寒更月半楼。",
            "宦海浮生成底事，骚人彻骨是长愁。",
            "天空地迥凄凉夜，一曲商歌一掉头。"
        ],
        "title": "和郭信可秋夜有怀",
        "id": "c1e93b7b-6382-4719-9610-db18330372d2"
    },
    {
        "author": "冯时行",
        "paragraphs": [
            "秋来瑶海浴婵娟，天上人间又一年。",
            "有酒何妨三夜看，无云尚见九分圆。",
            "楼台迥忆仙游眼，村落遥思禁曙烟。",
            "斗柄衔山风露冷，归来清绝不成眠。"
        ],
        "title": "十七日夜月色尤佳与韦去非东亭小酌",
        "id": "2133c0ba-2ab7-4177-abb0-a82c1c463b70"
    },
    {
        "author": "冯时行",
        "paragraphs": [
            "锦箨初开玉色鲜，烹苞葅脯尽称贤。",
            "绝能加饭非无补，浪说冰脾苦不便。",
            "一日偶无慵下箸，四时都有不论钱。",
            "寒儒气味都休问，准拟凌风作瘦仙。"
        ],
        "title": "食笋",
        "id": "639eca15-ae43-41a4-ae2e-30de0ddf69c4"
    },
    {
        "author": "冯时行",
        "paragraphs": [
            "平生心印久相传，出处穷通岂偶然。",
            "且把新诗斟别酒，莫将离恨恼衰年。",
            "步兵未必非奇士，太白惟知是谪仙。",
            "待我休官彭泽去，约君同老白云边。"
        ],
        "title": "送孙履道",
        "id": "91dbd8cf-9421-41bc-b9e4-788fe3be6ff6"
    },
    {
        "author": "冯时行",
        "paragraphs": [
            "十年宦海尘埃客，文墨于人有底功。",
            "天远宁知心匪石，官卑不许气如虹。",
            "唐虽未老行将老，衍不应穷究竟穷。",
            "何日得君天上去，收云拾雨借长风。"
        ],
        "title": "上知己",
        "id": "685538da-5204-43bf-8a5f-cbd5f11294f1"
    },
    {
        "author": "冯时行",
        "paragraphs": [
            "霜清玉洁紫微人，海水羣飞蹭蹬频。",
            "首尾七年归剪拂，东西万里隔声尘。",
            "酒杯强遣愁中趣，药裹长随健里身。",
            "天远征鸿飞不到，登高极目更伤神。"
        ],
        "title": "寄越州张子文待制二首  其一",
        "id": "ba244d5e-1446-4035-90cb-f9dec30afc16"
    },
    {
        "author": "冯时行",
        "paragraphs": [
            "风尘绵邈想怀家，为报平安向海涯。",
            "壻旧能诗鸣晓雁，儿初弄笔抹秋鸦。",
            "陶张蹇石真心腹，王蔡韦侯比辅车。",
            "更有梁山何小隠，要乘春涨别金华。"
        ],
        "title": "寄越州张子文待制二首  其二",
        "id": "75f305cf-80b6-4c61-84d9-a5955db443c2"
    },
    {
        "author": "冯时行",
        "paragraphs": [
            "屡款卢仙贡玉堂，谷梨霜饱每分香。",
            "冰圆咀液凉疏齿，金醴吞甘浣热肠。",
            "误诮斧斤讹鲁简，骇听名字笑吴娘。",
            "好同火枣供嘉品，端比蟠桃味更长。"
        ],
        "title": "卢秀才家食梨",
        "id": "c2d34459-5e9a-4dc3-93b7-9dc1d33c44d9"
    },
    {
        "author": "冯时行",
        "paragraphs": [
            "溪上居人三两家，竹篱斜插倚蒹葭。",
            "清流日暖鱼飞浪，静渚轻烟鸟印沙。",
            "鲙落霜刀分彩缕，酒倾玉碗泛琼花。",
            "因思故国园林约，默数归期定不赊。"
        ],
        "title": "溪上望居人有感",
        "id": "b08d5e44-274f-4e5a-9cf6-a3fc63c9bf02"
    },
    {
        "author": "冯时行",
        "paragraphs": [
            "寒花冷艳为谁发，霜露泠泠祇汝侵。",
            "弱质向人如有托，清香绝世本无心。",
            "会逢仙老收灵药，不用骚人费苦吟。",
            "十载岂无陶靖节，东篱萧索待知音。"
        ],
        "title": "感事咏菊",
        "id": "cca89cc6-a236-45b7-887e-9913112048a9"
    },
    {
        "author": "冯时行",
        "paragraphs": [
            "笔阵词锋已破坚，深深帘幕度微烟。",
            "纷袍幸免催诗雨，堆案何堪造榜天。",
            "走马共知难看锦，得鱼自笑已忘筌。",
            "芙蓉岂待春风力，偶失知音勿断絃。"
        ],
        "title": "诗呈监试",
        "id": "de39ae99-e705-47fb-acca-067cb9abc5c3"
    },
    {
        "author": "冯时行",
        "paragraphs": [
            "敢将蔬笋拟甘鲜，清瘦肥痴定孰贤。",
            "气味比僧从淡薄，支离似鹤要轻便。",
            "未随烟客登山屐，且辍江神饮马钱。",
            "一岁可能三百把，骨青髓绿配松仙。"
        ],
        "title": "和食笋二首  其一",
        "id": "8a0be0ea-8986-4611-8afa-f90957bec7b2"
    },
    {
        "author": "冯时行",
        "paragraphs": [
            "麞牙鸭脚色相鲜，更遣逢迎酒圣贤。",
            "齐鲁大邦应自美，烟霞清兴岂相便。",
            "风神肯慢吹成竹，市老能教省直钱。",
            "早晚萧然文字饮，何须唤作地行仙。"
        ],
        "title": "和食笋二首  其二",
        "id": "d6e6c0b9-8e8d-4a82-826f-80cb4352781f"
    },
    {
        "author": "冯时行",
        "paragraphs": [
            "马入寒林惊宿鸦，羸僮呵手怯霜华。",
            "已经残月路数里，知过安眠人几家。",
            "呖呖晓乌天外唱，疏疏烟树岭头斜。",
            "前程自谓明时近，不用孜孜苦叹嗟。"
        ],
        "title": "早行",
        "id": "9335d093-3a4e-4ca9-a79c-b5dc754eb7f8"
    },
    {
        "author": "冯时行",
        "paragraphs": [
            "丹砂黄菊莫年须，清浄玄功世恐无。",
            "千里长源开地脉，数篙寒影落金枢。",
            "蛰龙雨气通沧海，丹凤秋风老碧梧。",
            "事业正应归鼎饪，更分清韵入冰壶。"
        ],
        "title": "新居凿井饮之味殊清胜因成一首",
        "id": "de926981-89a3-4bfd-93cd-1412a0f95d04"
    },
    {
        "author": "冯时行",
        "paragraphs": [
            "晴色招人步晓江，牙牙瘦石水淙淙。",
            "断云作片元随伴，白鸟无羣不著双。",
            "浄渚镜磨涵崛屼，飞涛云涌过艂艭。",
            "烟蓑雨笠吾将老，富贵心惭苦未降。"
        ],
        "title": "晓行得江字",
        "id": "8f9df08a-ea2d-44ad-acf8-6d4876eb4fde"
    },
    {
        "author": "冯时行",
        "paragraphs": [
            "家山千里秋风客，搔首夜深寒雨窗。",
            "万古兴亡心一寸，孤灯明灭影成双。",
            "鬓边日月如飞鸟，眼底尘埃拟涨江。",
            "高枕欲眠眠不稳，晓钟迢递发清撞。"
        ],
        "title": "客丹棱天庆观夜坐",
        "id": "9eb87feb-9463-4e4d-b804-613b1ef4aa51"
    },
    {
        "author": "冯时行",
        "paragraphs": [
            "噎鸠唤雨恼秋魂，唾手牋天恨少文。",
            "卷去行云宜有主，放行飞海恐成羣。",
            "濛濛遮眼寻山远，点点送愁缘竹闻。",
            "神女工夫遽如许，可能匝地洗妖氛。"
        ],
        "title": "苦雨",
        "id": "0f72ab70-cd8d-4bd6-82e3-0789d4d191c5"
    },
    {
        "author": "冯时行",
        "paragraphs": [
            "宝勒香轮簇柳阴，宦游清味独沈吟。",
            "野云未散山头暗，春水初生岸脚深。",
            "万里松涛寒食泪，十年萍梗故园心。",
            "狂风又卷残红去，飞落谁家无处寻。"
        ],
        "title": "清明",
        "id": "7b8e38ed-0777-4903-be59-d795141814f7"
    },
    {
        "author": "冯时行",
        "paragraphs": [
            "安用区区五斗为，竹篱茅屋唤人归。",
            "闭门高卧不通客，倚树长吟懒系衣。",
            "秋稻水干还筑圃，春蚕桑尽欲鸣机。",
            "山云野树吾家物，身瘦何妨道自肥。"
        ],
        "title": "思归",
        "id": "9fda863d-9a34-4774-ad47-160f4416e63a"
    },
    {
        "author": "冯时行",
        "paragraphs": [
            "河东河北塞烟长，谁作今年一苇航。",
            "已见五龙思自奋，似闻两虎却相伤。",
            "麟台君有青云路，蜗舍吾其白首郎。",
            "忧国忧家连梦寐，端知不复有他肠。"
        ],
        "title": "和王祖文",
        "id": "daaee02e-c2d7-458f-9abb-708323799327"
    },
    {
        "author": "冯时行",
        "paragraphs": [
            "潇湘浓碧浸青天，千里人家接楚田。",
            "惜别正当归雁后，相思无奈落花前。",
            "江楼闲上云藏树，野渡初回月满船。",
            "看著行春驱五马，丝丝垂柳拂长鞭。"
        ],
        "title": "赠李西台",
        "id": "a8a76fc5-070c-405c-8026-d56ed2f1e479"
    },
    {
        "author": "冯时行",
        "paragraphs": [
            "诗债迟迟不见还，只缘草赋动天颜。",
            "一挥可但难加点，三复何消更索斑。",
            "余力自知过我辈，新篇不合是君悭。",
            "风流来往无多日，肯与吾曹作两班。"
        ],
        "title": "索友人赓和",
        "id": "25b3d075-c805-4e95-b207-d79d5bb39a02"
    },
    {
        "author": "冯时行",
        "paragraphs": [
            "宦海浮沈久倦游，一声云雁一襟秋。",
            "只今楚客多愁思，况是潘郎已白头。",
            "何处有山堪寄老，此时无月亦登楼。",
            "寸心或是孤云起，浩荡天涯不可收。"
        ],
        "title": "和陈舜弼中秋有感三首  其一",
        "id": "e7bb6ff2-a70f-4fe2-bdea-96e9f4711d0c"
    },
    {
        "author": "冯时行",
        "paragraphs": [
            "相别相逢总是天，朅来醉月又经年。",
            "君归已买三山马，我去仍求一水船。",
            "贫富勿论俱是梦，雨旸休问苦无田。",
            "中秋已过重阳近，频向离筵醉拍肩。"
        ],
        "title": "和陈舜弼中秋有感三首  其二",
        "id": "a1a27582-e268-4dd8-b036-e7b382294df0"
    },
    {
        "author": "冯时行",
        "paragraphs": [
            "人间八九不如意，独坐萧萧愁绝时。",
            "空有此心谁领会，知余明月是襟期。",
            "婆娑寒影不知老，呼吸清光能疗饥。",
            "今夕不妨休见面，旱苗须雨一深犂。"
        ],
        "title": "和陈舜弼中秋有感三首  其三",
        "id": "a9d89275-3593-4cb9-8540-f3e1716e31b0"
    },
    {
        "author": "冯时行",
        "paragraphs": [
            "炎薰五月只须臾，底事书生亦渡泸。",
            "午影风凉槐系马，晓岑云白杖挑壶。",
            "见闻幽谷鶑迁木，气类朝阳凤集梧。",
            "见说阿房曾有赋，声名速为诧东都。"
        ],
        "title": "送王公佩之泸",
        "id": "1b2a3200-55a8-4ea4-af23-c8a11761cab7"
    },
    {
        "author": "冯时行",
        "paragraphs": [
            "路入丹霄起柂初，峡山晴色曙烟疏。",
            "海深南斗临天阔，江合西川直帝居。",
            "禁漏深寒参佩玉，御炉香暖散衣裾。",
            "遥知三接承恩罢，日影参差转玉除。"
        ],
        "title": "送冯贯道赴行在二首  其一",
        "id": "5ba6d138-e2a7-4cde-87a2-39995f3cca22"
    },
    {
        "author": "冯时行",
        "paragraphs": [
            "儒雅风流总不如，烝髦久合下旌车。",
            "黄堂报政瓜初及，宣室倾贤席已虚。",
            "楚树迎船春去尽，吴莲傍桨雨收余。",
            "留连物色题诗里，健步传呼有峻除。"
        ],
        "title": "送冯贯道赴行在二首  其二",
        "id": "c2cbf137-8a8d-49f6-9dbb-1558f5f3b419"
    },
    {
        "author": "冯时行",
        "paragraphs": [
            "昨夜风吹茅苇纷，今朝急雨洗崖痕。",
            "山山霞没江喧枕，树树鸠鸣云到门。",
            "隠几真心开暝照，繙书老膝痹危蹲。",
            "山居染得疏慵病，无复功名皓首论。"
        ],
        "title": "雨中书事",
        "id": "ddf4ea6d-48a7-4d02-8a45-d7f19ec55f50"
    },
    {
        "author": "冯时行",
        "paragraphs": [
            "浦树江云晚杜门，史君书札问深村。",
            "忧愁彻骨妨诗律，赋咏开荒得酒樽。",
            "病肺可能供痛饮，濡唇亦足荷深恩。",
            "呼儿擎出随藤杖，洗盏开尝坐竹根。"
        ],
        "title": "谢杜合州送酒",
        "id": "d47e390a-cc5e-4d35-a1d4-ecec0b775bdd"
    },
    {
        "author": "冯时行",
        "paragraphs": [
            "门前剥啄遣儿譍，客是平生不识僧。",
            "檀施咄嗟贫未可，词场驰逐老犹能。",
            "识凌风月收孤思，乞与云山伴曲肱。",
            "我亦从来惭绮语，休将此段拟传灯。"
        ],
        "title": "眉僧晓岑仆未之识也持钵求施既辞以贫则愿丐一诗诗未暇作而三至门知嗜好可喜也因书长句四韵以赠",
        "id": "89ac1bf3-d8a1-43fb-9811-a55902fb30cc"
    },
    {
        "author": "冯时行",
        "paragraphs": [
            "年于鬓发最相干，又作新正一再看。",
            "懒共燕泥烘午霁，吟随鶑树涩朝寒。",
            "余生已分千人后，燥吻犹须百榼干。",
            "愁绝向来飞舄伴，萧然形影若为欢。"
        ],
        "title": "和刘仲廉新年春望二首  其一",
        "id": "43172b8f-3a42-4092-be60-24a7b1f43423"
    },
    {
        "author": "冯时行",
        "paragraphs": [
            "辟掠闲愁自不干，因春成老亦看看。",
            "花枝本自能时样，燕子从前有岁寒。",
            "酒著酡颜衰似健，杖扶沙步雨犹干。",
            "杜门何似频还往，藉绿簪红趁逐欢。"
        ],
        "title": "和刘仲廉新年春望二首  其二",
        "id": "035bcae7-6506-49b7-a2a0-60cf1243dfd5"
    },
    {
        "author": "冯时行",
        "paragraphs": [
            "不容巴国恋深仁，使节朝驰诏墨新。",
            "山水两川奇胜地，典刑三晋老成人。",
            "使星正自临东井，卿月元来照紫宸。",
            "自是皋陶多迈种，归毘舜德咏臣隣。"
        ],
        "title": "送张卿赴西路宪",
        "id": "75f4aeed-e0eb-4c89-8dc0-c1ad576892e4"
    },
    {
        "author": "冯时行",
        "paragraphs": [
            "已脱青衫付酒家，请君含笑岸乌纱。",
            "百年行见星星发，一醉须还岁岁花。",
            "令甲许人休吏卒，峯峦邀客上烟霞。",
            "龙山故事依然在，莫把风流让孟嘉。"
        ],
        "title": "九日邀郭信可登龙鹤山",
        "id": "e8ab592d-1448-4a8b-8b80-70c406c8a9d2"
    },
    {
        "author": "冯时行",
        "paragraphs": [
            "萧辰俛仰及严冬，白发空云是至公。",
            "造雪不成天本恕，唤梅未醒句无功。",
            "可能人事无消长，只待天时有变通。",
            "节物相关愁似醉，一庭霜叶一窗风。"
        ],
        "title": "冬至有感",
        "id": "64505f6c-1f47-45a1-a1b8-8dfe82efba29"
    },
    {
        "author": "冯时行",
        "paragraphs": [
            "爱惜清秋预恐贫，岂堪时序过来频。",
            "待梅沽酒无多日，隔腊看春只并隣。",
            "俗薄连墙成异县，时难佳节是萧辰。",
            "望云还卜中兴日，溅泪干坤一小臣。"
        ],
        "title": "南至即事",
        "id": "f9bd73bc-338f-48d8-8311-62fec43792a5"
    },
    {
        "author": "冯时行",
        "paragraphs": [
            "正是园林花木衰，冰姿玉洁出疏篱。",
            "月中瘦影道傍见，江上寒香人不知。",
            "时节惊心非故物，簿书满眼欠新诗。",
            "碧云暮合关山远，拟折琼英寄所思。"
        ],
        "title": "梅花",
        "id": "d56b33ad-916b-4d2e-9f2b-7193ce4b12a9"
    },
    {
        "author": "冯时行",
        "paragraphs": [
            "不禁清瘦怯风霜，远信先凭驿使将。",
            "楼上笛声吹旧曲，鉴中人面学新粧。",
            "飘零院宇仍多思，点缀帘栊亦自香。",
            "留与春风共流转，凭谁试与祝东皇。"
        ],
        "title": "落梅",
        "id": "62c6c10a-fded-481d-b135-6a56d6ab3ca4"
    },
    {
        "author": "冯时行",
        "paragraphs": [
            "万仙同驾碧云翔，容与人间散异香。",
            "梅似前贤长隔世，酒真同气莫相忘。",
            "流鶑梦断惊风雨，落月魂销映雪霜。",
            "春暖日长无一事，飞花片片倚胡床。"
        ],
        "title": "酴醿",
        "id": "e685612b-d40c-484d-87c5-2fe422866015"
    },
    {
        "author": "冯时行",
        "paragraphs": [
            "烟云浩荡五湖身，老向风尘学问津。",
            "白发只应无奈若，青衫定是可怜人。",
            "草侵吟枕依依梦，花傍愁襟故故春。",
            "江上负暄樵牧晚，素书千里慰萧辰。"
        ],
        "title": "和向文叔见寄",
        "id": "df824ba4-e3ad-46b2-8cb4-cd7aef076fd1"
    },
    {
        "author": "冯时行",
        "paragraphs": [
            "借问禅林景若何，半天楼殿冠嵯峨。",
            "莫言暑气此中少，自是清风高处多。",
            "岌岌九峯晴有雾，弥弥一水远无波。",
            "我来游览便归去，不必吟成证道歌。"
        ],
        "title": "缙云寺",
        "id": "1e336f1a-adad-498c-9408-948988824e7c"
    },
    {
        "author": "冯时行",
        "paragraphs": [
            "骊珠三百照倾箱，一一都全味色香。",
            "道远鹤觞齐骑驿，雨多龙伯护津梁。",
            "蠲烦已笑冰无味，过眼仍同玉有光。",
            "报贶无他空觅句，更惭诗骨谢凌霜。"
        ],
        "title": "谢陈舜弼送丹荔",
        "id": "798e80d3-de7d-4c03-81e6-0a9a70d473ff"
    },
    {
        "author": "冯时行",
        "paragraphs": [
            "茅竹无钱结翠霞，归来栖止梵王家。",
            "夜窗听雨翻书叶，晓研凌霜注井花。",
            "已隔朱楼安管钥，独寻碧磵问津涯。",
            "芦帘纸帐门如水，兀坐蒲团事不赊。"
        ],
        "title": "寓栖隠僧舍读书",
        "id": "b3307809-a289-48fd-b6fa-0bcb16264ca5"
    },
    {
        "author": "冯时行",
        "paragraphs": [
            "来时趁作世情游，归去凄凉遣客愁。",
            "万事世间多反复，一生此地几春秋。",
            "天寒树老叶全脱，水落岸高溪不流。",
            "行路崎岖纵难料，江湖付与一孤舟。"
        ],
        "title": "过铁山驿",
        "id": "aea6cb5f-d091-4fc3-bb62-de449f5bddbb"
    },
    {
        "author": "冯时行",
        "paragraphs": [
            "道高清识自超殊，白璧黄金视若无。",
            "坐侧拥书皆是宝，望中森木尽为奴。",
            "朱帘画栋皆成俗，绿水青山可与娱。",
            "日有轻肥寻访去，每教留恋过残铺。"
        ],
        "title": "清富轩",
        "id": "e58b0a85-aa9c-44ed-85f7-7f8a758cafd7"
    },
    {
        "author": "冯时行",
        "paragraphs": [
            "茅屋依云晚未收，一门山色倚寒流。",
            "戏簷黄雀惊弹剑，饮水鸟猿看放钩。",
            "醉卧落霞斜枕手，高吟晚日更昂头。",
            "朝廷莫问安边策，人在深山笑五侯。"
        ],
        "title": "题蔡云叟山居",
        "id": "a601e358-bb3e-47bb-abbf-49c741cdfbb4"
    },
    {
        "author": "冯时行",
        "paragraphs": [
            "山多豺虎水蛟鼋，万里归来只旧官。",
            "莫问苍生待君起，须知白发见亲难。",
            "高踪已逐飞鸿去，凡眼休将退鹢看。",
            "得句惊人须寄我，时时要看老波澜。"
        ],
        "title": "送常德翁知县",
        "id": "01fdd4f5-5bf0-4661-8062-48f6b7a5495a"
    },
    {
        "author": "冯时行",
        "paragraphs": [
            "雨余虚庑静前墀，坐到空江月上时。",
            "马嚼青刍喧夜寂，人围绿幕梦归期。",
            "一年已是逢寒食，千里谁能慰客思。",
            "留宿春城愁落寞，杏花明日更离披。"
        ],
        "title": "寒食夜坐",
        "id": "e987406e-fd20-45a6-93a8-1d8121fed544"
    },
    {
        "author": "冯时行",
        "paragraphs": [
            "几年落魄剑南州，重入蛮乡觅旧游。",
            "十驿出城难夙驾，一生浪迹愧虚舟。",
            "家留异县怀亲老，梦绕沧洲恐鬓秋。",
            "白马鸣寒如可问，此身端复谢沈浮。"
        ],
        "title": "将之泸南",
        "id": "03d184fa-fa8c-46b3-8ad8-fb03a8d03b0c"
    },
    {
        "author": "冯时行",
        "paragraphs": [
            "飞蛾故故扑灯光，风雨萧萧打纸窗。",
            "人为官方搔白首，虎来村落渡清江。",
            "猿啼冷日谁家梦，故国愁牵几曲肠。",
            "篱菊何曾忧战伐，夜添寒蕊趁重阳。"
        ],
        "title": "村居",
        "id": "f9063a18-176c-48e4-8db8-ce09ed090317"
    },
    {
        "author": "冯时行",
        "paragraphs": [
            "会计牛羊道益光，幽兰不佩亦芳香。",
            "前郎未必辞官小，我辈惟知作法凉。",
            "客抱只消潘鬓白，俸囊无奈朔身长。",
            "要知别后相思地，独上西山下夕阳。"
        ],
        "title": "送同年朱元直监税  其一",
        "id": "401c3591-2220-4a79-ab88-5128a7c6e879"
    },
    {
        "author": "冯时行",
        "paragraphs": [
            "秋风可拟借年光，晓觉新篘泼鼻香。",
            "黄菊丹萸元妩媚，败荷衰柳自凄凉。",
            "山才入眼身尤健，事不关心日便长。",
            "欲把酒藤凌翠峤，醉余起舞送重阳。"
        ],
        "title": "送同年朱元直监税  其二",
        "id": "d00a060f-f813-4520-850e-124127f1e3b1"
    },
    {
        "author": "冯时行",
        "paragraphs": [
            "池上千巖入晓光，无花草木自吹香。",
            "眼随天霁山山见，心与秋清事事凉。",
            "长啸响惊龙壑静，微吟思入雁云长。",
            "未须摇落增悲慨，新报王师复洛阳。"
        ],
        "title": "送同年朱元直监税  其三",
        "id": "8ec9559e-a854-4801-b4b4-81dc42d86d85"
    },
    {
        "author": "冯时行",
        "paragraphs": [
            "新拓藤萝住翠峦，移根千本到云端。",
            "初乘雨露迎春种，便作云霄蔽日看。",
            "巖穴从今增气象，茯苓可拟救衰残。",
            "知君有意怜栖隠，更约坚身待岁寒。"
        ],
        "title": "谢韩秀才送松栽四首  其一",
        "id": "82365498-a54a-4b71-bbc1-531126374d0a"
    },
    {
        "author": "冯时行",
        "paragraphs": [
            "鬰葱待得覆巖峦，爱护关心岂一端。",
            "已恐旱干支水绕，更防牛马倩人看。",
            "何当倚杖听萧瑟，便欲从渠号懒残。",
            "物色最宜清浄观，列仙癯瘦不言寒。"
        ],
        "title": "谢韩秀才送松栽四首  其二",
        "id": "4645e43c-7f06-4bde-a3cc-f3d23a643d64"
    },
    {
        "author": "冯时行",
        "paragraphs": [
            "已将疏懒寄云峦，人世于今有万端。",
            "整顿林泉宜急急，上还簪绶亦看看。",
            "移根远带前山涧，荷锸行冲小雨残。",
            "急尔成林十年后，飕飕为作暑天寒。"
        ],
        "title": "谢韩秀才送松栽四首  其三",
        "id": "175898ae-6421-44e7-b52b-ef28a49875f1"
    },
    {
        "author": "冯时行",
        "paragraphs": [
            "餐松食柏老巖峦，药饵从今可问端。",
            "发白颜苍无复惧，骨青髓绿后来看。",
            "色随春焙茶烟碧，凉入晨烹灶火残。",
            "自是本来山泽相，故烦天遣伴凄寒。"
        ],
        "title": "谢韩秀才送松栽四首  其四",
        "id": "04d8166f-93e2-40f1-bd98-7647ca59cc93"
    },
    {
        "author": "冯时行",
        "paragraphs": [
            "闻道诸郎长似林，临池已遣学山阴。",
            "信传鸿翼兼双砚，物比鹅毛表寸心。",
            "书札总无缘懒病，襟怀堪寄有孤吟。",
            "归装准拟随春色，岁酒须留待细斟。"
        ],
        "title": "代简寄壁山诸友慈洞砚",
        "id": "8245c56a-8048-46af-99b3-9d0bbb393996"
    },
    {
        "author": "冯时行",
        "paragraphs": [
            "老将百指寄耕田，雨不霑春重慨然。",
            "云染夕曛成返照，雾随山色化轻烟。",
            "王官扫廪征丰岁，野史濡毫记有年。",
            "咄尔虬龙须早起，莫将乖懒滞重渊。"
        ],
        "title": "春久不雨",
        "id": "c4d27db1-189c-4e0c-839e-a11ef5c7ae83"
    },
    {
        "author": "冯时行",
        "paragraphs": [
            "大隠休夸浑俗尘，由来空谷有幽人。",
            "只无忧患催垂白，何必功名挂汗青。",
            "我已退非金马客，君宜上应少微星。",
            "卜隣有意诛茅切，竹杖交头到梦屏。"
        ],
        "title": "春和谭曦晋仲见惠之什晋仲夔人隠居归之城下箪食瓢饮有可乐者",
        "id": "4cfadc7f-f3a9-4582-9de2-43c0f88a10fd"
    },
    {
        "author": "冯时行",
        "paragraphs": [
            "岁晚扁舟雪霰边，萧疏与君俱可怜。",
            "向来共厄黄杨闰，别后相逢白发年。",
            "觅句剩烦梅作兴，攻愁直纵酒称贤。",
            "故人一笑诚希阔，得失休论布幔天。"
        ],
        "title": "和史济川见赠",
        "id": "80dbff71-c898-4c94-959d-2ec1536a7e24"
    },
    {
        "author": "冯时行",
        "paragraphs": [
            "去留出处勿相关，炼得心丹已九还。",
            "自有文章为鼓吹，只将廊庙等云山。",
            "百年有酒堪留念，万事无心忘驻颜。",
            "郎署分符旧名姓，安知不在覆盂间。"
        ],
        "title": "和李尧俞郎中西归有感",
        "id": "f8a68e0a-35b5-4601-8e48-5c7f79e9fda4"
    },
    {
        "author": "冯时行",
        "paragraphs": [
            "海头归到峡江滨，新岁残年只并隣。",
            "梅自多情工恼客，月如知己辄亲人。",
            "江山纵肯容吾老，猿鹤应嫌不自珍。",
            "从此扁舟须驾阁，名教鲁史续书麟。"
        ],
        "title": "和李尧俞韵",
        "id": "70330c29-b6f0-449c-b54f-cc2facdb13ff"
    },
    {
        "author": "冯时行",
        "paragraphs": [
            "密雪谁人巧拟盐，初飞仍带雨廉纤。",
            "夜吹玉笛满浮酒，晓看遥山高卷帘。",
            "方积银杯翻过马，欲销冰筯插疏簷。",
            "不堪时傍潘安鬓，华发朝来觉骤添。"
        ],
        "title": "雪中用黄太史韵",
        "id": "34b0fc05-35a3-4cfa-b58f-5827b1c6be9f"
    },
    {
        "author": "冯时行",
        "paragraphs": [
            "云间依约起楼台，江上遥观眼豁开。",
            "初谓僧房有钟磬，那知人户半蒿莱。",
            "一生梦幻本如此，过眼浮云安在哉。",
            "独倚斜阳吊今古，乱鸦飞处一舟回。"
        ],
        "title": "题泸南石𥒁滩",
        "id": "68393f8a-c9f8-43b1-8c56-24ca1e36a2fc"
    },
    {
        "author": "冯时行",
        "paragraphs": [
            "俛首趋时独自嫌，年来壮胆尚相淹。",
            "神锋不及锥头利，花蜜翻亏蔗尾甜。",
            "万里水云闲有约，一床坟籍静无厌。",
            "明珠自得非他得，懒更骊腮著手拈。"
        ],
        "title": "有感",
        "id": "a5f58e59-8ba2-4420-b18b-31d4816c9251"
    },
    {
        "author": "冯时行",
        "paragraphs": [
            "林际虹霓挂晚晴，西楼无事翠烟横。",
            "荷花半落水风远，桂子欲飘山月明。",
            "黄卷久忘尘世事，白云犹动故园情。",
            "无端最是城头角，频作凄凉塞上声。"
        ],
        "title": "登西楼二首  其一",
        "id": "3aefd185-cc31-46be-b7f0-9302bb84bf6c"
    },
    {
        "author": "冯时行",
        "paragraphs": [
            "年来双目厌纷华，独上西楼日欲斜。",
            "幽鸟有情啼苦竹，画船无事舣荷花。",
            "吴天半出云中树，越岭初横雨后霞。",
            "惆怅倚栏人去后，一竿明月属渔家。"
        ],
        "title": "登西楼二首  其二",
        "id": "3834da17-b1d1-4590-a264-d6e869a8ebeb"
    },
    {
        "author": "冯时行",
        "paragraphs": [
            "先生怜我欲归休，为我添钱买小舟。",
            "老去尚余州县业，见来便起江湖秋。",
            "有名如合称聱叟，无梦焉能卖直钩。",
            "他日相随鸥鸟外，短篷烟雨醉蒙头。"
        ],
        "title": "谢冯贯道惠小舟",
        "id": "7f801087-5de6-4caf-a4d4-9c9bfdbbcbd7"
    },
    {
        "author": "冯时行",
        "paragraphs": [
            "盛家山前古雀篱，寒烟冷雨别君时。",
            "后来空作相逢梦，此处端成一笑期。",
            "已听歌谣增喜乐，未闻謦咳祇飞驰。",
            "急须倒屣迎徐孺，一榻高悬更为谁。"
        ],
        "title": "到垫江先作诗寄郝令君蒙老",
        "id": "4dc9b190-9806-446e-bdb8-60ccd0eb5610"
    },
    {
        "author": "冯时行",
        "paragraphs": [
            "饱听玉帐报平安，猿鹤关心又乞闲。",
            "再理十年君杖屦，来分一半我云山。",
            "歌能著意倾愁斛，酒解将红染病颜。",
            "老去世情销未尽，尚希东阁管窥斑。"
        ],
        "title": "和杨良卿韵新自兴元归见贻二首  其一",
        "id": "0307e271-b440-460a-9531-13cbc08c383b"
    },
    {
        "author": "冯时行",
        "paragraphs": [
            "人间平地有危机，归去应先未辱时。",
            "少著青衫元自懒，老簪华发更何疑。",
            "向曾汩没痕犹在，尚此廉纤愧自知。",
            "惟有冥鸿心一寸，从今寤寐考槃诗。"
        ],
        "title": "和杨良卿韵新自兴元归见贻二首  其二",
        "id": "b5afbbbe-2fd3-4113-8652-40cefc07393e"
    },
    {
        "author": "冯时行",
        "paragraphs": [
            "湖面层收雨露开，浪声千里急奔雷。",
            "草迎云梦秋光去，帆带衡阳晓色来。",
            "帝子不归林叶下，楚魂堪吊暮鸿哀。",
            "羁游到此偏增感，况悼长沙放逐才。"
        ],
        "tags": [
            "岳阳楼"
        ],
        "title": "登岳阳楼",
        "id": "9b4671f1-d5c4-4767-b297-129107bed1fc"
    },
    {
        "author": "冯时行",
        "paragraphs": [
            "送客江头水渐生，客愁无那亦相缨。",
            "一离夔子真成别，欲过岑公且勿行。",
            "小舞清歌元有兴，绿杨青草正关情。",
            "背人归去春无頼，未害开怀鬭酒兵。"
        ],
        "title": "送何子应二首  其一",
        "id": "d5f6d892-7db3-4627-a110-00e965e97fd0"
    },
    {
        "author": "冯时行",
        "paragraphs": [
            "功名本自属诸生，谁向沧浪便濯缨。",
            "枕上日高惟我懒，船头风饱看君行。",
            "眼前历历几经手，意外悠悠久系情。",
            "待得封侯应有日，胸中况贮万奇兵。"
        ],
        "title": "送何子应二首  其二",
        "id": "a23ec962-3f69-46c5-add1-70e8b838bb14"
    },
    {
        "author": "冯时行",
        "paragraphs": [
            "明月山中谢惠连，远将何物饷柴门。",
            "仙归碧落鸡遗种，龙入丹渊竹有孙。",
            "欲索风骚供咏味，仍分雪乳涤蒙昏。",
            "殷勤雅意知何报，待把禅宗与细论。"
        ],
        "title": "谢益仲惠黄鸡苦笋新茶三物书意勤渠欲索鄙制仍首赞仆之谈咏颇窥玄窟以诗谢之",
        "id": "65ed692f-4b6e-4cac-9b45-82b60fd6225e"
    },
    {
        "author": "冯时行",
        "paragraphs": [
            "天阔风高旆纛轻，江清沙白映扬舲。",
            "西岷峻极开文纪，南斗昭垂并使星。",
            "已见帆头湖水白，犹看柂尾蜀山青。",
            "祇应直上裁天诏，楚甸风烟暂一经。"
        ],
        "title": "送同年杨元直持宪节湖南二首  其一",
        "id": "2d5f1f95-989b-458d-91e9-760fa78caa10"
    },
    {
        "author": "冯时行",
        "paragraphs": [
            "犹记琼林插赐花，云霄翮断进涂赊。",
            "形归静定几生柳，道叩虚无类煮沙。",
            "晓落秋风惊白发，病瞻南极记丹砂。",
            "愿分九鼎刀圭力，留得残年老种瓜。"
        ],
        "title": "送同年杨元直持宪节湖南二首  其二",
        "id": "bf13bc0b-d3e3-4cfe-a0c6-5100751a0046"
    },
    {
        "author": "冯时行",
        "paragraphs": [
            "迂疏百试百无长，身世从教堕渺茫。",
            "老得云山真不恶，拙凭草树更深藏。",
            "三杯且共逢迎酒，一瓣谁薰知见香。",
            "便肯经年系舟檝，如君惠好实难忘。"
        ],
        "title": "答杜如箎",
        "id": "79bf26c3-be8b-4f2a-8518-409258e03616"
    },
    {
        "author": "冯时行",
        "paragraphs": [
            "危机易蹈退难安，进退如公地最宽。",
            "忧国忧家双鬓白，通天通地一心丹。",
            "久虚海宇苍生望，专结庭帏彩绶欢。",
            "终始哀荣情罔极，谁云忠孝两全难。"
        ],
        "title": "见张魏公二首  其一",
        "id": "483c15a9-14f8-4c23-a3b1-7308ae24e2f1"
    },
    {
        "author": "冯时行",
        "paragraphs": [
            "四海于今望治安，当头退避也应难。",
            "是非历历开新听，变化纷纷入静观。",
            "孰把后图歌寤枕，再将前事倚危栏。",
            "重拈今古看奇特，幸记尘冠久不弹。"
        ],
        "title": "见张魏公二首  其二",
        "id": "f2ee5cff-8d5f-43aa-abaa-2d96736bc83f"
    },
    {
        "author": "冯时行",
        "paragraphs": [
            "五十七年来往处，扁舟几系乱云边。",
            "江山寂寂浑无恙，鬓发丝丝也可怜。",
            "水背黄牛吞七泽，杯翻白鹤过羣仙。",
            "差池世故浑如此，底事长歌亦浩然。"
        ],
        "title": "宿石洞峡",
        "id": "1cbbd9d4-2b67-4d43-919c-1df59bda1fbb"
    },
    {
        "author": "冯时行",
        "paragraphs": [
            "相看相别意何如，见事蜂生正要渠。",
            "挽袖一杯山月上，凝眸十里峡风徐。",
            "衣冠苗裔烟尘际，京洛风流咳唾余。",
            "自此清愁欺老得，逢君重见为驱除。"
        ],
        "title": "送王子善移江津酒官一首",
        "id": "823ca9b7-31c5-4398-9d85-970b06213fa0"
    },
    {
        "author": "冯时行",
        "paragraphs": [
            "一年青春日无几，二月小雨花齐开。",
            "底事我禁愁思得，可能不近酒杯来。",
            "山青树树明于缬，江远村村烂作堆。",
            "老罢兴来须抖擞，自吟诗句自相催。"
        ],
        "title": "二月将半雨过花盛开二首  其一",
        "id": "557f477a-719e-4ca4-9d6c-e45a45de2b4b"
    },
    {
        "author": "冯时行",
        "paragraphs": [
            "最怜半见或不见，更惜欲开犹未开。",
            "树远祇疑随水去，枝低还似傍人来。",
            "不堪小蕊樽前落，可忍残红砌下堆。",
            "著尽工夫春自去，不须风雨恶相催。"
        ],
        "title": "二月将半雨过花盛开二首  其二",
        "id": "c3dea2f2-38d6-4656-a56f-ec0d140e59d0"
    },
    {
        "author": "冯时行",
        "paragraphs": [
            "今日南楼独上时，西风无复片云飞。",
            "天连江水去不尽，云傍远山闲自归。",
            "鹦鹉巧言终掇祸，麒麟高举亦知几。",
            "诗翁仙子今何在，徙倚栏干送落晖。"
        ],
        "title": "鄂州南楼其下为黄鹤楼故基",
        "id": "8ce82211-015c-4d5f-ac30-e6ef2383e943"
    },
    {
        "author": "冯时行",
        "paragraphs": [
            "疏疏翠竹浄江沙，远寄新诗特地夸。",
            "月径剩教添鬓雪，云溪日放长苔花。",
            "也知一决君无勇，岂是狂吟我欲赊。",
            "琴鹤今朝随小隠，诗篇明日寄烟霞。"
        ],
        "title": "郭信可索云溪诗懒未能作戏成此寄以自解",
        "id": "6c0c13b6-5311-40f1-948e-0af47b654bd3"
    },
    {
        "author": "冯时行",
        "paragraphs": [
            "荆棘丛中少避锋，归来袖手十春冬。",
            "茅簷去市远更远，樵路入山重复重。",
            "云与好闲长作伴，虎知闻道亦相容。",
            "浊醪寄酿枯松腹，夜醉南山最上峯。"
        ],
        "title": "题村居",
        "id": "26206e8d-5b54-4c33-b93c-4cb740c3c39e"
    },
    {
        "author": "冯时行",
        "paragraphs": [
            "草树烟云满眼秋，长河横岭共悠悠。",
            "觅归未得登临怯，与世相违俯仰愁。",
            "万里音书无过雁，百年心事倚危楼。",
            "西风早晚催征驭，却向青衣江上游。"
        ],
        "title": "游白鹤山",
        "id": "1c2325e9-23ff-4e75-808a-e62f5fd3b4fa"
    },
    {
        "author": "冯时行",
        "paragraphs": [
            "缓辔微吟自不催，看山下马想徘徊。",
            "阳春白雪久不听，日暮碧云殊未来。",
            "已戒儿童篘熟酒，更勤风雪化新梅。",
            "云间飞舄何时下，抑鬰孤怀迟一开。"
        ],
        "title": "日望冉雄飞之来久不闻近耗因成鄙句以见翘然之思",
        "id": "b26dcd68-94a7-47ab-864d-2fc96610aff8"
    },
    {
        "author": "冯时行",
        "paragraphs": [
            "钜璞希音未易知，芒鞋竹杖祇相宜。",
            "还收北伐六奇计，归作东游五胜诗。",
            "千里云山通梦想，十年笑语隔心期。",
            "拟凭浩荡长江水，日落烟寒寄所思。"
        ],
        "tags": [
            "长江"
        ],
        "title": "和蔡伯世韵二首  其一",
        "id": "950e0375-e186-46a4-8e4e-ab9d6be3e744"
    },
    {
        "author": "冯时行",
        "paragraphs": [
            "中郎风调世间无，敢谓明时德不孤。",
            "扫地焚香诗得计，曲肱饮水道如愚。",
            "寄书只说游山好，临老都缘学佛癯。",
            "白帝一来真漫浪，时人无用便题舆。"
        ],
        "title": "和蔡伯世韵二首  其二",
        "id": "3e06530e-4cf0-4be9-aed8-1622d7919a31"
    },
    {
        "author": "冯时行",
        "paragraphs": [
            "卜筑缙云山下村，缙云山色青满门。",
            "承当春色花成段，领略朋簪酒满樽。",
            "尽去机关驯虎豹，略推恺悌赦鸡豚。",
            "要知余庆须弥远，堂上森然见子孙。"
        ],
        "title": "题毛祖房屋壁",
        "id": "eac84998-bcaa-4325-8be6-6a32893d649a"
    },
    {
        "author": "冯时行",
        "paragraphs": [
            "泪注琼瑰事可伤，白衣回首白云乡。",
            "两三遗册新诗在，四十余年素业荒。",
            "学海骤干千顷浪，儒林旧剪一枝芳。",
            "风流未寄三题草，光焰谁家万丈长。",
            "不作人间金榜客，应为天上玉楼章。",
            "诙谐未见车公口，锦绣应无李白肠。",
            "幽鸟空啼疏竹径，青灯愁见旧梧堂。",
            "就中有事空堪恨，谁问双亲两鬓霜。"
        ],
        "title": "牟元礼挽章",
        "id": "4c49b66c-7402-47b7-86ba-a8386d2048af"
    },
    {
        "author": "冯时行",
        "paragraphs": [
            "银珠络髻绣衣裳，家住江南山后乡。",
            "闻道君侯重行乐，相将腰鼓迓年光。"
        ],
        "title": "万州",
        "id": "bcbdbbf7-0864-408b-aace-5f8240ea3b51"
    },
    {
        "author": "冯时行",
        "paragraphs": [
            "古院无人僧作佛，碧潭有水鱼化龙。",
            "当年矩诺小游戏，一石击碎成三峰。"
        ],
        "title": "题三峰",
        "id": "8580dd98-5934-456f-960e-da7ed1b73219"
    },
    {
        "author": "冯时行",
        "paragraphs": [
            "黄河吹风暗平川，东流之水清且澜。",
            "明月不如长年好，照我离离满秋前。",
            "明年此夜月还明，我是荆江云水人。",
            "劝君莫唱乌栖曲，千古悲凉鬼神哭。"
        ],
        "title": "乌栖曲",
        "id": "dd8c0c14-6774-4b58-9951-bd4c85586d75"
    },
    {
        "author": "冯时行",
        "paragraphs": [
            "才及中年便买山，山中何事可怡颜。",
            "当时白傅登临眼，物色浑归几案间。"
        ],
        "title": "寄题庞宫使提举山斋二绝  其一",
        "id": "2c9e629d-50d1-4c40-ad9a-20ef12def754"
    },
    {
        "author": "冯时行",
        "paragraphs": [
            "白衣苍狗变浮云，过眼纷纷不可论。",
            "晚岁逢迎真耐久，青山相对两忘言。"
        ],
        "title": "寄题庞宫使提举山斋二绝  其二",
        "id": "0590513b-09e3-45ef-a53e-931511db0956"
    },
    {
        "author": "冯时行",
        "paragraphs": [
            "乱离固多事，贤哲有要领。",
            "一切本仁义，条教日月炳。",
            "邦民用不犯，闭阁自非省。",
            "犹能肖盖公，使我醉清浄。",
            "春风花满门，午梦日转影。",
            "先已戒铃下，吏至无辄请。"
        ],
        "title": "铃斋",
        "id": "85647fb1-4738-43e3-84d0-deee59181a4e"
    },
    {
        "author": "冯时行",
        "paragraphs": [
            "缅怀清绝姿，风流似居士。",
            "固宜命斯台，俗子视桃李。"
        ],
        "title": "梅台",
        "id": "38d1c93e-8a2b-49d0-9220-b999c1c5c8ef"
    },
    {
        "author": "冯时行",
        "paragraphs": [
            "又闻科诏下诸州，举袂成帷尽俊游。",
            "汝去为吾推甲乙，千人谁是钓鼇钩。"
        ],
        "title": "赠何山人",
        "id": "c7d5e30c-f50c-41f7-b76d-0aecc9dfb294"
    },
    {
        "author": "冯时行",
        "paragraphs": [
            "枝头日日候韶妍，百舌声中又隔年。",
            "莫道山翁无思绪，见人踏著便悽然。"
        ],
        "title": "落花十绝  其一",
        "id": "20ce28e5-1063-483d-9619-5e81b3700e59"
    },
    {
        "author": "冯时行",
        "paragraphs": [
            "著花著酒苦相留，嗔雨嗔风毕竟休。",
            "有态游扬元妩媚，无心点缀亦风流。"
        ],
        "title": "落花十绝  其二",
        "id": "d0215387-92f2-4635-90d3-90a4a81cb0f4"
    },
    {
        "author": "冯时行",
        "paragraphs": [
            "万翠千红锦一张，春秋何处不芬芳。",
            "谁教无頼狂风雨，收作年华入鬓霜。"
        ],
        "title": "落花十绝  其三",
        "id": "5c4a1215-20f0-44e1-81a6-eb6359e00186"
    },
    {
        "author": "冯时行",
        "paragraphs": [
            "老来著意惜余年，时世那堪急似弦。",
            "敌面被春将一岁，又随风叶去翩翩。"
        ],
        "title": "落花十绝  其四",
        "id": "3aaae8c3-9e16-4d22-a90e-3ab3efe13323"
    },
    {
        "author": "冯时行",
        "paragraphs": [
            "恼教衰病倩人扶，掩得疏慵倒酒壶。",
            "半湿垂垂粘醉帽，全轻冉冉上吟须。"
        ],
        "title": "落花十绝  其五",
        "id": "71f37bcf-6946-4fb5-a674-7bd77e5b95ed"
    },
    {
        "author": "冯时行",
        "paragraphs": [
            "半去还来绕旧丛，半随胡蝶便西东。",
            "从交满地无人扫，快意甘心薄幸风。"
        ],
        "title": "落花十绝  其六",
        "id": "81341803-9c71-45df-8099-d7a91727d49c"
    },
    {
        "author": "冯时行",
        "paragraphs": [
            "即看簇簇鬭鲜妍，忽作漫天也可怜。",
            "随雨随风知有恨，恨无人著买春钱。"
        ],
        "title": "落花十绝  其七",
        "id": "0bc7d2c4-e361-496b-afc8-4603bc11863e"
    },
    {
        "author": "冯时行",
        "paragraphs": [
            "幽栖竹路满苍苔，花拥柴扉午未开。",
            "可是春风料理得，时吹一片过窗来。"
        ],
        "title": "落花十绝  其八",
        "id": "531b47c4-7dbd-465e-bfe9-06eaa95a8710"
    },
    {
        "author": "冯时行",
        "paragraphs": [
            "瘦笻随意步晴沙，困卧江头野老家。",
            "桃李盈门春寂寂，鶑惊睡觉一床花。"
        ],
        "title": "落花十绝  其九",
        "id": "b4081e65-2658-4922-ad6c-4fdd42f8dfcf"
    },
    {
        "author": "冯时行",
        "paragraphs": [
            "朝来酌酒尚芳菲，醉眼醒时已觉稀。",
            "苦妬妖饶鶑拂下，解怜飘泊燕衔归。"
        ],
        "title": "落花十绝  其一○",
        "id": "4820302b-5ba4-42d7-9381-e92e814935d6"
    },
    {
        "author": "冯时行",
        "paragraphs": [
            "高堂丽丹雘，燕衎谢迫隘。",
            "揭名屏物色，所取一何迈。",
            "艰难丕平后，南陔日废坏。",
            "借锄记父恩，紾臂饱兄嘬。",
            "惟君肖古先，学识洞源派。",
            "尊承天伦重，愧赧绝纤芥。",
            "遥遥曾闵心，千载知勉励。",
            "雍穆粹闺阃，里闬消螫虿。",
            "培植诞嘉种，芟蕴殄莠稗。",
            "善积庆自余，福履可不卦。",
            "斯堂寄丹抱，永焕曾玄戒。",
            "白华粲堂下，紫荆老不杀。",
            "吁嗟嗣芳烈，世世勿剪拜。",
            "感激自成诗，谩往致壁疥。"
        ],
        "title": "题綦母氏孝友堂诗",
        "id": "2734e2c4-8b73-4f46-b42c-8c87b0430ba5"
    },
    {
        "author": "冯时行",
        "paragraphs": [
            "稽古堂前雨半天，濛濛山色思依然。",
            "几多心事催霜鬓，零落梅花又一年。"
        ],
        "title": "稽古堂诗为曹应祥题",
        "id": "4dc5c1f3-f43e-4968-86e9-a2b40c0d4c58"
    },
    {
        "author": "冯时行",
        "paragraphs": [
            "昔人性嗜古，服用皆古先。",
            "有虞作漆器，弊碗历世传。",
            "货赀以得之，其费溢万千。",
            "孔席伯夷杖，干没乃复然。",
            "家贫遂行乞，犹丐九府钱。",
            "此语虽诙嘲，义理兹可研。",
            "学古学其心，其用则蹄筌。",
            "轩辕骑苍龙，舜入九嶷巅。",
            "古意已寥廓，如酒醨其元。",
            "君生万世下，劫火经几燃。",
            "作堂表佳目，意与开辟连。",
            "譬如引猨臂，踶跂摸苍天。",
            "虽则如上说，胶谈岂称贤。",
            "今人亦古人，面目等媸妍。",
            "饥食寒而衣，天地靡变迁。",
            "浇风扬末尘，胡为莫洗溅。",
            "忘机使神守，抱朴贵纯全。",
            "六籍灿日星，泓泓圣贤渊。",
            "滑浄一几案，羲皇列吾前。",
            "薰染庶可久，膏肓傥其痊。",
            "闻君憙事者，有子鸾凤骞。",
            "作诗助鼓譟，吾徒俱勉旃。"
        ],
        "title": "学古堂为毛应叔题",
        "id": "c645bf71-8e25-4100-8bd8-49e8cd7407cd"
    },
    {
        "author": "冯时行",
        "paragraphs": [
            "枞阳之阳羌庐峰，千巖万壑云濛濛。",
            "仙人往往游其中，安期羨门乔与松。",
            "天或使之为扃封，咫尺象外不可通。",
            "我昔杖履秋将穷，洞宫萧森还遽匆。",
            "至今魂梦江南东，闻君斸石苍崖穹。",
            "下燕众客幽襟同，君真庶几羌俗翁。",
            "作诗疾驱勤仆僮，斩薙荟蔚烦祝融。",
            "木章竹个羣巅空，要使恢廓无蔽蒙。",
            "指麾八极呼云风，坐与九江争俊雄。",
            "当有骑鹤来遐冲，与君论道如崆峒。",
            "去之勿疑求大功，慎勿顾此杉楠枫。"
        ],
        "title": "云巖",
        "id": "cd56bd4d-baa6-49f3-b1ae-d1b9880d1311"
    },
    {
        "author": "冯时行",
        "paragraphs": [
            "旷绝无人境，超然乃真游。",
            "如何许世俗，踏破苍苔幽。",
            "我知大士心，月印千江秋。",
            "示迹盖偶尔，雨罢云亦收。",
            "层峦拥肺腑，修干骞龙虬。",
            "巉巖近恐坠，窈窕翠欲流。",
            "标指谅非月，索剑宁刻舟。",
            "倚杖听松风，聊为信宿留。"
        ],
        "title": "中巖",
        "id": "76aa0a45-f3d2-413d-b3e0-3678b554d4ba"
    },
    {
        "author": "冯时行",
        "paragraphs": [
            "疏官寂寂解行衣，脱木萧萧立翠微。",
            "江带暝烟随意曲，鸟翻落日向人归。"
        ],
        "title": "题汉初东巖",
        "id": "ebe7f222-3132-4867-b7b4-0e68d190c1a2"
    },
    {
        "author": "冯时行",
        "paragraphs": [
            "晴著春江镜样光，扁舟来炷佛前香。",
            "山从幽处亭亭绿，日倚闲边故故长。"
        ],
        "title": "涪州北巖",
        "id": "bcb6ebbe-5279-447f-a139-d89a7b0c4784"
    },
    {
        "author": "冯时行",
        "paragraphs": [
            "山如虬龙来，渴饮金渊水。",
            "水竭欲飞去，骧首振鳞尾。",
            "壮哉老头陀，奋迅咄使止。",
            "左手揽其角，右手持其耳。",
            "压以大兰若，宛转不得起。",
            "跏趺盘石上，颐指役万鬼。",
            "至今五百载，金碧半天倚。",
            "檀施走两川，浇钵日万指。",
            "我来过其下，柴车为一柅。",
            "周览三叹息，仰止百拜跪。",
            "凭高抚浩荡，霜天浄无滓。",
            "幽怀散百虑，老眼卷千里。",
            "因知大力量，建立乃如此。",
            "德大无小试，器薄戒远使。",
            "不闻力扛鼎，但见橛撼螘。",
            "感彼上人者，不觉泪盈眦。"
        ],
        "title": "留题云顶",
        "id": "7e9297aa-d3de-4e2c-aa30-2525c53a9ea6"
    },
    {
        "author": "冯时行",
        "paragraphs": [
            "翠岭依然在，芳根久已陈。",
            "山灵如感旧，亦合厌荆榛。"
        ],
        "title": "茶岭",
        "id": "860ac947-8510-4d5b-88e7-b2da834e09bd"
    },
    {
        "author": "冯时行",
        "paragraphs": [
            "入座山如屏障，卷帘风满衣襟。",
            "正是梅花时候，怡融恰似春深。"
        ],
        "title": "出郊题瀼东人家屋壁  其一",
        "id": "f82b4819-f0d7-485f-a3c8-3fe4cca641f4"
    },
    {
        "author": "冯时行",
        "paragraphs": [
            "风引晴云度去，腊催残叶飞来。",
            "短景余寒几日，安排都放花开。"
        ],
        "title": "出郊题瀼东人家屋壁  其二",
        "id": "032b9590-2b75-4e2c-ad66-9cb6ba5154d9"
    },
    {
        "author": "冯时行",
        "paragraphs": [
            "霜朝马蹄无纤埃，锦城城西江之隈。",
            "金兰合沓俱朋来，白沙鳞鳞江水洄。",
            "梅花傍江高崔嵬，人言犹是王建栽。",
            "豪华过眼浮云哉，飞英送香来酒杯。",
            "酒酣疾呼竹篱开，走寻屋角如龙梅。",
            "梅龙虽多此其魁，睡龙屈盘肘承胲。",
            "风皴雨散封苍苔，孙枝迸出谁胚胎。",
            "天公抚摩春为回，慎勿变化随风雷，年年开花照尊罍。",
            "我欲结茅买芋煨，与梅周旋送衰颓。"
        ],
        "title": "梅林分韵得梅字",
        "id": "aaefd1db-6c82-4031-aa71-d0d2efc30796"
    },
    {
        "author": "冯时行",
        "paragraphs": [
            "巨木架长虹，横跨惊湍上。",
            "有如排世难，出力贵用壮。",
            "行人知宝地，非此欲何向。",
            "因怀济川功，作诗镵绝嶂。"
        ],
        "title": "双飞桥",
        "id": "e9fd928f-e512-4cdf-befa-6b29178ec0a5"
    },
    {
        "author": "冯时行",
        "paragraphs": [
            "豪杰自不羣，俗眼盖盲瞽。",
            "刘表既不识，那复论黄祖。",
            "翻然脱羁衔，渡江得英主。",
            "垂手立功勋，雄名诧千古。"
        ],
        "title": "甘宁庙",
        "id": "22e8c58e-e7ee-4993-a34b-a2d6e1a6fe04"
    },
    {
        "author": "冯时行",
        "paragraphs": [
            "良友百年新，芳游十日共。",
            "苍壁联跻攀，清湍竞挥弄。",
            "云来万壑平，风过千山动。",
            "奇处合中分，归作平生梦。"
        ],
        "title": "伏虎寺",
        "id": "8f76792b-73f8-4e21-99ff-9678cf3b6c72"
    },
    {
        "author": "冯时行",
        "paragraphs": [
            "妾身在代不如意，汉中胡中俱断肠。"
        ],
        "title": "句  其一",
        "id": "da5ce4d8-dc61-4c49-8027-ec8d265fd982"
    },
    {
        "author": "冯时行",
        "paragraphs": [
            "儿童便读山中记，老大才登记里山。"
        ],
        "title": "句  其二",
        "id": "2552d3c5-6dd4-4945-a84d-c9474763d4f9"
    },
    {
        "author": "陈舜弼",
        "paragraphs": [
            "忧贫仍闵雨。"
        ],
        "title": "句",
        "id": "750b3425-e14e-486a-a0a9-048afc299020"
    },
    {
        "author": "杨凯",
        "paragraphs": [
            "兰亭久陈迹，脩竹空自阴。",
            "龙山亦凄凉，鲜花谁与簪。",
            "英游旷千载，盛事新梅林。",
            "四海冯黎州，未妨铁石心。",
            "提携到诸子，遍赏江之浔。",
            "亭亭姑射仙，玉立何森森。",
            "谢氏六君子，对饮香满襟。",
            "西郊访老龙，奇怪尤可钦。",
            "宛然如先生，高卧岁月侵。",
            "从兹饱薰风，佳实共鼎鬵。",
            "正味悦天下，妙用无古今。",
            "去去好著鞭，江南春已深。"
        ],
        "title": "梅林分韵得今字",
        "id": "de656ccb-28b6-47f1-9325-c68bfc6bca2e"
    },
    {
        "author": "于格",
        "paragraphs": [
            "庭柯卧苍龙，阅世如聃彭。",
            "朔风破檀蕊，零落滋玉英。",
            "江空人响绝，影落千丈清。",
            "今代文章箓，缙云主齐盟。",
            "跃马觇春色，觞客江上亭。",
            "三嗅韵胜华，霜霰饱曾经。",
            "及时剥其实，可用佐大烹。",
            "幸因輶轩使，锡贡充广庭。",
            "王明傥予烛，和羹登簋铏。"
        ],
        "title": "梅林分韵得彭字",
        "id": "659ba95d-2d7b-4876-9689-3e89b83c0765"
    },
    {
        "author": "杜谨言",
        "paragraphs": [
            "竹村喜纡徐，江云迷昏昼。",
            "踟蹰马上语，嫩寒入衣袖。",
            "天公惜梅花，破腊开未就。",
            "端待使君来，春风本依旧。",
            "一樽既相属，勿辞作诗瘦。",
            "明年用和羹，请为使君寿。"
        ],
        "title": "梅林分韵得旧字",
        "id": "d7f17d2e-0265-4024-8032-15ee7fbfd555"
    },
    {
        "author": "吕及之",
        "paragraphs": [
            "去城十里南郊外，突兀老梅余十辈。",
            "玉雪为骨冰为魂，气象不与凡木对。",
            "我来穷冬烟雨晦，把酒从公对公酹。",
            "人言此实升庙堂，埋没荒村今几岁。",
            "清芳不为无人改，捐弃何妨本根在。",
            "瑰章妙语今得公，国色天香真有待。",
            "归路从公巾倒戴，俗物污人非所爱。",
            "我公行向日边归，此段风流入图绘。"
        ],
        "title": "梅林分韵得爱字",
        "id": "34d23510-bba1-4e98-86a8-ee9c87f8a957"
    },
    {
        "author": "杨大光",
        "paragraphs": [
            "蟠根寄荒绝，擢干空椮萧。",
            "乡来闻妙语，翦拂到儿曹。",
            "垂老犹叵堪，开落几徒劳。",
            "不谓动杖屦，惠然排蓬蒿。",
            "尚能领诸生，相就醉澂醪。",
            "真頼旁辉映，并觉标韵高。",
            "酒阑兴未已，分韵看挥毫。",
            "籍湜俱可人，冥搜争过褒。",
            "乃知天地间，一等为贤豪。",
            "横飞与陆沉，亦各系所遭。",
            "再烦起穷边，国柄行当操。",
            "尽期如此花，晓夕幸甄陶。",
            "得备和羹用，宁不出伊皋。",
            "百年几春风，勿令心忉忉。"
        ],
        "title": "梅林分韵得陶字",
        "id": "4044e9e7-9d3c-46e2-b757-c5669171442c"
    },
    {
        "author": "张积",
        "paragraphs": [
            "春回九地阳潜升，南枝破腊如酥凝。",
            "疏篱度香竹稍短，寒沙倒影溪流澄。",
            "魁然老株忽骇目，雪鳞矫矫双龙腾。",
            "天公一叱困仆地，掀髯弄爪高曲肱。",
            "长林望断千百株，奋首直欲青云凌。",
            "黎州太守和羹手，十里往看车呼登。",
            "西江破晓郊路浄，合簪者谁金兰朋。",
            "欢笑藉草飞大白，行厨载酒多于渑。",
            "风花飘摇落杯面，漱齿浇胸如嚼冰。",
            "湘流之清岘山瘦，千古邂逅一笑兴。",
            "却踏东风急回首，侵夜霜月寒生棱。",
            "入门未坐亟相诧，曰今见之生未曾。",
            "成都胜事多四蜀，我欲问津云水僧。",
            "先生功成早丐身，未老重来醉倚籐。"
        ],
        "title": "冯先生访梅于成都西郊同游十五人分韵哦诗而积不与翊日先生分僧字属积作之",
        "id": "09699adf-05e0-46aa-804c-f92bfe7c3929"
    },
    {
        "author": "吕商隠",
        "paragraphs": [
            "一树知独秀，十里方出郭。",
            "江流浩清冷，露气凝凄薄。",
            "胡为此行色，疲马外踊跃。",
            "玄冥正擅令，植物困摇落。",
            "喜见南北枝，粲然秀冰壑。",
            "千林色辉映，百亩香旁礴。",
            "首破春风荒，独傲清雪虐。",
            "坐令芳信传，芬菲到羣萼。",
            "如一君子信，茹连俱有托。",
            "相期饮此意，浩荡放杯酌。",
            "更应护攀折，嘉实须若若。",
            "终收调鼎功，傅巖真可作。",
            "持问缙云老，一尊笑相酢。"
        ],
        "title": "梅林分韵得作字",
        "id": "cff9900a-9243-4117-b75e-6e23b032754c"
    },
    {
        "author": "释昙华",
        "paragraphs": [
            "大道只在目前，要且目前难覩。",
            "欲识大道真体，不离声色言语。"
        ],
        "title": "偈颂六十首  其一",
        "id": "5a110d0d-8743-4855-9395-422be15d28ae"
    },
    {
        "author": "释昙华",
        "paragraphs": [
            "九年面壁，坏却东土儿孙。",
            "只履西归，钝置黄面老子。"
        ],
        "title": "偈颂六十首  其二",
        "id": "b81d639d-e71e-47a1-9318-68c325458193"
    },
    {
        "author": "释昙华",
        "paragraphs": [
            "黄蘗老婆，大愚饶舌。",
            "佛法无多子，正眼瞎馿灭。",
            "妙严突出拄杖，三人证龟成鼈。",
            "拄杖子，善甄别。",
            "硬却脊梁，莫教漏泄。",
            "观音菩萨将钱买胡餠，放下却是一块生铁。"
        ],
        "title": "偈颂六十首  其三",
        "id": "deb6b1c1-aa42-4f28-9df2-0e44b58d80eb"
    },
    {
        "author": "释昙华",
        "paragraphs": [
            "大丈夫，须猛烈。",
            "打破从前伎俩，直下斩钉截铁。",
            "拈却佛祖机，拔却系馿橛。",
            "岂不见睦州为人太亲切，拶得云门脚折。",
            "后来儿孙不辨端倪，却向推门处辨别。",
            "若也恁么参禅，馿年未得休歇。",
            "妙严不惜眉毛，与你当头拈出。",
            "南赡部洲人，常在北鬰单越。"
        ],
        "title": "偈颂六十首  其四",
        "id": "defe8055-a318-481c-99c0-a3a58a10c966"
    },
    {
        "author": "释昙华",
        "paragraphs": [
            "簸箕有唇，米跳不出，天下衲僧赤肐𩪸。",
            "更须拨转上头关，十方世界黑似漆。"
        ],
        "title": "偈颂六十首  其五",
        "id": "038ec3fd-1c1a-4f0c-bc2f-6034813c75fb"
    },
    {
        "author": "释昙华",
        "paragraphs": [
            "百草头上，罢却干戈。",
            "万仞峰前，纵横游戏。",
            "暗嗟鲁祖面壁，一味祇贪瞌睡。",
            "翻笑睦州见僧，与我提一桶水。"
        ],
        "title": "偈颂六十首  其六",
        "id": "15d445f4-7c02-443f-a5eb-9cb9f180b6e1"
    },
    {
        "author": "释昙华",
        "paragraphs": [
            "九九九，释迦老子不知有。",
            "翻转面皮，伸出毛手，握金刚锤碎窠臼。",
            "突出无位真人，一一面南看北斗。"
        ],
        "title": "偈颂六十首  其七",
        "id": "719395ee-5f05-42cd-a13a-807ef76a8d53"
    },
    {
        "author": "释昙华",
        "paragraphs": [
            "千溪水冷，万壑云寒。",
            "无位真人干屎橛，金刚宝劒破牢关。",
            "多年历日最灵验，百尺竿头子细看。",
            "瞎却眼，哑却口，无孔铁锤成队走。"
        ],
        "title": "偈颂六十首  其八",
        "id": "9f1c53d6-7e5f-4a08-ae75-c4e52dc8deb3"
    },
    {
        "author": "释昙华",
        "paragraphs": [
            "云门露，猛如虎。",
            "达磨师，不是祖。",
            "岂不见盐官老须弥为槌，虚空为鼓。",
            "又不见禾山老解打鼓。",
            "休莽卤，甜瓜彻蒂甜，苦瓠连根苦。"
        ],
        "title": "偈颂六十首  其九",
        "id": "9b40aae9-9479-44dc-adbb-5555cb890964"
    },
    {
        "author": "释昙华",
        "paragraphs": [
            "少室峰前，漆桶话堕。",
            "曹溪路上，赚杀阇梨。"
        ],
        "title": "偈颂六十首  其一○",
        "id": "97a904bf-1d76-4fd6-aaae-0eec5d7ff9a5"
    },
    {
        "author": "释昙华",
        "paragraphs": [
            "德章老瞎秃，从来没滋味。",
            "拈得口，失却鼻。",
            "三更二点唱巴歌，无端惊起梵王睡。"
        ],
        "title": "偈颂六十首  其一一",
        "id": "a3fdad0c-0d8a-4c3a-8d16-f81e9f85d000"
    },
    {
        "author": "释昙华",
        "paragraphs": [
            "虚空为鼓，须弥为槌。",
            "要打便打，莫问是谁。"
        ],
        "title": "偈颂六十首  其一二",
        "id": "5993de31-0633-4884-810e-40a1f1d917e2"
    },
    {
        "author": "释昙华",
        "paragraphs": [
            "始从鹿野苑，终至跋提河。",
            "用尽自己心，笑破他人口。"
        ],
        "title": "偈颂六十首  其一三",
        "id": "c8d819ca-67ed-4f3a-a5f8-30c3dfc89d20"
    },
    {
        "author": "释昙华",
        "paragraphs": [
            "文殊据虎头，山僧取虎尾。",
            "中间诸菩萨，随列生欢喜。"
        ],
        "title": "偈颂六十首  其一四",
        "id": "332b4a59-c2ba-436b-b27a-1a682be85114"
    },
    {
        "author": "释昙华",
        "paragraphs": [
            "蜻蜓许是好蜻蜓，飞来飞去不曾停。",
            "被我捉来摘却两边翼，恰似一枚大铁钉。"
        ],
        "title": "偈颂六十首  其一五",
        "id": "9e85dff5-3c9f-4d37-8957-dab1713a9bcc"
    },
    {
        "author": "释昙华",
        "paragraphs": [
            "药山道头，云巖知尾。",
            "虽然头尾相称，要且不知羞耻。"
        ],
        "title": "偈颂六十首  其一六",
        "id": "566aa427-9990-46a2-ae19-08c6aa9a96fe"
    },
    {
        "author": "释昙华",
        "paragraphs": [
            "天清地宁，时康道泰。",
            "摩酰正眼洞明，肘后灵符光彩。"
        ],
        "title": "偈颂六十首  其一七",
        "id": "aacb47db-0281-4703-a58c-6f89532a21ab"
    },
    {
        "author": "释昙华",
        "paragraphs": [
            "现成公案，百匝千重。",
            "峻如崄崖，平如镜面。",
            "执之失度，必入邪路。",
            "放之自然，体无去住。"
        ],
        "title": "偈颂六十首  其一八",
        "id": "c0c537c3-e4c6-42c2-8a90-7c001659ec5f"
    },
    {
        "author": "释昙华",
        "paragraphs": [
            "雪子落纷纷，乌盆变白盆。",
            "忽然日头出，依旧是乌盆。"
        ],
        "title": "偈颂六十首  其一九",
        "id": "1465f951-cf1d-46c7-9028-336b8c58ed14"
    },
    {
        "author": "释昙华",
        "paragraphs": [
            "若作一句商量，吃粥吃饭阿谁不会。",
            "不作一句商量，屎坑里虫子笑杀阇梨。"
        ],
        "title": "偈颂六十首  其二○",
        "id": "e1683299-3ee9-44be-941b-f12b962d1e46"
    },
    {
        "author": "释昙华",
        "paragraphs": [
            "跛脚云门言打杀，达之居士示全身。",
            "当阳出格无多子，报佛深恩只两人。"
        ],
        "title": "偈颂六十首  其二一",
        "id": "ee609e7b-28fb-4302-af54-c34e0e01d615"
    },
    {
        "author": "释昙华",
        "paragraphs": [
            "去时冒雨连宵去，回来带水又拖泥。",
            "自怪一生无定力，寻常多被业风吹。"
        ],
        "title": "偈颂六十首  其二二",
        "id": "78df69c5-484a-4abf-8f5f-c148243d7796"
    },
    {
        "author": "释昙华",
        "paragraphs": [
            "心自本来心，本心非有法。",
            "有法有本心，非心非本法。"
        ],
        "title": "偈颂六十首  其二三",
        "id": "74fb9fb5-7dd1-4beb-b16a-b99ff324b3d4"
    },
    {
        "author": "释昙华",
        "paragraphs": [
            "五月五日端午节，好事当阳难掩塞。",
            "归宗突出拄杖头，闲神野鬼俱消灭。",
            "俱消灭，砌下寒泉忽倒流，岭上白云不敢白。"
        ],
        "title": "偈颂六十首  其二四",
        "id": "d50b52d7-4851-4948-b11b-0c1f29f51d14"
    },
    {
        "author": "释昙华",
        "paragraphs": [
            "弥勒真弥勒，分身千百亿。",
            "时时示时人，时人俱不识。"
        ],
        "title": "偈颂六十首  其二五",
        "id": "dff5afc4-da51-415e-89b5-c28220bd4ba4"
    },
    {
        "author": "释昙华",
        "paragraphs": [
            "佛祖正印，衲僧藞苴。",
            "有眼如盲，有口如哑。",
            "更问如何，可知礼也。"
        ],
        "title": "偈颂六十首  其二六",
        "id": "5d1f99b2-f21b-48a0-865b-d03800e3a033"
    },
    {
        "author": "释昙华",
        "paragraphs": [
            "苦苦，苦中苦，乐中苦，谁道黄金如粪土。",
            "象骨老师曾辊毬，秘魔扠下捉老鼠。"
        ],
        "title": "偈颂六十首  其二七",
        "id": "f7803ea9-06d4-4d65-88d6-6b6bd38b72b2"
    },
    {
        "author": "释昙华",
        "paragraphs": [
            "大道无方所，从容寰海间。",
            "几思归隠处，安乐在庐山。"
        ],
        "tags": [
            "庐山"
        ],
        "title": "偈颂六十首  其二八",
        "id": "a2afad87-69bd-4a8a-a453-0ca777f33d7b"
    },
    {
        "author": "释昙华",
        "paragraphs": [
            "黄面老人干屎橛，参随一火烂泥团。",
            "心肝肠胃皆条直，蔬饭茶花照胆寒。",
            "佛法虽然未梦见，神通却许入云端。",
            "应须痛念归宗寺，时复持盂下翠峦。"
        ],
        "title": "偈颂六十首  其二九",
        "id": "52e3baa6-44eb-47a9-a15f-c28c5a89391a"
    },
    {
        "author": "释昙华",
        "paragraphs": [
            "识得橙子，周匝有余。",
            "识得橙子，天地悬殊。",
            "若向周匝有余处会，理上偏枯。",
            "若向天地悬殊处会，事上偏枯。"
        ],
        "title": "偈颂六十首  其三○",
        "id": "6b8b2ca8-5950-4bbd-ac57-0f2a511745e1"
    },
    {
        "author": "释昙华",
        "paragraphs": [
            "金锡罢游留靠壁，草鞋干晒待秋风。",
            "且那长夏深思省，看是平生有底功。",
            "真实行藏宜保惜，虚头伎俩疾销镕。",
            "老僧岂是多饶舌，要与诸人气味同。"
        ],
        "title": "偈颂六十首  其三一",
        "id": "879be2d2-60de-4f41-96c1-720d817495b3"
    },
    {
        "author": "释昙华",
        "paragraphs": [
            "古来为法老尊宿，荷众曾无有倦时。",
            "况是年来衰落甚，动为多与行相违。",
            "应须痛念平生事，著意披襟善护持。",
            "颗粒果能无渗漏，少林初不隔毫厘。"
        ],
        "title": "偈颂六十首  其三二",
        "id": "27167d57-0261-4297-b275-437412031bda"
    },
    {
        "author": "释昙华",
        "paragraphs": [
            "西天四七，唐土二三。",
            "尽向者里钉桩摇橹，新东林为你诸人解缆放船。",
            "未说超宗异目，若得齐眉共瞩。",
            "亦可明窗下安排，未免栏腮掴出。"
        ],
        "title": "偈颂六十首  其三三",
        "id": "c5b38f1b-2edc-460f-9be9-c4f0ef59512c"
    },
    {
        "author": "释昙华",
        "paragraphs": [
            "心佛及众生，笑而还复喜。",
            "笑喜本无根，缁素诚有旨。",
            "千古万古人，几个识道理。",
            "道理深，何处寻。",
            "海枯终见底，人死不知心。"
        ],
        "title": "偈颂六十首  其三四",
        "id": "1cbcb322-076a-4e14-8371-214fe6178b0c"
    },
    {
        "author": "释昙华",
        "paragraphs": [
            "云门不负者僧来问，未免落在陷阱中。",
            "是你诸人若向者里会得，许你高步毗卢顶。"
        ],
        "title": "偈颂六十首  其三五",
        "id": "c546b748-a6ea-4b98-b29a-82dcb16403af"
    },
    {
        "author": "释昙华",
        "paragraphs": [
            "一呼善来，须发自落。",
            "积累既多，无处安著。",
            "普请大众，把火烧却。"
        ],
        "title": "偈颂六十首  其三六",
        "id": "fbc5f906-1bb3-4aff-9d8e-ee1ced6de449"
    },
    {
        "author": "释昙华",
        "paragraphs": [
            "元正启祚，更无回互。",
            "万物咸新，截铁斩钉。",
            "应时纳祜，跳出窠臼。",
            "孟春犹寒，言端语端。",
            "知事头首，各各希有。",
            "云堂大众，雍容郑重。"
        ],
        "title": "偈颂六十首  其三七",
        "id": "93834203-2b49-4177-8ff2-8d5a217e9f34"
    },
    {
        "author": "释昙华",
        "paragraphs": [
            "世人住处我不住，世人行处我不行。",
            "不是与人难共住，大都缁素要分明。"
        ],
        "title": "偈颂六十首  其三八",
        "id": "af5364f2-5c31-47aa-b639-f2490d659c0f"
    },
    {
        "author": "释昙华",
        "paragraphs": [
            "思是闻之本，闻是思之用。",
            "青原白家三盏酒，吃了犹道未沾唇。"
        ],
        "title": "偈颂六十首  其三九",
        "id": "34ece156-f45d-40fa-b158-f2acdcf6b750"
    },
    {
        "author": "释昙华",
        "paragraphs": [
            "道远乎哉，触事而真，善因招恶果。",
            "圣远乎哉，体之即神，刻粪作旃檀。"
        ],
        "title": "偈颂六十首  其四○",
        "id": "a5423d5e-cc1e-40dc-9285-b94ab32f279d"
    },
    {
        "author": "释昙华",
        "paragraphs": [
            "赵州吃茶，我也怕他。",
            "若非债主，便是冤家。",
            "倚墙靠壁成群队，不知谁解辨龙蛇。"
        ],
        "title": "偈颂六十首  其四一",
        "id": "e3d607f4-38b0-4c90-bf7b-c0aa4500c479"
    },
    {
        "author": "释昙华",
        "paragraphs": [
            "天上无双日，阎浮一至尊。",
            "万年松不老，圣寿等干坤。"
        ],
        "title": "偈颂六十首  其四二",
        "id": "5992c6b0-3546-4e98-b8be-0f99ee3fe904"
    },
    {
        "author": "释昙华",
        "paragraphs": [
            "去年无此雪，今年有此雪。",
            "人皆怨此雪，不见元宵灯与月。",
            "莫怨雪，自是时人无辨别。",
            "堪辨别，一片清光倚寥泬。"
        ],
        "title": "偈颂六十首  其四三",
        "id": "7804c9c7-3fc7-40d8-82f0-3cc6b4466657"
    },
    {
        "author": "释昙华",
        "paragraphs": [
            "一茎两茎斜，其意毒如蛇。",
            "三茎四茎曲，无疑入地狱。",
            "言下若知非，心空及第归。",
            "堪笑蒋山老，无端入荒草。"
        ],
        "title": "偈颂六十首  其四四",
        "id": "1276d46f-2cd7-4586-8745-5a7e262f7c8a"
    },
    {
        "author": "释昙华",
        "paragraphs": [
            "一二三四五，五四三二一。",
            "从头点检来，笑杀维摩诘。",
            "带累李胡子，喷水髭须湿。",
            "洒浄已周圆，次念波罗蜜。",
            "蒋山恁么道，千古谁人识。",
            "识不识，何处觅，堪与丛林为轨则。"
        ],
        "title": "偈颂六十首  其四五",
        "id": "d89d15f1-4b28-412c-a7a7-9155e494a3ab"
    },
    {
        "author": "释昙华",
        "paragraphs": [
            "泥多佛大，水长船高。",
            "直饶说得道理分明，也须亲到一遭。"
        ],
        "title": "偈颂六十首  其四六",
        "id": "85a7b66c-94a7-49a1-90c7-103f93f8b64d"
    },
    {
        "author": "释昙华",
        "paragraphs": [
            "千说万说，不如亲见。",
            "把手共行，略通一线。",
            "打破漆桶，何曾见面。",
            "阿耨多罗三藐三菩提，也是灵验。",
            "蒋山恁么做颂，馿年也未梦见。"
        ],
        "title": "偈颂六十首  其四七",
        "id": "37e68c9e-a08c-44a9-971d-316820ce4115"
    },
    {
        "author": "释昙华",
        "paragraphs": [
            "金佛不度炉，木佛不度火。",
            "泥佛不度水，真佛屋里坐。",
            "万牛挽不回，千个与万个。",
            "好事积如山，祇缘轻放过。",
            "不放过今日，钟山甘话堕。"
        ],
        "title": "偈颂六十首  其四八",
        "id": "00e4a3aa-4bd9-4c8b-b1e1-f10b68e12d16"
    },
    {
        "author": "释昙华",
        "paragraphs": [
            "师子吼，无畏说，百兽闻之皆脑裂。",
            "香象奔波失却威，龙天寂听生欣悦。"
        ],
        "title": "偈颂六十首  其四九",
        "id": "3822af62-7f3e-4913-a145-c54aa42d8c0c"
    },
    {
        "author": "释昙华",
        "paragraphs": [
            "千年田，八百主。",
            "甜瓜彻蒂甜，苦瓠连根苦。",
            "君不见禾山解打鼓，又不见采菊东篱下，千山万山叠叠高门户。",
            "又不见光孝僧堂六七间，日日普请搬泥土。",
            "又不见临济主中宾宾中主，二三四七面相覩。",
            "报禅流莫莽卤闻，普请欢喜搀先去。",
            "去去实不去，途中好善为。",
            "来来实不来，路上莫亏危。",
            "又不见主中主，个个衲僧气如虎。"
        ],
        "title": "偈颂六十首  其五○",
        "id": "6123b874-28f8-4775-847e-873b9b0f14bc"
    },
    {
        "author": "释昙华",
        "paragraphs": [
            "去年十一月，笑别下钟阜。",
            "今年九月中，行见朝天路。",
            "去住既无心，动静非取与。",
            "平生安乐法，此意同谁语。",
            "四明昔尝到，诸刹皆可数。",
            "山川气象雄，麟凤栖迟处。",
            "今思昔日游，岁月二纪许。",
            "岂谓临晚景，侯伯重相顾。",
            "开缄读来书，丁宁见毫楮。",
            "姑苏二千石，眼高照天宇。",
            "我昔昧平生，今见开心腑。",
            "欣然乐与行，方鸣集众鼓。",
            "先师未了底，今日应须去。"
        ],
        "title": "偈颂六十首  其五一",
        "id": "b89f6d45-0d72-4438-b555-c93c94ad4cfa"
    },
    {
        "author": "释昙华",
        "paragraphs": [
            "禅禅，更不相煎。",
            "坐底自坐，眠底自眠。",
            "大家安乐，无法可传。",
            "禅禅，曹洞五位，临济三玄。",
            "大年三十夜，脚踏地，头顶天。",
            "禅禅，不直半文钱。",
            "海枯终见底，人死脚皮穿。"
        ],
        "title": "偈颂六十首  其五二",
        "id": "4069ead0-a5f9-4242-a53b-891696b2f85b"
    },
    {
        "author": "释昙华",
        "paragraphs": [
            "四月初八佛生日，天下丛林皆浴佛。",
            "佛身充满太虚空，何处更有虚空觅。",
            "见前僧俗等金躯，长短方圆皆显赫。",
            "放光动地二六时，从本至今无间隔。",
            "今有檀越女弟子，刘氏同男王承直。",
            "旷大劫来植善根，所行真实如菩萨。",
            "当知功德福无涯，回向癸未诞生日。",
            "唯愿岁君向此诚，诸天星曜同昭格。",
            "资持刘氏从此去，寿同赵州百二十。",
            "更祈不尽大功勋，保男察判官崇极。",
            "子子孙孙福禄昌，无量福田咸并集。",
            "此月十四往临安，龙天当护为般挈。",
            "三江九堰聪明神，稽首归依助英杰。",
            "全家既达九重城，母子忻懽仰天力。"
        ],
        "title": "偈颂六十首  其五三",
        "id": "ce1d97b9-9840-4f48-938b-8fff4660a3ae"
    },
    {
        "author": "释昙华",
        "paragraphs": [
            "一棒一条痕，一掴一手血。",
            "临济老瞎馿，至今犹未瞥。",
            "须弥顶上浪拍天，大洋海水无一滴。",
            "伟哉本色人，顶门亚三只。",
            "辨龙蛇百草头，擒虎兕一毫力。",
            "穿大地人鼻孔，坐断衲僧摇舌。"
        ],
        "title": "偈颂六十首  其五四",
        "id": "15bd90e3-3ca2-447a-b69e-41d2b26ed865"
    },
    {
        "author": "释昙华",
        "paragraphs": [
            "五月五日端午节，天童为汝开真诀。",
            "驱释迦，逐弥勒。",
            "佛病祖病毛病顿清凉，魍魉邪神俱殄灭。",
            "相从唯喜本色人，非我同流谁与别。",
            "拄杖子，非列挈。",
            "公心一字更无说，千古万古休饶舌。"
        ],
        "title": "偈颂六十首  其五五",
        "id": "d1563f7e-e168-4bfb-9c16-3deef8daa931"
    },
    {
        "author": "释昙华",
        "paragraphs": [
            "青萝夤缘直上寒松之顶，白云澹泞出没太虚之中。",
            "狗子尾巴书梵字，野狐窟宅梵王宫。"
        ],
        "title": "偈颂六十首  其五六",
        "id": "7e821c33-49f4-4b3e-aa79-f7e871ffbf48"
    },
    {
        "author": "释昙华",
        "paragraphs": [
            "草木无端拈出来，更加注脚放痴呆。",
            "西天此土谁知己，夜半优昙火里开。"
        ],
        "title": "颂古十首  其一",
        "id": "a4d3bd11-6bdd-40f6-80bb-edf89d8e43fa"
    },
    {
        "author": "释昙华",
        "paragraphs": [
            "金色头陀忽破颜，看来也是管窥斑。",
            "当时若得回头早，免见儿孙堕黑山。"
        ],
        "title": "颂古十首  其二",
        "id": "a9525622-c3f8-4c24-a055-ad054878a3f2"
    },
    {
        "author": "释昙华",
        "paragraphs": [
            "出得出不得，满面是埃尘。",
            "愁人莫向愁人说，说向愁人愁杀人。"
        ],
        "title": "颂古十首  其三",
        "id": "0bc39485-e96b-42d4-a264-08399beda8be"
    },
    {
        "author": "释昙华",
        "paragraphs": [
            "凿开荒径造浮图，往复商量价不孤。",
            "无限落华随水去，夕阳春色满江湖。"
        ],
        "title": "颂古十首  其四",
        "id": "7b3a360e-bc18-4993-a1fe-e996dd40e941"
    },
    {
        "author": "释昙华",
        "paragraphs": [
            "急水滩头下钓时，锦鳞红尾尚迟疑。",
            "蓦然跳出洪波里，攫雾拏云宇宙低。"
        ],
        "title": "颂古十首  其五",
        "id": "e12ef95b-a841-4c7a-8b07-12618fd1c080"
    },
    {
        "author": "释昙华",
        "paragraphs": [
            "大海波涛涌，千江水逆流。",
            "龙王宫殿里，不见一人游。"
        ],
        "title": "颂古十首  其六",
        "id": "7142460a-9a9b-433f-864c-001f2c2e00c0"
    },
    {
        "author": "释昙华",
        "paragraphs": [
            "背众吃油糍，对人夸好手。",
            "潦倒不识羞，抵死扬家丑。"
        ],
        "title": "颂古十首  其七",
        "id": "a9dbe03e-face-48ea-9e83-972741f10676"
    },
    {
        "author": "释昙华",
        "paragraphs": [
            "故园春色在枝头，恼乱春风卒未休。",
            "无事晚来江上望，三三两两钓鱼舟。"
        ],
        "title": "颂古十首  其八",
        "id": "dd068bb1-57d4-4e26-b19f-e343dc7834b7"
    },
    {
        "author": "释昙华",
        "paragraphs": [
            "丹霞寒烧木佛，院主因祸得福。",
            "可怜杜撰巡官，祇管胡卜乱卜。"
        ],
        "title": "颂古十首  其九",
        "id": "45a712c0-ab15-466b-889c-7a837335d6f5"
    },
    {
        "author": "释昙华",
        "paragraphs": [
            "苦瓠连根苦，甜瓜彻蒂甜。",
            "两般滋味恶，中后入黄泉。"
        ],
        "title": "颂古十首  其一○",
        "id": "ebc5ef60-02fd-4850-ac2c-3241ef05bc1b"
    },
    {
        "author": "释昙华",
        "paragraphs": [
            "稽首金容癞狗师，一生快活没人知。",
            "平田浅草翻身处，合水和泥换步时。",
            "垂手未施三寸刃，破关先下顶门槌。",
            "寥寥万古谁堪对，唯有嘉禾跛脚儿。"
        ],
        "title": "赞睦州和尚",
        "id": "d22aa4b4-925d-4e75-a49b-00aa59acb652"
    },
    {
        "author": "释昙华",
        "paragraphs": [
            "喝下忽雷惊，声前休领略。",
            "当锋啮镞时，蹉过第一著。",
            "不在壁立处，岂向平地泊。",
            "野水白连天，秋空飞一鹗。"
        ],
        "title": "严教授画临济请赞",
        "id": "9a6516f5-4061-48ff-b798-a0b99dda496b"
    },
    {
        "author": "释昙华",
        "paragraphs": [
            "临济秃，无眼目，讨便宜兮不知足。",
            "高悬羊头卖狗肉，秤头斤两惜如玉。",
            "胸中更有一般毒，天下无人敢轻触。"
        ],
        "title": "满禅人画临济像请赞",
        "id": "8580e169-5882-40f1-882f-83848cf6082d"
    },
    {
        "author": "释昙华",
        "paragraphs": [
            "人谓是弥勒，且喜没交涉。",
            "拖个破布袋，到处纳败阙。",
            "祇有一味长，子细为君说。",
            "是什么，干屎橛。"
        ],
        "title": "卞禅人画布袋和尚求赞",
        "id": "87853de6-ab14-4964-9b20-0230d52567ba"
    },
    {
        "author": "释昙华",
        "paragraphs": [
            "家在归宗寺后山，洞中春色异人间。",
            "祇因亲受灵山记，长与归宗把要关。"
        ],
        "title": "赞三将军",
        "id": "6357f476-45a5-4189-93f3-b9883140137a"
    },
    {
        "author": "释昙华",
        "paragraphs": [
            "人天之师，佛祖榜样。",
            "顶𩕳一著，匙挑不上。",
            "俾临济价增十倍，起圆悟更无伎俩。",
            "小姪如此赞扬，老胡决定有望。",
            "三十年后脱空话行，也是一番性懆起谤。"
        ],
        "title": "赞大慧禅师",
        "id": "2214de41-e868-4346-8897-80f9997b963b"
    },
    {
        "author": "释昙华",
        "paragraphs": [
            "老汉从来无禅，一味心中含毒。",
            "此毒时复现前，浑家大小不穆。",
            "异口同音呪诅，至今活陷地狱。",
            "一名临济正宗，一名丛林瞎秃。"
        ],
        "title": "赞虎丘先师",
        "id": "f20f5cdf-7df3-4859-84b8-7b6dfec9c2ce"
    },
    {
        "author": "释昙华",
        "paragraphs": [
            "正法眼藏，瞎馿边灭。",
            "父行子随，了无途辙。",
            "老禅已是错针锥，添得应庵乱饶舌。"
        ],
        "title": "赞佛眼叔祖雪堂和尚侍立",
        "id": "b2be583d-389f-4666-85d0-7dd5067f65ac"
    },
    {
        "author": "释昙华",
        "paragraphs": [
            "佛祖生冤家，人天不喜见。",
            "忒杀聱头，却通一线。",
            "劈胸拳下破牢关，大用机轮辘辘转。"
        ],
        "title": "赞此庵元和尚二首  其一",
        "id": "d6c5d0fd-47f9-4d8a-97b9-4dac5ab3d3c8"
    },
    {
        "author": "释昙华",
        "paragraphs": [
            "十分画得相似，祇有一处誵讹。",
            "佛祖检点不出，从教平地干戈。"
        ],
        "title": "赞此庵元和尚二首  其二",
        "id": "771ff4a0-2f53-498e-a78d-3023dc18affa"
    },
    {
        "author": "释昙华",
        "paragraphs": [
            "人言公死，我言公在。",
            "在在在何处，清风动天籁。"
        ],
        "title": "赞李知府朝议",
        "id": "70110321-7aae-4d83-a04a-a2d607f4c26e"
    },
    {
        "author": "释昙华",
        "paragraphs": [
            "庞居士悟心于马驹言下，裴相国得大用于黄蘗棒头。",
            "虽相去数百年间，其金声玉振联环不断。",
            "彼时有此二大老光明烜赫，此时有宗古先生仁义礼信。",
            "根于心而能以此心确然履践，佛祖大解脱门诚不让耳。",
            "白云山月未足为齐，寒桧青松堪同大节。"
        ],
        "title": "赞程宗古承务",
        "id": "b915251e-f18f-422d-aaaf-8a921abca4e6"
    },
    {
        "author": "释昙华",
        "paragraphs": [
            "烟林风姿，山岳气宇。",
            "坐看春回，行无伴侣。",
            "不图成佛，岂欲作祖。",
            "一句掀翻，万机罔措。",
            "更提柱杖，击涂毒鼓。",
            "立禅持归，分付乌巨。"
        ],
        "title": "乌巨山逵长老命立首座持师顶相请赞",
        "id": "79bd0dab-56bf-44f8-bdf2-20745cda2cf1"
    },
    {
        "author": "释昙华",
        "paragraphs": [
            "天台南，石桥北，观音寺里有弥勒。",
            "顶门瞎却摩酰眼，肘后风雷轰霹雳。"
        ],
        "title": "积善普长老请赞",
        "id": "4c0c6311-9f23-412e-8603-aa4158da3049"
    },
    {
        "author": "释昙华",
        "paragraphs": [
            "左捺膝，右握拳。",
            "槌瞎正法眼，打破葛藤禅。",
            "奋迅西河爪距，踢出杨岐金圈。",
            "祇凭个一著，今古有人传。"
        ],
        "title": "表微首座请赞",
        "id": "ffee979e-0311-4de0-a76d-18e2df7e3574"
    },
    {
        "author": "释昙华",
        "paragraphs": [
            "形枯岂是持斋叟，貌古还非入定僧。",
            "马又不成馿不是，当头一著得人憎。"
        ],
        "title": "禅人写真请赞  其一",
        "id": "a5a97968-e658-47d9-8038-dc576a290ac4"
    },
    {
        "author": "释昙华",
        "paragraphs": [
            "法中之魔，僧中之贼。",
            "盗佛祖宝刀，断衲僧命脉。",
            "贫穷者示之无价宝珠，富贵者令之破家散宅。",
            "不是平地上干戈，且非孤峻处标格。"
        ],
        "title": "禅人写真请赞  其二",
        "id": "d953fc28-73c8-4b48-8a38-8cdbe574cbd3"
    },
    {
        "author": "释昙华",
        "paragraphs": [
            "者汉初无罪过，祇是头匾眼大。",
            "虽然肚里醒醒，开口便先话堕。",
            "如斯出世为人，恰似大虫看水磨。"
        ],
        "title": "禅人写真请赞  其三",
        "id": "f5edb585-6cee-42f9-acb1-a4c4e26de1ff"
    },
    {
        "author": "释昙华",
        "paragraphs": [
            "竖拂拄拂，全机出没。",
            "一喝耳聋三日，丛林至今狼藉。",
            "屈屈，且道是马祖屈，百丈屈，归宗屈。",
            "宗一侍者，但恁么拈出。"
        ],
        "title": "禅人写真请赞  其四",
        "id": "809ab232-06ba-418f-b006-05a934b09017"
    },
    {
        "author": "释昙华",
        "paragraphs": [
            "鲁祖偏工面壁，秘魔动便擎杈。",
            "唯有归宗长老，一味撒土撒沙。",
            "三个上牢漆桶，不知那个堪夸。",
            "诸方检点得出，也是勾贼破家。"
        ],
        "title": "禅人写真请赞  其五",
        "id": "8643f1c2-b281-4021-8c2c-ed2e17e08dff"
    },
    {
        "author": "释昙华",
        "paragraphs": [
            "波涛千尺冷飕飕，谁向沧溟泛逆流。",
            "唯有渠侬谙水脉，卷舒出没任遨游。"
        ],
        "title": "禅人写真请赞  其六",
        "id": "fb3c561d-20ff-4b3a-86bf-dfdb58cd652d"
    },
    {
        "author": "释昙华",
        "paragraphs": [
            "九年面壁成迂曲，三顿亲承愈见赊。",
            "并荡那伽大机手，不知谁可继生涯。"
        ],
        "title": "禅人写真请赞  其七",
        "id": "0c1e3542-8a55-4c08-8830-38f842b9695e"
    },
    {
        "author": "释昙华",
        "paragraphs": [
            "拭眼堂前，临济正令。",
            "且行一半，拈佛祖病。"
        ],
        "title": "禅人写真请赞  其八",
        "id": "ca731f48-d93f-4e19-b40c-7d0a7c159cec"
    },
    {
        "author": "释昙华",
        "paragraphs": [
            "江上青山千万叠，水边茅屋两三间。",
            "朝来无限扁舟过，何似渠侬把钓竿。"
        ],
        "title": "禅人写真请赞  其九",
        "id": "d3c11d23-d0da-4bb2-bef2-39f12cdce2d9"
    },
    {
        "author": "释昙华",
        "paragraphs": [
            "茅屋紫霄下，良田石镜边。",
            "此生随分过，不用买山钱。",
            "这般恶比丘，何人敢近傍。",
            "恣焚三毒火，力起无根谤。",
            "破除少室窠巢，并荡衲僧见障。",
            "闻者见者攒眉，应是无人瞻仰。"
        ],
        "title": "禅人写真请赞  其一○",
        "id": "1efc3f7d-59e8-438c-a0c7-8123e218a2bf"
    },
    {
        "author": "释昙华",
        "paragraphs": [
            "身心一如，身外无余。",
            "不愿成佛，亦非凡夫。",
            "甘作上牢漆桶，无心计较锱铢。",
            "万古银山铁壁，更没者也之乎。",
            "是则活埋老僧，不是则打杀昙慧。",
            "暗透两重牢关，烈焰不藏蚊蚋。"
        ],
        "title": "禅人写真请赞  其一一",
        "id": "0011e093-e093-4730-ac2e-483fe0415e61"
    },
    {
        "author": "释昙华",
        "paragraphs": [
            "元是黄梅村里僧，生来自笑百无能。",
            "一瓶一钵随缘住，孰谓而今继祖灯。"
        ],
        "title": "禅人写真请赞  其一二",
        "id": "39dfc42d-a200-48ba-a1f9-6239cc6c4373"
    },
    {
        "author": "释昙华",
        "paragraphs": [
            "枯松下，盘陀上，独坐大方，横按拄杖。",
            "谓是应庵，无恁相状。",
            "谓非应庵，谁肯归向。",
            "分付祖道，试自定当。"
        ],
        "title": "平江虞祖道写顶相求赞",
        "id": "1abb7b6e-fe28-4b9a-8482-265165885662"
    },
    {
        "author": "释昙华",
        "paragraphs": [
            "大海波涛阔，千峰气象雄。",
            "当头俱坐断，直下展家风。",
            "一喝分宾主，三玄辨正宗。",
            "其余都莫问，今古有盲聋。"
        ],
        "title": "徐伯寿求赞",
        "id": "7cc40c24-d503-46c7-8a19-b0518dd1c288"
    },
    {
        "author": "释昙华",
        "paragraphs": [
            "江上青山叠叠来，屋头松竹手亲栽。",
            "柴门尽日无人到，时见窗前云作堆。"
        ],
        "title": "如道人求赞",
        "id": "7d588bd9-aaf3-4a93-8c20-427f23b039d8"
    },
    {
        "author": "释昙华",
        "paragraphs": [
            "凌行婆，莲道者。",
            "一个患聋，一个患哑。",
            "聋者善听，哑者能话。",
            "堪笑堪悲，可知礼也。"
        ],
        "title": "莲道人自写像求赞",
        "id": "462b3eb0-e844-4fdb-acf5-b0f88c51c484"
    },
    {
        "author": "释昙华",
        "paragraphs": [
            "吴门吉彬老，寿年可及百。",
            "骨目清且癯，施为有标格。",
            "行步快如风，谈笑气不乏。",
            "穷之无他术，一味好佛法。",
            "每亲善知识，言下究生杀。",
            "家有二姪女，贞姿迥超拔。",
            "自幼不茹荤，晨昏常燕默。",
            "从容定中起，痛念十使结。",
            "显尘劫大愿，运针发五色。",
            "幻普贤妙身，应现四菩萨。",
            "等十方虚空，皎若揭日月。",
            "大哉白象王，羣狐悉弥灭。",
            "当知妙殊胜，岂在别处设。",
            "若从自己求，犹如病作热。",
            "如是名正观，不尔是邪说。"
        ],
        "title": "吉彬老二姪女绣普贤菩萨求赞",
        "id": "84a9a9a2-f941-466a-b0e3-dd11596cf530"
    },
    {
        "author": "释昙华",
        "paragraphs": [
            "此山已是胜天台，峰顶寥寥正眼开。",
            "无限水云难凑泊，却容扫地相公来。"
        ],
        "title": "和宫使李侍郎颂送入莞山庵",
        "id": "cbb8cb31-380b-4009-a3c3-0c125d09cee9"
    },
    {
        "author": "释昙华",
        "paragraphs": [
            "荷锄居士隠云庄，竹屋茅堂瞰小江。",
            "祇这逍遥是知己，人间天上更无双。"
        ],
        "title": "题陈参议中大大隠图",
        "id": "139e2f10-4d34-4b48-ad43-98243e139ae2"
    },
    {
        "author": "释昙华",
        "paragraphs": [
            "清源居士顶门著，从本已来自寥廓。",
            "更透吾家向上关，活鱍鱍地难收捉。",
            "风尘草动鉴来端，临机八面初无作。",
            "才起分毫取与心，即被邪师笼罩却。"
        ],
        "title": "和李参政颂示鉴禅者",
        "id": "750507f6-e3a0-4c58-83cc-eb3ab58b82f9"
    },
    {
        "author": "释昙华",
        "paragraphs": [
            "此行安忍泛轻舟，无奈官差不自由。",
            "痛望老人修浄业，莫教容易度春秋。"
        ],
        "title": "赠别俗兄",
        "id": "13a1bb2f-7fda-4e54-83a7-faef96f702e3"
    },
    {
        "author": "释昙华",
        "paragraphs": [
            "西溪缚屋称幽居，坐对松窗与世疏。",
            "到眼青山千万叠，此生安乐更无如。"
        ],
        "title": "题刘民用居士藏六庵  其一",
        "id": "d14b9d61-2bf6-4ffd-b6ab-45c9f7a596bd"
    },
    {
        "author": "释昙华",
        "paragraphs": [
            "虚空正体没边涯，藏六如何盖覆伊。",
            "要听少林无孔笛，从来多是逆风吹。"
        ],
        "title": "题刘民用居士藏六庵  其二",
        "id": "7ec5d731-fc1a-41f4-a4ca-d152ceff04c6"
    },
    {
        "author": "释昙华",
        "paragraphs": [
            "道韵如山重，冰怀有纪纲。",
            "一拳成活业，千古更无双。",
            "松竹森森老，云山叠叠长。",
            "洛阳无限意，对此一炉香。"
        ],
        "title": "辞此庵和尚塔",
        "id": "d967ce83-31d6-4fdd-b948-d71fe0737417"
    },
    {
        "author": "释昙华",
        "paragraphs": [
            "少室门庭冷似灰，长年不见一人来。",
            "汝今若解知惭愧，那取工夫到一回。"
        ],
        "title": "示智道者",
        "id": "bff9367b-2315-4f23-852b-942fef0ca174"
    },
    {
        "author": "释昙华",
        "paragraphs": [
            "同是崇宁癸未生，公为官长我为僧。",
            "大家履践通天路，共踏毗卢顶上行。"
        ],
        "title": "赠成主簿",
        "id": "48f727c9-4e05-440a-8736-04df468c4830"
    },
    {
        "author": "释昙华",
        "paragraphs": [
            "此行不惮三千里，况是江天欲雪时。",
            "问道身心如不昧，梅阳老子已先知。"
        ],
        "title": "禅人之梅阳",
        "id": "c42957ec-0327-4934-ac0e-9247394b2d42"
    },
    {
        "author": "释昙华",
        "paragraphs": [
            "野店小桥外，黄昏欲雪时。",
            "一声谁侧耳，千古唤愚痴。"
        ],
        "title": "与铸钟道者",
        "id": "45a206e4-818f-4c54-b0c7-2dfcb77d57cf"
    },
    {
        "author": "释昙华",
        "paragraphs": [
            "九层塔耸青霄外，七佛灵踪在上方。",
            "山冷云寒当午夜，唯闻仙乐散天香。"
        ],
        "title": "德彬修双阳塔求颂",
        "id": "2931a05d-5fdf-45a5-a56a-36eaecf460e1"
    },
    {
        "author": "释昙华",
        "paragraphs": [
            "穷心何必在三椽，直透归宗一味禅。",
            "翻忆当年曾卷起，无端又展与人眠。"
        ],
        "title": "送僧化蓆",
        "id": "9c594549-a65e-4c1f-a449-2dff08224052"
    },
    {
        "author": "释昙华",
        "paragraphs": [
            "百草头边千圣眼，一毫端上万重关。",
            "更无佛法并玄妙，堪与知音共往还。"
        ],
        "title": "吴必东请小参后说偈",
        "id": "28d655c5-842c-4e07-a297-9d26dc8e12be"
    },
    {
        "author": "释昙华",
        "paragraphs": [
            "大智荒凉久，中兴六上人。",
            "机前施远略，句下要通津。",
            "事理无兼带，偏圆有主宾。",
            "风云今际会，弹指一番新。"
        ],
        "title": "送六人禅者随宏长老住大智",
        "id": "18938c9c-b178-4fea-8d60-21f9bfad2ab4"
    },
    {
        "author": "释昙华",
        "paragraphs": [
            "山前马廐普光殿，门外牛栏正觉场。",
            "五十三人同日葬，善财走得脚生疮。"
        ],
        "title": "赠悟上人造华严塔",
        "id": "d01ac1e2-12b4-435b-9856-5a511caf2e1e"
    },
    {
        "author": "释昙华",
        "paragraphs": [
            "造化付谁手，君来聊解颜。",
            "欲游天上路，先破鬼门关。",
            "祸福行藏内，高低方寸间。",
            "毫芒差错处，过犯重如山。"
        ],
        "title": "术人求颂",
        "id": "49a1ae64-0d66-49d7-a038-99b02397f5bc"
    },
    {
        "author": "释昙华",
        "paragraphs": [
            "了身不若了心休，了得心时身不愁。",
            "若也身心俱了了，神仙何必更封侯。"
        ],
        "title": "行者求颂",
        "id": "73f73edb-7570-4a7f-8064-64c34560b244"
    },
    {
        "author": "释昙华",
        "paragraphs": [
            "学佛从来境界多，不能降伏便成魔。",
            "降魔能用无心法，六贼倾城尽倒戈。"
        ],
        "title": "观道人求颂",
        "id": "cac3b7c8-6c67-45ee-93ed-4299199d7031"
    },
    {
        "author": "释昙华",
        "paragraphs": [
            "太清之云，镜中之尘。",
            "从无住本，廓应如春。",
            "妙玄不动，示现无垠。",
            "三世普入，孰妄孰真。",
            "现成公案，岂费精神。",
            "当头一著，坐断要津。"
        ],
        "title": "题仲逸宣教三境图",
        "id": "58309677-babc-401f-bf7b-0e0758f03760"
    },
    {
        "author": "释昙华",
        "paragraphs": [
            "三十三州七十僧，馿腮马颔得人憎。",
            "诸方若具罗笼手，今日无因到浄明。"
        ],
        "title": "莞山浄明庵小参示众",
        "id": "8deb961b-5ef2-4e9c-902a-673817ff9508"
    },
    {
        "author": "释昙华",
        "paragraphs": [
            "我行重到清凉地，小室轩窗分外明。",
            "不是山家占春色，大都物理自舒情。"
        ],
        "title": "题永宁小轩",
        "id": "232a2421-02d1-42a0-b996-4070c0faa15e"
    },
    {
        "author": "释昙华",
        "paragraphs": [
            "处世从教眼似眉，自然心地绝支离。",
            "翻身更透龙门浪，头角峥嵘宇宙低。"
        ],
        "title": "赠晦叔秀才二首  其一",
        "id": "bcf415c1-7fdd-4a41-972b-49e69fb2fbbf"
    },
    {
        "author": "释昙华",
        "paragraphs": [
            "少室巖前路不遥，毫芒才拟便迢迢。",
            "西湖湖上晚来看，小艇轻风落画桡。"
        ],
        "tags": [
            "西湖"
        ],
        "title": "赠晦叔秀才二首  其二",
        "id": "26c34b0b-ce8d-46ae-8931-2f7cab48f3cd"
    },
    {
        "author": "释昙华",
        "paragraphs": [
            "西川五十四军州，几个男儿会点头。",
            "透得剑门关子过，不风流处也风流。"
        ],
        "title": "西蜀祖正道者还乡求颂",
        "id": "7eecc120-57d1-45b5-b291-b316be5315c0"
    },
    {
        "author": "释昙华",
        "paragraphs": [
            "夜宿西山居士家，围炉相对话生涯。",
            "从来无一丝头许，自是劳生眼里花。"
        ],
        "title": "夜宿解田偶成",
        "id": "db8e4482-09f2-49d0-9266-ec735e13269c"
    },
    {
        "author": "释昙华",
        "paragraphs": [
            "轩昂气宇要争先，及早乘时痛著鞭。",
            "翻转江皋千顷浪，灵苗从此秀桑田。"
        ],
        "title": "送宏监寺开海田",
        "id": "756b7dac-44ef-4104-8aba-7ce18a3f4844"
    },
    {
        "author": "释昙华",
        "paragraphs": [
            "极目澄澄水照空，白苹红蓼战西风。",
            "三千里外深深意，铁券谁将累祖翁。"
        ],
        "title": "送珣禅还乡",
        "id": "b5103789-6a18-4fa0-9073-a0d0fe02cff8"
    },
    {
        "author": "释昙华",
        "paragraphs": [
            "子是慈明家畔人，直须超卓要惊羣。",
            "腾身快入洪波里，始见曹源正脉分。"
        ],
        "title": "送祥禅人二首  其一",
        "id": "25a6915d-b5e9-44bd-90c3-413634a329c7"
    },
    {
        "author": "释昙华",
        "paragraphs": [
            "浊港江头送别时，碧云秋水淡依依。",
            "莫嫌老拙疏慵甚，它日重来扣竹扉。"
        ],
        "title": "送祥禅人二首  其二",
        "id": "114a1112-0630-4535-a818-8fc4da5011f0"
    },
    {
        "author": "释昙华",
        "paragraphs": [
            "南询初不失程途，收得金刚脑后珠。",
            "两手持来亲献我，光明烱烱破昏衢。"
        ],
        "title": "谢杨善才道友惠数珠",
        "id": "14c74f24-59d0-4617-b798-764132eb78fc"
    },
    {
        "author": "释昙华",
        "paragraphs": [
            "八年伏枕今安乐，安乐常思病苦时。",
            "苦乐本来真实义，要须猛省力扶持。"
        ],
        "title": "胡氏妙圆求颂",
        "id": "734fd29e-39c6-48f1-9668-8ce261dcad90"
    },
    {
        "author": "释昙华",
        "paragraphs": [
            "大彻投机句，当阳廓顶门。",
            "相从今四载，征诘洞无痕。",
            "虽未付钵袋，气宇吞干坤。",
            "却把正法眼，唤作破沙盆。",
            "此行将省觐，切忌便垛根。",
            "吾有末后著，待归要汝遵。"
        ],
        "title": "送杰侍者还乡",
        "id": "60b5beec-f4f8-4577-b4f8-47a23d97ea96"
    },
    {
        "author": "释昙华",
        "paragraphs": [
            "东湖莞岭及归宗，烨烨腾辉炉鞴中。",
            "铁眼铜睛烹不破，衲僧巴鼻好流通。"
        ],
        "title": "为南书记下火",
        "id": "ee784d12-d7a8-4c88-9da7-1ef405ec090c"
    },
    {
        "author": "释昙华",
        "paragraphs": [
            "五百力士揭石义，万仞崖头撒手行。",
            "十方世界一团铁，虚空背上白毛生。"
        ],
        "title": "偈",
        "id": "d9105669-7181-4e58-b1bb-bc3332857ab7"
    },
    {
        "author": "释昙华",
        "paragraphs": [
            "黄檗堂前行正令，天童今日验疏亲。",
            "老来拄杖思分付，未见当年吃棒人。"
        ],
        "title": "偶作",
        "id": "30fb1578-3a19-49b5-99bb-646e324b2ae7"
    },
    {
        "author": "释昙华",
        "paragraphs": [
            "居士倒地，灵照扶起。",
            "乞儿伎俩，讨甚巴鼻。"
        ],
        "title": "颂古",
        "id": "082e5204-1a3b-4aa2-9cc9-a7c79ce5ec32"
    },
    {
        "author": "王之望",
        "paragraphs": [
            "西风吹繁暑，夜气初宜秋。",
            "所居稍虚豁，得以消我忧。",
            "独眠堂中央，一榻无衾裯。",
            "开轩敞南北，凉飚入翛翛。",
            "是日七月七，三星已西流。",
            "残云不成雨，缥缈当空浮。",
            "云行忽中断，月彩烂不收。",
            "影落庭树间，枝叶如雕锼。",
            "草根有小虫，微吟作啾啾。",
            "岂复厌喧聒，更觉窗户幽。",
            "我欲终今夕，飞蚊不相谋。",
            "喧我复齧我，驱去嗟无由。",
            "但当我自屏，岂与汝辈仇。",
            "闭门归下帷，蝶梦寻庄周。"
        ],
        "title": "七夕",
        "id": "25b9453a-cef4-4a2e-9311-3be6419f0ec5"
    },
    {
        "author": "王之望",
        "paragraphs": [
            "有忧乌啼门，有喜鹊噪庐。",
            "主人闻啼噪，喜鹊唾老乌。",
            "吉凶实由人，乌鹊何与乎。",
            "但知预相报，其智各有余。",
            "人智不如鸟，贪喜忌忧虞。",
            "遂于乌鹊间，憎爱乃尔殊。",
            "福至自福至，祸来贵先图。",
            "二鸟孰有益，嗟哉主人愚。"
        ],
        "title": "杂诗四首  其一",
        "id": "c8efcf5b-3c66-4b7e-9f50-e356124136b0"
    },
    {
        "author": "王之望",
        "paragraphs": [
            "春蚕口吐丝，生人皆仰供。",
            "蜘蛛丝满腹，祇能打飞虫。",
            "衣服与网罗，利害岂可同。",
            "蚕生旬月老，蜘蛛无春冬。",
            "蚕食惟草木，蜘蛛肉食丰。",
            "蚕以茧自缚，蜘蛛挂青空。",
            "蜘蛛有余毒，春蚕有余功。",
            "受报乃如此，天理不可穷。"
        ],
        "title": "杂诗四首  其二",
        "id": "0079f7e0-80e2-43c5-ae34-168452c050b0"
    },
    {
        "author": "王之望",
        "paragraphs": [
            "龟肉不可食，蟹螯不中卜。",
            "龟以壳自戕，蟹以味见戮。",
            "所养殊毅豹，所亡等臧谷。",
            "一足致患害，内外皆鸩毒。",
            "嵇康坐才死，霍禹以势族。",
            "乐哉蟹螯中，贮此老龟肉。"
        ],
        "title": "杂诗四首  其三",
        "id": "60bb7bfc-238e-4d5b-ab28-a996b31b4696"
    },
    {
        "author": "王之望",
        "paragraphs": [
            "江发岷山阳，河出昆仑趾。",
            "渊源既洪深，浩浩并众水。",
            "东流至渤澥，曲折万余里。",
            "经山无重数，过郡不知几。",
            "海边有小溪，近出海山里。",
            "未能数里间，已接潮波起。",
            "到海虽则同，难与江河比。"
        ],
        "title": "杂诗四首  其四",
        "id": "0033bc22-6200-4c52-9750-918ef45759ef"
    },
    {
        "author": "王之望",
        "paragraphs": [
            "羣山岸东海，兹地真斗绝。",
            "洪涛渺翻天，朝夕吐日月。",
            "虽同一宇宙，迥与朝市别。",
            "三山在咫尺，芝草吾欲撷。",
            "未能仙骨轻，稍浣衷肠热。",
            "从我其谁欤，乘桴晓当发。"
        ],
        "title": "书怀  其一",
        "id": "b1ee3499-af51-45de-aa1e-a3680100cf85"
    },
    {
        "author": "王之望",
        "paragraphs": [
            "百年胡为哉，万事聊复尔。",
            "功名早有意，贫贱昔所耻。",
            "岁月忽蹉跎，少壮何足恃。",
            "身外非我有，毫发不可致。",
            "惟有一寸心，俯仰要无愧。",
            "归去来山中，高人未吾鄙。"
        ],
        "title": "书怀  其二",
        "id": "b97bd8f0-0116-4f12-8fb2-a13145fb7884"
    },
    {
        "author": "王之望",
        "paragraphs": [
            "村居何所乐，春至木欣欣。",
            "夜睇海上月，昼瞻岭头云。",
            "东家有胜士，杖屦日相亲。",
            "山行共采蕨，野步仍班荆。",
            "初见气已合，久游意弥真。",
            "剧谈复痛饮，相对有余情。"
        ],
        "title": "书怀  其三",
        "id": "38389b9f-dbde-420e-a8cd-9a73bf590ae8"
    },
    {
        "author": "王之望",
        "paragraphs": [
            "海边寂寞村，春半芳菲月。",
            "东风所至处，陋境亦佳绝。",
            "垅麦已翻芒，山花自成列。",
            "愁肠不堪断，预畏柳飞雪。",
            "更忧鶗鴂鸣，坐使众芳歇。",
            "白日不可留，请试餐玉诀。"
        ],
        "title": "书怀  其四",
        "id": "dd37b932-f100-4b76-a2ab-26b47a2a37b4"
    },
    {
        "author": "王之望",
        "paragraphs": [
            "山居入长夏，草树绕我屋。",
            "微风披拂之，有声来肃肃。",
            "葳蕤摇散影，掩冉飘暗馥。",
            "百合开数花，孤芳更清淑。",
            "我卧北窗下，午枕睡方足。",
            "挹此一襟凉，泠然若堪掬。",
            "坐使万虑空，乐哉谢羁束。",
            "有同颜氏子，坐忘遗耳目。",
            "又如慧可师，安心得归宿。",
            "落日行庭前，披衣自扪腹。",
            "闲扶旧僵石，细数新上竹。",
            "小禽时下来，相鸣入丛簇。",
            "见我不惊飞，人禽两幽独。"
        ],
        "title": "山居",
        "id": "699c92f8-9451-47fd-a76e-1c30c35f6cbf"
    },
    {
        "author": "王之望",
        "paragraphs": [
            "空山学仙子，旧识安期生。",
            "青霄许相接，凡骨难为轻。",
            "一朝行业满，九转丹砂成。",
            "安期忽东来，从帝游玉京。",
            "下视一笑莞，依然有余情。",
            "借我白云车，导以虹蜺旌。",
            "摄身出尘土，随君凌紫清。",
            "机会倘一失，千载何由丁。"
        ],
        "title": "登第后投魏侍郎",
        "id": "f57a5edf-7326-4f9f-adbb-15aab03b725e"
    },
    {
        "author": "王之望",
        "paragraphs": [
            "白头有如新，倾盖或如故。",
            "乃知意气间，投分自有处。",
            "魏公使汉南，风采耸一路。",
            "凋残濡膏泽，冤讼廓氛雾。",
            "游刃若发硎，调琴不胶柱。",
            "平生不相识，见我国士遇。",
            "杯盘倒箱箧，笑语杂巵寓。",
            "岂惟倾肺腑，便可托婴孺。",
            "慰我畴昔心，何啻封万户。",
            "离觞岘山曲，握手惜欢聚。",
            "江风吹行色，短棹不得住。",
            "临岐亦何言，加餐纳多祜。"
        ],
        "title": "汉南晤魏侯彦诚魏侯赠诗期依韵和已而荆门受代归乡襄务冗甚未果答既离襄阳舟中追和",
        "id": "49021ceb-5434-4925-af7a-ac307f23d0b7"
    },
    {
        "author": "王之望",
        "paragraphs": [
            "别处日已远，别情转绸缪。",
            "行行千里余，脉脉无时休。",
            "夜与梦相随，昼与泪俱流。",
            "山高恨不断，水阔遮无由。",
            "欲吞不下咽，欲吐不出喉。",
            "戟我胸肺间，有如鱼挂钩。",
            "寻端无从来，了知在心头。",
            "翻疑一寸心，能容如许愁。",
            "平生丈夫气，愧此须髯虬。",
            "朝来看蓬鬓，满鉴雪霜浮。"
        ],
        "title": "道中寄丹丘亲旧",
        "id": "8ad045b7-3cf0-4083-bcde-d83cd18e396b"
    },
    {
        "author": "王之望",
        "paragraphs": [
            "天孙司经纬，专巧上帝旁。",
            "星缕日月针，几经补苍苍。",
            "弭节游人间，帝服无文章。",
            "寒女一机素，未知作衣裳。",
            "再拜愿祈巧，精神通渺茫。",
            "但恐云车回，虚无往路长。"
        ],
        "title": "上李丈尚书  其一",
        "id": "d27688e1-b90e-460d-a280-995dfc325773"
    },
    {
        "author": "王之望",
        "paragraphs": [
            "亭亭涧阿松，冰雪何青青。",
            "千岁已枯死，流膏生茯苓。",
            "虽无岁寒姿，气味犹典刑。",
            "尘土久埋没，谁能验仙经。",
            "置君药笼中，傥可延年龄。"
        ],
        "title": "上李丈尚书  其二",
        "id": "aea21aa5-f33e-4daa-8fcd-8832fe52395e"
    },
    {
        "author": "王之望",
        "paragraphs": [
            "蓬室有姝女，颜色耀朝晖。",
            "幽独人未识，婵娟心自知。",
            "高堂悬宝鉴，美丑良不欺。",
            "借君一寸光，为妾照蛾眉。",
            "念当有所适，辞亲结罗衣。",
            "常恐妾命薄，失身轻薄儿。",
            "安得嬿婉人，白头同所归。"
        ],
        "title": "上李丈尚书  其三",
        "id": "df7b57e5-21b1-4701-93de-22f4d8c9e46c"
    },
    {
        "author": "王之望",
        "paragraphs": [
            "肃肃松柏姿，春月惭蒲柳。",
            "但看霜雪后，何者能不朽。",
            "君昔辞鸳鸾，出为小邦守。",
            "治行达明听，眷知从此厚。",
            "至今两郡碑，德政刊琼玖。",
            "九酝熟虽迟，要成宗庙酒。"
        ],
        "title": "魏彦诚见示出守广德朝士送行诗用韵追赋",
        "id": "e8883381-d31c-43cf-9035-2654a71dea20"
    },
    {
        "author": "王之望",
        "paragraphs": [
            "余初食橄榄，眉蹙口欲吐。",
            "稍稍滋味之，久乃见媚妩。",
            "曲终喜奏雅，先病得后愈。",
            "功成老大时，亦足酬嘬咀。",
            "余生足忧患，备已尝险阻。",
            "犹如蓼中虫，自习蓼中苦。",
            "不知苦尽处，回味有几许。",
            "古人倒啖蔗，佳境贵渐取。",
            "但问有与无，迟暮不犹愈。",
            "君看道傍李，弃置终泥土。"
        ],
        "title": "食橄榄有感",
        "id": "d3941b3c-486e-4b67-afad-35c9638b3fc9"
    },
    {
        "author": "王之望",
        "paragraphs": [
            "我爱乐天文，平易更精切。",
            "笔端应有口，心事无不说。",
            "游戏供日用，工巧疑天设。",
            "述情悉毫厘，辩理穷曲折。",
            "如我本欲言，挽我开齿颊。",
            "如人病瘖哑，代我传喉舌。",
            "驽骀拟举步，骏足过如瞥。",
            "弱弧未及弯，强弩已穿札。",
            "抚才初自愧，适意还深惬。",
            "读尽一编诗，胸怀消百结。"
        ],
        "title": "书白氏长庆集",
        "id": "64b2ba2f-dde4-4a23-99ff-dcdb50170d75"
    },
    {
        "author": "王之望",
        "paragraphs": [
            "借宅开小轩，自移一丛竹。",
            "悠然北窗下，意色都不俗。",
            "晴影终日幽，风声杪秋肃。",
            "最怜疏雨过，会有白云宿。",
            "深培畏不寿，静对殊未足。",
            "主人已虚心，坐客亦青目。",
            "四村多修篁，玉立森如束。",
            "不为人所爱，况复困斤斸。",
            "天姿奚优劣，地远悬荣辱。",
            "物情岂固然，世事同一躅。",
            "何当寻怪石，小垒傍寒绿。",
            "要收山林趣，密置轩槛曲。",
            "西峰谩多奇，吾方倦遐瞩。"
        ],
        "title": "移竹",
        "id": "d2ed8508-f133-4485-a73d-58361f63659c"
    },
    {
        "author": "王之望",
        "paragraphs": [
            "鸟迹既茫昧，文字几变更。",
            "达者擅所长，各就一世名。",
            "众体森大备，造化无留情。",
            "独此游丝法，千古祕未呈。",
            "右军露消息，笔墨无成形。",
            "伟哉延陵老，三纪常研精。",
            "绝艺本天得，非假学力成。",
            "应手快挥洒，援毫谢经营。",
            "奋迅风雨疾，飘浮鬼神惊。",
            "风狂蛛网转，春老蚕咽明。",
            "直如朱弦急，曲若卷发萦。",
            "飞梭递往复，折藕分纵横。",
            "独茧缲不断，风鸢腾更轻。",
            "希微破余地，妙绝无容声。",
            "飞白笑冗长，堆墨惭彭亨。",
            "可怜太纤瘦，不受镌瑶琼。",
            "咨尔百代后，若为求典刑。"
        ],
        "title": "吴传朋游丝书",
        "id": "17f16e98-5948-4c45-b3fa-b5a77807f881"
    },
    {
        "author": "王之望",
        "paragraphs": [
            "吾衰谬养生，任运常坦坦。",
            "每婴相如病，渐作叔夜懒。",
            "昨因触大暑，留热在鬲脘。",
            "医师戒饮酒，所嗜不可断。",
            "寒热一朝作，水火互濯熯。",
            "地偏无药饵，伏枕但忧悺。",
            "同僚有蒋子，爽俊流辈罕。",
            "作诗宗徐庾，巧语如绣纂。",
            "间有少陵风，醇音调玉琯。",
            "岂惟诗家秀，从政今可算。",
            "牢盆有出纳，晓夕亲授筦。",
            "琴瑟费更张，君能时急缓。",
            "公余治方书，今昔多所缵。",
            "有来谒疾病，手自施汤散。",
            "买药辍俸钱，为民已痌痯。",
            "我昨病在床，君来问尤款。",
            "教我煮橘皮，汤热过冰碗。",
            "继送桔梗汤，一杯去烦懑。",
            "柴胡作引子，汗出如被趱。",
            "所投立有效，病去若水浣。",
            "乃知才艺多，所蓄非窽窽。",
            "又闻善骑射，长箭必引满。",
            "设侯六十步，所发无虚簳。",
            "观君精悍姿，此语不其亶。",
            "独于围棋低，尺固有所短。",
            "向来屡小胜，喜气辄衎衎。",
            "我欲张以羸，不令见矛䂎。",
            "侈心益骄汰，出语颇夸诞。",
            "不知小敌坚，一败石破卵。",
            "大战决雌雄，迟君落新馆。"
        ],
        "title": "病后戏赠同官蒋子权",
        "id": "02f4ccf6-4746-4bbf-a469-3a166e55d55a"
    },
    {
        "author": "王之望",
        "paragraphs": [
            "范子廊庙器，至宝非凡璞。",
            "胸怀吞云梦，豪气低华岳。",
            "昔在童稚时，树立已卓卓。",
            "曳裾桥门内，崭然见头角。",
            "岁行在辛丑，帝策询民瘼。",
            "造庭百千人，衣带矜褒博。",
            "平居议执政，至此舌为括。",
            "独余子范子，雅志不可夺。",
            "吐辞如涌泉，一发孰能遏。",
            "挥毫不停缀，盈卷无点抹。",
            "汉廷执戟郎，环顾皆错莫。",
            "纵横五千字，字字医国药。",
            "期于必伐病，非徒事迂阔。",
            "怪言一惊众，士论叹且愕。",
            "皆云布衣流，志在縻好爵。",
            "乃尔张危言，身谋胡太错。",
            "当时羣宗匠，其间多龌龊。",
            "指言为沽直，欲使趋鼎镬。",
            "堂堂春官臣，主张独何确。",
            "谠议既冰释，众口不能铄。",
            "乙科忽大阐，秋天一雕鹗。",
            "传诵争取先，纸价为翔跃。",
            "声华顿辉赫，蔼然暨南朔。",
            "忆昔客东都，猥厕英游数。",
            "每于谈笑间，论议闻謇谔。",
            "诵语非沽名，生平真所乐。",
            "乖离三四载，遣我情怀恶。",
            "间者见眉宇，飒然意气豁。",
            "亟使罗酒浆，沈沈动清酌。",
            "秉烛夜相对，谈词恣嘲谑。",
            "公卿颇历诋，治乱亦商略。",
            "间出新诗篇，清制皆洒落。",
            "祇怀苍生忧，肯为穷愁作。",
            "少陵不忘主，气味若相若。",
            "倘使任言责，必有裨帷幄。",
            "奈何谏诤姿，久矣滞丘壑。",
            "似闻庙堂上，知己被新渥。",
            "一公丞乌台，一公相黄阁。",
            "吾君皆太平，二公繄深托。",
            "荐贤乃报国，看子翔寥廓。"
        ],
        "tags": [
            "华山"
        ],
        "title": "赠范觉民",
        "id": "8e086a4e-b634-4124-9a7a-cb1bb948e48d"
    },
    {
        "author": "王之望",
        "paragraphs": [
            "人生水中萍，泛泛随波澜。",
            "偶然成聚散，谁使为悲欢。",
            "伊余从君游，两见岁履端。",
            "相得恨不早，相见常苦难。",
            "今又舍我去，觉我肝肠酸。",
            "君诚湖海士，豪气老不刓。",
            "剧谈愤世俗，怒发时冲冠。",
            "向来对宣室，见晚帝兴叹。",
            "落落不苟合，栖迟犹冷官。",
            "高才徒白首，未许陪鸳鸾。",
            "苏台今辅郡，举头见长安。",
            "会看有追诏，祝君且加餐。",
            "吾衰钓沧溟，羊裘侣鱼鼋。",
            "逍遥各有适，快覩扶摇抟。",
            "尺书倘见存，慰此离忧宽。"
        ],
        "title": "送黄叔愚赴平江教授",
        "id": "c7e03935-1a68-4eeb-b0d3-212d34d8aedd"
    },
    {
        "author": "王之望",
        "paragraphs": [
            "我生何悠悠，飘摇若悬旌。",
            "已破龙华梦，复成鸿祐行。",
            "鸿祐在何许，海阔山峥嵘。",
            "地侵鱼龙窟，路与猿猱争。",
            "晓日见初出，潮波无时平。",
            "我来秋薄暮，寒雨纷纵横。",
            "狂飚振林麓，窗户皆有声。",
            "山鬼夜中号，怪禽篱外鸣。",
            "我衰不能寐，起行迟天明。",
            "欻然念身世，百感襟抱盈。",
            "仲宣昔遭乱，避地之蛮荆。",
            "登楼赋怀土，悽伤欲无生。",
            "况我滞瓯越，八见秋风惊。",
            "憧憧一州间，萧寺六易名。",
            "已去还复来，如鱼被钩婴。",
            "去既无所之，来亦何所营。",
            "藜藿诚不充，萍蓬甘所丁。",
            "兹地实乐土，浮生聊耦耕。",
            "鸰原喜在眼，蠹简能娱情。",
            "九夷亦何陋，四海皆弟兄。"
        ],
        "title": "初至鸿祐成二百字",
        "id": "d0c28793-40f4-4055-ae26-e0a47bd89020"
    },
    {
        "author": "王之望",
        "paragraphs": [
            "久思庐山游，忽至左蠡曲。",
            "倚船初一望，秀色溢我目。",
            "百里堆翠黛，千峰矗寒玉。",
            "阴云知我来，收歛入山腹。",
            "须臾变光景，尽出一山绿。",
            "宛如几案间，青铜铸巖谷。",
            "又如墙壁上，古画挂图轴。",
            "水光晚苍茫，风气秋肃穆。",
            "明朝南康岸，舣棹陟山麓。",
            "欢喜不自持，一杯醉醽醁。"
        ],
        "tags": [
            "庐山"
        ],
        "title": "舟至都昌初见庐阜连日阴雨忽尔晚晴云气顿收巖峦尽出截然苍翠立乎巨浸之中真天下之奇观也遥望欣然酌酒赋诗",
        "id": "6267eb93-8eca-43bb-9dfa-a402c97108a0"
    },
    {
        "author": "王之望",
        "paragraphs": [
            "孔明屡出师，常苦粮食少。",
            "公今主边计，积粟丘阜小。",
            "卧龙志空大，流马功竟杳。",
            "当时若得公，大事指顾了。"
        ],
        "title": "和许总卿  其一",
        "id": "dc7f5561-196f-44b5-a9c9-b226295301ff"
    },
    {
        "author": "王之望",
        "paragraphs": [
            "从来方面贵，体尊吟咏少。",
            "君侯七尺躯，诗胆看更小。",
            "句如星斗烂，气与云天杳。",
            "词源倒三江，倾泻何时了。"
        ],
        "title": "和许总卿  其二",
        "id": "c2e2831c-e7c4-4847-abdb-5f941b87c83f"
    },
    {
        "author": "王之望",
        "paragraphs": [
            "我登峨嵋山，伟观天下少。",
            "观公惊俗句，更觉眉山小。",
            "短章锋斩绝，大篇气深杳。",
            "纸敝墨色渝，读诵不能了。"
        ],
        "tags": [
            "峨眉山"
        ],
        "title": "和许总卿  其三",
        "id": "b0f662ce-b579-4433-b72f-89509b8bd45d"
    },
    {
        "author": "王之望",
        "paragraphs": [
            "令威千岁归，城郭尚如故。",
            "我今还故乡，陵谷亦易处。",
            "荆榛荒旧蹊，溪壑改新路。",
            "城中十万家，碧瓦生烟雾。",
            "茅茨变闾阎，旧屋无一柱。",
            "相逢访亲旧，十百不一遇。",
            "岂无新人民，往往皆旅寓。",
            "元帅念疲瘵，抚养若稚孺。",
            "近闻田里间，稍稍复逃户。",
            "会当一二年，功效见生聚。",
            "但恐锋车来，追诏不容住。",
            "努力慰斯民，望公若羊祜。"
        ],
        "title": "赠襄阳帅吴彦猷",
        "id": "61b0c3eb-0a06-40ee-a784-c52a605872c5"
    },
    {
        "author": "王之望",
        "paragraphs": [
            "丁年慕请缨，白首翻攘袂。",
            "輶轩遽凭轼，魏阙频回睇。",
            "两淮经战争，万物皆憔悴。",
            "云繁雪霰舞，风猛波涛沸。",
            "椎凌仅通航，鼓夜无停枻。",
            "依樯闻喜鹊，酌斚烹鲜鳜。",
            "出塞那复古，涉川今已利。",
            "一节谁与持，同舟心靡异。",
            "奋身徇主忧，图国忘私计。",
            "昌黎去怀妾，定远老思妹。",
            "高情独无戚，慧眼不留翳。",
            "岂惟诗酒豪，抑亦文武备。",
            "开馆昔登瀛，奉车元起沛。",
            "君遭功名迫，我堪闲散置。",
            "他年洛下吟，忆君徒拥鼻。"
        ],
        "title": "出疆次副使淮阴舟行",
        "id": "3f401a30-a6a8-4103-b9da-650894a9dd53"
    },
    {
        "author": "王之望",
        "paragraphs": [
            "东风入雕槛，百卉无不花。",
            "一经造化手，各若矜春华。",
            "主人最好事，护养从萌芽。",
            "浇灌与封植，恩光无等差。",
            "其间一本尤所喜，欲售千金贵无比。",
            "君不见洛阳好事丞相家，曾剪姚黄贡天子。"
        ],
        "title": "投座主张子猷给事",
        "id": "7dbfd175-76bb-4954-b616-dfd6f47b22f5"
    },
    {
        "author": "王之望",
        "paragraphs": [
            "岘山之阳汉江浦，黄花九月迷村坞。",
            "故人船上初识君，白酒黄鸡对樽俎。",
            "坐中意气最相亲，便许论交输肺腑。",
            "君时方壮我尚少，杯酒相逢各豪举。",
            "欲倾沧海入壶觞，不觉风云先笑语。",
            "烟尘回首暗乡县，避地偷生两羁旅。",
            "西城邂逅正春风，南郑流离共秋暑。",
            "扁舟东下一沾巾，汉阴渡头天欲雨。",
            "君留蜀汉我瓯越，关塞悠悠路修阻。",
            "每悔昔日但酸辛，欲寄好音谁付与。",
            "日边失喜双眼明，一笑恍然相劳苦。",
            "久经丧乱喜强健，语及艰难更悽楚。",
            "离合悲欢二十载，往事伤心那可数。",
            "酒后清狂不复能，鬓边白发今如许。",
            "向来骥子未总角，今与爷长秀而膴。",
            "文学崭然已老成，吾徒之衰固其所。",
            "君材磊磊多大略，胸次纵横杂文武。",
            "当年上疏请长缨，欲以忠信为干橹。",
            "驰驱慷慨感知己，十年上佐留边圉。",
            "一从捧檄傍红莲，几为临戎挥白羽。",
            "元戎入觐载辎车，策勋进秩光宾主。",
            "王卿合作水衡丞，庾杲复入将军府。",
            "胡为侧翅尚随人，千里长城頼裨补。",
            "汾阳僚吏多将相，家声盛事今犹古。",
            "致身富贵真未晚，唾手功名不难取。",
            "岂惟出幕看旌麾，会是封侯裂茅土。",
            "炎歊六月三吴路，海气昏昏暗天宇。",
            "骊驹已驾不可留，忧绪中来密如组。",
            "亦如远送终别离，只有加餐相赠处。",
            "双鱼莫厌远书频，从此西风日倾伫。"
        ],
        "title": "送贾可封随郭帅还西城三十韵",
        "id": "7b4cf955-a150-4452-bd6d-cba47b086e1d"
    },
    {
        "author": "王之望",
        "paragraphs": [
            "绍兴圣主垂衣裳，倬然文治昭天章。",
            "已闻华封祝尧帝，岂但畏垒歌庚桑。",
            "千秋此日纪佳节，万岁羣臣称寿觞。",
            "帘前宫扇交翡翠，仗下宝马屯飞黄。",
            "昭容引仪近日月，御史执法严风霜。",
            "九宾无譁胪句肃，剑佩俨雅趋侯王。",
            "一声鸣跸传朱辇，千官赐宴趋文昌。",
            "湛露尊罍均渥泽，薰风絃管迓休祥。",
            "浩唱充庭云不动，繁花压帽春风光。",
            "可怜欢声正四合，不觉暮色来苍苍。",
            "轩驺散去九衢閙，朝衣醉沥余淋浪。",
            "小臣病著不能起，但听广乐风声长。"
        ],
        "title": "次韵陈庭藻赴天申燕诗二首  其一",
        "id": "c09cb7c7-08ab-413f-ac3b-7bfc8c62666c"
    },
    {
        "author": "王之望",
        "paragraphs": [
            "天申上寿开明堂，羣公祝圣多新章。",
            "不论文南山成带砺，要看东海生禾桑。",
            "君恩中台燕百辟，金罍兕觥雕玉觞。",
            "饭抄香粳云子白，酒泻法酿鹅儿黄。",
            "宫衣拜赐近端午，轻叠香罗如雪霜。",
            "功臣彯甲奉朝请，貂冠峩峩来异王。",
            "中兴盛事须记述，乐府宜得张文昌。",
            "感寓诸孙今列宿，诗鸣省户为时祥。",
            "每逢朝家有庆瑞，辄以篇咏赓休光。",
            "腐儒白首谬通籍，博士一经惭后苍。",
            "敢陪诗人论风雅，祇与渔父歌沧浪。",
            "升平颂声还大手，白傅才力兼诸长。"
        ],
        "title": "次韵陈庭藻赴天申燕诗二首  其二",
        "id": "d9ff57e5-5805-4e28-bb61-5e41dca81e7e"
    },
    {
        "author": "王之望",
        "paragraphs": [
            "著作之厅屏十幅，怪石沧江莽相束。",
            "恍然坐我三峡旁，汹汹奔流欲颓屋。",
            "不知狂澜何处回，壮哉万顷纳一杯。",
            "自从此画出名手，海潮不复声如雷。",
            "一时文士罗东观，波涛入笔驱河汉。",
            "逍遥扪腹日来看，更得丹青助挥翰。",
            "我本儒中山泽癯，烟蓑祇合老江湖。",
            "烦将一段好东绢，画个渔舟钓雪图。"
        ],
        "title": "词源图",
        "id": "028ec8fe-e7a5-4f98-bacd-63fcaa11df9c"
    },
    {
        "author": "王之望",
        "paragraphs": [
            "艺祖开基登九五，驾驭羣雄走龙虎。",
            "五十余年到章圣，将帅名臣犹接武。",
            "王家再世蒙休光，父子继踵仍腾骧。",
            "我从诸孙见画像，绝世风骨何堂堂。",
            "隋国令公温如玉，方口丰颐秀眉目。",
            "典刑犹在想可知，骨肉都匀肥不俗。",
            "小令公为隋国儿，比之乃父加瓌奇。",
            "凛然满面英豪气，犹有酣战骁雄姿。",
            "百年神隽今已矣，貌向丹青尚如此。",
            "虎头不用著三毫，燕颔须教飞万里。",
            "屹然立向庙堂间，可使边人毛骨寒。",
            "千载长存麒麟阁，当年肯著鵔鸃冠。",
            "人物于今宁复有，奇庞谁是功名手。",
            "麞头鼠目休求官，归作山中耦耕叟。"
        ],
        "title": "王钤辖出示乃祖两令公画像求诗为赋长句",
        "id": "42bff311-f955-4428-8f32-fa363be53518"
    },
    {
        "author": "王之望",
        "paragraphs": [
            "峨眉峻极西南著，万景庄严诸佛住。",
            "高标天柱八纮张，雄镇坤维百灵赴。",
            "我来雨霁羣峰出，正值春暄三月暮。",
            "上方解冻僧入巖，远俗来游客填路。",
            "篮舆牵挽六十里，梯栈高低三万步。",
            "鱼贯攀缘筋力疲，鸟腾陡绝神魂惧。",
            "行经崖坂几萦曲，望极堪舆莽回互。",
            "锦里遥看井底迷，雪山忽认屏间误。",
            "幽巖得照石发彩，阴洞有声雷蓄怒。",
            "楞伽仙音好鸟语，兜罗绵界神龙护。",
            "沧海潮回波浪平，蓝田日暖烟霏布。",
            "长虹欻放白毫光，淡墨俄瞻紫金聚。",
            "应真飞锡众共覩，圆相摄身人自顾。",
            "六牙白象恍当空，三足赤乌潜隠雾。",
            "琉璃瓶莹秋月白，优昙花浄含晓露。",
            "瑞境旁连瓦屋起，合成一界如相附。",
            "神灯夜从九顶朝，散作千山无尽炷。",
            "肉眼亲观佛会开，凡躯恐逐仙风骛。",
            "欲寻傅说箕尾间，休访君平斗牛度。",
            "便排阊阖陟高圆，扰扰人寰何足寓。"
        ],
        "title": "登大峨绝顶睹圆相佛光成长句二十韵",
        "id": "7266d627-edbb-43f1-80d3-ac62ad4e745f"
    },
    {
        "author": "王之望",
        "paragraphs": [
            "圣主忧勤躬万务，英豪宁许山林住。",
            "弓旌号召士无留，竹帛功名公所赴。",
            "天表对扬咨见晚，坤维镇抚歌来暮。",
            "雪山增重绝纷埃，蜀道非难履平路。",
            "分陕聊烦摅妙略，秉钧已叹迂高步。",
            "朱轓抚俗远民怀，玉帐折冲荒服惧。",
            "羽檄不飞烽堠灭，骏骨多收边市互。",
            "孔明七纵讵非长，户牖六奇真不误。",
            "农狎其野无外忧，马腾于槽有余怒。",
            "三陲绝徼皆妥安，诸将雄师今尽护。",
            "九重益友思直谅，四蜀新声咏宣布。",
            "帅阃方观勋业成，庙堂行看精神聚。",
            "嗟我衰迟托末契，辱公敦笃倾殊顾。",
            "当年献赋诵凌云，上国承颜悦披雾。",
            "禹门亲覩跃风雷，尧陛初惊承雨露。",
            "龙颜下瞩顿生光，凤翼高翔从此附。",
            "称身朝服曳青云，满袖天香携宝炷。",
            "九霄变化冥鹏升，一纪光阴隙驹骛。",
            "绨袍雅意念张禄，襦袴余波依叔度。",
            "他时入觐对金莲，伴直应随玉堂寓。"
        ],
        "title": "次制帅所和前韵",
        "id": "7490e55f-b854-4245-bec8-6a41625d7067"
    },
    {
        "author": "王之望",
        "paragraphs": [
            "年将六秩诸衰具，漏尽钟鸣行不住。",
            "一身许国铢两轻，万里携家斗升赴。",
            "五羊大夫习劳苦，三鳣先生嗟晚暮。",
            "分为一世数奇人，踏遍九州多半路。",
            "早岁尝为梁甫吟，中途已失邯郸步。",
            "穷通有命常自乐，幽显无惭方不惧。",
            "每读商书戒十愆，不忧汉法干三互。",
            "奔走频惊使节光，叨逾敢叹儒冠误。",
            "车下夺牛任客疑，水中见蟹从人怒。",
            "怨恩肯效儿女语，正直犹希鬼神护。",
            "平生事业在方册，将老精神弊泉布。",
            "九重德意日边远，十万师徒关外聚。",
            "不令圣泽皆下霑，宁免吾皇尚西顾。",
            "上为朝廷广霖雨，下令郡邑清蒙雾。",
            "乘轺无术漫观风，分陕维贤倚行露。",
            "青天云雾昔曾披，绿水芙蓉今密附。",
            "郊坰小队连后乘，燕寝清香同妙炷。",
            "鸟雀难偕鸿鹄飞，驽骀暂逐骅骝骛。",
            "自怜落落王平子，遇此汪汪黄叔度。",
            "但忧温诏趣公归，荫宇不容孤迹寓。"
        ],
        "title": "再和",
        "id": "e053a1e1-d3ca-4652-a940-0b064fcc9fd9"
    },
    {
        "author": "王之望",
        "paragraphs": [
            "珠玑百斛何人付，公有诗筒来不住。",
            "出尘秀句若霞摛，走笔豪篇逾响赴。",
            "吟安一字不知老，朝作千篇犹未暮。",
            "秋天鸿鹄翥浮云，平地骅骝驱熟路。",
            "分忧制节绵万里，余事文章兼七步。",
            "千军独扫人共惊，八面俱来我何惧。",
            "力扛九鼎更妥帖，胸蟠万卷森差互。",
            "千言未困见纵横，一点不加无谬误。",
            "音谐律吕凤凰鸣，势薄云天鹏鸟怒。",
            "流传应有贾客售，在处岂无神物护。",
            "公诗光焰千丈锦，我诗粗窘一尺布。",
            "公诗雄富百雉都，我诗穷陋三家聚。",
            "行经北海恍自失，出见西施羞反顾。",
            "残膏祇欲借邻光，余润有如蒙晓雾。",
            "君侯雅志和薰风，圣主恩光深湛露。",
            "事业终期白日悬，功名已见青云附。",
            "愿公归侍玉皇案，天香复与金童炷。",
            "愿公西取王母环，云车直指瑶池骛。",
            "要当都俞庙堂上，岂久淹留井参度。",
            "顾我尘埃不足论，屈曲世间随所寓。"
        ],
        "title": "再和",
        "id": "57d6dc41-9f87-4ec6-84b0-84abed56d581"
    },
    {
        "author": "王之望",
        "paragraphs": [
            "四纪才名淹世务，七年符节坤维住。",
            "褒功屡有玺书来，趋诏尚迟轺传赴。",
            "男儿功多投老遂，烈士心岂随年暮。",
            "松杉顶秃始干云，骏驵齿长方识路。",
            "所临遗迹纪萧规，相继小巫窥禹步。",
            "补公旧处信有幸，顾我非才深自惧。",
            "转粟飞刍驱蜀阪，摘山市马司边互。",
            "伐柯执斧固非难，依样画葫终少误。",
            "解牛毋叹妙肯綮，养虎尤工时喜怒。",
            "騋牝三千归圉师，貔貅十万安都护。",
            "公家遗利悉桑孔，阃将欢心收戍布。",
            "关信增屯烽燧远，边储入粟舟车聚。",
            "未归左右展论思，端为西南重忧顾。",
            "漠北齐盟寻皦日，斗间王气缠非雾。",
            "坐镇全消玉塞尘，召还应及金茎露。",
            "佳句忽贻韶濩作，正音乃许巴渝附。",
            "昼哦蔬饭费三吐，夜诵苇灯残一炷。",
            "欲随骥尾强争驰，暨到蚁封难并骛。",
            "囊收甚谨加十袭，笔举复停知几度。",
            "试将风格比唐人，堪与拾遗参感寓。"
        ],
        "title": "许总卿见和再用韵",
        "id": "af1413f5-dc69-408c-ba79-54d3fec8586a"
    },
    {
        "author": "王之望",
        "paragraphs": [
            "大方广佛三身具，境号华严普贤住。",
            "三千浄土毛孔吞，百亿化身尘刹赴。",
            "底事眉山迹偏显，端由象法时将暮。",
            "三乘不起正信心，一线顿开方便路。",
            "将欲神变惊凡目，故歛光芒归窘步。",
            "示现虽同人异见，开遮未判谁无惧。",
            "臂力遥擎妙喜来，顶光近摄清凉互。",
            "我来亲睹未曾有，方审传闻元不误。",
            "阳春正值风日好，阴雨不逢雷雹怒。",
            "入梦惟忧神鬼知，乘危暗有龙天护。",
            "招提问路方上征，世界当空已先布。",
            "千林寂历鸟声少，万岭奔腾云气聚。",
            "高峰初到甫休歇，圆相俄惊成指顾。",
            "一壶恍入物外天，五里知非世间雾。",
            "感通咫尺捷影响，变灭须臾嗟电露。",
            "公居福地宝巖对，身享耆年仙籍附。",
            "两禁高辞法从班，一灯久续禅宗炷。",
            "正始余风独后凋，建安逸驾争先骛。",
            "忽聆酬唱便随喜，要与见闻俱得度。",
            "愿公且见宰官身，一宅常与轩冕寓。"
        ],
        "title": "刘侍郎见和再用韵",
        "id": "ff839cd3-5b9d-46ad-8ffc-292af16e747a"
    },
    {
        "author": "王之望",
        "paragraphs": [
            "长安百尺朱楼高，传筹夜醉闻鸡号。",
            "金吾弛禁玉漏永，九衢遍走狂欢遨。",
            "访寻三曲选清唱，交结五陵皆大豪。",
            "笑将千金买斗酒，轻若九牛亡一毛。",
            "赋诗更作文字饮，止酒一篇羞和陶。",
            "笔端百韵鬭奇险，坐上几人推俊髦。",
            "万事转头成短梦，十年屈指如奔涛。",
            "祇今衰老但悲感，长歌终日弹豪曹。"
        ],
        "title": "和人元夕",
        "id": "177acd77-3cce-416d-a81b-08e3c6c046a9"
    },
    {
        "author": "王之望",
        "paragraphs": [
            "先生平生无俗嗜，博取珍奇自娱戏。",
            "案间双尺本蛟龙，怪底雄雌俱出地。",
            "含精古铁色沈沈，质白玉兮价黄金。",
            "有时风雨暗堂室，直恐雷电相搜寻。",
            "浄业知君专笔砚，白首残编天眼见。",
            "一朝出此瑞文房，神物化成非锻炼。",
            "阅遍千人谁得将，主人比德端且方。",
            "永供黄卷镇边幅，明窗浄几生辉光。",
            "先生歌成惊杰句，助发铿锵得君故。",
            "何人似与郭代公，宝剑豪篇不须赋。"
        ],
        "title": "和关子东铁尺歌",
        "id": "f1ae789d-18a7-4699-b99a-fc2fc96fa884"
    },
    {
        "author": "王之望",
        "paragraphs": [
            "北出都门道，红尘污客襟。",
            "号蝉如有意，高柳自成阴。",
            "辙乱思良马，林幽慕逸禽。",
            "据鞍回首处，愈觉帝阍深。"
        ],
        "title": "乙巳四月自都下省欧阳氏姊于封丘时河朔流移满道即事有作寄范觉民",
        "id": "6785cc2b-ee96-415c-910c-9b74df698a12"
    },
    {
        "author": "王之望",
        "paragraphs": [
            "抱病云山远，兴怀节物新。",
            "林红纷过雨，岭翠鬰堆春。",
            "猿鸟时相狎，烟霞日自亲。",
            "可怜成底事，半世走风尘。"
        ],
        "title": "龙华山寺寓居十首  其一",
        "id": "07d9da88-ff6b-402b-b85d-a814f4cd2014"
    },
    {
        "author": "王之望",
        "paragraphs": [
            "斋饭来香积，钟声出翠筠。",
            "僧投松径远，鸟下石坛驯。",
            "茶摘春山嫩，泉烹雨涧新。",
            "萧然烟篆室，处处喜留人。"
        ],
        "title": "龙华山寺寓居十首  其二",
        "id": "3fd13dea-4ec0-4221-9fff-265874f5f0dd"
    },
    {
        "author": "王之望",
        "paragraphs": [
            "嗜好非前日，颠狂减少年。",
            "久疏长夜饮，新学小乘禅。",
            "觅句驱春恨，翻书引昼眠。",
            "朝来山鸟閙，惊破睡中天。"
        ],
        "title": "龙华山寺寓居十首  其三",
        "id": "4d6db3f6-7d78-4660-b985-5dd39335d8b7"
    },
    {
        "author": "王之望",
        "paragraphs": [
            "作客他乡久，宜人此界稀。",
            "身闲长挟策，地僻惯披衣。",
            "妻有虀盐乐，儿因笋蕨肥。",
            "出门何所适，终日掩荆扉。"
        ],
        "title": "龙华山寺寓居十首  其四",
        "id": "cacf05a1-6a76-4a09-affb-b254424207ac"
    },
    {
        "author": "王之望",
        "paragraphs": [
            "海国幽栖地，春风欲暮时。",
            "病忧梅雨逼，贫叹麦秋迟。",
            "并日终无愧，逢年会有期。",
            "饥寒宁苟免，吾道讳磷缁。"
        ],
        "title": "龙华山寺寓居十首  其五",
        "id": "e5255b4e-5fa6-4691-9ec0-761383f7f6d3"
    },
    {
        "author": "王之望",
        "paragraphs": [
            "时节清明过，溪山晴霁初。",
            "出游偕妇子，相识半樵渔。",
            "稼穑归宁遂，经纶计已疏。",
            "渊明至穷约，三径亦吾庐。"
        ],
        "title": "龙华山寺寓居十首  其六",
        "id": "ab7d1491-133e-48d1-ac40-7d1911d5cc7f"
    },
    {
        "author": "王之望",
        "paragraphs": [
            "羊乳茎犹嫩，猪牙叶未残。",
            "呼童聊小摘，为尔得加餐。",
            "仗马卑三品，山雌慕一箪。",
            "朝来食指动，苦菜入春盘。"
        ],
        "title": "龙华山寺寓居十首  其七",
        "id": "8b311e8b-c977-4c39-a3bd-8c7acd7fd981"
    },
    {
        "author": "王之望",
        "paragraphs": [
            "有客过松径，呼儿下竹关。",
            "张灯深夜语，沽酒远村还。",
            "醇异交公瑾，清非醉景山。",
            "剧谈自有理，不在浊醪间。"
        ],
        "title": "龙华山寺寓居十首  其八",
        "id": "b9a472e7-b5a7-4755-9cd0-ae6587eb34e0"
    },
    {
        "author": "王之望",
        "paragraphs": [
            "杜宇来何处，天涯又复鸣。",
            "空山听更激，寒夜窈难明。",
            "故国三千里，春风第一声。",
            "年年羁旅地，愁绝不胜情。"
        ],
        "title": "龙华山寺寓居十首  其九",
        "id": "a7bee16e-bd74-4ba0-ae4d-82e53edd10bd"
    },
    {
        "author": "王之望",
        "paragraphs": [
            "水乡经月雨，潮海暮春天。",
            "芒种嗟无日，来牟失有年。",
            "人多逢菜色，村或断炊烟。",
            "谁谓山中乐，忧来百虑煎。"
        ],
        "title": "龙华山寺寓居十首  其一○",
        "id": "84f3114d-c3bf-457b-8f00-b1a900f0dd38"
    },
    {
        "author": "王之望",
        "paragraphs": [
            "倦游淹海上，得子意弥敦。",
            "文彩与春秀，性情如玉温。",
            "相从不知久，欲别更何言。",
            "努力功名会，飞腾入帝阍。"
        ],
        "title": "送别祝得之",
        "id": "d48dc09b-e4ab-43b7-a9ee-ab1da022635b"
    },
    {
        "author": "王之望",
        "paragraphs": [
            "此日天涯别，春风断客魂。",
            "绿杨初暗路，芳草欲迷村。",
            "祖帐前山远，骊歌落日昏。",
            "相思今夜月，不复对清樽。"
        ],
        "title": "别友人",
        "id": "b3f35ae2-df87-426f-947c-e3921b2b27da"
    },
    {
        "author": "王之望",
        "paragraphs": [
            "何处开轩槛，凌虚香霭间。",
            "胸中吞百粤，眼界抵三山。",
            "晓日宾沧海，秋潮俯碧湾。",
            "登临一舒啸，宇宙顿宽闲。"
        ],
        "title": "豁然亭",
        "id": "3b51ec74-be5b-4db9-a2ca-49b2dc34d8d6"
    },
    {
        "author": "王之望",
        "paragraphs": [
            "短棹夷犹处，湖平酒满觞。",
            "荷深迷去路，波浅涩归航。",
            "落日山头暗，西风水面凉。",
            "今朝一尊共，相对恍江乡。"
        ],
        "tags": [
            "西湖"
        ],
        "title": "同诸乡人泛临安西湖",
        "id": "24f5c67b-e181-4658-aefc-148973b9e483"
    },
    {
        "author": "王之望",
        "paragraphs": [
            "君尉襄阳日，吾方首善游。",
            "素交微半面，青顾乃双眸。",
            "有喜一樽共，相期三径幽。",
            "溪山许分老，为我缮菟裘。"
        ],
        "title": "坐中赠朱尉庆长",
        "id": "c6b1461a-8435-4dbd-ab51-1ba386e23e61"
    },
    {
        "author": "王之望",
        "paragraphs": [
            "李子通家旧，人门孰与侔。",
            "胸中足今古，皮里贮阳秋。",
            "尊酒怀清致，关山隔俊游。",
            "江城携手地，春色黯离忧。"
        ],
        "title": "怀李相之",
        "id": "75499156-b631-40b0-a686-3a68e29b02fe"
    },
    {
        "author": "王之望",
        "paragraphs": [
            "一月如三岁，怀君未足侔。",
            "情亲频入梦，句好欲生秋。",
            "真有山阴兴，聊寻河表游。",
            "翻愁江上别，心事不堪忧。"
        ],
        "title": "相之见和有真能乘兴之句再次韵",
        "id": "56f39704-86a8-4ce0-9836-d47e6e91eb55"
    },
    {
        "author": "王之望",
        "paragraphs": [
            "故人千里去，犹记别时歌。",
            "衰鬓禁愁得，狂怀可奈何。",
            "南枝春意动，西望夕阳多。",
            "三径荒凉外，高轩讵肯过。"
        ],
        "title": "齐尧佐寄诗许予授代归谷城日相过次韵",
        "id": "071f2bc2-cf2c-4345-a21b-c77653a2f166"
    },
    {
        "author": "王之望",
        "paragraphs": [
            "空翠浮轩槛，岚光拂栋梁。",
            "江随平野曲，林拥暮山苍。",
            "城郭犹平日，田畴本乐乡。",
            "呻吟未休息，衰病意空长。"
        ],
        "title": "和李士举陪提刑徽猷游中梁山临秀远轩以望江中平陆之胜承示佳句且叙故旧离合之感次韵二首  其一",
        "id": "a3acc45b-ec48-4bef-969f-988c554af286"
    },
    {
        "author": "王之望",
        "paragraphs": [
            "京口追游地，钱塘执别年。",
            "飘流恍如梦，聚散岂其天。",
            "夙驾行趋诏，当朝正急贤。",
            "紫荷持从橐，去去入林泉。"
        ],
        "title": "和李士举陪提刑徽猷游中梁山临秀远轩以望江中平陆之胜承示佳句且叙故旧离合之感次韵二首  其二",
        "id": "27af72f7-e01e-4b08-87f0-e0fde8f62922"
    },
    {
        "author": "王之望",
        "paragraphs": [
            "老境流年速，春风几日晴。",
            "清尊花下怯，白发镜中明。",
            "蝴蝶迷幽梦，仓庚愧好声。",
            "良辰一尊酒，钟鼎可忘情。"
        ],
        "title": "次韵贺子忱春事",
        "id": "f5a35f58-244d-48ea-8eb6-5b955f932526"
    },
    {
        "author": "王之望",
        "paragraphs": [
            "联德成偕老，和鸣六十春。",
            "休声传孝妇，余庆产名臣。",
            "人去虚韦幔，哀深泣孟邻。",
            "千年凭直笔，图史播芳尘。"
        ],
        "title": "挽林给事中母柳夫人词三首  其一",
        "id": "602b6341-7842-4cd5-8990-8c471939739b"
    },
    {
        "author": "王之望",
        "paragraphs": [
            "作配归华族，生贤瑞国朝。",
            "升堂拜王导，窥牖识房乔。",
            "彩服金龟重，安舆驷马骄。",
            "庆门今鼎盛，环珮忽萧萧。"
        ],
        "title": "挽林给事中母柳夫人词三首  其二",
        "id": "e6541686-2ba3-435f-918f-a0fffd06992c"
    },
    {
        "author": "王之望",
        "paragraphs": [
            "方喜门施戟，俄惊容奠刍。",
            "孤鸾空对影，老凤独将雏。",
            "祖送倾朝士，哀荣震帝都。",
            "祇应归葬处，千两拥山隅。"
        ],
        "title": "挽林给事中母柳夫人词三首  其三",
        "id": "e9c63180-1b3c-45e8-a77d-c9cfbe3b087e"
    },
    {
        "author": "王之望",
        "paragraphs": [
            "誓比共姜早，贫如翟母希。",
            "三迁功可大，五福报无违。",
            "衮绣供儿彩，风旛契祖机。",
            "千秋凭直笔，图史播芳徽。"
        ],
        "title": "张和公母秦国太夫人挽词",
        "id": "f2dbf8c4-e082-4c31-9aa6-a7c1cae2ac74"
    },
    {
        "author": "王之望",
        "paragraphs": [
            "才名四纪蔼簪绅，王谢风流信绝伦。",
            "云路旧游羣玉府，山城初见谪仙人。",
            "八龙漂泊知余几，三爵追随莫厌频。",
            "此会未应轻作别，梅花且醉腊前春。"
        ],
        "title": "赠元观正字",
        "id": "fd463ad1-9365-4b7e-b762-ce0643d7af54"
    },
    {
        "author": "王之望",
        "paragraphs": [
            "奔波朝士觅官忙，独买扁舟去意长。",
            "汲黯旧闻羞作令，冯唐今愧老为郎。",
            "鹓鸿引去知何慕，鸥鹭归来不乱行。",
            "窃食端输厕中鼠，惊余犹得饱饥肠。"
        ],
        "title": "和曾丈赠光化令赵元质",
        "id": "b49a12ba-3134-44bb-855c-3d749c72bfbd"
    },
    {
        "author": "王之望",
        "paragraphs": [
            "湖光尽处两山开，夹道苍松鬰壮哉。",
            "水过冷泉双涧合，石飞天竺一峰来。",
            "胜游喜有幽人约，佳句俄催爽气回。",
            "桂子中秋正芬馥，流霞好泛月边杯。"
        ],
        "title": "关子东约中秋游天竺再用前韵有诗和之",
        "id": "511d17f6-f33d-4d08-962d-92ea338bc2ec"
    },
    {
        "author": "王之望",
        "paragraphs": [
            "西湖烂醉踏青天，秀句重寻未隔年。",
            "已约清樽携九日，要将黄菊荐三贤。",
            "深秋风日明寒水，宿雨波澜起画船。",
            "佳气葱茏如有待，晓粧浓淡抹非烟。"
        ],
        "tags": [
            "西湖"
        ],
        "title": "文监丞出关子东西湖春游倡和且约为重九之游次韵",
        "id": "39914167-7429-456e-acdd-75af87012d8d"
    },
    {
        "author": "王之望",
        "paragraphs": [
            "孤枕僧庵梦不成，披衣推户竹轩明。",
            "一天月色连秋色，万树风声似水声。",
            "小槛沉沉青嶂合，脩簷冉冉白云行。",
            "今宵伫立情何限，晓鉴霜毛两鬓生。"
        ],
        "title": "题龙华寺",
        "id": "424a0ace-277e-43c0-9a6a-f6bd516658be"
    },
    {
        "author": "王之望",
        "paragraphs": [
            "曲江一散各西东，杯酒重来气尚雄。",
            "才薄愧参龙虎榜，会难常叹马牛风。",
            "弟兄半已颠毛白，宾主休辞醉颊红。",
            "底事坐中犹未乐，车公不遂一尊同。"
        ],
        "title": "同年十人会于湖上巫子先拘台制不来有诗次韵",
        "id": "67919860-241c-4533-a59f-847574ebe9a2"
    },
    {
        "author": "王之望",
        "paragraphs": [
            "惨淡阴风暗广川，冲寒直到白云边。",
            "寒馿苦忆长安道，古寺深行小有天。",
            "岘首诗人穷入画，孤山处士句堪传。",
            "疑君便是林君复，妙字清题故宛然。"
        ],
        "title": "与同舍游浄明是日大寒予独乘马诸公以孟浩然相戏以其乡人故也关丈有诗次韵",
        "id": "4fbbc4f5-ae5f-4389-b936-a1ba95b2b5bf"
    },
    {
        "author": "王之望",
        "paragraphs": [
            "翠麓丹崖敞洞天，琼宫珠殿照云烟。",
            "森罗壁绘推前辈，缥缈楼居见列仙。",
            "朝斗坛边星象冷，步虚声内月华圆。",
            "尘埃迥隔人间世，骨悚魂清夜不眠。"
        ],
        "title": "丈人观设醮留题",
        "id": "22c7b97d-6c66-4f63-8a60-b710c2651406"
    },
    {
        "author": "王之望",
        "paragraphs": [
            "洞府仙扃本不关，凡踪长堕世尘间。",
            "胜游得得今须遍，俗驾迟迟肯遽还。",
            "绝巘晨光收雨脚，羣峰春色亸烟鬟。",
            "感通珍重神灵意，诗思虽荒讵敢悭。"
        ],
        "title": "再用前二诗韵  其一",
        "id": "86089309-71a7-49e7-b2ff-09d10a2152ef"
    },
    {
        "author": "王之望",
        "paragraphs": [
            "胜境名标第五天，殊庭佳气蔼非烟。",
            "鼓钟与看千人会，玉石难分十种仙。",
            "幽壑旧传灵药富，苍崖曾现宝光圆。",
            "尘劳未决丹梯急，只得虚堂一夜眠。"
        ],
        "title": "再用前二诗韵  其二",
        "id": "696a05fb-81f1-412a-9a93-05a7bbc453b8"
    },
    {
        "author": "王之望",
        "paragraphs": [
            "古寺深藏紫翠间，清风夹道凛苍官。",
            "千寻秋色巖峦净，十里雷声涧谷寒。",
            "此去洗心应少累，从来蓄眼未经看。",
            "使君健笔题佳句，一首新诗倒醉澜。"
        ],
        "title": "栖贤三峡桥次南康守晏德基韵",
        "id": "319fc99a-54c7-4bc0-9905-b686c24280af"
    },
    {
        "author": "王之望",
        "paragraphs": [
            "当年英妙曳青衿，曾习王褒盛德吟。",
            "骥騄作驹期万里，鸾凰振翼便千寻。",
            "驰声场屋谁勍敌，好事侯邦尽赏音。",
            "古语美成须在久，愿君长保岁寒心。"
        ],
        "title": "题胥解元成美堂",
        "id": "59e2fd12-f51f-404f-9bd8-91771d7488fb"
    },
    {
        "author": "王之望",
        "paragraphs": [
            "使节东来炯绣衣，蒙泉景色动旌旗。",
            "官曹传檄清风肃，老稚随车淑气移。",
            "赵日可能兼畏爱，苏天那复间公私。",
            "鸰原更遇蓬瀛客，好驻幨帷十日期。"
        ],
        "title": "赠元运使",
        "id": "7c1e7def-6aef-4594-bc7f-3192ac462c86"
    },
    {
        "author": "王之望",
        "paragraphs": [
            "霜晴爱日晓生东，萧寺山茶赏岁丰。",
            "锦里出遨驱小队，雪山纳堠狎诸戎。",
            "叶连油幕侵天碧，花倚朱旗特地红。",
            "美景良辰万人喜，不妨行乐一尊同。"
        ],
        "title": "缺题",
        "id": "dc68ba0a-d29c-4489-8540-88d6eceeb733"
    },
    {
        "author": "王之望",
        "paragraphs": [
            "百首新诗句句妍，追还江左一千年。",
            "春归池草难专美，冷入江枫称所传。",
            "一字人知吟不到，八分我喜录成编。",
            "西来所得真多矣，满箧今藏锦绣篇。"
        ],
        "title": "还鲜于蹈夫诗编",
        "id": "30e05109-0949-4a69-90ae-be48ff5495df"
    },
    {
        "author": "王之望",
        "paragraphs": [
            "灵舆归路肃班班，帐殿秋风响珮环。",
            "九庙向来连北阙，五陵依旧对南山。",
            "玉衣不受清尘涴，风马应随彩仗还。",
            "行起奉常陪荐享，天威咫尺侍悬间。"
        ],
        "title": "温原庙神御北还和谢景思韵",
        "id": "7104da00-3779-4c32-a5b3-3b0f3cbcac21"
    },
    {
        "author": "王之望",
        "paragraphs": [
            "早岁儒林俊誉流，中年持橐侍宸游。",
            "论思清禁三朝遇，闲散殊庭二纪投。",
            "迹与香山齐出处，诗将彭泽尽赓酬。",
            "似闻璧水求三老，行起蒲轮慰九州。"
        ],
        "title": "贺刘侍郎三首  其一",
        "id": "8dbac8c7-6e2a-4d11-a56d-d1dbd99dc8c9"
    },
    {
        "author": "王之望",
        "paragraphs": [
            "汉嘉平日想风流，喜作凌云载酒游。",
            "尘土何时公事了，林泉聊与故人投。",
            "心期济物衰难强，志在求田老未酬。",
            "官满便当投劾去，一航从此下扬州。"
        ],
        "title": "贺刘侍郎三首  其二",
        "id": "8b26c613-ff04-40c4-bfe9-df60f4c1e870"
    },
    {
        "author": "王之望",
        "paragraphs": [
            "万景楼头尽日留，乌尤岭上及春游。",
            "谿潭杳渺游鱼乐，林木阴森倦鸟投。",
            "千尺梵身名不谬，半轮山月句难酬。",
            "争流竞秀君休问，更有江声撼一州。"
        ],
        "title": "贺刘侍郎三首  其三",
        "id": "6a58b3dd-4797-45ae-b797-49676ffbcbb0"
    },
    {
        "author": "王之望",
        "paragraphs": [
            "一径缘云彻上台，玉楼银阙冠崔嵬。",
            "连峰衮衮从天下，迥野茫茫匝地开。",
            "晓日重溟红浪涌，夜灯千岭瑞光来。",
            "却归下土人应怪，身自瑶池阆苑回。"
        ],
        "title": "题上清宫",
        "id": "784652c7-e5c4-4704-b35e-8028aedfef1f"
    },
    {
        "author": "王之望",
        "paragraphs": [
            "古寺幽巖万木稠，蜀川一览尽西州。",
            "依微远树低平野，散漫清江吐乱洲。",
            "老眼乍明疑岘首，归心忽动忆槎头。",
            "当年风物悲游子，子美应同故国愁。"
        ],
        "title": "留题修觉山绝胜亭",
        "id": "0cb6c785-ef4d-4216-960f-3d9398e71c85"
    },
    {
        "author": "王之望",
        "paragraphs": [
            "翠岭苍巖带落霞，水云平野一川斜。",
            "二山相距无千里，数口俱仙有两家。",
            "仇穴便当营草屋，武陵何必访桃花。",
            "择乡试复询风俗，善政人人令尹夸。"
        ],
        "title": "题广利院",
        "id": "70f8a0e9-1fb5-4ec6-9f08-48884d88b82f"
    },
    {
        "author": "王之望",
        "paragraphs": [
            "城府年来怪迹疏，端因药圃滞巾车。",
            "芒鞋入谷亲寻种，野服巡栏自把锄。",
            "室蔼芝兰无俗物，房深花木称僧居。",
            "他时猿鹤休惊怨，安石宁终老一墟。"
        ],
        "title": "寄题谢景思药寮仍用其韵",
        "id": "61c3d676-c7e4-499a-aeaf-4ddb09e88ad0"
    },
    {
        "author": "王之望",
        "paragraphs": [
            "谁结危亭古岸头，云容水态入帘钩。",
            "数峰岚翠欲排闼，半夜溪声碍枕流。",
            "入坐烟霞终日秀，对床风雨一灯幽。",
            "那知戎马纷纭际，杖屦相陪得胜游。"
        ],
        "title": "同鲜于蹈夫管养正饮卫氏云亭",
        "id": "1ef67f22-e998-4a6c-98d7-67d8f497f9b1"
    },
    {
        "author": "王之望",
        "paragraphs": [
            "登临到处久徘徊，水色山光滚滚来。",
            "百顷烟村抱城郭，数峰云水拥楼台。",
            "千篇取足诗材剩，万轴横陈画笥开。",
            "清兴穷探犹未厌，更投涵翠举余杯。"
        ],
        "title": "同庞彦才晚酌于涵翠轩",
        "id": "077a7d8a-fda2-499c-98a0-9c39ab1c1cc5"
    },
    {
        "author": "王之望",
        "paragraphs": [
            "湖海元龙气尚豪，笑谈谁料已霜毛。",
            "文章家法西京在，兄弟才名北斗高。",
            "欲取功名酬老大，岂将州县叹徒劳。",
            "登坛不独风骚将，出幕他年看节旄。"
        ],
        "title": "上曾二丈仲成  其一",
        "id": "88adfd8a-dc6c-4157-8a9e-5c9a796dd632"
    },
    {
        "author": "王之望",
        "paragraphs": [
            "忆拜冰壶日下时，先君未老我方儿。",
            "庭闱一閟成今昔，世路重来太险巘。",
            "风义肯忘三益友，姓名愿入八哀诗。",
            "遗孤么么何能报，泉下幽魂傥有知。"
        ],
        "title": "上曾二丈仲成  其二",
        "id": "171a3c3e-b5c2-41af-a300-b0d8c261cc79"
    },
    {
        "author": "王之望",
        "paragraphs": [
            "患难余生二十年，一身孤苦百忧缠。",
            "文章昔谓古可到，踪迹今为人所怜。",
            "憔悴形容勋业镜，归依空寂祖师禅。",
            "不孤虽有山公在，恐逐龙舒下九泉。"
        ],
        "title": "上曾二丈仲成  其三",
        "id": "14f4521f-6e4c-432c-adc3-98124592a6fd"
    },
    {
        "author": "王之望",
        "paragraphs": [
            "老境生涯正倚君，周旋夷险共悲欣。",
            "最怜磊磊多高节，未肯斑斑出异文。",
            "汉阁灯来徒照夜，葛陂龙去谩拏云。",
            "愿为灵寿扶黄发，廊庙他年看勒勋。"
        ],
        "title": "和关子东笻杖",
        "id": "5a5524fc-69aa-47a7-bd3b-f797a2516554"
    },
    {
        "author": "王之望",
        "paragraphs": [
            "春意枝间忽暗惊，乘风作阵去纵横。",
            "苍苔可忍欺香骨，粉蝶无端乱舞英。",
            "有恨应羞霜月照，钟情犹頼晚风轻。",
            "梦回一夜频搔首，肠断空阶骤雨声。"
        ],
        "title": "落梅  其一",
        "id": "70e612ab-0dba-4140-a13a-6fcf35b2bb11"
    },
    {
        "author": "王之望",
        "paragraphs": [
            "香残粉暗若为情，寂寞空余瘦影横。",
            "雨后园林无玉树，朝来庭院满琼英。",
            "浮云冉冉当风尽，飞雪飘飘落砌轻。",
            "广武为君聊一叹，羣花从此擅名声。"
        ],
        "title": "落梅  其二",
        "id": "1c8defb0-50b3-47d5-9974-2816e4c9740f"
    },
    {
        "author": "王之望",
        "paragraphs": [
            "六艺潜心老益尊，此邦耆旧众推贤。",
            "高文早出诸儒右，清节宜书独行篇。",
            "白首可怜才半刺，朱衣犹得贵重泉。",
            "佳城一閟成千古，寂寞哀笳惨暮烟。"
        ],
        "title": "挽季通判",
        "id": "d7877cfc-51f4-466d-acd6-cc412ccf6b86"
    },
    {
        "author": "王之望",
        "paragraphs": [
            "彩衣方喜奉安舆，丹旐俄惊返故居。",
            "已作善人称里闬，固宜阴德大门闾。",
            "悟超庭柏心无碍，香茁阶兰庆有余。",
            "哀挽一声寒日外，萧萧风树锁郊墟。"
        ],
        "title": "挽王教授子节父",
        "id": "cc7e701b-2f33-4a92-b52c-a0c312e16f6b"
    },
    {
        "author": "王之望",
        "paragraphs": [
            "西北峩峩叠嶂来，涛奔浪涌势难回。",
            "忽临城郭千峰住，下有源泉万斛开。",
            "鱼鼈宁容腥沼沚，蛟龙曾是起风雷。",
            "平时寂寞何灵响，岁旱方知济物才。"
        ],
        "title": "题蒙泉",
        "id": "4901050c-b089-4702-a2d8-e89403c19eac"
    },
    {
        "author": "王之望",
        "paragraphs": [
            "弟兄南渡各驰驱，几奉君王尺一除。",
            "黄耳音书寄怀抱，乌衣门巷惜丘墟。",
            "澄清孟博荣持节，雅量玄平静著书。",
            "五桂家风殊未艾，黄山佳气蔼如初。"
        ],
        "title": "和友人  其一",
        "id": "829835de-49f7-4e9d-a95b-1bc311630bcc"
    },
    {
        "author": "王之望",
        "paragraphs": [
            "坐阅江城岁月迁，心劳政拙岂能贤。",
            "昔游泉石迷寻访，故里风烟喜接连。",
            "聊假颁宣行素学，敢将迟暮叹华颠。",
            "他年良史征佳什，会入西京循吏篇。"
        ],
        "title": "和友人  其二",
        "id": "d9cc237b-65ef-42e4-a8fb-96f90142b1bd"
    },
    {
        "author": "王之望",
        "paragraphs": [
            "惊风鸿鹄各翻飞，同落西南蜀一维。",
            "一日三秋双鬓改，两乡千里寸心驰。",
            "清香燕寝多佳致，远景楼台发妙词。",
            "只恐江山留不得，赐环闻已下丹墀。"
        ],
        "title": "和眉守王郎中",
        "id": "161ef09a-6881-4b47-8800-dbdf85e3400b"
    },
    {
        "author": "王之望",
        "paragraphs": [
            "千载初平庆未穷，本支今复见仙翁。",
            "当年郜鼎争尤力，此日于门报已隆。",
            "政尚宽和承祖烈，量涵清浊称家风。",
            "赐金增秩知非晚，行看丝纶下禁中。"
        ],
        "title": "寿台州黄守",
        "id": "4cf11668-17d0-4a4b-8584-cd873ee9a122"
    },
    {
        "author": "王之望",
        "paragraphs": [
            "仆射文章六百春，人间又见石麒麟。",
            "朱颜白发古仙伯，和气清风今德人。",
            "出处三朝常守道，承宣千里更宜民。",
            "圣时共政须耆旧，归去千秋辅紫宸。"
        ],
        "title": "寿处州徐守三首  其一",
        "id": "94082194-6b75-417a-a178-c36f2f62fdb1"
    },
    {
        "author": "王之望",
        "paragraphs": [
            "共理经年惠利丰，此邦歌颂蔼提封。",
            "仙都洞府春风好，处士星躔瑞气浓。",
            "道向偓佺传口诀，禅从摩诘悟心宗。",
            "世间功业公余事，平日高情薄万钟。"
        ],
        "title": "寿处州徐守三首  其二",
        "id": "0e4d60df-4460-4e38-8a96-4896f39892f8"
    },
    {
        "author": "王之望",
        "paragraphs": [
            "赤矢朱弓祖庆绵，五云吉梦世生贤。",
            "嘉时浃日迎重九，景运中天恰半千。",
            "律播金商资爽气，露和琼屑引遐年。",
            "寿觞莫负专城贵，好对西风醉管弦。"
        ],
        "title": "寿处州徐守三首  其三",
        "id": "140ed5fb-daaa-469d-a79b-78f748298807"
    },
    {
        "author": "王之望",
        "paragraphs": [
            "至人悲念摄冥顽，倏见光明指顾间。",
            "亿劫未曾亲见佛，一宵今得暂栖山。",
            "从来叶障须除结，此去功名直等闲。",
            "欲以残年奉香火，尘劳无计恋松关。"
        ],
        "title": "留题光相寺",
        "id": "e25d2966-c6bf-4d83-a8fe-5140c336aa53"
    },
    {
        "author": "王之望",
        "paragraphs": [
            "早岁英声已绝尘，暮年高节更殊伦。",
            "绛帷久擅诗书乐，朱邸频酾酒醴醇。",
            "不许功名书竹帛，祇将文行照簪绅。",
            "乡邻若欲存遗范，祭社端宜配古今。"
        ],
        "title": "挽张直讲",
        "id": "618eba89-d439-4b78-a059-422825a66481"
    },
    {
        "author": "王之望",
        "paragraphs": [
            "浩荡天花弄晓光，春风未转忽芬芳。",
            "人跻物外红尘远，境堕壶中白昼长。",
            "风柳冷飘三月絮，寒梅幽寄一枝香。",
            "朝来暴喜家风贵，圆璧方圭满舍旁。"
        ],
        "title": "和李清卿雪",
        "id": "32d6e4f5-89c7-4fba-8c84-cfd9e2b40a82"
    },
    {
        "author": "王之望",
        "paragraphs": [
            "两地相望百舍强，相思空结九回肠。",
            "君家沧海宾初日，我戍衡山俯夕阳。",
            "情话何当倾肺腑，倦游聊复信行藏。",
            "求田问舍真长策，捧檄荣亲道更光。"
        ],
        "tags": [
            "衡山"
        ],
        "title": "吴明可寄诗次韵为答",
        "id": "5494ec36-5e9f-43c1-a942-b4f4e7ea61d5"
    },
    {
        "author": "王之望",
        "paragraphs": [
            "金雁桥南二顷湖，房公遗迹未湮芜。",
            "人游杜牧晚晴赋，境对王维别墅图。",
            "经始林泉心自巧，折冲廊庙术何迂。",
            "当时只作幽人计，留得陈陶四万夫。"
        ],
        "title": "房公湖",
        "id": "619cdab8-e0b1-432b-89f3-6ab6b1546e49"
    },
    {
        "author": "王之望",
        "paragraphs": [
            "泉上新台紫翠环，暮春修禊俯潺湲。",
            "汉流尚带桃花水，云气初披杏子山。",
            "柳絮轻飏晴日暖，竹光不动午阴闲。",
            "时和岁稔游人乐，一醉聊开病守颜。"
        ],
        "title": "皇华馆以上巳落成因修禊事题诗纪之",
        "id": "f96743a8-753f-45e1-8ce0-9f76f7025217"
    },
    {
        "author": "王之望",
        "paragraphs": [
            "何处溪声响佩环，洗心堂下转潺湲。",
            "数株古柳枯临水，百亩丛篁翠倚山。",
            "岁久刊题多泯灭，时清景物自幽闲。",
            "轺轩登览留佳句，顿觉林泉发妙颜。"
        ],
        "title": "吕叔恭运使和题皇华馆诗复次韵",
        "id": "5ff24def-59db-447a-97d1-0d5d4bd7906a"
    },
    {
        "author": "王之望",
        "paragraphs": [
            "二豪诗律晋江东，迭倡更酬卷轴丰。",
            "狎主齐盟争定霸，互为勍敌锐临戎。",
            "波澜已得江流助，组丽仍依锦段红。",
            "入蜀词人多妙句，向来严杜一编同。"
        ],
        "title": "帅漕复次韵再和",
        "id": "c13385cb-157e-41ac-9c05-8c774d691c66"
    },
    {
        "author": "王之望",
        "paragraphs": [
            "绝顶凭栏思有余，沧江下眺眇三隅。",
            "月光此夜十分满，风色今朝一点无。",
            "乡国不须悲楚蜀，庭阶且喜集封胡。",
            "史君邂逅分鲜鲫，斫鲙还成逸少图。"
        ],
        "title": "中秋同儿姪登宝峰亭",
        "id": "7a70cafb-d18f-4042-8599-d5c3983496bd"
    },
    {
        "author": "王之望",
        "paragraphs": [
            "天梯云栈转龙旗，细雨凄风暗路岐。",
            "七夕难忘祈巧夜，三乡不以望仙时。",
            "曲江若悟贤臣语，汾水宁伤才子词。",
            "此日铃声肠断处，后庭遗唱未为悲。"
        ],
        "title": "缺题",
        "id": "c5b414fd-bbd5-4af5-8fd9-6725b2b670f2"
    },
    {
        "author": "王之望",
        "paragraphs": [
            "瀑水传闻旧壮哉，飞流亭下久徘徊。",
            "玉龙鳞甲寒犹蛰，银汉波澜冻未开。",
            "斜日湫潭微溅雨，深冬天地不鸣雷。",
            "斯游未快平时意，更拟他年得得来。"
        ],
        "title": "大龙湫",
        "id": "f02885b9-2aff-43aa-b7d7-8facd60c56fd"
    },
    {
        "author": "王之望",
        "paragraphs": [
            "晓来庭竹碎秋声，令我思君重怆情。",
            "三画当年曾擅价，五言今去合知名。",
            "赋归已荷因风寄，酾藇终期对月倾。",
            "但愿官军破骄敌，不妨淮海寄余生。"
        ],
        "title": "次韵刘南伯二首  其一",
        "id": "ff0b8f60-c8f8-4137-af1f-e8851804d55d"
    },
    {
        "author": "王之望",
        "paragraphs": [
            "十年踪迹困邅如，多谢韦郎肯寄书。",
            "千里漫寻苕水梦，一廛方对相山居。",
            "归心不为莼鲈切，交契应闲简牍疏。",
            "近向钱塘得嘉种，秋盘何日共新蔬。"
        ],
        "title": "次韵刘南伯二首  其二",
        "id": "7963756e-9213-44a6-bba5-00357ffd8d9f"
    },
    {
        "author": "王之望",
        "paragraphs": [
            "网得金鳞不忍烹，一瓯春菜眼偏明。",
            "逢君强赋湖阴曲，顾我方趋日照城。",
            "散坐酴醿留客醉，过庭鹎鵊为谁鸣。",
            "还朝密迩非轻别，知有蒲轮访姓名。"
        ],
        "title": "次韵王圜中二首  其一",
        "id": "7e1d3064-532c-4d99-99fa-006eac6dfdd2"
    },
    {
        "author": "王之望",
        "paragraphs": [
            "舟兀东风怯晓寒，绿杨堤畔见青山。",
            "溯流不碍朝天去，掉鞅何当拜命还。",
            "半世光阴忧患里，他时勋业笑谈间。",
            "儿童似觉吾衰老，只欲西归便丐闲。"
        ],
        "title": "次韵王圜中二首  其二",
        "id": "d020d6c3-2694-4d34-811e-e87cb077b1f5"
    },
    {
        "author": "王之望",
        "paragraphs": [
            "淮水绵绵不绝流，渡江龙化复东游。",
            "宗盟尚诧当年盛，交分还欣此日投。",
            "名并邛郲公等继，政称京兆我难酬。",
            "得时俱为公家计，三窟宁当各一州。"
        ],
        "title": "次韵制帅和王宪二首  其一",
        "id": "f9e74755-dd0c-4693-aa5e-83d013de25b4"
    },
    {
        "author": "王之望",
        "paragraphs": [
            "二麦初收堰水流，西园飞盖使君游。",
            "羽旄每出邦人喜，壶矢闲同坐客投。",
            "膏雨应时和气洽，丰年有兆颂声酬。",
            "政成讼简追胥息，镇静西南五十州。"
        ],
        "title": "次韵制帅和王宪二首  其二",
        "id": "001cb186-d98f-4e9c-8c9c-b031bc211def"
    },
    {
        "author": "王之望",
        "paragraphs": [
            "新诗俊逸走风雷，愧我驰驱欲强陪。",
            "花外疏篁青掩映，门前流水绿萦回。",
            "高情好客长留客，胜赏传杯莫放杯。",
            "老懒畏寒朝睡美，报章淹缓莫相催。"
        ],
        "title": "次韵陈勉仲见留之什",
        "id": "faecf36d-77f2-4b95-b230-f4934e392a0c"
    },
    {
        "author": "王之望",
        "paragraphs": [
            "五郡驰驱两月忙，少城春事杳相忘。",
            "鷅鹠鸣处韶光老，鹈鴂声中旅思长。",
            "曾为青山迂客路，莫偕红旆访仙乡。",
            "浣花时节归期近，犹及遨头共一觞。"
        ],
        "title": "寄制帅",
        "id": "f383d8a7-49b2-4062-8fdc-eb8d62bcb972"
    },
    {
        "author": "王之望",
        "paragraphs": [
            "离索堪惊岁月忙，少城遗爱未曾忘。",
            "西园尚记英游并，南浦空嗟别恨长。",
            "壮志且窥勋业镜，高情休忆水云乡。",
            "玉关柝静边烽息，汉殿归称万岁觞。"
        ],
        "title": "和制帅",
        "id": "60eedec8-fdb0-47ad-846b-cd497e24f51c"
    },
    {
        "author": "王之望",
        "paragraphs": [
            "按部经时走四封，云山有路宝巖通。",
            "普贤相对圆光里，摩诘不离方丈中。",
            "喜有篇章交寄远，恨无羽翼可凌空。",
            "来诗忽作蛟龙吼，三日能令两耳聋。"
        ],
        "title": "和制帅  其一",
        "id": "480fbc57-4ff3-4f85-9a6f-9864276e9d92"
    },
    {
        "author": "王之望",
        "paragraphs": [
            "自怜麋鹿性疏顽，心在云林迹世间。",
            "每厌尘埃驱俗驾，不辞险阻访名山。",
            "池鱼得意时归壑，厩马长鸣暂出闲。",
            "万仞峰头曾进步，禅机一拨透三关。"
        ],
        "title": "和制帅  其二",
        "id": "458df464-cbbf-48dd-a307-4099bcf32620"
    },
    {
        "author": "王之望",
        "paragraphs": [
            "力求见佛上天梯，忽覩光明志意迷。",
            "华藏神通惊变现，台山公案好拈提。",
            "太冲漫作三都赋，子美全无一字题。",
            "今日诸贤赓妙句，强驱驽驾力难齐。"
        ],
        "title": "和制帅  其三",
        "id": "19225b9a-02ae-4def-a154-e8fd7e3a9e53"
    },
    {
        "author": "王之望",
        "paragraphs": [
            "卿月中天照上流，使星入蜀久西游。",
            "蟠胸经纬开棋局，出手枭卢转博投。",
            "学有渊源流不竭，诗如珠玉价难酬。",
            "词章怪底犹雄健，棠荫曾联柳柳州。"
        ],
        "title": "和制帅  其四",
        "id": "0b88fda8-14d6-4129-a18c-8bdb8d0f82d7"
    },
    {
        "author": "王之望",
        "paragraphs": [
            "胜游每恨不相同，邮递犹欣日日通。",
            "玉帐未容佳境到，云山已在好诗中。",
            "灵珠忽富千金赠，凡马堪嗟万古空。",
            "展卷高吟知几过，大音一震耳根聋。"
        ],
        "title": "又和  其一",
        "id": "2456e385-5a95-4342-8612-b634d366d4b9"
    },
    {
        "author": "王之望",
        "paragraphs": [
            "尘劳汩没老尤顽，遍走岷峨杳霭间。",
            "筋力已疲难报国，田园有计即归山。",
            "何期俗驾经时出，却得浮生数日闲。",
            "已请一麾江海去，故应生入玉门关。"
        ],
        "title": "又和  其二",
        "id": "57da6933-787c-45d1-a237-75ed862ed902"
    },
    {
        "author": "王之望",
        "paragraphs": [
            "新篇孤峻绝阶梯，照眼光芒五色迷。",
            "已向诗坛称独步，不妨祖令更全提。",
            "真空雅与高情契，绝景终希大手题。",
            "余事文章暂游戏，要将李杜与名齐。"
        ],
        "title": "又和  其三",
        "id": "e2594981-1478-4f6e-90cf-673ef83c057b"
    },
    {
        "author": "王之望",
        "paragraphs": [
            "住因得坎去乘流，万里西南更倦游。",
            "三径未成归计晚，一尊犹喜故人投。",
            "小篇偶寓诗筒去，佳句还劳驿使酬。",
            "得与诸贤更倡和，故应盛事播西州。"
        ],
        "title": "又和  其四",
        "id": "06cb3612-1005-443b-934e-b1a7593bb3c1"
    },
    {
        "author": "王之望",
        "paragraphs": [
            "人间岁月都几许，醉里光阴差较长。",
            "千日不醒终有尽，百年浑得要为常。",
            "故人屡过无穷巷，一室能宽有醉乡。",
            "好事不妨多酌我，老来无复次公狂。"
        ],
        "title": "浑醉庵诗",
        "id": "46300ee5-7c6a-4f5c-9bf3-25e10d6c631b"
    },
    {
        "author": "王之望",
        "paragraphs": [
            "石佛山头日欲颓，寻僧不遇懒空回。",
            "青鞋布袜云门路，拄杖穿林归去来。"
        ],
        "title": "又题鸿祐寺",
        "id": "1506d25e-3768-4584-8663-7e98d3063379"
    },
    {
        "author": "王之望",
        "paragraphs": [
            "明镜佳期故未忘，月圆人缺恨何长。",
            "阳台朝暮谁为主，梦里时时怨楚王。"
        ],
        "title": "戏景思  其一",
        "id": "612c68df-abbf-4767-9333-496ab09efb31"
    },
    {
        "author": "王之望",
        "paragraphs": [
            "颜色倾城艺更精，爱卿长是说卿卿。",
            "卷中昔日崔徽貌，重见应怜太瘦生。"
        ],
        "title": "戏景思  其二",
        "id": "9d289099-0122-4451-ae29-515117aae214"
    },
    {
        "author": "王之望",
        "paragraphs": [
            "径草荒春绿作堆，东风深入小园来。",
            "可怜几阵嫣香里，立尽庭前数树梅。"
        ],
        "title": "题邓寨周氏小园",
        "id": "a8a114ee-a2ca-458a-a757-62619e62a123"
    },
    {
        "author": "王之望",
        "paragraphs": [
            "寂寂经旬病卧家，起来都不记年华。",
            "一声檐上惊秋晚，墙外初闻卖菊花。"
        ],
        "title": "病余兀坐偶成二绝  其一",
        "id": "01fc2780-1f9f-4b93-a5e9-e0fd76fd2b18"
    },
    {
        "author": "王之望",
        "paragraphs": [
            "病骨栾栾瘦转加，秋风怯傍小窗纱。",
            "萧然丈室维摩观，一炷清香到日斜。"
        ],
        "title": "病余兀坐偶成二绝  其二",
        "id": "8f4e91ce-089e-4148-ac0d-e287dd61719b"
    },
    {
        "author": "王之望",
        "paragraphs": [
            "肠断江头索笑花，三三两两逐枝斜。",
            "忽随清绝惊人句，来自西湖处士家。"
        ],
        "tags": [
            "西湖"
        ],
        "title": "倚江亭会上虞伯逵送梅花并二绝句坐上次韵并调贺子忱  其一",
        "id": "330e2777-aa7b-465e-9ee1-22c5196b3bc0"
    },
    {
        "author": "王之望",
        "paragraphs": [
            "喜见江梅又著花，插来不怕帽簷斜。",
            "高标幽韵谁真似，人在风流贺监家。"
        ],
        "title": "倚江亭会上虞伯逵送梅花并二绝句坐上次韵并调贺子忱  其二",
        "id": "da6c0177-6aa5-47e4-94f3-5970c7c54dec"
    },
    {
        "author": "王之望",
        "paragraphs": [
            "急雨颠风带海烟，白头肠断落花天。",
            "东风为买春光住，柳撒黄金榆掷钱。"
        ],
        "title": "和姚令威春阴四绝  其一",
        "id": "31c83626-6492-4ec1-a0be-868468a485bd"
    },
    {
        "author": "王之望",
        "paragraphs": [
            "十日春阴昼景微，鸣鸠逐妇几时归。",
            "柔桑细麦宁馨长，落絮游丝可解飞。"
        ],
        "title": "和姚令威春阴四绝  其二",
        "id": "2ebc356a-1c58-447a-a1aa-3f6d62303ad4"
    },
    {
        "author": "王之望",
        "paragraphs": [
            "雨过山村绿满陂，红芳渐少翠阴低。",
            "春风吹草依然碧，潮水浮花却自西。"
        ],
        "title": "和姚令威春阴四绝  其三",
        "id": "70745c67-838b-4316-b389-51a1c7af325f"
    },
    {
        "author": "王之望",
        "paragraphs": [
            "休对风光感物华，且将春酒趁春赊。",
            "一声杜宇芳菲晚，只有荼𧃲芍药花。"
        ],
        "title": "和姚令威春阴四绝  其四",
        "id": "eff7ee3b-d1ed-4963-8f16-eaf3ca7b8504"
    },
    {
        "author": "王之望",
        "paragraphs": [
            "千尺高崖屏翠琰，六时甘露雨真珠。",
            "梯巖穿壑身亲到，始信仙灵境界殊。"
        ],
        "title": "题延庆观六时泉",
        "id": "4daed05a-431e-4885-a080-b337b4c1a34b"
    },
    {
        "author": "王之望",
        "paragraphs": [
            "丈人诗律照青春，句到诸郎副析薪。",
            "特许八分传阿买，囊收珠玉破清贫。"
        ],
        "title": "和尚书李丈六绝  其一",
        "id": "3676a5eb-bb3c-4029-b76d-53e9789ebd2a"
    },
    {
        "author": "王之望",
        "paragraphs": [
            "风光无頼恼诗翁，健笔凌云思未慵。",
            "长句数篇欺白雪，江山浩荡发春容。"
        ],
        "title": "和尚书李丈六绝  其二",
        "id": "95f50b62-866d-459a-a08a-5d57453ac852"
    },
    {
        "author": "王之望",
        "paragraphs": [
            "近侍三朝捧御床，宫衣犹带内家香。",
            "殊庭更得流霞助，杖屦春风步履强。"
        ],
        "title": "和尚书李丈六绝  其三",
        "id": "c68edaf0-8e17-4f63-8d3d-c2966219b44f"
    },
    {
        "author": "王之望",
        "paragraphs": [
            "休论世事苦悲辛，龙卧南阳自有人。",
            "指日承明却归去，烟花紫禁及青春。"
        ],
        "title": "和尚书李丈六绝  其四",
        "id": "add20e7c-1419-4dcf-bcf1-2cca8d59c46d"
    },
    {
        "author": "王之望",
        "paragraphs": [
            "经旬山雨暗春辉，桃李成阴总未知。",
            "试逐东风入城市，不妨尊酒暂娱嬉。"
        ],
        "title": "和尚书李丈六绝  其五",
        "id": "e05d1ff2-f51f-4c4f-8cf3-42fa39581360"
    },
    {
        "author": "王之望",
        "paragraphs": [
            "雨过千山翠色重，羣花欲尽絮飞空。",
            "牡丹寂寞芬芳晚，日暮朱栏独倚风。"
        ],
        "title": "和尚书李丈六绝  其六",
        "id": "4a39d57b-7745-4fe5-8cf9-136bae80bf89"
    },
    {
        "author": "王之望",
        "paragraphs": [
            "江路南风涨白沙，镫馿来憩梵王家。",
            "片云忽作萧萧雨，梦断僧窗日未斜。"
        ],
        "title": "题真符道中山寺",
        "id": "a9ed0f88-2c68-4c42-a8b6-388fdea6c2ab"
    },
    {
        "author": "王之望",
        "paragraphs": [
            "岁暮灵泉水未饶，苍崖无复舞飞蛟。",
            "诗成不觉天零雨，料得神龙欲解嘲。"
        ],
        "title": "题前诗已天忽作雨戏成一绝",
        "id": "2d18e26b-f3ba-4252-97f7-34b356c3df8d"
    },
    {
        "author": "王之望",
        "paragraphs": [
            "山雨萧萧不肯住，天寒云愁光景昏。",
            "桃李红白春风面，有恨无言空泪痕。"
        ],
        "title": "钟鼓山间久雨二绝  其一",
        "id": "4dac729f-f336-4de8-b9eb-ad73443f391b"
    },
    {
        "author": "王之望",
        "paragraphs": [
            "高林缥缈强可见，茅屋半山烟雨昏。",
            "谁家一幅鵞溪绢，古画犹存水墨痕。"
        ],
        "title": "钟鼓山间久雨二绝  其二",
        "id": "9c413516-876d-4ed4-b053-d8c85a3245b0"
    },
    {
        "author": "王之望",
        "paragraphs": [
            "牢落天涯邂逅逢，清愁幽恨与谁同。",
            "故园肠断三千里，客里看花岁又穷。"
        ],
        "title": "次韵王司户梅花五绝不得用古人意及比妇人玉雪并洁白等字  其一",
        "id": "65f88a5a-3c58-4637-8339-ace439518414"
    },
    {
        "author": "王之望",
        "paragraphs": [
            "溪外人家处处栽，三分蓓蕾一分开。",
            "故教嫩萼参差发，似要幽人次第来。"
        ],
        "title": "次韵王司户梅花五绝不得用古人意及比妇人玉雪并洁白等字  其二",
        "id": "cbf2fe5d-792e-48f7-bca0-98fa0a9fc9ab"
    },
    {
        "author": "王之望",
        "paragraphs": [
            "可耐幽花发较迟，殷勤为倩晓风吹。",
            "朝来策杖探消息，香处初开一两枝。"
        ],
        "title": "次韵王司户梅花五绝不得用古人意及比妇人玉雪并洁白等字  其三",
        "id": "c798884d-411e-44dd-abc9-77df7c10b461"
    }
]