[
    {
        "author": "王炎",
        "paragraphs": [
            "雙溪漸有雜花開，每日扶筇到一回。",
            "勝似名園空鎖閉，主人至老不歸來。"
        ],
        "title": "雙溪種花  其一",
        "id": "cbf3c42e-5de2-4baf-a879-f79dfc6235e4"
    },
    {
        "author": "王炎",
        "paragraphs": [
            "蒼頭爲我斸西山，扶病移花强自寬。",
            "縱不爲花長作主，何妨留與後人看。"
        ],
        "title": "雙溪種花  其二",
        "id": "aa96fa80-4bd5-448f-a59f-5349f8854aee"
    },
    {
        "author": "王炎",
        "paragraphs": [
            "拍岸晴波蘸柳絲，一雙鸂鶒浴紅衣。",
            "可憐陌上花開盡，不見魚軒緩緩歸。"
        ],
        "title": "春日有感",
        "id": "1ae01097-029f-4675-a1b8-d49b6e1c28bb"
    },
    {
        "author": "王炎",
        "paragraphs": [
            "市廛屬耳太喧囂，林藪藏身又寂寥。",
            "負郭面溪開小閤，箇中登覽獨逍遥。"
        ],
        "title": "題汪尉立之快閤  其一",
        "id": "046e426e-906a-43ad-8be6-d1ed9420ce97"
    },
    {
        "author": "王炎",
        "paragraphs": [
            "傍簷古木綠陰陰，下有清溪可洗心。",
            "燕坐紅塵飛不到，何須風過一披襟。"
        ],
        "title": "題汪尉立之快閤  其二",
        "id": "dfe60089-fd2a-4bb3-bcbc-893cc36b6564"
    },
    {
        "author": "王炎",
        "paragraphs": [
            "緬思花下飲，歲月易侵尋。",
            "人老今華髮，春深半綠陰。",
            "揮毫來妙語，移具有佳音。",
            "草木生光彩，青藜肯下臨。"
        ],
        "title": "將使有詩欲移具相邀到雙溪因次韻",
        "id": "852dabae-d44d-48d9-8f2d-c5e5de87e35b"
    },
    {
        "author": "王炎",
        "paragraphs": [
            "春深遶屋綠陰稠，却掃無人識冗侯。",
            "獨肯敂關相勞問，不妨挾冊共藏脩。"
        ],
        "title": "和何元清韻九絕  其一",
        "id": "9753ef59-0c57-45b8-83fa-20f0cbb6761e"
    },
    {
        "author": "王炎",
        "paragraphs": [
            "絲竹無緣在後堂，肉羞不辨出東房。",
            "金徽彈罷惟清坐，共挹熏爐一穗香。"
        ],
        "title": "和何元清韻九絕  其二",
        "id": "60f3bf05-b84f-48d7-b87d-7dbc139f458b"
    },
    {
        "author": "王炎",
        "paragraphs": [
            "屋邊花萼自離披，屋底臞儒但著書。",
            "游冶郎君應冷笑，不能暇逸獨何歟。"
        ],
        "title": "和何元清韻九絕  其三",
        "id": "dd321489-d015-4258-9930-b7a7f3fa4cf2"
    },
    {
        "author": "王炎",
        "paragraphs": [
            "老來視聽稍精明，休問如何太瘦生。",
            "還信閒中安樂否，龜巢蓮葉喜身輕。"
        ],
        "title": "和何元清韻九絕  其四",
        "id": "92eb508b-4cfc-46c3-ab16-88e5394336a6"
    },
    {
        "author": "王炎",
        "paragraphs": [
            "覓官安用羨登仙，求富何須願執鞭。",
            "洙泗從游多達者，簞瓢顔子獨稱賢。"
        ],
        "title": "和何元清韻九絕  其五",
        "id": "ba9baba1-983a-407b-9ed2-1e9c5bc5a5be"
    },
    {
        "author": "王炎",
        "paragraphs": [
            "青眼雖慚阮嗣宗，爲君解榻席相重。",
            "菜羹蔬食能甘否，自昔人言儉易容。"
        ],
        "title": "和何元清韻九絕  其六",
        "id": "edaa1f94-4ee1-4399-8537-59a22d257277"
    },
    {
        "author": "王炎",
        "paragraphs": [
            "莫年築室北山邊，自笑渾無塞屋錢。",
            "巾褐翛然窮亦樂，豈曾有夢到金蓮。"
        ],
        "title": "和何元清韻九絕  其七",
        "id": "886a4309-84b5-4383-8f3e-d35fea27128b"
    },
    {
        "author": "王炎",
        "paragraphs": [
            "一洗平生箏笛耳，極知綠綺有遺音。",
            "君臣慶會休三弄，泉石膏肓不可鍼。"
        ],
        "title": "和何元清韻九絕  其八",
        "id": "0c380514-84bf-4bd1-b4af-05750223cc6b"
    },
    {
        "author": "王炎",
        "paragraphs": [
            "焦桐爲我發哀彈，但覺清風遶指寒。",
            "老大雖思聞古調，莫彈別鵠感離鸞。"
        ],
        "title": "和何元清韻九絕  其九",
        "id": "c223027d-e801-4dc9-ae4b-28c009698eb1"
    },
    {
        "author": "王炎",
        "paragraphs": [
            "竹底開幽徑，山根結小樓。",
            "誰知多病苦，自判一生休。",
            "舟著平沙尾，橋橫古渡頭。",
            "往來皆物役，却掃獨無求。"
        ],
        "title": "雙溪即事",
        "id": "313e1e4d-3f56-4925-9bd9-548c10e8f02e"
    },
    {
        "author": "王炎",
        "paragraphs": [
            "老夫哦詩聳兩肩，落筆不停稱腹稿。",
            "緣詩寫出無聲句，畫史追之誰得到。",
            "爲予壁上留真跡，水墨纖穠任揮掃。",
            "石根竹樹極蕭森，中著羽蟲疑叫噪。",
            "雖然畫意不畫形，形意兩全方筆老。",
            "熟視時時自首肯，從旁見者皆稱好。",
            "師言此亦吾餘事，佛祖玄關須探討。",
            "未宜直說色是空，不著色空斯見道。"
        ],
        "title": "清老畫雙溪壁以詩謝之",
        "id": "637503fa-56b8-400d-b68f-3ee1a9eef997"
    },
    {
        "author": "王炎",
        "paragraphs": [
            "巧匠胸中有全室，能文紙上無脫稿。",
            "老禪善畫亦如是，毛錐未出意先到。",
            "解衣盤薄小經營，驀然揮灑筆如掃。",
            "我思詩畫本一律，衆作徒多等蟬噪。",
            "畫手無如王右丞，一似詩中杜陵老。",
            "正緣此老襟韻高，工拙奇常無不好。",
            "斲輪妙處不可傳，此事難從筆端討。",
            "由來萬法生一心，貫徹精粗無二道。"
        ],
        "title": "用元韻答清老  其一",
        "id": "8360282e-9448-4981-9268-b8eac98161c0"
    },
    {
        "author": "王炎",
        "paragraphs": [
            "篆車創始自稚輪，筦簟從初但蒲稿。",
            "詩到晚唐非不佳，少似國風能理到。",
            "嗟予耄矣棄穎泓，卧病終年長却掃。",
            "客無脫屨一榻懸，人不到門羣雀噪。",
            "敢意支郎念岑寂，時將妙語起衰老。",
            "若人搜句乃餘事，雖不雕鎸自精好。",
            "況於佛祖可呵駡，豈無魔外宜攻討。",
            "早辦山居一把茅，爲我長歌歌證道。"
        ],
        "title": "用元韻答清老  其二",
        "id": "558d2be2-9052-4c81-abba-680408c51bd8"
    },
    {
        "author": "王炎",
        "paragraphs": [
            "平生言語苦不工，甲乙未能成類稿。",
            "曩時陶謝以詩鳴，竭力追隨終莫到。",
            "上人詞鋒極痛快，睥睨千人軍可掃。",
            "長須驚喜見此客，無怪繞枝鳱鵲噪。",
            "師言能詩且工畫，筆仗須先知嫩老。",
            "復言能畫亦飽參，亹亹玄談聽更好。",
            "吾聞法海深又深，性珠可得不可討。",
            "若除詩畫與談禪，未審云何真悟道。"
        ],
        "title": "用元韻答清老  其三",
        "id": "d7d17644-afc0-4edd-ab10-711e478dbcd6"
    },
    {
        "author": "王炎",
        "paragraphs": [
            "沙尾維舟傍水楊，主人延我坐中堂。",
            "山焦石裂方亭午，借得微風一霎涼。"
        ],
        "title": "舟行到𦭵莪和清老韻  其一",
        "id": "85aeab66-7183-4d0b-9d67-7d125212f291"
    },
    {
        "author": "王炎",
        "paragraphs": [
            "詩中巧手妙穿楊，便可階陞屈宋堂。",
            "句挾冰霜堪却暑，令人心地亦清涼。"
        ],
        "title": "舟行到𦭵莪和清老韻  其二",
        "id": "34c7d76f-80d7-4cbb-9373-2cce5796280d"
    },
    {
        "author": "王炎",
        "paragraphs": [
            "不作麒麟楦，方知外物輕。",
            "杜門便野處，躡屐飽山行。",
            "未說窮通樂，宜無寵辱驚。",
            "頹齡寧有幾，聊爾憇勞生。"
        ],
        "title": "和清老韻  其一",
        "id": "63e331f4-25b1-4895-80b1-9c1bacb379ff"
    },
    {
        "author": "王炎",
        "paragraphs": [
            "蟬蛻塵埃外，翛然世累輕。",
            "開堂聊演說，杖錫遂飛行。",
            "畫妙人難及，詩豪我亦驚。",
            "筆端游戲爾，法忍貴無生。"
        ],
        "title": "和清老韻  其二",
        "id": "6a096745-b165-44d8-99e6-4fc3e6ebc956"
    },
    {
        "author": "王炎",
        "paragraphs": [
            "築室依林麓，開門向水涯。",
            "經過無俗駕，附近少人家。",
            "洄洑潭成沫，嵌空石有漥。",
            "幽居誰是伴，鳬雁聚平沙。"
        ],
        "title": "雙溪即事",
        "id": "06712696-1578-42b1-8d1b-89cb431766de"
    },
    {
        "author": "王炎",
        "paragraphs": [
            "蒼頭倦晨炊，卯飯幾及午。",
            "泝流赤日中，舟子亦良苦。",
            "魚躍戀芳餌，鷗飛避鳴櫓。",
            "仙翁所退藏，好境自呈露。",
            "溪水清可鑑，山雲橫不度。",
            "坐斷泉石幽，不受塵土污。",
            "問之何所得，妙處難悉數。",
            "初非練玉泉，亦不鳴天鼓。",
            "人癯道方肥，心遠貌亦古。",
            "老衲同我來，得句時一吐。",
            "物色盡詩材，筆底隨指呼。",
            "行行更前之，繫纜日未莫。",
            "轉柂涉奔湍，支筇入幽塢。",
            "倦甚宿茅茨，睡熟不能寤。",
            "遲明又蓐食，凌風上前浦。",
            "重露雨點疎，晴嵐雲氣布。",
            "蝗蝻尚飛揚，禾稼難愛護。",
            "村落有狗偷，耄倪且狼顧。",
            "念此一悄然，回舟雙港渡。",
            "空羨皎然師，詩成有神助。"
        ],
        "title": "舟行過白石見將使夜宿毛家林翌日到𦭵莪却回和清老",
        "id": "d40f4938-a90d-4b12-b3b6-ab97783d6546"
    },
    {
        "author": "王炎",
        "paragraphs": [
            "孤陋無如我，交親頼有君。",
            "方圖來往數，豈意死生分。",
            "自卜牛眠地，今歸馬鬣墳。",
            "不能澆斗酒，忍遽述銘文。"
        ],
        "title": "哭吳耀遠",
        "id": "5710a165-ae11-427a-9c93-bdffcbc4019d"
    },
    {
        "author": "王炎",
        "paragraphs": [
            "恩愛周姻族，寬和善里閭。",
            "年高無悔吝，身沒有名譽。",
            "願見今何及，從游舊亦疎。",
            "若修耆舊傳，言行可追書。"
        ],
        "title": "俞義夫挽詩",
        "id": "b1ba2af8-7ed2-4e9f-978f-66f1227e7035"
    },
    {
        "author": "王炎",
        "paragraphs": [
            "池上木芙蓉，曉寒摧折之。",
            "綠葉未盡彫，紅芳已先萎。",
            "空得拒霜名，憔悴不自持。",
            "人生亦如此，榮盛須及時。",
            "少壯不久留，老疾仍相隨。",
            "騰騰當任運，慘慘徒自悲。",
            "萬古同有盡，華顛無再緇。",
            "及今幸强健，不樂將何爲。"
        ],
        "title": "拒霜花",
        "id": "6109dbb9-ed53-481b-8299-00b51daef10c"
    },
    {
        "author": "王炎",
        "paragraphs": [
            "日脚初添一線長，飛花撩亂壓微陽。",
            "朱門滿酌羊羔酒，誰念茅茨有絕糧。"
        ],
        "title": "冬至日雪",
        "id": "4ace1e95-e58f-4201-ad93-69eefd929a82"
    },
    {
        "author": "王炎",
        "paragraphs": [
            "曈曈曉日射窗明，急雪漫空快得晴。",
            "田父飯牛應喜甚，東臯澤澤可深耕。"
        ],
        "title": "次日快晴",
        "id": "19846f71-a3e1-4773-aefc-c23558b39943"
    },
    {
        "author": "王炎",
        "paragraphs": [
            "似無還有暗香來，知是春風到早梅。",
            "一歲一番花似玉，老人見得幾番開。"
        ],
        "title": "早梅",
        "id": "3aca34e0-d8a6-4b8a-b7af-ea11079dc586"
    },
    {
        "author": "王炎",
        "paragraphs": [
            "竹奴夏日涼，脚婆冬夜燠。",
            "二物不同時，皆堪伴幽獨。",
            "自吾失伉儷，一紀誰與宿。",
            "年高氣血衰，日短天地肅。",
            "魚眼夜不瞑，雞膚凍生粟。",
            "伏枕屢展轉，挾纊但拳曲。",
            "脚婆當此時，貴重如金玉。",
            "爨釜蟹眼生，汲之滿皤腹。",
            "暖氣所燻蒸，羸軀任伸縮。",
            "粉黛工取憐，自可薦衾褥。",
            "豈不辟沍寒，而能動情慾。",
            "不如此瓠壺，但可暖吾足。",
            "貌醜不嫵媚，坐穩無顛覆。",
            "妄想何從生，黎明睡猶熟。"
        ],
        "title": "脚婆",
        "id": "9be9b801-3a76-4e30-bb58-db68a81aef3a"
    },
    {
        "author": "王炎",
        "paragraphs": [
            "寂寂羅雀門，日見交游疎。",
            "短李不我棄，一年憩琴書。",
            "青衿孺子輩，共喜得範模。",
            "黄鵠有遠志，樊籠不可拘。",
            "今將舍我去，雅意何勤渠。",
            "駢儷出妙語，簡潔無費辭。",
            "捲置懷袖間，報之欠瓊琚。",
            "惟期在明秋，刷羽摩天衢。"
        ],
        "title": "李忠甫見惠長牋以詩謝之",
        "id": "df684521-89bc-4702-8dd0-08ba64d9037b"
    },
    {
        "author": "王炎",
        "paragraphs": [
            "附火膚革燥，遠火寒慘慘。",
            "坐卧置湯婆，稍覺兩足暖。",
            "抓搔不停手，苛痒殊未減。",
            "飲食固多忌，所幸能强飯。",
            "客至不出迎，予非敢疎懶。"
        ],
        "title": "病中即事三首  其一",
        "id": "3feb28bd-9ddd-40ad-9793-d9f812465bba"
    },
    {
        "author": "王炎",
        "paragraphs": [
            "塊坐小窗下，簷牙烏鵲語。",
            "飛飛去復來，遶樹鳴不已。",
            "料汝必不誤，顧我亦何喜。",
            "恐有行人來，未知誰氏子。"
        ],
        "title": "病中即事三首  其二",
        "id": "864b569c-1942-4cb1-9f8c-5af33728d207"
    },
    {
        "author": "王炎",
        "paragraphs": [
            "浹旬不見日，凍雲塞天宇。",
            "兒童相與言，雪意恐未已。",
            "一月見三白，爲瑞亦足矣。",
            "老夫固畏寒，貧者憂凍死。",
            "六出亂飛花，不如晴可喜。"
        ],
        "title": "病中即事三首  其三",
        "id": "9411b98d-9d25-4512-87e4-59744c2330df"
    },
    {
        "author": "王炎",
        "paragraphs": [
            "四幅溪藤任卷舒，管城幻出化龍魚。",
            "風雷定似梭飛走，莫誤呼兒覓素書。"
        ],
        "title": "子用惠魚四軸以詩謝之  其一",
        "id": "384e4bad-bea4-454b-a53e-3f73ba7eccb7"
    },
    {
        "author": "王炎",
        "paragraphs": [
            "掉尾揚鬐氣象閒，或潛或躍出毫端。",
            "非魚知得魚如許，豈在濠梁子細觀。"
        ],
        "title": "子用惠魚四軸以詩謝之  其二",
        "id": "d313b4f9-1ac6-4813-9eef-1454885cc0ab"
    },
    {
        "author": "王炎",
        "paragraphs": [
            "潔白心如玉，寬和氣似春。",
            "索居當晚歲，取友得斯人。",
            "婺女書難再，泉南迹已陳。",
            "天高不可問，反袂獨傷神。"
        ],
        "title": "石倅宗卿挽詩  其一",
        "id": "cf215b84-32e0-4ac5-b254-6aad0ef7f878"
    },
    {
        "author": "王炎",
        "paragraphs": [
            "能吏今非少，純儒古亦稀。",
            "斯人胡不壽，吾道豈其非。",
            "才自堪時用，心難與義違。",
            "九原無起日，誰復可同歸。"
        ],
        "title": "石倅宗卿挽詩  其二",
        "id": "7c6041c5-80fa-4167-ad4e-2627bacac063"
    },
    {
        "author": "王炎",
        "paragraphs": [
            "鶴骨雞膚不耐寒，那堪癬疥更斑斕。",
            "開年慘淡陰兼雨，終日抓搔寢不安。",
            "未可給扶親几杖，豈能見客攝衣冠。",
            "人言剝復相更代，頻把韋編反對觀。"
        ],
        "title": "病中書懷",
        "id": "2d2da5b6-46e6-400b-864b-d4905418ebb2"
    },
    {
        "author": "王炎",
        "paragraphs": [
            "青山橫白雲，野色極瀟灑。",
            "見者必屬目，寶相在其下。",
            "此翁强健時，門外無車馬。",
            "夫豈固絕交，欲與無可者。",
            "獨我時扣關，辭色頗相假。",
            "玄禪到佛祖，妙句近風雅。",
            "萬事已陳迹，哀思淚盈把。",
            "即之不復見，去之不忍捨。",
            "優婆塞何爲，酌水日奠斝。",
            "三徑草易荒，悲風遶松檟。"
        ],
        "title": "追念將使叔",
        "id": "9a9ab118-d619-428d-bc21-f85f7949eda6"
    },
    {
        "author": "王炎",
        "paragraphs": [
            "昏昏未必晦，昭昭未必明。",
            "渾渾未必濁，漻漻未必清。",
            "吾道本自貴，國爵亦可并。",
            "所以魯素王，但欲比老彭。",
            "嗟予久斂退，用志難崢嶸。",
            "吾友暫蟠蟄，側耳春雷轟。",
            "韞櫝足豈刖，扛鼎肩不頳。",
            "鼓行當擅場，敵者誰爲勍。",
            "佇看慶多馬，爲彼酌兕觥。",
            "下視俗子陋，未識仁者榮。",
            "譬如黄流污，寧涴皎月晶。",
            "相期在遠到，所急非小成。",
            "頗恨會遇疎，未免鄙吝生。",
            "大篇何舂容，雅思真和平。",
            "知君培其根，許我擷其菁。",
            "虛靜能養心，篤實可存誠。",
            "此理君得之，底裏期再傾。"
        ],
        "title": "和汪誠之韻",
        "id": "c8809fcf-33a5-4012-a5f5-6db98c720acd"
    },
    {
        "author": "王炎",
        "paragraphs": [
            "南山木葉赤，北山木葉黄。",
            "秋色日夜變，白露將爲霜。",
            "玄鳥去已久，候雁方南翔。",
            "携壺登高侶，滿手萸菊香。",
            "佳節不可負，而我病在床。",
            "人老自多病，何爲苦悲傷。",
            "去年重陽日，貴孫在我旁。",
            "知我愛敬客，拱立傳壺觴。",
            "十五未冠巾，總角頎而長。",
            "望其有成立，門戶生輝光。",
            "前樓千卷書，可以識義方。",
            "南畝千斛穀，可以充積倉。",
            "一旦捨我去，冰炭交中腸。",
            "萬物皆有盡，死生理之常。",
            "修短百年間，何必論彭殤。",
            "豈不自開釋，念之終難忘。",
            "長歌意無盡，歌罷還凄凉。",
            "悲風扣林木，爲我號清商。"
        ],
        "title": "丙子重陽日有感",
        "id": "990254c1-d5cd-4168-90b7-04668d2b2ab9"
    },
    {
        "author": "王炎",
        "paragraphs": [
            "僻遠無來客，尪羸厭久生。",
            "擁爐便獨坐，扶杖懶徐行。",
            "中歲失怙恃，晚年無弟兄。",
            "絕知來日短，萬事可忘情。"
        ],
        "title": "九月二十九日到思溪莊避人事十月初四日過生朝方歸初三日早恕子遣人來送酒食并詞二闋因成唐律二首  其一",
        "id": "da02f9d9-6748-4023-b511-fd81ed0fcf9a"
    },
    {
        "author": "王炎",
        "paragraphs": [
            "人事有酬酢，山居方寂寥。",
            "三時纏宿疾，十月見生朝。",
            "瘦骨添綿護，枯腸怯酒澆。",
            "爲予歌一曲，亦足慰無聊。"
        ],
        "title": "九月二十九日到思溪莊避人事十月初四日過生朝方歸初三日早恕子遣人來送酒食并詞二闋因成唐律二首  其二",
        "id": "b724a95c-02e1-48e4-af1a-eec887e7a2f0"
    },
    {
        "author": "王炎",
        "paragraphs": [
            "君尚精神健，吾真氣血衰。",
            "肯來同晤語，別去即懷思。",
            "不厭經過數，惟憂後會遲。",
            "春暄宜緩步，何必以秋期。"
        ],
        "title": "與滕元英",
        "id": "18ce09f6-9ed2-49eb-9e28-d066861d326d"
    },
    {
        "author": "王炎",
        "paragraphs": [
            "家在青山下，投閒歲月多。",
            "杜門長却掃，杖錫獨經過。",
            "學佛非無法，哦詩恐是魔。",
            "願言行古路，莫遣覆藤蘿。"
        ],
        "title": "贈平首座",
        "id": "df2d1396-9e92-4aec-b495-b43feb684294"
    },
    {
        "author": "王炎",
        "paragraphs": [
            "南澗誰人掃劫灰，行纏恰自冷泉回。",
            "式公昔日曾留誓，大用今生乃再來。",
            "應是伽藍當更造，豈關回祿故爲災。",
            "上頭更有華嚴界，彈指重重殿閤開。"
        ],
        "title": "再贈平首座",
        "id": "0a7c41d1-4ef8-4ecc-9d54-c3915a4c42f9"
    },
    {
        "author": "王炎",
        "paragraphs": [
            "有客有客字晦叔，東臯歲收可饘粥。",
            "何爲得飽尚多憂，豈是老窮無止足。",
            "十日之中九日病，以杖扶行懼顛覆。",
            "嗚呼一歌兮歌意長，風林助我鳴悲商。"
        ],
        "title": "杜工部有同谷七歌其辭高古難及而音節悲壯可擬也用其體作七歌觀者不取其辭取其意可也  其一",
        "id": "3e62a61a-a3c8-4c58-94fe-917fd6ca0efe"
    },
    {
        "author": "王炎",
        "paragraphs": [
            "有母有母年七十，一室枵然徒壁立。",
            "茹蔬啜粥不怨尤，卧病在床無藥物。",
            "我爲舉子得一官，南陔之養嗟何及。",
            "嗚呼二歌兮歌轉悲，羞見慈烏隨母飛。"
        ],
        "title": "杜工部有同谷七歌其辭高古難及而音節悲壯可擬也用其體作七歌觀者不取其辭取其意可也  其二",
        "id": "367a646e-e532-488e-8add-efea75ab2d3b"
    },
    {
        "author": "王炎",
        "paragraphs": [
            "有弟有弟手足親，與我鼎立成三人。",
            "叔氏鰥居苦多病，季子宦遊依舊貧。",
            "吾兄既終弟亦逝，歲晚惸惸惟一身。",
            "嗚呼三歌兮歌意放，歌罷無言坐惆悵。"
        ],
        "title": "杜工部有同谷七歌其辭高古難及而音節悲壯可擬也用其體作七歌觀者不取其辭取其意可也  其三",
        "id": "9967b665-bba7-4b44-bf16-d021f7e4b83a"
    },
    {
        "author": "王炎",
        "paragraphs": [
            "有妹有妹家苦貧，補紉組織多辛勤。",
            "二男三女未婚嫁，已見宿草生孤墳。",
            "問疾弔喪俱不及，念此不置長酸辛。",
            "嗚呼四歌兮歌更苦，往事關心誰可語。"
        ],
        "title": "杜工部有同谷七歌其辭高古難及而音節悲壯可擬也用其體作七歌觀者不取其辭取其意可也  其四",
        "id": "ae91e314-9504-4b56-9e52-53e8e7e2761e"
    },
    {
        "author": "王炎",
        "paragraphs": [
            "有子有子共七人，六子短命一子存。",
            "後固無窮前萬古，浮生脩短何足論。",
            "天屬情鍾在我輩，歲月雖久哀如新。",
            "嗚呼五歌兮三嘆息，理不勝情難自釋。"
        ],
        "title": "杜工部有同谷七歌其辭高古難及而音節悲壯可擬也用其體作七歌觀者不取其辭取其意可也  其五",
        "id": "0a532067-b5e1-47fc-a3a9-989daecbb6c6"
    },
    {
        "author": "王炎",
        "paragraphs": [
            "有孫有孫未冠巾，頎頎狀貌如成人。",
            "謂其長大習詩禮，他年可望高吾門。",
            "豈期一旦舍我去，白首老翁徒痛心。",
            "嗚呼六歌兮音調急，獨坐吞聲襟袖濕。"
        ],
        "title": "杜工部有同谷七歌其辭高古難及而音節悲壯可擬也用其體作七歌觀者不取其辭取其意可也  其六",
        "id": "e53a4496-5431-4043-952b-7b4de630f2db"
    },
    {
        "author": "王炎",
        "paragraphs": [
            "有婦有婦嬪吾孫，僅能朞月問晨昏。",
            "吉凶自古不可定，所以賀弔更在門。",
            "人言貧家女難嫁，豈料既嫁俄不存。",
            "嗚呼七歌兮意不盡，頻年多難天難問。"
        ],
        "title": "杜工部有同谷七歌其辭高古難及而音節悲壯可擬也用其體作七歌觀者不取其辭取其意可也  其七",
        "id": "a362c2be-a3df-4607-95cd-b90aecb08536"
    },
    {
        "author": "王炎",
        "paragraphs": [
            "輕雲捲箔月鈎垂，正是青樓乞巧時。",
            "牛女相望隔河漢，浪傳天上有佳期。"
        ],
        "title": "七夕一絕句",
        "id": "f1a17508-9ebd-4519-8632-6f93b4320dd7"
    },
    {
        "author": "王炎",
        "paragraphs": [
            "聞子能知算，逢予屢索詩。",
            "諸公多妙語，老我更何辭。",
            "久客丹心苦，脩途繭足疲。",
            "秋深風露冷，歸去莫遲疑。"
        ],
        "title": "贈劉術士",
        "id": "af1ca611-c1c4-483b-9f19-d35dd245a313"
    },
    {
        "author": "王炎",
        "paragraphs": [
            "欲上青雲却垂翅，歸來掃軌空山裏。",
            "道人說相來敂關，酒半醺酣談亹亹。",
            "我今布褐終餘年，豈論燕頷并鳶肩。",
            "謂予形是朱頂鶴，兩眼藏神高頰顴。",
            "彭殤壽夭誰無死，不將動目摇湛水。",
            "道人去後若復來，定應難相壺邱子。"
        ],
        "title": "與趙道人",
        "id": "08b73fdf-bd35-49b7-8c05-915c13136aff"
    },
    {
        "author": "王炎",
        "paragraphs": [
            "念汝方青鬢，嗟予久白鬚。",
            "在亡終不免，壽夭太相殊。",
            "有恨心如割，無言淚隕珠。",
            "何堪植馬鬣，玉樹閟黄壚。"
        ],
        "title": "嘉定丁丑十二月謀葬貴孫老病不能與事但此心傷痛因成小詩以寫其哀",
        "id": "3b63629c-f91c-4704-a9b5-f35419bab603"
    },
    {
        "author": "王炎",
        "paragraphs": [
            "年登八十更何爲，手足支離視聽衰。",
            "自笑已如雞失旦，不須苦說鶴知時。"
        ],
        "title": "與三山相士林子和三絕  其一",
        "id": "0288ac04-0cbe-49e9-a23c-ba898acc544e"
    },
    {
        "author": "王炎",
        "paragraphs": [
            "鳶肩燕頷刺天飛，自顧而今已後時。",
            "巾褐蕭然成野老，有何情緒更哦詩。"
        ],
        "title": "與三山相士林子和三絕  其二",
        "id": "3c547fb8-1c60-4ee0-b487-8adc2751f7a1"
    },
    {
        "author": "王炎",
        "paragraphs": [
            "魚蝦瑣細不堪求，水澀溪寒欲斷流。",
            "若敂侯門逢短李，釣鰲便可月爲鈎。"
        ],
        "title": "與三山相士林子和三絕  其三",
        "id": "bd7f809b-825e-4e59-8e13-ae314a7bd5be"
    },
    {
        "author": "王炎",
        "paragraphs": [
            "兩鳬不到蓬萊峰，翩翩墮在葭葦叢。",
            "口談世事懶揖客，劫回老眼瞻飛鴻。",
            "子真何事亦來此，培塿乃生千丈松。",
            "揮毫古錦貯白雪，緩頰玉麈生清風。",
            "相知苦恨相見晚，坐席未暖行匆匆。",
            "離騷滿目江路冷，秋氣欲赤江頭楓。",
            "少留一日對歡伯，蒼顔共變桃皮紅。",
            "醉中出語最真實，爲君款曲論心胸。",
            "我嘗縱觀洞庭水，水天一色光濛濛。",
            "仙人帝子不可見，日月出沒滄波中。",
            "歸來荒縣窘朱墨，身如澤雉拘樊籠。",
            "君才凜凜萬夫敵，天驥一出凡馬空。",
            "不應拄笏棲枳棘，便合入幕依芙蓉。",
            "諸公得士喜推轂，從此奏賦明光宮。",
            "令君錦衣織青鳳，先生玉氣貫白虹。",
            "相逢問我令何如，爲言黑頭茁霜蓬。",
            "青雲事業付公等，歸去願學柴桑翁。"
        ],
        "tags": [
            "洞庭湖"
        ],
        "title": "送徐尉移簿巴陵并簡鄧器先汪兼善",
        "id": "5b2c8267-9507-4892-af8b-85ca999cac49"
    },
    {
        "author": "王炎",
        "paragraphs": [
            "吟詩不聳肩兩峰，陸沉雁鶩文書叢。",
            "銀鈎入眼光照牖，飛來白雪隨雲鴻。",
            "平生取友半天下，短蓬邂逅依長松。",
            "尉仙鯨海駕高浪，郡博鳳律鏘和風。",
            "詩翁巧手刻青玉，笑人擊鉢徒匆匆。",
            "懷歸我正念籬菊，招魂誰爲吟江楓。",
            "鼎來徐穉筆如掃，瞬息奇怪浮青紅。",
            "傾倒五色崑崙渠，洗滌萬斛塵埃胸。",
            "翩然舍去友三士，碧雲莫合天冥濛。",
            "世間英傑不易得，一朝聚會江城中。",
            "才華俱合上金馬，骨相元自居紗籠。",
            "縣齋冰合只懸榻，舉手咄咄時書空。",
            "把盃相屬儻相憶，更寄出水新芙蓉。",
            "天球固是清廟器，牛鐸或中黄鍾宮。",
            "當憐窘步困老驥，莫誚豪氣無雄虹。",
            "秋月照人光耿耿，秋風脫木聲蓬蓬。",
            "流年腕脫不須恨，外物乘除觀塞翁。"
        ],
        "title": "用元韻答徐尉",
        "id": "b243b87b-e80f-4ddd-9cd3-db03080f1b9b"
    },
    {
        "author": "王炎",
        "paragraphs": [
            "玉色不受垢，照影清江濱。",
            "江雪豈不寒，枝頭渾似春。"
        ],
        "title": "次韻朱晦翁十梅 江梅",
        "id": "3234dfea-7905-4581-aa70-3beb44975f23"
    },
    {
        "author": "王炎",
        "paragraphs": [
            "北枝未春風，南枝先暖雪。",
            "吹香祇自憐，驛使音塵絕。"
        ],
        "title": "次韻朱晦翁十梅 嶺梅",
        "id": "16a8bcc7-b9d1-4c02-b82c-b9a572a534b1"
    },
    {
        "author": "王炎",
        "paragraphs": [
            "迥野殊寂寥，孤芳太清絕。",
            "暗香疑有無，似亦畏攀折。"
        ],
        "title": "次韻朱晦翁十梅 野梅",
        "id": "f8104b47-7a80-4ffc-8013-2a92e7271c17"
    },
    {
        "author": "王炎",
        "paragraphs": [
            "皎皎姑射仙，縞衣而黄裏。",
            "一別如許時，見之先失喜。"
        ],
        "title": "次韻朱晦翁十梅 早梅",
        "id": "4f52d8fb-ee0d-4d58-bc71-d0e8362dd0b4"
    },
    {
        "author": "王炎",
        "paragraphs": [
            "花開有底急，迫此歲律殘。",
            "捷報春信來，不知冰雪寒。"
        ],
        "title": "次韻朱晦翁十梅 寒梅",
        "id": "4f61a284-ff1b-435a-8974-9adde10d003e"
    },
    {
        "author": "王炎",
        "paragraphs": [
            "點綴鶴膝枝，無謂花萼小。",
            "亦有鼎實存，相期春事了。"
        ],
        "title": "次韻朱晦翁十梅 小梅",
        "id": "c1617a5b-ce24-4ad0-82f9-cd05d572f06b"
    },
    {
        "author": "王炎",
        "paragraphs": [
            "詩人自情親，俗子極交淺。",
            "所以疏著花，即之風韻遠。"
        ],
        "title": "次韻朱晦翁十梅 疏梅",
        "id": "4e6fa9d3-a2b0-4de4-8334-541eaf06f612"
    },
    {
        "author": "王炎",
        "paragraphs": [
            "虬根蝕土石，老幹飽霜雪。",
            "孫枝吐春妍，靳惜那忍折。"
        ],
        "title": "次韻朱晦翁十梅 枯梅",
        "id": "a7807cfc-e271-4b1e-bd54-6a975b396f03"
    },
    {
        "author": "王炎",
        "paragraphs": [
            "幽人自愛花，花落恨岑寂。",
            "豈悟化工意，褪花方著實。"
        ],
        "title": "次韻朱晦翁十梅 落梅",
        "id": "61881ea6-4c3a-48c0-bb4f-2d0a56eea8ed"
    },
    {
        "author": "王炎",
        "paragraphs": [
            "豈無和靖詩，亦有廣平賦。",
            "多爲花寫真，終難盡佳處。"
        ],
        "title": "次韻朱晦翁十梅 賦梅",
        "id": "5a06b0c0-313b-4702-8293-34aac853cb3b"
    },
    {
        "author": "王炎",
        "paragraphs": [
            "玉質青青竹弟，冰姿皎皎梅兄。",
            "上有大夫長鬣，歲寒誰更同盟。"
        ],
        "title": "題彭城館畫屏",
        "id": "57b05592-93cf-40c3-8043-b709add678f3"
    },
    {
        "author": "王炎",
        "paragraphs": [
            "千古詩中老斫輪，久埋玉樹去修文。",
            "野人指點青山下，此是黄家魯直墳。"
        ],
        "title": "過涪翁墓二首  其一",
        "id": "7bb0a7a0-e39a-4f06-99fa-9c2ced938f61"
    },
    {
        "author": "王炎",
        "paragraphs": [
            "水行雙井陸沉沉，洗我胸中三斗塵。",
            "人物只今雖寂寞，溪山依舊自清新。"
        ],
        "title": "過涪翁墓二首  其二",
        "id": "3feab231-2b98-4b34-a276-a0ece1bd5ce4"
    },
    {
        "author": "王炎",
        "paragraphs": [
            "羊腸世路隻輪車，未老先衰半白鬚。",
            "欲買青山早歸去，煩君算我有錢無。"
        ],
        "title": "送術士胡果",
        "id": "97440fdd-9834-4f0b-bd09-cf5427cfd350"
    },
    {
        "author": "王炎",
        "paragraphs": [
            "懶曳星辰履，歸休背郭堂。",
            "詩成時走筆，客至即行觴。",
            "百本山椒樹，三秋月窟秋。",
            "即之清可掬，人亦似幽芳。"
        ],
        "title": "題謝艮齋桂山",
        "id": "86f5f221-1519-4d69-bbdd-9867b865616e"
    },
    {
        "author": "王炎",
        "paragraphs": [
            "重上危樓覽洞庭，故人一笑對飛觥。",
            "君山只似艑山綠，江水不如湘水清。",
            "一日勝遊成樂事，三年俗狀奪詩情。",
            "天涯邂逅還離別，莫惜樽前底裏傾。"
        ],
        "tags": [
            "洞庭湖",
            "岳阳楼"
        ],
        "title": "解官到郡諸丈置酒岳陽樓招炎爲客鄧巴陵索詩",
        "id": "03e56295-6ce1-4afe-ae26-67696b0d8661"
    },
    {
        "author": "王炎",
        "paragraphs": [
            "鳬舄飛來空翠間，萬家聯絡擁風煙。",
            "箇中杖屨宜頻到，此外樓臺總浪傳。",
            "山似蓬萊差可近，水疑渤澥欲無邊。",
            "湘妃度曲馮夷舞，招我騎鯨意亦仙。"
        ],
        "title": "浮碧亭",
        "id": "5754b429-6e20-4aae-bb84-e7b050af4e2e"
    },
    {
        "author": "王炎",
        "paragraphs": [
            "仙人白鶴渺煙霞，野日昏昏噪暮鴉。",
            "城外土饅同此味，牆頭濁酒且須賒。",
            "堪輿信有玄通理，造物能私富貴家。",
            "宜爾何公微意在，石盤流水映桃花。"
        ],
        "title": "贈地理游曉山",
        "id": "385b363e-ff45-4f18-91b2-c9b36d09765b"
    },
    {
        "author": "王炎",
        "paragraphs": [
            "牢落羈旅隔楚東，青山夢入往來中。",
            "離心落雁驚秋雨，醉眼開花昨夜風。",
            "一壑若爲甘小隠，三江何日掛歸篷。",
            "謀生向坐文窮計，識破誵訛慮已空。"
        ],
        "title": "寄德瑩弟二首  其一",
        "id": "1313aa69-9d15-40dd-a6d8-cd39abd984e7"
    },
    {
        "author": "王炎",
        "paragraphs": [
            "洞庭秋水望中天，側目飛鴻斷復連。",
            "得句信知神入夢，澆愁不慣酒中仙。",
            "秋風白髮欺來日，夜雨青燈憶往年。",
            "用拙不妨消息好，關山明月兩茫然。"
        ],
        "tags": [
            "洞庭湖"
        ],
        "title": "寄德瑩弟二首  其二",
        "id": "654516cc-6362-4ab9-942f-9e0ceb885447"
    },
    {
        "author": "王炎",
        "paragraphs": [
            "風流渾似內家粧，也想春風不分香。",
            "從得傾城與傾國，牡丹人道是花王。"
        ],
        "title": "秋日山所見野花",
        "id": "89273946-9309-40f7-b99e-e5c4112dae8c"
    },
    {
        "author": "王炎",
        "paragraphs": [
            "仙伯兮逍遥，共騎鶴兮雲霄。",
            "西弱水兮東瀛洲，超然變化兮不可以留。",
            "農之田兮瘠田，仙弭節兮憫此民而勿去。",
            "白雲橫兮翠微，石室幽幽兮宜而燕娛。",
            "一竇之泉兮不溢不枯，仙顧而樂兮黄鵠翩其來歸。",
            "有龍蟄兮於寒泉，潜而飛兮遥天。",
            "仙吹簫兮擊鼓，老農酌醑兮互起舞。",
            "仙馭飛龍兮四郊甘雨，旱不爲災兮年穀屢豐，我民敬恭兮蒙仙之澤無窮。"
        ],
        "title": "臨湘縣崇惠廟詞",
        "id": "3dd12f09-e321-41c0-a8b4-a6441bac2b01"
    },
    {
        "author": "王炎",
        "paragraphs": [
            "柳暗大堤曲，梅藏解佩人。"
        ],
        "title": "句",
        "id": "b089ee48-9843-44d9-a9c0-acb9699ec228"
    },
    {
        "author": "崔敦詩",
        "paragraphs": [
            "雙秀雲牟實，三眠雪繭豐。",
            "無人知帝力，渾在舜弦中。"
        ],
        "title": "淳熙元年端午帖子詞 皇帝閤六首 其一",
        "id": "065b5ce0-38de-467b-be56-ce425470269d"
    },
    {
        "author": "崔敦詩",
        "paragraphs": [
            "御柳垂波綠，宮槐覆幄涼。",
            "香風隨步輦，偏到殿中央。"
        ],
        "title": "淳熙元年端午帖子詞 皇帝閤六首 其二",
        "id": "e4e1f0e6-4f7b-4e23-bd89-37dcbd3619f6"
    },
    {
        "author": "崔敦詩",
        "paragraphs": [
            "采縷縈朱戶，芳菰剪翠筒。",
            "風光天上別，景物世間同。"
        ],
        "title": "淳熙元年端午帖子詞 皇帝閤六首 其三",
        "id": "669cc6e5-e8be-4764-9be5-6c489309ddb4"
    },
    {
        "author": "崔敦詩",
        "paragraphs": [
            "千年桃印明金殿，百子榴房照綺疏。",
            "清曉宮門放魚鑰，內家催進恤刑書。"
        ],
        "title": "淳熙元年端午帖子詞 皇帝閤六首 其四",
        "id": "5cb3ba9b-828b-4f06-9b03-4bee2d8c9386"
    },
    {
        "author": "崔敦詩",
        "paragraphs": [
            "幽芳拂拂朝香度，密葉陰陰晝影圓。",
            "玉食未應須角黍，君王端是念忠賢。"
        ],
        "title": "淳熙元年端午帖子詞 皇帝閤六首 其五",
        "id": "fadd3ff9-5271-4c7e-919f-aed0383fcf35"
    },
    {
        "author": "崔敦詩",
        "paragraphs": [
            "雙人綠艾消民沴，五色朱絲奉帝齡。",
            "向晚封章都閲遍，翠輿初過水心亭。"
        ],
        "title": "淳熙元年端午帖子詞 皇帝閤六首 其六",
        "id": "86b7d54d-b393-4b38-9e63-650f7737ad0b"
    },
    {
        "author": "崔敦詩",
        "paragraphs": [
            "嶰管今朝應，璿杓昨夜旋。",
            "耕桑三萬里，一樣樂堯天。"
        ],
        "title": "淳熙二年春帖子詞 光堯壽聖憲天體道太上皇帝閤六首 其一",
        "id": "74958955-0d62-4727-9068-1a72e589b35a"
    },
    {
        "author": "崔敦詩",
        "paragraphs": [
            "事已高超古，心猶切爲民。",
            "慈顔應有喜，房宿正當晨。"
        ],
        "title": "淳熙二年春帖子詞 光堯壽聖憲天體道太上皇帝閤六首 其二",
        "id": "f59c3835-f94c-4c55-a9c1-cc16ae8d9819"
    },
    {
        "author": "崔敦詩",
        "paragraphs": [
            "采柏浮仙醁，凝酥點壽盤。",
            "君王千萬歲，長奉兩宮歡。"
        ],
        "title": "淳熙二年春帖子詞 光堯壽聖憲天體道太上皇帝閤六首 其三",
        "id": "c815ba7f-1456-418a-81d8-12dd4d72a58f"
    },
    {
        "author": "崔敦詩",
        "paragraphs": [
            "九重雲氣鬰崔嵬，日轉青旗瑞色開。",
            "晨蹕一聲春又到，太平天子上瑶盃。"
        ],
        "title": "淳熙二年春帖子詞 光堯壽聖憲天體道太上皇帝閤六首 其四",
        "id": "ff94be84-f800-4923-93bd-430eeb7b8d9a"
    },
    {
        "author": "崔敦詩",
        "paragraphs": [
            "樓閣隔年餘舊雪，園林連夜著新花。",
            "東皇擬作行春計，先到長生大帝家。"
        ],
        "title": "淳熙二年春帖子詞 光堯壽聖憲天體道太上皇帝閤六首 其五",
        "id": "7ff08b48-2d0b-4d57-a650-ac02d4c3d7bd"
    },
    {
        "author": "崔敦詩",
        "paragraphs": [
            "景龍門上華燈動，黄鵠池邊翠浪通。",
            "一一春光須作主，從今二十四番風。"
        ],
        "title": "淳熙二年春帖子詞 光堯壽聖憲天體道太上皇帝閤六首 其六",
        "id": "fa8e863d-8e18-41e8-9c3e-08ad81fae2b4"
    },
    {
        "author": "崔敦詩",
        "paragraphs": [
            "玉管和聲度，金鋪麗景遲。",
            "思齊文母聖，春日受春祺。"
        ],
        "title": "淳熙二年春帖子詞 壽聖明慈太上皇后閤六首 其一",
        "id": "30e28991-2fd3-47e1-9481-de4fc0491d85"
    },
    {
        "author": "崔敦詩",
        "paragraphs": [
            "寶殿春朝退，瑶池夜宴深。",
            "明朝是人日，時復問晴陰。"
        ],
        "title": "淳熙二年春帖子詞 壽聖明慈太上皇后閤六首 其二",
        "id": "4bb6d6b8-b75c-4991-bd4f-357ebb8e9a5a"
    },
    {
        "author": "崔敦詩",
        "paragraphs": [
            "翠輦西湖路，雕盤北苑花。",
            "時平無外事，隨意趁年華。"
        ],
        "tags": [
            "西湖"
        ],
        "title": "淳熙二年春帖子詞 壽聖明慈太上皇后閤六首 其三",
        "id": "5c45db2a-f644-43f3-b30b-055794a79f37"
    },
    {
        "author": "崔敦詩",
        "paragraphs": [
            "扇開雉影紅雲起，簾卷蝦鬚畫燭明。",
            "三十六宮齊進酒，盤金小勝縷長生。"
        ],
        "title": "淳熙二年春帖子詞 壽聖明慈太上皇后閤六首 其四",
        "id": "751b0ffb-2eb4-40b9-9c00-a7df4ff5b22e"
    },
    {
        "author": "崔敦詩",
        "paragraphs": [
            "日溶鳳沼摇波暖，雲護龍樓倒影長。",
            "讀罷黄庭無一事，好風吹動百花香。"
        ],
        "title": "淳熙二年春帖子詞 壽聖明慈太上皇后閤六首 其五",
        "id": "6ecb90f9-3983-4c63-9888-4069eb4b3852"
    },
    {
        "author": "崔敦詩",
        "paragraphs": [
            "院落韶光歸柳色，郊原耕信到菖芽。",
            "望春臺下□□軟，不見游龍有外家。"
        ],
        "title": "淳熙二年春帖子詞 壽聖明慈太上皇后閤六首 其六",
        "id": "9329bf4a-95f2-452a-bba2-1db9294051b2"
    },
    {
        "author": "崔敦詩",
        "paragraphs": [
            "今歲韶光好，時逢大有年。",
            "條風方被物，菖葉又催田。"
        ],
        "title": "淳熙六年春帖子詞 皇帝閤六首 其一",
        "id": "2698d71b-9169-46a2-8d12-ec91aff9ce1e"
    },
    {
        "author": "崔敦詩",
        "paragraphs": [
            "今歲韶光好，年中兩見春。",
            "餘寒九日在，芳意一朝新。"
        ],
        "title": "淳熙六年春帖子詞 皇帝閤六首 其二",
        "id": "2f40e325-bb90-43fa-b1fa-183a4f980a15"
    },
    {
        "author": "崔敦詩",
        "paragraphs": [
            "今歲韶光好，田閭氣象淳。",
            "政平無橫賦，粟賤少窮民。"
        ],
        "title": "淳熙六年春帖子詞 皇帝閤六首 其三",
        "id": "39380a92-278b-4e0e-9223-145e8142a0f3"
    },
    {
        "author": "崔敦詩",
        "paragraphs": [
            "東風先滿殿前旗，御柳宮花次第知。",
            "連夜芳心相待發，侵朝柔思不勝垂。"
        ],
        "title": "淳熙六年春帖子詞 皇帝閤六首 其四",
        "id": "fe4fd04d-8b90-4874-adb8-f8b438f1f027"
    },
    {
        "author": "崔敦詩",
        "paragraphs": [
            "千門曉日山河麗，萬國春風草木香。",
            "造化無私隨發育，聖明天子是東皇。"
        ],
        "title": "淳熙六年春帖子詞 皇帝閤六首 其五",
        "id": "1c51f202-c0c7-46e0-b92d-ac0d1bb789bc"
    },
    {
        "author": "崔敦詩",
        "paragraphs": [
            "彫庭清蹕轉輕雷，鳳管吹春入仗來。",
            "萬籟有聲皆善頌，八荒無地不熙臺。"
        ],
        "title": "淳熙六年春帖子詞 皇帝閤六首 其六",
        "id": "a2227198-dd1b-4057-9376-0e98480d796e"
    },
    {
        "author": "崔敦詩",
        "paragraphs": [
            "何處春來早，光風入九門。",
            "未翻池荇翠，先著壁椒溫。"
        ],
        "title": "淳熙六年春帖子詞 皇后閤五首 其一",
        "id": "679e3f75-7395-4a80-b788-84c15fe3a9d4"
    },
    {
        "author": "崔敦詩",
        "paragraphs": [
            "何處春來早，坤儀物意熙。",
            "煙生金屋重，日上玉階遲。"
        ],
        "title": "淳熙六年春帖子詞 皇后閤五首 其二",
        "id": "9767ce16-deb5-4d58-8485-2e528238d39a"
    },
    {
        "author": "崔敦詩",
        "paragraphs": [
            "明朝嘉氣滿慈闈，親侍君王獻玉巵。",
            "一樣酥盤俱手製，百般綵勝總春宜。"
        ],
        "title": "淳熙六年春帖子詞 皇后閤五首 其三",
        "id": "6a4feb27-d40f-45b5-994e-626d831fc1b0"
    },
    {
        "author": "崔敦詩",
        "paragraphs": [
            "風光天上倍常殊，花壓闌干晝影舒。",
            "虛几自臨中令帖，明窗時展大家書。"
        ],
        "title": "淳熙六年春帖子詞 皇后閤五首 其四",
        "id": "5bc905d1-9b3a-4fa2-9724-123b844f183e"
    },
    {
        "author": "崔敦詩",
        "paragraphs": [
            "清明小苑條桑地，和暖平川浴種天。",
            "聖主儉勤游樂少，只將敦朴示民先。"
        ],
        "title": "淳熙六年春帖子詞 皇后閤五首 其五",
        "id": "b3669164-1b32-408b-8b16-adcf046330db"
    },
    {
        "author": "崔敦詩",
        "paragraphs": [
            "玉斝浮菖細，金盤薦朮香。",
            "皇齡千萬壽，高拱舜衣裳。"
        ],
        "title": "淳熙六年端午帖子詞 皇帝閤六首 其一",
        "id": "b58acccc-89e2-4beb-adca-5871c4b4cd26"
    },
    {
        "author": "崔敦詩",
        "paragraphs": [
            "蘭氣浮丹殿，槐陰被紫宸。",
            "薰琴多在御，揮拂寄深仁。"
        ],
        "title": "淳熙六年端午帖子詞 皇帝閤六首 其二",
        "id": "73a485a8-80da-4fac-b304-75be8549e636"
    },
    {
        "author": "崔敦詩",
        "paragraphs": [
            "清曉開魚鑰，紅雲縹緲間。",
            "催裁恤刑詔，傳放謝衣班。"
        ],
        "title": "淳熙六年端午帖子詞 皇帝閤六首 其三",
        "id": "268a98fe-3e38-4838-89c8-bfe3e820b23c"
    },
    {
        "author": "崔敦詩",
        "paragraphs": [
            "夜披章奏涼生扇，午對臣鄰汗浹衣。",
            "水閣風亭松竹邃，翠輿臨幸日來稀。"
        ],
        "title": "淳熙六年端午帖子詞 皇帝閤六首 其四",
        "id": "ebb9a192-b918-4056-8efb-642d52d492b4"
    },
    {
        "author": "崔敦詩",
        "paragraphs": [
            "仁風長養羣生遂，化日清明百沴驅。",
            "桃印艾人消底用，殿心高設敬天圖。"
        ],
        "title": "淳熙六年端午帖子詞 皇帝閤六首 其五",
        "id": "ee0a5425-d359-442f-b49d-7745703cf5e1"
    },
    {
        "author": "崔敦詩",
        "paragraphs": [
            "避暑深宮消永晝，函風廣殿起涼秋。",
            "宸心未愜高明適，志在山東二百州。"
        ],
        "title": "淳熙六年端午帖子詞 皇帝閤六首 其六",
        "id": "90829fe2-cc46-4912-8ace-dedcce62b002"
    },
    {
        "author": "崔敦詩",
        "paragraphs": [
            "剪玉菰筒翠，盤金綵縷長。",
            "宮中多燕喜，天下正明昌。"
        ],
        "title": "淳熙六年端午帖子詞 皇后閤五首 其一",
        "id": "994a645f-1ed4-4990-9b1e-f3806026e3bb"
    },
    {
        "author": "崔敦詩",
        "paragraphs": [
            "瑞麥登時物，香蒲薦壽祺。",
            "珠囊新樣小，蹙就葛覃詩。"
        ],
        "title": "淳熙六年端午帖子詞 皇后閤五首 其二",
        "id": "05be39c5-1a30-4f85-b978-e773dc17d3e3"
    },
    {
        "author": "崔敦詩",
        "paragraphs": [
            "鬭草人歸午漏徐，宮簾不動玉窗虛。",
            "旋開蕊笈尋仙典，閑點松腴試法書。"
        ],
        "title": "淳熙六年端午帖子詞 皇后閤五首 其三",
        "id": "54f9e611-0a0f-45fb-83ac-4be8a447975b"
    },
    {
        "author": "崔敦詩",
        "paragraphs": [
            "蠶館風清下箔時，六宮□從獻絲歸。",
            "便教淵室催機織，要及明堂製衮衣。"
        ],
        "title": "淳熙六年端午帖子詞 皇后閤五首 其四",
        "id": "790f08e3-021e-43b4-8329-a1a8ba66e42d"
    },
    {
        "author": "崔敦詩",
        "paragraphs": [
            "聖主恭勤少燕游，生衣趁得未明求。",
            "隨時但獻長生縷，當午猶閑競渡舟。"
        ],
        "title": "淳熙六年端午帖子詞 皇后閤五首 其五",
        "id": "b2e71ec7-b487-4063-8975-ec790f3ee331"
    },
    {
        "author": "崔敦詩",
        "paragraphs": [
            "欲識春囘處，長生大帝家。",
            "萬年枝聳翠，千歲果開花。"
        ],
        "title": "淳熙七年春帖子 光堯壽聖憲天體道性仁誠德經武緯文太上皇帝閤六首 其一",
        "id": "f338d20b-36f7-4ecd-ac44-f505d7844e71"
    },
    {
        "author": "崔敦詩",
        "paragraphs": [
            "欲識春囘處，君王獻壽時。",
            "矞雲扶寶座，和氣入瑶巵。"
        ],
        "title": "淳熙七年春帖子 光堯壽聖憲天體道性仁誠德經武緯文太上皇帝閤六首 其二",
        "id": "6170326b-fa5e-4e3e-ba89-886f5372a3f0"
    },
    {
        "author": "崔敦詩",
        "paragraphs": [
            "欲識春囘處，晴峰俯碧泉。",
            "巖巒猶積雪，草木已生煙。"
        ],
        "title": "淳熙七年春帖子 光堯壽聖憲天體道性仁誠德經武緯文太上皇帝閤六首 其三",
        "id": "e600dbf1-0cad-4ff1-92ad-94ef8b5ff034"
    },
    {
        "author": "崔敦詩",
        "paragraphs": [
            "冰消宿沼悠揚動，煙暖寒林約略青。",
            "試上龍樓囘遠望，朝來生綠畫羅屏。"
        ],
        "title": "淳熙七年春帖子 光堯壽聖憲天體道性仁誠德經武緯文太上皇帝閤六首 其四",
        "id": "183815d8-0e01-4f7b-ad33-eac8cbb18072"
    },
    {
        "author": "崔敦詩",
        "paragraphs": [
            "聚景園中芳意換，望湖樓下綠波長。",
            "厖眉自識車音美，時有絪縕夾道香。"
        ],
        "title": "淳熙七年春帖子 光堯壽聖憲天體道性仁誠德經武緯文太上皇帝閤六首 其五",
        "id": "b61deef7-2c64-49a1-be11-5fae45878d66"
    },
    {
        "author": "崔敦詩",
        "paragraphs": [
            "一氣暗隨鸞輅動，萬祥給會衮衣朝。",
            "康衢歌吹東風裏，滿聽兒童善祝堯。"
        ],
        "title": "淳熙七年春帖子 光堯壽聖憲天體道性仁誠德經武緯文太上皇帝閤六首 其六",
        "id": "9d345360-13f8-422b-9e53-fd3593ea7cec"
    },
    {
        "author": "崔敦詩",
        "paragraphs": [
            "天上春光別，東皇管領來。",
            "初從旗氣轉，旋逐蹕聲囘。"
        ],
        "title": "淳熙七年春帖子 壽聖齊明廣慈太上皇后閤六首 其一",
        "id": "cf47cd34-0b41-4e03-a1ef-799c447578b1"
    },
    {
        "author": "崔敦詩",
        "paragraphs": [
            "天上春光別，融融物態宜。",
            "彤庭花氣暖，黄道日輪遲。"
        ],
        "title": "淳熙七年春帖子 壽聖齊明廣慈太上皇后閤六首 其二",
        "id": "de9de117-b71c-4a25-9d8b-c154548ed31e"
    },
    {
        "author": "崔敦詩",
        "paragraphs": [
            "天上春光別，時康樂事繁。",
            "煙花浮閬苑，露葉簇金盤。"
        ],
        "title": "淳熙七年春帖子 壽聖齊明廣慈太上皇后閤六首 其三",
        "id": "c310f3d5-1413-408b-9778-3588fab3802f"
    },
    {
        "author": "崔敦詩",
        "paragraphs": [
            "蒼龍檠輦道春囘，盡把韶華入酒盃。",
            "但見殿前移仗退，已聞苑內奏花開。"
        ],
        "title": "淳熙七年春帖子 壽聖齊明廣慈太上皇后閤六首 其四",
        "id": "3d517069-7f6b-41c9-8e70-07f2c67c4784"
    },
    {
        "author": "崔敦詩",
        "paragraphs": [
            "玉壓闌干日影長，雲窗侍女晝焚香。",
            "琅函自檢長生籙，金管時書急就章。"
        ],
        "title": "淳熙七年春帖子 壽聖齊明廣慈太上皇后閤六首 其五",
        "id": "b730f192-68c0-4bbf-ac54-bdf97d7bef8f"
    },
    {
        "author": "崔敦詩",
        "paragraphs": [
            "花邊破日紅千疊，柳際勻煙翠一層。",
            "閲盡風光長不老，綠車當見從雲仍。"
        ],
        "title": "淳熙七年春帖子 壽聖齊明廣慈太上皇后閤六首 其六",
        "id": "810e47a1-ae94-45c8-afc2-f0589cc87b62"
    },
    {
        "author": "崔敦詩",
        "paragraphs": [
            "赤伏祥暉盛，黄離治象亨。",
            "天時四序正，君德萬方明。"
        ],
        "title": "淳熙七年端午帖子詞 皇帝閤六首 其一",
        "id": "ecfe7010-32e6-40a7-8de5-4bfa4a2a3c3a"
    },
    {
        "author": "崔敦詩",
        "paragraphs": [
            "采縷盤金麗，香蒲鏤玉勻。",
            "君王千萬壽，歲歲樂茲辰。"
        ],
        "title": "淳熙七年端午帖子詞 皇帝閤六首 其二",
        "id": "7a508643-b622-4955-8e67-5d3bad65e7a2"
    },
    {
        "author": "崔敦詩",
        "paragraphs": [
            "日御秋秋永，雲峰疊疊繁。",
            "宸心定忘暑，長算入中原。"
        ],
        "title": "淳熙七年端午帖子詞 皇帝閤六首 其三",
        "id": "27f06f3a-e69e-4ae3-9db2-e069bee66bee"
    },
    {
        "author": "崔敦詩",
        "paragraphs": [
            "光浮水檻虛黄蓋，涼滿冰臺待翠輿。",
            "日轉槐龍天近午，汗衣猶聽講筵書。"
        ],
        "title": "淳熙七年端午帖子詞 皇帝閤六首 其四",
        "id": "af050c46-d4df-48ed-8233-ef24bf0448af"
    },
    {
        "author": "崔敦詩",
        "paragraphs": [
            "松碧涵風清度曲，梅黄過雨密留陰。",
            "翠寒堂上全無暑，定起人間扇暍心。"
        ],
        "title": "淳熙七年端午帖子詞 皇帝閤六首 其五",
        "id": "f9ca70f4-6162-4413-a37a-6cd3e49aaa6f"
    },
    {
        "author": "崔敦詩",
        "paragraphs": [
            "黄道星辰移企翼，青冥風露近飛簷。",
            "翠華晚過凌虛殿，一色明珠十二簾。"
        ],
        "title": "淳熙七年端午帖子詞 皇帝閤六首 其六",
        "id": "d4ab6df3-0240-4769-9b7b-7b5afd0a38bd"
    },
    {
        "author": "崔敦詩",
        "paragraphs": [
            "玉燕垂符小，珠囊結艾青。",
            "更將長命縷，侵曉奉慈庭。"
        ],
        "title": "淳熙七年端午帖子詞 皇后閤六首 其一",
        "id": "d094d9c2-448d-48b8-a70c-0be2132f6a7c"
    },
    {
        "author": "崔敦詩",
        "paragraphs": [
            "厚德承三殿，柔風被八紘。",
            "欲知勤儉化，當暑澣衣清。"
        ],
        "title": "淳熙七年端午帖子詞 皇后閤六首 其二",
        "id": "a3ae9ea9-cd80-4653-ae76-a2db851bfef4"
    },
    {
        "author": "崔敦詩",
        "paragraphs": [
            "玉斝浮菖追令節，寶箱儲藥趁靈辰。",
            "細開角黍詢前事，應助吾皇念直臣。"
        ],
        "title": "淳熙七年端午帖子詞 皇后閤六首 其三",
        "id": "a3db17a1-7494-499f-a6c1-9190959daac5"
    },
    {
        "author": "崔敦詩",
        "paragraphs": [
            "日永荇池閑畫舫，風清蠶館入新絲。",
            "內人鬭草歸能說，今歲山中艾出遲。"
        ],
        "title": "淳熙七年端午帖子詞 皇后閤六首 其四",
        "id": "a278ce1a-8235-4f80-887f-651166324ab4"
    },
    {
        "author": "崔敦詩",
        "paragraphs": [
            "翠雲幕卷迎風殿，零露盤高待月臺。",
            "應上君王千萬壽，霓裳吹下九天來。"
        ],
        "title": "淳熙七年端午帖子詞 皇后閤六首 其五",
        "id": "18566d3b-5a84-4cd3-9e66-aaf45e3fe090"
    },
    {
        "author": "崔敦詩",
        "paragraphs": [
            "翠管吹寒去，青旗卷仗來。",
            "慈皇千萬壽，春日上春盃。"
        ],
        "title": "淳熙八年春帖子詞 太上皇帝閤六首 其一",
        "id": "050511e0-db94-4e1f-be8e-aa6ad33ee6e3"
    },
    {
        "author": "崔敦詩",
        "paragraphs": [
            "剪玉酥花細，盤金綵勝宜。",
            "六宮呈妙巧，春日頌春祺。"
        ],
        "title": "淳熙八年春帖子詞 太上皇帝閤六首 其二",
        "id": "06a961b7-9d55-46c6-be32-c42d4d7345cc"
    },
    {
        "author": "崔敦詩",
        "paragraphs": [
            "鳳苑開丹燕，龍樓下翠華。",
            "天工不敢住，春日著春花。"
        ],
        "title": "淳熙八年春帖子詞 太上皇帝閤六首 其三",
        "id": "3f750325-8ea4-4612-870a-cc8afc2f1f66"
    },
    {
        "author": "崔敦詩",
        "paragraphs": [
            "親提神器授今皇，帝德王功日日昌。",
            "萬宇熙臺無一事，湖山好處賞風光。"
        ],
        "title": "淳熙八年春帖子詞 太上皇帝閤六首 其四",
        "id": "058f43bb-a624-4e4f-be2c-4727d682065f"
    },
    {
        "author": "崔敦詩",
        "paragraphs": [
            "今歲東皇作意遲，春朝恰近上元期。",
            "長生宮殿花開了，便放人間十萬枝。"
        ],
        "title": "淳熙八年春帖子詞 太上皇帝閤六首 其五",
        "id": "0366927e-217d-4be8-b002-cf3ddcc325dd"
    },
    {
        "author": "崔敦詩",
        "paragraphs": [
            "高蹈殊庭二十春，隨時游樂爲同民。",
            "翠輿黄傘西湖路，老耨年年喜望塵。"
        ],
        "tags": [
            "西湖"
        ],
        "title": "淳熙八年春帖子詞 太上皇帝閤六首 其六",
        "id": "1b533dc0-8afd-4453-889a-6ef5aa81ce91"
    },
    {
        "author": "崔敦詩",
        "paragraphs": [
            "春曉慈闈啟，君王奏問安。",
            "和聲調嶰管，歡頌獻椒盤。"
        ],
        "title": "淳熙八年春帖子詞 太上皇后閤六首 其一",
        "id": "b104fa77-a78d-44c5-bf7e-84393017d8cc"
    },
    {
        "author": "崔敦詩",
        "paragraphs": [
            "春晝慈闈靜，宮簾日上徐。",
            "焚香開竺典，滴露寫仙書。"
        ],
        "title": "淳熙八年春帖子詞 太上皇后閤六首 其二",
        "id": "eb1d4d77-2b02-45af-a653-dbf327a6e758"
    },
    {
        "author": "崔敦詩",
        "paragraphs": [
            "春夕慈闈永，瑶池樂未央。",
            "管弦聲合奏，燈月影交光。"
        ],
        "title": "淳熙八年春帖子詞 太上皇后閤六首 其三",
        "id": "fa538d07-2243-4f6a-aea7-4fcaabc54faa"
    },
    {
        "author": "崔敦詩",
        "paragraphs": [
            "昨夜三更斗柄旋，東風催放百花鮮。",
            "飛來峰下溶新綠，流得春光到外邊。"
        ],
        "title": "淳熙八年春帖子詞 太上皇后閤六首 其四",
        "id": "8085f618-6278-4310-b720-70353f1ceb73"
    },
    {
        "author": "崔敦詩",
        "paragraphs": [
            "鬰葱嘉氣滿蓬萊，天子雙稱萬壽盃。",
            "朝罷樂音迎複道，琱輿同上望春臺。"
        ],
        "title": "淳熙八年春帖子詞 太上皇后閤六首 其五",
        "id": "20f99d70-c4ea-4653-8e6e-e5bfc0dfc8c3"
    },
    {
        "author": "崔敦詩",
        "paragraphs": [
            "有象升平屬好春，九衢歌舞樂芳辰。",
            "濯龍門外車如水，應笑豪華漢外親。"
        ],
        "title": "淳熙八年春帖子詞 太上皇后閤六首 其六",
        "id": "56a4aa9b-f3de-4ecf-b611-c680a448dccc"
    },
    {
        "author": "崔敦詩",
        "paragraphs": [
            "待月長生殿，迎風太液池。",
            "慈顔歡樂日，聖德盛明時。"
        ],
        "title": "淳熙八年端午帖子詞 太上皇帝閤六首 其一",
        "id": "43c546dd-0661-46e0-9a11-9ffe91b269f2"
    },
    {
        "author": "崔敦詩",
        "paragraphs": [
            "濯濯風涵柳，英英露瀉荷。",
            "微涼無限意，分付舜弦歌。"
        ],
        "title": "淳熙八年端午帖子詞 太上皇帝閤六首 其二",
        "id": "b8a158f5-0ef7-496d-b7d6-d0cd8976fbcb"
    },
    {
        "author": "崔敦詩",
        "paragraphs": [
            "蓮葉看龜上，桐花引鳳棲。",
            "聖人千萬壽，福祿與天齊。"
        ],
        "title": "淳熙八年端午帖子詞 太上皇帝閤六首 其三",
        "id": "62c22d9e-84cc-4fa6-a201-bfd3f8d24f4d"
    },
    {
        "author": "崔敦詩",
        "paragraphs": [
            "采索謾縈長命縷，紫芽安用引年菖。",
            "只將三紀休兵德，聖壽宜同泰華長。"
        ],
        "title": "淳熙八年端午帖子詞 太上皇帝閤六首 其四",
        "id": "da44f640-87c6-4637-873b-ec63c174e471"
    },
    {
        "author": "崔敦詩",
        "paragraphs": [
            "了無塵累可關情，坐見寰區樂太平。",
            "弄水看花聊燕適，倚松餐菊偶經行。"
        ],
        "title": "淳熙八年端午帖子詞 太上皇帝閤六首 其五",
        "id": "17c343b8-fbf1-4330-a8d9-212ec12048c7"
    },
    {
        "author": "崔敦詩",
        "paragraphs": [
            "竹殿陰陰間綠槐，日長棋罷看流盃。",
            "北窗風味沈沈靜，南內時新節節來。"
        ],
        "title": "淳熙八年端午帖子詞 太上皇帝閤六首 其六",
        "id": "64ff004a-896e-4302-b97b-0013c8e6829c"
    },
    {
        "author": "崔敦詩",
        "paragraphs": [
            "菰黍團雲白，菖花剪玉長。",
            "晚涼新月上，水殿按霓裳。"
        ],
        "title": "淳熙八年端午帖子詞 太上皇后閤六首 其一",
        "id": "1cae3cd6-3e38-4156-92c6-6974422c5409"
    },
    {
        "author": "崔敦詩",
        "paragraphs": [
            "海上千年實，峰頭十丈花。",
            "年年當令節，同獻玉皇家。"
        ],
        "title": "淳熙八年端午帖子詞 太上皇后閤六首 其二",
        "id": "6a1f9d7c-bea3-428f-aed7-42df654ffc93"
    },
    {
        "author": "崔敦詩",
        "paragraphs": [
            "翰墨消長日，尊罍占遠風。",
            "纖塵吹不到，人在玉壺中。"
        ],
        "title": "淳熙八年端午帖子詞 太上皇后閤六首 其三",
        "id": "6ba74641-7dc7-486a-be25-2cf5a3a980cb"
    },
    {
        "author": "崔敦詩",
        "paragraphs": [
            "寶月驂鸞采結垂，朝來新寫上皇詩。",
            "金盤有露涼生早，玉宇無塵凍解遲。"
        ],
        "title": "淳熙八年端午帖子詞 太上皇后閤六首 其四",
        "id": "24af5def-45dc-4eb3-84ec-91272cb06fe3"
    },
    {
        "author": "崔敦詩",
        "paragraphs": [
            "水晶宮闕浄涵虛，歷歷南風度玉除。",
            "金井轆轤聲欲曉，內人來奏問安書。"
        ],
        "title": "淳熙八年端午帖子詞 太上皇后閤六首 其五",
        "id": "36f1c550-27a7-4e1a-a501-5491b3e94c28"
    },
    {
        "author": "崔敦詩",
        "paragraphs": [
            "萬年枝下綠陰長，拂石時來坐晚涼。",
            "別殿笙歌催宴早，千門鋪月靜焚香。"
        ],
        "title": "淳熙八年端午帖子詞 太上皇后閤六首 其六",
        "id": "cff27f43-b744-4ce8-9409-40b9f9466bdc"
    },
    {
        "author": "崔敦詩",
        "paragraphs": [
            "春風黄繖下清廂，纓弁蟬聯宴未央。",
            "萬國文明周禮樂，九重端穆舜衣裳。",
            "雲低殿幄星辰近，漏轉宮花日月長。",
            "聖主寬仁盟好永，和聲細入鹿鳴章。"
        ],
        "title": "金國使人到闕紫宸殿宴參軍色致語口號",
        "id": "c0e9b886-d430-4060-8ea0-826aa7305bff"
    },
    {
        "author": "崔敦詩",
        "paragraphs": [
            "九重帳殿敞層空，清曉羣臣宴鎬宮。",
            "神護翠華居北極，春隨黄傘下東風。",
            "觴行隠隠紅雲裏，仗轉曈曈瑞日中。",
            "看取乾坤俱壽域，兩朝時節聘車通。"
        ],
        "title": "金國賀正旦使人到闕紫宸殿宴致語口號",
        "id": "357ce861-dca6-4026-a9e2-16146862dc80"
    },
    {
        "author": "崔敦詩",
        "paragraphs": [
            "良月欣臨震夙辰，恩涵雨露燕羣臣。",
            "遥連漢岳三呼應，徐聽虞韶九奏淳。",
            "仙篆縈風浮廣殿，卿雲擎日護嚴宸。",
            "奉觴更喜嘉賓會，同祝吾皇萬壽春。"
        ],
        "title": "金國賀會應聖節使人到闕集英殿宴致語口號",
        "id": "c91d96a2-7bed-4dd7-ab21-38dc79e66793"
    },
    {
        "author": "崔敦詩",
        "paragraphs": [
            "殿頭清蹕起晴雷，萬歲聲中扇影開。",
            "曉日青旗明絳闕，春風黄傘傍瑶臺。",
            "卿雲湧瑞扶天座，仙露流甘入御盃。",
            "要識八荒俱壽域，年年常看使星來。"
        ],
        "title": "金國賀正旦使人到闕集英殿宴致語口號",
        "id": "9fca649d-a4dd-403f-b08a-dd5ce5b88298"
    },
    {
        "author": "崔敦詩",
        "paragraphs": [
            "雲護輕霜漏曉晴，日高黄傘影亭亭。",
            "六龍衛蹕來臨座，五鳳儀韶下舞庭。",
            "地湧南山朝帝殿，天囘北斗挹仙釀。",
            "侍臣匠識宸顔喜，時顧皇皇二使星。"
        ],
        "title": "會慶聖節使人到闕集英殿宴致語口號",
        "id": "2640d134-6144-42cc-b573-7b316b9f1bf8"
    },
    {
        "author": "崔敦詩",
        "paragraphs": [
            "四時和氣轉洪鈞，昨夜璿杓正指寅。",
            "萬玉鳴班朝廣殿，五雲扶輦下端宸。",
            "翠旄低引仙韶度，寶斝徐傳御醴醇。",
            "看取年年來信使，定知天地一家春。"
        ],
        "title": "金國賀正旦使人到闕集英殿宴致語口號",
        "id": "1050d765-fd54-4cb2-8db5-d21fdef73928"
    },
    {
        "author": "崔敦詩",
        "paragraphs": [
            "盛節簪紳宴玉京，紅雲深護赭袍明。",
            "寶花合座天香滿，仙羽分陳御斝行。",
            "原隰有光交信睦，廟堂無事樂和平。",
            "歡心協氣知多少，盡在今朝九奏聲。"
        ],
        "title": "金國賀會慶節使人到闕集英殿宴致語口號",
        "id": "673adbc3-0fdb-400b-974b-d425d3876cd0"
    },
    {
        "author": "崔敦詩",
        "paragraphs": [
            "東風初滿殿前旗，環珮舂容侍燕時。",
            "帝澤普涵春自暖，人心同樂日先遲。",
            "三峰影裏瞻鼇動，九奏聲中看鳳儀。",
            "更喜使華齊獻壽，八方何地不熙熙。"
        ],
        "title": "金國賀正旦使人到闕紫宸殿宴致語口號  其一",
        "id": "505d3123-2d24-48c0-90a3-7779fcc9cbe3"
    },
    {
        "author": "崔敦詩",
        "paragraphs": [
            "仗轉曈曈曉色暾，千官齊望赭袍尊。",
            "食苹鳴鹿迷天樂，泳藻游魚沐聖恩。",
            "香泛流霞涵雨露，春隨和奏滿乾坤。",
            "使華同上南山壽，近識宸顔一倍溫。"
        ],
        "title": "金國賀正旦使人到闕紫宸殿宴致語口號  其二",
        "id": "357c33e1-b869-43fd-9d4f-cbb3e29d57c6"
    },
    {
        "author": "崔敦詩",
        "paragraphs": [
            "大禮備矣，鑾車闐闐。",
            "帝來維何，賚及幅員。",
            "有聲伊肅，有容伊虔。",
            "彼雉斯開，帝坐中天。"
        ],
        "title": "郊祀樂章 登門肆赦皇帝升御座宮架奏黄鍾宮乾安之曲",
        "id": "48e61881-67a3-4174-bec2-40c46e1f0eb3"
    },
    {
        "author": "崔敦詩",
        "paragraphs": [
            "帝坐中天，流澤演迤。",
            "厥蒙伊民，歌舞以喜。",
            "澤流普矣，民喜偕矣。",
            "駕言徂歸，福祿同矣。"
        ],
        "title": "郊祀樂章 皇帝降御座宮架奏黄鍾宮乾安之曲",
        "id": "b30b788b-7e82-4756-9a69-c5247fc08959"
    },
    {
        "author": "崔敦詩",
        "paragraphs": [
            "一德開基，百年垂統。",
            "中天禘郊，薄海朝貢。",
            "寶龜相承，器鼎加重。",
            "澤深慶綿，帝復命宋。"
        ],
        "title": "郊祀樂章 太祖皇帝位酌獻登歌作大呂宮彰安之曲",
        "id": "ccd4dfc2-d6a1-4afc-b883-8b6f1e3a3183"
    },
    {
        "author": "崔敦詩",
        "paragraphs": [
            "匏尊既舉，蘇席未移。",
            "有德斯顧，靡神不娭。",
            "物情肅穆，天宇清夷。",
            "宅中受命，永復邦基。"
        ],
        "title": "郊祀樂章 皇帝入小次宮架奏黄鍾宮儀安之曲",
        "id": "6d1b4f61-7692-4ff8-ac9e-b3fe88486ad8"
    },
    {
        "author": "崔敦詩",
        "paragraphs": [
            "四阿有嚴，神既戾止。",
            "備物雖儀，潔誠惟己。",
            "有來振振，相我熙事。",
            "載酌陶匏，以成毖祀。"
        ],
        "title": "郊祀樂章 亞獻宮架奏黄鍾宮穆安之樂威功睿德之舞",
        "id": "c90cc57c-1b37-4b8f-acde-8e6fd357d655"
    },
    {
        "author": "崔敦詩",
        "paragraphs": [
            "奕奕宗祀，煌煌禮文。",
            "高靈下墮，精意升聞。",
            "熙事既畢，忽乘青雲。",
            "敢拜明况，永清世氛。"
        ],
        "title": "郊祀樂章 送神宮架奏圜鍾宮誠安之曲一成",
        "id": "b9d70b55-4193-4be0-8615-5750464d2ed8"
    },
    {
        "author": "崔敦詩",
        "paragraphs": [
            "應天以實，已事而踆。",
            "氈案朝帝，竹宮拜神。",
            "靈光下燭，協氣斯陳。",
            "神祿時萬，基圖日新。"
        ],
        "title": "郊祀樂章 皇帝還大次宮架奏黄鍾宮憩安之曲",
        "id": "05d25a79-1fc8-4466-87f3-72ed245dcf58"
    },
    {
        "author": "崔敦詩",
        "paragraphs": [
            "簪纓列序，羽衛分行。",
            "雉扇爰徹，天威煒煌。",
            "清明在躬，顒顒昂昂。",
            "咸拜稽首，萬壽無疆。"
        ],
        "title": "皇帝上太上皇帝壽樂曲 陞坐用聖安之曲",
        "id": "513cadc7-3de9-4eef-bb7e-dafd87a83b9c"
    },
    {
        "author": "崔敦詩",
        "paragraphs": [
            "端闈肅啟，金奏和聲。",
            "有來濟濟，燁其華纓。",
            "度中規矩，步協英莖。",
            "一人達孝，百辟丕承。"
        ],
        "title": "皇帝上太上皇帝壽樂曲 公卿入門用禮安之曲",
        "id": "33d8bc1b-c83b-4601-9ff4-48f73ddd533c"
    },
    {
        "author": "崔敦詩",
        "paragraphs": [
            "笙鏞皦繹，簨簴騰驤。",
            "奉觴介壽，龍衮黼裳。",
            "盛儀克舉，至德用章。",
            "刑于四海，化洽風揚。"
        ],
        "title": "皇帝上太上皇帝壽樂曲 皇帝上太上皇壽酒用福安之曲",
        "id": "67321141-d9fc-4583-891d-f875c94cf5b8"
    },
    {
        "author": "崔敦詩",
        "paragraphs": [
            "凝旒肅穆，鳴佩舂容。",
            "有酒伊醑，管磬其從。",
            "典禮絢縟，威儀恪共。",
            "頌堯之壽，與天比隆。"
        ],
        "title": "皇帝上太上皇帝壽樂曲 上壽用崇安之曲",
        "id": "aa7d7718-2a37-460c-a07a-7dc5591a3615"
    },
    {
        "author": "崔敦詩",
        "paragraphs": [
            "結根閬苑，登實瑶池。",
            "紅雲駢艷，瑞露含滋。",
            "味參石髓，名配松脂。",
            "王母一笑，河水漣漪。"
        ],
        "title": "皇帝上太上皇帝壽樂曲 太上皇帝初舉酒用蟠桃之曲",
        "id": "5add4383-c535-4ca7-abe1-8a5c12de9648"
    },
    {
        "author": "崔敦詩",
        "paragraphs": [
            "培植自古，質淳以全。",
            "凌傲霜雹，盤薄風煙。",
            "朝菌焉識，楚蓂詎肩。",
            "聳柯擢幹，終古蒼然。"
        ],
        "title": "皇帝上太上皇帝壽樂曲 再舉酒用大椿之曲",
        "id": "762e50a1-9fcd-4f27-9db1-ab3e058417f3"
    },
    {
        "author": "崔敦詩",
        "paragraphs": [
            "彼肅者羽，名紀仙經。",
            "芝田下啄，容止安停。",
            "引吭警露，響徹青冥。",
            "聖德格物，來儀帝庭。"
        ],
        "title": "皇帝上太上皇帝壽樂曲 三舉酒用瑞鶴之曲",
        "id": "8c2c8b33-2af1-4446-99e9-59e18e40006a"
    },
    {
        "author": "崔敦詩",
        "paragraphs": [
            "粵有靈物，負圖效祥。",
            "蓮棲蓍宿，錦文有章。",
            "天和發越，睿澤滂洋。",
            "泝于宮沼，美應昭彰。"
        ],
        "title": "皇帝上太上皇帝壽樂曲 四舉酒用祥龜之曲",
        "id": "0c20f479-b3e6-46ed-913a-788233e66fcf"
    },
    {
        "author": "崔敦詩",
        "paragraphs": [
            "奕奕南極，應期曜靈。",
            "祥暉昭衍，次丙躔丁。",
            "事垂漢史，名著甘經。",
            "錫符祚聖，億萬斯齡。"
        ],
        "title": "皇帝上太上皇帝壽樂曲 五舉酒用老人星見之曲",
        "id": "ead723cf-0125-40b1-a377-4c9b972c4b1b"
    },
    {
        "author": "崔敦詩",
        "paragraphs": [
            "慶典具舉，皇慈溥將。",
            "禮光長樂，事掩未央。",
            "佩環濟濟，金石鏘鏘。",
            "天容有懌，言旋建章。"
        ],
        "title": "皇帝上太上皇帝壽樂曲 降坐用福安之曲",
        "id": "82be214c-ed85-4ea9-8c0e-3f262c373134"
    },
    {
        "author": "崔敦詩",
        "paragraphs": [
            "曉日敞天門，星環萃盍簪。",
            "明良賡舜日，富壽祝堯心。",
            "穿仗摇旗影，鳴珂混樂音。",
            "聖朝敦孝理，百辟盡丕欽。"
        ],
        "title": "皇帝上太上皇帝壽樂曲 羣臣酒三行竝用正安之曲 其一",
        "id": "760ff6da-9041-44f3-81c8-bb8cb11cc1de"
    },
    {
        "author": "崔敦詩",
        "paragraphs": [
            "縹緲殿中央，紅雲捧紫皇。",
            "香風飄綵仗，仙露滴霞觴。",
            "樂度儀凰曲，恩流振鷺行。",
            "萬年天下養，寶祚享靈長。"
        ],
        "title": "皇帝上太上皇帝壽樂曲 羣臣酒三行竝用正安之曲 其二",
        "id": "ebf4f3a1-2fa8-472d-b347-0234e393bf85"
    },
    {
        "author": "崔敦詩",
        "paragraphs": [
            "清漏滴彤壺，皇仁雨露濡。",
            "遥瞻天一笑，同效岳三呼。",
            "御醴傳觴速，宮花覆座敷。",
            "欲知歸美意，歌頌在康衢。"
        ],
        "title": "皇帝上太上皇帝壽樂曲 羣臣酒三行竝用正安之曲 其三",
        "id": "8cab20d3-336d-42c6-ba29-bcb9dcb952f8"
    },
    {
        "author": "崔敦詩",
        "paragraphs": [
            "三紀御圖，道豐德盛。",
            "化洽兆民，功光列聖。",
            "畀託有歸，脫屣萬乘。",
            "優游法宮，頤神養性。",
            "岧岧具闕，豐麗靖淵。",
            "游神象外，玩意物先。",
            "爲衆父父，尊榮配天。",
            "大福備祿，何千萬年。"
        ],
        "title": "皇帝上太上皇帝壽樂曲 酒一行罷用萬壽無疆之舞",
        "id": "0f42cce6-fdf8-4d04-a8ed-16326ed5a53b"
    },
    {
        "author": "崔敦詩",
        "paragraphs": [
            "於穆聖子，仁天智神。",
            "體剛立極，寶儉化民。",
            "美政畢舉，舊章聿遵。",
            "舞以象德，擬韶實倫。",
            "龍樓問寢，前殿奉巵。",
            "密承慈訓，不怠其祗。",
            "海宇豐阜，邊陲晏夷。",
            "于以養志，福祿來宜。"
        ],
        "title": "皇帝上太上皇帝壽樂曲 酒再行罷用聖德重光之舞",
        "id": "7371e3f1-cd5e-4758-a930-3f82c4e72107"
    },
    {
        "author": "崔敦詩",
        "paragraphs": [
            "鈴索文書晚罷休，歸來欲賦畔牢愁。",
            "感君尊酒招要意，適我湖山爛熳游。",
            "隔岸柳煙勻拂掠，近溪梅粉半漂流。",
            "千林紫翠無窮在，後會應須到上頭。"
        ],
        "title": "正月六日集玉壺次才元韻",
        "id": "d71bd638-0d6e-4421-bc1a-988cf71f985b"
    },
    {
        "author": "崔敦詩",
        "paragraphs": [
            "垂楊陰下小亭池，濃綠繁紅掩映宜。",
            "挾冊獨來誰共語，海棠相對笑人癡。"
        ],
        "title": "方壺",
        "id": "e20f80a8-37ab-430c-9e6a-926e707b631f"
    },
    {
        "author": "崔敦詩",
        "paragraphs": [
            "萬木折冰雪，千葩謝華穠。",
            "誰約金童仙，衝寒下嚴風。",
            "惱人風味深，縷衣立隆冬。",
            "旁有玉京子，含香笑相逢。",
            "夜水吐玉龍，月窗影相重。",
            "詩情太牢落，聊以二友供。",
            "清標體黄裳，素姿掩凡容。",
            "東君著意先，群英絕追蹤。"
        ],
        "title": "和唐致遠蠟梅",
        "id": "90aa7403-b690-4c03-b3f8-21073e91ebd2"
    },
    {
        "author": "崔敦詩",
        "paragraphs": [
            "一鳴當日衆俱驚，曾掞天庭賦太清。",
            "宦路喜君方晚遇，文場推我是虛聲。",
            "短材漫飽支離粟，藻思宜粲沆瀣英。",
            "近喜和光成莫逆，嘉名洋溢魯諸生。"
        ],
        "title": "和甄監簿述懷",
        "id": "27ec3048-3b5d-44c7-948b-0c45610a2851"
    },
    {
        "author": "陸九淵",
        "paragraphs": [
            "從來膽大胸膈寬，虎豹億萬虬龍千，從頭收拾一口吞。",
            "有時此輩未妥帖，哮吼大嚼無毫全。",
            "朝飲渤澥水，暮宿崑崙巔。",
            "連山以爲琴，長河爲之絃。",
            "萬古不傳音，吾當爲君宣。"
        ],
        "title": "少時作",
        "id": "00a6a5f3-2054-476c-82d3-708213c885e2"
    },
    {
        "author": "陸九淵",
        "paragraphs": [
            "百喙吟春不暫停，長疑春意未丁寧。",
            "數聲綠樹黄鸝曉，如笑從前著意聽。"
        ],
        "title": "聞鶑",
        "id": "88047b49-53b7-4011-9c9f-924e3988e087"
    },
    {
        "author": "陸九淵",
        "paragraphs": [
            "巧囀風臺急管，清逾石澗迴溪。",
            "好去枝枝驚夢，無人心到遼西。"
        ],
        "title": "鶑",
        "id": "fa671e78-6169-474e-b35b-c3e0e81f43a8"
    },
    {
        "author": "陸九淵",
        "paragraphs": [
            "晴雲冉冉薄斜暉，春靜衡門半掩扉。",
            "風入牆頭丹杏晚，高枝頻颭亂花飛。"
        ],
        "title": "晚春出箭溪  其一",
        "id": "10611860-16e7-4f7b-8081-bac98fb5edda"
    },
    {
        "author": "陸九淵",
        "paragraphs": [
            "長蹊窈窕晴沙暖，綠樹交加細草香。",
            "歸去不緣吾興盡，月明應得更褰裳。"
        ],
        "title": "晚春出箭溪  其二",
        "id": "ef75bc8a-abda-45f4-8bec-71912c8c60b2"
    },
    {
        "author": "陸九淵",
        "paragraphs": [
            "柳院竹齋茅店，雲蕪風樹煙溪。",
            "聽徹殘陽曉月，不論巴蜀東西。"
        ],
        "title": "子規",
        "id": "b6c08787-d472-4e73-b709-3b2db8aa3eb0"
    },
    {
        "author": "陸九淵",
        "paragraphs": [
            "風露枯腸裏，宮商兩翼頭。",
            "壯號森木晚，清嘯茂林秋。"
        ],
        "title": "蟬",
        "id": "3c8fb61c-fc15-4bdf-ae34-bada8d572214"
    },
    {
        "author": "陸九淵",
        "paragraphs": [
            "學佛居山林，往往儀狀野。",
            "道人翩然來，禮節何爾雅。",
            "職事方惽惽，言論翻灑灑。",
            "安得冠其顛，公材豈云寡。"
        ],
        "title": "贈化主",
        "id": "14ca7442-8e17-421a-bd8d-71cfac1179e6"
    },
    {
        "author": "陸九淵",
        "paragraphs": [
            "村靜蛙聲幽，林芳鳥語警。",
            "山樊紛皓葩，隴麥摇青穎。",
            "離懷付西江，歸心薄東嶺。",
            "忽念饑歉憂，翻令發深省。"
        ],
        "title": "疎山道中",
        "id": "586f9cd2-580b-43ed-8e74-3b407bda2188"
    },
    {
        "author": "陸九淵",
        "paragraphs": [
            "墟墓興哀宗廟欽，斯人千古不磨心。",
            "涓流積至滄溟水，拳石崇成泰華岑。",
            "易簡工夫終久大，支離事業竟浮沈。",
            "欲知自下升高處，真僞先須辨古今。"
        ],
        "title": "鵝湖和教授兄韻",
        "id": "9ef300dc-a0ab-47c9-bee6-48601eed11ca"
    },
    {
        "author": "陸九淵",
        "paragraphs": [
            "古重百里長，寄命謀託孤。",
            "今以京秩授，糜至無賢愚。",
            "州家督版帳，殿最視所輸。",
            "况乃積弊久，宿負堆文符。",
            "老姦乘倉皇，陰拱爲師模。",
            "民窮斂愈急，吏飽官自癯。",
            "天子爲焦勞，宵旰思良圖。",
            "高選部使者，庶使德意敷。",
            "石君在薦剡，聞者皆歡愉。",
            "不知何方民，凋瘵遲君蘇。",
            "君丞固安日，歲旱當蠲租。",
            "縣白如故事，守怒牢睢盱。",
            "頼君爭之力，意得所請俞。",
            "揭數授里正，俾後不可渝。",
            "又嘗宰尤溪，吏輩初闚𨵦。",
            "首以財匱告，欲闢侵民途。",
            "君乃治稅籍，弊蠹窮根株。",
            "簡易以便民，上下交相孚。",
            "民自不忍負，豈復煩催驅。",
            "關征且損數，孰謂儒術迂。",
            "使家得此人，黄屋何憂虞。",
            "惜哉不及用，重使吾嗟吁。"
        ],
        "title": "挽石子重",
        "id": "23ffe7e9-5511-49ca-95a0-da3d115ab853"
    },
    {
        "author": "陸九淵",
        "paragraphs": [
            "海門晝夜吼奔雷，却立吳山亦壯哉。",
            "前殿神仙三島邃，正門閶闔九天開。",
            "玉階恭授大官賜，象簡親承御墨回。",
            "多少簞瓢蓬甕士，輸君留宿兩宮來。"
        ],
        "title": "挽張正應",
        "id": "3a691888-4a55-46d6-a0c6-653301a78ec4"
    },
    {
        "author": "陸九淵",
        "paragraphs": [
            "疇昔詩囊未破慳，瓊瑰益自倍枵然。",
            "才華甘落諸公後，誠實徒居野老前。",
            "臘雪晚成春雪早，梅花靜對雪花妍。",
            "從今長作豐登瑞，廩庾家家贍九年。"
        ],
        "title": "和黄司業喜雪",
        "id": "9e73da81-733d-471f-9fa5-dbe1289aaf87"
    },
    {
        "author": "陸九淵",
        "paragraphs": [
            "命駕不辭春徑泥，少蓬高會帝城西。",
            "物非我輩終無頼，書笑蒙莊只强齊。",
            "天入湖光隨廣狹，山藏雲氣互高低。",
            "誰憐極目茭蒭裏，隠隠蒼龍卧古堤。"
        ],
        "title": "遊湖分韻得西字",
        "id": "25ffd995-aa8f-4b14-8c8f-6858d8fde3c9"
    },
    {
        "author": "陸九淵",
        "paragraphs": [
            "學粗知方耻爲人，敢崇凶貌蝕誠真。",
            "義難阿世非忘世，智不謀身豈悞身。",
            "逐遇寬恩猶得祿，歸衝臘雪自生春。",
            "君詩正似清風快，及我征帆故起蘋。"
        ],
        "title": "和楊廷秀送行",
        "id": "d0bd88e5-6346-43ee-8858-33cc39111ff5"
    },
    {
        "author": "陸九淵",
        "paragraphs": [
            "盡道吾廬登陟難，上人得得到相看。",
            "莫言無物堪延待，也有茶澆舌本乾。"
        ],
        "title": "送德麟監院歸天童和楊廷秀韻  其一",
        "id": "be00bace-aed7-437e-8f48-63afe4e777cc"
    },
    {
        "author": "陸九淵",
        "paragraphs": [
            "聞說淮民未免饑，春頭已掘草根歸。",
            "羨君稛載還山去，要挾星郎大字詩。"
        ],
        "title": "送德麟監院歸天童和楊廷秀韻  其二",
        "id": "e69e33f2-2dd0-4138-af3b-5b54c09904c4"
    },
    {
        "author": "陸九淵",
        "paragraphs": [
            "平分浙江流，東境浮海角。",
            "其民仰魚鹽，久已困征榷。",
            "麥禾與桑麻，耕鋤到嶢埆。",
            "往歲比不登，場圃幾濯濯。",
            "荒政勞廟謀，賑廩開數數。",
            "饑羸不待飽，共感君澤渥。",
            "仁哉覆育恩，所惡吏齷齪。",
            "教詔彌諄諄，聽受祇藐藐。",
            "何知國與民，足己肆貪濁。",
            "流離且未還，已復事椎剝。",
            "按察殊未曾，聖主獨先覺。",
            "重貽宵旰憂，顧盼求卓犖。",
            "君固岷峨英，懷抱富荆璞。",
            "邇來奏對語，朝陽鳴鷟鸑。",
            "鏘然歷帝聰，簡記諒已確。",
            "外臺適虛席，妙選出親擢。",
            "此節豈輕受，委寄重山嶽。",
            "除音九天下，衆論靡瑕駁。",
            "攬轡首越山，青萍方在握。",
            "送君無雜言，當不負所學。"
        ],
        "title": "送勾熙載赴浙西鹽",
        "id": "2dcc76b4-cfb2-4ec1-a2d0-7413c6a4d60e"
    },
    {
        "author": "陸九淵",
        "paragraphs": [
            "春日重來慧照山，經年詩債不曾還。",
            "請君細數題名客，更有何人似我頑。"
        ],
        "title": "題慧照寺",
        "id": "d0fd022f-28d3-45f2-b3d9-19434d621aaa"
    },
    {
        "author": "陸九淵",
        "paragraphs": [
            "子作寒梢已逼真，不須向上更稱神。",
            "由來絕藝知音少，只恐今人過古人。"
        ],
        "title": "贈畫梅王文顯",
        "id": "cbd87e16-2093-4f0f-a46a-b50c6e282435"
    },
    {
        "author": "陸九淵",
        "paragraphs": [
            "利名風浪日相催，青眼難於世上開。",
            "何事諸君冒艱險，杖藜來入白雲堆。"
        ],
        "title": "簡朱幹叔諸友",
        "id": "4dbd871f-7b7c-402e-a276-4a0be58eacbe"
    },
    {
        "author": "陸九淵",
        "paragraphs": [
            "人生不更涉，何由知險艱。",
            "觀君一巨軸，奚啻百廬山。"
        ],
        "tags": [
            "庐山"
        ],
        "title": "書劉定夫詩軸",
        "id": "c5f1e5aa-0d10-4ce5-b5ea-98a94dc0210d"
    },
    {
        "author": "陸九淵",
        "paragraphs": [
            "靈華兮英英，芝質兮蘭形。",
            "瓊葩兮瑶實，冰葉兮雪莖。",
            "石室兮宛宛，苔茵兮菁菁。",
            "陰長松之偃蹇，带飛瀑之琮琤。",
            "實青端而黄表，眇中藏而不矜。",
            "匪自昭其明德，羌無愧兮疇能。"
        ],
        "title": "玉芝歌",
        "id": "80ea714d-10af-45c3-9e5e-937dd4a62b5f"
    },
    {
        "author": "陸九淵",
        "paragraphs": [
            "我家應天山，山高數萬丈。",
            "上開園池美，林壑千萬狀。",
            "山西有龍虎，烟霞耿相望。",
            "寒清漾微波，暖翠團層嶂。",
            "天光入行舟，野色隨支杖。",
            "吾黨二三子，幽賞窮清曠。",
            "引興谷雲邊，題名巖石上。",
            "碧桃吹曉笙，白鶴驚春漲。",
            "一笑詠而歸，千載應可尚。"
        ],
        "title": "應天山",
        "id": "ac30fedd-a431-48e9-9b21-0d0cb1e76ed0"
    },
    {
        "author": "陸九淵",
        "paragraphs": [
            "偶扶藜杖過南津，野寺長橋發興新。",
            "蹔就清溪照鬚鬢，不妨翠霧濕衣巾。",
            "山縈細棧疑無路，樹絡崩崖不壓人。",
            "朝暮有程常卒卒，向因携酒上嶙峋。"
        ],
        "title": "過普寧寺",
        "id": "07af0bfa-ff26-47f0-97ac-e68482dc252a"
    },
    {
        "author": "陸九淵",
        "paragraphs": [
            "講習豈無樂，鑽磨未有涯。",
            "書非貴口誦，學必到心齋。",
            "酒可陶吾性，詩堪述所懷。",
            "誰言曾點志，吾得與之偕。"
        ],
        "title": "初夏侍長上郊行分韻得偕字",
        "id": "43950cbd-a0f4-4261-9ad4-2982c3984006"
    },
    {
        "author": "陸九淵",
        "paragraphs": [
            "孩提無不愛其親，不失其心即大人。",
            "從此勸君休外慕，悅親端的在誠身。"
        ],
        "title": "題達本菴",
        "id": "4f190ec0-6447-44b2-81c0-77fd1c1d89dd"
    },
    {
        "author": "陸九淵",
        "paragraphs": [
            "自從相見白雲間，離聚常多會聚艱。",
            "兩度逢迎當汝水，數年隔闊是曹山。",
            "客來濯足傍僧怪，病不烹茶侍者閒。",
            "不是故人尋舊隠，只應終日閉禪關。"
        ],
        "title": "與僧浄璋",
        "id": "d36034b6-836e-48fe-9d16-362c8940770a"
    },
    {
        "author": "陸九淵",
        "paragraphs": [
            "直從平地矗崔嵬，南向群山斗次來。",
            "盡此半春留客醉，莫愁一日不花開。",
            "水從綠野前頭遶，竹向芳菲缺處栽。",
            "目送斷鴻天外去，問他更是幾時回。"
        ],
        "title": "環翠臺",
        "id": "aef5c813-781c-48dc-8a38-63488106bb64"
    },
    {
        "author": "陸九淵",
        "paragraphs": [
            "蹇馿清曉破平蕪，來訪故人村外居。",
            "門掩却尋山背路，堂虛惟閲案頭書。",
            "不知車馬從何往，借問僮奴歸得無。",
            "留待西風日停午，只聽松竹響蕭疎。"
        ],
        "title": "訪余昌言不遇留題",
        "id": "ecbabe09-aca3-4e48-acef-a7cf44e600ae"
    },
    {
        "author": "姚中",
        "paragraphs": [
            "魚龍吹浪起雲烟，來向江湖駕鐵船。",
            "捲地黑風吹海立，直將波浪過西天。"
        ],
        "title": "詩一首",
        "id": "130575b9-dc30-4fbb-a140-cbfa3f690c97"
    },
    {
        "author": "謝深甫",
        "paragraphs": [
            "溪繞青山路繞溪，山長溪曲路高低。",
            "晴灘淺濕舟如盪，危磴稜層石作梯。",
            "晚照荒村飛鳥入，秋風落木敗蟬嘶。",
            "碧雲四合長天暮，轉使鄉關望眼迷。"
        ],
        "title": "天台道中",
        "id": "9eae941d-f618-4b2d-baad-e4802df1fcff"
    },
    {
        "author": "朱桴",
        "paragraphs": [
            "此理於人無間然，昏明何事異天淵。",
            "自從斷却閒牽引，俯仰周旋只事天。"
        ],
        "title": "寄陸子靜先生",
        "id": "d20f46c5-dd6d-40bf-8c50-545f51082987"
    },
    {
        "author": "衛石卿",
        "paragraphs": [
            "空嵌兩洞石相通，翠篠娟娟碧霧籠。",
            "手扶青藜訪奇古，巖洞妙墨識涪翁。"
        ],
        "title": "遊石通洞",
        "id": "70be67e2-22e4-459f-a235-3a05818c3780"
    },
    {
        "author": "周郔",
        "paragraphs": [
            "蓴脆鱸肥酒細傾，浩歌悲壯欲誰聽。",
            "沈迷簿領頭將白，彈壓江山眼自青。",
            "魚躍紫鱗衝葦岸，鷗翻白雪下沙汀。",
            "西風散髮危亭上，醉倚豐碑照日星。"
        ],
        "title": "三高亭懷范石湖",
        "id": "4137e035-9b38-44e5-be0a-65f75e7cfa80"
    },
    {
        "author": "周郔",
        "paragraphs": [
            "吳江未到意先傾，杳杳漁歌醉裏聽。",
            "霜晚人家千橘熟，秋晴江上數峰青。",
            "魚緣香餌吞殘釣，鶴趁歸帆下遠汀。",
            "大艑何時眼中見，乘槎擬欲問台星。"
        ],
        "title": "丁酉經由三高亭再和",
        "id": "1d328c6c-5fc7-4fa1-8f0e-da1777333034"
    },
    {
        "author": "陳樞才",
        "paragraphs": [
            "耆舊襄陽傳，風流月旦評。",
            "此翁尤間出，當代總銷聲。",
            "遇事皆迎刃，遊談可伐兵。",
            "孰知死諸葛，英氣凜如生。"
        ],
        "title": "挽薛艮齋  其一",
        "id": "19a94c34-5074-449c-9aad-426d0eccf549"
    },
    {
        "author": "陳樞才",
        "paragraphs": [
            "晁董科名累，向雄利祿儒。",
            "惟公傳洛學，處世類齊竽。",
            "湖外嚴兵戍，神畿析使符。",
            "恍然成昨夢，一吊束徐芻。"
        ],
        "title": "挽薛艮齋  其二",
        "id": "30039dde-18d1-490a-9099-ec085aaaa090"
    },
    {
        "author": "魏興祖",
        "paragraphs": [
            "奧學傳伊洛，平生盡此心。",
            "多聞推子貢，一唯妙曾參。",
            "知識皆文武，才猷冠古今。",
            "斯人苦斯疾，吾黨恨尤深。"
        ],
        "title": "挽薛艮齋  其一",
        "id": "be6787b9-2590-402b-9c78-aaaf2a620619"
    },
    {
        "author": "魏興祖",
        "paragraphs": [
            "至理窮微妙，經綸特緒餘。",
            "鄂城資豫備，淮甸得安居。",
            "慨慷陸公奏，詳明賈誼書。",
            "今辰恨埋玉，慟哭滿鄉閭。"
        ],
        "title": "挽薛艮齋  其二",
        "id": "bd3ad598-5c30-419f-8fdd-5bd784e467a1"
    },
    {
        "author": "錢佖",
        "paragraphs": [
            "蚤悟傳心學，精微造本原。",
            "讀書殘萬卷，落筆動千言。",
            "孤邑驗英略，流民感至恩。",
            "顔亡雖可痛，自有不亡存。"
        ],
        "title": "挽薛艮齋  其一",
        "id": "b65df46c-4c00-47af-9f8f-ce8a3396637d"
    },
    {
        "author": "錢佖",
        "paragraphs": [
            "偉矣萬人傑，精神運五兵。",
            "議屯謀甚婉，料敵智尤明。",
            "謹厚唐劉氏，淵源漢賈生。",
            "斯文嗟遽喪，哀挽淚縱橫。"
        ],
        "title": "挽薛艮齋  其二",
        "id": "2333fd26-e360-475a-9c20-86f79a7ea302"
    },
    {
        "author": "廖德明",
        "paragraphs": [
            "三里之城渺大荒，兩江橫截壯金湯。",
            "唐家設險基猶在，聖代增陴慮更長。"
        ],
        "title": "南樓",
        "id": "c2fce8e2-b0dd-4aba-94fc-0c49bd8fbf42"
    },
    {
        "author": "廖德明",
        "paragraphs": [
            "荒煙漠漠雙江上，往事悠悠古戍孤。",
            "春到偏臨青草渡，夢中猶記白鷗湖。"
        ],
        "title": "鬰林郡城",
        "id": "64a7ae50-9173-42db-af02-70d58e13001e"
    },
    {
        "author": "廖德明",
        "paragraphs": [
            "四壁無遮礙，憑闌豁遠胸。",
            "何須高百尺，亦可卧元龍。"
        ],
        "title": "四穿樓  其一",
        "id": "4b321269-e145-4b27-9b06-5d0baeca2950"
    },
    {
        "author": "廖德明",
        "paragraphs": [
            "南北東西四望開，熙熙人似上春臺。",
            "時平不用籌邊策，閒看雙江抱郭來。"
        ],
        "title": "四穿樓  其二",
        "id": "eb8c2a3e-e56e-4225-94cf-3498c2a74070"
    },
    {
        "author": "莫漳",
        "paragraphs": [
            "一麾出守山水郡，陽山正在君提封。"
        ],
        "title": "句",
        "id": "81d8615d-d086-4202-867b-32c1ffc3a235"
    },
    {
        "author": "許縣尉",
        "paragraphs": [
            "昴宿儲精岳降神，天教抱送玉麒麟。",
            "海中仙草千年實，井底丹砂百歲春。",
            "曆運一同新甲子，日行再見舊壬辰。",
            "五雲多處三光見，南極星中是老人。"
        ],
        "title": "慶潯州廖太守四首  其一",
        "id": "1a56341e-8224-4223-9efa-d7ffb2f716c8"
    },
    {
        "author": "許縣尉",
        "paragraphs": [
            "真儒正學久無傳，醖藉如公獨粹然。",
            "要以古人爲準的，肯從餘子事拘牽。",
            "詞源涌思流三峽，學海波瀾障百川。",
            "燈火夜深猶不倦，口吟六藝相仍編。"
        ],
        "title": "慶潯州廖太守四首  其二",
        "id": "8382f589-5ad4-427a-b325-2e01ad21e279"
    },
    {
        "author": "許縣尉",
        "paragraphs": [
            "潯江千騎擁雙旌，泮水依然舊貫仍。",
            "不但袴襦歌惠政，更令衿佩樂師承。",
            "朱幡太守來何暮，絳帳先生自此升。",
            "預想下車先教化，再教庠序典謨興。"
        ],
        "title": "慶潯州廖太守四首  其三",
        "id": "8bfd37c9-52a4-48bb-bec5-610da3cc38cf"
    },
    {
        "author": "許縣尉",
        "paragraphs": [
            "登瀛學士自瀛歸，古錦囊中百政奇。",
            "春草池塘曾入夢，梅花廳院屢題詩。",
            "南州暫屈陳文惠，北斗重瞻韓退之。",
            "惠政三年聊復耳，斯文千載重爲期。"
        ],
        "title": "慶潯州廖太守四首  其四",
        "id": "825af5c1-abaa-4377-923f-b3ae9626b536"
    },
    {
        "author": "方恬",
        "paragraphs": [
            "睡起眼光的鑠，擁衾縮勁高吟。",
            "推轉小窗驚看，松林翻作瓊林。"
        ],
        "title": "賦雪",
        "id": "d50db07b-5612-4f58-8697-4a026afd33db"
    },
    {
        "author": "方恬",
        "paragraphs": [
            "直上最高頭，無人獨少留。",
            "萬山皆在下，千里入雙眸。",
            "馬傍松邊立，雲從脚底浮。",
            "倚天一長嘯，紅日滿滄洲。"
        ],
        "title": "遇昱嶺",
        "id": "76e7b26c-a9e2-4100-84c3-ca8db9c93e19"
    },
    {
        "author": "方恬",
        "paragraphs": [
            "春闈試罷且徘徊，十里荷花渾未開。",
            "笑指西湖且歸去，閒時應待我重來。"
        ],
        "tags": [
            "西湖"
        ],
        "title": "至杭都游湖上",
        "id": "7a4cde4b-eac8-41a8-800a-1cd3c0a4ab33"
    },
    {
        "author": "方恬",
        "paragraphs": [
            "蹇馿昨日雪濛濛，破帽呼舟古渡風。",
            "吟得詩成還未吐，要留此景著胸中。"
        ],
        "title": "無題",
        "id": "3e5387b1-35ea-4cf0-92de-98c5158b4e47"
    },
    {
        "author": "方恬",
        "paragraphs": [
            "長驅筆陣渾無礙，掃盡春蠶食葉聲。"
        ],
        "title": "句  其一",
        "id": "2070ca90-040d-474e-ab1d-19de4d23f35a"
    },
    {
        "author": "方恬",
        "paragraphs": [
            "微波蕩晴墩，倒影動懸壁。"
        ],
        "title": "句  其二",
        "id": "0f46159a-a63a-451e-869f-65bf351ed221"
    },
    {
        "author": "黄夢攸",
        "paragraphs": [
            "蛟龍躍，獅子吼，頭角崢嶸精神抖。",
            "若問破天荒，還我霹靂手。"
        ],
        "title": "獅子巖",
        "id": "cea81a20-ce31-4865-96c3-e349756eed64"
    },
    {
        "author": "許巽",
        "paragraphs": [
            "一峰突兀倚天際，千嶂蘢葱在眼中。",
            "宇宙自偏人世遠，塵埃不到佛樓空。",
            "主公真得庵居相，俗子那容線路通。",
            "山北道人如□市，雲門臨濟各家風。"
        ],
        "title": "梅峰",
        "id": "f3a60957-0c6c-47d4-b8d0-1092896d5edc"
    },
    {
        "author": "王希呂",
        "paragraphs": [
            "玉堂晝永暑風微，蔌蔌飛花落小池。",
            "徙倚幽欄憑問訊，夏鶑飛出萬年枝。"
        ],
        "title": "學士院入直賦景物二首  其一",
        "id": "7f958a45-0d71-410d-b402-45ddb9e1f2f2"
    },
    {
        "author": "王希呂",
        "paragraphs": [
            "小池倒影弄餘輝，照耀虛簷極出奇。",
            "木杪不鳴風力軟，闖萍翻藻有魚嬉。"
        ],
        "title": "學士院入直賦景物二首  其二",
        "id": "109d4976-a181-4ddf-a6db-d7b9b5e053fa"
    },
    {
        "author": "王希呂",
        "paragraphs": [
            "瑟瑟輕冰拆御溝，溝邊柳色弄春柔。",
            "數聲啼鳥破幽夢，斷送西湖尋舊游。"
        ],
        "tags": [
            "西湖"
        ],
        "title": "湖山十詠  其一",
        "id": "72e915a6-2b74-48ca-bbbc-f50bcb646640"
    },
    {
        "author": "王希呂",
        "paragraphs": [
            "石罅微泉咽淺沙，沙頭細草換年華。",
            "疏籬酒旆管春事，倚馬短檐梅著花。"
        ],
        "title": "湖山十詠  其二",
        "id": "1a641393-e69c-4ecc-a2b5-517b39f09603"
    },
    {
        "author": "王希呂",
        "paragraphs": [
            "山南山北異陰晴，雨脚垂垂日脚明。",
            "落盡桃花春事退，柔桑深處一鳩鳴。"
        ],
        "title": "湖山十詠  其三",
        "id": "5cad7359-d4aa-4e6d-90f9-1214c0d8fc80"
    },
    {
        "author": "王希呂",
        "paragraphs": [
            "冥冥細雨不成泥，十里平沙快馬蹄。",
            "總爲好山牽醉眼，不知縱轡過西溪。"
        ],
        "title": "湖山十詠  其四",
        "id": "38b7686d-8a91-4955-8caa-8b40d4f56bd0"
    },
    {
        "author": "王希呂",
        "paragraphs": [
            "雨挾東風作嫩寒，短牆圍水柳藏烟。",
            "游人不出西湖靜，白鷺飛來在畫船。"
        ],
        "tags": [
            "西湖"
        ],
        "title": "湖山十詠  其五",
        "id": "6ca3d48a-ce29-4cc7-865c-8105736dddf9"
    },
    {
        "author": "王希呂",
        "paragraphs": [
            "雨後桃花脫瘦紅，鉤窗平揖竹閒風。",
            "文書滿案不經意，心在西湖山水中。"
        ],
        "tags": [
            "西湖"
        ],
        "title": "湖山十詠  其六",
        "id": "d9243e83-efd9-4c24-88fd-44fe9147f791"
    },
    {
        "author": "王希呂",
        "paragraphs": [
            "山光擁翠落杯中，水色天容上下同。",
            "身入蓬山人不悟，碧桃無數倚春風。"
        ],
        "title": "湖山十詠  其七",
        "id": "4444084d-861b-42f5-95f1-bc67ce4b6630"
    },
    {
        "author": "王希呂",
        "paragraphs": [
            "露葵抱蕊未全開，翠竹陰涼蔽綠苔。",
            "貪看青林飛白鳥，丁丁啄木又驚回。"
        ],
        "title": "湖山十詠  其八",
        "id": "eea0d59e-8bc3-4e0b-a9bb-4bb8f6b511e9"
    },
    {
        "author": "王希呂",
        "paragraphs": [
            "荷花過眼作鮮妍，小艇初疑久自便。",
            "日日孤山山下路，紅菱白藕不論錢。"
        ],
        "title": "湖山十詠  其九",
        "id": "f50efb6c-a36c-491e-acc3-7e93fe3cb0fd"
    },
    {
        "author": "王希呂",
        "paragraphs": [
            "窗外平疇交遠風，豆花成實穀苗豐。",
            "向來河朔經行地，盡在江南烟雨中。"
        ],
        "title": "湖山十詠  其一○",
        "id": "5978b0b8-cea8-4293-9c5b-e7fa9722661f"
    },
    {
        "author": "王希呂",
        "paragraphs": [
            "門外驚風吹細沙，入門水氣湛清華。",
            "呼童試向林間看，巖桂應開第二花。"
        ],
        "title": "本覺寺三過堂",
        "id": "6d327db0-5eba-44f6-8aee-2fbbd1611146"
    },
    {
        "author": "王希呂",
        "paragraphs": [
            "燕居九見歲華周，晚得湖湘斗大州。"
        ],
        "title": "句",
        "id": "b6e3ff27-bf48-4411-bef6-9cef9ba02258"
    },
    {
        "author": "王藺",
        "paragraphs": [
            "池塘春夢草初生，江左詩來得我驚。",
            "開秩快觀醒倦眼，挑燈細讀度寒更。",
            "追參李杜今無敵，揮斥侯劉獨有聲。",
            "一首敬酬三百首，深慚坡老和淵明。"
        ],
        "title": "和楊廷秀至後睡覺",
        "id": "5b19dbdf-b227-4aa8-9b7b-c1b865f731c2"
    },
    {
        "author": "王藺",
        "paragraphs": [
            "重到招提恰兩年，北窗風雪接衾眠。",
            "客來休說邯鄲夢，世事端知不偶然。"
        ],
        "title": "中塔悟空禪院  其一",
        "id": "40a7a959-38aa-495b-a9e4-66e5b72eaff2"
    },
    {
        "author": "王藺",
        "paragraphs": [
            "富貴危機豈獨今，且從麋鹿逐山林。",
            "只慚莫報君恩重，敢廢惓惓畎畝心。"
        ],
        "title": "中塔悟空禪院  其二",
        "id": "95efbfb3-1e3c-4a41-ac8a-836bc02713ac"
    },
    {
        "author": "王藺",
        "paragraphs": [
            "臯亭回首軟紅塵，晴日僧房暖似春。",
            "禪老眈眈如卧虎，相逢一笑問前因。"
        ],
        "title": "中塔悟空禪院  其三",
        "id": "8538a3e8-a099-41c9-8332-4d1bb0e958a3"
    },
    {
        "author": "王揆",
        "paragraphs": [
            "地靈山秀景清虛，健羨游人興有餘。",
            "黄葉盡時分疊嶂，白雲深處見精廬。",
            "去同靈運低前屐，回與浮丘攬右裾。",
            "自歎塵勞羈鞅甚，林泉高趣苦相疏。"
        ],
        "title": "游黄山留題",
        "id": "ad854b64-b7d7-489f-8b02-3d79e89cfad5"
    },
    {
        "author": "張貴謨",
        "paragraphs": [
            "駟馬鮮能容白髮，萬釘終不潤黄壚。",
            "烏靴席帽紅塵裏，幻出睢陽五老圖。"
        ],
        "title": "題睢陽五老圖",
        "id": "74670fbb-1bb7-40dc-90d4-4f242a5125cc"
    },
    {
        "author": "張貴謨",
        "paragraphs": [
            "不見片雲頭上黑，頓添一夜鬢邊霜。"
        ],
        "title": "句",
        "id": "d7145a31-a22a-486b-a4e7-4c6cf59e04f1"
    },
    {
        "author": "毛崈",
        "paragraphs": [
            "君家自是爲霖手，何止平分月與風。"
        ],
        "title": "句",
        "id": "2b5bdaf1-2ab2-4bf4-8c5f-565cd3e2a437"
    },
    {
        "author": "汪熙",
        "paragraphs": [
            "生平酷愛山，好山寧相遠。",
            "知吾入山意，幽致競牽輓。",
            "信步杖藜輕，升高腰脚健。",
            "小雨著黄落，索索聲相溷。",
            "僧窗事事幽，蕉肥野菊曼。",
            "塵市僅隔水，心安即爲遯。",
            "有巖瞰清溪，古木鬰蘿蔓。",
            "前岡連遠嶂，萬象紛自獻。",
            "人生有物緣，參合甚符券。",
            "緣外倘强求，十一失千萬。",
            "此地乃天與，一亭吾欲建。",
            "寄言巖下石，爲償把釣願。"
        ],
        "title": "謀創領要亭",
        "id": "0fb68e22-c133-4a47-bf6d-60bf525c480a"
    },
    {
        "author": "汪義榮",
        "paragraphs": [
            "四皓逃秦終翼惠，伯夷避紂亦歸文。",
            "先生豈是忘君者，最有維持漢鼎勳。"
        ],
        "title": "子陵祠",
        "id": "bced27f8-039e-433d-8185-d23f03bfb035"
    },
    {
        "author": "王素",
        "paragraphs": [
            "畫隼精明破曉暾，恰逢寒食過江村。",
            "輕烟飛絮漢中道，白葦黄茅渭上屯。",
            "人力萬工支水派，天心兩邑溉川原。",
            "柳營一飽源頭看，夜雨新肥拍岸痕。"
        ],
        "title": "重修山河堰",
        "id": "218b3ca7-d44d-41aa-a51e-6df27455e8b3"
    },
    {
        "author": "沈繼祖",
        "paragraphs": [
            "刪後無詩亦可憂，人言賦者古詩流。",
            "欲聞正始今安在，須向先秦以上求。",
            "玄酒大羹存至味，子虛亡是謾相酬。",
            "萬人叢裏誰人曉，獨有夫君暗點頭。"
        ],
        "title": "次韻答李孟達通判索鄙詩",
        "id": "36ff7554-944b-4936-a808-3a6a967d600e"
    },
    {
        "author": "沈繼祖",
        "paragraphs": [
            "城西去天纔尺五，遡游從之不脩阻。",
            "西湖春水漲舊痕，葡萄盎盎浮春醑。",
            "魚成隊陣影虛游，禽呼友朋聲樂與。",
            "船行是處有佳趣，芳草和煙迷斷浦。",
            "小橋曲徑通深幽，疑在閬風與玄圃。",
            "花飛猶有半粧在，柳長尚作畫眉嫵。",
            "酒中之仙僅八人，把盃誰是湖山主。",
            "樓臺倒影俯清漪，密樹摇風翠交舞。",
            "妙處政自落筆難，安得君房妙言語。",
            "只將劇飲餞殘春，一醉忘形到爾汝。",
            "黄香可人招不來，雲煙落紙英詞吐。",
            "三年與君巴峽游，至今詩名播西土。",
            "金華不生有嫡孫，一時紙貴人爭覩。",
            "維莫之春作茲游，絕憶蘇仙賦東武。",
            "從今風月三千篇，要掃冰溪九萬楮。",
            "芰荷立水更重游，當戒行厨治尊俎。"
        ],
        "tags": [
            "西湖"
        ],
        "title": "和黄叔萬游西湖韻",
        "id": "be3301b3-daef-4189-b194-9d14f9193d30"
    },
    {
        "author": "沈繼祖",
        "paragraphs": [
            "制兼內外文章伯，遠過當年高侍中。",
            "運筆不停池水黑，舉觴未厭酒珠紅。",
            "泛舟但仰膺門峻，登峴夫何湛輩同。",
            "儻以言詩許商賜，詩工寧復恨人窮。"
        ],
        "tags": [
            "西湖"
        ],
        "title": "游西湖用中字韻呈直院高舍人",
        "id": "debd1aa5-89b0-4e2b-8a31-4f01ff8b213e"
    },
    {
        "author": "沈繼祖",
        "paragraphs": [
            "魯齋居士自忘機，丈席凝塵日下帷。",
            "甫也猶爲老賓客，參乎獨得道精微。",
            "奏篇已草三千牘，大厦當求四十圍。",
            "行矣道山鄰日月，未容巴蜀久相依。"
        ],
        "title": "題歸州黄教授魯齋",
        "id": "04675654-b4e7-47cd-98a0-d67a6f4e3a1c"
    },
    {
        "author": "沈繼祖",
        "paragraphs": [
            "置之一壑謝鯤像，畫入三峰潘閬圖。",
            "二子居山真得趣，山齋曾爲寫真無。"
        ],
        "title": "山齋詩",
        "id": "167acde5-69b7-49db-809e-b1d25ad56c0f"
    },
    {
        "author": "沈繼祖",
        "paragraphs": [
            "天生萬物俱森羅，詩人於梅詩獨多。",
            "不言成蹊桃與李，何敢當此不類歌。",
            "由來畫中有新詩，俞君造次以筆追。",
            "渾然莫知詩畫異，手與心猶不自知。",
            "紅杏花開驚羯鼓，虞美草認歌聲舞。",
            "筆能招此玉梅夢，花非解語如欲語。",
            "我生身世兩茫茫，獨與此花交分長。",
            "書窗有月半弄影，山驛無風遠有香。",
            "溪流落英送我別，誰念孤芳增皎潔。",
            "此時我有萬斛愁，吹斷參差山石裂。",
            "吳霜忽點雙鬢華，故人各在天一涯。",
            "南望一枝書斷絕，臨風不復三歎嗟。",
            "天花何曾著禪定，百憂煉心澄古井。",
            "世有鐵心石腸人，舉似我詩應首肯。"
        ],
        "title": "俞舜俞作墨梅八軸皆取古人詩句請余賦之",
        "id": "3a71ab1b-6751-449f-aa35-f12e099943fc"
    },
    {
        "author": "沈繼祖",
        "paragraphs": [
            "黄沙漫空天一色，漠北陰山斷行跡。",
            "明妃辭漢適單于，委骨胡沙無來日。",
            "心事欲向琵琶傳，天荒地老何人識。",
            "胡鴈經年去會還，漢月幾夜圓復缺。",
            "鴈飛那解寄音塵，月明不管人愁絕。",
            "冢上千年不改青，怨入邊風與羌笛。",
            "誰爲君王設此謀，縱殺畫工果何益。",
            "至今猶使昭君村，有女炙面殊不惜。",
            "漢已無策唐效之，公主淪棄豺狼域。",
            "何不設備禦狂胡，人言仲舒計已疏。",
            "不以女色媚穹廬，聖宋之德千古無。"
        ],
        "title": "昭君村",
        "id": "edd76b95-500b-4df0-bf8f-8b880b96aaf8"
    },
    {
        "author": "沈繼祖",
        "paragraphs": [
            "杏破繁枝春意閙，牙盤堆實薦時新。",
            "仙家種此應知味，試問廬山姓董人。"
        ],
        "tags": [
            "庐山"
        ],
        "title": "杏花村",
        "id": "f32fdd0d-5628-4fff-907f-79afa740c717"
    },
    {
        "author": "沈繼祖",
        "paragraphs": [
            "我來盛山郡，從公歲及朞。",
            "公之字鰥寡，乳保於嬰兒。",
            "公去再改歲，所去尤見思。",
            "至今盛山民，敬奉盧公祠。",
            "借留既不遂，涪江移州麾。",
            "兩地雖少異，所愛則均施。",
            "去秋少城役，與公同試闈。",
            "把臂道疇昔，耿耿青燈期。",
            "對床風雨夜，夜語驚聞鷄。",
            "日有文字樂，唱酬多新詩。",
            "訖事遍遊覽，扁舟更同歸。",
            "涪陵五日留，民物何熙熙。",
            "道中行歌者，拍手童稚嬉。",
            "終歲閭里間，不聞吏卒追。",
            "皆曰賢太守，父母其忍欺。",
            "政成多休暇，百廢舉無遺。",
            "美哉輪奐新，有堂崇故基。",
            "名堂形至意，愛民真天資。",
            "同時王別駕，譽處出一辭。",
            "醉餘書牓字，銀鈎照江湄。",
            "有客涪陵來，稱頌世所稀。",
            "坐想觴詠樂，形留而神馳。",
            "願同鄒湛輩，記名千載垂。",
            "惟公甚盛德，豈待於發揮。",
            "當聞卜式語，治民適其宜。",
            "辟如牧羊者，敗群當去之。",
            "雪霜與雨露，天以成四時。",
            "威克與剛克，要不傷於慈。",
            "公藴經綸妙，未易坐井窺。",
            "因詩贊一二，以詔來者知。"
        ],
        "title": "愛民堂爲涪陵盧使君題",
        "id": "8caa5b8e-3772-4a25-9322-32ce57cef10e"
    },
    {
        "author": "沈繼祖",
        "paragraphs": [
            "上士與下士，多聞或寡聞。",
            "子誠能尚友，我亦歎離羣。",
            "磨琢功當進，金蘭志不分。",
            "孝標何所見，但廣絕交文。"
        ],
        "title": "友善堂爲張以道題",
        "id": "744d297e-8689-4101-a13e-f63885a209d0"
    },
    {
        "author": "沈繼祖",
        "paragraphs": [
            "星郎星使兩俱優，三輔黄圖帝選侯。",
            "萬里登瀛超弱水，一輪有月照蘇州。",
            "刀飛雪縷誇鱸鱠，雲作奇峰簇虎丘。",
            "太守能書傳寶帖，洞庭應寄橘千頭。"
        ],
        "tags": [
            "洞庭湖"
        ],
        "title": "送直閣劉郎中知平江府",
        "id": "59c72cab-048b-498b-8eed-8c85641e246c"
    },
    {
        "author": "沈繼祖",
        "paragraphs": [
            "文章有正派，此派公獨傳。",
            "中絕僅如綫，鸞膠真續弦。",
            "自有科舉累，吾道幾棄捐。",
            "相挻入茫昧，一律爭談玄。",
            "誰洗新學腸，少愈自聖顛。",
            "斯文日琢喪，未喪關諸天。",
            "上帝實惠顧，爲時生此賢。",
            "高文破崖岸，天地發大全。",
            "論事似陸贄，實錄如史遷。",
            "緒餘寄吟詠，直追風雅篇。",
            "根本於丘軻，道德其淵源。",
            "如奏清廟瑟，三歎遺音存。",
            "如聞陽春曲，和者奚寡焉。",
            "公昔在西掖，絲綸代王言。",
            "胥吏俱腕脫，思湧驚飛泉。",
            "玉堂久揮翰，夜席屢爲前。",
            "禁中得頗牧，可但詞采專。",
            "草書招贊普，傳檄定幽燕。",
            "欲清塞北塵，自許素志堅。",
            "經綸天下手，繪像期凌煙。",
            "異論忽矛盾，去國何翩然。",
            "申伯宣輔相，有時于蕃宣。",
            "帆錦落天東，寒色與江連。",
            "雪意聚忽散，鴈字整復偏。",
            "行行采石江，斗酒酹謫僊。",
            "古來文士貴，寵數極異恩。",
            "金井沃醉面，落筆動至尊。",
            "願言投譖者，以雪千載冤。",
            "偉哉扶靴氣，寧復事拘攣。",
            "異世儻同調，一繫五湖船。"
        ],
        "title": "送洪內翰知太平府",
        "id": "4ad26132-91e7-45f5-a574-26b056b9bbf4"
    },
    {
        "author": "沈繼祖",
        "paragraphs": [
            "太平之兆從西起，西方人兮獨宏偉。",
            "中興三相西蜀英，魏雍沂國封鼎峙。",
            "得君之專不約同，應龍翔雲魚有水。",
            "大勳將集自有時，時望今歸章夫子。",
            "岷峨英氣蟠千年，十年鬰蟠一朝啟。",
            "固應世命生大材，天下重輕之所繫。",
            "六鼇不動海嶽崇，八柱檠天穹窿倚。"
        ],
        "title": "上章帥侍郎  其一",
        "id": "7ac6a3f3-4a9a-4c18-ad5d-a3459da8bddb"
    },
    {
        "author": "沈繼祖",
        "paragraphs": [
            "壽皇燕翼貽孫謀，寘公從橐良有以。",
            "龍蟠虎踞帝王都，居守重任不輕畀。",
            "神州陸沉五終星，有讎未復己三世。",
            "經營江表誠急先，移鎮上流實隆委。",
            "議和但苟朝夕安，歲輸金繒殊未已。",
            "無事坐養百萬師，所慮民貧財益匱。",
            "胡雛何知蓄狂謀，天其啟我或在此。",
            "荆州昔號用武國，曹瞞落筆驚劉備。",
            "况今吳蜀勢連衡，乘時振槁悉披靡。",
            "料人當要知料己，上策由來當自治。",
            "實邊至計耕與桑，祖逖未可成敗議。",
            "祖宗德澤在遺黎，中原自有壺漿至。",
            "我公恩信結人深，豈獨長城賢萬里。",
            "嘗聞機會不容髮，尚父宵征奚暇寐。",
            "諸葛手握將相權，願改吾短不自恃。",
            "其心休休能有容，即是古人勳業地。",
            "往時韓富屢守藩，以養威望須歷試。",
            "一旦大用無間言，列聖用人有深意。",
            "雖然五大不在邊，端委面槐乃公位。",
            "玄齡如晦不言功，持效於君兼衆美。",
            "大江之西有癯儒，半生混迹漁樵裏。",
            "兵書一篋老無功，耿耿但餘憂國淚。",
            "一官漫仕不療饑，五斗折腰安敢恥。",
            "沮漳時倚仲宣樓，往事成塵誰復紀。",
            "此生幸識元紫芝，今爲晏御尤自喜。",
            "馮驩欲歌歸來乎，繞朝有策不用耳。",
            "函關請封一丸泥，贊普可招尺書紙。",
            "我思古人不可見，空對孤燈慕青史。",
            "公能挈之於沉淵，猶擬楯墨書檄字。",
            "舉似孫郎帳下兒，或能道人意中事。"
        ],
        "title": "上章帥侍郎  其二",
        "id": "15f5d4e1-62ff-4c57-86f5-de69c140fc99"
    },
    {
        "author": "沈繼祖",
        "paragraphs": [
            "名世半千推碩德，淮南第一是揚州。",
            "一塵不動邊民樂，知有威聲懾虜酋。",
            "人謂儒生將略疏，世人元未識真儒。",
            "天下武夫俱奪氣，錢公赤手縛於菟。",
            "豐水有芑豈不仕，論者以爲數世仁。",
            "壽皇所以遺嗣聖，如此真材有幾人。",
            "夷虜久知唐李揆，近聞松漠抗氈車。",
            "虜在目中餘事耳，不煩遥度掃穹廬。",
            "天津橋上騎馿客，儒者知兵似晉公。",
            "五大在邊非所稱，謀謨合在廟堂中。",
            "春風十里楊花路，天下花中獨有瓊。",
            "樽俎折衝多勝賞，一時紙貴有詩聲。",
            "淮南好客詞人盛，風雅而來大小山。",
            "舊客尚餘枚叟在，秋風零落鬢毛班。",
            "聯名鴈塔終呈再，討賊螺川又幾年。",
            "范叔一寒今若此，綈袍或有故人憐。",
            "少陵去閬依嚴鄭，彭澤還家太守賢。",
            "北道主人天下士，何須羞澀問囊錢。",
            "萬事消磨獨有詩，人言此派在江西。",
            "所期誦句百僚上，佳士由來經品題。"
        ],
        "title": "上揚州錢帥",
        "id": "fb01bdc2-b835-49e3-850e-4fe7b66c8d96"
    },
    {
        "author": "沈繼祖",
        "paragraphs": [
            "三傑人材有重輕，子房呼字不呼名。",
            "天授家傳此韜略，固應堂上有奇兵。",
            "方虎成功張仲在，惟忠與孝一心純。",
            "英姿鸚鵡洲前見，異日麒麟閤上人。",
            "挾纊皆由一語溫，吮疽效命亦前聞。",
            "聽得武昌軍士說，張家軍比岳家軍。",
            "元顔辛巳寇邊日，十騎能收唐鄧州。",
            "奈何養兵一百萬，歲以金繒遺虜囚。",
            "春秋尚復九世讎，和議于今六十秋。",
            "諸將寧無持祿念，將軍必不爲身謀。"
        ],
        "title": "又代上張帥太尉",
        "id": "0b454593-b6e3-4474-94d5-cb38f8fe84ff"
    },
    {
        "author": "沈繼祖",
        "paragraphs": [
            "玉帳清無一點塵，浹旬休暇樂延賓。",
            "二天共醉千鍾酒，三月惟餘一日春。",
            "風急鳥雛猶喚友，雨晴燕子也留人。",
            "驪珠八七盈懷袖，歸去行囊喜不貧。"
        ],
        "title": "三月晦日即席和章帥侍郎",
        "id": "d46db014-cc7b-4374-810d-cfede9dc620f"
    },
    {
        "author": "沈繼祖",
        "paragraphs": [
            "全荆百萬兵屯雲，甲光耀日爭晶熒。",
            "中有詩書禮樂帥，聲色不動今孔明。",
            "幕府晝閑多嘯詠，風流文采被諸生。",
            "嗟予入蜀四載久，恨未得承謦欬聲。",
            "今爲屬縣方託跡，似聞號召將朝京。",
            "荆州一紙賢十部，字畫飛動詩語清。",
            "居然二妙到蔀屋，再拜莊誦心已傾。",
            "憶昔錦城秋月裏，張侯更迭賦歌行。",
            "人生聚散不可料，如月圓缺與陰晴。",
            "豈期斐章辱賜和，驪珠寶璐篋笥盈。",
            "儻因徐辟見孟子，有志未就公其成。"
        ],
        "title": "和閻帥侍郎見寄",
        "id": "f54708f5-01c8-401b-9f23-0a39c3bd76b4"
    },
    {
        "author": "沈繼祖",
        "paragraphs": [
            "轉柁邊樓隔夕陽，竹枝歌斷送飛航。",
            "敢同計事追韓信，每辱揚鞭問葛彊。",
            "鴈影入江三峽冷，猿音呼月五更長。",
            "功名歲晚貂裘弊，歸鬢應憐已點霜。"
        ],
        "title": "次瞿塘寄呈楊帥",
        "id": "00e69bf9-8f83-4df9-856b-ffe2cbe55923"
    },
    {
        "author": "沈繼祖",
        "paragraphs": [
            "秋郊時出祖，秋盡不餘分。",
            "西湖貯秋色，護日浮輕雲。",
            "煌煌元戎乘，行旃駐河濆。",
            "璧水官僚多，飛蓋凝祥氛。",
            "坐間皆詩流，觴詠更紛紜。",
            "司成風騷將，詩壇推冠軍。",
            "分韻召衆作，號令聽鼓鼖。",
            "古詩重送別，今當超前聞。",
            "偉哉益州牧，學奧窮典墳。",
            "知略輳上前，一洗凡馬群。",
            "久著侍臣冠，獻納趨朝昕。",
            "全蜀謀帥重，臨遣上意勤。",
            "惟先撫摩術，可策恢復勳。",
            "大讎竟未復，以周事夷獯。",
            "蜀民貧已甚，苛取猶絲棼。",
            "公施活國手，如拯溺救焚。",
            "未省錦城樂，侈靡徒紛紛。",
            "行看清獻歸，以道佐吾君。",
            "百壺致飲餞，寧復惜醉醺。",
            "蜀都雖可賦，於公何足云。",
            "諸葛有盛心，獨得之河汾。",
            "贈言吾豈敢，此意渺無垠。",
            "抑使後來者，有感於斯文。"
        ],
        "tags": [
            "西湖"
        ],
        "title": "送閣學袁尚書帥蜀分得雲字韻",
        "id": "40af3f5b-fbbe-4529-b18d-4d8719146e7f"
    },
    {
        "author": "沈繼祖",
        "paragraphs": [
            "王眷勤三接，儒流見一真。",
            "維申柔且直，於尹學焉臣。",
            "玉鉉當調化，金城要得人。",
            "行看司馬相，端委靜邊塵。"
        ],
        "title": "送楊侍郎帥江陵  其一",
        "id": "3b02f325-8ebe-4fdb-8e65-1bd84eecfda3"
    },
    {
        "author": "沈繼祖",
        "paragraphs": [
            "蜀道登門日，于今十五秋。",
            "恩勤懷薦禰，飄泊久依劉。",
            "茲輟中臺望，將寬北顧憂。",
            "望之多獻納，有欲爲王留。"
        ],
        "title": "送楊侍郎帥江陵  其二",
        "id": "07af5dc4-933b-47a8-b85c-5a3c380293fc"
    },
    {
        "author": "沈繼祖",
        "paragraphs": [
            "平章西事久儀圖，朝有僉言帝曰俞。",
            "竟識向來袁彥道，無憂今有管夷吾。",
            "漢中席捲三秦定，卞子功成兩虎俱。",
            "根本所先能用蜀，况乘興運即擒胡。",
            "蜀備三邊北最多，西南未易便包戈。",
            "嗟哉作俑茶鹽酒，久矣疲民戰守和。",
            "築室道謀須勇决，養魚沸鼎益煩苛。",
            "歸來便把中書筆，留與兒童日詠歌。"
        ],
        "title": "送閤學袁尚書帥蜀  其一",
        "id": "611fc8e7-23b0-472c-b372-264b8fa08149"
    },
    {
        "author": "沈繼祖",
        "paragraphs": [
            "兵書一篋老空休，尚記當年寓益州。",
            "捫蝨蓋嘗談世事，鱠鱸聊復寄扁舟。",
            "我方泥飲誇嚴尹，公喜逢時過武侯。",
            "作此短歌懷感遇，運斤班郢獨包羞。"
        ],
        "title": "送閤學袁尚書帥蜀  其二",
        "id": "dc57e63e-2b64-4bd4-9807-7c33359e43ec"
    },
    {
        "author": "沈繼祖",
        "paragraphs": [
            "楊子聲名鶴在陰，詩書作帥有謀深。",
            "開關入洛平如掌，擊楫中流酬此心。",
            "胡運只今那得久，齊疆指日自歸侵。",
            "君當草奏攄忠憤，所領州名力去金。"
        ],
        "title": "送楊寺丞渾父帥安康",
        "id": "a711c254-b137-453a-bd6f-6f27ceb090f6"
    },
    {
        "author": "沈繼祖",
        "paragraphs": [
            "洛下追收黄耳信，林間聞創綠陰亭。",
            "千章古樹虛簾接，四月清風羽扇停。",
            "兄弟頭顱時感歎，江湖歲月久飄零。",
            "對床夜話知他日，幽賞如何得細聽。"
        ],
        "title": "寄題新昌簿廳綠陰亭",
        "id": "92214a4e-b4ea-4d3d-a4a2-9a92db9a7375"
    },
    {
        "author": "黄景說",
        "paragraphs": [
            "說道羞明却不羞，日光玉潔共飛浮。",
            "天人胸次明如洗，肯似人間只暗投。"
        ],
        "title": "雪  其一",
        "id": "e19c171e-92e4-4e48-9a98-c90394365e15"
    },
    {
        "author": "黄景說",
        "paragraphs": [
            "瑶林中有翳桑兒，鼎貴生涯不救饑。",
            "願縮天人散花手，放渠奔走趁晨炊。"
        ],
        "title": "雪  其二",
        "id": "91be2ce7-23dc-449a-a818-3eec5207ddb3"
    },
    {
        "author": "黄景說",
        "paragraphs": [
            "相公能辭一品官，不能辭他九轉丹。",
            "相公能却萬鍾粟，不能却他長生籙。",
            "潭潭之居移氣體，新年七十兒童似。",
            "朝明見客步如飛，窗下時時看細字。",
            "高車得似垂車榮，巍冠何如挂冠清。",
            "深衣獨樂真天人，誰其友之聃與彭。"
        ],
        "title": "古風賀周益公休致",
        "id": "b0a73181-4a01-4638-b65c-bdfc564f8a30"
    },
    {
        "author": "黄景說",
        "paragraphs": [
            "居鄉如處子，居官如戰士。",
            "處子常畏人，戰士惟有死。",
            "兒曹書諸紳，勿謂平平耳。"
        ],
        "title": "詩一首",
        "id": "00ba9423-3871-43d4-82a4-6dab90b5f669"
    },
    {
        "author": "黄景說",
        "paragraphs": [
            "黑風吹雨又黄昏，雞犬數聲何處村。",
            "身在嶺雲飛處濕，不關別淚濺成痕。"
        ],
        "title": "梨嶺遇雨",
        "id": "fd8fdbf5-60c7-414b-b9cd-573147de4979"
    },
    {
        "author": "黄景說",
        "paragraphs": [
            "一落風塵即厚顔。"
        ],
        "title": "句  其一",
        "id": "ed44af7e-cc0c-45b7-b0e9-e0ffa9c36bce"
    },
    {
        "author": "黄景說",
        "paragraphs": [
            "儂是水仙鴻雁行。"
        ],
        "title": "句  其二",
        "id": "6f358a64-2f25-41d6-84c1-30a05a6fee4e"
    },
    {
        "author": "黄景說",
        "paragraphs": [
            "誰與詩人管醉魂。"
        ],
        "title": "句  其三",
        "id": "9dd347fb-acc1-4d97-aa6b-c4e8de996fac"
    },
    {
        "author": "黄景說",
        "paragraphs": [
            "孤標只合在孤山。"
        ],
        "title": "句  其四",
        "id": "11daf2a5-5d6e-44c4-883e-adcabaac2f3b"
    },
    {
        "author": "黄景說",
        "paragraphs": [
            "清殺玉川文字腸。"
        ],
        "title": "句  其五",
        "id": "841cb1be-d1c7-4e91-9373-10926d98bf18"
    },
    {
        "author": "黄景說",
        "paragraphs": [
            "臨風長作南枝想。"
        ],
        "title": "句  其六",
        "id": "4b7ae70f-a1f8-40e8-b88b-d0c2f73c9d64"
    },
    {
        "author": "黄景說",
        "paragraphs": [
            "一身盡著雪衣裳。"
        ],
        "title": "句  其七",
        "id": "58c796c3-10cc-444a-8cfb-ba89f1911560"
    },
    {
        "author": "黄景說",
        "paragraphs": [
            "落日天寒客自愁。"
        ],
        "title": "句  其八",
        "id": "62d41ac6-d87f-4b18-a561-895e09fdfcf6"
    },
    {
        "author": "黄景說",
        "paragraphs": [
            "政爾玉壺相俎豆。"
        ],
        "title": "句  其九",
        "id": "1a2feb0d-948e-4d2f-825c-14629fd629ba"
    },
    {
        "author": "黄景說",
        "paragraphs": [
            "萬木逢霜一劫灰。"
        ],
        "title": "句  其一○",
        "id": "fbc5b74a-0d4e-4c90-a67c-9657e2cf7831"
    },
    {
        "author": "黄景說",
        "paragraphs": [
            "肯隨桃李鬭梳妝。"
        ],
        "title": "句  其一一",
        "id": "7917dec3-f539-4bb0-b34b-c5c04554c915"
    },
    {
        "author": "黄鍾",
        "paragraphs": [
            "縷縷浮雲一線穿，老松窈窕石娟娟。",
            "五芝採就辭塵𡏖，九鯉飛時憶漢年。",
            "嶺盡斜陽猶迫翠，風清層磴可談玄。",
            "廬江去後尋消息，肯與淮南共拍肩。"
        ],
        "title": "何嶺懷古",
        "id": "5a32e002-a4db-425c-8f35-1eb66ab34617"
    },
    {
        "author": "楊子方",
        "paragraphs": [
            "時平總忽忠臣語，世亂仍遭弄臣侮。",
            "至今說到忒郎當，行路猶能痛千古。"
        ],
        "title": "上亭驛",
        "id": "c33fb625-df74-4745-83d2-e305569c30f7"
    },
    {
        "author": "楊子方",
        "paragraphs": [
            "頻看召客趨金馬，再見豐年出石魚。"
        ],
        "title": "句",
        "id": "e234f9d7-fc9d-4ff4-82ee-fbcea2e2132a"
    },
    {
        "author": "趙彥中",
        "paragraphs": [
            "直上青霄早，秋翎插健雕。",
            "心源九雲夢，筆陣幾嫖姚。",
            "視草含英鳳，封章落貴貂。",
            "身前茂陵稿，及謁漢皇朝。"
        ],
        "title": "挽崔舍人  其一",
        "id": "cd3e3ea6-0988-4b00-bbc3-b86e7089ee45"
    },
    {
        "author": "趙彥中",
        "paragraphs": [
            "仙院分宵直，書庭接翼翔。",
            "情忘海夫臭，語借令君香。",
            "壯髮猶藏葆，生芻已奠觴。",
            "修文平日事，地下亦爲郎。"
        ],
        "title": "挽崔舍人  其二",
        "id": "958109cd-9841-4b36-986f-29e5fee3c038"
    },
    {
        "author": "史彌大",
        "paragraphs": [
            "在昔誇三喜，于今萃一門。",
            "周還陪帝學，終始代王言。",
            "晉擢傾人望，規陳悉治原。",
            "彼蒼無處問，才大合調元。"
        ],
        "title": "挽崔舍人  其一",
        "id": "1c12f58a-78ea-4575-ae88-e7c5047de5c9"
    },
    {
        "author": "史彌大",
        "paragraphs": [
            "憶昨登瀛日，相親意最深。",
            "耽書加我癖，體國見君心。",
            "遽就黄粱夢，空遺丹扆箴。",
            "堂堂那復有，衰涕泫霑襟。"
        ],
        "title": "挽崔舍人  其二",
        "id": "be132789-db12-4ea1-a90d-78a265d15fa0"
    },
    {
        "author": "史彌大",
        "paragraphs": [
            "滿眼松楸護石塋，此來倍覺暗傷情。",
            "煙雲深處眠翁仲，俎豆香時薦特牲。",
            "一寺近迴溪水曲，萬山青向墓門橫。",
            "楊花無限縈春思，送我輕舟十里程。"
        ],
        "title": "謁越公墓",
        "id": "8c52aa56-cef3-4a4c-ab0e-bd8b8c5ae3b6"
    },
    {
        "author": "陳願",
        "paragraphs": [
            "乞得雨初霽，登臨一解顔。",
            "自携斑竹枝，來對白雲山。",
            "月色朦朧裏，溪聲遠近間。",
            "相留且盤礴，莫惜夜深還。"
        ],
        "title": "斗起亭",
        "id": "7e8bb129-774c-4709-ae91-56dccfe28fb1"
    },
    {
        "author": "鄭僑",
        "paragraphs": [
            "杪秋尋遠山，幽懷鬰沖沖。",
            "草堂跨層崖，夕陽山影空。",
            "高人辭天祿，結交杖藜翁。",
            "游氛暗九土，歲晚余曷從。",
            "泠泠夾漈水，謖謖長松風。",
            "思之不可見，淚落秋雲中。"
        ],
        "title": "題夾漈草堂",
        "id": "fee43674-985c-4c52-9a0b-0a73abd3d573"
    },
    {
        "author": "王時敘",
        "paragraphs": [
            "廿年作伴是相知，每歲花開紅滿枝。",
            "可惜一朝零落盡，暗香疏影問誰之。"
        ],
        "title": "落梅",
        "id": "55f8e916-3e8d-415b-88e8-352d2f8bd688"
    },
    {
        "author": "王時敘",
        "paragraphs": [
            "惜母山前龍女祠，畫船送客黄金巵。",
            "從他坐唱陽關曲，只唱新開石路詞。"
        ],
        "title": "惜母山新路詞",
        "id": "2da20755-d4f2-4010-ae1e-2bd5b614d413"
    },
    {
        "author": "王時敘",
        "paragraphs": [
            "西華山中愛睡臣，何曾睡過百年春。",
            "爭如警枕惺惺者，終作乾坤不朽人。"
        ],
        "title": "題圖南像",
        "id": "c9b42126-2cc9-46f9-8e88-22b714a9e331"
    },
    {
        "author": "劉興祖",
        "paragraphs": [
            "無人重高節，徒自抱貞心。"
        ],
        "title": "句  其一",
        "id": "8d678caf-f086-45ac-9147-0247636808c9"
    },
    {
        "author": "劉興祖",
        "paragraphs": [
            "萌開籜已垂，結葉如成枝。"
        ],
        "title": "句  其二",
        "id": "79837410-d0c4-40b9-b39d-b0791bf442be"
    },
    {
        "author": "劉興祖",
        "paragraphs": [
            "誰能製長笛，當爲玉龍吟。"
        ],
        "title": "句  其三",
        "id": "1fca0393-23ba-4ff8-8288-ae9f435502fa"
    },
    {
        "author": "錢文",
        "paragraphs": [
            "梅繞蓬居不計株，水仙數畹鬭芳腴。",
            "竺卿白業二香妙，世界紅塵一點無。",
            "可比遠公蓮社勝，應嗟陶令菊園蕪。",
            "爐薰清鼻茗澆舌，月浸松窗對結趺。"
        ],
        "title": "題梵竹卿蓬居",
        "id": "71ab9473-eb9e-46ca-9092-7cd920bee9a0"
    },
    {
        "author": "趙鼐",
        "paragraphs": [
            "行過郵亭日未西，遮留父老雜童兒。",
            "寄言我自無遺愛，底事潸然出涕洟。"
        ],
        "title": "過大橋并出界偶成四絕寄邵陽父老  其一",
        "id": "620d4e88-8721-4635-b654-51e84251a5df"
    },
    {
        "author": "趙鼐",
        "paragraphs": [
            "聞說當年送沈君，一城攀卧盡沾巾。",
            "續貂雖不親傳授，也解規隨繼後塵。"
        ],
        "title": "過大橋并出界偶成四絕寄邵陽父老  其二",
        "id": "0fefee37-cff4-4485-9c07-5f571a3be35c"
    },
    {
        "author": "趙鼐",
        "paragraphs": [
            "邵陽拙政一年餘，不暇精思及遠圖。",
            "且了眼前無餓殍，家家溫飽是良謨。"
        ],
        "title": "過大橋并出界偶成四絕寄邵陽父老  其三",
        "id": "3781e601-fbcf-44b3-a385-5dfa9cc751d6"
    },
    {
        "author": "丁逢",
        "paragraphs": [
            "檻外溪山縹緲樓，共看雨歇漲痕收。",
            "天開圖畫無窮態，峽束盤渦自在流。",
            "賦詠偶然休弔古，登臨政爾可銷憂。",
            "邛徠九折經行遍，又向東吳寄此游。"
        ],
        "title": "八詠樓",
        "id": "2d7c5bec-447c-4ac5-b8f6-7564c4613e07"
    },
    {
        "author": "丁逢",
        "paragraphs": [
            "層樓重到已經旬，遠岫晴嵐發興清。",
            "風送炎天墮冰雪，香清仙界引星辰。",
            "茶瓜暫喚林間客，杖履長輸物外人。",
            "便欲從游赤松子，君恩應許乞微身。"
        ],
        "title": "後十日重游",
        "id": "19e089d3-9267-4dd6-a271-a81dae38af82"
    },
    {
        "author": "丁逢",
        "paragraphs": [
            "人間誰得似留侯，何但功名唾手收。",
            "皮裏陽秋有公論，胸中涇渭不同流。",
            "餐梨久驗輕身訣，辟穀長懷許國憂。",
            "儻非暮年專一壑，豈能真伴赤松游。"
        ],
        "title": "贈姜邦傑  其一",
        "id": "88b4de36-385e-4b1f-9c25-b63d811b6e59"
    },
    {
        "author": "丁逢",
        "paragraphs": [
            "鷹揚家世尚精神，授鉞宣麻命數新。",
            "眷重先帝傳禪日，恩除今上繼承辰。",
            "謀猷合去陪諸老，眉宇重來看萬人。",
            "約我登樓共秋月，少留不負百年身。"
        ],
        "title": "贈姜邦傑  其二",
        "id": "8a912bc6-2b12-493d-a2be-c0f172fbd919"
    },
    {
        "author": "丁逢",
        "paragraphs": [
            "半雨半晴山弄姿，濕雲吹風不成癡。",
            "蘼蕪漸徧楚宮碧，葡萄未漲巴江遲。",
            "西南大尹初涉境，山川效職加瑰奇。",
            "翠屏窺窗故娟妙，松巒映掩相參差。",
            "浮雲擊汰睨青壁，靈君一去今安之。",
            "吟情浩蕩隘宇宙，萬景敢云驕莫隨。",
            "當年楚境半天下，孱王醉夢方昏疲。",
            "珊瑚玉佩赤帝女，星髾羽蓋蜺旌旗。",
            "錫符賜榮豈無意，侍臣託諷褰幬帷。",
            "尹今文采繼騷雅，夢得詩魂羞竹枝。",
            "吾行一百八盤上，鑽天但覺天雲低。",
            "荒荒野驛虎豹怒，陰陰嶺樹猿猱嬉。",
            "危登險陟倦三伏，口呿背浹嗟胡爲。",
            "豈知舟行有奇觀，山靈秘惜留歸時。",
            "青簾白舫夙已具，芒鞋布襪將從茲。",
            "胸中邱壑未塵土，頭上歲月從驅馳。",
            "雖無勝具逐支許，尚有樂趣同周施。",
            "何當投劾便歸去，發船打鼓清江湄。",
            "更催尺一喚公覲，同看二六浮修眉。",
            "常山蛇陣想魚腹，建溪龍焙傾蟇頤。",
            "攤錢晝浪看三老，杖藜晚岸尋名緇。",
            "昔人汶嶺寄書帖，更歌蜀道先吁嘻，未若尹外岳牧中丞疑。",
            "惠愛春江之赴滄海，清明秋月之挂峨嵋。",
            "盡驅三峽波濤筆，第入思齊訪落詩。"
        ],
        "title": "次袁尚書巫山十二峰二十五韵",
        "id": "06a330a3-86df-4691-b34e-f3d9b0aa38ca"
    },
    {
        "author": "丁逢",
        "paragraphs": [
            "水繞山圍夏木蒼，舊時賢相讀書堂。",
            "窗間遠岫供吟遍，來倚闌干半月凉。"
        ],
        "title": "東山",
        "id": "2a140f20-676b-44b1-8cef-19a3796c4a2a"
    },
    {
        "author": "丁逢",
        "paragraphs": [
            "宿雲留潤欲侵衣，草長山腰路濺泥。",
            "映屋畫圖花遠近，接畦湍瀨水高低。",
            "人趨南畝生涯樂，春入東菑土脈齊。",
            "說與老農還自笑，近來辛苦慣扶犁。"
        ],
        "title": "勸農香山",
        "id": "14e10658-4a86-462f-9ba6-c567de0ed545"
    },
    {
        "author": "丁逢",
        "paragraphs": [
            "眼界山逾碧，腰輿步轉高。",
            "未疑禦魑魅，自笑尹鼯猱。",
            "末路成三折，衰年感二毛。",
            "次山雖漫仕，安敢遽辭勞。"
        ],
        "title": "到郴",
        "id": "5b917adb-82da-4337-a9d2-8a78bbf3e672"
    },
    {
        "author": "丁逢",
        "paragraphs": [
            "山來分楚越，水落會蒸湘。"
        ],
        "title": "句  其一",
        "id": "4c1b1232-03a8-4bcf-935e-a9811ed5ef0f"
    },
    {
        "author": "丁逢",
        "paragraphs": [
            "鹿走舊隨雲底去，鶴翻時带雨飛來。"
        ],
        "title": "句  其二",
        "id": "4f3a8ba4-e6f7-4de2-a781-04e0af4c200a"
    },
    {
        "author": "白巽",
        "paragraphs": [
            "雨足稻畦春水滿，插秧未半青短短。",
            "馬塵追逐下關頭，北望東屯轉山坂。",
            "一川洗盡峽中想，遠浦疎林分氣象。",
            "溝塍漫漫堰源低，灘瀨泠泠石磯響。",
            "中田築場亦有廬，翬飛夏屋何渠渠。",
            "李氏之子今地主，少陵祠堂疑故居。"
        ],
        "title": "東屯行",
        "id": "276832ec-0106-4399-a571-797edcb6a608"
    },
    {
        "author": "白巽",
        "paragraphs": [
            "分符真吏隠，燕寢傍巖棲。"
        ],
        "title": "句",
        "id": "6681eee6-1dc2-48a4-8e65-b53e74b5e0b9"
    },
    {
        "author": "王繁",
        "paragraphs": [
            "萬山飛不出，守令最相親。"
        ],
        "title": "句",
        "id": "1c451142-b593-49c4-b467-6f1abd62bbfd"
    },
    {
        "author": "張師夔",
        "paragraphs": [
            "策杖西行路曲斜，一溪春水野人家。",
            "武陵勝處今何在，不問桃源問落花。"
        ],
        "title": "小桃源",
        "id": "074daccf-89df-4764-89e0-07373eacd826"
    },
    {
        "author": "劉仲達",
        "paragraphs": [
            "桑麻遍野蔭橫斜，茅舍人烟四五家。",
            "便作武陵溪上看，春來何處不開花。"
        ],
        "title": "小桃源用張師夔韻",
        "id": "c2b321e9-0825-41c6-9cff-44ff6696404d"
    },
    {
        "author": "鍾明",
        "paragraphs": [
            "洞庭之南瀟湘浦，佳人娟娟隔秋渚。",
            "門前冠蓋但如雲，玉貌當年誰爲主。",
            "風流學士淮海英，解作多情斷腸句。",
            "流傳往往過湖嶺，未見誰知心已赴。",
            "舉首却在天一方，直北中原數千里。",
            "自憐容華能幾時，相見河清不可俟。",
            "北來遷客古藤州，度湘獨弔長沙傅。",
            "天涯流落行路難，暫解征鞍聊一顧。",
            "橫波不作常人看，邂逅乃慰平生慕。",
            "蘭堂置酒羅饈珍，明燭燒膏爲延佇。",
            "清歌宛轉遶梁塵，博山空濛散烟霧。",
            "雕床斗帳芙蓉褥，上有鴛鴦合歡被。",
            "紅顔深夜承燕娛，玉笋清晨奉巾屨。",
            "匆匆不盡新知樂，惟有此身爲君許。",
            "但說恩情有重來，何期一別歲將暮。",
            "午枕孤眠魂夢驚，夢君來別如平生。",
            "與君已別復何別，此別無乃非吉徵。",
            "萬里海風掀雪浪，魂招不歸竟長往。",
            "效死君前君不知，向來宿約無期爽。",
            "君不見二妃追舜號蒼梧，恨染湘竹終不枯。",
            "無情湘水自東注，至今斑笋盈江隅。",
            "屈原九歌豈不好，煎膠續絃千古無。",
            "我今試作義倡傳，尚使風期後來見。"
        ],
        "tags": [
            "洞庭湖"
        ],
        "title": "書義倡傳後",
        "id": "96edd097-da2b-44aa-b304-baba401f3f94"
    },
    {
        "author": "彭正建",
        "paragraphs": [
            "天與蓮峰作幸民，舊時相識幾猶存。",
            "家書千里懶開眼，僦屋兩間長閉門。"
        ],
        "title": "絕句",
        "id": "db52392a-e7f9-45c3-8678-7edffd0ce42b"
    },
    {
        "author": "醉道人",
        "paragraphs": [
            "暫別蓬萊海上遊，偶逢太守問緣由。",
            "身居北斗星杓下，劍挂南宮月角頭。",
            "道我醉來真個醉，不知愁是怎生愁。",
            "相逢何事不相認，却駕白雲歸去休。"
        ],
        "title": "吳太守",
        "id": "e0123ea6-b195-4c78-b6ed-f0fc5e158cc2"
    },
    {
        "author": "梁真素",
        "paragraphs": [
            "三千六百丈羅浮，來今往古得仙遊。",
            "轉頭丹葛如昨日，接武蘇轅能幾秋。",
            "石洞尚聽黄鶴語，鐵橋仍見紫雲留。",
            "當時野老嘔吟地，試問山靈記得否。"
        ],
        "title": "沖虛觀",
        "id": "39d66a7a-fc00-4f2b-9f43-43e3dc109943"
    },
    {
        "author": "釋慧明",
        "paragraphs": [
            "華頂當空出，雲霞宿殿庭。",
            "八荒同納納，一氣轉冥冥。",
            "日馭經簷過，天河俯檻聽。",
            "長年苔徑合，無客到巖扃。"
        ],
        "title": "題天封寺",
        "id": "ed29bcd0-dd5e-4570-bc96-c2a77a6d5c40"
    },
    {
        "author": "梁竑",
        "paragraphs": [
            "劉郎辛苦逐秦鹿，尚欲長鞭及馬腹。",
            "蠻夷大長夢不驚，海邊椎髻乘黄屋。",
            "江淮貔貅始閑暇，忍使驅令渡篁竹。",
            "陸生手持尺二組，喚起老子同分肉。",
            "詩書尚曉駡儒翁，豈憂桀驁難拘束。",
            "築壇再拜受王印，雄辨泠泠聽不足。",
            "當時未有北人輔，留寓年深染汙俗。",
            "乍聞高論耳目清，如掩笙簧奏冰玉。",
            "境中勝處應更履，更泝餘皇到山麓。",
            "大夫何獨粵人重，漢廷公卿俱竦服。",
            "陳平奇計須深念，張子全身甘辟穀。",
            "此外候王希識字，带礪功存半誅戮。",
            "惟君坐使將相歡，燕喜優游劉氏福。",
            "年少終軍學高步，空有英稱命難續。",
            "乃知智者應世間，妙似庖丁奏刀熟。",
            "往事浮雲變滅盡，越水悠悠浸山綠。",
            "荒祠寂寞傍僧居，日暮饑鴉噪喬木。",
            "我來三歎重遲留，爲酌寒泉薦秋菊。"
        ],
        "title": "題陸賈大夫廟",
        "id": "a26ec13b-05ba-4eac-ab51-e32f89f46fb8"
    },
    {
        "author": "梁竑",
        "paragraphs": [
            "千峰背負烏聊山，一區面蟄龍停淵。",
            "壺中日月自天地，淮南雞犬皆神仙。",
            "當湖次第列小隠，花塢直與山房連。",
            "海棠成徑當步障，藕花滿洲宜泛船。",
            "竹齋瀟瀟碧玉幹，菊坡采采黄金錢。",
            "月觀無雲飽秋色，風松有雷驚晝眠。",
            "流杯不減昔曲水，烹茶况汲今蒙泉。",
            "山家四時無不好，跨蹇扶筇性所便。",
            "主人早歲取科第，策足要津先著鞭。",
            "聲名藉甚四十載，三朝眷注知才賢。",
            "方今聖人勇於治，搜羅側隠無棄捐。",
            "鄉里老成相繼出，如公自合比其肩。",
            "遂持一節向江右，即賜十行朝日邊。",
            "那知念念作歸計，把玩圖畫心茫然。",
            "他日乞身諒未晚，赤松黄石相忘年。",
            "觀公名樓自有意，流行坎止豈非天。",
            "扁舟過公一夕耳，心屢欲往身無緣。",
            "逮公來歸我亦老，卜隣共賦招隠篇。"
        ],
        "title": "湖山樓",
        "id": "d0342b91-496e-4cb9-98ec-76b342d63cc4"
    },
    {
        "author": "釋懷敞",
        "paragraphs": [
            "不露鋒芒意已彰，揚眉早墮識情鄉。",
            "著衣喫飯自成現，打瓦鑽龜空著忙。",
            "若信師姑元女子，無疑日本即南唐。",
            "一天月色澄江上，底意分明不覆藏。"
        ],
        "title": "與榮西",
        "id": "06e8b7f5-f218-4387-98af-76d4ae671106"
    },
    {
        "author": "趙必橦",
        "paragraphs": [
            "一隠吳門訪此山，深憐漢鼎尚多艱。",
            "片言倘得回天聽，未必仙名滿世間。"
        ],
        "title": "題梅山",
        "id": "6a3dc46f-5f7c-4073-9f0c-ecb51b52375b"
    },
    {
        "author": "趙必橦",
        "paragraphs": [
            "昔時說易希程氏，今日傳經愧伏生。"
        ],
        "title": "句",
        "id": "83026738-8c5a-46cb-a94c-8ab9827e13dc"
    },
    {
        "author": "乾道民謠",
        "paragraphs": [
            "翀峰龜嶺與龍嶼，三處山川實壯哉。",
            "相去之間不百里，七年三度狀元來。"
        ],
        "title": "爲三狀元詠",
        "id": "92df162d-adab-40e1-b93f-7ed4e42e8e90"
    },
    {
        "author": "袁說友",
        "paragraphs": [
            "蜀旱昔流行，皇恩念凋瘵。",
            "饑寒乏冬酒，烹剝仰春菜。",
            "二麥儻復失，一飽竟安在。",
            "當春苦旱乾，甘澤未沾沛。",
            "奔走山川靈，翻覆雲雨改。",
            "連宵建瓴水，萬畝輕花穗。",
            "如渴飲得泉，如病藥得瘥。",
            "高原沃清潤，熱蒸蒙濯灑。",
            "只今麥隴收，可以日月待。",
            "喜氣挂珠玉，詞源擁濤瀨。",
            "自憐憂國願，窘似生體疥。",
            "得此霢霂益，遂入清凉界。",
            "容我早歸田，懷章東望拜。"
        ],
        "title": "連宵得雨應禱",
        "id": "e1de3908-06a2-4b9f-bf54-7e47e215b320"
    },
    {
        "author": "袁說友",
        "paragraphs": [
            "皇家百萬兵，一一拱行闕。",
            "肦恩勞軍士，有詔涓良月。",
            "鳴鑾肅天仗，君王自親閲。",
            "旌旗照鼙鼓，鎧甲耀冰雪。",
            "金繒辱君賜，再拜嵩呼疊。",
            "天子曰嘻哉，長江殆虛設。",
            "雲屯皆壯士，寧有中外別。",
            "廼命臣某某，腆犒均行列。",
            "許之問軍旅，利害與優劣。",
            "臣聞疇昔論，舟師利通捷。",
            "出入如風馳，進退如電掣。",
            "鄉來經始意，規置有餘烈。",
            "更張一何誤，事亦隨廢缺。",
            "橫舟卧平沙，鍪胄半折裂。",
            "蒙衝纔什五，水卒無梟傑。",
            "祇今衆弊見，噤不一語决。",
            "往往憂國者，無路伸喙舌。",
            "小臣愧不敏，銜命紆華節。",
            "願陳一得慮，竹頭而木屑。",
            "方略許圖上，稽首思罄竭。",
            "君王赦其愚，臣敢畢其說。"
        ],
        "tags": [
            "长江"
        ],
        "title": "被旨許浦閲舟歸",
        "id": "3a4b231a-570b-43fe-9192-9bf2eb5f5f30"
    },
    {
        "author": "袁說友",
        "paragraphs": [
            "攤書志尚友，咄咄心如癡。",
            "上言思堯舜，下言商龍夔。",
            "搜奇日有富，得句中自怡。",
            "家人問産業，即曰非所知。"
        ],
        "title": "書懷  其一",
        "id": "cfe89850-21d3-40ce-8f70-e1a686db109a"
    },
    {
        "author": "袁說友",
        "paragraphs": [
            "古人不可見，古書今可求。",
            "尋源謝潢汙，至味捐珍羞。",
            "朝曦去還至，夜炬燃復休。",
            "從此飽文字，不聞饑餓愁。"
        ],
        "title": "書懷  其二",
        "id": "2a1ace84-e373-4e7d-ab90-17dd829f2789"
    },
    {
        "author": "袁說友",
        "paragraphs": [
            "我觀挽强弓，去鏃不可止。",
            "弓力小有盡，所至亦無幾。",
            "又觀鴻鵠飛，沖霄勢難已。",
            "天高羽翼倦，俄復知還矣。",
            "何如我行舟，雄風東北起。",
            "危檣張橫幅，波濤湧前水。",
            "青山掠窗戶，白浪送舟尾。",
            "快哉一帆速，何止萬牛比。",
            "飛蓬偶颭灧，稚子且憂喜。",
            "衆曰無彼懼，天借此風只。",
            "鳴鉦十數過，瞬目三百里。",
            "嗟我出修門，江浙半經履。",
            "輕舟縱壑便，未見捷如此。",
            "頗聞順逆勢，殆似倚伏理。",
            "逆境當反視，順亦無自侈。",
            "今朝進固銳，明日去還弛。",
            "遲速本何常，付之造物耳。"
        ],
        "title": "采石遇順風",
        "id": "0e91f963-a950-4432-a2ee-46591addccee"
    },
    {
        "author": "袁說友",
        "paragraphs": [
            "直上風頂山，如接天上語。",
            "環觀千里內，此山峙爲主。",
            "循彼下山脊，翠石滿原膴。",
            "巉巖巧雕刻，詭特效蟠舞。",
            "青蒼高一色，磊塊千萬數。",
            "光膩細潑油，滋腴潤經雨。",
            "攢天石林居，綿地三茅宇。",
            "大湖石可並，靈壁磬同取。",
            "少却俄回首，一洞視須俯。",
            "崖深拱四壁，下蟄蛟龍虎。",
            "梯躡不可下，蹲望深可怖。",
            "但覺拂衣塵，微風洞門鼓。",
            "太息天地間，紛紛詫奇覩。",
            "雲收樹陰轉，山浄川華吐。",
            "長吟筆力窮，小憩去程阻。"
        ],
        "title": "過風頂山",
        "id": "c86d1656-0af6-4dfd-b410-41a2c3201cba"
    },
    {
        "author": "袁說友",
        "paragraphs": [
            "平生山水緣，所閲輒相偶。",
            "尋幽半江浙，領擥如益友。",
            "我聞姑孰下，二梁山對守。",
            "兩娥顰黛遠，久落詩人手。",
            "今行適未到，夢寐念殊久。",
            "今朝古亭上，四望一無有。",
            "風嵐暝四合，雲沙漲江口。",
            "渺渺天際間，了不辨妍醜。",
            "登臨漫連日，所得竟何取。",
            "嗟予山澤姿，林泉賸奔走。",
            "歲晚憶蛾眉，欲見事還否。",
            "人間遇不遇，難以智力誘。",
            "墜樓人不見，舉案情何厚。",
            "何如對此山，遠拂雙眉柳。",
            "風檣明日上，相期後牛首。",
            "天浄楚江寒，黄昏一杯酒。"
        ],
        "title": "泊采石登蛾眉亭蛾眉山爲雲靄所蔽",
        "id": "c9e1a285-9fb7-49a4-89e9-d0822c833904"
    },
    {
        "author": "袁說友",
        "paragraphs": [
            "明朝上巴江，日日峽中行。",
            "天險三峽路，峽險灘頭程。",
            "就中十二灘，新灘尤可驚。",
            "父老記往時，此地江流平。",
            "一朝陵谷變，崩裂山崢嶸。",
            "大崖江裏卧，小石江心橫。",
            "作此一大灘，水石相吞并。",
            "濤雷殷晝夜，浪雪鳴軒轟。",
            "空山十里遥，已接千鼓聲。",
            "末流到山尾，猶作洶湧鳴。",
            "朝家憂病涉，遣使勞經營。",
            "輦石竟無謀，舟至不敢征。",
            "東來西上者，因有盤灘名。",
            "我來灘水傍，滾沸如煎烹。",
            "衆畏豈不畏，稚耋棲簷楹。",
            "遐觀一舟來，掀浪嘈鼓鉦。",
            "羣夫山下蟻，百丈風中箏。",
            "衝濤已颭灧，轉柁猶欹傾。",
            "戛戛到龍門，艱苦如頡羹。",
            "須臾近平峽，便覺天地清。",
            "携孥穩乘舟，相慶如更生。",
            "蜀道登天難，於此論始明。",
            "况我衰病餘，懷此憂懼情。",
            "國恩念未報，一葉身爲輕。",
            "小臣抱孤忠，思有稱使令。",
            "舉酒望星河，作詩聊自評。"
        ],
        "title": "過新灘百里小駐峽州城",
        "id": "f26ad60c-2c01-47bb-b443-ac8e0cd00f4c"
    },
    {
        "author": "袁說友",
        "paragraphs": [
            "我家苕霅邊，更更聞夜船。",
            "夜船聲欵乃，腸斷愁不眠。",
            "一聲三四咽，掩抑含凄切。",
            "宛轉斷復連，盡是傷離別。",
            "兩月江頭程，杳不聞此聲。",
            "身游荆渚路，夢到湖州城。",
            "但聞空山女兒呼，不見前溪漁父鳴。",
            "今朝撁頭上，忽作吳歌唱。",
            "初聲與後聲，一一渾悲愴。",
            "問汝何所得，昔棹吳中航。",
            "吟得溪女曲，動君思故鄉。",
            "我方西上夜，夜夜家山側。",
            "聲聲勸早歸，霅水年年碧。"
        ],
        "title": "江舟撁夫有唱湖州歌者殊動家山之想賦吳歌行",
        "id": "a42eee2d-c78e-4203-887b-39ba21df62f4"
    },
    {
        "author": "袁說友",
        "paragraphs": [
            "紅塵久厭人，湖山猛從事。",
            "巾車出西關，觸目飽幽致。",
            "聊從吸鯨飲，發我湧泉思。",
            "松鳴當絲竹，山肴勝肉味。",
            "愛此天地寬，無復名利覬。",
            "淡粧與濃抹，晴雨蓋一類。",
            "車馬幾馳逐，簪珥頗遺棄。",
            "稍出鵷鷺行，來與鷗鳥綴。",
            "歸來燈火近，忽枉珠玉遺。",
            "三復已醒然，襲藏有巾笥。"
        ],
        "tags": [
            "西湖"
        ],
        "title": "和魏南伯縣丞寒食西湖韻",
        "id": "20462a91-be46-4a06-aa63-fb6b3c130cbc"
    },
    {
        "author": "袁說友",
        "paragraphs": [
            "三刀入夢鄉，遠作益州鎮。",
            "空懷十駕念，那復一簣進。",
            "心勞政自拙，愧彼東郊尹。",
            "得人盛烏幕，澹臺不由徑。",
            "競效有用學，一掃虛名徇。",
            "雍容三語掾，文潤相涵映。",
            "一樽聚羣彥，坐乏黄封印。",
            "開懷縱清酌，詞鋒凜豪雋。",
            "春花自開落，醒醉百念靜。",
            "談笑吐胸臆，寧較名與分。",
            "矧茲賓客賢，訟過便退聽。",
            "吾儕東與西，邂逅喜滋甚。",
            "惜也民菜色，旦旦急荒政。",
            "及茲雨膏麥，觴詠是招聘。",
            "我方道州考，盍抗歸老論。",
            "早上竹笮船，故園松菊盛。"
        ],
        "title": "二月上澣會制司幕屬和孟誠之制參韻",
        "id": "f0bd1f3e-fb81-42c0-8537-9382bb1d11b7"
    },
    {
        "author": "袁說友",
        "paragraphs": [
            "橫塘老居士，官意云蹉跎。",
            "歸田百頃溪，一目真恒河。",
            "春來幾櫛沐，昧者時工呵。",
            "惟公獨未然，計拙樂且多。",
            "秧針破水面，照影成婆娑。",
            "黄梅雨朝昏，已壓前溪荷。",
            "連旬聽盆傾，頹空競嵯峨。",
            "城頭望彌漫，湖海環丘坡。",
            "橫隄蕩如洗，滅沒相陂陀。",
            "却聞城南圍，千丈一水過。",
            "堅壁了不動，坐勝洪濤波。",
            "佛力與願力，精意馴蛟鼉。",
            "獨此夏日雨，慰公春時簑。",
            "我方歲事憂，一飽今無何。",
            "乞我黄淤秋，同此天地和。",
            "不然遂彈鋏，稍續馮君歌。"
        ],
        "title": "和林子長韻",
        "id": "45efedcb-9e32-449a-9f86-ed1bea81c9b1"
    },
    {
        "author": "袁說友",
        "paragraphs": [
            "霜風弄衣結，脫木嘶千峰。",
            "寒暑相主客，造物誰爲功。",
            "百年俯仰間，逸興追林宗。",
            "白髮已種絲，飛雪篩長松。",
            "宦遊豈不佳，於我馬牛風。"
        ],
        "title": "和林子長韻二首  其一",
        "id": "6c1b493e-9b67-4dd0-b4ba-b9de51818f18"
    },
    {
        "author": "袁說友",
        "paragraphs": [
            "我老倦吟哦，君詩如淵明。",
            "秀句出閒暇，熏然有餘情。",
            "寒深雪意淺，頗厭十日晴。",
            "東鄰買嬋娟，一斛明珠輕。",
            "借我一面看，詩人豈狂生。"
        ],
        "title": "和林子長韻二首  其二",
        "id": "6e2b36a3-9293-4daa-bf28-34efae78cb89"
    },
    {
        "author": "袁說友",
        "paragraphs": [
            "兄弟生同室，長大相差池。",
            "浮生朝露如，歡樂隨憂悲。",
            "南來幾飛鴈，北去歸同時。",
            "嗟君胡不知，恨此何可追。"
        ],
        "title": "又和三首 感鶺鴒原",
        "id": "76147431-321c-4849-a2fa-bcdaa0603bd7"
    },
    {
        "author": "袁說友",
        "paragraphs": [
            "前生老居士，識我臭味同。",
            "詩囊欲往來，一別已再冬。",
            "相從能幾何，歲晚驚飄蓬。",
            "須賦早歸歟，共老千巖松。"
        ],
        "title": "又和三首 懷蕭居",
        "id": "0ce683c4-c88c-46b3-9d85-ff19b8ad4e15"
    },
    {
        "author": "袁說友",
        "paragraphs": [
            "人生自作難，百念一已多。",
            "七十古稀有，况此疾病何。",
            "紛紛老駘駑，失脚千丈坡。",
            "行樂當及茲，歲月如經過。"
        ],
        "title": "又和三首 歎七十",
        "id": "dad451c3-0d2d-4154-94e4-11503c9a1797"
    },
    {
        "author": "袁說友",
        "paragraphs": [
            "虛名誤壯夫，黄金變顔色。",
            "誰歟帛米謀，困此芻狗迹。",
            "安和一榻上，精神餘筆力。",
            "我欲造之深，劇談忘漏刻。"
        ],
        "title": "和王德和知縣謁蕭千巖韻二首  其一",
        "id": "36f792bd-725d-4675-9281-2758e615c595"
    },
    {
        "author": "袁說友",
        "paragraphs": [
            "詩工解窮人，詞苦乃見意。",
            "味公千巖篇，粗了瑟僩義。",
            "平生師友念，正爾金蘭契。",
            "毋使我迴還，執炙不知味。"
        ],
        "title": "和王德和知縣謁蕭千巖韻二首  其二",
        "id": "e0f3dd2d-3e5c-4fac-9d50-4cad61114602"
    },
    {
        "author": "袁說友",
        "paragraphs": [
            "祝臝不知難，舐犢不知累。",
            "我生飽經涉，一一如歷塊。",
            "泛觀孩提兒，鏗鏘捷應對。",
            "由其學不學，所入遂同異。",
            "有子當務教，否則基業墜。",
            "明經仰韋賢，所重識與器。",
            "黄金委塵土，教子遊於藝。",
            "父子踵黄閣，功業美且粹。",
            "最憐房杜家，門戶早覆簣。",
            "紛紛不肖子，掃蕩等劇戲。",
            "賢愚豈少年，成敗見晚歲。",
            "君家萬金産，兩兩蘭玉萃。",
            "兒時見頭角，已負食牛氣。",
            "誦詩了瑟僩，引義觸儔類。",
            "長大守經訓，含咀樂心醉。",
            "瀾翻紙上語，筆力功憑恃。",
            "老蚌生明珠，光彩爛足畏。",
            "渥漥墮龍種，不數蟾蜍輩。",
            "孟仲叔季間，更盛而迭貴。",
            "吾兒豚犬耳，衣鉢倘可遺。",
            "登門倚羣玉，辱交每不外。",
            "譬如般若光，照此大海會。",
            "願續無盡燈，庶爲宗門慰。"
        ],
        "title": "和林子長訓諸郎韻",
        "id": "ec2e702e-033c-42f3-b5d6-0b7a6d5d425e"
    },
    {
        "author": "袁說友",
        "paragraphs": [
            "多病苦長夏，炎歊盛朱明。",
            "得秋如故人，一見意已清。",
            "夜來風襲月，桂柳窺欄楹。",
            "頗憶橫塘溪，百計無餘營。",
            "清風菡萏秋，摇摇月中聲。",
            "剽聞有新約，賓主意各傾。",
            "妙語含風漪，一笑槊可橫。",
            "尊前欠佳客，豈無葛强生。"
        ],
        "title": "和梁飾甫通判招飲林子長溪堂韻  其一",
        "id": "e1427049-59c3-4109-9106-3f23d150ba4c"
    },
    {
        "author": "袁說友",
        "paragraphs": [
            "千家滿明月，更覺雙溪明。",
            "秋來詩酒無，毋乃亦太清。",
            "詩筒解我意，續續堆軒楹。",
            "豈無斗酒藏，而待君所營。",
            "頓聞別駕賢，行聽立鵠聲。",
            "秋光恐無幾，有酒何從傾。",
            "扁舟下滄浪，及此月猶橫。",
            "要當辦茲遊，奇絕誇平生。"
        ],
        "title": "和梁飾甫通判招飲林子長溪堂韻  其二",
        "id": "da597074-62f0-41fe-929e-df4e8e23ab74"
    },
    {
        "author": "袁說友",
        "paragraphs": [
            "簿書紛如絲，取樂得少空。",
            "悠然杯勺興，藉此歌舞送。",
            "從事來官厨，醉不睡隣甕。",
            "衣裳賸蘭澤，言議雜囂鬨。",
            "人生醒忌獨，勝日飲須痛。",
            "向來韝上鷹，府公解其縱。",
            "先生作禪卧，肯以靜嗤動。",
            "形臞詩則昌，萬境供日用。",
            "文字與紅裙，寧非一理共。",
            "退之强分別，無乃夢中夢。",
            "絲竹娛中年，耐此髮種種。",
            "明當解予酲，酒德賡舊頌。"
        ],
        "title": "郡寮案樂飲趙判院有詩次其韻",
        "id": "948a7847-01c6-440a-a78c-76807e285204"
    },
    {
        "author": "袁說友",
        "paragraphs": [
            "溪南十里山，有客今淵明。",
            "歸來厭城市，著脚鷗鷺汀。",
            "客來笑談劇，日暮車馬行。",
            "我昔曾見之，浩氣猶憑陵。",
            "尊酒浸成列，翰墨時相迎。",
            "慚渠前日約，念此故舊情。",
            "衝風走籃輿，剝啄山頭扃。",
            "人生等游戲，底問割與烹。",
            "但令賓主歡，莫識衆我醒。",
            "毋以患難移，政須公主盟。"
        ],
        "title": "病不能從沈德遠少卿草堂醵飲",
        "id": "7a95b6de-de4a-4503-9498-aa53fd0d178f"
    },
    {
        "author": "袁說友",
        "paragraphs": [
            "結交不在久，但問交者誰。",
            "相從何用頻，要以道誼期。",
            "我初未識君，已誦班馬辭。",
            "太學金薤篇，爛若琳琅垂。",
            "妙理遡家學，雄文想英姿。",
            "天乎慰此心，而獲親芝眉。",
            "一見語未盡，覺我驕氣移。",
            "荷君偶過聽，得我嗟何遲。",
            "我方縛微官，君亦居所疑。",
            "於今五六年，見日常差池。",
            "有時適相逢，一語不及私。",
            "往往從容間，百篇惟新詩。",
            "歸來念所得，如日身親之。",
            "君將抱停涵，一灑澄江緇。",
            "想君車馬至，短褐環旌旂。",
            "萬口如一詞，是曰得所師。",
            "一斑見稍稍，士氣今虹霓。",
            "江城見儒英，而我失所資。",
            "自慚索米久，不去今何爲。",
            "及瓜早歸歟，問舍江之湄。",
            "政須邇門牆，作意頻追隨。",
            "窮達於其天，紛紛徒自欺。",
            "買羊沽酒日，剖此胸中奇。"
        ],
        "title": "李兼濟分教江陰",
        "id": "871a67b6-1096-4f94-aad7-a987aa3e572f"
    },
    {
        "author": "袁說友",
        "paragraphs": [
            "宦海足風波，洶湧百態動。",
            "更嗟爲郡難，一木支橈棟。",
            "利害秦越瘠，謗讟鄒魯鬨。",
            "區區美衆口，於道竟何用。",
            "一墮怨憎機，玉毀石可貢。",
            "鄉來羞染指，負此淮陽重。",
            "公今上柯山，威望壓羣衆。",
            "州橫車馬衝，吏黠機巧共。",
            "寬猛歎何適，往事成一夢。",
            "利孔百已竭，舉手下輒訟。",
            "其難皆如此，要以人折衷。",
            "如公補天子，輕重識抱甕。",
            "善刀而藏之，游刃真總總。",
            "政成餘嘯坐，事定略銜控。",
            "人生五馬貴，願公還舊供。",
            "歸來佐雄略，一洗潢池弄。",
            "我方煙霞痼，爾若丹霄鳳。",
            "儻知下愚賢，應笑臧文仲。"
        ],
        "title": "沈德遠守衢州用林子長通判送行韻",
        "id": "11643f32-6c8e-41b4-a259-89d99e3c7eed"
    },
    {
        "author": "袁說友",
        "paragraphs": [
            "胸中萬卷書，足下四方志。",
            "士任重道遠，渠以中外異。",
            "肯戀承明直，狹此天下計。",
            "方此議遠略，慷慨誰襆被。",
            "翻然有抗章，屬之英儒耳。"
        ],
        "title": "王恭父出守洋州二首  其一",
        "id": "a30004c1-c425-4610-bcda-ea57a46b3f26"
    },
    {
        "author": "袁說友",
        "paragraphs": [
            "我懷粗憂世，所遇輒盾矛。",
            "自公握手初，臭味一一投。",
            "一麾咸陽邊，而豈但寢謀。",
            "應有齊人者，歸此侵疆不。",
            "小策洋州勳，不止萬戶侯。"
        ],
        "title": "王恭父出守洋州二首  其二",
        "id": "b784905b-d236-450b-b55d-80c676620cfe"
    },
    {
        "author": "袁說友",
        "paragraphs": [
            "天生棟梁姿，本作棟梁用。",
            "豈其天下望，可使觖萬衆。",
            "乾坤欲開泰，數定不可霿。",
            "我公胸中秋，萬寶一未種。",
            "士其少須之，要以他日重。"
        ],
        "title": "鄭惠叔閣學守建寧三首  其一",
        "id": "1a379f90-71db-46ae-bdd4-6a0131ff2b48"
    },
    {
        "author": "袁說友",
        "paragraphs": [
            "周之士也貴，如圭璧璠璵。",
            "東陝與南土，出入本裕如。",
            "高冠不可羈，位次實有餘。",
            "輕此一葉舟，孰肯戲魯儒。",
            "自公抗章行，益以貴士夫。"
        ],
        "title": "鄭惠叔閣學守建寧三首  其二",
        "id": "0c6b6e98-96ac-4592-b2b4-9114d21d1d36"
    },
    {
        "author": "袁說友",
        "paragraphs": [
            "公乎斯文宗，學者仰泰北。",
            "而我幸姻婭，心切迹每梏。",
            "龍門甫登進，已動驪駒曲。",
            "江湖摇歸心，我亦慕高躅。",
            "更愁帆風船，無路送雙目。"
        ],
        "title": "鄭惠叔閣學守建寧三首  其三",
        "id": "c5ad9823-c1dd-459a-8963-74e0117ef8ad"
    },
    {
        "author": "袁說友",
        "paragraphs": [
            "將軍年少時，束髮在行伍。",
            "西方頃多事，二十勇如虎。",
            "一身殆百戰，手足瘡四五。",
            "征行久邊戍，肯憚服役苦。",
            "西陲五十郡，一一經險阻。",
            "一官三十年，銖積僅如許。",
            "我聞中興後，卷甲久未舉。",
            "宿將零落盡，屈指不可數。",
            "政恐據鞍者，驕懦如嬰乳。",
            "時平偶無事，酒肉而子女。",
            "問之行陣事，縮頭而栗股。",
            "有如將軍乎，少小服軍旅。",
            "金瘡歷歷在，末老勇亦賈。",
            "抵掌談世事，忠憤氣如鼓。",
            "願欲奏君王，臣不知死所。",
            "輕舟明月夜，慷慨聞奏語。",
            "釃酒誓長淮，有力期共努。",
            "歸去覲前旒，此懷須盡吐。"
        ],
        "title": "贈王副伴",
        "id": "751fbb41-2269-4194-a596-263f3a2f94df"
    },
    {
        "author": "袁說友",
        "paragraphs": [
            "淤泥生荷化，物外各有性。",
            "環城散紅錦，颭灧滿支徑。",
            "人卧蓮葉舟，酒吸碧筩柄。",
            "箇中有真樂，樂盡意不盡。"
        ],
        "title": "觀野塘荷花",
        "id": "495b2350-275d-467e-9dca-69e0b05c0c73"
    },
    {
        "author": "袁說友",
        "paragraphs": [
            "陵坡擢孤根，生意已翹楚。",
            "主人歲寒姿，於此眼目具。",
            "夷荒挺勁節，偃蓋浥漙露。",
            "相對琳琅篇，後來慚驥附。"
        ],
        "title": "松坡",
        "id": "571a7282-192a-4718-b985-cfc9950c707b"
    },
    {
        "author": "袁說友",
        "paragraphs": [
            "困卧籃輿中，醒視人影直。",
            "伸頭起四望，不斷山環碧。",
            "羊腸路百轉，當面一蹲石。",
            "高廣不可際，隆重誰與匹。",
            "宛如百楹屋，玄繒四籠羃。",
            "又如龍虎踞，煙雲繞其側。",
            "突出衆山間，旁無他石立。",
            "古今歲年久，光彩凈如拭。",
            "兒童梯級上，羣聚相戲劇。",
            "偉哉殊特觀，我來聊扣擊。",
            "汝從何代有，長養成大質。",
            "汝今閲世多，幾見陵谷易。",
            "漢王欲東時，曾經車馬迹。",
            "武侯三顧後，曾見王師出。",
            "衮衮千萬載，人與事如織。",
            "興亡竟何在，而汝獨如昔。",
            "古有石能言，今乃不可詰。",
            "徘徊不忍去，撫掌重太息。",
            "安得李將軍，一箭誇雄力。"
        ],
        "title": "大石",
        "id": "9537350e-64b5-4baa-bfb1-2376c9e77d91"
    },
    {
        "author": "袁說友",
        "paragraphs": [
            "我貌殊不古，而有好古心。",
            "未老已成癖，此病那砭鍼。",
            "本非口腹累，乃困耳目侵。",
            "遂州古名邦，有物歲月深。",
            "一一銅作器，得之古墓陰。",
            "燈罌間管柱，匜耳擎杯斟。",
            "劍弰累蒼節，鳳口塗黄金。",
            "人形雜獸面，詭異難橅臨。",
            "糢糊滓塵土，剝蝕遭晴霖。",
            "摩挲細拂拭，名代不可尋。",
            "楛矢辨形質，古磬鳴聲音。",
            "一經聖賢手，疑信別古今。",
            "佳哉今所藏，歷世方駸駸。",
            "會當有博雅，破此聾與瘖。",
            "敢效石鼓歌，吾意豈微吟。"
        ],
        "title": "遂寧府庫古銅物",
        "id": "a12a1557-09d6-4dfc-8663-351fd9003e77"
    },
    {
        "author": "袁說友",
        "paragraphs": [
            "柏生兩石間，顔狀何落落。",
            "行鬚接石脈，生理初甚約。",
            "豈無螻蟻窺，未免風雨剝。",
            "孤撐謝栽培，欲取那可攫。",
            "森然兩石意，與柏真不薄。",
            "崢嶸炎凉外，盤踞互相絡。",
            "千尺意有餘，凜凜未可度。",
            "公看養口體，怪此軀幹削。",
            "滿眼較短長，瑣細公所略。"
        ],
        "title": "蘇公內翰柏石圖",
        "id": "4537bf44-9836-4368-8026-18d42f6f9e96"
    },
    {
        "author": "袁說友",
        "paragraphs": [
            "人生樂事難，清節視險夷。",
            "遇坎而履坦，詎以得喪虧。",
            "我觀萬物間，獨此琅玕宜。",
            "頎然挺冰操，得之風雨時。",
            "秋風桐飛翻，夏雨民怨咨。",
            "怵迫真乃見，嗟物如一岐。",
            "此君豈其然，風雨而不移。",
            "娟娟凈明月，細細香浮漪。",
            "此理固千載，俗士難與知。",
            "洮湖著危亭，千畝胸中奇。",
            "植此凜凜節，照公堂堂姿。",
            "仕已輕浮雲，喜慍不一施。",
            "山高空翠濕，草勁便疾吹。",
            "此風此雨至，公乎無磷緇。",
            "我方索米久，官事成癡兒。",
            "望公瀟洒中，糞壤與菌芝。",
            "何當亭上遊，細誦簡齋詩。"
        ],
        "title": "題陳氏凈香亭",
        "id": "ac87b76b-418d-49b2-a21e-8493e05331b0"
    },
    {
        "author": "袁說友",
        "paragraphs": [
            "君侯大雅姿，萬態歸物色。",
            "商略南海句，以心不以迹。",
            "試吐胸中奇，如臂指運力。",
            "今推王揚賢，童子漫雕刻。"
        ],
        "title": "題楊誠齋南海集二首  其一",
        "id": "4bf69b71-39ef-4a89-b6bd-01b5c2dcfec7"
    },
    {
        "author": "袁說友",
        "paragraphs": [
            "詩以變成雅，騷以變達意。",
            "變其權者徒，中有至當義。",
            "水清石自見，變定道乃契。",
            "文章豈無底，過此恐少味。"
        ],
        "title": "題楊誠齋南海集二首  其二",
        "id": "39c2987d-d8f0-4fe3-99c4-3450c38e924d"
    },
    {
        "author": "袁說友",
        "paragraphs": [
            "力田須逢年，掘井須及泉。",
            "學者志於道，如以規正圓。",
            "及其見道時，攬轡誰爭先。",
            "筌蹄蛻陳迹，羽化而登僊。",
            "是中時反觀，一一人之天。",
            "森然衆妙現，所見惟所便。",
            "猗與至游者，日運萬里船。",
            "胸中三景軸，與道相因緣。",
            "道大心以悟，心遠見孰偏。",
            "一室景象存，物物隨餐眠。",
            "不游以爲游，至樂無冥顛。",
            "游非在山水，默與山水聯。",
            "天下有至游，得道有至賢。",
            "賢者以道游，百游不一愆。",
            "至于游俱忘，公與道獨全。",
            "談笑出清風，樽罍益欣然。",
            "張扁詫中郎，訓記增雄編。",
            "嗟予幸升堂，頓覺塵垢湔。",
            "從公至游境，左右餘芳鮮。",
            "歸來欲語人，心知口難傳。"
        ],
        "title": "至游堂二首  其一",
        "id": "9954a3f8-0c60-4357-ad36-5ecf1dc35536"
    },
    {
        "author": "袁說友",
        "paragraphs": [
            "嗟哉予少年，學志如蒙泉。",
            "區區指漫血，未識方與圓。",
            "晚於方冊間，再拜予公先。",
            "琳琅粲珠璣，意公真其僊。",
            "寒窗手不停，朝暮披雲天。",
            "已辦膺門登，肯放邊腹便。",
            "一身落宦海，去若不繫船。",
            "懷此日月長，歲晚而夤緣。",
            "長安初拜公，摳趨立庭偏。",
            "一見意未盡，憒憒如醉眠。",
            "春闈接從容，拜賜喜欲顛。",
            "夜半呼論文，不復懷官聯。",
            "此身願持似，稽首從公賢。",
            "一意門牆歸，稍却名利愆。",
            "尋幽並湖山，百計一未全。",
            "而公亦倦游，卜築方怡然。",
            "把酒問明月，誨我詩成編。",
            "淋浪身上衣，歸喜那更湔。",
            "雄篇富褒拂，字字華衮鮮。",
            "吾儕一瓣香，斯文今有傳。"
        ],
        "title": "至游堂二首  其二",
        "id": "c14221e5-06a7-4bf8-a8f7-4f901707f556"
    },
    {
        "author": "袁說友",
        "paragraphs": [
            "周原膴膴侔歌頌，我訪春郊屆羲仲。",
            "市橋曲屈古招提，媚日暄風傍韉鞚。",
            "布宣德意父老喜，醉飽盤餐兒女共。",
            "眼看秀色壟頭多，風落輕花枝穗重。",
            "東皇生意滿阡陌，不待池塘春草夢。",
            "道傍瑞麥獻者誰，秀出雙枝駭羣衆。",
            "春風和氣下披拂，産出禎祥呈妙用。",
            "我思昔歲旱爲虐，幾度牋天香火供。",
            "懸知政拙漫心勞，自慚弗稱甘泉從。",
            "今年春到一犁雨，是處膏腴飽耕種。",
            "舉趾于耜競東作，剝棗烹葵弭田訟。",
            "三農儻遂富庶樂，四體如忘疴癢痛。",
            "只今貽此來牟喜，大手鋪張煩屈宋。",
            "崆峒有詠拾遺語，茂陵作頌相如諷。",
            "詩成豈待擊鉢催，句惡自慚操管弄。",
            "與君拍手頌豐年，姑置別離傾酒甕。"
        ],
        "title": "仲春勸耕有獻兩岐麥者和丁端叔茶使韻",
        "id": "2e7e89ae-b0de-4289-9856-68045b94cb73"
    },
    {
        "author": "袁說友",
        "paragraphs": [
            "農操豚蹄競謀鬼，已信今年非昔比。",
            "十日五日風雨時，好語急傳兒女喜。",
            "南來麥熟春事收，東郊日落人影稠。",
            "騷人一見喜不盡，新詩預慶豐年秋。",
            "懸知聖德回天地，荒政已修非罪歲。",
            "目前更看牧羊人，不覺維魚來夢寐。"
        ],
        "title": "行麥壟",
        "id": "2135c112-81d3-48f4-aba6-599c9e503ae9"
    },
    {
        "author": "袁說友",
        "paragraphs": [
            "去年閔雨忙，今年以晴禱。",
            "年年水旱苦關心，憂國不知身暗老。",
            "蜀田百里無陂池，山頭隴畝如畫棋。",
            "平時憂旱不憂水，秋水十日憂雨垂。",
            "天公忍使垂成阨，但把精誠期感格。",
            "扶桑忽上東海來，一夜天清風露白。",
            "今朝甲子逢晴秋，定應無耳生禾頭。",
            "少待餘糧棲畝日，倩渠送我歸田休。"
        ],
        "title": "禱祈喜以甲子日得晴",
        "id": "dba8ba91-bace-4d6b-b5eb-1825fc163e48"
    },
    {
        "author": "袁說友",
        "paragraphs": [
            "農夫一飽嘗憂遲，十年五旱無已時。",
            "今年隴上消息好，天不靳我食與衣。",
            "黄梅雨了時雨至，三尺稻梗一尺泥。",
            "不憂夏潦憂甲子，阿香忽放雷車歸。",
            "白波翠浪雨霑足，已覺抄雲先簸粞。",
            "新春入甑供晨炊，吾農自此今無饑。",
            "邇來更說蠲輸好，州邑撫我如嬰兒。",
            "如今不怨田家苦，但憶詩人歌子婦。"
        ],
        "title": "詠晴",
        "id": "4bd3ad65-0576-4c23-9edf-492ad782f88e"
    },
    {
        "author": "袁說友",
        "paragraphs": [
            "春田欲雨常憂遲，夏田得雨嗟踰時。",
            "春耕夏耨兩無及，眼乾淚竭空沾衣。",
            "翻翻聯聯脚力盡，萬車不救一尺泥。",
            "朝看東南暮西北，晚霞倏忽山頭歸。",
            "白日一照黄潦定，秋來準擬篩紅粞。",
            "早田拾得晚田熟，今年更救明年饑。",
            "念夫隴上一月宿，趁晴歸欲呼妻兒。",
            "與夫歲歲同甘苦，未容恤緯慙嫠婦。"
        ],
        "title": "喜晴即用前韻",
        "id": "dd68c2da-dd9b-42b5-ae94-dc0c7ec5d7e4"
    },
    {
        "author": "袁說友",
        "paragraphs": [
            "去年短櫂孤山閣，尋得橫斜在籬落。",
            "带花飲酒六七人，醉傍錢塘城下泊。",
            "今年江上花惱時，無處告訴狂如癡。",
            "一枝的皪對無語，獨把詩酒相羈縻。",
            "平生百念輕於髮，惟有梅花心未歇。",
            "只愁花謝老相催，老盡頭白花又發。"
        ],
        "title": "江行有惠梅花者因憶杜少陵云江上被花惱不徹無處告訴只顛狂遂借此意而吟",
        "id": "3125f29e-a916-4f15-a8e4-6124b4e0d7c3"
    },
    {
        "author": "袁說友",
        "paragraphs": [
            "春風破曉晴嵐濕，客子竛竮去程急。",
            "空山兩兩杜鵑聲，回首家鄉無羽翼。",
            "勸歸不歸聲厭多，旅懷剌剌空奈何。",
            "君不見秭歸城上今啼不，多少行人滿江口。"
        ],
        "title": "峽中聞杜鵑",
        "id": "754ca06d-e7d9-484e-8cf3-197a14874dc8"
    },
    {
        "author": "袁說友",
        "paragraphs": [
            "東城尋春春事濃，長嘯理策蓬菴中。",
            "道人飯了徒快睡，萬慮一洗惟絲桐。",
            "高山不斷春嘖嘖，流水無言聲磔磔。",
            "月明露冷意有餘，夜想朝吟恨誰釋。",
            "平生心賞竹間尋，歲晚欣逢正始音。",
            "煩君更撫文王操，慰我寒窗在此琴。"
        ],
        "title": "聽道人彈琴",
        "id": "badcddcc-3da0-4b7b-af78-64fa1e2198b6"
    },
    {
        "author": "袁說友",
        "paragraphs": [
            "去年寒食猶依然，海棠花落南溪前。",
            "風隨雨雪作三厄，燕支落盡無人憐。",
            "今年花下去年色，不暖不寒三月天。",
            "花間置酒君有意，我負宿約慚周旋。",
            "年年惜春春易老，春去花殘常恨早。",
            "勸君更辦一杯春，明朝捲地東風掃。",
            "園溪已漲桃花急，月明夜釣漁舟笠。",
            "君能割我半亭溪，寧嘆此錐無地立。"
        ],
        "title": "和林子長海棠韻",
        "id": "16d76030-bc67-4e41-87b3-53b42cb07eec"
    },
    {
        "author": "袁說友",
        "paragraphs": [
            "武夷十月嘗先春，風生兩腋撩詩人。",
            "玉塵一縷輕且純，不與凡味爭比鄰。",
            "鐺中碧玉濤湧銀，七碗不厭烹啜頻。",
            "書窗假寐熟欠伸，重煎倍覺滋味勻。",
            "吾鄉此茗孰與倫，誰家却說江茶珍。",
            "剝葱細切誇珠蠙，泛甌更騁如鋪璘。",
            "不知珉玉難並陳，從來居上嗟積薪。",
            "魏君胡爲白頭新，懷兄詎可論不均。",
            "我雖曾沃齒下齦，不敢溢美忘鄉津。",
            "方圭圓璧當春晨，請君反本毋予嗔。"
        ],
        "title": "和趙周錫詠魏南伯家葱茶韻",
        "id": "54e12a0c-e906-4cec-bd8f-970f11526537"
    },
    {
        "author": "袁說友",
        "paragraphs": [
            "吾兒癸卯豚犬耳，徐家同日生明珠。",
            "廼翁愛子愛其類，堆盤歲歲分甘腴。",
            "嘗新既足旨甘奉，遣送更欲均有無。",
            "但肯食芹而美矣，如渠此意夫豈徒。",
            "嗟予已老將疾至，肉味不啜惟僧蔬。",
            "忽驚馬乳墮几案，未免饞口餐其餘。",
            "及茲滿架未零落，少待明月相携壺。"
        ],
        "title": "和林子長謝徐吉甫蒲萄韻",
        "id": "11cdc2f0-895e-4442-915d-00ec9872b42a"
    },
    {
        "author": "袁說友",
        "paragraphs": [
            "古人行旆誇碧油，我舟寂寞隨處留。",
            "何人夜半詩博酒，鬼神欲泣如楚囚。",
            "一朝江上同漂泊，莫向樽前情淡薄。",
            "爲君更作白頭吟，欲辦錦囊慙句惡。"
        ],
        "title": "和魏南伯乞酒韻",
        "id": "d2e55ca8-d492-439b-bbe9-e5f5304cf5ef"
    },
    {
        "author": "袁說友",
        "paragraphs": [
            "殘蟬古路無人跡，瑟瑟西風已三日。",
            "杜門却掃處一室，顛倒筆硯理書帙。",
            "平生但恐辜吟筆，薄宦雲浮奚固必。",
            "客來相與入詩律，一葉庭柯恍如失。"
        ],
        "title": "小飲",
        "id": "f1df00f8-9703-47ce-a9f3-32dfac4fb624"
    },
    {
        "author": "袁說友",
        "paragraphs": [
            "我生紀歷三逢申，久矣隻影誰爲親。",
            "戀彼溪山意已在，舉目更友君子人。",
            "言論道德歸大醇，葑菲下采顔色溫。",
            "買羊一見慰饑渴，載酒三就忘辛勤。",
            "今朝好語幾盈門，排攢炫晃驚童孫。",
            "字向紙上欲翻舞，句生妙處增清新。",
            "推窗更沃囁嚅口，便覺四體陶然春。",
            "嗟予從此毋多作，君方袖手韜奇略。",
            "詩壇行即拜將軍，莫謂小兒多淺薄。"
        ],
        "title": "和王使君惠詩酒韻",
        "id": "f1941246-4142-4cf2-96b9-a46f5298ec87"
    },
    {
        "author": "袁說友",
        "paragraphs": [
            "江南人物在覿面，足以慰予疇昔念。",
            "識公只在文字間，君子若人今子賤。",
            "江湖路遠睽言談，八年於外自亦閒。",
            "有時拂拭舊珠玉，端欲論詩伯仲間。",
            "公懷席珍方就聘，一航我欲長安近。",
            "只知喜接故人歡，寧羨官高如斗印。",
            "羈懷寂寞逢春光，未著語意何可當。",
            "下帷諸孫出新句，如繭抽緒思無疆。",
            "一詩傑出駭奇創，陡覺詩壇羣膽喪。",
            "自憐老退無好懷，語不驚人慚少壯。",
            "宦情不絕真如絲，有憤莫吐誰與咨。",
            "只今猶得斯人語，剩有風騷同激推。",
            "不堪人事長乖處，聞說扁舟復西去。",
            "十年一見意匆匆，更寫瀟湘別離句。",
            "男兒氣節天所資，道大何計合與違。",
            "但讀詩書談世事，看公衣錦他年歸。"
        ],
        "title": "和董顯叔韻",
        "id": "8837313b-47a1-4985-862b-61ae1254b4f7"
    },
    {
        "author": "袁說友",
        "paragraphs": [
            "一年清絕中秋時，仰天高欲攀桂枝。",
            "乾坤鎔入玉奩鑑，萬象一掃光芒垂。",
            "今年不見今宵月，有物噉之傾且仄。",
            "惜哉至此狼狽凶，空效玉川歌月蝕。",
            "一盃相囑三更夜，安得飛來明月借。",
            "明年應解勝今年，莫使詩人愁筆下。",
            "吁嗟今夕知何夕，且對孤燈照窗隙。",
            "夜闌搔首獨翻書，且喜燈前雙眼碧。"
        ],
        "title": "和野堂惠老中秋月蝕韻",
        "id": "72386330-dfc6-4610-8bc6-92d06645c28f"
    },
    {
        "author": "袁說友",
        "paragraphs": [
            "金城玉壘雄西邊，雲崖凜凜摩蒼天。",
            "環城萬井四十里，無處著眼江頭煙。",
            "我來登臨重嘆息，搜索勝景披雲巔。",
            "結亭百雉上南郭，山川映带圍桑田。",
            "春風城南細麥好，夏雨城北圓荷鮮。",
            "長瀾四溢去不斷，茂林百種森當前。",
            "朝光下卷西山霧，界天一白如鎔甄。",
            "兩年寂寞誰知己，一日邂逅詩中仙。",
            "品題印可喜所遇，瀾翻筆下源流泉。",
            "平山醉翁何以重，一詞一記垂千年。",
            "於今塵外已獨步，壯觀絕致誰爭妍。",
            "癡兒莫苦簿書債，一笑亭上應忘筌。",
            "春來花柳賸遨樂，念我一舸方東遄。",
            "甘棠遺愛定無有，赤壁懷去猶能全。",
            "他年吳蜀問安好，簡繒各寄滄浪篇。"
        ],
        "title": "和張季長少卿塵外亭韻",
        "id": "73d8b797-6765-4ba2-8997-32c293f91817"
    },
    {
        "author": "袁說友",
        "paragraphs": [
            "西山忽作暮捲勢，長蜺噀水驅炎暉。",
            "雷車震動吹海立，火傘退避如鷁飛。",
            "天公不憚翻覆手，客醉何惜淋浪衣。",
            "雲收暑退夜空闊，歸路已覺星河稀。"
        ],
        "title": "和周元吉提刑席上得雨韻三首  其一",
        "id": "8fbaf516-a0ca-4341-98af-cbdbb76407d9"
    },
    {
        "author": "袁說友",
        "paragraphs": [
            "湖山十里圍萬井，烟雲過盡迎朝暉。",
            "連巒得雨有餘態，歸鷺倚風無限飛。",
            "田頭遠布翠縠浪，池上暗濕紅裙衣。",
            "山翁何惜一倒載，及此訟簡人已稀。"
        ],
        "title": "和周元吉提刑席上得雨韻三首  其二",
        "id": "755915a3-ceda-4e80-9efd-4e26b2f21142"
    },
    {
        "author": "袁說友",
        "paragraphs": [
            "蓬萊秦望兩如峙，中有萬頃浮光暉。",
            "自憐俗吏脚不歷，每欣奇觀身欲飛。",
            "芃芃布野翠捲浪，靄靄出袖雲爲衣。",
            "詩材滿目供不盡，只恐寡和詩人稀。"
        ],
        "title": "和周元吉提刑席上得雨韻三首  其三",
        "id": "80956b07-9986-4d07-bb2c-67559f9d6f41"
    },
    {
        "author": "袁說友",
        "paragraphs": [
            "騎臺落日餐秋菊，寒食江南饌餳粥。",
            "一年節物正撩人，賸把嘗新伴幽獨。",
            "平生慣飽藜藿淡，口腹累人何日足。",
            "故園又作穿籬態，解籜呈新包一束。",
            "甘寒不澆礧磈腸，一飯更須炊白玉。",
            "年來稍學長沙味，一月煨藏愛餘馥。",
            "腥羶棄去不復念，從渠且負將軍腹。",
            "老僧日食常住供，飽坐饑食不論斛。",
            "春來不訟籜龍冤，每誦坡僊食無肉。",
            "箇中風味有誰同，付與新詩照湖綠。"
        ],
        "title": "野堂惠老惠筍",
        "id": "86e28f45-585d-4b3a-83f3-5818033b41c6"
    },
    {
        "author": "袁說友",
        "paragraphs": [
            "江南黟歙千峰長，盤紆融結百鳥頏。",
            "鍾靈孕秀山之玉，中有石墨時伏翔。",
            "曹公萬斤如贏糧，士龍二螺石髓香。",
            "人間那得掣筆郎，此物我亦成空囊。",
            "松煤僅貯陳玄光，磨楯未辦文檄梁。",
            "知公腹稿誇成章，夢中盈袖方櫝藏。",
            "仲將一點容升堂，佳哉秀句來一方。",
            "愧我學書臨池旁，幸公瓊報毋相忘。"
        ],
        "title": "謝惠補之送梁杲墨",
        "id": "2459783b-a637-4096-b073-4bcb3722c8dd"
    },
    {
        "author": "袁說友",
        "paragraphs": [
            "天教英雄聲名好，滿眼看渠騰蹋早。",
            "吁嗟世事暗如漆，虞卿窮困劉蕡老。",
            "平生翰墨彌九州，豐城埋劍干斗牛。",
            "一官了不受羈束，婆娑風月聊歸休。",
            "天欲成之煩一蹶，子美東屯笑耕月。",
            "諸山摇落不成林，看取孤松歲寒發。",
            "西湖十頃玻璃風，酒闌豪氣詩千筒。",
            "請君流水照冰雪，長魚豈與蝦蜆同。"
        ],
        "tags": [
            "西湖"
        ],
        "title": "寄于忠父先生  其一",
        "id": "d8e7e9bd-0853-4fea-8a8f-76f7a35e082d"
    },
    {
        "author": "袁說友",
        "paragraphs": [
            "詩來已報平安好，猶恨得公詩不早。",
            "忽聞單舸下滄浪，却喜此翁元未老。",
            "折腰耐辱來皇州，大手妙割無鷄牛。",
            "平生拄腹五千卷，百未一究真難休。",
            "我昔從之曾竭蹶，刮眼期公空歲月。",
            "老來猶足舉千鈞，豈是周郎獨英發。",
            "苕溪獵獵蘋花風，溪樓萬瓦如鋪筒。",
            "未須黄帽催歸去，尊酒一笑期君同。"
        ],
        "title": "寄于忠父先生  其二",
        "id": "b5db8dd8-b70b-41ac-91b0-9ee6a2649d8c"
    },
    {
        "author": "袁說友",
        "paragraphs": [
            "秋風摵摵敲庭檟，獨卧孤窗類瘖瘂。",
            "道人剝啄向東塘，欲識酸寒孟東野。",
            "公今以直不以情，我亦論心不論形。",
            "平生方寸只如此，政可煩公雙眼青。",
            "年來萬事翻成覆，幸有藏家書可讀。",
            "丁寧莫學世間癡，苦欲從公專問福。"
        ],
        "title": "贈青眼楊相士",
        "id": "36e62d91-208d-47da-9a8e-d48fe965ed15"
    },
    {
        "author": "袁說友",
        "paragraphs": [
            "是客胸中春百頃，日夜葩花落毛穎。",
            "奇芳珍艷亦不乏，綠賸紅餘盡桃杏。",
            "定收三冬充腹肆，那費五車壓牛領。",
            "不憂銅雀吻乾燥，正喜詩泉勢奔猛。",
            "舉檛聊作漁陽摻，成篇半是吳江冷。",
            "誰憂玄豹老雲霧，寒谷空濛光欲炳。"
        ],
        "title": "潜聖汪君辱借詩編作小詩歸之",
        "id": "627a417e-d841-4962-aba7-ddbf13790da6"
    },
    {
        "author": "袁說友",
        "paragraphs": [
            "山程十日不見江，前日初逢黎渡水。",
            "牽車又到渠江畔，漾漾翻波意尤美。",
            "今朝嘉陵江水寬，危峰大石更巑岏。",
            "棹兒艇子呼晚渡，亦刜鉦鼓推標竿。",
            "渡頭楓綠薔薇密，我宿山南雍城側。",
            "細思青史什邡侯，君恩何似嗟來食。"
        ],
        "title": "渡嘉陵江宿什邡驛",
        "id": "a218271e-5784-429d-81b0-10a21e14f325"
    },
    {
        "author": "袁說友",
        "paragraphs": [
            "平生一壑清濯裳，愛泉謹護如隄防。",
            "酌飲爰至蝦蟆涪，水經第四源流長。",
            "天教神禹使壬甲，幻得蟾蜍半山壓。",
            "建瓴瀉出沆瀣清，底事汗流猶背浹。",
            "惠山車馬松江舟，兩泉寒冽天下求。",
            "不知此水更奇品，世間實處多名浮。"
        ],
        "title": "過蝦蟆泉",
        "id": "490b0884-826d-4c10-82d4-d85ddb915e6c"
    },
    {
        "author": "袁說友",
        "paragraphs": [
            "櫂歌江峽三月程，頗厭風濤困征艣。",
            "驅車山路兩旬浹，又覺崎嶇萃勞苦。",
            "甘溪嶺下冉村路，一道渠江拆山塢。",
            "風平雨細無皺面，浥浥寒漪清客暑。",
            "渡船也學鉦鼓聲，催上籃輿傍江滸。",
            "夷猶短檝瞥眼過，却懷江程久如許。",
            "山蹤水跡本遊戲，南北東西慣安處。",
            "茲行兩脚不遺力，千里環山幾艱阻。",
            "一江淼淼橫目前，如渴得泉旱得雨。",
            "流波聞向合州去，却入恭江匯西溆。",
            "便欲挾浪扁舟西，褰裳回首忻從之。",
            "君恩如天未酬一，一念惓惓繫孤跡。"
        ],
        "title": "過渠江渡",
        "id": "9ee26c41-dd33-4c73-bed8-4b707d913659"
    },
    {
        "author": "袁說友",
        "paragraphs": [
            "山路一千三百里，中間四渡今江流。",
            "天涯作客壯年事，老馬長途幾日休。",
            "誰知江深念歸客，日向峨岷無盡頭。",
            "舉首白雲天共遠，四方上下與同愁。"
        ],
        "title": "過故郡渡",
        "id": "b5c13b42-d3c3-4d33-9547-ae006af27df7"
    },
    {
        "author": "袁說友",
        "paragraphs": [
            "牽車緩上黄泥坂，複嶺重崗甚前日。",
            "躋攀千級下如之，十里三山三降陟。",
            "平生兩脚疲辛酸，歲晚行路熟蹣跚。",
            "人言蜀道如登天，未必登天如此難。"
        ],
        "title": "過黄泥坂",
        "id": "4f03dc36-53af-4b22-9611-3d0ae5850db9"
    },
    {
        "author": "袁說友",
        "paragraphs": [
            "我行大江西，勝槩數追逐。",
            "南樓岳陽上，雄絕快心目。",
            "今到西南第一樓，嗟哉餘子真碌碌。",
            "巖層嶂疊匝天外，蒲凈葭叢蘸江曲。",
            "三峩之雪晚在望，九頂之雲暗相矗。",
            "縈紆拱揖儼左右，吞吐澎湃環山腹。",
            "瀰瀰漭漭三萬頃，何止江郊供遠矚。",
            "俯觀大象欲墮地，仰摘星辰幾可掬。",
            "一天萬景不可狀，盡付此樓歸約束。",
            "危欄徙倚納清觀，蹁躚意已追鴻鵠。",
            "仙官五千九百到，我亦悠然立於獨。",
            "霧收江際天接水，日動山尖光漾木。",
            "倚樓拍手叫青天，一笑江橫送飛鶩。"
        ],
        "title": "登嘉州萬景樓",
        "id": "74a30294-17f0-425c-9105-7c4a63d77e0d"
    },
    {
        "author": "袁說友",
        "paragraphs": [
            "扁舟直下滄浪綠，百里溪程消一宿。",
            "天公噓吸解窮人，逆水衝風何太酷。",
            "年來矻矻便深居，一動一靜誠何如。",
            "不堪世事苦相逼，政自未免奔走餘。",
            "今朝莫訝東風逆，明日歸舟順如翼。",
            "世間逆順豈關人，自是人心長戚戚。"
        ],
        "title": "舟行遇逆風",
        "id": "7ee0846c-bc76-4dc6-8112-c11686abd60f"
    },
    {
        "author": "袁說友",
        "paragraphs": [
            "巉巖復巉巖，昨日通靈灘。",
            "通靈二十里，有峽名馬肝。",
            "一山削壁立萬仞，中有突兀如芝蟠。",
            "輪囷累片葉，盤結分枝欒。",
            "宛然老枝菌，如出枯樹端。",
            "大窠數尺迸崖縫，小者四五高低攢。",
            "往來競稱馬肝石，不悟石芝爲異觀。",
            "朝廷日清明，郡國無曠官。",
            "鍾此溫厚氣，瑞草凝巑岏。",
            "不見爲羊又爲馬，石芝靈異元非難。",
            "此芝瑞峽中，一一行人看。",
            "何人果妙丹青手，便可圖上歸長安。"
        ],
        "title": "過馬肝峽石形與色皆如馬肝迸出峭壁之上予觀之蓋石芝耳大窠一本小者四五不知風雨幾百載而質不敗賦石芝行",
        "id": "e3632ee0-1cf4-45af-9d87-eedf89a5b05a"
    },
    {
        "author": "袁說友",
        "paragraphs": [
            "老父家住逢家洲，無田可種漁爲舟。",
            "春和夏炎網頭坐，茫茫不覺秋冬過。",
            "賣魚日不滿百錢，妻兒三口窮相煎。",
            "朝餐已了夕不飽，空手歸去蘆灣眠。",
            "今朝何人買鮮鯽，直得千錢酬二百。",
            "拋錢帆去了不譍，却謝君子爲增益。",
            "嗟嗟莫怨行路人，滿江風月儂最親。",
            "但看漁翁更强健，銀刀赤尾長鱗鱗。"
        ],
        "title": "舟人强以二鍰多取漁人之魚余增百錢與之作漁父行",
        "id": "c01e7ba3-02f1-4a52-956f-6a598803ad2e"
    },
    {
        "author": "袁說友",
        "paragraphs": [
            "萬石枕山眠，千峰隨路轉。",
            "林深暝巖穴，一道寒泉濺。",
            "分明冰箒垂空壁，隠約珠簾掛蒼石。",
            "深山寂寞有誰知，只與行人潤詩筆。"
        ],
        "title": "峽中瀑布泉",
        "id": "88e9c0d7-d5d9-4c28-a589-4f604ff76262"
    },
    {
        "author": "袁說友",
        "paragraphs": [
            "陵邱冉冉烟草新，叢祠寂寂君與臣。",
            "千年不死一庭柏，八陣猶餘三峽春。",
            "昔人已化遼東鶴，古往今來事如昨。",
            "當年魚水奮雲龍，天不興劉死諸葛。"
        ],
        "title": "孔明廟柏",
        "id": "b7ec374e-79be-492f-bab8-abb52c11b798"
    },
    {
        "author": "袁說友",
        "paragraphs": [
            "稽山道上多名蹟，萬頃湖光襯山色。",
            "雲蒸霧集累千年，屈指風流幾人物。",
            "平生佳處身曾經，頼此泉石供餘齡。",
            "愛山何惜買山費，明珠不博娉與婷。",
            "我聞天衣最奇絕，萬頃清凉掃煩熱。",
            "持經夜半鳥鼠聽，忽覩金僊起還滅。",
            "把茅從此成開山，法華妙果僧中賢。",
            "當時十詔徵不起，神奇變化泥生蓮。",
            "山神謹護泥封詔，獨有遺風傳內教。",
            "袈裟金縷照琉璃，時放祥光蔽雲物。",
            "我來官守無時閒，著脚未歷城南山。",
            "區區俗眼空自翳，耿耿此意如循環。",
            "我心豈是真如石，慙愧新詩與推激。",
            "自憐未到此山中，想見入山深未得。",
            "要令攻俗如攻城，茲遊約與秋風迎。",
            "吾曹豈辦癡兒事，爲君一醉南湖清。"
        ],
        "title": "題天衣寺",
        "id": "797af90d-74ec-4d68-86ab-f5fd8f87a475"
    },
    {
        "author": "袁說友",
        "paragraphs": [
            "貪夫築室齊雲湄，滿溢既死不可持。",
            "佳哉高人世念薄，丈室緝綴如繭絲。",
            "門前流水照明月，門裏有詩清更絕。",
            "汲泉欲漱齒怯寒，携杖先登腰易劣。",
            "客不待速來往頻，剝啄扣門有誰譍。",
            "主人酌酒要客醉，坐客見花心自醒。",
            "長松古柏垂楊岸，爲萁一畝酒無算。",
            "花開詩酒足逢迎，花謝蝶蜂漫零亂。",
            "萬物榮枯付達觀，我欲從君著眼看。",
            "儻能剩掃床頭金，笑彼人間癡死漢。"
        ],
        "title": "朱東父作室",
        "id": "736a7c7e-e009-41eb-81d0-c832e0cf0e66"
    },
    {
        "author": "袁說友",
        "paragraphs": [
            "西風一舸來揚州，疋馬直上新城頭。",
            "環城九里十六步，一一峭壁臨深溝。",
            "俄焉唯喏兩軍士，衆手指示陳其由。",
            "揚鞭試問築城意，曰堡曰寨何所謀。",
            "誦言長淮十六郡，天險地利茲其尤。",
            "江橫萬里限南北，藉此屏翰屯咽喉。",
            "向來强敵蹈此境，夜半一叱遭虔劉。",
            "平疇曠野不可限，一城未足防侵牟。",
            "高城西北古城後，因勢决策成楚丘。",
            "四門大開樓櫓備，中有萬甲藏戈矛。",
            "譬如一鎧何足恃，被之重鎧前無憂。",
            "乃知舊臣建議僅出此，我亦策馬嗟去休。",
            "不知城二勢則一，添足畫蛇真贅疣。",
            "君不見紫巖先生昔經理，釣橋深塹先防秋。",
            "當時方略豈不究，而使浪策爲今羞。",
            "吁哉成事不復說，只恐說計無時酬。",
            "書生銜命偶經履，一見敢謂可與不。",
            "世間萬事一笑裏，輕帆送我催行舟。"
        ],
        "title": "揚州堡寨",
        "id": "433e7fbf-30ea-4d80-bb04-ae20acad9d59"
    },
    {
        "author": "袁說友",
        "paragraphs": [
            "書生作吏從朱墨，官事紛紛何日息。",
            "不堪鴈鶩對敲朴，寧解詩書伴松竹。",
            "太丘退食何蕭然，筆研不落塵埃邊。",
            "前歲讀書山水縣，今年二友來通川。",
            "料君捧詔還朝日，老蓋寒梢應的皪。",
            "此時留與後人看，要使清風繼前跡。"
        ],
        "title": "題陳日華二友堂",
        "id": "aff03c79-62b9-48ca-92f5-96e9848ed805"
    },
    {
        "author": "袁說友",
        "paragraphs": [
            "我昔曾爲江左國，賸說鵝湖今壯邑。",
            "頻年官府苦催科，百里齊民猶珥筆。",
            "男兒遇事難是圖，猛士縛獸須於菟。",
            "才高政不較難易，知公此去無趦趄。",
            "嗟予仰韓如仰斗，公亦登門及予否。",
            "爲言饑餓六年中，兩眼猶能記千首。"
        ],
        "title": "送陳景齋宰鉛山",
        "id": "b75d6d8c-4251-4ae1-8202-e438e3e04550"
    },
    {
        "author": "袁說友",
        "paragraphs": [
            "丈夫憂國如憂身，疴癢疾痛均傷生。",
            "胸中百藥寒凉明，有疾一試真權衡。",
            "我觀周郎真豪英，落落磊磊通而清。",
            "少年志欲天下平，夜光無因匹夫驚。",
            "萬卷堆胸兀相撐，尚論千載欣談兵。",
            "不堪北首瞻神京，抵掌不平中屢鳴。",
            "老來符竹疏新榮，捧檄正須堪一行。",
            "舌翻衮衮傾波瀛，察譏之說何鏗鍧。",
            "龍頭悅懌意若迎，領略健論心爲傾。",
            "朱轓好去方北征，黄堂暇日煩經營。",
            "老狐戀戀巢穴成，兩雛競鬭誇紛爭。",
            "料公志略須縱橫，邊塵一洗誅長鯨。",
            "片言定可攻聊城，覆巢熏穴無餘氓。",
            "牢盆細務毋太縈，簿書期會毋留情。",
            "只今了却功與名，大副昔年梁楚聲。",
            "我來蹤跡水上萍，與公相望幾連甍。",
            "交情契合踰弟兄，頡頏上下相嘲評。",
            "有時立論披腹呈，彼此浩氣俱崢嶸。",
            "公今事業行軒轟，我懷礧磈方聾盲。",
            "願公不負忠與誠，歸來闊步名公卿。",
            "願我百念一羽輕，公乎訪我惟巖耕。"
        ],
        "title": "送周可大守通州",
        "id": "bb93a5f6-e71f-46a5-8117-7746ee6df7b9"
    },
    {
        "author": "袁說友",
        "paragraphs": [
            "江浄孤月寒，山空野梅白。",
            "我是天涯人，却送東行客。",
            "送君直上蓬山首，莫忘西南困征取。",
            "功名富貴不須多，只把詩書垂不朽。"
        ],
        "title": "送王齊卿教授造朝",
        "id": "bff23a2b-22a7-4892-9eee-3912c4f5106e"
    },
    {
        "author": "袁說友",
        "paragraphs": [
            "千山疊疊高入天，中有縹緲之神仙。",
            "壁立煙容風虎卧，林深洞啟雲龍潜。",
            "長安詩翁有健筆，蜀道客子無新篇。",
            "尺書萬里寄天遠，萬一故人曾我憐。"
        ],
        "title": "寄中都故人",
        "id": "6a5d0fec-ec4b-4b5f-9b34-fb574df68370"
    },
    {
        "author": "袁說友",
        "paragraphs": [
            "大鈞落落元無鉤，百尺空卧元龍樓。",
            "天生斯人竟何用，摇筆僅可供眉愁。",
            "詩人慣作驚人語，富貴迫人嗟幾許。",
            "世間萬事要其終，只今此道猶能東。"
        ],
        "title": "用楊誠齋韻題吳夢與集",
        "id": "0ffe3dec-3ddf-4856-9071-203b2ce1f88b"
    },
    {
        "author": "袁說友",
        "paragraphs": [
            "雄編已汗南山竹，對坐松篁誇鼎足。",
            "猶嫌官事作癡兒，故向書林巧徵逐。",
            "蒼龍宛轉鱗之而，此君寂寞清且高。",
            "晚來鴈鶩無人進，又報明公欲變騷。"
        ],
        "title": "陳日華刪定讀書林",
        "id": "c36ab929-5695-4b9f-b833-f5dcf73687e2"
    },
    {
        "author": "袁說友",
        "paragraphs": [
            "永和九年暮春日，蘭亭修禊羣賢集。",
            "含毫欲下意已先，媚日暄風佐摇筆。",
            "當時一筆三百字，但說斯文感今昔。",
            "誰知已作尤物看，流傳人間天上得。",
            "天高地遠閟不示，僅許一二翻摹勒。",
            "忽然飛上白雲俱，徑入昭陵陪玉骨。",
            "識真之士已絕少，真者一去嗟難覓。",
            "紛紛好事眼空眩，只把殘碑慕真迹。",
            "蕭郎袖去明真贋，定武傳來差甲乙。",
            "如丁如爪辨形似，不豐不露分肥瘠。",
            "人亡無復見風流，漫費精神疲得失。",
            "臨川先生天下士，古貌古心成古癖。",
            "搜奇日富老不厭，如渴欲飲饑欲食。",
            "有時瞥眼道傍見，倒屣迎之如不及。",
            "牙籤軸已過三萬，集古錄多千卷帙。",
            "平生著意右軍處，並蓄兼收一何力。",
            "賞音本在筆墨外，何必此優而彼劣。",
            "清波萬頃渾一點，明月一輪雲半入。",
            "是中元不礙真趣，氣象典刑尤歷歷。",
            "知我罪我春秋乎，政爾未容言語直。",
            "我方隨羣厚其嗜，門戶弗彊纔僅立。",
            "幾年冥搜政無那，剩欲流涎分半席。",
            "閲公善本三四五，不覺長歌書卷側。",
            "羲之死矣空費公家九萬箋，安得斯人寫金石。"
        ],
        "title": "題王順伯秘書所藏蘭亭修禊帖",
        "id": "dafab55b-1218-4140-99e9-013526ec2e3e"
    },
    {
        "author": "袁說友",
        "paragraphs": [
            "夜來風絮鳴觚稜，紛紛消息何頻仍。",
            "不堪十月已四白，豈暇一歲誇三登。",
            "祁寒未必小民怨，哭雪政恐樵夫憎。",
            "窮閻冷市糴貴穀，破竈濕葦燒層冰。",
            "寒窗又凍詩翁筆，清夜誰憐貧婦織。",
            "人言宜瑞不宜多，官放論錢不論日。",
            "請君高吟祈碧蒼，願天今夕開扶桑。",
            "寄語龍公且相卹，忍待明年莫倉卒。"
        ],
        "title": "十月雪四白",
        "id": "a908f392-d1e7-40bf-9269-fc51768efd9e"
    },
    {
        "author": "袁說友",
        "paragraphs": [
            "樓頭一夜寒聲促，但怪重衾慣藏六。",
            "小窗起聽枯葉鳴，更覺凝寒透肌粟。",
            "乃知龍公修故事，幻作輕細巧翻覆。",
            "摶空積勢欺簷楹，過眼隨風滿坑谷。",
            "雲濤衮衮浩無際，頃刻庭前三萬斛。",
            "小山愛我已霜鬢，老盡蒼崖垂布瀑。",
            "兒童愛雪不愛身，堆削形橅笑盈掬。",
            "風梢嫋娜困無奈，一一扶頭恣敲朴。",
            "我來苕霅四寒暑，破漏憐渠數間屋。",
            "無人推戶起僵卧，漫把清風繼前躅。",
            "寒爐夜撥終不焰，凍筆呵吟已先禿。",
            "人間憂樂有定分，隣家乃奏琵琶曲。",
            "回飈落屑點翠袖，紛紛花映花奴肉。",
            "杜陵老眼不禁寒，只有詩筒再三讀。",
            "請君早辦雪兒歌，喚取詩翁醉醽醁。"
        ],
        "title": "傚東坡從歐陽公詠雪體不用鹽玉鶴鷺絮蝶飛舞爲比不使皓白潔素等字",
        "id": "6518c251-af67-4ab4-96b4-1fce11967c98"
    },
    {
        "author": "袁說友",
        "paragraphs": [
            "玉沙飛墮何衮衮，一夜青山損顔色。",
            "此山底事厭青姿，故學何郎輕傅粉。",
            "曉來窗戶何人開，僵卧欲起驚皚皚。",
            "微風淅瀝捲還起，片片直上雙毛來。",
            "扁舟賸欲敲鄰屋，料得羔羊酒初熟。",
            "瓊瑶欲盡不可留，梁園歌吹須君侯。"
        ],
        "title": "雪中簡林子長",
        "id": "2b7dd55e-20d4-4fc5-af7d-33bec2c92f90"
    },
    {
        "author": "袁說友",
        "paragraphs": [
            "巫山磊塊山林姿，一邱一壑貪成癡。",
            "寸峰拳石瞥眼過，張皇攫覓惟憂遲。",
            "東南佳山多秀麗，就中所欠雄與奇。",
            "飽聞巫山冠巴峽，奇峰十二相參差。",
            "昔年圖畫常一見，欲見此山無路之。",
            "扁舟西泝上三峽，千巖萬壑爭追隨。",
            "終朝應接已不暇，心目洞駭俱忘疲。",
            "驀然鐘鼓高唐上，峰巒二六排旌旗。",
            "一峰霞彩迥在望，一峰展翠開屏帷。",
            "無心出岫雲吐色，偃蓋平巒松並枝。",
            "仙蹤鶴駕羽衣近，壇石瑶臺閶闔低。",
            "白雲一起鳳皇下，清泉四合蛟龍嬉。",
            "羣峰角立變態異，一一大巧乾坤爲。",
            "外堪擊拊試聲律，中含造化分四時。",
            "天下名山亦多矣，未有列岫奇如茲。",
            "九華一景固天巧，惜與江流相背馳。",
            "南北兩峰喧衆口，妝抹却恨同西施。",
            "何如此峰無限好，行行列列臨江湄。",
            "烟雲漠漠出寸碧，風雨時時橫黛眉。",
            "舟人漁子漫回首，騷士墨客勞支頤。",
            "我來穿水入天去，貂裘章甫生塵緇。",
            "昂頭見此大奇特，躋攀不上空嗟嘻。",
            "吾將欲訪三島登九嶷，上蓬萊道山之壁，絕泰華終南之嵋。",
            "飛鳬去舄嘯滄海，却來巫峽溫前詩。"
        ],
        "title": "巫山十二峰二十五韻",
        "id": "e8ea421a-0888-4b36-8cbf-157120bf8471"
    },
    {
        "author": "袁說友",
        "paragraphs": [
            "春日海棠早，媚雲開遠嵐。",
            "醉容猶未足，睡態已微酣。",
            "嫩綠千枝襯，殷紅一點含。",
            "東君真有助，落筆爲渠談。"
        ],
        "title": "喜晴放海棠",
        "id": "8a9456d2-7998-4d3d-ad38-5acdec637340"
    },
    {
        "author": "袁說友",
        "paragraphs": [
            "好景無窮巷，名園有異姿。",
            "春今十分好，花又一番奇。",
            "比目紅綃結，雙魚碧玉枝。",
            "孤窗還遣伴，空憶美人詞。"
        ],
        "title": "常通判惠虞美人花亦名雙魚兒花",
        "id": "98989e20-9520-4f6d-89a7-588f53590dcc"
    },
    {
        "author": "袁說友",
        "paragraphs": [
            "根向盆池束，華敷菡萏叢。",
            "細擎深院宇，低裊半窗風。",
            "蘸水凝綃翠，當軒試臉紅。",
            "化工雖力淺，猶折小蓮蓬。"
        ],
        "title": "盆池荷花",
        "id": "7b273d55-b6e7-49b6-9205-4a6be0a43e9c"
    },
    {
        "author": "袁說友",
        "paragraphs": [
            "根齧稜稜石，香銜寸寸心。",
            "誤人猜落蕊，眩眼拾遺簪。",
            "掬水滋繁種，柔枝倚短岑。",
            "清姿浮玉潤，不受暗塵侵。"
        ],
        "title": "石上玉簪花",
        "id": "418f0d7d-1cf8-4d46-827a-66d726186444"
    },
    {
        "author": "袁說友",
        "paragraphs": [
            "巖石稜稜巧，盆池淺淺開。",
            "空山初幻化，方丈小飛來。",
            "屈曲清泉溜，參差細草栽。",
            "只今山在眼，著眼便徘徊。"
        ],
        "title": "植花於假山",
        "id": "89a38052-45e3-4d0a-b7d0-11efa7b7ef5c"
    },
    {
        "author": "袁說友",
        "paragraphs": [
            "傍石根斜綴，澄波葉半舒。",
            "氣涵流水潤，冷徹內心虛。",
            "带月軒窗外，凝藍雨露餘。",
            "憑將摩詰畫，雪裏細尋渠。"
        ],
        "title": "石上水蕉",
        "id": "1a9ae1a0-1d47-4717-be33-3d682023ce91"
    },
    {
        "author": "袁說友",
        "paragraphs": [
            "城郭千林靜，菰蒲二頃宜。",
            "移根元不費，殖利已先知。",
            "僅脫黄泥賤，相從白玉炊。",
            "平生慣藜藿，於此羨耘耔。"
        ],
        "title": "和林子長種菰韻",
        "id": "f6111df5-dbfc-4a9f-9513-5d8b471422cc"
    },
    {
        "author": "袁說友",
        "paragraphs": [
            "穩袖三年手，新鋤十丈園。",
            "傍山移早筀，掃徑斸孤根。",
            "瑣碎梢頭影，凄凉竹外村。",
            "可人風月地，頭角見龍孫。"
        ],
        "title": "屋後植竹",
        "id": "be7ceb49-bdd1-4882-84df-14274abf25e9"
    },
    {
        "author": "袁說友",
        "paragraphs": [
            "月窟分僊種，人間識此花。",
            "十分晴殢酒，一抹晚呈霞。",
            "曉鏡勻丹臉，香肌挹絳紗。",
            "相看秋色凈，獨映夕陽斜。"
        ],
        "title": "丹桂",
        "id": "7f65d729-6a40-4853-bd1d-5360ed01cf45"
    },
    {
        "author": "袁說友",
        "paragraphs": [
            "拳石環清泚，龍鬚細屈蟠。",
            "兩峰低峍崒，一簇小琅玕。",
            "密葉風前影，疎枝水底寒。",
            "相從此君爾，著意問平安。"
        ],
        "title": "水竹",
        "id": "7b3588ca-7b5e-4945-9daa-2a963be7d044"
    },
    {
        "author": "袁說友",
        "paragraphs": [
            "酒著圓腮重，珠聯細葉芳。",
            "絳紗籠蜜顆，朱粉皺新粧。",
            "色漬桑間椹，甘傅荔子漿。",
            "輕酸認梅種，草木有他楊。"
        ],
        "title": "楊梅",
        "id": "9d7bb95f-f507-4500-8bc2-f3debf1e9166"
    },
    {
        "author": "袁說友",
        "paragraphs": [
            "慣病宜秋早，分甘荷歲寒。",
            "驪珠初壓架，馬乳又堆盤。",
            "酒美誇重醒，書成欠百端。",
            "不須煩廣利，移種眩長安。"
        ],
        "title": "莫子章惠蒲萄",
        "id": "26e6dbe1-8f73-4f6e-a43b-357734b3ce81"
    },
    {
        "author": "袁說友",
        "paragraphs": [
            "啄木門初扣，分甘味占高。",
            "風標誇飣坐，津潤憶流膏。",
            "賸受千梨戶，寧辭五藏刀。",
            "一杯須領意，老欲爲渠饕。"
        ],
        "title": "謝周唐卿分惠宣梨二首  其一",
        "id": "d9919d59-1a23-44b8-bf23-acb29bdb72f2"
    },
    {
        "author": "袁說友",
        "paragraphs": [
            "澹澹夕陽遠，行秋塞鴈高。",
            "卷舒連夜燭，長短幾檠膏。",
            "貧豈嗟懸磬，家猶及賣刀。",
            "藜腸慣羞澀，更覺近來饕。"
        ],
        "title": "謝周唐卿分惠宣梨二首  其二",
        "id": "0cd7130f-42d1-42b6-9c9d-233ee08cb842"
    },
    {
        "author": "袁說友",
        "paragraphs": [
            "秋雨成蕭瑟，緗桃辱記存。",
            "品高來禁籞，地遠想崑崙。",
            "幸有千年實，愁無五石樽。",
            "欲修瓊玖報，素手愧空言。"
        ],
        "title": "周可大惠崑崙桃",
        "id": "6fdddab3-2cbe-4a38-91d0-08a601d1da29"
    },
    {
        "author": "袁說友",
        "paragraphs": [
            "多病柘漿酒，閒愁梅雨天。",
            "婆娑清夢斷，剝啄好音傳。",
            "憐我虀鹽薄，從渠乳酪鮮。",
            "莫嗟聞道晚，著意問師禪。"
        ],
        "title": "謝侃老惠乳糕",
        "id": "3fc11ef9-c04d-427f-82ae-40bfffc23744"
    },
    {
        "author": "袁說友",
        "paragraphs": [
            "碧玉團枝種，青山擷草人。",
            "先春迎曉至，未雨得芽新。",
            "雲疊槍旗細，風生齒頰頻。",
            "何人修故事，香味徹楓宸。"
        ],
        "title": "嘗顧渚新茶",
        "id": "e6b42032-fa26-4e4e-8f18-f2b2e29a98ac"
    },
    {
        "author": "袁說友",
        "paragraphs": [
            "一室環三徑，諸郎讀五車。",
            "山高空鎖翠，澗闊自流花。",
            "輟我閩山焙，酬君顧渚芽。",
            "書來驚歲晚，老去各天涯。"
        ],
        "title": "惠相之惠顧渚芽答以建茗",
        "id": "61691d99-e07a-4057-9cce-14a9fc5574c2"
    },
    {
        "author": "袁說友",
        "paragraphs": [
            "截玉誇私鬭，烹泉測嫩湯。",
            "稍堪膚寸舌，一洗莧藜腸。",
            "千枕消魔障，春芽敵劍鋩。",
            "年年較新品，身老玉甌嘗。"
        ],
        "title": "鬬茶",
        "id": "5f4020c6-976f-4bb2-96b5-cf5657ffbf54"
    },
    {
        "author": "袁說友",
        "paragraphs": [
            "東入吳中晚，團龍第一匳。",
            "政須香齒頰，莫慣下薑鹽。",
            "笑我便搜攪，從君辨苦甜。",
            "更煩揮妙手，銀粟看纖纖。"
        ],
        "title": "遺建茶於惠老",
        "id": "f9993e10-83c7-4608-be10-98d7999195a9"
    },
    {
        "author": "袁說友",
        "paragraphs": [
            "公論歸吾黨，平生只故人。",
            "近書時遣况，舊雨日相親。",
            "茶輟閩山貢，香分御府珍。",
            "須公文石陛，回首霅溪濱。"
        ],
        "title": "沈無隠國正惠殿廬所賜香茶",
        "id": "c1537968-5200-43da-a5f3-b45122f3b2f5"
    },
    {
        "author": "袁說友",
        "paragraphs": [
            "我愧周行久，君方戴席重。",
            "一緘馳素繭，五玉卧烏龍。",
            "滴雪浮甌淺，濡香過齒濃。",
            "欲酬新句好，官事正填胸。"
        ],
        "title": "謝吳斗南教授惠貢茶",
        "id": "9ba720a3-9691-4e2e-9ac8-49918e760dc9"
    },
    {
        "author": "袁說友",
        "paragraphs": [
            "雅况尊罍重，高情翰墨餘。",
            "寒窗半杯醁，老眼數行書。",
            "舊雨故人少，因風來雁疎。",
            "君侯獨懷舊，一歲幾相於。"
        ],
        "title": "謝葉秀州惠酒",
        "id": "ae64fa5e-7f5f-4c8e-9e87-7f6748fe08d2"
    },
    {
        "author": "袁說友",
        "paragraphs": [
            "酒惡病成惱，春深愁轉加。",
            "園林三月事，風雨一庭花。",
            "燕幕自相語，蜂屯爭趁衙。",
            "傍欄迎霽色，溪上幾人家。"
        ],
        "title": "晚春過雨",
        "id": "b714e372-f749-42d8-8389-d3366f038b92"
    },
    {
        "author": "袁說友",
        "paragraphs": [
            "猛作連朝雨，愁添一尺溪。",
            "頹雲驚滿坐，漲水急平堤。",
            "澤國幾成壑，田家未半犁。",
            "關心獨朝暮，剛認勃姑啼。"
        ],
        "title": "梅雨踰月始晴甫兩日復大雨",
        "id": "b76bc0c3-4a45-4e63-b43d-c33bb4e34960"
    },
    {
        "author": "袁說友",
        "paragraphs": [
            "遠浦鳴疎雨，平林送落暉。",
            "霏煙青柳暗，晚霽白鷗歸。",
            "觸目懷心賞，憑川念昔非。",
            "池塘消息近，一笑莫身違。"
        ],
        "title": "和林子長池上聽雨韻",
        "id": "7d84609b-2f6e-4257-95ae-f3a72bc47dd9"
    },
    {
        "author": "袁說友",
        "paragraphs": [
            "客裏纔三日，歸來僅一程。",
            "片雲天外立，短棹雨中行。",
            "小却黄昏路，猶須半夜晴。",
            "春光又零落，游子不勝情。"
        ],
        "title": "歸舟遇大風雨",
        "id": "c33af351-1bc8-4c5c-8d1d-ec51adaef6aa"
    },
    {
        "author": "袁說友",
        "paragraphs": [
            "煙暝千巖木，溪明一带樓。",
            "片雲封舊恨，急雨罥新愁。",
            "節又匆匆過，詩從軋軋抽。",
            "病軀無耐暑，老鬢不禁秋。"
        ],
        "title": "夏至日雨",
        "id": "2dbdfa87-bac0-42dc-aad9-99d7fdfb376d"
    },
    {
        "author": "袁說友",
        "paragraphs": [
            "獵獵蒲欹岸，斑斑蘚漬牆。",
            "簷低泣蛛網，葉落濺蜂房。",
            "西嶂暮凝色，北窗新送凉。",
            "晚來池上過，風擘藕花香。"
        ],
        "title": "暑雨",
        "id": "c7dc50c5-35a0-49c5-882f-5f7360742804"
    },
    {
        "author": "袁說友",
        "paragraphs": [
            "多病愁如許，催人暑奈何。",
            "簷窮風有限，雲薄雨無多。",
            "浪捲連村麥，珠旋小葉荷。",
            "炎凉苦多變，四月未清和。"
        ],
        "title": "溽暑雨後",
        "id": "cedff1f4-7313-440f-8802-e12ae2c049b4"
    },
    {
        "author": "袁說友",
        "paragraphs": [
            "夜雨恰一尺，新秧高九分。",
            "煙深數峰暗，澗急滿山聞。",
            "蒼蔚添新翠，溟濛藹暮雲。",
            "田家方樂歲，泥淖也忘勤。"
        ],
        "title": "雨中即事",
        "id": "59cac62b-6349-457a-886b-cd80e5ba5256"
    },
    {
        "author": "袁說友",
        "paragraphs": [
            "夢斷窗全曙，兒童競報晴。",
            "層雲擘輕絮，飛鵲噪新聲。",
            "一水長天靜，雙溪萬櫓鳴。",
            "傍簷聊覓句，樂處漫蠅營。"
        ],
        "title": "喜晴",
        "id": "8057a4ad-e0e4-4a3d-8237-e4e3476b19f2"
    },
    {
        "author": "袁說友",
        "paragraphs": [
            "漲水橫侵屋，輕舟半宿溪。",
            "竹風千影亂，簾月一鈎低。",
            "鼠黠欺殘照，鴉啼識故棲。",
            "餘樽纔稍稍，薄露已凄凄。"
        ],
        "title": "久雨霽後見月",
        "id": "f743d502-bcb4-4ec8-bbdd-80f130fe2ea3"
    },
    {
        "author": "袁說友",
        "paragraphs": [
            "風攪桐聲碎，螻鳴鼓吹長。",
            "半山蟾吐影，一水鑑浮光。",
            "冷碧迎秋色，清飈借久凉。",
            "不堪鷄唱曉，歸枕報朝陽。"
        ],
        "title": "暑夜得月",
        "id": "6de5be13-ee9a-4005-b756-349f5f4d8aca"
    },
    {
        "author": "袁說友",
        "paragraphs": [
            "笑傲愁如失，登臨酒半醒。",
            "故將雙眼碧，割斷半山青。",
            "土沃差宜竹，城高未著亭。",
            "可人東郭外，綃翠舞娉婷。"
        ],
        "title": "登屋後城",
        "id": "8f297a1d-8e71-4060-94cb-11fcebe65d22"
    },
    {
        "author": "袁說友",
        "paragraphs": [
            "源委縈苕霅，乾坤接水雲。",
            "半天孤月照，兩派一溪分。",
            "日落虹垂影，魚翻縠斷紋。",
            "煙波豈無義，涇渭固難羣。"
        ],
        "title": "雙溪亭",
        "id": "4b247696-0295-4e31-89a4-4102a90c8f91"
    },
    {
        "author": "袁說友",
        "paragraphs": [
            "小隠前山入，空亭往事忙。",
            "放泉盃曲水，環坐客流觴。",
            "雅不尋絲竹，歸宜釂酒漿。",
            "山陰莫專美，更數水雲鄉。"
        ],
        "title": "題小隠九曲亭",
        "id": "41a9ec75-f01a-47de-969d-c1e7d3e922bd"
    },
    {
        "author": "袁說友",
        "paragraphs": [
            "繭紙奇蹤絕，龜趺古意長。",
            "憐渠風雨厄，爲爾屋廬藏。",
            "寂寂閒庭靜，迢迢永晝忙。",
            "傷心三廢碣，猶識漢文章。"
        ],
        "title": "題墨妙亭",
        "id": "848be83c-0e9d-4f5c-8880-d6c029cea5ff"
    },
    {
        "author": "袁說友",
        "paragraphs": [
            "苕水誇空闊，蘋花笑泬寥。",
            "樓臺溪上女，楊柳岸邊橋。",
            "凉月明烟渚，春水稱畫橈。",
            "晚來魚一躍，带雨識魚跳。"
        ],
        "title": "白蘋亭",
        "id": "116ffedf-2f78-4c53-947b-07d6ca37d5af"
    },
    {
        "author": "袁說友",
        "paragraphs": [
            "菡萏暑風曉，芙蕖秋露時。",
            "青山無限好，明月故相宜。",
            "雨長穿城竹，湖深隔岸池。",
            "春堂夜留客，舉首問南箕。"
        ],
        "title": "北園",
        "id": "86cdc64a-070c-4e6e-b6e3-5fb132a05d28"
    },
    {
        "author": "袁說友",
        "paragraphs": [
            "風月欲在眼，園林須傍家。",
            "崚嶒飛翠巘，颭灧舞綃花。",
            "門近山光入，堂深樹影斜。",
            "猶將小西景，更爲石林誇。"
        ],
        "title": "水西葉氏園",
        "id": "329e8300-a0c6-4a9a-9cfa-0c81f5c403b1"
    },
    {
        "author": "袁說友",
        "paragraphs": [
            "好景環深院，名園得故家。",
            "樓高春带月，池曲曉催花。",
            "亭著城頭穩，溪浮眼界賒。",
            "成陰雖歲月，老樹看槎牙。"
        ],
        "title": "俞氏園",
        "id": "74ae8176-31c3-41cb-9c71-d1461301f4f1"
    },
    {
        "author": "袁說友",
        "paragraphs": [
            "豆粥通幽徑，松杉蔽野門。",
            "眼空樓外碧，身落洞前村。",
            "荷靜風巖曉，梅開雪月昏。",
            "環山書未捲，林薄鳥聲喧。"
        ],
        "title": "王氏山居",
        "id": "18cdab86-1460-4e31-a6d2-b1fb44fe6c33"
    },
    {
        "author": "袁說友",
        "paragraphs": [
            "山水吳興窟，風流一代雄。",
            "滿城溪月裏，六客笑談中。",
            "玉骨埋黄陌，雲書掛碧空。",
            "聲名百年舊，無復二三公。"
        ],
        "title": "六客堂",
        "id": "1a848894-c49f-46b4-bcf3-2f08ccf880dd"
    },
    {
        "author": "袁說友",
        "paragraphs": [
            "照影瀾飛碧，臨深雨過凉。",
            "夜橫千櫂月，冷浸一溪堂。",
            "魚躍翻寒藻，鷗閒戲夕陽。",
            "百年數行客，幾度落危檣。"
        ],
        "title": "碧瀾堂",
        "id": "c1c478a4-bf19-4821-b458-158c5f516abf"
    },
    {
        "author": "袁說友",
        "paragraphs": [
            "羽化仙家久，祠嚴霅水東。",
            "一身終許國，千載獨懷忠。",
            "徙倚豐碑舊，瞻依古像雄。",
            "堂堂祭如在，從祀有坡公。"
        ],
        "title": "題顔魯公懷忠堂",
        "id": "b7f94c00-2004-42b7-bab7-94c6f24caa62"
    },
    {
        "author": "袁說友",
        "paragraphs": [
            "門近滄浪水，堂深泰華蓮。",
            "光芒珠一粟，相貌佛諸天。",
            "樹老半無葉，僧閒誰問禪。",
            "雨暘須大士，澤國屢豐年。"
        ],
        "title": "慈感寺",
        "id": "bddebfd4-d9c5-42a6-91c7-6ef23f172485"
    },
    {
        "author": "袁說友",
        "paragraphs": [
            "薄俗冷還暖，餘年春復秋。",
            "詩窮無限意，身老半生愁。",
            "飽睡書慵展，居閒客强留。",
            "功名羞鏡裏，白髮奈盈頭。"
        ],
        "title": "遊慈感寺用壁間趙安石韻",
        "id": "cd5f0620-8688-403e-8a3f-2b35ca802fa9"
    },
    {
        "author": "袁說友",
        "paragraphs": [
            "生滅成宗劫，慈悲種善因。",
            "紛紛嗟蠢動，一一付波臣。",
            "物我形聲異，人禽愛惡均。",
            "不堪明月夜，小艇擲絲綸。"
        ],
        "title": "慈感寺放生",
        "id": "2bbb8d09-3910-4d46-8101-d7fe2ee5d752"
    },
    {
        "author": "袁說友",
        "paragraphs": [
            "一剎傳經地，諸天誕佛辰。",
            "猶將清浄水，更浴涅盤身。",
            "居士應無垢，菩提各有因。",
            "要須憑苦海，萬里滌情塵。"
        ],
        "title": "慈感寺四月八日浴佛會",
        "id": "6be05df9-d2ee-4164-8fe9-93085a9d977b"
    },
    {
        "author": "袁說友",
        "paragraphs": [
            "好友頻相過，閒愁一笑忘。",
            "逶迤蕭寺徑，淡薄老僧房。",
            "飽飯溪山足，空門日月長。",
            "歸來懷妙語，心地轉清凉。"
        ],
        "title": "同周可大莫子章同遊證通寺",
        "id": "f8420302-c2e7-46cf-af67-ba0268939c23"
    },
    {
        "author": "袁說友",
        "paragraphs": [
            "隠隠來崗續，沈沈土脈縈。",
            "一峰庭下立，十里地中行。",
            "石脚猶依佛，山腰恰近城。",
            "摩挱嗟歲月，風雨幾題名。"
        ],
        "title": "天寧寺有白石曰卞山脚石上多名公題識",
        "id": "a1f671c5-9457-4454-9b1b-5d25c192f112"
    },
    {
        "author": "袁說友",
        "paragraphs": [
            "拍手笑無語，挑包去不還。",
            "行行餘一鉢，歷歷上諸山。",
            "明月隨方照，孤雲任意閒。",
            "猊床待師處，猿鳥撤松關。"
        ],
        "title": "侃老捨天寧寺往遊何道二山二首  其一",
        "id": "0d289be7-aa40-4bf1-ae8f-e5c3dceedfca"
    },
    {
        "author": "袁說友",
        "paragraphs": [
            "飛錫真游戲，論詩解往還。",
            "一聲獅子吼，十里道場山。",
            "綠竹靜無語，白雲長自閒。",
            "趙州應路滑，無復嘆間關。"
        ],
        "title": "侃老捨天寧寺往遊何道二山二首  其二",
        "id": "f85b2af1-916b-4ad4-a896-95e20d6c7e2b"
    },
    {
        "author": "袁說友",
        "paragraphs": [
            "奔走纔千里，辛勤說五行。",
            "星躔初下照，君命趣東征。",
            "萬壑乾坤注，千艘日夜橫。",
            "江山看不暇，此役快平生。"
        ],
        "title": "遊清凉寺逢說命者傅會云帥垣星照西方",
        "id": "f5dd94fc-0ce9-4eb2-91c0-c5ead424d276"
    },
    {
        "author": "袁說友",
        "paragraphs": [
            "野寺埋荒草，浮屠出近郊。",
            "松聲來葆樂，竹影亂旗梢。",
            "地僻鐘魚響，庭空燕雀巢。",
            "斷崖流澗遠，隠隠下山坳。"
        ],
        "title": "峴山塔院",
        "id": "51c9b1dc-cfbe-4431-9c53-dc5e00ca9b36"
    },
    {
        "author": "袁說友",
        "paragraphs": [
            "又作西山去，潮音鼓一通。",
            "叢林推此老，詩社得諸公。",
            "著眼浮生外，衝風逆水中。",
            "殷勤三請已，此意不雷同。"
        ],
        "title": "送惠老往住上方",
        "id": "346bb453-5a40-4743-808b-b986e9754041"
    },
    {
        "author": "袁說友",
        "paragraphs": [
            "祀典名稱重，神靈遠近聞。",
            "陳牲共豕一，裹飯集烏羣。",
            "水旱憂民切，江山護國勤。",
            "丹誠禱祠下，不敢事虛文。"
        ],
        "title": "過富池廟",
        "id": "ec7ebf8f-0529-4d57-88fb-6d467da81de5"
    },
    {
        "author": "袁說友",
        "paragraphs": [
            "志大無遺策，天亡有愧心。",
            "威稜空炯炯，祠殿獨陰陰。",
            "木秀千年古，溪流萬折深。",
            "江東父老意，羯鼓奏新音。"
        ],
        "title": "霸王廟",
        "id": "ead04610-6b82-4f6e-a3e5-6ec6accb7a61"
    },
    {
        "author": "袁說友",
        "paragraphs": [
            "磯到三山峻，濤奔亂石濱。",
            "吟哦靈女廟，遊奕護江神。",
            "古往人何在，幽冥事已深。",
            "平生仗忠信，持此問天津。"
        ],
        "title": "過三山磯有廟祀李氏女嘗以詩託之過客夢中江神曰遊奕將嘗求經於陳惠公得冥司遷職",
        "id": "faee72d8-e695-404d-b89b-76d5ede461e8"
    },
    {
        "author": "袁說友",
        "paragraphs": [
            "小熟烏程釀，重遊習氏園。",
            "亂蟬依柳噪，疎雨趁荷喧。",
            "短棹雙溪靜，輕鷗一羽翻。",
            "青山滿歸路，新月送黄昏。"
        ],
        "title": "訪趙王北園荷池",
        "id": "d3628570-d43e-4ae7-abfb-d2649acb3d90"
    },
    {
        "author": "袁說友",
        "paragraphs": [
            "一水橫空翠，羣山送遠陰。",
            "臨流新柳媚，隔岸小樓深。",
            "五斗淵明米，朞年子賤琴。",
            "可人山水縣，莫倦讀書音。"
        ],
        "title": "過鄰水縣橫碧川",
        "id": "977c029e-447b-41e6-aab7-e9d0b6772514"
    },
    {
        "author": "袁說友",
        "paragraphs": [
            "浩蕩東城外，微茫病眼開。",
            "烟帆一鳥過，雲插亂峰堆。",
            "綠水漫漫去，青山衮衮來。",
            "飛邊雙鷺沒，天末晚風迴。"
        ],
        "title": "出東城觀水",
        "id": "849d581f-4f20-457f-9ece-64d1763ecb12"
    },
    {
        "author": "袁說友",
        "paragraphs": [
            "家住水雲窟，路分苕霅溪。",
            "天高橫蝃蝀，水闊跨鯨鯢。",
            "捲浪去還却，行人東望西。",
            "帆檣驚歲月，橋柱幾人題。"
        ],
        "title": "駱駝橋",
        "id": "650022ce-b281-4b0b-8c07-d36d7e72763e"
    },
    {
        "author": "袁說友",
        "paragraphs": [
            "波入南溪綠，荷薰夾岸香。",
            "一川虹倒影，百步带橫塘。",
            "舟榜橋邊柳，魚驚月下榔。",
            "人亡遺愛遠，誰復賦甘棠。"
        ],
        "title": "甘棠橋",
        "id": "a8ad9054-13e7-49f6-a520-4bce5ceb975c"
    },
    {
        "author": "袁說友",
        "paragraphs": [
            "遠鼓三更急，長虹十丈低。",
            "影浮冰鑑月，身渡玉壺溪。",
            "畫燭人應醉，桃源路肯迷。",
            "疎星與殘月，點點下玻璃。"
        ],
        "title": "舟行夜過甘棠橋",
        "id": "18ecec19-6c25-48d9-8824-3867848eff24"
    },
    {
        "author": "袁說友",
        "paragraphs": [
            "沙岸人歸後，船窗月上時。",
            "霜風竹篠港，燈火後山詩。",
            "歲晚羈懷惡，江空熟路遲。",
            "鄰舟一樽酒，不使老夫知。"
        ],
        "title": "舟泊竹篠港夜坐誦後山詩",
        "id": "25822444-96c7-4275-83ee-3748fc728a95"
    },
    {
        "author": "袁說友",
        "paragraphs": [
            "赤壁磯方到，黄州路未遥。",
            "辛勤四十里，跋涉兩三朝。",
            "戢戢牛羊下，閒閒鷗鷺驕。",
            "忍將今歲月，容易客中銷。"
        ],
        "title": "舟發黄州連日遇逆風泊赤壁",
        "id": "0ab13f41-69b1-4bad-a4f3-796549f7b38c"
    },
    {
        "author": "袁說友",
        "paragraphs": [
            "小艇浮孤葦，垂髫識二童。",
            "巧將雙箬笠，快奪一帆風。",
            "去去漁歌裏，翩翩麥浪中。",
            "吳兒慣浮浪，早已逐飄蓬。"
        ],
        "title": "舟遇逆風有葉舟坐二小兒以一竿掛二笠代帆而來",
        "id": "887dae60-a39f-4f2c-8174-95fbad60070a"
    },
    {
        "author": "袁說友",
        "paragraphs": [
            "杜宇催歸急，青山送客忙。",
            "去帆辭斷港，過眼接危檣。",
            "親戚五年別，尊罍一笑長。",
            "山西墮殘照，不忍酹離觴。"
        ],
        "title": "舟行邂逅別吳子明郎中",
        "id": "2334f100-aecb-4d1a-a738-e84efdeac0fe"
    },
    {
        "author": "袁說友",
        "paragraphs": [
            "帆蓆攙前去，炊煙落後陳。",
            "一杯羹已飫，方丈食何因。",
            "自分貧兼客，休嗟愁殺人。",
            "江風吹送穩，晚酌待頻頻。"
        ],
        "title": "庖人舟以風殿後早飯不繼",
        "id": "575e3a2f-08f5-42bb-938a-6dd6719079d4"
    },
    {
        "author": "袁說友",
        "paragraphs": [
            "遠浦三更月，春風一夜程。",
            "平生慣安靜，多病怯征行。",
            "急櫓誇先後，連山護送迎。",
            "關心小兒女，幽夢落東城。"
        ],
        "title": "舟中懷稚子",
        "id": "d2132466-15ba-4c98-8e75-1cca58d783a4"
    },
    {
        "author": "袁說友",
        "paragraphs": [
            "猛作修鱗想，觀漁憶故濠。",
            "橫舟排雪浪，敏手奪銀刀。",
            "過熟偏宜酒，餘鮮更带糟。",
            "忍窮須忍口，老矣爲渠饕。"
        ],
        "title": "觀漁舟得巨魚",
        "id": "7f8cac00-bfbb-47a8-b7f3-e6028432fdca"
    },
    {
        "author": "袁說友",
        "paragraphs": [
            "漲水一篙足，環山七里長。",
            "維舟橫略彴，驚鷺入菰蔣。",
            "話舊人俱老，相嗟鬢各霜。",
            "年來慵不出，猶未免迎將。"
        ],
        "title": "舟過七里店迓客",
        "id": "0eae435c-aef9-49cb-ac6c-6f57052b5203"
    },
    {
        "author": "袁說友",
        "paragraphs": [
            "樽酒稱臺餽，牢辭以例陳。",
            "獨醒心已醉，不飲意如春。",
            "凝望嗟陶令，誇醒笑伯倫。",
            "兼金有前訓，寄謝白衣人。"
        ],
        "title": "舟中酒味酸許深父漕使以家釀來亦不欲受",
        "id": "fe59379c-0cb6-42da-ac08-fef517eef5e9"
    },
    {
        "author": "袁說友",
        "paragraphs": [
            "路轉雙溪曲，河灣一逕通。",
            "清秋楊柳月，落日芰荷風。",
            "直抵濯纓水，當前文筆峰。",
            "滿城佳氣聚，擢秀美羣公。"
        ],
        "title": "月河",
        "id": "b20dc740-566b-429c-bf88-0ab3e5f79ade"
    },
    {
        "author": "袁說友",
        "paragraphs": [
            "練湖四十里，往往半徐州。",
            "巨浸膏千畝，餘波濟萬艘。",
            "回旋迷宿鳥，浩蕩狎飛鷗。",
            "父老相迎問，猶懷旱暵憂。"
        ],
        "title": "練湖",
        "id": "1dad22e2-a0b7-4ec8-a461-baff0f39da7f"
    },
    {
        "author": "袁說友",
        "paragraphs": [
            "桐柏分源遠，清流接泗濱。",
            "於何號邊境，不忍問淮民。",
            "北顧關山在，西風草木新。",
            "天河如可挽，吾欲洗邊塵。"
        ],
        "title": "入淮",
        "id": "ad51fbf8-db9b-496f-b69a-c39941a135cb"
    },
    {
        "author": "袁說友",
        "paragraphs": [
            "燕國歸符璽，將軍有謗書。",
            "君王嗟詭詐，黨與悉趦趄。",
            "白日中天照，浮雲掃地除。",
            "狂謀身一敗，邪骨滿丘墟。"
        ],
        "title": "上官桀詐令人爲燕王旦上書言光疑有非常臣願歸符璽宿衛察變上曰朕知是書詐也後桀燕王等謀廢立事覺盡誅",
        "id": "4ed81aa0-b4d8-4dab-8104-bac56a572c1a"
    },
    {
        "author": "袁說友",
        "paragraphs": [
            "老學推占後，姦人娼嫉初。",
            "懷私真詭計，候見竊成書。",
            "猛欲擠賢轍，寧思戒覆車。",
            "那知一回首，身已斃誅鋤。"
        ],
        "title": "高廟災董仲舒推說其意稿未上主父偃候仲舒私見嫉之竊其書而奏焉上召視諸儒呂步舒以爲大愚下仲舒吏當死詔赦之",
        "id": "fcd547f5-4b9d-43fb-8978-72e697cb5675"
    },
    {
        "author": "袁說友",
        "paragraphs": [
            "辨舌機鋒銳，言簧巧意傾。",
            "一聞賢者議，衆鄙嗇夫名。",
            "利口宜深戒，違顔願力爭。",
            "須知玄默化，帝已久躬行。"
        ],
        "title": "文帝登虎圈問尉禽獸簿不能對虎圈嗇夫對甚悉上拜嗇夫爲上林令張釋之曰今以口辨超遷恐天下爭口辨無實遂不拜",
        "id": "0ecc05ed-8c91-4410-a9bc-be1cbf4fe600"
    },
    {
        "author": "袁說友",
        "paragraphs": [
            "諸老讒言入，長沙遠地留。",
            "一聞天子議，衆嫉少年謀。",
            "自墮姦諛術，誰寬痛哭憂。",
            "至今言絳灌，猶爲孔門羞。"
        ],
        "title": "文帝議以賈誼任公卿絳灌馮敬等害之乃毀誼曰洛陽年少擅權於是天子疏之以誼爲長沙王太傅",
        "id": "6b1f6be4-1bf6-4ba6-b589-3eb3eb3eb00b"
    },
    {
        "author": "袁說友",
        "paragraphs": [
            "最是慈祥日，爲臣慘刻聞。",
            "彎弓屠善類，刺骨見深文。",
            "流毒嗟苛吏，傷恩負此君。",
            "不知慚簿責，一死尚何云。"
        ],
        "title": "張湯治獄皆窮根本上欲釋嚴助伍被湯曰弗誅後不可治巧排大臣益見尊任後以懷詐面欺上使使簿責湯湯爲書謝遂自殺",
        "id": "800f31c2-b0cd-4a91-8e9c-0d25e3306cb3"
    },
    {
        "author": "袁說友",
        "paragraphs": [
            "上愧三朝老，深慚四蜀民。",
            "君恩無語報，世事有前因。",
            "叱馭寧論遠，捫參敢愛身。",
            "但思强健日，歸計莫因循。"
        ],
        "title": "遇張玉叔荆漕自潼州易節來言蜀人兩載前以制帥相期矣",
        "id": "3dd2e354-39a3-4b1a-b6a3-14f91841872e"
    },
    {
        "author": "袁說友",
        "paragraphs": [
            "畿邑三年令，先聲百里春。",
            "公朝勤恤隠，吾道足親民。",
            "不作勞人想，猶堪發刃新。",
            "從渠清俗論，峩豸已知津。"
        ],
        "title": "孟子開宰餘杭二首  其一",
        "id": "43a031d3-f921-4e0c-b4ba-39df6339ea83"
    },
    {
        "author": "袁說友",
        "paragraphs": [
            "得友寧論少，登門不愧遲。",
            "交游今有幾，襟抱獨相期。",
            "笑我方椎鈍，如公政驟馳。",
            "我今懷舊意，不敢愛於詩。"
        ],
        "title": "孟子開宰餘杭二首  其二",
        "id": "d6f2c6ae-1ab7-48c3-8783-3c19ed5d518b"
    },
    {
        "author": "袁說友",
        "paragraphs": [
            "松桂論交久，詩書造道深。",
            "猶於官事日，不忘歲寒心。",
            "此地賡酬句，他年蔽芾陰。",
            "男邦有佳政，應促詔綸音。"
        ],
        "title": "武康縣治松桂林二首  其一",
        "id": "16c38b43-d615-4014-b3e4-a2fce185bc00"
    },
    {
        "author": "袁說友",
        "paragraphs": [
            "詩競山川秀，亭隨草木新。",
            "弦歌魯言偃，吏隠漢梅真。",
            "淇苑雪霜操，廣寒宮殿春。",
            "相望不百里，一葦要身親。"
        ],
        "title": "武康縣治松桂林二首  其二",
        "id": "e4910fdc-21ab-4190-8efc-091bc3cfecb7"
    },
    {
        "author": "袁說友",
        "paragraphs": [
            "彥聚有英倫，公餘無雜賓。",
            "一樽雲送液，寸玉雪先春。",
            "浮蟻酒中聖，團龍天上珍。",
            "遣之陪幕府，聊以款車巾。"
        ],
        "title": "遺雲液新醇花胯正焙於制幕",
        "id": "3e499597-6445-4970-87ca-6d6c8aeaab48"
    },
    {
        "author": "袁說友",
        "paragraphs": [
            "歲月飛梭疾，交游舊雨疎。",
            "故人欣戾止，之子最相於。",
            "話舊須樽酒，奔忙缺飯蔬。",
            "不酬千種意，空寄一行書。"
        ],
        "title": "曾同年南仲至自德清二首  其一",
        "id": "bb810ac3-dca6-4960-b30c-78fcfca88ca6"
    },
    {
        "author": "袁說友",
        "paragraphs": [
            "老去慵馳騖，詩來慰闊疏。",
            "吾廬聊復爾，仁里盍依於。",
            "乞米慚書帖，呼兒笑擷蔬。",
            "强吟鬚撚句，博得玉鈎書。"
        ],
        "title": "曾同年南仲至自德清二首  其二",
        "id": "dcef2ad2-b26d-4d7a-9a19-ba52d00804d9"
    },
    {
        "author": "袁說友",
        "paragraphs": [
            "舊學知何補，丹心早已平。",
            "過從欣故侶，慨慕熟英聲。",
            "笑洽愁腸釋，詩來俗眼清。",
            "君家好兄弟，何愧洛中程。"
        ],
        "title": "和同年張唐英懷弟晉英韻二首  其一",
        "id": "9555b722-8d33-4a0a-a888-37d5fab17c90"
    },
    {
        "author": "袁說友",
        "paragraphs": [
            "嗜利終羞澀，論交愧懶昏。",
            "日高忺閉戶，客至倦迎門。",
            "多謝鏗金語，來如挾纊溫。",
            "窮年得佳友，花柳樂村村。"
        ],
        "title": "和同年張唐英懷弟晉英韻二首  其二",
        "id": "53e386ab-7910-4a0d-80f8-0850a4bf11b0"
    },
    {
        "author": "袁說友",
        "paragraphs": [
            "作計尋山徑，論交獨兩生。",
            "相過真有意，多病只垂情。",
            "老怯終年別，詩煩一夜程。",
            "懷思幾秋夢，月落曉溪橫。"
        ],
        "title": "和張思濟縣尉韻二首  其一",
        "id": "c775c9b7-6cc0-4692-a676-159529023bd8"
    },
    {
        "author": "袁說友",
        "paragraphs": [
            "書債頻年積，舟行一水期。",
            "稍吟秋夜雨，不盡故人思。",
            "正爲才高累，寧論事了嗤。",
            "相忘心屢折，落筆更蜚馳。"
        ],
        "title": "和張思濟縣尉韻二首  其二",
        "id": "c0feefa7-2293-4254-959d-c9a4eeb46a73"
    },
    {
        "author": "袁說友",
        "paragraphs": [
            "客久催歸馭，愁牢愛大杯。",
            "驪駒勤詠歎，行李尚淹回。",
            "皇甫有書至，蓋公何日來。",
            "巾車莫濡滯，祇此趣鹽梅。"
        ],
        "title": "和唐英韻",
        "id": "684e9abe-0f54-4e36-bad9-c0ec0c23b4c8"
    },
    {
        "author": "袁說友",
        "paragraphs": [
            "風雨重陽候，旌旗五客遊。",
            "清樽煩卜夜，歸鬢但驚秋。",
            "薄暮靄雲散，傾城終日留。",
            "晚樓東望際，萸菊故園丘。"
        ],
        "title": "和丁端叔九日韻",
        "id": "b2e40ff5-075c-4a6b-8cd8-9688d2a9cdd7"
    },
    {
        "author": "袁說友",
        "paragraphs": [
            "宦海風波惡，窮途故舊新。",
            "匹夫猶按劍，夜璧莫投人。",
            "狎水舟沈羽，防城口累身。",
            "歸來老丘壑，一笑樂吾真。"
        ],
        "title": "和人懷歸",
        "id": "11792781-07ba-4b8f-a1a7-ba227944aa85"
    },
    {
        "author": "袁說友",
        "paragraphs": [
            "諸郎方競秀，蘭玉謝庭家。",
            "國士無雙譽，蟾宮第一花。",
            "侍嬪歌采苢，笄鬢綰堆鴉。",
            "已辦如椽筆，綿綿賦瓞瓜。"
        ],
        "title": "和林子長家庭韻",
        "id": "5bb3fdb3-f1dc-4b36-9dd2-2f6bf7f31987"
    },
    {
        "author": "袁說友",
        "paragraphs": [
            "歲晚逢三友，身閒愛一丘。",
            "喜聞孤錫至，又向白蘋留。",
            "失笑拈花手，無人野渡舟。",
            "個中須具眼，著語待公酬。"
        ],
        "title": "和惠老自上方來住廣福寺",
        "id": "7f673c66-f62d-4b9e-abef-1c53851d8523"
    },
    {
        "author": "袁說友",
        "paragraphs": [
            "鄉翁初識面，獨往定何如。",
            "客舍風霜急，權門韋布疎。",
            "北書應有犬，南食尚無魚。",
            "身外祇遺策，蒼苔空故廬。"
        ],
        "title": "鄉人徐辯道見過自云有升平遺策當挾之西遊乞詩祖行聊作一首",
        "id": "9ed46a10-ad3e-41b8-9f7a-3d72adaac8ba"
    },
    {
        "author": "袁說友",
        "paragraphs": [
            "小泊漁舟晚，春風燕子回。",
            "從渠三月約，誤我一舟來。",
            "風雨故相厄，溪山猶可陪。",
            "人生竟何有，此抱向誰開。"
        ],
        "title": "故人爽貸粟之約",
        "id": "36a547ee-c3aa-4e7f-88a0-dd500f6c70b2"
    },
    {
        "author": "袁說友",
        "paragraphs": [
            "秋入淮鄉老，風連塞鴈悲。",
            "一書煩故舊，七字更新奇。",
            "我已歸帆日，公方客館時。",
            "天涯每相遇，不敢愛於詩。"
        ],
        "title": "謝王進士惠近作",
        "id": "698c8eb3-41f6-46a9-a0c5-4b2336cee65d"
    },
    {
        "author": "袁說友",
        "paragraphs": [
            "筆下陳無己，香分一瓣奇。",
            "有孫今見嫡，得髓政忘皮。",
            "懷舊書來日，驚人語妙時。",
            "猶思頻咀嚼，嚥子百篇詩。"
        ],
        "title": "謝李兼善書庫寄近作",
        "id": "065a12f5-d836-4a74-b3d0-5c97409d5f97"
    },
    {
        "author": "袁說友",
        "paragraphs": [
            "甫擲拋磚句，俄驚翻水成。",
            "源泉誇敏思，擊鉢噤無聲。",
            "白玉彫鎸巧，黄金煅煉精。",
            "我慚非腹稿，不復敢披呈。"
        ],
        "title": "謝趙周錫制幹和篇",
        "id": "3aed8ec7-a1ae-48e9-867d-d525035f0e11"
    },
    {
        "author": "袁說友",
        "paragraphs": [
            "初聞富經術，頗復事風騷。",
            "作者意不盡，斯人才已高。",
            "大編來警策，短髮對爬搔。",
            "好語遠相避，獨憐曾幾遭。"
        ],
        "title": "疑獨學錄屢過僕言詩又遺以成編蓋區區每有意於此而拙無佳語爲大恨因作鄙言奉報",
        "id": "bc7f4f40-e16f-4ae1-bee0-373cca469d7e"
    },
    {
        "author": "袁說友",
        "paragraphs": [
            "親戚不忍別，弟兄那可離。",
            "枕邊鴻鴈信，天外鶺鴒詩。",
            "老大須長健，音書莫較遲。",
            "今朝萬金至，無語不成思。"
        ],
        "title": "泊金陵得仲元書",
        "id": "1be40ed9-6c54-4998-8c68-81f44604ac5c"
    },
    {
        "author": "袁說友",
        "paragraphs": [
            "百里報消息，一緘勞寄馳。",
            "但知懷舊切，猶恨得書遲。",
            "儒者可言政，懷邦當易爲。",
            "問君安否外，別後幾篇詩。"
        ],
        "title": "興化吳宰商卿來書",
        "id": "23334f11-bcc2-4263-99e4-8fa9e9839799"
    },
    {
        "author": "袁說友",
        "paragraphs": [
            "宦牒剛馳逐，篇章半掃除。",
            "稍尋無事日，重理舊詩書。",
            "筆硯寒燈寂，軒窗晝景舒。",
            "政須堂下問，糟粕意何如。"
        ],
        "title": "讀書",
        "id": "70023fe0-08b7-4d42-b856-54db1db62c9f"
    },
    {
        "author": "袁說友",
        "paragraphs": [
            "夢接三乘境，香勝一炷薰。",
            "風窗獨趺坐，鳥雀聽聲聞。",
            "目想金剛會，心存貝葉文。",
            "稍蠲煩惱毒，天雨看繽紛。"
        ],
        "title": "持課",
        "id": "5c99d1bf-74bf-4cae-9ce9-45d0ebb26a7c"
    },
    {
        "author": "袁說友",
        "paragraphs": [
            "一日不覿面，三秋應動心。",
            "剛聞將子去，又慣入山深。",
            "飯飽羣書樂，窗閒萬竹陰。",
            "扁舟纔十里，得得要相尋。"
        ],
        "title": "周可大携子入山讀書",
        "id": "5e5f3014-fe59-459a-bb38-17ff8c518026"
    },
    {
        "author": "袁說友",
        "paragraphs": [
            "投老尋三窟，傳家只一經。",
            "呼兒親料理，開卷熟叮嚀。",
            "我已頭居白，誰堪芥拾青。",
            "頗懷蘭與玉，長憶謝家庭。"
        ],
        "title": "訓子",
        "id": "75f79e4e-43b3-4aaa-ba63-5936913d2d87"
    },
    {
        "author": "袁說友",
        "paragraphs": [
            "寂寞千松老，縈紆一水通。",
            "重來驚鬢雪，遺恨滿春風。",
            "拱木人何在，傷心淚已窮。",
            "羈懷不成寐，月落半山空。"
        ],
        "title": "展掃先塋",
        "id": "26bcf867-0efe-437e-93c1-3c8e620e1e23"
    },
    {
        "author": "袁說友",
        "paragraphs": [
            "久作弟兄別，相看笑語通。",
            "寒窗酬酒夜，落月對床風。",
            "志得寧論晚，名高不畏窮。",
            "君看天下事，一一漫彫空。"
        ],
        "title": "展掃先塋省伯氏用前韻",
        "id": "ff9279bf-3b24-418e-a9de-142bad3a2ecd"
    },
    {
        "author": "袁說友",
        "paragraphs": [
            "戶屨無人滿，庭羅盡日張。",
            "閒窗書白羽，清夢熟黄粱。",
            "瓦甕苕溪淥，銅鑪柏子香。",
            "出門本無礙，龜穴慣深藏。"
        ],
        "title": "閉戶",
        "id": "887c4b5a-69b0-452c-8db8-1f1a4c421599"
    },
    {
        "author": "袁說友",
        "paragraphs": [
            "紅日庭初熭，青編手自摩。",
            "烏踆浮竹簡，魚蠹眩陽和。",
            "眼恨頻催老，書慚未觸多。",
            "相看不相棄，同老故山阿。"
        ],
        "title": "曝書",
        "id": "b9d4b878-b5af-4838-b72a-57ff4c261695"
    },
    {
        "author": "袁說友",
        "paragraphs": [
            "斷璧推良質，寒窗足雅供。",
            "點分鸜眼秀，色漬馬肝濃。",
            "巖浸端溪月，紋藏古歙峰。",
            "可憐方寸石，筆下幾迎逢。"
        ],
        "title": "試硯",
        "id": "776b1c64-4f38-44f2-b384-ce178ffdab46"
    },
    {
        "author": "袁說友",
        "paragraphs": [
            "藥採人間足，方從肘後參。",
            "年來醫罕問，老去病多諳。",
            "風雨關淫疾，刀圭辨苦甘。",
            "君看不龜手，猶敗越人南。"
        ],
        "title": "治藥",
        "id": "a18cb589-949b-4d82-95b5-25bcbaa718e8"
    },
    {
        "author": "袁說友",
        "paragraphs": [
            "揀髮亭移晝，臨風手獨搔。",
            "愁添絲幾縷，老怯鬢雙毛。",
            "自歎頭顱薄，空懷膽氣豪。",
            "年華莫相逼，疎櫛已如繅。"
        ],
        "title": "理髮",
        "id": "07b03f50-ba39-4aae-b43f-e386164c63da"
    },
    {
        "author": "袁說友",
        "paragraphs": [
            "秋日家鄉遠，西風去鴈遲。",
            "小兒應藥喜，老父數歸期。",
            "昨夜三江夢，今朝五字詩。",
            "至情如飲水，冷暖自深知。"
        ],
        "title": "懷仲子病目",
        "id": "4ecfea35-6d9f-4113-a59f-18d2288bc00f"
    },
    {
        "author": "袁說友",
        "paragraphs": [
            "峴也平安久，書云傳遽遲。",
            "意寬千里遠，歸更一旬期。",
            "眼過無非景，身閒足可詩。",
            "江湖終欲老，鷗鳥已先知。"
        ],
        "title": "家信報仲子目疾已平用前韻",
        "id": "d017361a-16e4-4f0b-9343-4b5d5cc165a0"
    },
    {
        "author": "袁說友",
        "paragraphs": [
            "萬事緣憎愛，孤衷只惷愚。",
            "歸與乖俗好，老矣誤時須。",
            "舉世沖霄鵠，何人濫吹竽。",
            "窮通一不問，無復鬼揶揄。"
        ],
        "title": "有感",
        "id": "ce755d7d-64a6-40ec-ada7-2dd9fe376695"
    },
    {
        "author": "袁說友",
        "paragraphs": [
            "老眼慵開闔，閒窗獨欠伸。",
            "夢殘亭過午，漏永箭浮申。",
            "黄卷卷舒足，黑甜滋味真。",
            "生涯惟一枕，百慮不關身。"
        ],
        "title": "偶成",
        "id": "a48a5f1a-e6e5-45b1-a07b-9675dc1670c2"
    },
    {
        "author": "袁說友",
        "paragraphs": [
            "一點寒釭照，樓頭夜鼓撾。",
            "報人初綴玉，戲我只空花。",
            "身已遺榮辱，燈應誤逞誇。",
            "焚膏疇昔事，牆角幾檠斜。"
        ],
        "title": "燈花",
        "id": "e72a391a-89f1-44df-94d8-4dea323599b1"
    },
    {
        "author": "袁說友",
        "paragraphs": [
            "有地容投老，無田解賦歸。",
            "浮生幾朝露，活計一書幃。",
            "閒只詩添債，愁應带減圍。",
            "人間翻覆手，莫怨是中非。"
        ],
        "title": "自適",
        "id": "f5b5524d-0894-4ebd-b743-eefb6c0289f7"
    },
    {
        "author": "袁說友",
        "paragraphs": [
            "舊索長安米，今無負郭田。",
            "平生一飽計，歲晚百憂煎。",
            "漂母今何有，王孫空自憐。",
            "日高亭欲午，寒屋竈無煙。"
        ],
        "title": "絕糧",
        "id": "144a3748-cab0-41b1-91e7-0bee606f2747"
    },
    {
        "author": "袁說友",
        "paragraphs": [
            "未識淮鄉味，饕饞老不衰。",
            "及茲秋水漲，已食小鮮肥。",
            "衆口雖難美，饑腸本易爲。",
            "豈無鱸鱠好，物以罕爲奇。"
        ],
        "title": "淮白",
        "id": "dc902844-5650-4fd0-bbcf-02e44f994969"
    },
    {
        "author": "袁說友",
        "paragraphs": [
            "老眼羞看鏡，華顛怯半霜。",
            "棲遲勳業晚，孤負歲年長。",
            "月透光深杳，花摇影頡頏。",
            "衣冠從爾正，不趁曉來粧。"
        ],
        "title": "古鏡",
        "id": "cf9ed7b5-5ed6-4e0a-8d07-7567065dd53f"
    },
    {
        "author": "袁說友",
        "paragraphs": [
            "小憩山前路，清談得道僧。",
            "愛渠惟一鼎，持此供三乘。",
            "製作前無古，摩挲喜不勝。",
            "茲遊真可樂，著句憶吾曾。"
        ],
        "title": "景山寺古鼎",
        "id": "c0224f06-6c48-4927-903f-3c0a8c4e4360"
    },
    {
        "author": "袁說友",
        "paragraphs": [
            "幾朶連峰峻，千年古鏡浮。",
            "氣分靈壁秀，聲逐泗濱流。",
            "笑我成孤影，從渠老一丘。",
            "山川多勝地，擊拊嘆中州。"
        ],
        "title": "靈壁蹲石",
        "id": "7d42aee6-1578-4b9e-b740-29f78317848f"
    },
    {
        "author": "袁說友",
        "paragraphs": [
            "絕壁橫翔勢，當軒偉岸姿。",
            "一峰雲欲下，亂蘚雨頻滋。",
            "獨立霜寒耐，銜空月影篩。",
            "緬懷黄石事，猶想穀城時。"
        ],
        "tags": [
            "洞庭湖"
        ],
        "title": "洞庭立峰",
        "id": "52232f21-5a33-49d7-a076-5542423f3681"
    },
    {
        "author": "袁說友",
        "paragraphs": [
            "頗怪玲瓏景，渾疑雷雨穿。",
            "燈分巖下徑，目駭洞中天。",
            "傍磴莓苔合，環山草木鮮。",
            "白雲時欲下，煙鎖閉神仙。"
        ],
        "title": "玲瓏山",
        "id": "893fe6ea-56f8-4b9b-ac19-e0636337ebde"
    },
    {
        "author": "袁說友",
        "paragraphs": [
            "輕兵三十二，一著見安危。",
            "疋馬渡河日，單車馳敵時。",
            "棘門漫兒戲，淝水付枰棋。",
            "小試平戎手，將軍更出奇。"
        ],
        "title": "與副伴王領衛論弈象",
        "id": "d6fd74ae-6027-422b-8d81-680e35bc918b"
    },
    {
        "author": "袁說友",
        "paragraphs": [
            "杖屨祁寒裏，林巒幻景同。",
            "生綃明月影，淡墨老霜叢。",
            "點染三冬雪，招邀六月風。",
            "呼童小揮手，殘吹襲簾櫳。"
        ],
        "title": "扇畫雪景",
        "id": "a5e756b2-e639-477d-a6da-aa29d5f14d43"
    },
    {
        "author": "袁說友",
        "paragraphs": [
            "風月寒窗寂，丹青半堵開。",
            "南牆看儼立，華表認歸來。",
            "邈想風聲唳，求棲鳥雀猜。",
            "雨餘新著色，點點上蒼苔。"
        ],
        "title": "壁畫竹鶴",
        "id": "9bc84c1e-541d-4415-86f4-6da17ccc6d07"
    },
    {
        "author": "袁說友",
        "paragraphs": [
            "物是人非舊，堂空語不譍。",
            "千重雲夭矯，百態玉崚嶒。",
            "斷壁苔封徑，懸巖樹掛藤。",
            "搘頤重覓日，猶記昔年曾。"
        ],
        "title": "卞山石林",
        "id": "263c6e34-99bb-4908-8526-a0e3dc5d3d0f"
    },
    {
        "author": "袁說友",
        "paragraphs": [
            "草樹澗邊青，人稀自掩扃。",
            "陰沈端午水，晴映半天星。",
            "倦枕敷橫榻，枯藜傍小亭。",
            "誰知一杯酒，小醉不嫌醒。"
        ],
        "title": "午陰小飲",
        "id": "399b9073-0412-4b1f-8056-1a01a6e98828"
    },
    {
        "author": "袁說友",
        "paragraphs": [
            "一聲春正曉，雪裏薦新年。",
            "攬鏡星霜久，催人歲月遷。",
            "化工原著意，物態漫爭妍。",
            "我老心尤遠，居閒覺地偏。"
        ],
        "title": "和惠老元日立春復雪韻",
        "id": "87e56a16-1025-426e-857c-f150e0559b3b"
    },
    {
        "author": "袁說友",
        "paragraphs": [
            "細雨初收脚，飛來已濺身。",
            "固應宜瑞雪，未必困行人。",
            "酒裏寒猶重，吟邊語未新。",
            "更憐渠白叟，呵手訴車塵。"
        ],
        "title": "歸自郊外遇雪",
        "id": "4db2bcdd-e274-41cf-bbb0-1eb68469f057"
    },
    {
        "author": "袁說友",
        "paragraphs": [
            "冷徹狐裘薄，風團柳絮堆。",
            "雪先迎臘至，梅怯後時開。",
            "曉色連山老，年華兩鬢催。",
            "浮生驚節物，誰與賦歸來。"
        ],
        "title": "和某提舉喜雪韻",
        "id": "71f15147-74a9-42da-92b6-0b275f815a71"
    },
    {
        "author": "袁說友",
        "paragraphs": [
            "春入簾幃線幾添，更隨桃茢快新瞻。",
            "曉看密密輕絲墮，晚作纖纖細雨兼。",
            "可喜田家餘穀粟，也應澤國飽魚鹽。",
            "年豐更樂弦歌化，知是曹裝漸趣嚴。"
        ],
        "title": "元日立春",
        "id": "670cb0ea-d215-4109-913e-e4e6f186ba67"
    },
    {
        "author": "袁說友",
        "paragraphs": [
            "知時膏澤下新正，便覺欣欣物意生。",
            "細雨寒梢半簷滴，單床孤夢五更聲。",
            "兩年元日嗟萍梗，萬里殊鄉付酒觥。",
            "不似斗杓容易轉，只今迎歲指東城。"
        ],
        "title": "元日得雨",
        "id": "2d32e464-c50a-47b6-9b7b-9b71efa536d9"
    },
    {
        "author": "袁說友",
        "paragraphs": [
            "不緣雨雪不緣風，九十風光半已窮。",
            "嫋娜熟眠楊柳綠，夭嬈濃醉海棠紅。",
            "客懷不直韶光好，詩興猶因景物雄。",
            "投分東君未應薄，乞花償酒强迎逢。"
        ],
        "title": "惜春",
        "id": "04b863d8-7840-4109-9fc8-148237f31215"
    },
    {
        "author": "袁說友",
        "paragraphs": [
            "東風日日點征衣，野闊林疎四望奇。",
            "景物賸供行客眼，梨花更索老夫詩。",
            "登山趁得春三月，带月猶看雪一枝。",
            "七日崎嶇三百里，倡條冶葉故相隨。"
        ],
        "title": "梨花",
        "id": "7e6275b0-7b7e-4c35-8b42-7a5c6951bf45"
    },
    {
        "author": "袁說友",
        "paragraphs": [
            "十年此袂與君分，一笑樓頭日過晨。",
            "真箇愁來真似夢，不因詩到不知春。",
            "雲霄元似非關我，風雨何須故惱人。",
            "猶得吟邊慰懷抱，絕知膏馥乞諸鄰。"
        ],
        "title": "和楊誠齋春雨韻",
        "id": "948209dd-07e4-483b-b762-53f2a121ec72"
    },
    {
        "author": "袁說友",
        "paragraphs": [
            "約得東風二月春，稍陪孤櫂曉溪行。",
            "酒能寬我三更夢，雨不饒人半日程。",
            "愁對梅殘初話別，懶看桃艷欲欣榮。",
            "紅塵未踏心先退，不是宵長故獨醒。"
        ],
        "title": "早行遇雨",
        "id": "5358ed84-91b2-4063-be9c-eefb71b2c958"
    },
    {
        "author": "袁說友",
        "paragraphs": [
            "夜半溶溶四面遮，雲峰推起阿香車。",
            "只今隴上誇多麥，誰爲丘中賦有麻。",
            "喜見綠針初剌水，笑渠青笠趁燒畬。",
            "偶然精禱誠非昧，應有歡娛田舍家。"
        ],
        "title": "四月雨應禱",
        "id": "afe8b630-247d-4abd-a329-8672a4b1d281"
    },
    {
        "author": "袁說友",
        "paragraphs": [
            "長夏何堪日日晴，德音優渥遍羣氓。",
            "黄堂少試爲霖手，赤地今傳喜雨聲。",
            "誠意自知關善政，天心正不遠人情。",
            "四郊已報四家語，一飽應無百計營。"
        ],
        "title": "趙再可邦君六月雨應禱",
        "id": "2455abfa-376d-4a55-b6bd-5fd71f4c7fd2"
    },
    {
        "author": "袁說友",
        "paragraphs": [
            "常暘爲虐勢流金，稽首長松幸屈臨。",
            "一佛等慈清苦海，衆生度厄浴甘霖。",
            "沛然而下期中熟，可以無饑免大祲。",
            "好雨㥄人愁抱釋，退思疇昔尚熏心。"
        ],
        "title": "禱雨於保福寺是日大雨至",
        "id": "9076d2ae-d86a-46a1-b89a-2ed94828ca5f"
    },
    {
        "author": "袁說友",
        "paragraphs": [
            "一天膏澤下民區，此意拳拳敢自居。",
            "欲寫吳歌誇歲好，苦無傑語愧才虛。",
            "稍留佳客聯珠履，共酹餘觴笑麴車。",
            "試問蘇州兩年熟，豈無名筆作農書。"
        ],
        "title": "和趙成子提幹喜雨韻  其一",
        "id": "2fb9503e-8701-4a5f-b960-503b3fd82a40"
    },
    {
        "author": "袁說友",
        "paragraphs": [
            "十年三已冒爲州，每每於民有旱憂。",
            "午聽雷聲鳴屋角，晚驚雨脚壓雲頭。",
            "及時三日爲霖好，爲汝千箱樂歲求。",
            "欲辦一椽名喜雨，愧無老筆贊宸旒。"
        ],
        "title": "和趙成子提幹喜雨韻  其二",
        "id": "a2f0afe6-368f-4c18-8b92-f0b599838140"
    },
    {
        "author": "袁說友",
        "paragraphs": [
            "戰龍捲水動詩兵，著語才非喜雨亭。",
            "但得雲秔香顆顆，不愁霜髮短星星。",
            "秧針刺水輕浮綠，麥浪翻風半挾青。",
            "只願年年飽憂國，庶幾萬里一心寧。"
        ],
        "title": "和子西喜雨",
        "id": "3f9dd0c7-b31b-4d43-ba7d-7a5d70e6073e"
    },
    {
        "author": "袁說友",
        "paragraphs": [
            "江頭一夜水鳴艖，江外歡聲百萬家。",
            "已報主人詩滿袖，更誇使者雨隨車。",
            "支離田父烟蓑濕，辟易炎官火傘斜。",
            "一望阿瞞狼狽地，村村剌水透針芽。"
        ],
        "title": "鄂渚得雨",
        "id": "55cd93e5-904a-483a-b7a8-f45d66ed42d2"
    },
    {
        "author": "袁說友",
        "paragraphs": [
            "一月長晴窘漕渠，更留殘暑要驅除。",
            "飄風也解終朝久，驟雨新添二尺餘。",
            "但覺天公真有意，不知民力已潛紓。",
            "田家是處均膏澤，兩岸歡吟使者車。"
        ],
        "title": "連雨",
        "id": "3077ba66-3801-4219-a960-3819f8011147"
    },
    {
        "author": "袁說友",
        "paragraphs": [
            "雷風一息到山西，欹側村花不自持。",
            "際晚甘霖如倒峽，今年香雪可翻匙。",
            "綠秧蘸脚元非揠，白水齊腰不恨遲。",
            "浪說隨車誇故事，但知憂國願無饑。"
        ],
        "title": "大風雷雨",
        "id": "dfb003a6-fee8-42c4-b6ed-4c2e624989a4"
    },
    {
        "author": "袁說友",
        "paragraphs": [
            "皓魄埋雲未肯收，佳娥寂寞爲誰羞。",
            "可憐數點不多雨，誤却一輪無限秋。",
            "急掃妖氛天外去，莫教微影暗中流。",
            "終當永夜清如水，我爲停杯便倚樓。"
        ],
        "title": "中秋無月",
        "id": "2f5bb9e1-0715-4430-9679-76cfbf50f123"
    },
    {
        "author": "袁說友",
        "paragraphs": [
            "江行了不按春光，江路欣看得海棠。",
            "淺蘸深紅叢蓓蕾，細開濃白巧梳粧。",
            "蜀花但鬭臙脂濕，荆種新傅膩粉香。",
            "行客紛紛正寥落，爲渠著語快飛觴。"
        ],
        "title": "海棠",
        "id": "a87fc4fc-ab1e-4887-91a5-718521350611"
    },
    {
        "author": "袁說友",
        "paragraphs": [
            "徹底清姿秀可餐，柔枝不怯膽瓶寒。",
            "三星細滴黄金盞，六出分成白玉盤。",
            "是物合陪僊子供，何人遣傍客舟看。",
            "山礬似俗梅偏瘦，別與詩人較二難。"
        ],
        "title": "江行得水仙花",
        "id": "b7b52ccc-0595-4382-9e80-562075362e0b"
    },
    {
        "author": "袁說友",
        "paragraphs": [
            "老向塵埃度歲華，不堪才拙負州家。",
            "天公著意成豐歲，地産無心出異葩。",
            "亂翠綃中雙暈臉，抹青山外兩凝霞。",
            "何人欲採蓮歸去，我有輕舟試一拏。"
        ],
        "title": "和施德遠雙蓮韻二首  其一",
        "id": "7bb8e212-90b6-4179-a45e-b3a46d6c167d"
    },
    {
        "author": "袁說友",
        "paragraphs": [
            "政拙才疎祇具員，也應和氣到吳邊。",
            "鄉來偶爾雙岐麥，今復申之並蒂蓮。",
            "頗覺園丁驚創見，正須騷客賦新聯。",
            "天休要是傳消息，得得裝成大有年。"
        ],
        "title": "和施德遠雙蓮韻二首  其二",
        "id": "39065910-536d-4b44-aa6d-1a7fbabb549f"
    },
    {
        "author": "袁說友",
        "paragraphs": [
            "扁舟伊軋亂秋聲，花下新涼暑不侵。",
            "濃葉襯成螺展髻，芳苞拆盡玉垂簪。",
            "誰將茉莉評高下，未必清香較淺深。",
            "把酒問花花不語，微吟空伴小蛩吟。"
        ],
        "title": "迓金國聘使舟中逢玉簪花",
        "id": "54ba6c86-3448-4d9c-a9f9-34deab9fcc0d"
    },
    {
        "author": "袁說友",
        "paragraphs": [
            "豐碑喜瑞熟摩挲，後至深慚拙政多。",
            "魯國不聞三月治，漁陽敢說兩岐歌。",
            "年豐今日魚旟夢，農兆前村鸛鵲窠。",
            "又見東阡西陌雨，倚樓遥望濕輕蓑。"
        ],
        "title": "新繁縣麥秀兩岐",
        "id": "b742e919-50c5-402e-8724-c977eb3345b9"
    },
    {
        "author": "袁說友",
        "paragraphs": [
            "用過其才愧弗宜，但於牧養要張施。",
            "未應拙政才兼月，森出來牟過兩岐。",
            "長短異形垂美穗，青黄間色識新枝。",
            "懸知瑞應由明主，自是豐年屬聖時。"
        ],
        "title": "麥秀三岐",
        "id": "2ce7eca8-f977-4bc2-b862-6cd62825ca6e"
    },
    {
        "author": "袁說友",
        "paragraphs": [
            "異雀逢人正美觀，一鳴晴日傍欄干。",
            "昂頭未展雲霄翼，掉尾先摇錦繡盤。",
            "危坐我方詩興切，薄寒誰伴酒腸寬。",
            "世間最是羈懷惡，猶得亭花著意看。"
        ],
        "title": "午晴觀孔雀",
        "id": "ea056893-c5ed-4721-bdf2-9ae61df2583f"
    },
    {
        "author": "袁說友",
        "paragraphs": [
            "惜此青青一日春，愛閒因得兩三人。",
            "放身度密窮山崦，隨意居寬趁水濱。",
            "逸飲不成愁淡薄，苦吟終是喜清新。",
            "物華時世相流轉，今古之間幾窖塵。"
        ],
        "title": "沿溪轉山入野亭小飲甚適",
        "id": "32922d54-6225-4d80-b673-4b894bf54699"
    },
    {
        "author": "袁說友",
        "paragraphs": [
            "霞山書院醉焚香，細雨輕陰見海棠。",
            "春動舊懷杯酒後，晚吹新恨笛聲長。",
            "或紅或白花饒笑，爲整爲斜草更芳。",
            "寄語風光易塵土，相看流轉且相羊。"
        ],
        "title": "過霞山小飲",
        "id": "12f3f9a3-da5b-4731-b2e8-6220e4b35e36"
    },
    {
        "author": "袁說友",
        "paragraphs": [
            "春風吹作萬家春，誰得聯鑣從使君。",
            "微徑問花同載酒，深堂剪燭細論文。",
            "王郎把臂簪仍盍，嚴老呼舟首又分。",
            "安得雲龍隨上下，佳辰不復歎離羣。"
        ],
        "title": "張守招飲",
        "id": "06cce8e0-b17b-43fa-99fb-a363bb3bf785"
    },
    {
        "author": "袁說友",
        "paragraphs": [
            "東門郭外七桐裏，知有宣州別駕家。",
            "再世從遊心自喜，暫時觴咏語無譁。",
            "平田寒日行孤鶩，枯木淒風集亂鴉。",
            "酒聖詩狂休問我，淋漓顛倒任橫斜。"
        ],
        "title": "余應卿招飲",
        "id": "3566c47d-5989-4ad6-8df7-57d7cad9d491"
    },
    {
        "author": "袁說友",
        "paragraphs": [
            "鵲拳庭竹語頻頻，忽有書來寂寞濱。",
            "盛事許同花燭夜，芳辰仍醉綺羅春。",
            "璧聯香閣初鳴鳳，霞泛仙觴定脯麟。",
            "更辦歸裝攟珠玉，一時人物各詩人。"
        ],
        "title": "陳主管招飲",
        "id": "e67d47d5-cdd8-4fae-ad74-7ddabd5e22f5"
    },
    {
        "author": "袁說友",
        "paragraphs": [
            "歲闌何地看梅花，霜日新晴晚更嘉。",
            "古觀去尋寒士屋，山園來近舊人家。",
            "香傳細密聞仍久，影倒高深落又斜。",
            "同是溪南閒澹者，暫時相賞醉無譁。"
        ],
        "title": "霞山葉學諭家梅下飲二首  其一",
        "id": "d5264b7f-1f27-49ea-87eb-76298877ef12"
    },
    {
        "author": "袁說友",
        "paragraphs": [
            "不待梅梢三兩花，任他酒薄漫殽嘉。",
            "恍然靈運穿林屐，妙矣王維入畫家。",
            "靜聽喔咿雞唱曉，明分疎落鴈行斜。",
            "醉吟却是尋芳客，借取殘冬一笑譁。"
        ],
        "title": "霞山葉學諭家梅下飲二首  其二",
        "id": "984e9d1f-fe9a-4721-b6be-598e2f1b58d5"
    },
    {
        "author": "袁說友",
        "paragraphs": [
            "老境昏昏只醉眠，不知門外艷陽天。",
            "奚爲有客携壺至，又以閒人到酒邊。",
            "山路試登桃映日，溪城一望草如煙。",
            "春分花事今多少，未覺心情勝去年。"
        ],
        "title": "同子隆次公小飲",
        "id": "295b02ea-c75a-4472-a952-dc24c42fd46b"
    },
    {
        "author": "袁說友",
        "paragraphs": [
            "象山只在水西頭，雲木猶高瀑更流。",
            "往事何能話師友，時情徒與惜交遊。",
            "東風又綠溪邊草，明月還歸天際舟。",
            "白髮蒼顔吾亦老，一尊臺上洗春愁。"
        ],
        "title": "送彭世昌山臺小飲",
        "id": "6e0a2d3f-95fd-44f5-bb71-4c0d53d468be"
    },
    {
        "author": "袁說友",
        "paragraphs": [
            "極目俄登最上巖，秋風衰草塞雲閒。",
            "漫游江浙幾千里，今識東南第一山。",
            "志士逢時寧恨晚，壯懷有淚不須潸。",
            "興亡自古知多少，天道何曾不好還。"
        ],
        "title": "登第一山",
        "id": "d9b42306-d641-4453-8483-ef05ad152dce"
    },
    {
        "author": "袁說友",
        "paragraphs": [
            "日日登山復下山，崎嶇分寸絕難攀。",
            "已無魚腹江湖慮，肯怯羊腸道路彎。",
            "滿目詩材供客子，一杯醽醁染衰顔。",
            "四方弧矢男兒事，捫盡參墟莫畏艱。"
        ],
        "title": "和南伯山行韻二首  其一",
        "id": "dea8291c-2025-401a-b616-5ea5fe1e88c9"
    },
    {
        "author": "袁說友",
        "paragraphs": [
            "千峰踏盡又層坡，冠染征塵不暇峩。",
            "佳處賞心惟酒爾，愁時引睡奈詩何。",
            "憩亭尚遠日先暮，脚力已窮山更多。",
            "白髮對山聊自醉，如公自富郢中歌。"
        ],
        "title": "和南伯山行韻二首  其二",
        "id": "d397d05d-43cc-41f8-9933-747f9134ccae"
    },
    {
        "author": "袁說友",
        "paragraphs": [
            "江山萬里憶徐州，十月迎風度小舟。",
            "極目不知天外景，亂雲遥接水中丘。",
            "此身五十昔未到，著語再三今可酬。",
            "欲把邊塵聊一洗，只今更吸大江流。"
        ],
        "title": "遊金焦二山至汲江亭用前韻",
        "id": "bdc9a8fb-5800-4046-8cff-cd4b7ffb9cf3"
    },
    {
        "author": "袁說友",
        "paragraphs": [
            "平生蹤跡半江湖，歲晚淮鄉識舊都。",
            "小却車塵行復止，要看山色有還無。",
            "關山回首嗟何限，風景於人豈不殊。",
            "猶得故人談世事，金城方略政堪圖。"
        ],
        "title": "過揚州平山堂邂逅許深父主漕",
        "id": "4b0deb2f-d419-4241-8121-549c91432274"
    },
    {
        "author": "袁說友",
        "paragraphs": [
            "衝風挾雨到蘇州，贏得檣烏半日留。",
            "豈是甘棠無剪伐，浪持使節幾經由。",
            "羣觀底事多耆老，一笑猶能認故侯。",
            "回首齊雲舊游處，西山端欲送行舟。"
        ],
        "title": "泊姑蘇館",
        "id": "0276fb34-7c49-4336-aa41-78ed02b64a86"
    },
    {
        "author": "袁說友",
        "paragraphs": [
            "出門猶未識滄浪，勝日能銷一詠觴。",
            "綠障千巒森羽戟，翠綃十頃颭池塘。",
            "清談杖履窮幽徑，歸路籃輿带夕陽。",
            "豈是此纓無地濯，可憐長說簿書忙。"
        ],
        "title": "遊滄浪亭",
        "id": "061eac0f-949d-4e60-9a1e-3b54b881523e"
    },
    {
        "author": "袁說友",
        "paragraphs": [
            "使星兩兩照前山，筆下高吟萬選錢。",
            "絕景政須終日款，茲游真可以詩傳。",
            "深林遇雨排清晝，晚日迎風浸碧煙。",
            "千載不渾亭下水，俯欄猶得繼前賢。"
        ],
        "title": "和應憲使遊滄浪亭韻",
        "id": "0f149800-7cff-4046-840c-6b6c3f2e84db"
    },
    {
        "author": "袁說友",
        "paragraphs": [
            "平生公賞最巖居，肯作癡兒失故吾。",
            "正爾不堪塵滿面，爲君何惜酒隨車。",
            "十年夜隔青藜杖，一日身游碧玉壺。",
            "莫道欲歸歸未得，買山作計定何如。"
        ],
        "title": "和韓倅滄浪亭韻",
        "id": "9b581176-b484-49bc-bbc7-619d166cb635"
    },
    {
        "author": "袁說友",
        "paragraphs": [
            "只今春色滿皇州，料得西湖已縱游。",
            "出郭競聯城下騎，循隄同上柳邊舟。",
            "恨無兩翼從渠去，曾有諸公念我不。",
            "到底長安風物外，遠方何敢詫遨頭。"
        ],
        "tags": [
            "西湖"
        ],
        "title": "春日懷錢塘西湖",
        "id": "6753456e-75a2-4fb6-a9cc-3748f92a03b8"
    },
    {
        "author": "袁說友",
        "paragraphs": [
            "開門喜得故人音，訪我浮生一旅亭。",
            "老大區區驚歲月，功名落落負簪纓。",
            "有誰知己頭空白，舉世如君眼獨青。",
            "羨子百篇詩在手，湖山相望不勝情。"
        ],
        "tags": [
            "西湖"
        ],
        "title": "和董顯之留西湖韻",
        "id": "645d6985-b44a-4d1d-abc8-8a554caad6ef"
    },
    {
        "author": "袁說友",
        "paragraphs": [
            "先生擺脫世間緣，老去猶堪十萬錢。",
            "氣節向來投匭意，風流今識詠梅篇。",
            "飽聞東閤掄材久，未許西湖對客眠。",
            "聖主如天懷讜論，只今此席爲君前。"
        ],
        "tags": [
            "西湖"
        ],
        "title": "和忠父于先生西湖韻",
        "id": "3d19f567-56f6-4d29-a75a-87b44168c250"
    },
    {
        "author": "袁說友",
        "paragraphs": [
            "只說西湖在帝都，武昌新又說東湖。",
            "一圍煙浪六十里，幾隊寒鷗千百雛。",
            "野木迢迢遮去鴈，漁舟點點映飛烏。",
            "如何不作錢塘景，要與江城作畫圖。"
        ],
        "tags": [
            "西湖"
        ],
        "title": "遊武昌東湖",
        "id": "a21c8148-ed1d-4883-96a7-19852b92683e"
    },
    {
        "author": "袁說友",
        "paragraphs": [
            "西陵峭壁路初經，但見攙空兩岸青。",
            "天近下連蒼玉嶂，山高傍湧翠雲屏。",
            "劃開龍虎流三峽，敕下雷霆遣六丁。",
            "終日橫風倚江轉，恍疑身世在滄溟。"
        ],
        "title": "和趙周錫制幹峽中韻四首  其一",
        "id": "338d1719-32d9-4d7b-8e30-9f44b390cd65"
    },
    {
        "author": "袁說友",
        "paragraphs": [
            "千仞山頭更有山，一山去後一山還。",
            "林巒有路春回綠，僊洞無人夜啟關。",
            "岫列千屏森葆衛，石藏五色像形顔。",
            "舉頭待向峽中望，見說青天近一斑。"
        ],
        "title": "和趙周錫制幹峽中韻四首  其二",
        "id": "84303092-8b79-4f50-b348-67b2aa182f19"
    },
    {
        "author": "袁說友",
        "paragraphs": [
            "急峽高流日夜東，嵌空怪石浪穿礲。",
            "濤喧灘口波翻雪，雲斷山腰氣吐虹。",
            "幾陣堂堂峰硉矹，一泉滴滴水玲瓏。",
            "我行天下今將半，安得名山如此工。"
        ],
        "title": "和趙周錫制幹峽中韻四首  其三",
        "id": "0d72d3b6-bb83-4780-a513-4a9b3558c4be"
    },
    {
        "author": "袁說友",
        "paragraphs": [
            "絕景都忘峽路長，江風時送野花香。",
            "峰排玉帳腰凝雪，泉溜珠簾乳滴房。",
            "後日奇山猶續續，而今偉觀已堂堂。",
            "雄篇曲盡形容妙，滿袖珠璣到旅囊。"
        ],
        "title": "和趙周錫制幹峽中韻四首  其四",
        "id": "59f7eaa1-d3ac-4bba-b976-221e70802b7c"
    },
    {
        "author": "袁說友",
        "paragraphs": [
            "平生蹤跡鴈門踦，投老猶甘萬里馳。",
            "夜永尚迷行客夢，曉來新得故人詩。",
            "秋高蓴美念歸處，月白江清下水時。",
            "此日此身無羽翼，輸君先去訪鴟夷。"
        ],
        "title": "和同年成峽州韻",
        "id": "b22936dc-7531-41f0-9f9d-10fbe78f5a3c"
    },
    {
        "author": "袁說友",
        "paragraphs": [
            "南北城高俯塹深，過帆猝猝倦登臨。",
            "兩山未遠瓜洲渡，十里俄驚皂角林。",
            "坐想英靈猶炯炯，眼看祠廟獨陰陰。",
            "塘村共說興亡處，笑指東河血未沉。"
        ],
        "title": "過皂角林",
        "id": "6d748c2d-4921-4ac4-af41-2f9c654c96b7"
    },
    {
        "author": "袁說友",
        "paragraphs": [
            "公來祗謁自周行，脚踏稽山意遠翔。",
            "疊嶂排雲煙杳靄，半天得月夜淒涼。",
            "無言可狀湖山好，有客來時錦繡張。",
            "底事東吳聲價重，螭頭椽筆冠文場。"
        ],
        "title": "和羅春伯奉常寄題稽山閣韻",
        "id": "740a1a81-1f8f-4832-b80a-ddbe91b5b0b1"
    },
    {
        "author": "袁說友",
        "paragraphs": [
            "聯鑣出郭疾於飛，好景留人倦式微。",
            "盡日山行惟所適，夕陽堤上詠而歸。",
            "摩挲苔壁嗟前事，徙倚巖亭惜寸暉。",
            "空憶樊川秋影去，爲誰重唱縷金衣。"
        ],
        "title": "游齊山用唐杜紫微韻",
        "id": "db79cc0a-5fc3-4dab-ab69-fac7e5021cc9"
    },
    {
        "author": "袁說友",
        "paragraphs": [
            "雪浪雲煙日卷舒，去城遠近聚廛居。",
            "千年隄岸圍沙市，十里人煙半竹廬。",
            "荆國平分荆水闊，楚樓遥接楚天餘。",
            "江民日與波神狎，只把濤雷當噏噓。"
        ],
        "title": "泊沙市",
        "id": "c7893129-b71d-468b-b4f4-be8fb1323a1c"
    },
    {
        "author": "袁說友",
        "paragraphs": [
            "一舸相從下碧瀾，城南百里話更殘。",
            "絕知未減在家好，政自不愁行路難。",
            "舒望最堪詩眼縱，忘形只覺酒腸寬。",
            "歸來頗訝山頭黑，果是西風一夜寒。"
        ],
        "title": "同莫子章方舟下龜溪",
        "id": "91a8d45d-5046-42d0-af7e-e260ce01d4e1"
    },
    {
        "author": "袁說友",
        "paragraphs": [
            "快哉真得楚王風，鉦鼓喧江四面雄。",
            "但欲帆檣催上水，敢辭井路傍西戎。",
            "江空歲晚飛煙外，人靜霜明過浪中。",
            "少泊山腰羌笛斷，一樽那肯爲詩窮。"
        ],
        "title": "順風至采石",
        "id": "ecd78cd4-7d6f-4300-8e48-e5f552cc7cfc"
    },
    {
        "author": "袁說友",
        "paragraphs": [
            "夜入山陽鷁首東，單車出郭更匆匆。",
            "欲知勢扼三江近，政以城高百尺雄。",
            "此恨終天身未老，何人抵掌氣凌空。",
            "連雲細草秋風下，把酒長吁問化工。"
        ],
        "title": "過楚州用霍希文韻",
        "id": "74893d9f-dcb8-46ab-a492-51c2fcdce6fd"
    },
    {
        "author": "袁說友",
        "paragraphs": [
            "濃雲障日卧前山，已覺林深寸步難。",
            "風雨於人本無意，筋骸如我不禁寒。",
            "小窗飽聽喧江浪，蕭寺時驚落岸灘。",
            "慨念興亡千古事，夜闌相對說江干。"
        ],
        "title": "被旨往許浦閲兵風雨中舟過梅里",
        "id": "039a4bbd-910e-4017-b56a-9a5ff8a28c9d"
    },
    {
        "author": "袁說友",
        "paragraphs": [
            "千峰插碧繞江面，兩石中分銅鐵堆。",
            "東岫附庸方崒嵂，西山儼立更崔嵬。",
            "懸知造物精神巧，幾誤良工斧鑿來。",
            "萬里西舟今蜀境，安流到此莫辭杯。"
        ],
        "title": "銅鐵堆",
        "id": "661f1137-a00b-4227-9a38-7f432e76f884"
    },
    {
        "author": "袁說友",
        "paragraphs": [
            "到曉纔通十里冰，頗憐黄帽歎征行。",
            "半篙不下風霜夜，一日之間水陸程。",
            "無復穩時村路滑，不勝危處斷橋傾。",
            "驅馳原隰皇華事，筋力猶堪誓此生。"
        ],
        "title": "自常熟敲冰行舟半日一夜僅十里",
        "id": "f8292264-93cb-4a36-a660-e6d7a08189ee"
    },
    {
        "author": "袁說友",
        "paragraphs": [
            "東甌西浙兩夤緣，齊止金陵萬里船。",
            "風月醉中同客夢，簿書叢裏讀詩篇。",
            "懷歸念我方投劾，勇去輸君已著鞭。",
            "歲晚江空帆力滿，長安春好正朝天。"
        ],
        "title": "周錫自蜀歸浙",
        "id": "aff3a802-9147-499b-8238-c76fb448d030"
    },
    {
        "author": "袁說友",
        "paragraphs": [
            "枌榆離別幾春秋，作計吳中祇謬悠。",
            "回首故園三歎息，喜公歸路兩經由。",
            "懷鄉誰不思邱首，游宦余方愧督郵。",
            "千里相忘未歸去，家山時向夢中求。"
        ],
        "title": "送葉表姪歸鄉",
        "id": "7571562b-8bd2-4a73-9e93-854150e5885b"
    },
    {
        "author": "袁說友",
        "paragraphs": [
            "路轉風回四面歌，新河磨盡磨盤河。",
            "一川漲碧分灘遠，萬柳排青夾岸多。",
            "此日經行空歎息，當年功績未鎸磨。",
            "客遊爲愛瀟湘楚，五日之間一再過。"
        ],
        "title": "新河",
        "id": "d3b41420-68ff-40eb-9c71-40e52a003000"
    },
    {
        "author": "袁說友",
        "paragraphs": [
            "硉矹奇峰繞復環，淼茫大水枕前灣。",
            "望迷荆楚山川外，浮遍乾坤日夜間。",
            "舉酒欲吞雲夢去，倚樓無復利名干。",
            "霧船風纜經多少，老盡行人只此山。"
        ],
        "title": "荆州道中",
        "id": "32ce3a0a-2f0c-4bd3-acc6-970cafa9d08a"
    },
    {
        "author": "袁說友",
        "paragraphs": [
            "倏見江頭萬鼓催，更聞脚底一聲雷。",
            "怒濤直欲浮天去，急浪猶能带雨來。",
            "豈但皇都誇偉觀，要令區宇絕纖埃。",
            "靈胥勇志嗟何在，共弔江山付此杯。"
        ],
        "tags": [
            "钱塘江"
        ],
        "title": "觀潮",
        "id": "cf51b82b-92ef-43d5-b2c1-ea92f9b3eed8"
    },
    {
        "author": "袁說友",
        "paragraphs": [
            "三丈圍寬兩木靈，千年閘骨狀如城。",
            "揚帆欲過心先動，擊柱纔聞念已驚。",
            "東越梅梁猶逞異，南城老樹也爲精。",
            "昔聞求福木居士，今向枯株免禍成。"
        ],
        "title": "閘柱",
        "id": "ee38800d-8cda-43d8-b6e0-c021d156475c"
    },
    {
        "author": "袁說友",
        "paragraphs": [
            "酒餘孤館夢初回，漸覺茅簷淅淅來。",
            "夜半山前風薦雨，曉來崖底澗鳴雷。",
            "賸添崗翠三分色，呈出秧針一寸栽。",
            "恰得烏雲天外少，鶑花無數惱人懷。"
        ],
        "title": "宿鄰水縣",
        "id": "61dc1ae6-9f0a-4979-b3ea-75933d530fd0"
    },
    {
        "author": "袁說友",
        "paragraphs": [
            "從容黌舍日西流，淺飲猶看夜氣浮。",
            "小款話時殊淡薄，細論文處轉清幽。",
            "諸公學業方加銳，一戰功名要早收。",
            "我了齋祠便歸賦，故園已作夢中游。"
        ],
        "title": "紹興府學齋宿",
        "id": "96779d25-1e8e-4f95-9aec-d95594e8b7e0"
    },
    {
        "author": "袁說友",
        "paragraphs": [
            "雲高天白夜沉沉，牆外誰家送遠砧。",
            "有月林梢鳴翠羽，無風窗下落黄金。",
            "百年已老安仁鬢，三徑空懷靖節心。",
            "病眼細書何齟齬，短檠猶得對孤斟。"
        ],
        "title": "釋奠齋宿",
        "id": "dd6117d7-ea25-45aa-94b7-a05eda018ffe"
    },
    {
        "author": "袁說友",
        "paragraphs": [
            "年來更覺一身難，却掃應須早閉關。",
            "老矣壯懷空歲月，歸歟活計只溪山。",
            "未堪鵾化摇而上，肯類蠅營去復還。",
            "白璧深藏有餘地，區區何必苦躋攀。"
        ],
        "title": "和薛公叔留都城韻",
        "id": "e8493be5-58dd-4236-8f7d-a8189b3d0bd1"
    },
    {
        "author": "袁說友",
        "paragraphs": [
            "不飲無何一味羶，聽渠七字輒欣然。",
            "念非公子誰堪比，可奈吾衰不待年。",
            "料得詩魔排錦繡，却從筆力裹山川。",
            "蘭亭若未歸修禊，更伴劉郎發祕傳。"
        ],
        "title": "和劉叔驥司戶韻",
        "id": "01f640ef-6580-49c0-80fa-7460327618b9"
    },
    {
        "author": "袁說友",
        "paragraphs": [
            "曾讀桐江路上題，斯文便合請君司。",
            "向來吳會連朝語，晚歲揚州七字詩。",
            "憂世自憐聞道晚，論心猶恨結交遲。",
            "帆檣百里孤吟罷，坐愛雄風約雨師。"
        ],
        "title": "和潘德久韻",
        "id": "428c2545-d65a-4e28-8590-1a930efd4e4a"
    },
    {
        "author": "袁說友",
        "paragraphs": [
            "功名落落愧强年，晚到淮鄉意惘然。",
            "問月高歌聊自適，吟秋苦思替渠憐。",
            "據鞍剩欲誇馳駿，釃酒猶堪醉擊鮮。",
            "坐對晴雲浄如拭，水光秋色正連天。"
        ],
        "title": "和陸成父韻",
        "id": "464e775b-9d06-4806-b7c6-0f08cc4e60a9"
    },
    {
        "author": "袁說友",
        "paragraphs": [
            "江湖蹤跡厭萍游，只有詩魔老未休。",
            "平日故人談語句，朞年裹眼識風流。",
            "自能作意閒中趣，無復關心世外愁。",
            "趁此百年身偶健，爲君一語竟須酬。"
        ],
        "title": "和兼善韻",
        "id": "54553c22-163f-400e-8062-59ea18d4d0f5"
    },
    {
        "author": "袁說友",
        "paragraphs": [
            "平生心賞有高蹤，更喜夤緣造化中。",
            "語次欲傳須柳子，詩宗不愧是江翁。",
            "無言可究稱醇德，有眼能看拜下風。",
            "共覩謝庭蘭玉秀，只今攀桂廣寒宮。"
        ],
        "title": "和惠國博韻",
        "id": "246ccd04-861a-4186-b42e-733f51bb4d18"
    },
    {
        "author": "袁說友",
        "paragraphs": [
            "老去胸中句甚豪，清風應笑我徒勞。",
            "可憐官事何時了，肯使詩盟取次逃。",
            "剩欲論交思擊節，不妨飲德要投醪。",
            "如君豈是長貧者，自古詩成得繡袍。"
        ],
        "title": "用吳知立韻",
        "id": "74c68911-36b2-4b8d-82b2-7b2d665a2447"
    },
    {
        "author": "袁說友",
        "paragraphs": [
            "老掾當年意已傾，執鞭雖晚眼仍青。",
            "繡衣公子初雲漢，璧水先生尚典刑。",
            "負弩前驅容漫叟，下帷覃思媿玄經。",
            "催科欲付翻羹手，照我山行定幾星。"
        ],
        "title": "呈浙西張提倉",
        "id": "4cf2f0b6-c3f9-4e4b-8a2f-4f79bd89c624"
    },
    {
        "author": "袁說友",
        "paragraphs": [
            "平生懶慢豈能剛，身外微官似漫郎。",
            "不怪閒居爲消渴，何勞多酌本醒狂。",
            "雪晴欲試穿雲履，背冷仍尋曝日牀。",
            "爲想騎牛破山碧，晚風吹笛野梅香。"
        ],
        "title": "入山呈孫使君",
        "id": "ba34e4ac-67ac-4699-87cc-42c54ef50e7b"
    },
    {
        "author": "袁說友",
        "paragraphs": [
            "春風已落百花中，鏡裏空嗟兩鬢蓬。",
            "病懶未能禁酒困，多愁元不爲詩窮。",
            "偶然貞曜生同世，尤喜丁寬易未東。",
            "聚散由來皆造化，一篇我欲謝天公。"
        ],
        "title": "簡唐英同年四首  其一",
        "id": "27c5a9b3-38ed-47c2-ae26-721483a27255"
    },
    {
        "author": "袁說友",
        "paragraphs": [
            "早起孤舟掀浪中，自憐老大要飄蓬。",
            "風前索酒輕寒殺，夢裏尋詩始意窮。",
            "帆飽急隨山脚去，櫓回强趁水頭東。",
            "明朝已作掃門計，未必堂堂舍蓋公。"
        ],
        "title": "簡唐英同年四首  其二",
        "id": "0f9cdd3e-c4dc-459f-855f-faa56fca230b"
    },
    {
        "author": "袁說友",
        "paragraphs": [
            "書生懷贄大門中，一見歸來話小蓬。",
            "坐喜情文渾不薄，退嗟吾道豈憂窮。",
            "更將儒術重熙載，要使君心亦欲東。",
            "若也銘勳在彝鼎，古今何止一周公。"
        ],
        "title": "簡唐英同年四首  其三",
        "id": "db80a2d4-6938-4823-9489-dc4a42f220c5"
    },
    {
        "author": "袁說友",
        "paragraphs": [
            "舊言山色有無中，今日環觀在短蓬。",
            "遊子不堪歸路冷，篙師愁殺裹囊窮。",
            "便回溪口風尤急，欲到山頭月已東。",
            "贏得閒言擾詩社，煩君更語主人公。"
        ],
        "title": "簡唐英同年四首  其四",
        "id": "d46ba1c6-d66b-4c9d-a3fb-e19f0ca9f2f9"
    },
    {
        "author": "袁說友",
        "paragraphs": [
            "竹林賓主樂襟期，並榜齊年兩見之。",
            "丙午同生雖共老，甲辰笑我獨爲雌。",
            "秋鴻社燕時難值，桂酒椒漿醉莫辭。",
            "半是天涯老行客，耆英當繼洛中詩。"
        ],
        "title": "丁端叔茶馬會同年同庚",
        "id": "eb96cee9-a5a1-4679-919a-113223a066f0"
    },
    {
        "author": "袁說友",
        "paragraphs": [
            "癡兒官事苦相臨，每到蓬萊慰賞心。",
            "一水縈湖連海去，片雲带雨入山深。",
            "自憐老客從渠晚，喜有詩翁到此尋。",
            "中外升沉政懸絕，强抽荒思續高吟。"
        ],
        "title": "登蓬萊閤",
        "id": "9fe32330-1998-4303-8047-41021135e7c8"
    },
    {
        "author": "袁說友",
        "paragraphs": [
            "戊午新芽上蜀江，表情未有敢先嘗。",
            "幾年爭鬭無雙品，萬里書來第一綱。",
            "水截龍章浮碾玉，爐煎蟹眼試憑湯。",
            "知君文字五千卷，正欲冥搜錦繡腸。"
        ],
        "title": "饋春茶于制司屬官",
        "id": "3fe91052-57d7-400f-aafd-e42d85fec116"
    },
    {
        "author": "袁說友",
        "paragraphs": [
            "骨相酸寒不足論，平生心賞舊家村。",
            "七年誤索長安米，百病幾成楚客魂。",
            "命薄不堪嗟分定，官閒猶得荷君恩。",
            "秋風一醉餘疴殄，須乞莊生五石樽。"
        ],
        "title": "求酒於邵元實刪定",
        "id": "349c873b-076f-4236-93d2-4801fc2fa3f6"
    },
    {
        "author": "袁說友",
        "paragraphs": [
            "衰顔得酒尚能赬，笑我維罍恥弗盈。",
            "無計青州幾從事，可憐白面一書生。",
            "新篘競說鄰家熟，好句慚無健筆成。",
            "傳語白衣人記取，何須秋帽始關情。"
        ],
        "title": "乞酒於林子長通判",
        "id": "85b063c1-295f-4d59-8b74-d96954d8f94e"
    },
    {
        "author": "袁說友",
        "paragraphs": [
            "褰裳樂得送迎翁，遣句猶煩七字工。",
            "頗識當年斤斧手，却慚昔日馬牛風。",
            "平生楊敬惟稱項，晚歲侯芭只守雄。",
            "便把黄封紅客眼，一尊已當百壺豐。"
        ],
        "title": "謝誠齋惠酒",
        "id": "fc95d1a6-8d97-4897-84ff-a0876b7e8f76"
    },
    {
        "author": "袁說友",
        "paragraphs": [
            "東西萬里苦相望，海物時來自故鄉。",
            "兩眼尚能驅水族，一彎猶解詫丁香。",
            "莫孤念遠勤將意，且欲均甘未敢嘗。",
            "有詔知君便歸去，古人驛寄願頻將。"
        ],
        "title": "饋蝦腊彎魚乾於端叔",
        "id": "c4c61cd1-7619-4c37-b454-865df45bbf23"
    },
    {
        "author": "袁說友",
        "paragraphs": [
            "粉身截玉慰渠貪，浪迹泥塗遽著籃。",
            "坐缺江生嗟不樂，詩來東老謝分甘。",
            "世間風味鄞江頰，傳裏形容太史談。",
            "欲報瓊瑶無一可，移文空到北山南。"
        ],
        "title": "和沈德遠寄江鰩韻",
        "id": "56a60d5a-6fa7-4308-b761-9bf433c985cc"
    },
    {
        "author": "袁說友",
        "paragraphs": [
            "筠籠相逐到天涯，喜見森森色正佳。",
            "尚想紅鹽落青子，未誇黄蜜挂蒼崖。",
            "眼中鄉味催歸夢，足下跫音慰遠懷。",
            "稍待酒殘回齒頰，餘甘猶足助談諧。"
        ],
        "title": "橄欖來自嘉州",
        "id": "795727e0-4217-49b0-9a4e-975f3854c9f7"
    },
    {
        "author": "袁說友",
        "paragraphs": [
            "文陣談鋒不可當，小恢游刃向朝行。",
            "一夫敵爾嗟長劍，十九人中見穎囊。",
            "徐子身非逢季札，呂虔心已識王祥。",
            "善刀我亦知藏去，他日猶煩賜尚方。"
        ],
        "title": "岳大用寺簿惠佩刀",
        "id": "b6dfdd1d-ab2e-40c2-b29a-38a5bafeb0ca"
    },
    {
        "author": "袁說友",
        "paragraphs": [
            "蘢葱天闊曉光浮，滿地斜飛玉作毬。",
            "好趁陽春歌白雪，政須從事謁青州。",
            "打門報我樽前約，乘興須君剡上遊。",
            "清絕有人誇盛事，貳車携客醉南樓。"
        ],
        "title": "謝梁飭父通判登樓賞雪之約",
        "id": "d92a42ca-9e21-485e-853a-d08acba6fdbd"
    },
    {
        "author": "袁說友",
        "paragraphs": [
            "入竹投窗細細添，兩山瓊玉稱遐瞻。",
            "巧於夜半將新歲，每以風回蹴上簾。",
            "寒雀棲枝驚落屑，饑烏鳴食訝堆鹽。",
            "正須度臘成三白，已覺西風勢轉嚴。"
        ],
        "title": "和程閣學觀雪韻",
        "id": "8b5e90b4-f1ef-4bc9-ac2b-391d83947e29"
    },
    {
        "author": "袁說友",
        "paragraphs": [
            "癡兒汩汩尚尋梅，點檢花梢次第開。",
            "客裏相逢秋日好，雪中重喜故人來。",
            "歲寒過我留佳句，夜半論文酹此杯。",
            "毋疾其驅行有詔，江頭準擬送君回。"
        ],
        "title": "和梁曹池陽道中遇雪韻",
        "id": "4689dfb8-8419-4e6e-b8c4-122ca637aee3"
    },
    {
        "author": "袁說友",
        "paragraphs": [
            "歲事無多臘近殘，謝渠飛屑破天慳。",
            "褥祠空愧兼旬力，造物惟消一夜間。",
            "是則化工端有意，要於官政亦相關。",
            "雪催詩後詩催雪，更欲堆鹽滿四山。"
        ],
        "title": "臘雪二首  其一",
        "id": "14f329cf-2d28-40f9-a210-e15cce7e4589"
    },
    {
        "author": "袁說友",
        "paragraphs": [
            "無計遮留歲月殘，頗驚節物愧才慳。",
            "可人臘雪偏宜處，屈指春風未到間。",
            "猶得微吟供午枕，不須高卧閉晨關。",
            "晚來碎玉零珠後，已老蘇州一半山。"
        ],
        "title": "臘雪二首  其二",
        "id": "29ca6997-29d2-4bca-beff-9ef6348c9dfb"
    },
    {
        "author": "袁說友",
        "paragraphs": [
            "玉龍方急戰寒聲，滿陣江風雪作茵。",
            "準擬豐年須造物，編排佳境付詩人。",
            "莫辭樽酒偏勞勸，更喜江梅欲鬭新。",
            "愧我爲州無善狀，楊花何事已先春。"
        ],
        "title": "喜雪",
        "id": "eb47926b-4b1e-43f0-a5c3-9a8420c24480"
    },
    {
        "author": "袁說友",
        "paragraphs": [
            "春風著意向春宵，巧作冰澌細細飄。",
            "正好千門競燈火，故添萬瓦燦瓊瑶。",
            "誰憐梅蕊猶含玉，大遣楊花爲奪標。",
            "一段風光付詩手，物華正恐爲君撩。"
        ],
        "title": "誠齋指簷頭雪爲詩材二首  其一",
        "id": "50850394-af9f-4390-a7ea-e012c015eafb"
    },
    {
        "author": "袁說友",
        "paragraphs": [
            "使旌獵獵晝連宵，賸說吟邊湧思飄。",
            "曉枕已哦千樹雪，夜船更踏一溪瑶。",
            "誰將春霰天然巧，來伴寒梅別樣標。",
            "贏得袁家僵卧者，開門今爲好詩撩。"
        ],
        "title": "誠齋指簷頭雪爲詩材二首  其二",
        "id": "93d0f200-4155-4035-b7df-11205d4c24b2"
    },
    {
        "author": "袁說友",
        "paragraphs": [
            "料理風光興未殘，老無詩手一何慳。",
            "新傳綵勝排枝上，趁得冰花落鬢間。",
            "噪雀曉來埋屋角，土牛聲已動譙關。",
            "寒窗我欲觴眉壽，不是羊羔醉玉山。"
        ],
        "title": "立春日雪",
        "id": "38081c60-0559-489a-8ef8-b9005bed52ed"
    },
    {
        "author": "袁說友",
        "paragraphs": [
            "雲漢昭回下建章，鸞翔鳳翥燦龍光。",
            "宸奎錯落皆謨訓，聖語丁寧示抑揚。",
            "自古求言開數路，只今兼聽極羣方。",
            "一篇默寓憂勤意，正爲成王不敢康。"
        ],
        "title": "恭和御製賜進士詩韻二首  其一",
        "id": "7fe3844b-b220-4ce2-b309-deef52e5d214"
    },
    {
        "author": "袁說友",
        "paragraphs": [
            "堯言不數漢文章，漫說唐人萬丈光。",
            "百辟共知尊上指，羣儒何止戴言揚。",
            "絲綸甫幸來中禁，琬琰俄欣奏上方。",
            "京邑小臣觀盛事，願輸忠悃贊明康。"
        ],
        "title": "恭和御製賜進士詩韻二首  其二",
        "id": "7b81cf49-c56d-417f-82e8-89643db5b5f7"
    },
    {
        "author": "袁說友",
        "paragraphs": [
            "曉到觚棱簇仗齊，千官星拱馬無嘶。",
            "清塵警蹕來宮闕，夾道歡聲浹耄倪。",
            "孝治未應誇鄭隧，皇威今已竦邊鼙。",
            "小臣何以揚君德，手舞相呼醉月溪。"
        ],
        "title": "車駕過重華宮和陳止齋韻",
        "id": "051c6d4f-2fe6-45de-a79d-b7f510008b2e"
    },
    {
        "author": "袁說友",
        "paragraphs": [
            "龍顔祗肅閲堯章，寶軸神毫赫有光。",
            "八法心傳齊帝學，萬年奎畫與天長。",
            "襲藏肯比唐三傑，墨妙尤卑晉二王。",
            "舜治方隆定于一，區區發問陋梁襄。"
        ],
        "title": "擬詠展觀太上皇帝御書",
        "id": "9cd1c8c2-19bf-407e-a401-6f6956293692"
    },
    {
        "author": "袁說友",
        "paragraphs": [
            "宴錫蓬山煥舊章，羣工列席侍龍光。",
            "加籩折俎君恩重，合奏迴風韻語長。",
            "擊筑爲歌嗤漢祖，舉觴隆禮視周王。",
            "幸哉盛事今逢見，願赴功名敢入襄。"
        ],
        "title": "擬詠宴羣臣",
        "id": "1189da3a-9aea-4ec5-956e-b2973eec087d"
    },
    {
        "author": "袁說友",
        "paragraphs": [
            "清樽連日話辛酸，正爲中年作別難。",
            "二十年間嗟契闊，八千里外得團欒。",
            "湖山覺夢俱萍迹，風月題詩徧錦官。",
            "一舸輸君已僊去，微吟空抱屈平嘆。"
        ],
        "title": "端叔奉詔還朝二首  其一",
        "id": "d1b99e4b-c58c-4174-9450-3c981dd12cae"
    },
    {
        "author": "袁說友",
        "paragraphs": [
            "萬目環觀一節東，江酣遲日漾春風。",
            "君王恨見嚴徐晚，廊廟方資稷契忠。",
            "四蜀正須煩筆下，一言知已定胸中。",
            "少焉我欲歸田去，拭目期君鼎鼐功。"
        ],
        "title": "端叔奉詔還朝二首  其二",
        "id": "751e8cb3-b017-4103-b332-3fdfe58aec85"
    },
    {
        "author": "袁說友",
        "paragraphs": [
            "小臣銜命入雲屯，聖主如天詔語溫。",
            "萬甲衝風隆士氣，一言挾纊荷君恩。",
            "頗驚霹靂燒殘壘，更想蒙衝上海門。",
            "欲挽長江問豪傑，豈無擊檝歎中原。"
        ],
        "tags": [
            "长江"
        ],
        "title": "閲兵給賚",
        "id": "8ec4b952-ddd4-4dc7-b8c3-ac28b58af3c7"
    },
    {
        "author": "袁說友",
        "paragraphs": [
            "疇昔相從在帝關，更于歲晚接清班。",
            "同朝所恨常疎闊，一歲之中幾往還。",
            "便合橫翔來楚路，未應清夢落閩山。",
            "誰將好雪留征櫂，毋疾其驅有詔頒。"
        ],
        "title": "盧德華郎中將漕福建",
        "id": "c5d602d1-e4f0-4e91-8e15-3567b864760b"
    },
    {
        "author": "袁說友",
        "paragraphs": [
            "西湖樽俎憶風流，今日檣烏過我州。",
            "萬里相忘嗟又別，九華何惜更同游。",
            "中郎有字新鎸石，小子無言只點頭。",
            "及此公餘多暇日，爲君作計且邀留。"
        ],
        "tags": [
            "西湖"
        ],
        "title": "和虞仲房潼川運使韻",
        "id": "11c3f64e-a472-425c-a779-14d0c6d87f21"
    },
    {
        "author": "袁說友",
        "paragraphs": [
            "飄然擊檝問中流，仗節觀風十四州。",
            "見說九重天語好，不妨萬里蜀山游。",
            "大書競照光山色，好句應題灧澦頭。",
            "稍辦澄清早歸去，周南寧復嘆淹留。"
        ],
        "title": "再賦",
        "id": "124a8142-bcc0-4e24-a7be-4d39becdcbb1"
    },
    {
        "author": "袁說友",
        "paragraphs": [
            "造門剝啄笑談餘，過我頻迂長者車。",
            "八詠繼吳推翰長，一封諭蜀屬相如。",
            "岷峨詩富追風雅，韶濩聲諧復古初。",
            "仰止騷壇方北面，不堪官事蠹書魚。"
        ],
        "title": "和閭丘資深轉運判官送張同年韻",
        "id": "36ca04ec-b25f-4ea9-b926-a1d83c0ce492"
    },
    {
        "author": "袁說友",
        "paragraphs": [
            "濤雷殷晝候前驅，駟馬橋邊使者車。",
            "風約江聲喧笑語，山迎雨脚傍閻閭。",
            "城頭北海傾樽後，馬耳西風攬轡初。",
            "關外秋來聞小熟，更將餘瘵入呵噓。"
        ],
        "title": "和浦勉道轉運判官巡行出關韻",
        "id": "b1e969db-32e9-4bc6-b473-d2ea1ef3c930"
    },
    {
        "author": "袁說友",
        "paragraphs": [
            "我輩難忘故舊情，爲君滿意說詩清。",
            "拋磚不愧塵埃想，剖蚌俄驚的皪明。",
            "宦路幾年嗟契闊，長安累月話平生。",
            "詩筩却趁郵筩急，吟到揚州更袖呈。"
        ],
        "title": "和許深父轉運判官韻二首  其一",
        "id": "91c3fa7c-f18a-49d4-b036-9d6ac963da11"
    },
    {
        "author": "袁說友",
        "paragraphs": [
            "詩裏論交淡淡情，箇中風味不勝清。",
            "錦囊著句知才盡，山色逢人作意明。",
            "已覺頭顱侵晚景，尚堪風月快餘生。",
            "與君握手關心處，媿乏琅玕腹可呈。"
        ],
        "title": "和許深父轉運判官韻二首  其二",
        "id": "6be468a6-7268-468f-b3bf-faa0c1ed165f"
    },
    {
        "author": "袁說友",
        "paragraphs": [
            "聖主方勤西顧憂，大朝臨遣遴賢侯。",
            "蘭香昔在潛郎地，符竹今分古閬州。",
            "蜀道難時雖萬里，漢川佳處正三秋。",
            "莫嗟身落江湖遠，魏闕心存記子牟。"
        ],
        "title": "送吳子明知閬州",
        "id": "33d4b778-f980-4837-999d-763f84b1088f"
    },
    {
        "author": "袁說友",
        "paragraphs": [
            "久同朝蹟又同年，更送旌麾過海邊。",
            "多士向來親戴席，斯民今幸得蘇天。",
            "潛心閣上書千卷，鴈蕩山中草一川。",
            "小待公餘尋舊迹，便歸玉笋聽鳴鞭。"
        ],
        "title": "送同年曾南仲寺丞知溫州",
        "id": "692a3dac-afff-4a4a-ba01-f0f1f60de7e0"
    },
    {
        "author": "袁說友",
        "paragraphs": [
            "壯年才氣壓詞場，衆已相期白玉堂。",
            "垣制孰非經大手，斯文無復數他楊。",
            "諸公政爾需調鼎，一語翻然忽抗章。",
            "汲黯固知當大用，得君徒欲重淮陽。"
        ],
        "title": "送樓攻愧知婺州二首  其一",
        "id": "894a5eb6-32b2-4cb0-bdd2-659b2c03a030"
    },
    {
        "author": "袁說友",
        "paragraphs": [
            "三十年間企絕塵，久同朝蹟話平生。",
            "論文密處雖朋友，投分深時即弟兄。",
            "自恨我無分袂語，但輸君已著鞭行。",
            "東陽一葦杭之便，毋惜公餘蚤寄聲。"
        ],
        "title": "送樓攻愧知婺州二首  其二",
        "id": "e9af64fb-694f-4f9c-889f-cce0709ea4e6"
    },
    {
        "author": "袁說友",
        "paragraphs": [
            "題輿贏得錦囊歸，酬唱西崑事可追。",
            "久不陪君三日語，政須嚥子百篇詩。",
            "寧甘咄咄癡兒事，稍愧紛紛俗吏爲。",
            "我亦湖山多暇日，秋蟬時解噪寒枝。"
        ],
        "title": "日華書自通州來言其同僚多唱酬",
        "id": "3c37f394-a1ed-4235-bc3d-543e94b7725d"
    },
    {
        "author": "袁說友",
        "paragraphs": [
            "出郭初行十里賒，狂風急雨閙田家。",
            "香秔飽熟雲翻浪，蕎麥新開雪作花。",
            "淺水半村環野趣，好山一带接京華。",
            "晚來踏盡臨平路，風脚全收雨脚斜。"
        ],
        "title": "餞金使出北關風雨大作",
        "id": "284b6bdd-bc32-4dff-96b0-0c4d127512e5"
    },
    {
        "author": "袁說友",
        "paragraphs": [
            "衝寒一舸下琴川，小纜依依市柳邊。",
            "花縣重來聽好語，棠陰深處不論年。",
            "釣遊頗憶兒童舊，風物徒驚歲月遷。",
            "老恐不任奔走力，問儂何日賦歸田。"
        ],
        "title": "次常熟縣先君舊所攝宰也",
        "id": "ffe7b349-9e82-4698-a916-102bc99ea9c8"
    },
    {
        "author": "袁說友",
        "paragraphs": [
            "秋風敲葉漾湖光，兩兩星華古寺傍。",
            "曉日一川迎使節，晚山十里送歸艎。",
            "風流我已非山簡，賓客公應念葛彊。",
            "豈是清游本無分，紛紛鴈鶩苦相妨。"
        ],
        "title": "守郡不能同憲使倉使游靈巖",
        "id": "863e856b-987d-48d5-818b-515f0ce43d6d"
    },
    {
        "author": "袁說友",
        "paragraphs": [
            "征車何事不容征，綵旆歌謠塞路津。",
            "徒以平生多拙政，偶於歲晚得衢民。",
            "我方州縣慚尸祿，汝向閭閻切愛身。",
            "料得去思均彼此，一詩聊復慰邦人。"
        ],
        "title": "司庾會稽道中答衢民綵幟送行",
        "id": "81bff464-4fd4-41dd-a87e-ddff39078cb7"
    },
    {
        "author": "袁說友",
        "paragraphs": [
            "浮沈宦海幾春秋，歲晚重來舊典州。",
            "昔日青山雖在眼，故侯白髮已盈頭。",
            "吟邊感慨關情久，忙裏工夫著意偷。",
            "聞說峽江春漲晚，捲帆聊爲此邦留。"
        ],
        "title": "過池陽舊治和呂子西韻",
        "id": "da82425b-4871-4783-aefa-ba68478305ba"
    },
    {
        "author": "袁說友",
        "paragraphs": [
            "立之何事屈藍田，隠忍功名古已然。",
            "預信鵷鴻只他日，莫嫌鳬鶩尚頻年。",
            "征帆夜濕三更雨，去路人欣八月天。",
            "話別匆匆毋重惜，一封丹詔下天邊。"
        ],
        "title": "送惠縣丞之官",
        "id": "d7dc2d0c-1605-4a0f-935b-dd6ce659e606"
    },
    {
        "author": "袁說友",
        "paragraphs": [
            "著語相過見一斑，我慚尺寸强躋攀。",
            "羈懷衮衮三江水，去路迢迢萬里山。",
            "酒盞逢花尋客處，詩筒將月對船間。",
            "固應侯喜多知己，未必詩聲只汗顔。"
        ],
        "title": "和魏南伯縣丞韻",
        "id": "d06b4333-d76b-4f2b-ad10-61ab328a2538"
    },
    {
        "author": "袁說友",
        "paragraphs": [
            "亭爲君來又得名，公餘贏取眼雙明。",
            "溪光影碎黄金艷，波面聲流白玉琤。",
            "夜半吳歌緣底恨，晚來山色不勝情。",
            "風光我欲平分破，故把吟邊當結盟。"
        ],
        "title": "和洪叔昞主簿浮玉亭韻",
        "id": "4869cf34-4aa7-4523-8fa9-1443d4381718"
    },
    {
        "author": "袁說友",
        "paragraphs": [
            "平生青紫濫於身，更冒金章肅使賓。",
            "何以假爲誠豈敢，烏知非有笑無因。",
            "猨狙自是羞華服，鵷鷺姑容接後塵。",
            "回首紛紛天下事，有時宜假不宜真。"
        ],
        "title": "肅客借重金紫綬",
        "id": "0bcbd24f-abe1-40b5-b354-d8eea172cbb4"
    },
    {
        "author": "袁說友",
        "paragraphs": [
            "西風淅淅露漙漙，釋菜雍容禮可觀。",
            "冠带三千嚴鵠立，風雲九萬欲鵬摶。",
            "錦江曾吐胸中鳳，泮水新回筆下瀾。",
            "拭目諸君快秋捷，臚傳高壓萬人看。"
        ],
        "title": "成都府學釋奠",
        "id": "784de2bd-d00a-42c4-a890-8d7c5f7fd419"
    },
    {
        "author": "袁說友",
        "paragraphs": [
            "欣然願作送行詩，盛事江邦獨見之。",
            "釃酒且同明月醉，驅車未怕朔風吹。",
            "相逢暫入紅蓮幕，穩去高攀丹桂枝。",
            "莫負玉階方寸地，爲言民力要扶持。"
        ],
        "title": "送呂武仲司戶范純之司法赴南宮試",
        "id": "619185ae-ae29-4daf-8d1d-bf4a7f712324"
    },
    {
        "author": "袁說友",
        "paragraphs": [
            "道義如君只幾人，相從了不見塵侵。",
            "一樽但覺論文細，三畫從知得意深。",
            "自是强年應折桂，不妨朞月早傳音。",
            "我今已辦如椽筆，擬稱瓊林最後吟。"
        ],
        "title": "送柯伯東省試",
        "id": "3bcd8d32-d9e0-4b26-998f-f286c26e10ff"
    },
    {
        "author": "袁說友",
        "paragraphs": [
            "斑斑蘭玉不勝清，長羨于門久日榮。",
            "共慶兩蘇離蜀道，從今二宋到神京。",
            "三年刻楮真餘事，一日乘槎定策名。",
            "想得頤山來歲好，綠袍黄裏照溪明。"
        ],
        "title": "送惠補之昆仲秋試",
        "id": "705ee970-93f6-4ecd-95a2-dc03ec4c9107"
    },
    {
        "author": "袁說友",
        "paragraphs": [
            "八月靈槎萬里秋，乘風得雋要遨頭。",
            "吾家連已躋儒級，汝業今宜濟巨舟。",
            "掘井莫令嗟九仞，善刀終自見全牛。",
            "儒冠豈解真相誤，有志應當萬戶侯。"
        ],
        "title": "送聘儒姪秋試",
        "id": "5e33fb9d-049d-4ce4-949f-94ae4c9c9058"
    },
    {
        "author": "袁說友",
        "paragraphs": [
            "流落相逢霅水濱，與君傾蓋即平生。",
            "湖山十里雙溪畔，賓主三年一日情。",
            "學海波瀾誇健筆，夜窗燈火幾長檠。",
            "不堪送客杭州路，更聽驚人快一鳴。"
        ],
        "title": "送薛公叔秋試",
        "id": "b935709e-863e-4d51-9097-e26abc716392"
    },
    {
        "author": "袁說友",
        "paragraphs": [
            "秋影涵江暇日長，銀袍濟濟宴公堂。",
            "九華佳氣眉間色，千佛高名馬上郎。",
            "賸數連珠誇瑞應，會看僊桂滿枝芳。",
            "春風得意歸來好，衣錦聯鑣入故鄉。"
        ],
        "title": "鹿鳴宴",
        "id": "adf8e328-39a6-4c5e-9b7a-ebf6a4fd71a5"
    },
    {
        "author": "袁說友",
        "paragraphs": [
            "大啟文明會勝流，同升更合上西樓。",
            "三春得意桃花浪，八月乘槎桂子秋。",
            "結綬偏應登鳳闕，拏雲直欲釣鰲頭。",
            "乘除但看今年好，六八名高五十州。"
        ],
        "title": "成都府鹿鳴宴",
        "id": "ffe04b41-d7e3-4d36-8eee-bc6d342052b4"
    },
    {
        "author": "袁說友",
        "paragraphs": [
            "慈恩回首幾番春，樽酒相期在帝京。",
            "人事好乖知歲久，天宮作意得朝晴。",
            "向來禁籞所未到，同此英遊真可榮。",
            "無奈斜陽又催去，更憑餘酌話平生。"
        ],
        "title": "集同年於聚景圖",
        "id": "55ac971d-1b06-4056-8196-00b82c1ceb53"
    },
    {
        "author": "袁說友",
        "paragraphs": [
            "蜀才卓犖照賓筵，秀出斯文萬選錢。",
            "聖主龍飛初策士，皇朝春好正朝天。",
            "丹墀獨對三千字，黄甲重魁四十年。",
            "歸把羣書觀未見，要令學業到純全。"
        ],
        "title": "餞送蜀進士入奉廷對",
        "id": "8f206260-488b-40a9-88a7-ad8ad974ac95"
    },
    {
        "author": "袁說友",
        "paragraphs": [
            "晝繡歸來自帝京，魁星雙照錦官城。",
            "持衡稱職真能事，勸駕何功亦與榮。",
            "細與論文重款接，要看落筆更縱橫。",
            "我歸便作江湖計，試目需君輔太平。"
        ],
        "title": "宴許成子魏華文二魁吳文伯節判陳表之教授盧仲修軍資以考西省試同集",
        "id": "5bdc738f-c98f-40cb-b995-25b897e93349"
    },
    {
        "author": "袁說友",
        "paragraphs": [
            "同年幾合幾分違，三十年間見日稀。",
            "尊酒相逢今也幸，詩書論政舊焉依。",
            "慈恩故事嗟回首，吳地清談對落暉。",
            "平世功臣在公等，尚期努力佐龍飛。"
        ],
        "title": "同張元善集癸未同年",
        "id": "5db7a1e5-1a95-4476-9df1-154af98ec9c8"
    },
    {
        "author": "袁說友",
        "paragraphs": [
            "雲霧油然託應龍，姓名偶徹大明宮。",
            "臚傳殿廡千官肅，聲到旌旗萬馬雄。",
            "黄蝶飛來驚拜命，青衫誤著敢言功。",
            "如何李郃猶能第，造物何心本至公。"
        ],
        "title": "和薛子晉來慶癸未登第韻二首  其一",
        "id": "4103eecf-a49a-4e8b-811d-fd00d3717896"
    },
    {
        "author": "袁說友",
        "paragraphs": [
            "寒荄也趁百花新，眼懶猶貪上國春。",
            "五技怪能成薄命，一名却喜繼前人。",
            "喚將好意詩頻賦，洗却閒憂酒再巡。",
            "底事牛堪有歸序，韓公平日最相親。"
        ],
        "title": "和薛子晉來慶癸未登第韻二首  其二",
        "id": "4fb5ca72-91a9-46bd-8aca-533cd25ae078"
    },
    {
        "author": "袁說友",
        "paragraphs": [
            "梧桐風細月將樓，猶得公餘款俊游。",
            "喜入芳樽涼徹夜，風生綺席氣橫秋。",
            "兩魁前躅高三輔，八雋飛觴照一州。",
            "屈指吳門多盛事，眼看勳業佐宸旒。"
        ],
        "title": "會新第進士和陳振享韻",
        "id": "e1a963ce-e7cb-4da0-bb53-12fb0e2209d6"
    },
    {
        "author": "袁說友",
        "paragraphs": [
            "岷峨策足問修程，入對明光近太清。",
            "五十年間多士賦，三千筆下一魁榮。",
            "斯文焜燿由奎畫，是處流傳仰蜀纓。",
            "我已夤緣觀盛事，更看公等致隆平。"
        ],
        "title": "蜀進士許成子魁天下用其殿前賦詩韻以志喜",
        "id": "917a5fce-7e15-49ec-a8a7-0952039f89d2"
    },
    {
        "author": "袁說友",
        "paragraphs": [
            "誰作朝陽一鳳鳴，公朝今復歎斯人。",
            "抗章寧奪三軍帥，去國尤輕一葉身。",
            "政以青蒲姑夕駐，更聞白簡爲前陳。",
            "只今小試回天力，它日擎天看柱臣。"
        ],
        "title": "送誠齋二首  其一",
        "id": "b62789fd-806e-484f-b968-213a19f56b72"
    },
    {
        "author": "袁說友",
        "paragraphs": [
            "長裾端欲曳賓墀，人事何乖遽別離。",
            "未盡胸中懷舊意，又吟江上送行詩。",
            "公名此去如山重，我老誰憐似足踦。",
            "憑得征鴻寄消息，書來猶記別君時。"
        ],
        "title": "送誠齋二首  其二",
        "id": "17482758-1380-4fd5-aa93-168b095dbd26"
    },
    {
        "author": "袁說友",
        "paragraphs": [
            "湖山昔日記清游，百遍相過語未休。",
            "遠邇漫勞人室念，東西空望浙江流。",
            "中年別去情尤惡，幅紙書來意轉愁。",
            "歲晚漸於詩興好，待君歸後飽賡酬。"
        ],
        "title": "寄李兼善",
        "id": "a9a1d60a-7c26-484f-b9f7-6ee4bdb12c89"
    },
    {
        "author": "袁說友",
        "paragraphs": [
            "柳下嵇郎好在無，深居應得靜工夫。",
            "丹成便許隨雞犬，分定初知豢鶴鳬。",
            "癢處端能窺鳥爪，夢中不用斷龍胡。",
            "別來亦有閒忙事，日向黄家問酒壚。"
        ],
        "title": "祝子正從范使君鍛以詩寄之",
        "id": "4e396d3f-a16b-4d91-8429-b453d23093c4"
    },
    {
        "author": "袁說友",
        "paragraphs": [
            "閩山佳氣毓英儒，丱角胸中敵萬夫。",
            "黄石固應傳孺子，玄文真可與童烏。",
            "飽充器識觀他日，莫負聲名滿上都。",
            "更憶韓公序文好，成人之禮正相須。"
        ],
        "title": "贈應童子",
        "id": "f7236aa6-7971-42d3-8900-9d70c13d5e2f"
    },
    {
        "author": "袁說友",
        "paragraphs": [
            "一見油然慰所望，巾車更辱到他鄉。",
            "相從樂處光陰速，索笑濃時意味長。",
            "樽酒未堪留好客，湖山早已送歸艎。",
            "秋來尚憶門前路，莫惜溪頭屢買航。"
        ],
        "title": "姚行簡撫幹歸霅川",
        "id": "68127d99-3c3f-41f3-905e-e752d9e0b248"
    },
    {
        "author": "袁說友",
        "paragraphs": [
            "斯文宗主頼公歸，不使它楊僭等夷。",
            "四海聲名今大手，萬人辟易幾降旗。",
            "天方欲治將焉往，用不崇朝尚竊遲。",
            "整頓乾坤從小試，南州昔日洗潢池。"
        ],
        "title": "和楊誠齋韻謝惠南海集詩三首  其一",
        "id": "47b3842f-9709-43c4-a162-f7ee48bacfd5"
    },
    {
        "author": "袁說友",
        "paragraphs": [
            "玉海書來喜欲狂，餐霞食瀣齒牙香。",
            "固應宗派名江右，底用宮袍入建章。",
            "今代歐黄真有種，向來沈鮑肯同行。",
            "只今五集三千首，但覺熒煌錦繡張。"
        ],
        "title": "和楊誠齋韻謝惠南海集詩三首  其二",
        "id": "cbdda64d-f9c4-4d2b-bceb-ec365fdb0cb3"
    },
    {
        "author": "袁說友",
        "paragraphs": [
            "芸閣登儒拜黼衣，鳳凰來泊鳳凰枝。",
            "待教黄閣調元去，暫對青藜下燭時。",
            "身到三山真得路，君留羣玉幾題詩。",
            "十年前訪岷峨事，也作書郎慕左思。"
        ],
        "title": "和楊誠齋韻謝惠南海集詩三首  其三",
        "id": "bcd7b314-bb1a-406d-a1af-e0ec455c561f"
    },
    {
        "author": "袁說友",
        "paragraphs": [
            "工夫未達性中天，九轉還丹漫費年。",
            "至理本無多智巧，此公自有一神仙。",
            "絕知開卷翁如在，剩欲忘言意自傳。",
            "功行世間千百億，諸天更辦筆如椽。"
        ],
        "title": "胡元邁編呂仙翁傳",
        "id": "0c085848-d9ba-46ba-a557-d696f83ec52f"
    },
    {
        "author": "袁說友",
        "paragraphs": [
            "一带城頭四望全，壓雲亭上更無邊。",
            "手攀北斗輕飛肉，目盼南樓僅及肩。",
            "城郭千年高復下，江湖萬里後還先。",
            "平生頗負昂霄志，便欲乘風送上天。"
        ],
        "title": "同鄂州都統制司登壓雲亭",
        "id": "a47c64b9-5762-4730-90dd-941ef7e882c7"
    },
    {
        "author": "袁說友",
        "paragraphs": [
            "新築成時秋事高，滿天風月下岧嶢。",
            "佳名欲奪雙溪景，淡墨須煩六幅綃。",
            "一簇穿楊誇箭羽，幾番伐鼓動溪潮。",
            "此亭政合貪山水，百里之間患已銷。"
        ],
        "title": "張思濟縣尉創舞翠亭",
        "id": "ec1a3939-7901-4b2e-a69d-2ac4c36c1011"
    },
    {
        "author": "袁說友",
        "paragraphs": [
            "高青遠綠映回塘，菡萏菰蒲細細涼。",
            "蘸水瀛紅羅襪渡，舞霓綃翠綺襦香。",
            "瓊珠碎落風前雨，蘭櫂夷猶月下觴。",
            "老帥如何太風味，兩年池上送殘陽。"
        ],
        "title": "題廟池上新創瀛紅舞綃亭",
        "id": "dcfd887e-d1ee-4851-a7ae-21688b8c1c7c"
    },
    {
        "author": "袁說友",
        "paragraphs": [
            "城頭拄頰俯橫塘，塵外躋攀四面涼。",
            "南瀆夜鳴江水瀧，北窗曉浥芰荷香。",
            "著亭盡得山川景，携客同甘醴盎觴。",
            "寄興江村家八九，平分我欲卧南陽。"
        ],
        "title": "廟南新創塵外亭",
        "id": "58180fc5-1ecc-4042-b65f-01859eb1b174"
    },
    {
        "author": "袁說友",
        "paragraphs": [
            "城南絕景半林端，城北荷塘十畝寬。",
            "風月無塵頻入座，江山弔古一憑欄。",
            "瀛紅淺露嬌啼臉，綃翠輕颸醉倚干。",
            "日暮對花吟不足，三翁步屧小橋看。"
        ],
        "title": "和資深同游塵外亭韻",
        "id": "f057287c-34a8-4407-91d9-a213450bdc36"
    },
    {
        "author": "袁說友",
        "paragraphs": [
            "杖屨東風欲濫巾，小舟重泊一亭春。",
            "醉看梅月無新語，老與溪山作故人。",
            "意氣不驚雙白鬢，功名忍負百年身。",
            "我來又續題詩柱，敬爲劉郎細拂塵。"
        ],
        "title": "用劉汀洲左顧亭韻",
        "id": "f631ee9f-eff6-4289-9743-a05d8599bac8"
    },
    {
        "author": "袁說友",
        "paragraphs": [
            "鮮新棟宇出樓顛，盡得江山四面全。",
            "高摘星辰風月夜，遠迷河嶽水雲天。",
            "一湖尚想甘棠愛，萬井誰呼大隠廛。",
            "見說松關頻却掃，兩賢吟處日回旋。"
        ],
        "title": "用陳和父太博韻題江州高遠亭四首  其一",
        "id": "968a1048-33b5-4858-9bc8-464b9e09dd5f"
    },
    {
        "author": "袁說友",
        "paragraphs": [
            "亭高未涉意先申，五馬同來却報春。",
            "一笑孰知今在旅，茲游端不厭居塵。",
            "分張好景因人重，排拶佳篇逐日新。",
            "我是東州西上客，也來吟作社中人。"
        ],
        "title": "用陳和父太博韻題江州高遠亭四首  其二",
        "id": "91215d14-6a26-49f5-b309-2b6120c5719b"
    },
    {
        "author": "袁說友",
        "paragraphs": [
            "潯陽名郡敢言支，最愛江山左右之。",
            "松蓋前傾渾似故，詩兵捷出愈稱奇。",
            "案頭朱墨無多事，亭面東風足四時。",
            "相與平分賸遺愛，未饒白傅去時思。"
        ],
        "title": "用陳和父太博韻題江州高遠亭四首  其三",
        "id": "beaaffb0-d1c2-47f6-a58a-d06c8fbb3e49"
    },
    {
        "author": "袁說友",
        "paragraphs": [
            "久說匡廬喜暫經，遐觀但覺眼青青。",
            "倚欄萬事雙頹鬢，撫掌千年一古亭。",
            "珠玉名章方競賦，江山喜色已先形。",
            "我來落筆真如助，撩得詩狂不爲醒。"
        ],
        "tags": [
            "庐山"
        ],
        "title": "用陳和父太博韻題江州高遠亭四首  其四",
        "id": "789892e7-817e-4132-a486-a842c8bdee9d"
    },
    {
        "author": "袁說友",
        "paragraphs": [
            "清暉傑閣幾朝昏，吟咏曾喧白下門。",
            "一別朱欄陪綺席，重來青草接荒村。",
            "名章尚憶江秋句，短些誰招月夜魂。",
            "老去情懷更蕭瑟，懶從孤館覓清樽。"
        ],
        "title": "清暉閣",
        "id": "b92c237f-90e1-4024-83e1-a38d9853ae2f"
    },
    {
        "author": "袁說友",
        "paragraphs": [
            "束带峩冠集會文，郡侯著語到諸君。",
            "平居講習須朋友，退食工夫在典墳。",
            "士學何先先尚志，書生務業業惟勤。",
            "鵾鵬他日扶摇上，共致雲霄慶策勳。"
        ],
        "title": "會文堂",
        "id": "beb5c015-821a-4db2-a537-6a22a24e9444"
    },
    {
        "author": "袁說友",
        "paragraphs": [
            "庭前雲蓋碧巉嚴，堂上先生雪滿髯。",
            "說藥客來聊下榻，謁齋僧去便垂簾。",
            "種時法好花難謝，買處錢多石易添。",
            "子舍光榮身壯健，只將香火事華嚴。"
        ],
        "title": "善頌堂",
        "id": "5fd95e2a-30a8-4593-9dec-882ae9ae6aaf"
    },
    {
        "author": "袁說友",
        "paragraphs": [
            "欈李于門伯仲佳，聲名籍籍到天涯。",
            "一經早已傳韋氏，五桂今重說竇家。",
            "滿眼衣冠真盛事，幾年棠棣看聯華。",
            "蘭臺曷與編青史，要使文風萬世誇。"
        ],
        "title": "桂椿堂",
        "id": "d59e14c8-4322-4f8d-8f1c-d7cfbd21b9dc"
    },
    {
        "author": "袁說友",
        "paragraphs": [
            "今代斯文只此翁，乾旋坤轉獨孤忠。",
            "千年此地江山裏，一日東坡翰墨中。",
            "莫起黄泉空老淚，可憐赤壁幾春風。",
            "瀟瀟暮雨雙雙竹，白雪堂前忍酹公。"
        ],
        "title": "白雪堂",
        "id": "9e702b39-789a-467c-89ea-48fa5c38d469"
    },
    {
        "author": "袁說友",
        "paragraphs": [
            "先生七十已垂車，父子俱榮出帝都。",
            "當世若無知止者，公朝何以勵貪夫。",
            "升堂展卷人何在，訪竹尋梅色尚臞。",
            "我老自憐生也後，拊編猶得歎前蕪。"
        ],
        "title": "知止堂",
        "id": "74d96141-3cb7-43c0-9564-018739395771"
    },
    {
        "author": "袁說友",
        "paragraphs": [
            "平生我亦愛知休，三徑如公最早謀。",
            "歸意酒醲何切切，宦情紙薄正悠悠。",
            "書來誨語如親面，別後光陰歎轉頭。",
            "更爲蒼生須一起，志功元自合封留。"
        ],
        "title": "題韓元吉可止齋",
        "id": "a52b21dc-bfe0-4b45-bf7c-811e0a6c6de4"
    },
    {
        "author": "袁說友",
        "paragraphs": [
            "平隄修柏轉林塘，飛蓋同升吐鳳堂。",
            "後世有傳由準易，斯文無復數他揚。",
            "草玄大啟天人奧，池色猶關翰墨場。",
            "弔古懷賢尚遺恨，不然晁董可相頏。"
        ],
        "title": "游揚子雲墨池",
        "id": "59358391-6296-4bb1-9b84-079a318794ca"
    },
    {
        "author": "袁說友",
        "paragraphs": [
            "澤中有火猶爲革，焰出方池更異常。",
            "氣烈羣山酣土赤，陽潛深地液硫黄。",
            "書生考訂言雖確，造化工夫理甚彰。",
            "君看輿薪一杯水，物因偏勝故爲强。"
        ],
        "title": "遂寧府境內火池",
        "id": "eeb3c263-758c-4871-a6b4-d2427f724199"
    },
    {
        "author": "袁說友",
        "paragraphs": [
            "與君執友共爲郎，尚憶松江送客艎。",
            "在昔清班方衮衮，至今衰草恨茫茫。",
            "百年名世嗟天喪，一日修文在帝傍。",
            "雲檟風杉空掛劍，不勝老淚灑危岡。"
        ],
        "title": "過廣安軍王恭父大著墓",
        "id": "da213bcf-8da8-4cc1-a281-04978165b4bf"
    },
    {
        "author": "袁說友",
        "paragraphs": [
            "平生忠孝徹幽冥，稽首龍祠鑒此誠。",
            "自是皇靈頻震疊，也知神力解因成。",
            "片帆以往無多路，百里之間只一程。",
            "目斷長淮嗟往事，孤哀有淚落邊城。"
        ],
        "title": "謁洪澤鎮龍祠",
        "id": "c512692a-c25f-478c-bb95-5cafb7747508"
    },
    {
        "author": "袁說友",
        "paragraphs": [
            "馬嘶楊柳泊林塘，六月城南趁曉涼。",
            "萬古叢祠千木暗，五風十雨一爐香。",
            "翬飛棟宇新輪奐，鼓奏犧牲薦豆觴。",
            "努力爲民祈福地，年豐今已格陰陽。"
        ],
        "title": "遊江瀆廟用故侯吳龍圖韻",
        "id": "9d1f5a58-5b5f-4324-a4dd-c72d42a88528"
    },
    {
        "author": "袁說友",
        "paragraphs": [
            "堂堂柏府幾人過，屈指精忠竟若何。",
            "正爾浮雲遮白日，頼公砥柱立頹波。",
            "回天力挽千鈞重，去國身輕一葉多。",
            "萬里長江向東去，清明無日可鎸磨。"
        ],
        "tags": [
            "长江"
        ],
        "title": "劉德修殿院持節歸蜀",
        "id": "645f5258-b6b4-4846-bab5-65567d56fcb2"
    },
    {
        "author": "袁說友",
        "paragraphs": [
            "古柏修篁萬木顛，盤山百折叩真僊。",
            "便疑脚踏如來地，已覺身遊洞府天。",
            "空翠遐觀浮海日，偃雲時汲濯纓泉。",
            "我來只恨無僊骨，未必丹爐不再燃。"
        ],
        "title": "過忠州酆都觀",
        "id": "2c2e39c5-ec89-453e-b339-3dba24e1aff3"
    },
    {
        "author": "袁說友",
        "paragraphs": [
            "與公林下昔閒人，別後書來意轉親。",
            "老去興懷空繾綣，詩來得句愛清新。",
            "眼看吳地千峰月，心在苕溪一釣綸。",
            "猶得支郎消息好，錦囊時寄筆端春。"
        ],
        "title": "和野堂僧子惠韻",
        "id": "d100463d-7ae6-4268-a0d2-1b44bec7dbaf"
    },
    {
        "author": "袁說友",
        "paragraphs": [
            "高僧七十未龍鍾，飛錫飄然百里中。",
            "正欲逢場施手段，不妨臨老入花叢。",
            "把茅便可傳宗旨，一鉢由來是祖風。",
            "直要空門高著眼，看渠拍手任西東。"
        ],
        "title": "堅老住廣福",
        "id": "a0107131-b8b9-46d7-b7e7-3d21ea67fc04"
    },
    {
        "author": "袁說友",
        "paragraphs": [
            "風爐煮餠梵王家，一日平湖十里賒。",
            "遊子政須供杖屨，老僧應有痼煙霞。",
            "絕知咳唾新珠玉，想見冰霜遶齒牙。",
            "我恨三山無路到，望中贏得眼昏花。"
        ],
        "tags": [
            "西湖"
        ],
        "title": "飯西湖兜率寺",
        "id": "62c24ea1-a757-4688-b711-1134f17e6bae"
    },
    {
        "author": "袁說友",
        "paragraphs": [
            "清詩冷閣更佳名，一段家風太瘦生。",
            "東老懸知有餘樂，西湖今可問前盟。",
            "年來信覺青山好，老去休驚白髮更。",
            "欲識箇中無盡意，挑包急急看吾行。"
        ],
        "tags": [
            "西湖"
        ],
        "title": "題浄相寺",
        "id": "8086aae2-7acc-4e7c-9c47-facd9cd347fb"
    },
    {
        "author": "袁說友",
        "paragraphs": [
            "拂雲絕頂俯金囦，直上重山最上顛。",
            "一佛嚮來臨大地，萬松今獨近高天。",
            "枯楠夭矯渾生意，斷石盤陀幾合年。",
            "大士重來聞囑付，毫光端欲掃烽煙。"
        ],
        "title": "過懷安軍雲頂寺",
        "id": "98172059-5b9f-478f-b6b7-7027327674e5"
    },
    {
        "author": "袁說友",
        "paragraphs": [
            "家法傳忠孝，朝英仰正平。",
            "抗詞嚴廟制，勇去樂親榮。",
            "一室從新扁，羣公詠落成。",
            "清風天籟靜，斜日雪山橫。",
            "養志閔曾重，浮名廣受輕。",
            "聞風千載下，凜凜萬夫驚。"
        ],
        "title": "善頌堂",
        "id": "7fa15778-a54b-42c7-aab3-eb82d5e96f0d"
    },
    {
        "author": "袁說友",
        "paragraphs": [
            "妬臘三呈白，欺春六出花。",
            "玉層渾欲墮，珠霰一何奢。",
            "巧態穿庭樹，餘寒戀釣槎。",
            "積難殊未密，散易已成賒。",
            "有客門間卧，何人帳裏遮。",
            "淺斟羞獨舉，低唱敢言譁。",
            "故壓梅花信，猶先柳絮斜。",
            "晚澌方歷亂，夜櫓正咿啞。",
            "剩把新年雪，初烹改火茶。",
            "剪裁歸妙造，比興屬詩家。",
            "應有呵纖手，朝窗學畫鴉。"
        ],
        "title": "和程泰之閣學春雪韻",
        "id": "606d93b1-eaac-4e0f-a772-9a19deb9f4bc"
    },
    {
        "author": "袁說友",
        "paragraphs": [
            "軒亭曉清曠，行樂未妨頻。",
            "無客不堪醉，有花長是春。",
            "憑欄尚紅藥，結伴擅芳辰。",
            "笑駐凌波步，香分折角巾。",
            "鶑聲殊自健，杏子况嘗新。",
            "仰止宗英伯，來爲鄭驛賓。",
            "言辭獨樂樂，仍命可人人。",
            "鴻弄舞時影，梁蜚歌處塵。",
            "棋枰誰得雋，詩筆自疑神。",
            "欹倒何妨屢，歌呼却甚真。",
            "升沈塞上馬，容易鬢如銀。",
            "奈許追歡地，回頭迹便陳。"
        ],
        "title": "飲寓隠軒",
        "id": "aa3d1ca4-b37b-4e55-b55d-7dea1bc2b4af"
    },
    {
        "author": "袁說友",
        "paragraphs": [
            "豈是無仙骨，平生百念輕。",
            "但存方寸地，吾不計前程。"
        ],
        "title": "贈相士林石",
        "id": "dc9efd4a-98bd-4063-9d3d-8f0eacce7ef8"
    },
    {
        "author": "袁說友",
        "paragraphs": [
            "三賢堂趣遠，四照閣詩傳。",
            "高節無人繼，孤山只儼然。"
        ],
        "tags": [
            "西湖"
        ],
        "title": "題關都官西湖孤山四照閣圖",
        "id": "ef6cf372-6a83-4aa4-abc6-e7a92a90f311"
    },
    {
        "author": "袁說友",
        "paragraphs": [
            "道喪嗟耆舊，人亡獨簡編。",
            "家藏六君帖，何必萬人傳。"
        ],
        "title": "跋本朝六名公帖",
        "id": "9d3f9a39-2c6f-406b-b6c5-d0fc13bfa087"
    },
    {
        "author": "袁說友",
        "paragraphs": [
            "忽爾嚴冬設鱠，更於晴日觀梅。",
            "人道荒尋邂逅，我忻良集而來。"
        ],
        "title": "十三日飲俞園昌甫斯遠彥章畢至",
        "id": "7aacd7ef-2214-4f45-ae5c-d63fd4ae3a18"
    },
    {
        "author": "袁說友",
        "paragraphs": [
            "水際天低岸遠，山腰霧捲雲鋪。",
            "擬喚松江小艇，歸來好趁蓴鱸。"
        ],
        "tags": [
            "太湖"
        ],
        "title": "題米元暉太湖圖卷",
        "id": "9c316e7a-20fc-4bd0-8ed6-c5741c2572fb"
    },
    {
        "author": "袁說友",
        "paragraphs": [
            "不覺虎溪過却，軒渠一笑而歸。",
            "此笑此心真處，自然魚躍鳶飛。"
        ],
        "title": "題東坡蘇公三笑圖帖",
        "id": "ae71237b-081e-4308-9dd2-7ffedac03f16"
    },
    {
        "author": "袁說友",
        "paragraphs": [
            "目斷山前浮玉，春回雪裏宜城。",
            "得意扁舟乘興，歸來好語增明。"
        ],
        "title": "和程泰之閣學汎舟南溪遇雪韻三首  其一",
        "id": "7d306245-1426-455d-a5c0-4ba12953aa6c"
    },
    {
        "author": "袁說友",
        "paragraphs": [
            "憐我閉門卧雪，慚渠有酒盈樽。",
            "老盡青山曉色，愁添白髮霜根。"
        ],
        "title": "和程泰之閣學汎舟南溪遇雪韻三首  其二",
        "id": "f5bfe673-3c0e-4d46-97bd-62d054e9b775"
    },
    {
        "author": "袁說友",
        "paragraphs": [
            "孤鴈聲悲南浦，漁人冷徹歸蓑。",
            "獨有耐寒瓊玉，一枝先奪陽和。"
        ],
        "title": "和程泰之閣學汎舟南溪遇雪韻三首  其三",
        "id": "5b4c12cf-9f8c-4ea1-aa5b-eb678b0a941f"
    },
    {
        "author": "袁說友",
        "paragraphs": [
            "今年人憶去年梅，試問今年花已開。",
            "見說春風正料理，不應小雨便花摧。"
        ],
        "title": "和康叔探梅韻三首  其一",
        "id": "07d1b689-fd74-4e42-9740-0830551ad0ae"
    },
    {
        "author": "袁說友",
        "paragraphs": [
            "詩壇傳檄未應虛，忍負東君自作疎。",
            "急急花前巖下看，橫斜清淺兩何如。"
        ],
        "title": "和康叔探梅韻三首  其二",
        "id": "19ed2d05-3142-40ea-82ca-1cabaaec4650"
    },
    {
        "author": "袁說友",
        "paragraphs": [
            "尋梅著語樂清閒，已覺孤山氣象還。",
            "未辦輕舟行百里，也須踏脚法華山。"
        ],
        "title": "和康叔探梅韻三首  其三",
        "id": "64a976f8-210c-4a8a-baff-28b170dbbeb0"
    },
    {
        "author": "袁說友",
        "paragraphs": [
            "欲訪招提倦不禁，空懷落落海潮音。",
            "如今不作維摩病，猶記年時賦玉簪。"
        ],
        "title": "題石上玉簪花  其一",
        "id": "03194c75-0f12-44f1-841b-b467cf12601b"
    },
    {
        "author": "袁說友",
        "paragraphs": [
            "翠鈿瓊葩別樣芳，凉風微雨淡梳粧。",
            "姮娥夜半朝天闕，應有遺簪墜帝旁。"
        ],
        "title": "題石上玉簪花  其二",
        "id": "00e6b7d4-5d4f-497f-9442-eb02f37ba9b6"
    },
    {
        "author": "袁說友",
        "paragraphs": [
            "江妃瑟裏恨沈沈，萬點紅邊意轉深。",
            "擁出三千歌舞罷，翠綃縈得兩同心。"
        ],
        "title": "和范石湖詠雙蓮三首  其一",
        "id": "f15710b0-f474-438c-9d38-f4e1a2fb21f8"
    },
    {
        "author": "袁說友",
        "paragraphs": [
            "天泉池上舞晴暉，一別人家未肯歸。",
            "千載却隨湘女泣，風前時學鳳凰飛。"
        ],
        "title": "和范石湖詠雙蓮三首  其二",
        "id": "c9ab626d-c339-4549-ab83-db74db6b8e74"
    },
    {
        "author": "袁說友",
        "paragraphs": [
            "鑑湖一曲記蓬萊，櫂入紅蕖挽不回。",
            "今日池光少公事，好懷聊復爲渠開。"
        ],
        "title": "和范石湖詠雙蓮三首  其三",
        "id": "1304c678-684d-49ce-b687-04fc983654a7"
    },
    {
        "author": "袁說友",
        "paragraphs": [
            "十年蹤跡落修門，賸憶西湖菡萏風。",
            "今日江城秋浦上，舞綃依約舊相逢。"
        ],
        "tags": [
            "西湖"
        ],
        "title": "題尤提舉惠雙蓮二首  其一",
        "id": "8c3addaf-4f5b-4fff-ada1-4534144230d6"
    },
    {
        "author": "袁說友",
        "paragraphs": [
            "六月炎歊苦盛長，一枝遣伴北窗凉。",
            "此花便合雄文記，擬爲君書瑞應堂。"
        ],
        "title": "題尤提舉惠雙蓮二首  其二",
        "id": "61b229cc-4be8-4c22-90dc-8f049c5a5583"
    },
    {
        "author": "袁說友",
        "paragraphs": [
            "好花一歲幾回開，喜見東籬舊信來。",
            "不惜移根到鄰里，離披也入畫堂栽。"
        ],
        "title": "致菊種於子長",
        "id": "34a99884-e02e-4d64-bb26-b05b0a3f0a7e"
    },
    {
        "author": "袁說友",
        "paragraphs": [
            "一輪月影漲幽香，碧玉釵頭白玉粧。",
            "持似此花供燕几，玉堂端可壽萱堂。"
        ],
        "title": "致盆梔子於同年樓大防天官",
        "id": "a497db35-567b-4742-a999-5521d1bda796"
    },
    {
        "author": "袁說友",
        "paragraphs": [
            "眼看節物去重來，又見寒梢數點梅。",
            "草木已隨新歲好，冬芽豫占一年魁。"
        ],
        "title": "和程閣學送小春茶韻四首  其一",
        "id": "2aa0a059-f745-42be-adbc-aeae40c25eca"
    },
    {
        "author": "袁說友",
        "paragraphs": [
            "物物呈祥豈偶然，新芽新味更新年。",
            "靈苗却解爲人壽，請爲君謨續此篇。"
        ],
        "title": "和程閣學送小春茶韻四首  其二",
        "id": "eb1e6b1a-4001-4074-9b98-22857607cc93"
    },
    {
        "author": "袁說友",
        "paragraphs": [
            "七椀由來厭八珍，猶堪代酒亦生春。",
            "箇中風味須知趣，慙愧劉公獨倚新。"
        ],
        "title": "和程閣學送小春茶韻四首  其三",
        "id": "a6fbf374-21fe-4ccc-8b1f-612d1eae778d"
    },
    {
        "author": "袁說友",
        "paragraphs": [
            "家山歷歷未歸來，投老江湖祇自咍。",
            "頼有年年鄉信好，一甌浮玉飽春臺。"
        ],
        "title": "和程閣學送小春茶韻四首  其四",
        "id": "2310b80b-8f41-4dd0-a734-f4788c037b3b"
    },
    {
        "author": "袁說友",
        "paragraphs": [
            "攻擊愁城從事裏，消磨日月手談中。",
            "不緣我輩真風味，安得尊前笑語同。"
        ],
        "title": "和子長見招韻四首  其一",
        "id": "3994ef9a-adfa-4835-94a6-7b14169d8cef"
    },
    {
        "author": "袁說友",
        "paragraphs": [
            "青林綠幄春歸後，翠岫蒼崖雨過初。",
            "作意尋幽還得笑，隨宜供客莫求餘。"
        ],
        "title": "和子長見招韻四首  其二",
        "id": "230df581-20ea-42b7-ae1b-55769b7d7592"
    },
    {
        "author": "袁說友",
        "paragraphs": [
            "清游已恨朞年別，勝處能消一日情。",
            "莫對浮山無好語，相逢草木有佳聲。"
        ],
        "title": "和子長見招韻四首  其三",
        "id": "8284665e-57a9-41dd-940e-fbd1cc59d98b"
    },
    {
        "author": "袁說友",
        "paragraphs": [
            "飛香雨過雙溪閣，舞翠荷開十丈花。",
            "佳處正須供一賞，相從吾亦豈匏瓜。"
        ],
        "title": "和子長見招韻四首  其四",
        "id": "70a49444-be3d-4996-9a22-30022ae3bfc6"
    },
    {
        "author": "袁說友",
        "paragraphs": [
            "梅花時節屢開樽，欲贈梅花欠可人。",
            "今日有人梅樣好，逢君同賞雪中春。"
        ],
        "title": "招山陽高徐二生飲二首  其一",
        "id": "c9bbe840-474b-4929-a565-747c9d267247"
    },
    {
        "author": "袁說友",
        "paragraphs": [
            "欲作山陰興盡回，良思與子把離杯。",
            "要須人境俱清絕，好抱瑶琴踏雪來。"
        ],
        "title": "招山陽高徐二生飲二首  其二",
        "id": "fa7fdeb1-86aa-4e80-8a22-bb2e5d5d5633"
    },
    {
        "author": "袁說友",
        "paragraphs": [
            "躡盡巉巖氣未蘇，悔來坡下獨長吁。",
            "一觀烟霧南山面，從昔名坡信厚誣。"
        ],
        "title": "到房山交代招飲四首  其一",
        "id": "a2c4ed88-8241-4e45-95d6-37971bf2ad04"
    },
    {
        "author": "袁說友",
        "paragraphs": [
            "簷外浮嵐㬉翠堆，道人清眼爲渠開。",
            "餐錢官薄何須計，直爲南山亦合來。"
        ],
        "title": "到房山交代招飲四首  其二",
        "id": "730b338a-9522-44de-88cc-0566723bf25b"
    },
    {
        "author": "袁說友",
        "paragraphs": [
            "勝日山堂共一樽，未妨窈窕對嶙峋。",
            "髻分翠影眉爭綠，人與南山各可人。"
        ],
        "title": "到房山交代招飲四首  其三",
        "id": "7b464c04-961c-4ee9-b318-aca8fa16afc8"
    },
    {
        "author": "袁說友",
        "paragraphs": [
            "妓圍簷額潤空青，岫幌雲關夜不扃。",
            "吏隠風流輸我輩，不須逋客詫山靈。"
        ],
        "title": "到房山交代招飲四首  其四",
        "id": "dce06fe2-1ff7-4129-8c24-b1095b442afb"
    },
    {
        "author": "袁說友",
        "paragraphs": [
            "山好能令肺病蘇，詩來把玩更驚吁。",
            "蜀人例作殘山看，端喜因詩免受誣。"
        ],
        "title": "再次韻四首  其一",
        "id": "5e35d9d9-20f7-4091-9052-a85037a43ab6"
    },
    {
        "author": "袁說友",
        "paragraphs": [
            "語不能工恨作堆，撚髭空對翠屏開。",
            "清吟頼有雕龍手，繡段聯翩詔後來。"
        ],
        "title": "再次韻四首  其二",
        "id": "26768d62-38ad-4004-821c-a6dc59a78779"
    },
    {
        "author": "袁說友",
        "paragraphs": [
            "犖确悍頑經數驛，醒然初挹碧嶙峋。",
            "眼明驟與真山晤，不比逃虛見似人。"
        ],
        "title": "再次韻四首  其三",
        "id": "1bb0b18b-140b-49e9-a6b0-95d8cfc20208"
    },
    {
        "author": "袁說友",
        "paragraphs": [
            "山色陰晴遠更青，誰教睥睨枕巖扃。",
            "詩翁意欲移千步，安得朱符祝巨靈。"
        ],
        "title": "再次韻四首  其四",
        "id": "075d1bba-6692-4595-a139-475c09bd64c8"
    },
    {
        "author": "袁說友",
        "paragraphs": [
            "筆力潛窺大小蘇，詩傳諸老定嚱吁。",
            "從今訂價連城重，政使羣兒有善誣。"
        ],
        "title": "再次交代韻四首  其一",
        "id": "52765fea-ec44-418c-b312-c81f55c679ae"
    },
    {
        "author": "袁說友",
        "paragraphs": [
            "昔夸石廩祝融堆，驟見人家畫軸開。",
            "坐挹高寒吾願足，此行似爲此山來。"
        ],
        "title": "再次交代韻四首  其二",
        "id": "307acd9c-ef36-4fad-9fbb-00d0602fd546"
    },
    {
        "author": "袁說友",
        "paragraphs": [
            "環秀亭中命淥樽，雲烟明滅映嶙峋。",
            "佐州不喜分風月，喜與南山作主人。"
        ],
        "title": "再次交代韻四首  其三",
        "id": "e65d1876-4335-426f-8b9f-24606e5be81b"
    },
    {
        "author": "袁說友",
        "paragraphs": [
            "詩人妙思天同巧，鬼守玄關不及扃。",
            "閒挹山光誦奇語，斷無塵滓溷襟靈。"
        ],
        "title": "再次交代韻四首  其四",
        "id": "55498654-bf21-41cd-99dc-59be9966c4a7"
    },
    {
        "author": "袁說友",
        "paragraphs": [
            "嗣皇仁覆物昭蘇，皋自陳謨鯀自吁。",
            "聞道諸公扶國論，須君左袒訂邦誣。"
        ],
        "title": "再次交代韻四首  其一",
        "id": "cd912438-40a5-45ad-bf4e-e2be6f7bbe1e"
    },
    {
        "author": "袁說友",
        "paragraphs": [
            "今朝著我簿書堆，領客樽罍未辦開。",
            "始信南山是知己，露奇呈秀斬關來。"
        ],
        "title": "再次交代韻四首  其二",
        "id": "52e516c4-7761-44c2-897a-bf39700f0a0d"
    },
    {
        "author": "袁說友",
        "paragraphs": [
            "漫叟當年臼作樽，侑樽青嶂漫嶙峋。",
            "與君屢共山前醉，似覺清歡勝昔人。"
        ],
        "title": "再次交代韻四首  其三",
        "id": "33bfb4dc-0aed-492a-a503-bf2b5474bdb2"
    },
    {
        "author": "袁說友",
        "paragraphs": [
            "傳聞洞府鎖高清，探著詩成數啟扃。",
            "想見羣僊書玉葉，更應交口歎精靈。"
        ],
        "title": "再次交代韻四首  其四",
        "id": "8771cad8-22b2-49f8-bc44-8e8d5bd6ee68"
    },
    {
        "author": "袁說友",
        "paragraphs": [
            "君家詩價自姑蘇，系胄蟬聯世唶吁。",
            "欲把阿元輕輩行，古今俗子喜相誣。"
        ],
        "title": "再次韻四首  其一",
        "id": "438a612f-1c0f-4737-9d9e-79fd8f603257"
    },
    {
        "author": "袁說友",
        "paragraphs": [
            "眼底薔薇玉雪堆，過從休待牡丹開。",
            "送春疎酒山應笑，底用奚囊日往來。"
        ],
        "title": "再次韻四首  其二",
        "id": "e7172d06-3be3-4182-a0f4-2a991f2e984e"
    },
    {
        "author": "袁說友",
        "paragraphs": [
            "視草行看賜上樽，濁醪付我酹嶙峋。",
            "扶携誰共山前醉，從此無君度外人。"
        ],
        "title": "再次韻四首  其三",
        "id": "8554bf1f-bc5c-4f5f-a019-eafc63b476d4"
    },
    {
        "author": "袁說友",
        "paragraphs": [
            "詩愁磨盡鬢邊青，玄鑰無施閉理扃。",
            "牛渚錦官祠廟古，瓣香儻格在天靈。"
        ],
        "title": "再次韻四首  其四",
        "id": "0b4c06da-9bbc-47ab-be1f-cb051ecbb6cd"
    },
    {
        "author": "袁說友",
        "paragraphs": [
            "諸李辭章推李白，向來蜀道賦噫吁。",
            "房陵山險猶如許，石穴巴邛定不誣。"
        ],
        "title": "復次韻四首  其一",
        "id": "7090256e-844b-4182-8c92-5b418de440c5"
    },
    {
        "author": "袁說友",
        "paragraphs": [
            "昔上瞿塘灧澦堆，盤渦如井放舡開。",
            "山行歡喜今非錯，備見捎濆撇漩來。"
        ],
        "title": "復次韻四首  其二",
        "id": "ecdd4735-d735-43e8-8596-69df6ef4f503"
    },
    {
        "author": "袁說友",
        "paragraphs": [
            "十里髻鬟誰綰結，半天蒼翠自嶙峋。",
            "教兒莫憚依山住，闊領裁衣盡土人。"
        ],
        "title": "復次韻四首  其三",
        "id": "7edc599c-d487-4a08-9ecc-edd07723a488"
    },
    {
        "author": "袁說友",
        "paragraphs": [
            "病肺還沽竹葉青，小園春去尚深扃。",
            "春衫紅藥强相比，婢子可憐無性靈。"
        ],
        "title": "復次韻四首  其四",
        "id": "446870eb-42c2-4ca5-ae3d-66ab2a859a3b"
    },
    {
        "author": "袁說友",
        "paragraphs": [
            "又見僊潭二月春，一番官柳市橋新。",
            "重來莫訝星星髮，樽酒相看只故人。"
        ],
        "title": "夜飲朱國寶家",
        "id": "d42887ea-7023-46ed-8186-cddff3cdac6d"
    },
    {
        "author": "袁說友",
        "paragraphs": [
            "一曲清江古岸頭，茅簷初日照高秋。",
            "數聲又得閒身到，相對綠漪橫小舟。"
        ],
        "title": "二十日新田清江一曲小飲",
        "id": "9afc5418-1c3a-457b-b226-c10dbf66d8a2"
    },
    {
        "author": "袁說友",
        "paragraphs": [
            "滿簷風動海棠雨，北客江南詩酒中。",
            "華髮尊前無好句，飛花常望夕陽紅。"
        ],
        "title": "晦日昌甫見過因約伯皋小飲黄守繼至三首  其一",
        "id": "999c172d-824c-495d-8ef5-067dbbb236eb"
    },
    {
        "author": "袁說友",
        "paragraphs": [
            "章泉泉水在玉山，有客歲時來往間。",
            "今古風烟只如此，見君生怕又言還。"
        ],
        "title": "晦日昌甫見過因約伯皋小飲黄守繼至三首  其二",
        "id": "94a70bdd-af17-4764-8d26-19afb7c12875"
    },
    {
        "author": "袁說友",
        "paragraphs": [
            "靖州太守詩自佳，留連濁酒看殘花。",
            "澗上久矣無此樂，落拓尤憐雲月家。"
        ],
        "title": "晦日昌甫見過因約伯皋小飲黄守繼至三首  其三",
        "id": "92564732-19bb-4220-be9b-f7f3facfabc9"
    },
    {
        "author": "袁說友",
        "paragraphs": [
            "醉飲寒窗慣擊鮮，扶頭岌岌似乘船。",
            "賡酬磊落成佳致，糠秕誰令輒在前。"
        ],
        "title": "飲歸",
        "id": "4ec73708-f634-44ff-aba8-d93e387dd121"
    },
    {
        "author": "袁說友",
        "paragraphs": [
            "坐上紅衣未放歌，客間冷面釂金荷。",
            "驚飛可待聞檀板，擬奈吾家故事何。"
        ],
        "title": "謝王提幹召飲三首  其一",
        "id": "7da37629-a54d-4472-b6b4-25fddfd57944"
    },
    {
        "author": "袁說友",
        "paragraphs": [
            "賓筵笑語雜絲絃，說到山翁更粲然。",
            "衰鬢豈應粧面側，陳編只合粉袍前。"
        ],
        "title": "謝王提幹召飲三首  其二",
        "id": "aacf8e05-6508-4969-bc3c-d447cbb30be2"
    },
    {
        "author": "袁說友",
        "paragraphs": [
            "不慣香風擁妓車，分當清坐冷官衛。",
            "歸來自笑殺風景，却把茶甌對菊花。"
        ],
        "title": "謝王提幹召飲三首  其三",
        "id": "9ea0b1ef-baab-467d-9ae8-0096174d0a04"
    },
    {
        "author": "袁說友",
        "paragraphs": [
            "同簉儒宮把一觴，鹿鳴伐木奏深堂。",
            "要防技癢論文地，莫憶前宵放酒狂。"
        ],
        "title": "學宮諸生飲邀予與予野同之二首  其一",
        "id": "2c8ba0fe-0a75-4252-a2f5-9662fddd184e"
    },
    {
        "author": "袁說友",
        "paragraphs": [
            "少日峨冠英俊場，課餘觴飲共徜徉。",
            "孰知薄宦江湖去，頻夢爐亭餠飥香。"
        ],
        "title": "學宮諸生飲邀予與予野同之二首  其二",
        "id": "e6ab2515-2faa-4342-b9b2-d7ce5af0f50b"
    },
    {
        "author": "袁說友",
        "paragraphs": [
            "太息官寒獨養疴，浮生半作病維摩。",
            "新涼欲學東城醉，亡奈維罍已恥何。"
        ],
        "title": "求酒於鄰",
        "id": "9f21f74d-33df-41d6-84aa-461b492d27c1"
    },
    {
        "author": "袁說友",
        "paragraphs": [
            "寒窗矻矻數更聲，燈火無多獨自親。",
            "忽報周郎好消息，明朝應遣白衣人。"
        ],
        "title": "求酒於周時仲教授",
        "id": "077867af-5369-4f79-aa37-65ed221f6c57"
    },
    {
        "author": "袁說友",
        "paragraphs": [
            "公今自是客中身，更爲閒人念客情。",
            "料得酒腸終易放，一樽相寄拓愁城。"
        ],
        "title": "謝曹宗臣惠詩酒二首  其一",
        "id": "b2293838-ddc4-4431-99c7-6146c1b359c2"
    },
    {
        "author": "袁說友",
        "paragraphs": [
            "方冊相看四十年，客中尋得舊夤緣。",
            "與君一夜清談約，已覺羈懷寢不然。"
        ],
        "title": "謝曹宗臣惠詩酒二首  其二",
        "id": "489f6a43-0fff-4e9b-9090-5c3bbddf4d1c"
    },
    {
        "author": "袁說友",
        "paragraphs": [
            "六十衰頹愧鬢蓬，黄花更負一年中。",
            "白衣誰薦紅萸酒，吸盡殘荷碧玉筒。"
        ],
        "title": "和同年張季良少卿餽家釀韻三首  其一",
        "id": "8e4cbd72-cb08-4cbe-9a46-548f49c75de4"
    },
    {
        "author": "袁說友",
        "paragraphs": [
            "與君昔日賦斜陽，綺語曾窺萬丈光。",
            "節物撩人人更老，籬邊猶是去年黄。"
        ],
        "title": "和同年張季良少卿餽家釀韻三首  其二",
        "id": "93136b1c-b0b9-4701-a9c5-260d2c575865"
    },
    {
        "author": "袁說友",
        "paragraphs": [
            "拭目高吟陋戴盆，續貂何敢曳詩門。",
            "百壺蕩槳惟公爾，此外應無說尹村。"
        ],
        "title": "和同年張季良少卿餽家釀韻三首  其三",
        "id": "586e3749-9468-49d2-a853-98579738c258"
    },
    {
        "author": "袁說友",
        "paragraphs": [
            "江南風物與君論，蘆笋蔞蒿薦晚樽。",
            "舉酒不知身在遠，隔江誰送假河魨。"
        ],
        "title": "謝魏南伯饋假河魨羹",
        "id": "289f85f3-ff15-4eef-b51f-819bab1eb5d6"
    },
    {
        "author": "袁說友",
        "paragraphs": [
            "詩來愧我秕糠前，四尾堆盤勝酒船。",
            "席上已無彈鋏恨，感恩何止二贏錢。"
        ],
        "title": "先遺二子魚於子長踰旬而子長以四子魚來",
        "id": "0de73fc5-0a9a-409c-ab3a-500c351343f0"
    },
    {
        "author": "袁說友",
        "paragraphs": [
            "青絲簇飣蓴羹味，白雪堆盤縷鱠鱸。",
            "我向松江飫鮮美，菜腸今更食新菰。"
        ],
        "title": "泊吳江食蓴鱸菰菜二首  其一",
        "id": "d60d3005-da54-4f6d-a518-c7b465bafa71"
    },
    {
        "author": "袁說友",
        "paragraphs": [
            "一舸清風四牡還，垂虹亭上幾欄干。",
            "季鷹命駕勞千里，如我清遊却不難。"
        ],
        "title": "泊吳江食蓴鱸菰菜二首  其二",
        "id": "e53dbe5f-7881-4691-90df-00de96753abb"
    },
    {
        "author": "袁說友",
        "paragraphs": [
            "黄州狹港半江空，白飯青葱酒一鍾。",
            "莫厭路貧愁欲絕，稍還甕牖舊家風。"
        ],
        "title": "庖人舟殿後餒甚以葱虀佐飯",
        "id": "bb20c66e-9fda-4883-be51-4519a67e5d59"
    },
    {
        "author": "袁說友",
        "paragraphs": [
            "籜老泥黄千仞種，箇中風味亦佳哉。",
            "誤人政爲甘言誘，愛我從渠苦口來。"
        ],
        "title": "謝侃老送苦筍",
        "id": "52ae4078-09de-47a0-ada7-91f253eb6bb5"
    },
    {
        "author": "袁說友",
        "paragraphs": [
            "釀花流蜜傍虛簷，乞我分甘要屬饜。",
            "剛被平生飽辛苦，自憐嚼蠟不知甜。"
        ],
        "title": "謝侃老惠蜜",
        "id": "67ef920f-3876-4ca2-9941-db9c20e0985c"
    },
    {
        "author": "袁說友",
        "paragraphs": [
            "奚李名高三百秋，只今良法信源流。",
            "裕陵獨寶君家物，猶带祥光燦斗牛。"
        ],
        "title": "詠墨",
        "id": "6beef3dc-872e-48bd-a413-2997aaa4268a"
    },
    {
        "author": "袁說友",
        "paragraphs": [
            "頭顱七十已看看，喜抱孫來傍晬盤。",
            "敢望吾家有英物，箕裘且欲戀儒冠。"
        ],
        "title": "瑞孫周歲",
        "id": "20979f68-eeac-4f71-8130-480c7968f18e"
    },
    {
        "author": "袁說友",
        "paragraphs": [
            "詩歌召伯意懷哉，愛及甘棠勿剪摧。",
            "自是慶源鍾草木，故將多瑞秀雲來。"
        ],
        "title": "題邵氏集瑞圖",
        "id": "3449439f-c8e2-4110-be14-6864f110ca28"
    },
    {
        "author": "袁說友",
        "paragraphs": [
            "賸愛江邊月滿衣，雲高天闊數星稀。",
            "如今解組浮家去，準擬扁舟滿載歸。"
        ],
        "title": "題江月圖",
        "id": "f81e7d3f-14d4-4676-ae8d-d93f250cd54b"
    },
    {
        "author": "袁說友",
        "paragraphs": [
            "寒梢獨挺昂霄意，蒼蓋猶矜傲雪顔。",
            "盤膝倦吟無一事，老僧心與白雲閒。"
        ],
        "title": "題惠老所藏歲寒圖",
        "id": "747106eb-65d2-4e20-a4c0-ef0dbf063021"
    },
    {
        "author": "袁說友",
        "paragraphs": [
            "游魚豈解知人意，孝子精誠一念深。",
            "樂事世間如此少，我懷風木只傷心。"
        ],
        "title": "冰解圖",
        "id": "05b97911-59e7-4505-859c-1623fd2efba0"
    },
    {
        "author": "袁說友",
        "paragraphs": [
            "生成造化奪工夫，盡入黄家幾畫圖。",
            "可惜春來誤遊子，攀花不落有還無。"
        ],
        "title": "題信相寺黄筌畫花竹",
        "id": "9c74e970-85bc-4e06-bbb0-32a2087aef93"
    },
    {
        "author": "袁說友",
        "paragraphs": [
            "年來厭索長安米，老去猶居大隠廛。",
            "豈是紅塵故相挽，枉令空愧牧牛篇。"
        ],
        "title": "題牧隠二首  其一",
        "id": "e971147f-e09b-40df-af7a-f56ff3c48149"
    },
    {
        "author": "袁說友",
        "paragraphs": [
            "鐘鼎山林志則均，未須牧隠卧漳濱。",
            "要令天下歸吾牧，莫爲牛羊遽絕人。"
        ],
        "title": "題牧隠二首  其二",
        "id": "5b74d932-4cc2-4784-a2f7-d07204d646b7"
    },
    {
        "author": "袁說友",
        "paragraphs": [
            "丹青以意不以色，人不論形當論心。",
            "我有平生方寸地，煩君更向筆端尋。"
        ],
        "title": "題寄顔畫士姜元愷",
        "id": "620d44ce-fc80-4ea9-9497-4744e9b41144"
    },
    {
        "author": "袁說友",
        "paragraphs": [
            "猶得十篇慰旅思，坐吟行咏只相隨。",
            "豈無一箇閒賓客，便有誰來得似詩。"
        ],
        "title": "臨安邸中即事且謝誠齋惠詩十二首  其一",
        "id": "3a3510a9-eec5-4466-811c-4a980996bc50"
    },
    {
        "author": "袁說友",
        "paragraphs": [
            "東風一夜轉西南，分外羈愁分外寒。",
            "秋裏酒腸渾不放，一盃全似十盃寬。"
        ],
        "title": "臨安邸中即事且謝誠齋惠詩十二首  其二",
        "id": "a16ce79f-b19b-497f-878a-b0f26304d900"
    },
    {
        "author": "袁說友",
        "paragraphs": [
            "老來無復夢清都，到得清都却守株。",
            "些子行期猶自拙，箇中能巧定應無。"
        ],
        "title": "臨安邸中即事且謝誠齋惠詩十二首  其三",
        "id": "31730494-2e86-48ad-b1ad-31d74fa49642"
    },
    {
        "author": "袁說友",
        "paragraphs": [
            "一去重來髮已星，八年歸老卧漳濱。",
            "似曾相識滿天下，不信憐渠未有人。"
        ],
        "title": "臨安邸中即事且謝誠齋惠詩十二首  其四",
        "id": "ccc5d65d-a12e-458e-bd62-056f8ce5ede8"
    },
    {
        "author": "袁說友",
        "paragraphs": [
            "悶殺樓居隘似囚，一樓四壁障雙眸。",
            "趁晴下得樓來看，又被西風趕上樓。"
        ],
        "title": "臨安邸中即事且謝誠齋惠詩十二首  其五",
        "id": "529a7e3c-777b-4ce7-ad3e-2045379b1d83"
    },
    {
        "author": "袁說友",
        "paragraphs": [
            "有愁無睡照燈青，鼠齧蟲吟到五更。",
            "不分小黥同作祟，呼牌也作百般聲。"
        ],
        "title": "臨安邸中即事且謝誠齋惠詩十二首  其六",
        "id": "9d1998d1-61de-4fc9-9d20-a70088f88ee6"
    },
    {
        "author": "袁說友",
        "paragraphs": [
            "世事全無只恁閒，光陰閒裏故相關。",
            "欲將睡去消磨日，睡得醒時日未闌。"
        ],
        "title": "臨安邸中即事且謝誠齋惠詩十二首  其七",
        "id": "dff087b0-3d02-4796-9b80-876347fb7a17"
    },
    {
        "author": "袁說友",
        "paragraphs": [
            "只作離家一月程，如今一月正飄零。",
            "定非官祿星臨命，想見流年是客星。"
        ],
        "title": "臨安邸中即事且謝誠齋惠詩十二首  其八",
        "id": "d265d9eb-31a0-4011-805c-b2ff7c73fdc2"
    },
    {
        "author": "袁說友",
        "paragraphs": [
            "急雨斜風一夜狂，客衾愁枕五更長。",
            "問君箇裏情懷惡，不聽鵑啼也斷腸。"
        ],
        "title": "臨安邸中即事且謝誠齋惠詩十二首  其九",
        "id": "4f25227b-5678-4a26-bd40-05a6fdae2685"
    },
    {
        "author": "袁說友",
        "paragraphs": [
            "挑燈拭眼聚詩材，撚斷鬚時句欲裁。",
            "判却三更猶不寐，待渠明月過樓來。"
        ],
        "title": "臨安邸中即事且謝誠齋惠詩十二首  其一○",
        "id": "8784a1da-a80d-4857-a41a-bc4847fb5bff"
    },
    {
        "author": "袁說友",
        "paragraphs": [
            "萬瓦叢中客裏身，可憐虛度一番春。",
            "日長尋得寬心術，喚取門前賣卜人。"
        ],
        "title": "臨安邸中即事且謝誠齋惠詩十二首  其一一",
        "id": "8561715c-28ea-4765-8a4e-98f4ca7563bd"
    },
    {
        "author": "袁說友",
        "paragraphs": [
            "男兒弧矢四方居，何以家爲莫念渠。",
            "打撲精神希一遇，書來不必問何如。"
        ],
        "title": "臨安邸中即事且謝誠齋惠詩十二首  其一二",
        "id": "2324ba28-d298-467b-bdc3-5ec5a8c28215"
    },
    {
        "author": "袁說友",
        "paragraphs": [
            "般若經中正續燈，可憐白足赤髭人。",
            "頭陀臨水曾觀影，應識圓光寶蓋身。"
        ],
        "title": "題端上人詩卷",
        "id": "ca508e3b-aab4-4d63-91e7-fc0d9a96069b"
    },
    {
        "author": "袁說友",
        "paragraphs": [
            "公居雖未稱潭潭，占盡湖山直到南。",
            "覓我新題留琬琰，少游高處要同諳。"
        ],
        "title": "萬元亨名所居爲景馬堂於其家求書記額",
        "id": "231a0d4b-6adc-4006-9126-a50521861814"
    },
    {
        "author": "袁說友",
        "paragraphs": [
            "平生筆法蔡中郎，到處標名憶仲房。",
            "一涕無從人不見，雲峰亭下水茫茫。"
        ],
        "title": "泊金山觀虞仲房書雲峰扁榜",
        "id": "11d9f20a-0cae-4b7e-bb66-f7a138bfe2c8"
    },
    {
        "author": "袁說友",
        "paragraphs": [
            "詩成小見英雄手，筆落能令風雨驚。",
            "萬古言言有餘烈，從今詞翰豈虛名。"
        ],
        "title": "題汪伯時家藏顔魯公書裴將軍帖",
        "id": "85cc75a6-82bf-413a-9597-68af7fca0bac"
    },
    {
        "author": "袁說友",
        "paragraphs": [
            "世言晚食同於肉，緩步猶云可當車。",
            "三復文忠二三帖，古人深意在徐徐。"
        ],
        "title": "跋蘇文忠公帖",
        "id": "09147dc3-5637-4d39-82fd-90e8a51e4e94"
    },
    {
        "author": "袁說友",
        "paragraphs": [
            "當年二老歎云云，猶喜坡翁返故鄉。",
            "展卷如今但陳迹，丘原無復起蘇黄。"
        ],
        "title": "題山谷居士書坡公帖",
        "id": "8f691e24-9f92-4735-a533-c6c983d2830b"
    },
    {
        "author": "袁說友",
        "paragraphs": [
            "三魁天下極登庸，具眼相看識巨公。",
            "翰墨密傳心印子，勳名同在百年中。"
        ],
        "title": "跋馮文簡公贈朱忠靖公帖四首  其一",
        "id": "3c833c4e-fa24-45fa-9f6c-9be4015c3a04"
    },
    {
        "author": "袁說友",
        "paragraphs": [
            "人間事了乞身歸，想見蕭然閉戶時。",
            "鐘鼎山林元不二，惟公全德兩無虧。"
        ],
        "title": "跋馮文簡公贈朱忠靖公帖四首  其二",
        "id": "0aa40840-2566-4e23-a8ad-3aabd645ab3f"
    },
    {
        "author": "袁說友",
        "paragraphs": [
            "傳家二帖到今存，歲月君看上相言。",
            "大似涪翁推酉日，永平七禩記鹽盤。"
        ],
        "title": "跋馮文簡公贈朱忠靖公帖四首  其三",
        "id": "f28203dd-406b-4b66-80eb-3c4e6d1d13fe"
    },
    {
        "author": "袁說友",
        "paragraphs": [
            "忠靖由來世不殊，昔年我亦見今謩。",
            "至今猶有家風在，却恨丘原起日無。"
        ],
        "title": "跋馮文簡公贈朱忠靖公帖四首  其四",
        "id": "e047ad71-7003-4e1a-ada0-c0a3ad09bde9"
    },
    {
        "author": "袁說友",
        "paragraphs": [
            "誤國何人作計疎，滿朝元未識真儒。",
            "至今恨却無頗牧，不念丘原起日無。"
        ],
        "title": "題胡待制平賊帖",
        "id": "36edab0c-f175-41b2-a97d-4d8e6f79b055"
    },
    {
        "author": "袁說友",
        "paragraphs": [
            "十年尋夢舊江湖，歲晚尋幽愛此居。",
            "今日門前山色好，客來銜袖有文書。"
        ],
        "title": "題徐氏子所藏四賢帖",
        "id": "cc09dda7-7592-406f-9eab-f8794dc01913"
    },
    {
        "author": "袁說友",
        "paragraphs": [
            "不作朝家青紫綈，笑看金鼎識刀圭。",
            "右軍六帖家藏在，乞與安西手自題。"
        ],
        "title": "題徐氏手帖二首  其一",
        "id": "dda363ad-d9ed-4aac-b60a-3d59b29c4676"
    },
    {
        "author": "袁說友",
        "paragraphs": [
            "我昔曾窺玉海書，畫圖今見澤僊癯。",
            "爲君持似人間世，凜凜猶堪立懦夫。"
        ],
        "title": "題徐氏手帖二首  其二",
        "id": "cf754740-5abc-4f12-a228-3168c20c1e4e"
    },
    {
        "author": "袁說友",
        "paragraphs": [
            "踏盡瓊瑶百里山，欲投城郭暮雲間。",
            "紅爐速置一壺酒，故歲誰家新歲還。"
        ],
        "title": "將至慎邑寄鼎",
        "id": "4bbc7813-7810-4522-8a1b-fcc2c76a5739"
    },
    {
        "author": "袁說友",
        "paragraphs": [
            "娉婷未嫁惜琵琶，借與詩人著意誇。",
            "不數前人推引曲，只矜趙女綺羅花。"
        ],
        "title": "葉信父家聽琵琶",
        "id": "8e1a0b08-272b-47ab-b70c-11bcf8160466"
    },
    {
        "author": "袁說友",
        "paragraphs": [
            "桔槹汲水三千丈，頃轉輪餘一日回。",
            "蓑笠傍城埋井底，皮囊挈出滷泉來。"
        ],
        "title": "觀鹽井二首  其一",
        "id": "0f62941c-16d6-435f-b0d6-d33eb13cbe89"
    },
    {
        "author": "袁說友",
        "paragraphs": [
            "私井公鹽日夜煎，力勞功寡廢民田。",
            "不如大噫驅東海，捲取洪波向蜀川。"
        ],
        "title": "觀鹽井二首  其二",
        "id": "7f08cb4c-b840-4295-878b-2582fe9739f1"
    },
    {
        "author": "袁說友",
        "paragraphs": [
            "僵卧誰憐此意真，開門羞見玉爲塵。",
            "休穿東郭先生履，要踏蜂巢滿地銀。"
        ],
        "title": "和程泰之閣學詠雪十二題 看雪",
        "id": "4a30155b-c5e9-4481-9347-3b5bf8b7dc36"
    },
    {
        "author": "袁說友",
        "paragraphs": [
            "春芽初趁六花光，嫩火新烹喚客嘗。",
            "政藉瓊漿浮點乳，浪云勝雪詫餘香。"
        ],
        "title": "和程泰之閣學詠雪十二題 煮雪",
        "id": "085a0f88-2f55-46b2-a13e-72a673e03a48"
    },
    {
        "author": "袁說友",
        "paragraphs": [
            "相看景物又年華，淅淅投窗意轉嘉。",
            "冷落不堪春信晚，稍留六出待梅花。"
        ],
        "title": "和程泰之閣學詠雪十二題 留雪",
        "id": "f1919fc1-dbdd-49b4-861e-688b68a17b95"
    },
    {
        "author": "袁說友",
        "paragraphs": [
            "陽春有脚時難駐，見睍初消意已先。",
            "我亦鬢蓬飛雪滿，與君相遇約年年。"
        ],
        "title": "和程泰之閣學詠雪十二題 餞雪",
        "id": "91f9c71c-9734-4e73-8a4f-6d6603020b79"
    },
    {
        "author": "袁說友",
        "paragraphs": [
            "凜節清姿老更堅，不須藏雪待炎天。",
            "明年歸拜頒冰寵，吉甫清風在舜絃。"
        ],
        "title": "和程泰之閣學詠雪十二題 藏雪",
        "id": "fe1e2c82-63c7-4051-9ef9-84d9e3796ed7"
    },
    {
        "author": "袁說友",
        "paragraphs": [
            "一別瑶池輒去思，明年農事要先知。",
            "天風夜半旛旂動，便欲欺梅更壓枝。"
        ],
        "title": "和程泰之閣學詠雪十二題 招雪",
        "id": "29b4097f-a227-4b27-82cc-a187e330b7a3"
    },
    {
        "author": "袁說友",
        "paragraphs": [
            "灑窗猶作故人來，聲到樓頭畫角猜。",
            "聞罷更須凭目力，箇中時欲認真梅。"
        ],
        "title": "和程泰之閣學詠雪十二題 聞雪",
        "id": "bbabe07c-32ae-4cab-ac6b-d78659eedbcc"
    },
    {
        "author": "袁說友",
        "paragraphs": [
            "飲冰受命元非僻，齧雪充饑豈是狂。",
            "何似催班僊仗裏，一堂均宴近臣觴。"
        ],
        "title": "和程泰之閣學詠雪十二題 飲雪",
        "id": "8d921976-8497-4b3c-bae4-16f5dea64b45"
    },
    {
        "author": "袁說友",
        "paragraphs": [
            "庭柯風動還篩玉，稍稍柔條醉欲持。",
            "剛道瓊瑶未輕掃，晚鴉棲處已摇枝。"
        ],
        "title": "和程泰之閣學詠雪十二題 打雪",
        "id": "263d63ee-b1fc-448a-8aa3-a90f6ddd9d37"
    },
    {
        "author": "袁說友",
        "paragraphs": [
            "浪走嬌兒意却癡，長安餓客最憂時。",
            "尤憐甲士寒侵骨，十萬邊兵政有辭。"
        ],
        "title": "和程泰之閣學詠雪十二題 嘲雪",
        "id": "b60b4570-61ab-4f10-ad8f-30afdab4730d"
    },
    {
        "author": "袁說友",
        "paragraphs": [
            "天與騷人景物宜，風流嘲戲恰相知。",
            "長安道上吟詩罷，笑裏騎馿緩勒羈。"
        ],
        "title": "和程泰之閣學詠雪十二題 弄雪",
        "id": "ff491435-28a6-48c4-9f82-21b66535c6ba"
    },
    {
        "author": "袁說友",
        "paragraphs": [
            "一庭冰柱初融濕，滿陣飛沙又壓簷。",
            "奪得瓊花消息早，揚州十里上珠簾。"
        ],
        "title": "和程泰之閣學詠雪十二題 挂雪",
        "id": "ae109684-c7ca-46d2-ac82-fa384fc6cb99"
    },
    {
        "author": "袁說友",
        "paragraphs": [
            "一舟元夕卧孤村，夜半相呼了不應。",
            "說與兒曹休誶語，黄州明日買殘燈。"
        ],
        "title": "江上度元宵節",
        "id": "2da597f1-75d1-491a-9482-991bd881a4c9"
    },
    {
        "author": "袁說友",
        "paragraphs": [
            "誰說黄州斗樣微，滿城燈火亦相輝。",
            "癡兒方有揶揄意，却得連江雨解圍。"
        ],
        "title": "上元次日至黄州遇雨",
        "id": "0df38970-cb5e-49f4-961e-338f8d84007d"
    },
    {
        "author": "袁說友",
        "paragraphs": [
            "天高江闊快飛篷，雲去山移過眼中。",
            "江上鼓鼙驚不斷，連朝送我岳陽風。"
        ],
        "title": "遇順風",
        "id": "353f043d-9467-45c5-9108-7f8c33c81e67"
    },
    {
        "author": "袁說友",
        "paragraphs": [
            "愛渠風伯送行舟，莫作齊山一日留。",
            "直向峽江千里去，攙天絕壁快吟眸。"
        ],
        "title": "遇順風不及到齊山",
        "id": "d37eeecc-a967-4151-a3b4-3bec603ea389"
    },
    {
        "author": "袁說友",
        "paragraphs": [
            "曉入山陽古渡頭，輕帆獵獵送行舟。",
            "風師憐我征程滯，頃刻揚舲到泗州。"
        ],
        "title": "發山陽得順風二首  其一",
        "id": "165fa80a-5d77-477e-8b88-a6ef7ca41c37"
    },
    {
        "author": "袁說友",
        "paragraphs": [
            "一陣南風更带囘，輕扶柂櫓疾於飛。",
            "舟行若借帆檣便，細數何須十日歸。"
        ],
        "title": "發山陽得順風二首  其二",
        "id": "b6ceb877-6d85-4a44-bd44-9bcbc985ab10"
    },
    {
        "author": "袁說友",
        "paragraphs": [
            "已辦輕舟著脚登，笑渠河伯故陰凝。",
            "征車政欲周阡陌，贏得天教一夜冰。"
        ],
        "title": "被旨許浦蒐兵道中凍合舍舟行陸二首  其一",
        "id": "d91df795-6635-49bd-b733-751498a375ac"
    },
    {
        "author": "袁說友",
        "paragraphs": [
            "荒村十里展琉璃，依舊籃輿涉水湄。",
            "自是小臣懷恐懼，要令履薄但兢危。"
        ],
        "title": "被旨許浦蒐兵道中凍合舍舟行陸二首  其二",
        "id": "6f2a91a0-16ad-4dc9-86dc-9069d5c21951"
    },
    {
        "author": "袁說友",
        "paragraphs": [
            "半生宦海幾途窮，歲晚扁舟繫此中。",
            "料得江神知我意，明朝好贈一帆風。"
        ],
        "title": "有感",
        "id": "812f1008-d8dd-4a25-88d9-d6ab374d5abf"
    },
    {
        "author": "袁說友",
        "paragraphs": [
            "浮沉宦海笑童顛，好上鴟夷老子船。",
            "今日君恩賜骸骨，半篙秋水送歸田。"
        ],
        "title": "解機政得請題歸舟",
        "id": "fe924e50-3a6d-495b-a089-7abdd56b9dc4"
    },
    {
        "author": "袁說友",
        "paragraphs": [
            "岸頭猛作敲冰勢，船下俄聞戛玉聲。",
            "寸進未應容退尺，要於此地卜平生。"
        ],
        "title": "常熟敲冰行舟三首  其一",
        "id": "ddc31376-96bf-4f15-baa5-1d49359806b8"
    },
    {
        "author": "袁說友",
        "paragraphs": [
            "畫鷁悠悠輒退飛，一程百里兩程歸。",
            "天公若念羈懷惡，一夜東風便解圍。"
        ],
        "title": "常熟敲冰行舟三首  其二",
        "id": "af002f48-b29b-4250-9511-5473fbcce992"
    },
    {
        "author": "袁說友",
        "paragraphs": [
            "一枕更闌客夢囘，冰聲猶作浪聲來。",
            "并刀曾剪松江水，更欲從渠爲剪開。"
        ],
        "title": "常熟敲冰行舟三首  其三",
        "id": "e9c83641-427e-4dcc-9d72-bde8c4e735da"
    },
    {
        "author": "袁說友",
        "paragraphs": [
            "蜀道登天在一涯，乾旋坤轉任推排。",
            "此身已是萍遊客，終日行江夜宿淮。"
        ],
        "title": "舟行跨江之南北隨流以行夜船多在淮西",
        "id": "873e838d-675e-4357-a649-3838c0f8ef5a"
    },
    {
        "author": "袁說友",
        "paragraphs": [
            "危檣恰恰傍金山，風送船囘勢莫攀。",
            "忘却波濤望金碧，無邊閣上幾層欄。"
        ],
        "title": "渡楊子江遇顛風和霍希文韻三首  其一",
        "id": "12134a25-a113-455c-8743-87c9f238ba4d"
    },
    {
        "author": "袁說友",
        "paragraphs": [
            "衝濤逐浪不禁寒，何止舟行百丈灘。",
            "柂櫓一聲江已轉，瓜州岸上報平安。"
        ],
        "title": "渡楊子江遇顛風和霍希文韻三首  其二",
        "id": "cf12a69c-5e86-4c54-9aad-52510577ee9e"
    },
    {
        "author": "袁說友",
        "paragraphs": [
            "朝暾下接水光明，風激濤頭浪捲層。",
            "衮衮舟帆來復往，江心笑殺幾閒僧。"
        ],
        "title": "渡楊子江遇顛風和霍希文韻三首  其三",
        "id": "cb16b31d-b6e6-45ab-8000-fec1db6b55fa"
    },
    {
        "author": "袁說友",
        "paragraphs": [
            "幾年青史說周郎，赤壁烏林在武昌。",
            "明日有人山下過，一樽容我弔興亡。"
        ],
        "title": "過赤壁",
        "id": "14cfaec2-e19b-45ca-b8d6-829260d768eb"
    },
    {
        "author": "袁說友",
        "paragraphs": [
            "荆州天險大江蟠，坐制金陵自不難。",
            "却遣千艘沉赤壁，至今耆老笑曹瞞。"
        ],
        "title": "泊荆南二首  其一",
        "id": "4a923aba-7274-4a1d-9932-e21710f63364"
    },
    {
        "author": "袁說友",
        "paragraphs": [
            "可憐吳蜀愛荆州，勝賞相當卒罷休。",
            "何地無城堪保障，此城端爲據咽喉。"
        ],
        "title": "泊荆南二首  其二",
        "id": "01438e36-39c9-4f7f-8e93-ce0901b90bd4"
    },
    {
        "author": "袁說友",
        "paragraphs": [
            "青衫往事幾經秋，白首重來憶舊遊。",
            "今夜臺城無限月，更憑樽酒豁羈愁。"
        ],
        "title": "金陵",
        "id": "31023f43-ee53-4e79-a2e6-a6195b179b77"
    },
    {
        "author": "袁說友",
        "paragraphs": [
            "終朝百尺掣風槎，半夜將星到白沙。",
            "休說元戎誇十乘，且隨商櫓傍村家。"
        ],
        "title": "泊真州沙岸",
        "id": "031bf88f-d39a-4efe-a86c-fae842f1ecef"
    },
    {
        "author": "袁說友",
        "paragraphs": [
            "可惜洲亭已漸荒，了無鷗鷺白雙雙。",
            "摩挲石上琳琅句，猶得斯文鎮大江。"
        ],
        "title": "白鷺洲",
        "id": "ae4bc077-f5b8-44b7-b334-611d76a0abdc"
    },
    {
        "author": "袁說友",
        "paragraphs": [
            "荆江七百拗如讎，盡日縈紆倒轉舟。",
            "不必瀟湘時逆泛，清波今日不翻流。"
        ],
        "title": "翻流水",
        "id": "aa23b550-3544-482f-8925-776208ab0e73"
    },
    {
        "author": "袁說友",
        "paragraphs": [
            "西湖歷歷舊嬉遊，佳處欣逢輒少留。",
            "却恨草堂元不識，故教俗眼爲君羞。"
        ],
        "tags": [
            "西湖"
        ],
        "title": "西湖",
        "id": "0a0cf57e-cc5f-4583-a2ba-e0ca9a22072c"
    },
    {
        "author": "袁說友",
        "paragraphs": [
            "兩湖綿亙連千里，萬古蒼梧說二妃。",
            "最羨巴童并蜀客，飽看日月去還歸。"
        ],
        "tags": [
            "洞庭湖"
        ],
        "title": "過洞庭",
        "id": "ae0aa16a-4781-4c5d-9e7b-104781837b89"
    },
    {
        "author": "袁說友",
        "paragraphs": [
            "夷猶畫舫入重湖，野蝶閒鷗自笑呼。",
            "踏遍北園桃李徑，又尋芳草到南郛。"
        ],
        "title": "重湖",
        "id": "cfbdf772-cfba-445a-b039-df801295aec3"
    },
    {
        "author": "袁說友",
        "paragraphs": [
            "楚王下見泝江舟，豈是城隅沮洳頭。",
            "自古循名多失實，不妨猶記舊風流。"
        ],
        "title": "楚渚宮",
        "id": "88996d9e-8a6a-4aa2-b554-aad50d6303af"
    },
    {
        "author": "袁說友",
        "paragraphs": [
            "幾年烟雨鎖蒼苔，咫尺侯門路不開。",
            "夜半一聲橫笛處，道人隨月過山來。"
        ],
        "title": "過道人磯",
        "id": "7ac2af75-7c23-493f-811b-37d32ce1ba61"
    },
    {
        "author": "袁說友",
        "paragraphs": [
            "懷沙元不爲讒囂，要與江山作美謠。",
            "千載孤忠動神物，三湖今向汨羅朝。"
        ],
        "title": "汨羅",
        "id": "656b0c6e-ae62-4e17-800b-346e515665d3"
    },
    {
        "author": "袁說友",
        "paragraphs": [
            "石城出壤水懷州，息壤藏城水復收。",
            "千載故侯猶未識，土能勝水有深謀。"
        ],
        "title": "息壤",
        "id": "3e317048-fac1-4733-9de7-9c72ae9418ec"
    },
    {
        "author": "袁說友",
        "paragraphs": [
            "古廟陰陰不記年，揚帆逆浪幾舟船。",
            "我舟小泊沙洲下，也諗江神問濟川。"
        ],
        "title": "祀江神",
        "id": "31e0f2b9-2a72-4947-9fb4-ad0f69cb5eab"
    },
    {
        "author": "袁說友",
        "paragraphs": [
            "叟邪歌漫遏行雲，抔土千年幾晝曛。",
            "石鑑可磨人不見，東西臺下淚泉聞。"
        ],
        "title": "遊武擔山",
        "id": "b2db99ff-f455-44a0-b078-ebec4b49a7ef"
    },
    {
        "author": "袁說友",
        "paragraphs": [
            "籃輿屈曲上中巖，峻壁危峰面面山。",
            "心月亭前何世界，不知天上與人間。"
        ],
        "title": "遊中巖",
        "id": "3cc6d5ba-eefc-4be8-9f19-1fcdf6901551"
    },
    {
        "author": "袁說友",
        "paragraphs": [
            "環山翠幄遠尤清，柏葉叢枝到地生。",
            "恰傍濃陰深處過，無端杜宇兩三聲。"
        ],
        "title": "峽路山行即事十首  其一",
        "id": "7c3926ce-c7bb-4de9-b68f-dc21469fba9b"
    },
    {
        "author": "袁說友",
        "paragraphs": [
            "短籬深閟兩三家，門外低畦長豆麻。",
            "急繫芒鞋看行客，野花猶带一枝斜。"
        ],
        "title": "峽路山行即事十首  其二",
        "id": "cbd5199f-be9e-4740-bd2f-98c52db2826d"
    },
    {
        "author": "袁說友",
        "paragraphs": [
            "旌旗獵獵曉雲風，撲面清微破午烘。",
            "更度幽香來細細，轉頭尋見野花紅。"
        ],
        "title": "峽路山行即事十首  其三",
        "id": "b9b3aed0-a444-433f-a211-f04e922f8a2f"
    },
    {
        "author": "袁說友",
        "paragraphs": [
            "跳山踏草笑迎逢，要識新侯過眼中。",
            "寄語山翁吾老矣，冬裘夏葛與伊同。"
        ],
        "title": "峽路山行即事十首  其四",
        "id": "d16d1e79-2485-4241-b5f5-9332781bed6e"
    },
    {
        "author": "袁說友",
        "paragraphs": [
            "雙牛隻叟一橫犁，白水青秧透面肥。",
            "是處喜經連夜雨，田家十口可無饑。"
        ],
        "title": "峽路山行即事十首  其五",
        "id": "d66635d8-d8a3-4e67-b4c2-ca421ca2a6d2"
    },
    {
        "author": "袁說友",
        "paragraphs": [
            "老去紆行盍罷休，忙身閒慮足搔頭。",
            "林烟巖霧鳥聲遠，獨對遥山無限愁。"
        ],
        "title": "峽路山行即事十首  其六",
        "id": "b1d48cce-1080-49b6-9571-37cc111533a4"
    },
    {
        "author": "袁說友",
        "paragraphs": [
            "鼙鼓鳴山綠葉摇，繁聲囂雜漫終朝。",
            "不如澗下一盃水，沃起行人心肺焦。"
        ],
        "title": "峽路山行即事十首  其七",
        "id": "ac3a8445-7e89-40c3-b772-af4be34128b4"
    },
    {
        "author": "袁說友",
        "paragraphs": [
            "倚風修竹葉滋繁，穿石湍流浪吐吞。",
            "薄暮柴門人影寂，曉風烟樹鳥鳴喧。"
        ],
        "title": "峽路山行即事十首  其八",
        "id": "c5eeca46-f4f3-4fbb-bee3-d2213d5bde89"
    },
    {
        "author": "袁說友",
        "paragraphs": [
            "浩蕩東風晚更嚴，黄埃得得上霜髯。",
            "細題今日山中景，更有前頭萬點尖。"
        ],
        "title": "峽路山行即事十首  其九",
        "id": "9372080a-0554-42d2-850c-827ce1ac8637"
    },
    {
        "author": "袁說友",
        "paragraphs": [
            "千里山行一月程，攀層躡級幾宵征。",
            "明朝猛入遂寧路，聞說夷途砥樣平。"
        ],
        "title": "峽路山行即事十首  其一○",
        "id": "f072e1e2-03b9-426c-b834-b5444bb8dd9a"
    },
    {
        "author": "袁說友",
        "paragraphs": [
            "幾度飄零滿地金，移根堂下豁塵襟。",
            "主翁自是曾修月，更爲人間著翠陰。"
        ],
        "title": "和丁端叔月窟韻",
        "id": "3885a54a-65f6-4804-b995-10b7521d86d6"
    },
    {
        "author": "袁說友",
        "paragraphs": [
            "拍手闌干看錦堆，留翁未肯十分開。",
            "惜花惜別情相似，急急從今載酒來。"
        ],
        "title": "瑞香亭和丁端叔韻",
        "id": "540148d0-d70b-48ae-8084-3bd1003a1e92"
    },
    {
        "author": "袁說友",
        "paragraphs": [
            "僊翁何地不翺翔，底事三遊只岳陽。",
            "不是朗吟飛過疾，洞庭張樂要迎將。"
        ],
        "tags": [
            "洞庭湖"
        ],
        "title": "呂公亭",
        "id": "a83bbd46-1a8a-497b-a57f-2846da1ec770"
    },
    {
        "author": "袁說友",
        "paragraphs": [
            "道場山頂出南溪，蒼弁峰頭正直西。",
            "更割東橋儀鳳水，如今定不怨鸞棲。"
        ],
        "title": "題烏程簿廳浮玉亭七首  其一",
        "id": "ce4d08a9-aee4-4a2c-96df-156ca3abecae"
    },
    {
        "author": "袁說友",
        "paragraphs": [
            "人言苕霅下千崖，一水中分兩派開。",
            "但怪玉浮浮似磬，不知原自泗濱來。"
        ],
        "title": "題烏程簿廳浮玉亭七首  其二",
        "id": "737e183f-6696-47e6-bbd3-0e8cde31a440"
    },
    {
        "author": "袁說友",
        "paragraphs": [
            "誰將絕景傍家邊，舉足溪山已滿前。",
            "莫恨微官清俸少，一亭風月不論錢。"
        ],
        "title": "題烏程簿廳浮玉亭七首  其三",
        "id": "5b5c3019-99aa-413d-a83b-5f0975019a3f"
    },
    {
        "author": "袁說友",
        "paragraphs": [
            "一日溪流萬櫓聲，簿書叢裏眼偏明。",
            "青衫不怕籠朱墨，直下滄浪便濯纓。"
        ],
        "title": "題烏程簿廳浮玉亭七首  其四",
        "id": "e064d194-51e0-411a-aad7-f62ef884d2ca"
    },
    {
        "author": "袁說友",
        "paragraphs": [
            "霅川今是輞川圖，城郭中藏十頃湖。",
            "空說侯門深似海，得如簿領一亭無。"
        ],
        "title": "題烏程簿廳浮玉亭七首  其五",
        "id": "548feec4-d64d-400e-ac7b-1454c6cfbcaa"
    },
    {
        "author": "袁說友",
        "paragraphs": [
            "浮屠高直一溪雲，水面渾如鏡面分。",
            "此景正緣高士得，不然何以獨輸君。"
        ],
        "title": "題烏程簿廳浮玉亭七首  其六",
        "id": "1f89348a-d1aa-4fbb-bdb7-bb7634ebbdab"
    },
    {
        "author": "袁說友",
        "paragraphs": [
            "誤把新題涴彩梁，我書元不是中郎。",
            "亭前若解真浮玉，成我蒹葭倚玉堂。"
        ],
        "title": "題烏程簿廳浮玉亭七首  其七",
        "id": "87b4e127-84e1-43a2-928f-6942dc83d31d"
    },
    {
        "author": "袁說友",
        "paragraphs": [
            "風下疎櫺月下溪，愁邊拓盡剖藩籬。",
            "平生漫說江湖客，未解人間手不龜。"
        ],
        "title": "用左康叔知府韻題龜溪左顧亭",
        "id": "461d724b-418a-43cb-be09-c7a29cb8225d"
    },
    {
        "author": "袁說友",
        "paragraphs": [
            "春入桃花水漲溪，薔薇隔屋粲成籬。",
            "湖山正爲詩人好，早賦歸歟要抵龜。"
        ],
        "title": "再至左顧亭用前韻二首  其一",
        "id": "5a8ba977-b1aa-47fb-abed-551041dfc815"
    },
    {
        "author": "袁說友",
        "paragraphs": [
            "曉日摇光下釣溪，鳴舷布網竹編籬。",
            "枯魚泣與魴魚釣，要學亭前曳尾龜。"
        ],
        "title": "再至左顧亭用前韻二首  其二",
        "id": "e9ca7d80-7a0d-41d5-90d4-5ceb61ac35eb"
    },
    {
        "author": "袁說友",
        "paragraphs": [
            "龜老一溪懷舊事，人亡千載尚虛名。",
            "亭前獨有山川在，付與詩人著語明。"
        ],
        "title": "用洪叔昞題左顧亭韻",
        "id": "6a87dfb4-1686-4404-8b43-73e50bd9d600"
    },
    {
        "author": "袁說友",
        "paragraphs": [
            "江山萬里接西東，吳蜀咽喉此地中。",
            "奄宅荆州誇楚勢，此亭所以得稱雄。"
        ],
        "title": "雄楚亭",
        "id": "e9567ebb-fb19-46fa-a63b-dec0969f2d8b"
    },
    {
        "author": "袁說友",
        "paragraphs": [
            "爲公相與年猶小，拾芥明經意轉非。",
            "惟有城南賢父子，讀書元只爲傳衣。"
        ],
        "title": "陳氏子讀書堂",
        "id": "f28201b6-22cf-4722-8cd5-d06d083f5ea2"
    },
    {
        "author": "袁說友",
        "paragraphs": [
            "將軍忠勇貫家聲，獨擅長江十萬兵。",
            "早誓中流誇擊檝，料公猶小舫齋名。"
        ],
        "tags": [
            "长江"
        ],
        "title": "王醇父統帥舫齋",
        "id": "469b2b8a-fdb6-4937-81eb-75c9d9840f4d"
    },
    {
        "author": "袁說友",
        "paragraphs": [
            "胸中元自有江山，故向巴丘見一斑。",
            "明月清風收拾盡，簡齋詩遂滿人間。"
        ],
        "title": "題簡齋",
        "id": "31a27313-6023-40d5-9a40-fc6cb346acc0"
    }
]