[
    {
        "author": "白居易",
        "paragraphs": [
            "南龙兴寺春晴后，缓步徐吟绕四廊。",
            "老趂风花应不称，闲寻松雪正相当。",
            "吏人引从多乘轝，宾客逢迎少下堂。",
            "不拟人间更求事，些些疎嬾亦何妨。"
        ],
        "title": "南龙兴寺残雪",
        "id": "df3aadc2-f1ba-4fd6-b593-b1d36d657cf4"
    },
    {
        "author": "白居易",
        "paragraphs": [
            "天宫高阁上何频，每上令人耳目新。",
            "前日晚登缘看雪，今朝晴望为迎春。",
            "林莺何处吟筝柱，墙柳谁家晒曲尘。",
            "可惜三川虚作主，风光不属白头人。"
        ],
        "title": "天宫阁早春",
        "id": "e92829b3-e22f-4596-b6ca-c571471d5c32"
    },
    {
        "author": "白居易",
        "paragraphs": [
            "莫嫌地窄林亭小，莫厌贫家活计微。",
            "大有高门鏁宽宅，主人到老不曾归。"
        ],
        "title": "履道居三首 一",
        "id": "05715733-83b9-44ff-b10e-122f102878a8"
    },
    {
        "author": "白居易",
        "paragraphs": [
            "东里素帷犹未彻，南邻丹旐又新悬。",
            "衡门蜗舍自慙媿，收得身来已五年。"
        ],
        "title": "履道居三首 二",
        "id": "f66a9815-7551-4bbe-a067-acf2560f0523"
    },
    {
        "author": "白居易",
        "paragraphs": [
            "世事平分众所知，何尝苦乐不相随。",
            "唯余耽酒狂歌客，只有乐时无苦时。"
        ],
        "title": "履道居三首 三",
        "id": "329be486-6bde-415e-9533-bea1dc7c66bc"
    },
    {
        "author": "白居易",
        "paragraphs": [
            "漏传初五点，鸡报第三声。",
            "帐下从容起，窗间昽{日怱}明。",
            "照书灯未灭，煖酒火重生。",
            "理曲弦歌动，先闻唱渭城。"
        ],
        "title": "和梦得冬日晨兴",
        "id": "cbf1b1a4-0b53-45d0-b4ce-e7014e5c0026"
    },
    {
        "author": "白居易",
        "paragraphs": [
            "帐小青毡煖，桮香[绿]蚁新。",
            "醉怜今夜月，欢忆去年人。",
            "闇落灯花烬，闲生草座尘。",
            "慇懃报弦管，明日有嘉宾。"
        ],
        "title": "雪夜对酒招客",
        "id": "77afcb19-f3d0-421d-9e4a-0c44631db095"
    },
    {
        "author": "白居易",
        "paragraphs": [
            "自别崔公四五秋，因何临老转风流。",
            "归来不说秦中事，歇定唯谋洛下游。",
            "酒面浮花应是喜，歌眉歛黛不关愁。",
            "得君更有无厌意，犹恨尊前欠老刘。"
        ],
        "title": "赠晦叔忆梦得",
        "id": "d88d3e8f-211f-4173-bdee-f63282139218"
    },
    {
        "author": "白居易",
        "paragraphs": [
            "老伴知君少，欢情向我偏。",
            "无论疎与数，相见輙欣然。",
            "各以诗成癖，俱因酒得仙。",
            "笑回青眼语，醉竝白头眠。",
            "岂是今投分，多疑宿结缘。",
            "人间更何事，携手送衰年。"
        ],
        "title": "醉后重赠晦叔",
        "id": "167b8471-b49f-4698-a863-a3bb5e40e0de"
    },
    {
        "author": "白居易",
        "paragraphs": [
            "星河耿耿漏绵绵，月闇灯微欲曙天。",
            "转枕频伸书帐下，披裘箕踞火炉前。",
            "老眠早觉常残夜，病力先衰不待年。",
            "五欲已销诸念息，世间无境可勾牵。"
        ],
        "title": "睡觉",
        "id": "13f9e8ff-c156-477c-88f8-967688841f5a"
    },
    {
        "author": "白居易",
        "paragraphs": [
            "解印出公府，斗薮尘土衣。",
            "百吏放尔散，双鹤随我归。",
            "归来履道宅，下马入柴扉。",
            "马嘶返旧枥，鹤舞还故池。",
            "鸡犬何忻忻，隣里亦依依。",
            "年颜老去日，生计胜前时。",
            "有帛御冬寒，有谷防岁饥。",
            "饱于东方朔，乐于荣启期。",
            "人生且如此，此外吾不知。"
        ],
        "title": "咏兴五首 解印出公府",
        "id": "28452f5a-2dd2-4d72-9259-8ede9a679eac"
    },
    {
        "author": "白居易",
        "paragraphs": [
            "出府归吾庐，静然安且逸。",
            "更无客干谒，时有僧问疾。",
            "家僮十余人，枥马三四匹。",
            "慵发经旬卧，兴来连日出。",
            "出游爱何处，嵩碧伊瑟瑟。",
            "况有清和天，正当疎散日。",
            "身闲自为贵，何必居荣秩。",
            "心足即非贫，岂唯金满室。",
            "吾观权势者，苦以身徇物。",
            "炙手外炎炎，履冰中栗栗。",
            "朝饥口忘味，夕惕心忧失。",
            "但有富贵名，而无富贵实。"
        ],
        "title": "咏兴五首 出府归吾庐",
        "id": "ad7a8bd3-2015-4327-bb9b-b596a39761a9"
    },
    {
        "author": "白居易",
        "paragraphs": [
            "池上有小舟，舟中有胡牀。",
            "牀前有新酒，独酌还独尝。",
            "熏若春日气，皎如秋水光。",
            "可洗机巧心，可荡尘垢肠。",
            "岸曲舟行迟，一曲进一觞。",
            "未知几曲醉，醉入无何乡。",
            "寅缘潭岛间，水竹深青苍。",
            "身闲心无事，白日为我长。",
            "我若未忘世，虽闲心亦忙。",
            "世若未忘我，虽退身难藏。",
            "我今异于是，身世交相忘。"
        ],
        "title": "咏兴五首 池上有小舟",
        "id": "9e4d2669-67e1-4b83-a8b8-b73abf5c240b"
    },
    {
        "author": "白居易",
        "paragraphs": [
            "四月池水满，龟游鱼跃出。",
            "吾亦爱吾池，池边开一室。",
            "人鱼虽异族，其乐归于一。",
            "且与尔为徒，逍遥同过日。",
            "尔无羨沧海，蒲藻可委质。",
            "吾亦忘青云，衡茅足容膝。",
            "况吾与尔辈，本非蛟龙匹。",
            "假如云雨来，祗是池中物。"
        ],
        "title": "咏兴五首 四月池水满",
        "id": "88b5bba7-8787-4d28-b407-9a2b825779ef"
    },
    {
        "author": "白居易",
        "paragraphs": [
            "小庭亦有月，小院亦有花。",
            "可怜好风景，不解嫌贫家。",
            "菱角执笙簧，谷儿抹琵琶。",
            "红绡信手舞，紫绡随意歌。",
            "邨歌与社舞，客哂主人夸。",
            "但问乐不乐，岂在钟鼓多。",
            "客告暮将归，主称日未斜。",
            "请客稍深酌，愿见朱颜酡。",
            "客知主意厚，分数随口加。",
            "堂上烛未秉，座中冠已峩。",
            "左顾短红袖，右命小青娥。",
            "长跪谢贵客，蓬门劳见过。",
            "客散有余兴，醉卧独吟哦。",
            "幕天而席地，谁奈刘伶何。"
        ],
        "title": "咏兴五首 小庭亦有月",
        "id": "877e656b-5048-482f-8eb2-d65b981889bd"
    },
    {
        "author": "白居易",
        "paragraphs": [
            "残暑昼犹长，早凉秋尚嫩。",
            "露荷散清香，风竹含疎韵。",
            "幽闲竟日卧，衰病无人问。",
            "薄暮宅门前，槐花深一寸。"
        ],
        "title": "秋凉闲卧",
        "id": "beba8b40-7d12-4c06-8fd3-ea906d3a9cfc"
    },
    {
        "author": "白居易",
        "paragraphs": [
            "轩盖光照地，行人为裴回。",
            "呼传君子出，乃是故人来。",
            "访我入穷巷，引君登小台。",
            "台前多竹树，池上无尘埃。",
            "贫家何所有，新酒三两桮。",
            "停杯欵曲语，上马复迟回。",
            "留守不外宿，日斜宫漏催。",
            "但留金刀赠，未接玉山颓。",
            "家酝不敢惜，待君来即开。",
            "邨妓不辞出，恐君冁然咍。"
        ],
        "title": "酬思黯相公见过弊居戏赠",
        "id": "db893f49-35d4-45a2-91a3-dca2b0b03a06"
    },
    {
        "author": "白居易",
        "paragraphs": [
            "优稳四皓官，清崇三品列。",
            "伊予再尘忝，内媿非才哲。",
            "俸钱七八万，给受无虚月。",
            "分命在东司，又不劳朝谒。",
            "既资闲养疾，亦赖慵藏拙。",
            "宾友得从容，琴觞恣怡悦。",
            "乘篮城外去，系马花前歇。",
            "六游金谷春，五看龙门雪。",
            "吾若默无语，安知吾快活。",
            "吾欲更尽言，复恐人豪夺。",
            "应为时所笑，苦惜分司阙。",
            "但问适意无，岂论官冷热。"
        ],
        "title": "再授宾客分司",
        "id": "dc512cd4-28f4-4dc9-889f-78a62befc7b6"
    },
    {
        "author": "白居易",
        "paragraphs": [
            "把酒仰问天，古今谁不死。",
            "所贵未死间，少忧多欢喜。",
            "穷通谅在天，忧喜即由己。",
            "是故达道人，去彼而取此。",
            "勿言未富贵，久忝居禄仕。",
            "借问宗族间，几人拖金紫。",
            "勿忧渐衰老，且喜加年纪。",
            "试数班行中，几人及暮齿。",
            "朝飧不过饱，五鼎徒为尔。",
            "夕寝止求安，一衾而已矣。",
            "此外皆长物，于我云相似。",
            "有子不留金，何况兼无子。"
        ],
        "title": "把酒",
        "id": "f568d77f-83f7-412d-bb87-189954bfa074"
    },
    {
        "author": "白居易",
        "paragraphs": [
            "林静蚊未生，池静蛙未鸣。",
            "景长天气好，竟日和且清。",
            "春禽余哢在，夏木新阴成。",
            "兀尔水边坐，翛然桥上行。",
            "自问一何适，身闲官不轻。",
            "料钱随月用，生计逐日营。",
            "食饱慙伯夷，酒足媿渊明。",
            "寿倍颜氏子，富百黔娄生。",
            "有一即为乐，况吾四者幷。",
            "所以私自慰，虽老有心情。"
        ],
        "title": "首夏",
        "id": "8ebc958c-7f4a-45f8-ae67-ecd19494640b"
    },
    {
        "author": "白居易",
        "paragraphs": [
            "我本海上鹤，偶逢江南客。",
            "感君一顾恩，同来洛阳陌。",
            "洛阳寡族类，皎皎唯两翼。",
            "貌是天与高，色非日浴白。",
            "主人诚可恋，其奈轩庭窄。",
            "饮啄杂鸡羣，年深损标格。",
            "故乡渺何处，云水重重隔。",
            "谁念深笼中，七换摩天翮。"
        ],
        "title": "代鹤",
        "id": "be1f2b7d-d935-425f-91bf-b209a9f95465"
    },
    {
        "author": "白居易",
        "paragraphs": [
            "露簟荻竹清，风扇蒲葵轻。",
            "一与故人别，再见新蝉鸣。",
            "是夕凉飙起，闲境入幽情。",
            "回灯见栖鹤，隔竹闻吹笙。",
            "夜茶一两杓，秋吟三数声。",
            "所思渺千里，云外长洲城。"
        ],
        "title": "立秋夕有怀梦得",
        "id": "e0ee3250-3d9c-4772-bb26-57e9e36849a8"
    },
    {
        "author": "白居易",
        "paragraphs": [
            "顽贱一拳石，精珍百炼金。",
            "名价既相远，交分何其深。",
            "中诚一以合，外物不能侵。",
            "逶迤二十年，与世同浮沈。",
            "晚有退闲约，白首归云林。",
            "垂老忽相失，悲哉口语心。",
            "春日嵩高阳，秋夜清洛阴。",
            "丘园共谁卜，山水共谁寻。",
            "风月共谁赏，诗篇共谁吟。",
            "花开共谁看，酒熟共谁斟。",
            "惠死庄杜口，钟殁师废琴。",
            "道理使之然，从古非独今。",
            "吾道自此孤，我情安可任。",
            "唯将病眼泪，一洒秋风襟。"
        ],
        "title": "哭崔常侍晦叔",
        "id": "e35481cb-0c73-45aa-9e5d-87c4d22a9352"
    },
    {
        "author": "白居易",
        "paragraphs": [
            "浊暑忽已退，清宵未全长。",
            "晨釭耿残焰，宿合凝微香。",
            "喔喔鸡下树，辉辉日上梁。",
            "枕低茵席软，卧稳身入牀。",
            "睡足景犹早，起初风乍凉。",
            "展张小屏幛，收拾生衣裳。",
            "还有惆怅事，迟迟未能忘。",
            "拂镜梳白发，可怜冰照霜。"
        ],
        "title": "新秋晓兴",
        "id": "818b0533-8cde-4fdb-9c52-ef4298a7cf45"
    },
    {
        "author": "白居易",
        "paragraphs": [
            "秋天高高秋光清，秋风褭褭秋虫鸣。",
            "嵩峰余霞锦绮卷，伊水细浪鳞甲生。",
            "洛阳闲客知无数，少出游山多在城。",
            "商岭老人自追逐，蓬丘逸士相逢迎。",
            "南出鼎门十八里，庄店逦迤桥道平。",
            "不寒不热好时节，鞍马稳快衣衫轻。",
            "竝辔踟蹰下西岸，扣舷容与绕中汀。",
            "开怀旷达无所系，触目胜绝不可名。",
            "荷衰欲黄荇犹绿，鱼乐自跃鸥不惊。",
            "翠藻蔓长孔雀尾，彩船橹急寒雁声。",
            "家酝一壶白玉液，野花数把黄金英。",
            "昼游四看西日暮，夜话三及东方明。",
            "暂停桮觞辍吟咏，我有狂言君试听。",
            "丈夫一生有二志，兼济独善难得幷。",
            "不能救疗生民病，即须先濯尘土缨。",
            "况吾头白眼已闇，终日戚促何所成。",
            "不如展眉开口笑，龙门醉卧香山行。"
        ],
        "title": "秋日与张宾客舒著作同游龙门醉中狂歌凡二百三十八字",
        "id": "c212364e-7e5d-462a-b68d-6e58d6a261d8"
    },
    {
        "author": "白居易",
        "paragraphs": [
            "樱桃岛前春，去春花万枝。",
            "忽忆与宗卿闲饮日，又忆与考功狂醉时。",
            "岁晚无花空有叶，风吹满地干重叠。",
            "蹋叶悲秋复忆春，池边树下重殷勤。",
            "今朝一酌临寒水，此地三回别故人。",
            "樱桃花，来春千万朵，来春共谁花下坐。",
            "不论崔李上青云，明日舒三亦抛我。"
        ],
        "title": "履信池樱桃岛上醉后走笔送别舒员外兼寄宗正李卿考功崔郎中",
        "id": "36ecd311-3b50-4462-bc82-93c7878beba6"
    },
    {
        "author": "白居易",
        "paragraphs": [
            "萧疎秋竹篱，清浅秋风池。",
            "一只短舫艇，一张斑鹿皮。",
            "皮上有野叟，手中持酒巵。",
            "半酣箕踞坐，自问身为谁。",
            "严子垂钓日，苏门长啸时。",
            "悠然意自得，意外何人知。"
        ],
        "title": "秋池独汎",
        "id": "d8588f4b-f21f-4712-8c0b-d64a4bc6bc6a"
    },
    {
        "author": "白居易",
        "paragraphs": [
            "水塘耀初旭，风竹飘余霰。",
            "幽境虽目前，不因闲不见。",
            "晨起对炉香，道经寻两卷。",
            "晚坐拂琴尘，秋思弹一遍。",
            "此外更无事，开尊时自劝。",
            "何必东风来，一桮春上面。"
        ],
        "title": "冬日早起闲咏",
        "id": "8fe800ce-fb7a-4165-b586-13d0f8f2632f"
    },
    {
        "author": "白居易",
        "paragraphs": [
            "惨澹岁云暮，穷阴动经旬。",
            "霜风裂人面，冰雪摧车轮。",
            "而我当是时，独不知苦辛。",
            "晨炊廪有米，夕爨厨有薪。",
            "夹帽长覆耳，重裘宽裹身。",
            "加之一桮酒，煦妪如阳春。",
            "洛城士与庶，比屋多饥贫。",
            "何处炉有火，谁家甑无尘。",
            "如我饱煖者，百人无一人。",
            "安得不慙媿，放歌聊自陈。"
        ],
        "title": "岁暮",
        "id": "0117e5d5-c8db-4de8-acba-a7b3040ce44b"
    },
    {
        "author": "白居易",
        "paragraphs": [
            "朝游北桥上，晚憩南塘畔。",
            "西日雪全销，东风冰尽泮。",
            "簁簁鱼尾掉，瞥瞥鹅毛换。",
            "泥煖草芽生，沙虚泉脉散。",
            "晴芳冒苔岛，宿润侵蒲岸。",
            "洛下日初长，江南春欲半。",
            "时光共抛掷，人事堪嗟叹。",
            "倚櫂忽寻思，去年池上伴。"
        ],
        "title": "南池早春有怀",
        "id": "0a918c50-8e39-4234-b4ec-b6b25abef385"
    },
    {
        "author": "白居易",
        "paragraphs": [
            "脉脉复脉脉，美人千里隔。",
            "不见来几时，瑶草三四碧。",
            "玉琴声悄悄，鸾镜尘幂幂。",
            "昔为连理枝，今作分飞翮。",
            "寄书多不达，加饭终无益。",
            "心肠不自宽，衣带何由窄。"
        ],
        "title": "古意",
        "id": "b1844a3d-fdbe-4516-9e0b-1be943cc3f95"
    },
    {
        "author": "白居易",
        "paragraphs": [
            "双鬟垂未合，三十才过半。",
            "本是绮罗人，今为山水伴。",
            "春泉共挥弄，好树同攀翫。",
            "笑容花底迷，酒思风前乱。",
            "红凝舞袖急，黛惨歌声缓。",
            "莫唱杨柳枝，无肠与君断。"
        ],
        "title": "山游示小妓",
        "id": "abdb806a-96be-4349-9dea-9d69424790f0"
    },
    {
        "author": "白居易",
        "paragraphs": [
            "八年三月晦，山梨花满枝。",
            "龙门水西寺，夜与远公期。",
            "晏坐自相对，密语谁得知。",
            "前后际断处，一念不生时。"
        ],
        "title": "神照禅师同宿",
        "id": "ab67a2a1-434d-4b14-bde1-cab1c3029c7a"
    },
    {
        "author": "白居易",
        "paragraphs": [
            "西亭晚寂寞，莺散柳阴繁。",
            "水户帘不卷，风牀席自翻。",
            "忽闻车马客，来访蓬蒿门。",
            "况是张常侍，安得不开尊。"
        ],
        "title": "张常侍相访",
        "id": "f6be80d0-1ded-4705-a4e5-e07d605f5977"
    },
    {
        "author": "白居易",
        "paragraphs": [
            "虽慵兴犹在，虽老心犹健。",
            "昨日山水游，今朝花酒宴。",
            "山榴艳似火，玉蘂飘如霰。",
            "荣落逐瞬迁，炎凉随刻变。",
            "未收木绵褥，已动蒲葵扇。",
            "且喜物与人，年年得相见。"
        ],
        "title": "早夏游宴",
        "id": "1026e962-dab6-4aa8-ba24-a97e2588716e"
    },
    {
        "author": "白居易",
        "paragraphs": [
            "白白芙蓉花，本生吴江濆。",
            "不与红者杂，色类自区分。",
            "谁移尔至此，姑苏白使君。",
            "初来苦顦顇，久乃芳氛氲。",
            "月月叶换叶，年年根生根。",
            "陈根与故叶，销化成泥尘。",
            "化者日已远，来者日复新。",
            "一为池中物，永别江南春。",
            "忽想西凉州，中有天宝民。",
            "埋殁汉父祖，孳生胡子孙。",
            "已忘乡土恋，岂念君亲恩。",
            "生人尚复尔，草木何足云。"
        ],
        "title": "感白莲花",
        "id": "2d54a9db-1241-4f29-a80c-983c998449ab"
    },
    {
        "author": "白居易",
        "paragraphs": [
            "兽乐在山谷，鱼乐在陂池。",
            "虫乐在深草，鸟乐在高枝。",
            "所乐虽不同，同归适其宜。",
            "不以彼易此，况论是与非。",
            "而我何所乐，所乐在分司。",
            "分司有何乐，乐哉人不知。",
            "官优有禄料，职散无羁縻。",
            "嬾与道相近，钝将闲自随。",
            "昨朝拜表回，今晚行香归。",
            "归来北窗下，解巾脱尘衣。",
            "冷泉灌我顶，暖水濯四肢。",
            "体中幸无疾，卧任清风吹。",
            "心中又无事，坐任白日移。",
            "或开书一篇，或引酒一巵。",
            "但得如今日，终身无厌时。"
        ],
        "title": "咏所乐",
        "id": "fa149687-f77d-41b6-924e-15ad6cb964d4"
    },
    {
        "author": "白居易",
        "paragraphs": [
            "闲日一思旧，旧游如目前。",
            "再思今何在，零落归下泉。",
            "退之服硫黄，一病讫不痊。",
            "微之炼秋石，未老身溘然。",
            "杜子得丹诀，终日断腥羶。",
            "崔君夸药力，经冬不衣绵。",
            "或疾或暴夭，悉不过中年。",
            "唯予不服食，老命反迟延。",
            "况在少壮时，亦为嗜欲牵。",
            "但躭荤与血，不识汞与铅。",
            "饥来吞热物，渴来饮寒泉。",
            "诗役五藏神，酒汨三丹田。",
            "随日合破坏，至今粗完全。",
            "齿牙未缺落，肢体尚轻便。",
            "已开第七秩，饱食仍安眠。",
            "且进桮中物，其余皆付天。"
        ],
        "title": "思旧",
        "id": "02f64524-4ac6-426b-b0a2-3c61f473c49e"
    },
    {
        "author": "白居易",
        "paragraphs": [
            "老诲心不乱，庄戒形太劳。",
            "生命既能保，死籍亦可逃。",
            "嘉肴与旨酒，信是腐肠膏。",
            "艳声与丽色，真为伐性刀。",
            "补养在积功，如裘集众毛。",
            "将欲致千里，可得差一毫。",
            "颜回何为者，簟瓢才自给。",
            "肥醲不到口，年不登三十。",
            "张苍何为者，染爱浩无际。",
            "妾媵填后房，竟寿百余岁。",
            "苍寿有何德，回夭有何辜。",
            "谁谓具圣体，不如肥瓠躯。",
            "遂使世俗心，多疑仙道书。",
            "寄问卢先生，此理当何如。"
        ],
        "title": "寄卢少尹",
        "id": "e4ca9f3b-5892-49fb-9c33-7adc9b11240b"
    },
    {
        "author": "白居易",
        "paragraphs": [
            "晓景丽未热，晨飙鲜且凉。",
            "池幽绿苹合，霜洁白莲香。",
            "深扫竹间迳，静拂松下牀。",
            "玉柄鹤翎扇，银甖云母浆。",
            "屏除无俗物，瞻望唯清光。",
            "何人拟相访，嬴女从萧郎。"
        ],
        "title": "池上清晨候皇甫郎中",
        "id": "a19971b2-76b4-4275-9b1b-ab55ac1c3e57"
    },
    {
        "author": "白居易",
        "paragraphs": [
            "我知世无幻，了无干世意。",
            "世知我无堪，亦无责我事。",
            "由兹两相忘，因得长自遂。",
            "自遂意何如，闲官在闲地。",
            "闲地唯东都，东都少名利。",
            "闲官是宾客，宾客无牵累。",
            "嵇康日日嬾，毕卓时时醉。",
            "酒肆夜深归，僧房日高睡。",
            "形安不劳苦，神泰无忧畏。",
            "从官三十年，无如今气味。",
            "鸿虽脱罗弋，鹤尚居禄位。",
            "唯此未忘怀，有时犹内媿。"
        ],
        "title": "咏怀",
        "id": "14c1510d-2c74-4ece-b1a7-03cf5b7e85a7"
    },
    {
        "author": "白居易",
        "paragraphs": [
            "今日北窗下，自问何所为。",
            "欣然得三友，三友者为谁。",
            "琴罢輙举酒，酒罢輙吟诗。",
            "三友递相引，循环无已时。",
            "一弹惬中心，一咏畅四肢。",
            "犹恐中有间，以酒弥缝之。",
            "岂独吾拙好，古人多若斯。",
            "嗜诗有渊明，嗜琴有启期。",
            "嗜酒有伯伦，三人皆吾师。",
            "或乏儋石储，或穿带索衣。",
            "弦歌复觞咏，乐道知所归。",
            "三师去已远，高风不可追。",
            "三友游甚熟，无日不相随。",
            "左掷白玉巵，右拂黄金徽。",
            "兴酣不叠纸，走笔操狂词。",
            "谁能持此词，为我谢亲知。",
            "纵未以为是，岂以我为非。"
        ],
        "title": "北窗三友",
        "id": "7db29278-1cf2-4870-b69c-ab1985eee7c7"
    },
    {
        "author": "白居易",
        "paragraphs": [
            "酒酣后，歌歇时。",
            "请君添一酌，听我吟四虽。",
            "年虽老，犹少于韦长史。",
            "命虽薄，犹胜于郑长水。",
            "眼虽病，犹明于徐郎中。",
            "家虽贫，犹富于郭庶子。",
            "省躬审分何侥幸，值酒逢歌且欢喜。",
            "忘荣知足委天和，亦应得尽生生理。"
        ],
        "title": "吟四虽",
        "id": "31911b6a-c2ca-4f33-a552-54825df4f32f"
    },
    {
        "author": "白居易",
        "paragraphs": [
            "三江路千里，五湖天一涯。",
            "何如集贤第，中有平津池。",
            "池胜主见觉，景新人未知。",
            "竹森翠琅玕，水深洞琉璃。",
            "水竹以为质，质立而文随。",
            "文之者何人，公来亲指麾。",
            "疏凿出人意，结构得地宜。",
            "灵襟一搜索，胜概无遁遗。",
            "因下张沼沚，依高筑阶基。",
            "嵩峰见数片，伊水分一支。",
            "南溪修且直，长波碧逶迤。",
            "北馆壮复丽，倒影红参差。",
            "东岛号晨光，杲曜迎朝曦。",
            "西岭名夕阳，杳暧留落晖。",
            "前有水心亭，动荡架涟漪。",
            "后有开阖堂，寒温变天时。",
            "幽泉镜泓澄，怪石山欹危。",
            "春葩雪漠漠，夏果珠离离。",
            "主人命方舟，宛在水中坻。",
            "亲宾次第至，酒乐前后施。",
            "解缆始登汎，山游仍水嬉。",
            "沿洄无滞碍，向背穷幽奇。",
            "瞥过远桥下，飘旋深涧陲。",
            "管弦去缥缈，罗绮来霏微。",
            "櫂风逐舞回，梁尘随歌飞。",
            "宴余日云暮，醉客未放归。",
            "高声索彩牋，大笑催金巵。",
            "唱和笔走疾，问荅桮行迟。",
            "一咏清两耳，一酣畅四肢。",
            "主客忘贵贱，不知俱是谁。",
            "客有诗魔者，吟哦不知疲。",
            "乞公残纸墨，一扫狂歌词。",
            "维云社稷臣，赫赫文武姿。",
            "十授丞相印，五建大将旗。",
            "四朝致勋华，一身冠臯夔。",
            "去年才七十，决赴悬车期。",
            "公志不可夺，君恩亦难希。",
            "从容就中道，俛僶来保厘。",
            "貂蝉虽未脱，鸾皇已不羁。",
            "历征今与古，独步无等夷。",
            "陆贾功业少，二疏官秩卑。",
            "乘舟范蠡惧，辟谷留侯饥。",
            "岂若公今日，身安家国肥。",
            "羊祜在汉南，空留岘首碑。",
            "柳恽在江南，祗赋汀洲诗。",
            "谢安入东山，但说携蛾眉。",
            "山简醉高阳，唯闻倒接䍦。",
            "岂如公今日，余力兼有之。",
            "愿公寿如山，安乐长在兹。",
            "愿我比蒲稗，永得相因依。"
        ],
        "title": "裴侍中晋公以集贤林亭即事诗三十六韵见赠猥蒙征和才拙词繁輙广为五百言以伸酬献",
        "id": "37bf0606-38ba-4d3b-895c-ecfc497508a3"
    },
    {
        "author": "白居易",
        "paragraphs": [
            "我年日已老，我身日已闲。",
            "闲出都门望，但见水与山。",
            "关塞碧巖巖，伊流清潺潺。",
            "中有古精舍，轩户无扃关。",
            "岸草歇可藉，迳萝行可攀。",
            "朝随浮云出，夕与飞鸟还。",
            "吾道本迂拙，世途多险艰。",
            "尝闻嵇吕辈，尤悔生疎顽。",
            "巢悟入箕颍，皓知返商巅。",
            "岂唯乐肥遁，聊复祛忧患。",
            "吾亦从此去，终老伊嵩间。"
        ],
        "title": "晚归香山寺因咏所怀",
        "id": "6c8a2a84-33f3-4bfd-b25c-2cc913d0754d"
    },
    {
        "author": "白居易",
        "paragraphs": [
            "竹桥新月上，水岸凉风至。",
            "对月五六人，管弦三两事。",
            "留连池上酌，款曲城外意。",
            "或啸或讴吟，谁知此闲味。",
            "回看市朝客，矻矻趋名利。",
            "朝忙少游宴，夕困多眠睡。",
            "清凉属吾徒，相逢勿辞醉。"
        ],
        "title": "张常侍池凉夜闲讌赠诸公",
        "id": "dcdf269b-58d3-4501-acbd-821b4bde90ac"
    },
    {
        "author": "白居易",
        "paragraphs": [
            "碧天忽已高，白日犹未短。",
            "玲珑晓楼阁，清脆秋丝管。",
            "张翰一桮酣，嵇康终日嬾。",
            "尘中足忧累，云外多疎散。",
            "病木斧斤遗，冥鸿羁緤断。",
            "逍遥二三子，永愿为闲伴。"
        ],
        "title": "和皇甫郎中秋晓同登天宫阁言怀六韵",
        "id": "912f9d6c-f2f1-49fc-9361-2d7d4358efc3"
    },
    {
        "author": "白居易",
        "paragraphs": [
            "今朝一壶酒，言送漳州牧。",
            "半自要闲游，爱花怜草绿。",
            "花前下鞍马，草上携丝竹。",
            "行客饮数桮，主人歌一曲。",
            "端居惜风景，屡出劳僮仆。",
            "独醉似无名，借君作题目。"
        ],
        "title": "送吕漳州",
        "id": "7ad746eb-c18f-4c2f-b9af-fc5e77ddd31b"
    },
    {
        "author": "白居易",
        "paragraphs": [
            "世人求富贵，多为奉嗜欲。",
            "盛衰不自由，得失常相逐。",
            "问君少年日，苦学将干禄。",
            "负笈尘中游，抱书雪前读。",
            "布衾不周体，藜茹才充腹。",
            "三十登宦途，五十被朝服。",
            "奴温新挟纩，马肥初食粟。",
            "未敢议欢游，尚为名检束。",
            "耳目聋闇后，堂上调丝竹。",
            "牙齿缺落时，盘中堆酒肉。",
            "彼来此已去，外余中不足。",
            "少壮与荣华，相避如寒燠。",
            "青云去地远，白日经天速。",
            "从古无奈何，短歌听一曲。"
        ],
        "title": "短歌曲",
        "id": "3edc8818-0eff-4805-8868-291aa99eb8f2"
    },
    {
        "author": "白居易",
        "paragraphs": [
            "高人乐丘园，中人慕官职。",
            "一事尚难成，两途安可得。",
            "遑遑干世者，多苦时命塞。",
            "亦有爱闲人，又为穷饿逼。",
            "我今幸双遂，禄仕兼游息。",
            "未尝羨荣华，不省劳心力。",
            "妻孥与婢仆，亦免愁衣食。",
            "所以吾一家，面无忧喜色。"
        ],
        "title": "咏怀",
        "id": "8d3d2354-068b-4d4a-9e18-a3139865ee04"
    },
    {
        "author": "白居易",
        "paragraphs": [
            "避暑府西亭，晚归有闲思。",
            "夏浅蝉未多，绿槐阴满地。",
            "带宽衫解领，马稳人拢辔。",
            "面上有凉风，眼前无俗事。",
            "路经府门过，落日照官次。",
            "牵联缧绁囚，奔走尘埃吏。",
            "低眉悄不语，谁复知兹意。",
            "忆得五年前，晚衙时气味。"
        ],
        "title": "府西亭纳凉归",
        "id": "9d03704c-8423-4662-a90e-68290cd40cef"
    },
    {
        "author": "白居易",
        "paragraphs": [
            "一饱百情足，一酣万事休。",
            "何人不衰老，我老心无忧。",
            "仕者拘职役，农者劳田畴。",
            "何人不苦热，我热身自由。",
            "卧风北窗下，坐月南池头。",
            "脑凉脱乌帽，足热濯清流。",
            "慵发昼高枕，兴来夜汎舟。",
            "何乃有余适，祗缘无过求。",
            "或问诸亲友，乐天是与不。",
            "亦无别言语，多道天悠悠。",
            "悠悠君不知，此味深且幽。",
            "但恐君知后，亦来从我游。"
        ],
        "title": "老热",
        "id": "6bdb2b7e-568c-46e9-becb-eeff46b500a9"
    },
    {
        "author": "白居易",
        "paragraphs": [
            "外强火未退，中锐金方战。",
            "一夕风雨来，炎凉随数变。",
            "徐徐炎景度，稍稍凉飙扇。",
            "枕簟忽凄清，巾裳亦轻健。",
            "老夫纳秋候，心体殊安便。",
            "睡足一屈伸，搔首摩挲面。",
            "褰帘对池竹，幽寂如僧院。",
            "俯观游鱼羣，仰数浮云片。",
            "闲忙各有趣，彼此宁相见。",
            "昨日闻慕巢，召对延英殿。"
        ],
        "title": "新秋喜凉因寄兵部杨侍郎",
        "id": "bcffc7f7-f392-48fe-805d-c9cd42b21903"
    },
    {
        "author": "白居易",
        "paragraphs": [
            "青衣报平旦，呼我起盥栉。",
            "今早天气寒，郎君应不出。",
            "又无宾客至，何以销闲日。",
            "已向微阳前，煖酒开诗帙。"
        ],
        "title": "嬾放二首呈刘梦得吴方之 一",
        "id": "760442d4-9a7c-4444-9212-d5890154df7d"
    },
    {
        "author": "白居易",
        "paragraphs": [
            "朝怜一牀日，暮爱一炉火。",
            "牀暖日高眠，炉温夜深坐。",
            "雀罗门嬾出，鹤发头慵裹。",
            "除却刘与吴，何人来问我。"
        ],
        "title": "嬾放二首呈刘梦得吴方之 二",
        "id": "a4233a6e-b302-496a-a098-e85a032c57d0"
    },
    {
        "author": "白居易",
        "paragraphs": [
            "病知心力减，老觉光阴速。",
            "五十八归来，今年六十六。",
            "鬓丝千万白，池草八九绿。",
            "童稚尽成人，园林半乔木。",
            "看山倚高石，引水穿深竹。",
            "虽有潺湲声，至今听未足。"
        ],
        "title": "六十六",
        "id": "a516808c-976a-4059-b00c-e06e883cca1c"
    },
    {
        "author": "白居易",
        "paragraphs": [
            "褐绫袍厚暖，卧盖行坐披。",
            "紫毡履宽稳，蹇步颇相宜。",
            "足适已忘履，身适已忘衣。",
            "况我心又适，兼忘是与非。",
            "三适今为一，怡怡复熙熙。",
            "禅那不动处，混沌未凿时。",
            "此固不可说，为君强言之。"
        ],
        "title": "三适赠道友",
        "id": "da46e373-98bd-4154-afbe-929348469124"
    },
    {
        "author": "白居易",
        "paragraphs": [
            "水南冠盖地，城东桃李园。",
            "雪消洛阳堰，春入永通门。",
            "淑景方霭霭，游人稍喧喧。",
            "年丰酒浆贱，日晏歌吹繁。",
            "中有老朝客，华发暎朱轩。",
            "从容三两人，藉草开一尊。",
            "尊前春可惜，身外事勿论。",
            "明日期何处，杏花游赵村。"
        ],
        "title": "洛阳春赠刘李二宾客",
        "id": "342d57c0-3644-4efe-8639-19ada687b0fa"
    },
    {
        "author": "白居易",
        "paragraphs": [
            "人老何所乐，乐在归乡国。",
            "我归故园来，九度逢寒食。",
            "故园在何处，池馆东城侧。",
            "四隣梨花时，二月伊水色。",
            "岂独好风土，仍多旧亲戚。",
            "出去恣欢游，归来聊燕息。",
            "有官供禄俸，无事劳心力。",
            "但恐优稳多，微躬销不得。"
        ],
        "title": "寒食",
        "id": "4bbe0a31-d4e2-4194-9763-117fb08e1006"
    },
    {
        "author": "白居易",
        "paragraphs": [
            "一日日，作老翁。",
            "一年年，过春风。",
            "公心不以贵隔我，我散唯将闲伴公。",
            "我无才能忝高秩，合是人间闲散物。",
            "公有功德在生民，何因得作自由身。",
            "前日魏王潭上宴连夜，今日午桥池头游拂晨。",
            "山客砚前吟待月，野人尊前醉送春。",
            "不敢与公闲中争第一，亦应占得第二第三人。"
        ],
        "title": "和裴令公一日日一年年杂言见赠",
        "id": "254d3b66-8f9d-4f78-a8d2-d777405b339c"
    },
    {
        "author": "白居易",
        "paragraphs": [
            "何处画功业，何处题诗篇？麒麟高阁上，女几小山前。",
            "尔后多少时，四朝二十年。",
            "贼骨化为土，贼垒犂为田。",
            "一从贼垒平，陈蔡民晏然。",
            "骡军成牛户，鬼火变人烟。",
            "生子已嫁娶，种桑亦丝緜。",
            "皆云公之德，欲报无由缘。",
            "公今在何处，守都镇三川。",
            "旧宅留永乐，新居开集贤。",
            "公今在何官，被衮珥貂蝉。",
            "战袍破犹在，髀肉生欲圆。",
            "襟怀转萧洒，气力弥精坚。",
            "登山不拄杖，上马能掉鞭。",
            "利泽浸入池，福降升自天。",
            "昔号天下将，今称地上仙。",
            "勿追赤松游，勿拍洪崖肩。",
            "商山有遗老，可以奉周旋。"
        ],
        "title": "题裴晋公女几山刻石诗后",
        "id": "07ea26ba-4e27-4a33-bc83-2b41ebfa0ba6"
    },
    {
        "author": "白居易",
        "paragraphs": [
            "洛阳有愚叟，白黑无分别。",
            "浪迹虽似狂，谋身亦不拙。",
            "点检盘中饭，非精亦非粝。",
            "点检身上衣，无余亦无阙。",
            "天时方得所，不寒复不热。",
            "体气正调和，不饥仍不渴。",
            "闲将酒壶出，醉向人家歇。",
            "野食或烹鲜，寓眠多拥褐。",
            "抱琴荣启乐，荷锸刘伶达。",
            "放眼看青山，任头生白发。",
            "不知天地内，更得几年活。",
            "从此到终身，尽为闲日月。"
        ],
        "title": "洛阳有愚叟",
        "id": "c13f70df-ae15-4a3c-ba96-45e817a7c1ab"
    },
    {
        "author": "白居易",
        "paragraphs": [
            "红粒陆浑稻，白鳞伊水鲂。",
            "庖童呼我食，饭热鱼鲜香。",
            "筯筯适我口，匙匙充我肠。",
            "八珍与五鼎，无复心思量。",
            "扪腹起盥漱，下阶振衣裳。",
            "绕庭行数匝，却上簷下牀。",
            "箕踞拥裘坐，半身在日旸。",
            "可怜饱暖味，谁肯来同尝。",
            "是岁太和八，兵销时渐康。",
            "朝廷重经术，草泽搜贤良。",
            "尧舜求理切，夔龙启沃忙。",
            "怀才抱智者，无不走遑遑。",
            "唯此不才叟，顽慵恋洛阳。",
            "饱食不出门，闲坐不下堂。",
            "子弟多寂寞，僮仆少精光。",
            "衣食虽充给，神意不扬扬。",
            "为尔谋则短，为吾谋甚长。"
        ],
        "title": "饱食闲坐",
        "id": "2373f1dd-9979-4f1d-8189-d2ff4398446d"
    },
    {
        "author": "白居易",
        "paragraphs": [
            "门前有流水，墙上多高树。",
            "竹迳绕荷池，萦回百余步。",
            "波闲戏鱼鼈，风静下鸥鹭。",
            "寂无城市喧，渺有江湖趣。",
            "吾庐在其上，偃卧朝复暮。",
            "洛下安一居，山中亦慵去。",
            "时逢过客爱，问是谁家住。",
            "此是白家翁，闭门终老处。"
        ],
        "title": "闲居自题",
        "id": "a002d71c-9d9f-4e83-99a4-614a8ec61d13"
    },
    {
        "author": "白居易",
        "paragraphs": [
            "今朝览明镜，须鬓尽成丝。",
            "行年六十四，安得不衰羸。",
            "亲属惜我老，相顾兴叹咨。",
            "而我独微笑，此意何人知。",
            "笑罢仍命酒，掩镜捋白髭。",
            "尔辈且安坐，从容听我词。",
            "生若不足恋，老亦何足悲。",
            "生若苟可恋，老即生多时。",
            "不老即须夭，不夭即须衰。",
            "晚衰胜早夭，此理决不疑。",
            "古人亦有言，浮生七十稀。",
            "我今欠六岁，多幸或庶几。",
            "傥得及此限，何羨荣启期。",
            "当喜不当叹，更倾酒一巵。"
        ],
        "title": "览镜喜老",
        "id": "9ca6b8ca-88e5-46b3-aad7-7fdd10f2831c"
    },
    {
        "author": "白居易",
        "paragraphs": [
            "岁暮风动地，夜寒雪连天。",
            "老夫何处宿，暖帐温炉前。",
            "两重褐绮衾，一领花茸毡。",
            "粥熟呼不起，日高安稳眠。",
            "是时心与身，了无闲事牵。",
            "以此度风雪，闲居来六年。",
            "忽思远游客，复想早朝士。",
            "蹋冻侵夜行，凌寒未明起。",
            "心为身君父，身为心臣子。",
            "不得身自由，皆为心所使。",
            "我心既知足，我身自安止。",
            "方寸语形骸，吾应不负尔。"
        ],
        "title": "风雪中作",
        "id": "6d9ab9d7-9810-44fa-92cb-eb02ac9d0907"
    },
    {
        "author": "白居易",
        "paragraphs": [
            "西窗明且暖，晚坐卷书帷。",
            "琴匣拂开后，酒瓶添满时。",
            "角尊白螺醆，玉轸黄金徽。",
            "未及弹与酌，相对已依依。",
            "泠泠秋泉韵，贮在龙凤池。",
            "油油春云心，一桮可致之。",
            "自古有琴酒，得此味者稀。",
            "祗因康与籍，及我三心知。"
        ],
        "title": "对琴酒",
        "id": "3986ae17-9069-4dcf-84c2-9e706fbf0496"
    },
    {
        "author": "白居易",
        "paragraphs": [
            "穷阴苍苍雪雰雰，雪深没胫泥埋轮。",
            "东家典钱归碍夜，南家贳米出凌晨。",
            "我独何者无此弊，复帐重衾暖若春。",
            "怕寒放嬾不肯动，日高眠足方频伸。",
            "瓶中有酒炉有炭，瓮中有饭庖有薪。",
            "奴温婢饱身晏起，致兹快活良有因。",
            "上无臯陶伯益廊庙材，的不能匡君辅国活生民。",
            "下无巢父许由箕颍操，又不能食薇饮水自苦辛。",
            "君不见南山悠悠多白云，又不见西京浩浩唯红尘。",
            "红尘闹热白云冷，好于冷热中间安置身。",
            "三年徼幸忝洛尹，两任优稳为商宾。",
            "非贤非愚非智慧，不贵不富不贱贫。",
            "冉冉老去过六十，腾腾闲来经七春。",
            "不知张韦与皇甫，私唤我作何如人。"
        ],
        "title": "雪中晏起偶咏所怀兼呈张常侍韦庶子皇甫郎中",
        "id": "c7baa30a-7c49-4d49-adfd-ed71dbd76b77"
    },
    {
        "author": "白居易",
        "paragraphs": [
            "池馆清且幽，高怀亦如此。",
            "有时帘动风，尽日桥照水。",
            "静将鹤为伴，闲与云相似。",
            "何必学留侯，崎岖觅松子。"
        ],
        "title": "和裴侍中南园静兴见示",
        "id": "1eabd342-c1c8-4d47-a9cf-8e8fb3413058"
    },
    {
        "author": "白居易",
        "paragraphs": [
            "今朝春气寒，自问何所欲。",
            "酥煖薤白酒，乳和地黄粥。",
            "岂惟厌馋口，亦可调病腹。",
            "助酌有枯鱼，佐餐兼旨蓄。",
            "省躬念前哲，醉饱多惭忸。",
            "君不闻靖节先生尊长空，广文先生饭不足。"
        ],
        "title": "春寒",
        "id": "0a0e7252-0fff-4777-aa23-67c5ec87a213"
    },
    {
        "author": "白居易",
        "paragraphs": [
            "晚登西宝刹，晴望东精舍。",
            "反照转楼台，辉辉似图画。",
            "冰浮水明灭，雪压松偃亚。",
            "石阁僧上来，云汀雁飞下。",
            "西京闹于市，东洛闲如社。",
            "曾忆旧游无，香山明月夜。"
        ],
        "title": "菩提寺上方晚望香山寺寄舒员外",
        "id": "b1af3716-bea5-43e8-b7b0-608eea119cd1"
    },
    {
        "author": "白居易",
        "paragraphs": [
            "园杏红萼坼，庭兰紫芽出。",
            "不觉春已深，今朝二月一。",
            "去冬病疮痏，将养遵医术。",
            "今春入道场，清净依僧律。",
            "尝闻圣贤语，所慎斋与疾。",
            "遂使爱酒人，停桮一百日。",
            "明朝二月二，疾平斋复毕。",
            "应须挈一壶，寻花觅韦七。"
        ],
        "title": "二月一日作赠韦七庶子",
        "id": "c51dbfcc-debd-45b5-b056-f9744e2e3628"
    },
    {
        "author": "白居易",
        "paragraphs": [
            "晚来天气好，散步中门前。",
            "门前何所有，偶覩犬与鸢。",
            "鸢饱凌风飞，犬暖向日眠。",
            "腹舒稳贴地，翅凝高摩天。",
            "上无罗弋忧，下无羁锁牵。",
            "见彼物遂性，我亦心适然。",
            "心适复何为，一咏逍遥篇。",
            "此仍著于适，尚未能忘言。"
        ],
        "title": "犬鸢",
        "id": "34a00782-6048-4491-b93d-79c716e313fd"
    },
    {
        "author": "白居易",
        "paragraphs": [
            "昨夜梦梦得，初觉思踟蹰。",
            "忽忘来汝郡，犹疑在吴都。",
            "吴都三千里，汝郡二百余。",
            "非梦亦不见，近与远何殊。",
            "尚能齐近远，焉用论荣枯。",
            "但问寝与食，近日两何如。",
            "病后能吟否，春来曾醉无。",
            "楼台与风景，汝又何如苏。",
            "相思一相报，勿复慵为书。"
        ],
        "title": "梦刘二十八因诗问之",
        "id": "a3897652-efc3-407d-8c77-36e8e40b045e"
    },
    {
        "author": "白居易",
        "paragraphs": [
            "贫穷汲汲求衣食，富贵营营役心力。",
            "人生不富即贫穷，光阴易过闲难得。",
            "我今幸在穷富间，虽在朝廷不入山。",
            "看雪寻花翫风月，洛阳城里七年闲。"
        ],
        "title": "闲吟",
        "id": "b18ae8cf-acfc-4aaf-b0dd-28e0571b1033"
    },
    {
        "author": "白居易",
        "paragraphs": [
            "衣裘不单薄，车马不羸弱。",
            "蔼蔼三月天，闲行亦不恶。",
            "寿安流水馆，硖石青山郭。",
            "官道柳阴阴，行宫花漠漠。",
            "常闻俗间语，有钱在处乐。",
            "我虽非富人，亦不苦寂寞。",
            "家僮解弦管，骑从携桮杓。",
            "时向春风前，歇鞍开一酌。"
        ],
        "title": "西行",
        "id": "a5199b24-1928-4616-9497-c57f00546218"
    },
    {
        "author": "白居易",
        "paragraphs": [
            "翩翩平肩舆，中有醉老夫。",
            "膝上展诗卷，竿头悬酒壶。",
            "食宿无定程，仆马多缓驱。",
            "临水歇半日，望山倾一盂。",
            "藉草坐嵬峩，攀花行踟蹰。",
            "风将景共暖，体与心同舒。",
            "始悟有营者，居家如在途。",
            "方知无系者，在道如安居。",
            "前夕宿三堂，今旦游申湖。",
            "残春三百里，送我归东都。"
        ],
        "title": "东归",
        "id": "aeb84397-00b0-484a-8ea0-a835e83c5fc6"
    },
    {
        "author": "白居易",
        "paragraphs": [
            "早起上肩舁，一杯平旦醉。",
            "晚憩下肩舁，一觉残春睡。",
            "身不经营物，心不思量事。",
            "但恐绮与里，只如吾气味。"
        ],
        "title": "途中作",
        "id": "5e64c470-9d23-43fe-a11b-ddebedd77088"
    },
    {
        "author": "白居易",
        "paragraphs": [
            "新树低如帐，小台平似掌。",
            "六尺白藤牀，一茎青竹杖。",
            "风飘竹皮落，苔印鹤迹上。",
            "幽境与谁同，闲人自来往。"
        ],
        "title": "小台",
        "id": "2959e870-0a7b-4c95-a018-6a160ca68ed7"
    },
    {
        "author": "白居易",
        "paragraphs": [
            "昨晚饮太多，嵬峩连宵醉。",
            "今朝餐又饱，烂熳移时睡。",
            "睡足摩挲眼，眼前无一事。",
            "信脚绕池行，偶然得幽致。",
            "婆娑绿阴树，斑駮青苔地。",
            "此处置绳牀，傍边洗茶器。",
            "白瓷瓯甚洁，红炉炭方炽。",
            "沫下曲尘香，花浮鱼眼沸。",
            "盛来有佳色，咽罢余芳气。",
            "不见杨慕巢，谁人知此味。"
        ],
        "title": "睡后茶兴忆杨同州",
        "id": "3909f623-a817-420a-9fd9-b6e1f2722909"
    },
    {
        "author": "白居易",
        "paragraphs": [
            "破柏作书柜，柜牢柏复坚。",
            "收贮谁家集，题云白乐天。",
            "我生业文字，自幼及老年。",
            "前后七十卷，小大三千篇。",
            "诚知终散失，未忍遽弃捐。",
            "自开自锁闭，置在书帷前。",
            "身是邓伯道，世无王仲宣。",
            "只应分付女，留与外孙传。"
        ],
        "title": "题文集柜",
        "id": "d819e29f-810f-487a-9d01-a2d9a8c521fb"
    },
    {
        "author": "白居易",
        "paragraphs": [
            "彤云散不雨，赫日吁可畏。",
            "端坐犹挥汗，出门岂容易。",
            "忽思公府内，青衫折腰吏。",
            "复想驿路中，红尘走马使。",
            "征夫更辛苦，逐客弥顦顇。",
            "日入尚趋程，宵分不遑寐。",
            "安知北窗叟，偃卧风飒至。",
            "簟拂碧龙鳞，扇摇白鹤翅。",
            "岂唯身所得，兼示心无事。",
            "谁言苦热天，元有清凉地。"
        ],
        "title": "旱热二首 一",
        "id": "4cb1e6b6-8c7f-4cc7-8a1d-19decda8dcef"
    },
    {
        "author": "白居易",
        "paragraphs": [
            "勃勃旱尘气，炎炎赤日光。",
            "飞禽飐将坠，行人渴欲狂。",
            "壮者不耐饥，饥火烧其肠。",
            "肥者不禁热，喘急汗如浆。",
            "此时方自悟，老瘦亦何妨。",
            "肉轻足健逸，发少头清凉。",
            "薄食不饥渴，端居省衣裳。",
            "数匙粱饭冷，一领绡衫香。",
            "持此聊过日，焉知畏景长。"
        ],
        "title": "旱热二首 二",
        "id": "cde723ea-67c7-4892-b270-2d3ff5dcd116"
    },
    {
        "author": "白居易",
        "paragraphs": [
            "战马春放归，农牛冬歇息。",
            "何独徇名人，终身役心力。",
            "来者殊未已，去者不知还。",
            "我今悟已晚，六十方退闲。",
            "犹胜不悟者，老死红尘间。"
        ],
        "title": "偶作二首 一",
        "id": "701772d3-adf6-404a-9839-cb33ba353f3e"
    },
    {
        "author": "白居易",
        "paragraphs": [
            "名无高与卑，未得多健羨。",
            "事无小与大，已得多厌贱。",
            "如此常自苦，反此或自安。",
            "此理知甚易，此道行甚难。",
            "勿信人虚语，君当事上看。"
        ],
        "title": "偶作二首 二",
        "id": "d9162d1d-7113-468e-8b82-46d6b54f6a5c"
    },
    {
        "author": "白居易",
        "paragraphs": [
            "西溪风生竹森森，南潭萍开水沈沈。",
            "丛翠万竿湘岸色，空碧一泊松江心。",
            "浦派萦回误远近，桥岛向背迷窥临。",
            "澄澜方丈若万顷，倒影咫尺如千寻。",
            "泛然独游邈然坐，坐念行心思古今。",
            "菟裘不闻有泉沼，西河亦恐无云林。",
            "岂如白翁退老地，树高竹密池塘深。",
            "华亭双鹤白矫矫，太湖四石青岑岑。",
            "眼前尽日更无客，膝上此时唯有琴。",
            "洛阳冠盖自相索，谁肯来此同抽簪。"
        ],
        "tags": [
            "太湖"
        ],
        "title": "池上作",
        "id": "dc6de2e4-c3e9-45b4-bcee-1082b3ad417b"
    },
    {
        "author": "白居易",
        "paragraphs": [
            "何处堪避暑，林间背日楼。",
            "何处好追凉，池上随风舟。",
            "日高饥始食，食竟饱还游。",
            "游罢睡一觉，觉来茶一瓯。",
            "眼明见青山，耳醒闻碧流。",
            "脱袜闲濯足，解巾快掻头。",
            "如此来几时，已过六七秋。",
            "从心至百骸，无一不自由。",
            "拙退是其分，荣耀非所求。",
            "虽被世间笑，终无身外忧。",
            "此语君莫怪，静思吾亦愁。",
            "如何三伏月，杨尹谪虔州。"
        ],
        "title": "何处堪避暑",
        "id": "fa2161b9-1126-4121-96cd-81f8383a3d86"
    },
    {
        "author": "白居易",
        "paragraphs": [
            "昨日诏下去罪人，今日诏下得贤臣。",
            "进退者谁非我事，世间宠辱常纷纷。",
            "我心与世两相忘，时事虽闻如不闻。",
            "但喜今年饱饭吃，洛阳禾稼如秋云。",
            "更倾一尊歌一曲，不独忘世兼忘身。"
        ],
        "title": "诏下",
        "id": "e6067a35-9958-4d63-ac72-fdebc4acce30"
    },
    {
        "author": "白居易",
        "paragraphs": [
            "七月一日天，秋生履道里。",
            "闲居见清景，高兴从此始。",
            "林间暑雨歇，池上凉风起。",
            "桥竹碧鲜鲜，岸莎青靡靡。",
            "苍然古磐石，清浅平流水。",
            "何言中门前，便是深山里。",
            "双僮侍坐卧，一杖扶行止。",
            "饥闻麻粥香，渴觉云汤美。",
            "平生所好物，今日多在此。",
            "此外更何思，市朝心已矣。"
        ],
        "title": "七月一日作",
        "id": "64a0141b-7d2d-487e-ac3c-1c74abd64ef2"
    },
    {
        "author": "白居易",
        "paragraphs": [
            "开襟何处好，竹下池边地。",
            "余热体犹烦，早凉风有味。",
            "黄萎槐蘂结，红破莲芳坠。",
            "无奈每年秋，先来入衰思。"
        ],
        "title": "开襟",
        "id": "dbada1f3-2a57-42f1-a90f-5d037090dbf2"
    },
    {
        "author": "白居易",
        "paragraphs": [
            "头上渐无发，耳间新有毫。",
            "形容逐日老，官秩随年高。",
            "优饶又加俸，闲稳仍分曹。",
            "饮食免藜藿，居处非蓬蒿。",
            "何言家尚贫，银榼提绿醪。",
            "勿谓身未贵，金章照紫袍。",
            "诚合知止足，岂宜更贪饕。",
            "默默心自问，于国有何劳。"
        ],
        "title": "自宾客迁太子少傅分司",
        "id": "a8dd7482-a024-4985-9ee4-aad421636c4f"
    },
    {
        "author": "白居易",
        "paragraphs": [
            "杲杲冬日光，明暖真可爱。",
            "移榻向阳坐，拥裘仍解带。",
            "小奴搥我足，小婢搔我背。",
            "自问我为谁，胡然独安泰。",
            "安泰良有以，与君论梗概。",
            "心了事未了，饥寒迫于外。",
            "事了心未了，念虑煎于内。",
            "我今实多幸，事与心和会。",
            "内外及中间，了然无一碍。",
            "所以日阳中，向君言自在。"
        ],
        "title": "自在",
        "id": "7dc4706c-8abe-4c76-a9a8-47e15c1615d5"
    },
    {
        "author": "白居易",
        "paragraphs": [
            "秦磨利刀斩李斯，齐烧沸鼎烹郦其。",
            "可怜黄绮入商洛，闲卧白云歌紫芝。",
            "彼为葅醢机上尽，此为鸾皇天外飞。",
            "去者逍遥来者死，乃知祸福非天为。"
        ],
        "title": "咏史",
        "id": "d9714c59-3855-4fdd-872f-e40c815dda84"
    },
    {
        "author": "白居易",
        "paragraphs": [
            "交友沦殁尽，悠悠劳梦思。",
            "平生所厚者，昨夜梦见之。",
            "梦中几许事，枕上无多时。",
            "欵曲数杯酒，从容一局碁。",
            "初见韦尚书，金紫何辉辉。",
            "中遇李侍郎，笑言甚怡怡。",
            "终为崔常侍，意色苦依依。",
            "一夕三改变，梦心不惊疑。",
            "此事人尽怪，此理谁得知。",
            "我粗知此理，闻于竺干师。",
            "识行妄分别，智隐迷是非。",
            "若转识为智，菩提其庶几。"
        ],
        "title": "因梦有悟",
        "id": "a24d2277-3595-493f-b361-b6f81cfeac01"
    },
    {
        "author": "白居易",
        "paragraphs": [
            "上马临出门，出门复逡巡。",
            "回头问妻子，应怪春游频。",
            "诚知春游频，其奈老大身。",
            "朱颜去复去，白发新更新。",
            "请君屈十指，为我数交亲。",
            "大限年百岁，几人及七旬。",
            "我今六十五，走若下坂轮。",
            "假使得七十，祗有五度春。",
            "逢春不游乐，但恐是痴人。"
        ],
        "title": "春游",
        "id": "d34c6cfd-3872-40dc-a4a5-3877cb093c6c"
    },
    {
        "author": "白居易",
        "paragraphs": [
            "杂芳涧草合，繁绿巖树新。",
            "山深景候晚，四月有余春。",
            "竹寺过微雨，石迳无纤尘。",
            "白衣一居士，方袍四道人。",
            "地是佛国土，人非俗交亲。",
            "城中山下别，相送亦殷勤。"
        ],
        "title": "题天竺南院赠闲元旻清四上人",
        "id": "2b2f683d-a08b-4c27-bb48-7156ba1b8ad4"
    },
    {
        "author": "白居易",
        "paragraphs": [
            "南康丹旐引魂回，洛阳篮舁送葬来。",
            "北邙原边尹村畔，月苦烟愁夜过半。",
            "妻孥兄弟号一声，十二人肠一时断。",
            "往者何人送者谁，乐天哭别师臯时。",
            "平生分义向人尽，今日哀冤唯我知。",
            "我知何益徒垂泪，篮轝回竿马回辔。",
            "何日重闻扫市歌，谁家收得琵琶伎。",
            "萧萧风树白杨影，苍苍露草青蒿气。",
            "更就坟前哭一声，与君此别终天地。"
        ],
        "title": "哭师臯",
        "id": "9e586e12-312b-46e3-ac87-b7ce9d923781"
    },
    {
        "author": "白居易",
        "paragraphs": [
            "宦情本淡薄，年貌又老丑。",
            "紫绶与金章，于予亦何有。",
            "有时独隐几，荅然无所偶。",
            "卧枕一卷书，起尝一杯酒。",
            "书将引昏睡，酒用扶衰朽。",
            "客到忽已酣，脱巾坐搔首。",
            "疎顽倚老病，容恕惭交友。",
            "忽思庄生言，亦拟鞭其后。"
        ],
        "title": "隐几赠客",
        "id": "473ee174-d582-419b-9077-0535957c95f6"
    },
    {
        "author": "白居易",
        "paragraphs": [
            "葛衣疎且单，纱帽轻复宽。",
            "一衣与一帽，可以过炎天。",
            "止于便吾体，何必被罗纨。",
            "宿雨林笋嫩，晨露园葵鲜。",
            "烹葵炮嫩笋，可以备朝餐。",
            "止于适吾口，何必饫腥羶。",
            "饭讫盥漱已，扪腹方果然。",
            "婆娑庭前步，安稳窗下眠。",
            "外养物不费，内归心不烦。",
            "不费用难尽，不烦神易安。",
            "庶几无夭阏，得以终天年。"
        ],
        "title": "夏日作",
        "id": "14cebb2d-b656-41f4-bf23-40141eccd615"
    },
    {
        "author": "白居易",
        "paragraphs": [
            "日下西墙西，风来北窗北。",
            "中有逐凉人，单牀独栖息。",
            "飘萧过云雨，摇曳归飞翼。",
            "新叶多好阴，初筠有佳色。",
            "幽深小池馆，优稳闲官职。",
            "不爱勿复论，爱亦不易得。"
        ],
        "title": "晚凉偶咏",
        "id": "c44c5684-0db7-4355-88f2-515ac562cfe6"
    },
    {
        "author": "白居易",
        "paragraphs": [
            "七月中气后，金与火交争。",
            "一闻白雪唱，暑退清风生。",
            "碧树未摇落，寒蝉始悲鸣。",
            "夜凉枕簟滑，秋燥衣巾轻。",
            "疎受老慵出，刘桢疾未平。",
            "何人伴公醉，新月上宫城。"
        ],
        "title": "酬牛相公宫城早秋寓言见示兼呈梦得",
        "id": "024f6894-58ab-4730-a57a-96a3c9afdbfa"
    },
    {
        "author": "白居易",
        "paragraphs": [
            "汲泉洒小台，台上无纤埃。",
            "解带面西坐，轻襟随风开。",
            "晚凉闲兴动，忆同倾一杯。",
            "月明候柴户，藜杖何时来。"
        ],
        "title": "小台晚坐忆梦得",
        "id": "4526ab6a-c723-43bc-b682-4fcd0e60f1fc"
    },
    {
        "author": "白居易",
        "paragraphs": [
            "食桃种其核，一年核生芽。",
            "二年长枝叶，三年桃有花。",
            "忆昨五六岁，灼灼盛芬华。",
            "迨兹八九载，有减而无加。",
            "去春已稀少，今春渐无多。",
            "明年后年后，芳意当如何。",
            "命酒树下饮，停杯拾余葩。",
            "因桃忽自感，悲咤成狂歌。"
        ],
        "title": "种桃歌",
        "id": "23947308-550d-40eb-ac10-2226a4957601"
    },
    {
        "author": "白居易",
        "paragraphs": [
            "世欺不识字，我忝攻文笔。",
            "世欺不得官，我忝居班秩。",
            "人老多病苦，我今幸无疾。",
            "人老多忧累，我今婚嫁毕。",
            "心安不移转，身泰无牵率。",
            "所以十年来，形神闲且逸。",
            "况当垂老岁，所要无多物。",
            "一裘煖过冬，一饭饱终日。",
            "勿言舍宅小，不过寝一室。",
            "何用鞍马多，不能骑两匹。",
            "如我优幸身，人中十有七。",
            "如我知足心，人中百无一。",
            "傍观愚亦见，当己贤多失。",
            "不敢论他人，狂言示诸姪。"
        ],
        "title": "狂言示诸姪",
        "id": "45bfc931-b2fa-402e-b3ba-7293f8306c24"
    },
    {
        "author": "白居易",
        "paragraphs": [
            "投君之文甚荒芜，数篇价直一束刍。",
            "报我之章何璀璨，累累四贯骊龙珠。",
            "毛诗三百篇后得，文选六十卷中无。",
            "一麋丽龟绝报赛，五鹿连柱难支梧。",
            "高兴独因秋日尽，清吟多与好风俱。",
            "银钩金错两殊重，宜上屏风张座隅。"
        ],
        "title": "偶以拙诗数首寄呈裴少尹侍郎蒙以盛制四篇一时酬和重投长句美而谢之",
        "id": "0cd1e68b-d552-4a67-a74a-32c6a666f1d5"
    },
    {
        "author": "白居易",
        "paragraphs": [
            "鬓毛霜一色，光景水争流。",
            "易过唯冬日，难销是老愁。",
            "香开绿蚁酒，煖拥褐绫裘。",
            "已共崔君约，尊前倒即休。"
        ],
        "title": "六年冬暮赠崔常侍晦叔",
        "id": "ce5bcc14-ed93-41d7-b2e7-a3ebc2165066"
    },
    {
        "author": "白居易",
        "paragraphs": [
            "黄醅绿醑迎冬熟，绛帐红炉逐夜开。",
            "谁道洛中多逸客，不将书唤不曾来。"
        ],
        "title": "戏招诸客",
        "id": "41e3f463-1460-4aed-a203-56402ea427ef"
    },
    {
        "author": "白居易",
        "paragraphs": [
            "案头历日虽未尽，向后唯残六七行。",
            "牀下酒瓶虽不满，犹应醉得两三场。",
            "病身不许依年老，拙宦虚教逐日忙。",
            "闻健偷闲且勤饮，一杯之外莫思量。"
        ],
        "title": "十二月二十三日作兼呈晦叔",
        "id": "74c20329-8f1f-42e4-bfd1-f9834185e483"
    },
    {
        "author": "白居易",
        "paragraphs": [
            "庆吊经过嬾，逢迎跪拜迟。",
            "不因时节日，岂觉此身羸。"
        ],
        "title": "七年元日对酒五首 一",
        "id": "b645c497-62ad-4f04-ae20-741e0e32b1bf"
    },
    {
        "author": "白居易",
        "paragraphs": [
            "众老忧添岁，余衰喜入春。",
            "年开第七秩，屈指几多人。"
        ],
        "title": "七年元日对酒五首 二",
        "id": "c81bdf06-cc57-4e5e-9b1c-b952a27e332e"
    },
    {
        "author": "白居易",
        "paragraphs": [
            "三杯蓝尾酒，一楪胶牙饧。",
            "除却崔常侍，无人共我争。"
        ],
        "title": "七年元日对酒五首 三",
        "id": "78d6f1d3-6895-43a9-9977-4b61cb053bf0"
    },
    {
        "author": "白居易",
        "paragraphs": [
            "今朝吴与洛，相忆一欣然。",
            "梦得君知否，俱过本命年。"
        ],
        "title": "七年元日对酒五首 四",
        "id": "bd30747f-9559-4026-b633-f951c5db5079"
    },
    {
        "author": "白居易",
        "paragraphs": [
            "同岁崔何在，同年杜又无。",
            "应无藏避处，只有且欢娱。"
        ],
        "title": "七年元日对酒五首 五",
        "id": "94f6d933-1d67-4b12-a227-6065ba306274"
    },
    {
        "author": "白居易",
        "paragraphs": [
            "潦倒守三川，因循涉四年。",
            "推诚废钩距，示耻用蒲鞭。",
            "以此称公事，将何销俸钱。",
            "虽非好官职，岁久亦妨贤。"
        ],
        "title": "七年春题府厅",
        "id": "151724fa-8ac4-4de5-957f-2fecca7a286f"
    },
    {
        "author": "白居易",
        "paragraphs": [
            "雪夜闲游多秉烛，花时蹔出亦提壶。",
            "别来少遇新诗敌，老去难逢旧饮徒。",
            "大振威名降北虏，勤行惠化活东吴。",
            "不知歌酒腾腾兴，得似河南醉尹无。"
        ],
        "title": "早春醉吟寄太原令狐相公苏州刘郎中",
        "id": "184cc912-91cc-4b60-a1b6-c01a9906d46f"
    },
    {
        "author": "白居易",
        "paragraphs": [
            "北阙至东京，风光十六程。",
            "坐移丞相阁，春入广陵城。",
            "红斾拥双节，白须无一茎。",
            "万人开路看，百吏立班迎。",
            "阃外君弥重，尊前我亦荣。",
            "何须身自得，将相是门生。"
        ],
        "title": "洛下送牛相公出镇淮南",
        "id": "3cc093e1-e345-4ffe-9721-f49b48891cfa"
    },
    {
        "author": "白居易",
        "paragraphs": [
            "云髻飘萧绿，花颜旖旎红。",
            "双眸剪秋水，十指剥春葱。",
            "楚艳为门阀，秦声是女工。",
            "甲明银玓瓅，柱触玉玲珑。",
            "猨苦啼嫌月，莺娇语䛏风。",
            "移愁来手底，送恨入弦中。",
            "赵瑟清相似，胡琴闹不同。",
            "慢弹回断雁，急奏转飞蓬。",
            "霜珮锵还委，冰泉咽复通。",
            "珠联千拍碎，刀截一声终。",
            "倚丽精神定，矜能意态融。",
            "歇时情不断，休去思无穷。",
            "灯下青春夜，尊前白首翁。",
            "且听应得在，老耳未多聋。"
        ],
        "title": "筝",
        "id": "380609ae-9cfc-49bb-857e-de43b33175aa"
    },
    {
        "author": "白居易",
        "paragraphs": [
            "莫叹年将暮，须怜岁又新。",
            "府中三遇腊，洛下五逢春。",
            "春树花珠颗，春塘水曲尘。",
            "春娃无气力，春马有精神。",
            "并辔鞭徐动，连盘酒慢巡。",
            "经过旧邻里，追逐好交亲。",
            "笑语销闲日，酣歌送老身。",
            "一生欢乐事，亦不少于人。"
        ],
        "title": "洛中春游呈诸亲友",
        "id": "4e0c217e-fb38-42a2-9b11-ab78b2dec630"
    },
    {
        "author": "白居易",
        "paragraphs": [
            "自请假来多少日，五旬光景似须臾。",
            "已判到老为狂客，不分当春作病夫。",
            "杨柳花飘新白雪，樱桃子缀小红珠。",
            "头风不敢多多饮，能酌三分相劝无。"
        ],
        "title": "酬舒三员外见赠长句",
        "id": "b44b76b7-a788-403b-9bf8-9c55491b469d"
    },
    {
        "author": "白居易",
        "paragraphs": [
            "欲去公门返野扉，预思泉竹已依依。",
            "更怜家酝迎春熟，一瓮醍醐待我归。"
        ],
        "title": "将归一绝",
        "id": "bb72f1ba-72fc-40c3-8cca-173c96198e07"
    },
    {
        "author": "白居易",
        "paragraphs": [
            "陋巷乘篮入，朱门挂印回。",
            "腰间抛组绶，缨上拂尘埃。",
            "屈曲闲池沼，无非手自开。",
            "青苍好竹树，亦是眼看栽。",
            "石片擡琴匣，松枝阁酒杯。",
            "此生终老处，昨日却归来。"
        ],
        "title": "罢府归旧居",
        "id": "5f0e6ff3-3c6f-4530-ba60-3259058b43c8"
    },
    {
        "author": "白居易",
        "paragraphs": [
            "官初罢后归来夜，天欲明前睡觉时。",
            "起坐思量更无事，身心安乐复谁知。"
        ],
        "title": "睡觉偶吟",
        "id": "921be510-61d6-4d24-bb98-65ed89112664"
    },
    {
        "author": "白居易",
        "paragraphs": [
            "疑因星陨空中落，叹被泥埋涧底沈。",
            "天上定应胜地上，支机未必及支琴。",
            "提携拂拭知恩否，虽不能言合有心。"
        ],
        "title": "问支琴石",
        "id": "3b3c7aea-d799-4134-87eb-3ab9a1a7ea6d"
    },
    {
        "author": "白居易",
        "paragraphs": [
            "身慵难勉强，性拙易迟回。",
            "布被辰时起，柴门午后开。",
            "忙驱能者去，闲逐钝人来。",
            "自喜谁能会，无才胜有才。"
        ],
        "title": "自喜",
        "id": "ace314e9-a760-4216-9e02-888e0c81ba91"
    },
    {
        "author": "白居易",
        "paragraphs": [
            "托质依高架，攒花对小堂。",
            "晚开春去后，独秀院中央。",
            "霁景朱明早，芳时白昼长。",
            "秾因天与色，丽共日争光。",
            "剪碧排千萼，研朱染万房。",
            "烟条涂石绿，粉蘂扑雌黄。",
            "根动彤云涌，枝摇赤羽翔。",
            "九微灯炫转，七宝帐荧煌。",
            "淑气熏行径，清阴接步廊。",
            "照梁迷藻棁，耀壁变雕墙。",
            "烂若藂然火，殷于叶得霜。",
            "臙脂含脸笑，苏合裛衣香。",
            "浃洽濡晨露，玲珑漏夕阳。",
            "合罗排勘缬，醉晕浅深妆。",
            "乍见疑回面，遥看误断肠。",
            "风朝舞飞燕，雨夜泣萧娘。",
            "桃李慙无语，芝兰让不芳。",
            "山榴何细碎，石竹苦寻常。",
            "蕙惨偎栏避，莲羞映浦藏。",
            "怯教蕉叶战，妬得柳花狂。",
            "岂可轻嘲咏，应须痛比方。",
            "画幈风自展，绣繖盖谁张。",
            "翠锦挑成字，丹砂印著行。",
            "猩猩凝血点，瑟瑟蹙金匡。",
            "散乱萎红片，尖纤嫩紫芒。",
            "触僧飘毳褐，留妓冒罗裳。",
            "寡和阳春曲，多情骑省郎。",
            "缘夸美颜色，引出好文章。",
            "东顾辞仁里，西归入帝乡。",
            "假如君爱杀，留著莫移将。"
        ],
        "title": "裴常侍以题蔷薇架十八韵见示因广为三十韵以和之",
        "id": "425946cb-3dc6-43d5-a5d1-bff11eaacaa0"
    },
    {
        "author": "白居易",
        "paragraphs": [
            "夜深吟罢一长吁，老泪灯前湿白须。",
            "二十年前旧诗卷，十人酬和九人无。"
        ],
        "title": "感旧诗卷",
        "id": "dfcb71c9-88c4-4244-aa24-2b40eb4f9f7b"
    },
    {
        "author": "白居易",
        "paragraphs": [
            "笋老兰长花渐稀，衰翁相对惜芳菲。",
            "残莺著雨慵休啭，落絮无风凝不飞。",
            "行掇木芽供野食，坐牵萝蔓挂朝衣。",
            "十年分手今同醉，醉未如泥莫道归。"
        ],
        "title": "酬李二十侍郎",
        "id": "f0919f4d-7a6b-4328-bf2c-2471fc31d253"
    },
    {
        "author": "白居易",
        "paragraphs": [
            "纶阁沈沈无宠命，苏台籍籍有能声。",
            "岂唯不得清文力，但恐空传冗吏名。",
            "郎署回翔何水部，江湖留滞谢宣城。",
            "所嗟非独君如此，自古才难共命争。"
        ],
        "title": "和梦得",
        "id": "0d9f48bb-cc2f-44d5-8478-c3d788277ff5"
    },
    {
        "author": "白居易",
        "paragraphs": [
            "吾师道与佛相应，念念无为法法能。",
            "口藏宣传十二部，心台照耀百千灯。",
            "尽离文字非中道，长住虚空是小乘。",
            "少有人知菩萨行，世间只是重高僧。"
        ],
        "title": "赠草堂宗密上人",
        "id": "e44ca5fe-3ecb-44db-8fed-134d38042348"
    },
    {
        "author": "白居易",
        "paragraphs": [
            "紫袍朝士白髯翁，与俗乖疎与道通。",
            "官秩三回分洛下，交游一半在僧中。",
            "臭[帤]世界终须出，香火因缘久愿同。",
            "斋后将何充供养，西轩泉石北窗风。"
        ],
        "title": "喜照密闲实四上人见过",
        "id": "f965c4af-8fb5-4179-821b-4aa9f475000e"
    },
    {
        "author": "白居易",
        "paragraphs": [
            "昨日三川新罢守，今年四皓尽分司。",
            "幸陪散秩闲居日，好是登山临水时。",
            "家未苦贫常酝酒，身虽衰病尚吟诗。",
            "龙门泉石香山月，早晚同游报一期。"
        ],
        "title": "赠皇甫六张十五李二十三宾客",
        "id": "aa3b5db0-1dec-4c14-8f7e-ac7f64c11afa"
    },
    {
        "author": "白居易",
        "paragraphs": [
            "并失鹓鸾侣，空留麋鹿身。",
            "只应嵩洛下，长作独游人。"
        ],
        "title": "微之敦诗晦叔相次长逝岿然自伤因成二绝 一",
        "id": "565dde47-fa94-42ae-bcdc-762c38cc13d7"
    },
    {
        "author": "白居易",
        "paragraphs": [
            "长夜君先去，残年我几何。",
            "秋风满衫泪，泉下故人多。"
        ],
        "title": "微之敦诗晦叔相次长逝岿然自伤因成二绝 二",
        "id": "196cd7ae-bd14-4f25-a614-46b6c536a079"
    },
    {
        "author": "白居易",
        "paragraphs": [
            "青莎台上起书楼，绿藻潭中系钓舟。",
            "日晚爱行深竹里，月明多上小桥头。",
            "蹔尝新酒还成醉，亦出中门便当游。",
            "一部清商聊送老，白须萧飒管弦秋。"
        ],
        "title": "池上闲咏",
        "id": "002c015a-2991-4ebf-bc33-e0749ab556dc"
    },
    {
        "author": "白居易",
        "paragraphs": [
            "昨夜凉风又飒然，萤飘叶坠卧牀前。",
            "逢秋莫叹须知分，已过潘安三十年。"
        ],
        "title": "凉风叹",
        "id": "b927a9a0-9479-4497-849e-966342f62e5c"
    },
    {
        "author": "白居易",
        "paragraphs": [
            "蹔辞八座罢双旌，便作登山临水行。",
            "能以忠贞酬重任，不将富贵碍高情。",
            "朱门出去簪缨从，绛帐归来歌吹迎。",
            "鞍辔闹装光满马，何人信道是书生。"
        ],
        "title": "和高仆射罢节度让尚书授少保分司喜遂游山水之作",
        "id": "7896c24e-7c04-4e75-9bec-4867baf47de4"
    },
    {
        "author": "白居易",
        "paragraphs": [
            "称意新官又少年，秋凉身健好朝天。",
            "青云上了无多路，却要徐驱稳著鞭。"
        ],
        "title": "送考功崔郎中赴阙",
        "id": "9de06d8f-3fad-4fda-a244-4abd9c7e0225"
    },
    {
        "author": "白居易",
        "paragraphs": [
            "阙塞龙门口，祇园鹫岭头。",
            "曾随减劫坏，今遇胜缘修。",
            "再莹新金刹，重装旧石楼。",
            "病僧皆引起，忙客亦淹留。",
            "四望穷沙界，孤标出赡州。",
            "地图铺洛邑，天柱倚崧丘。",
            "两面苍苍岸，中心瑟瑟流。",
            "波翻八滩雪，堰护一潭油。",
            "台殿朝弥丽，房廊夜更幽。",
            "千花高下塔，一叶往来舟。",
            "岫合云初吐，林开雾半收。",
            "静闻樵子语，远听棹郎讴。",
            "官散殊无事，身闲甚自由。",
            "吟来携笔砚，宿去抱衾裯。",
            "霁月当窗白，凉风满簟秋。",
            "烟香封药灶，泉冷洗茶瓯。",
            "南祖心应学，西方社可投。",
            "先宜知止足，次要悟浮休。",
            "觉路随方乐，迷涂到老愁。",
            "须除爱名障，莫作恋家囚。",
            "便合穷年住，何言竟日游。",
            "可怜终老地，此是我菟裘。"
        ],
        "title": "重修香山寺毕题二十二韵以纪之",
        "id": "96108067-1aa0-48f2-a957-097e98c34c5b"
    },
    {
        "author": "白居易",
        "paragraphs": [
            "无嗟别青琐，且喜拥朱轮。",
            "五十得三品，百千无一人。",
            "须勤念黎庶，莫苦忆交亲。",
            "此外无过醉，毗陵何限春。"
        ],
        "title": "送杨八给事赴常州",
        "id": "32665393-d2bb-455c-8152-5daf1f7285ff"
    },
    {
        "author": "白居易",
        "paragraphs": [
            "新诗绝笔声名歇，旧卷生尘箧笥深。",
            "时向歌中闻一句，未容倾耳已伤心。"
        ],
        "title": "闻歌者唱微之诗",
        "id": "796d2ab3-7d90-4856-b151-49e011156dea"
    },
    {
        "author": "白居易",
        "paragraphs": [
            "靖安客舍花枝下，共脱青衫典浊醪。",
            "今日洛桥还醉别，金杯翻污麒麟袍。",
            "喧阗夙驾君脂辖，酩酊离筵我藉糟。",
            "好去商山紫芝伴，珊瑚鞭动马头高。"
        ],
        "title": "醉送李二十常侍赴镇浙东",
        "id": "73845d0d-3584-4daa-97b9-ca73859ff4f1"
    },
    {
        "author": "白居易",
        "paragraphs": [
            "五度龙门点额回，却缘多艺复多才。",
            "贫泥客路黏难出，愁锁乡心掣不开。",
            "何必更游京国去，不如且入醉乡来。",
            "吴弦楚调潇湘弄，为我殷勤送一杯。"
        ],
        "title": "醉别程秀才",
        "id": "e714d456-4d51-490a-ae42-feab7529d259"
    },
    {
        "author": "白居易",
        "paragraphs": [
            "白衣居士紫芝仙，半醉行歌半坐禅。",
            "今日维摩兼饮酒，当时绮季不请钱。",
            "等闲池上留宾客，随事灯前有管弦。",
            "但问此身销得否，分司气味不论年。"
        ],
        "title": "自咏",
        "id": "4b603ebd-6ad7-493a-bddd-501ca2344341"
    },
    {
        "author": "白居易",
        "paragraphs": [
            "把酒思闲事，春愁谁最深。",
            "乞钱羁客面，落第举人心。",
            "月下低眉立，灯前抱膝吟。",
            "凭君劝一醉，胜与万黄金。"
        ],
        "title": "把酒思闲事二首 一",
        "id": "13cc88b7-535c-4b7d-89df-18120ec96632"
    },
    {
        "author": "白居易",
        "paragraphs": [
            "把酒思闲事，春娇何处多。",
            "试鞍新白马，弄镜小青娥。",
            "掌上初教舞，花前欲按歌。",
            "凭君劝一醉，劝了问如何。"
        ],
        "title": "把酒思闲事二首 二",
        "id": "1fab3a94-503b-4d35-8b11-8df2107fdedc"
    },
    {
        "author": "白居易",
        "paragraphs": [
            "白露凋花花不残，凉风吹叶叶初干。",
            "无人解爱萧条境，更绕衰藂一匝看。"
        ],
        "title": "衰荷",
        "id": "5876ce59-4a0c-42d8-bd90-141ae68cba17"
    },
    {
        "author": "白居易",
        "paragraphs": [
            "文昌列宿征还日，洛浦行云放散时。",
            "鹓鹭上天花逐水，无因再会白家池。"
        ],
        "title": "池上送考功崔郎中兼别房窦二妓",
        "id": "4ce224c4-d210-4663-b43c-2ee1adc87ebb"
    },
    {
        "author": "白居易",
        "paragraphs": [
            "依仁台废悲风晚，履信池荒宿草春。",
            "自问老身骑马出，洛阳城里觅何人。"
        ],
        "title": "自问",
        "id": "7f3f01b2-a125-4116-b69d-d1b6cb1c06e8"
    },
    {
        "author": "白居易",
        "paragraphs": [
            "敦诗说礼中军师，重士轻财大丈夫。",
            "常与师徒同苦乐，不教亲故隔荣枯。",
            "花钿坐绕黄金印，丝管行随白玉壶。",
            "商皓老狂唯爱醉，时时能寄酒钱无。"
        ],
        "title": "送陈许高仆射赴镇",
        "id": "c3aa5fed-7929-4548-9806-8934bf6846d9"
    },
    {
        "author": "白居易",
        "paragraphs": [
            "合聚千羊毳，施张百子弮。",
            "骨盘边柳健，色染塞蓝鲜。",
            "北制因戎剏，南移逐虏迁。",
            "汰风吹不动，御雨湿弥坚。",
            "有顶中央耸，无隅四向圆。",
            "傍通门豁尔，内密气温然。",
            "远别关山外，初安庭户前。",
            "影孤明月夜，价重苦寒年。",
            "软煖围毡毯，鎗摐束管弦。",
            "最宜霜后地，偏称雪中天。",
            "侧置低歌座，平铺小舞筵。",
            "闲多揭帘入，醉便拥袍眠。",
            "铁檠移灯背，银囊带火悬。",
            "深藏晓兰焰，闇贮宿香烟。",
            "兽炭休亲近，狐裘可弃捐。",
            "砚温融冻墨，瓶煖变春泉。",
            "蕙帐徒招隐，茅庵浪坐禅。",
            "贫僧应叹羨，寒士定留连。",
            "宾客于中接，儿孙向后传。",
            "王家夸旧物，未及此青毡。"
        ],
        "title": "青毡帐二十韵",
        "id": "211b87d4-f55d-4a61-b858-e714d07c81af"
    },
    {
        "author": "白居易",
        "paragraphs": [
            "幸免非常病，甘当本分衰。",
            "眼昏灯最觉，腰瘦带先知。",
            "树叶霜红日，髭须雪白时。",
            "悲愁缘欲老，老过却无悲。"
        ],
        "title": "荅梦得秋日书怀见寄",
        "id": "7330b304-e43a-4826-9ba7-d045b6507c1f"
    },
    {
        "author": "白居易",
        "paragraphs": [
            "平阳旧宅少人游，应是游人到即愁。",
            "布谷鸟啼桃李院，络丝虫怨凤皇楼。",
            "台倾滑石犹残砌，帘断珍珠不满钩。",
            "闻道至今萧史在，髭须雪白向明州。"
        ],
        "title": "同诸客题于家公主旧宅",
        "id": "7fb32f2c-572d-4902-a896-4c453e456355"
    },
    {
        "author": "白居易",
        "paragraphs": [
            "南国碧云客，东京白首翁。",
            "松江初有月，伊水正无风。",
            "远思两乡断，清光千里同。",
            "不知娃馆上，何似石楼中。"
        ],
        "title": "荅梦得八月十五日夜翫月见寄",
        "id": "50f12723-796f-42ad-851b-8fc53963c31b"
    },
    {
        "author": "白居易",
        "paragraphs": [
            "起戴乌纱帽，行披白布裘。",
            "炉温先煖酒，手冷未梳头。",
            "早起烟霜白，初寒鸟雀愁。",
            "诗成遣谁和，还是寄苏州。"
        ],
        "title": "初冬早起寄梦得",
        "id": "97034772-e5f4-4862-b6d4-95ebc1e27713"
    },
    {
        "author": "白居易",
        "paragraphs": [
            "楼上金风声渐紧，月中银字韵初调。",
            "促张弦柱吹高管，一曲凉州入泬寥。"
        ],
        "title": "秋夜听高调凉州",
        "id": "51bb51c6-a88c-45b2-910b-0336ce5e5a44"
    },
    {
        "author": "白居易",
        "paragraphs": [
            "空山寂静老夫闲，伴鸟随云往复还。",
            "家酝满瓶书满架，半移生计入香山。"
        ],
        "title": "香山寺二绝 一",
        "id": "f151ee81-f625-4e49-a426-77038e336425"
    },
    {
        "author": "白居易",
        "paragraphs": [
            "爱风巖上攀松盖，恋月潭边坐石棱。",
            "且共云泉结缘境，他生当作此山僧。"
        ],
        "title": "香山寺二绝 二",
        "id": "d29909c2-b452-4e76-8a47-cd478a322ca4"
    },
    {
        "author": "白居易",
        "paragraphs": [
            "三岁相依在洛都，游花宴月饱欢娱。",
            "惜别笙歌多怨咽，愿留轩盖少踟蹰。",
            "劒磨光彩依前出，鹏举风云逐后驱。",
            "从此求闲应不得，更能重醉白家无。"
        ],
        "title": "送舒著作重授省郎赴阙",
        "id": "f4acf547-700d-49ce-bcc3-3b3a7037a122"
    },
    {
        "author": "白居易",
        "paragraphs": [
            "珊瑚鞭亸马踟蹰，引手低蛾索一盂。",
            "腰为逆风成弱柳，面因冲冷作凝酥。",
            "银箆稳篸乌罗帽，花襜宜乘咤拨驹。",
            "雪里君看何所似，王昭君妹写真图。"
        ],
        "title": "同诸客嘲雪中马上妓",
        "id": "a01070e1-643e-454e-8fe3-6a788d2cfaac"
    },
    {
        "author": "白居易",
        "paragraphs": [
            "海内姑苏太守贤，恩加章绶岂徒然。",
            "贺宾喜色欺杯酒，醉妓欢声遏管弦。",
            "鱼珮葺鳞光照地，鹘衔瑞带势冲天。",
            "莫嫌鬓上些些白，金紫由来称长年。"
        ],
        "title": "喜刘苏州恩赐金紫遥[想]贺宴以诗庆之",
        "id": "7cbc31bb-8c8b-4374-a165-794f4800b86f"
    },
    {
        "author": "白居易",
        "paragraphs": [
            "腊月九日煖寒客，卯时十分空腹杯。",
            "玄晏舞狂乌帽落，蓝田醉倒玉山颓。",
            "貌偷花色老蹔去，歌蹋柳枝春闇来。",
            "不为刘家贤圣物，愁翁笑口大难开。"
        ],
        "title": "蓝田刘明府携酌相过与皇甫郎中卯时同饮醉后赠之",
        "id": "9e621165-94ad-4db2-94de-ebfb73ece84c"
    },
    {
        "author": "白居易",
        "paragraphs": [
            "老鹤风姿异，衰翁诗思深。",
            "素毛如我鬓，丹顶似君心。",
            "松际雪相映，鸡羣尘不侵。",
            "殷勤远来意，一只重千金。"
        ],
        "title": "刘苏州以华亭一鹤远寄以诗谢之",
        "id": "6a22da1e-a3be-49f5-8fe1-0d9b3ae4d4e1"
    },
    {
        "author": "白居易",
        "paragraphs": [
            "吴苑四时风景好，就中偏好是春天。",
            "霞光曙后殷于火，水色晴来嫩似烟。",
            "士女笙歌宜月下，使君金紫称花前。",
            "诚知欢乐堪留恋，其奈离乡已四年。"
        ],
        "title": "早春忆苏州寄梦得",
        "id": "dc09fdf3-6031-446a-a27e-30b1ed4d5c47"
    },
    {
        "author": "白居易",
        "paragraphs": [
            "尊里看无色，杯中动有光。",
            "自君抛我去，此物共谁尝。"
        ],
        "title": "尝新酒忆晦叔二首 一",
        "id": "de784111-1c38-412b-b94a-3db3b1f4536f"
    },
    {
        "author": "白居易",
        "paragraphs": [
            "世上强欺弱，人间醉胜醒。",
            "自君抛我去，此语更谁听。"
        ],
        "title": "尝新酒忆晦叔二首 二",
        "id": "81dd517b-fbed-40d1-9302-6535ca10e088"
    },
    {
        "author": "白居易",
        "paragraphs": [
            "病来道士教调气，老去山僧劝坐禅。",
            "孤负春风杨柳曲，去年断酒到今年。"
        ],
        "title": "负春",
        "id": "45539b39-e29f-440c-9737-02bfc5e54ca0"
    },
    {
        "author": "白居易",
        "paragraphs": [
            "高卧闲行自在身，池边六见柳条新。",
            "幸逢尧舜无为日，得作羲皇向上人。",
            "四皓再除犹且健，三州罢守未全贫。",
            "莫愁客到无供给，家酝香浓野菜春。"
        ],
        "title": "池上闲吟二首 一",
        "id": "c5bddd1f-d034-4116-8f22-1d7a568b18a8"
    },
    {
        "author": "白居易",
        "paragraphs": [
            "非庄非宅非兰若，竹树池亭十亩余。",
            "非道非僧非俗吏，褐裘乌帽闭门居。",
            "梦游信意宁殊蝶，心乐身闲便是鱼。",
            "虽未定知生与死，其间胜负两何如。"
        ],
        "title": "池上闲吟二首 二",
        "id": "06187b4a-0070-4d0b-bdb0-77145ab0f9f7"
    },
    {
        "author": "白居易",
        "paragraphs": [
            "久雨初晴天气新，风烟草树尽欣欣。",
            "虽当冷落衰残日，还有阳和暖活身。",
            "池色溶溶蓝染水，花光燄燄火烧春。",
            "商山老伴相收拾，不用随他年少人。"
        ],
        "title": "早春招张宾客",
        "id": "44ddbb45-11fb-4025-a953-642501430210"
    },
    {
        "author": "白居易",
        "paragraphs": [
            "自笑营闲事，从朝到日斜。",
            "浇畦引泉脉，扫径避兰芽。",
            "暖变墙衣色，晴催木笔花。",
            "桃根知酒渴，晚送一瓯茶。"
        ],
        "title": "营闲事",
        "id": "e4e7c726-dbf6-424e-b9cc-a391f9253df8"
    },
    {
        "author": "白居易",
        "paragraphs": [
            "老思不禁春，风光照眼新。",
            "花房红鸟觜，池浪碧鱼鳞。",
            "倚櫂谁为伴，持杯自问身。",
            "心情多少在，六十二三人。"
        ],
        "title": "感春",
        "id": "62eb98b5-065c-4cc6-bc2b-0e890b605597"
    },
    {
        "author": "白居易",
        "paragraphs": [
            "满池春水何人爱，唯我回看指似君。",
            "直似挼蓝新汁色，与君南宅染罗裙。"
        ],
        "title": "春池上戏赠李郎中",
        "id": "610ceff4-26bd-4de4-a825-c3ec363646b0"
    },
    {
        "author": "白居易",
        "paragraphs": [
            "勿讶春来晚，无嫌花发迟。",
            "人怜全盛日，我爱半开时。",
            "紫蜡黏为蔕，红苏点作蕤。",
            "成都新夹缬，梁汉碎臙脂。",
            "树杪真珠颗，墙头小女儿。",
            "浅深妆駮落，高下火参差。",
            "蝶戏争香朵，莺啼选稳枝。",
            "好教郎作伴，合共酒相随。",
            "醉翫无胜此，狂嘲更让谁。",
            "犹残少年兴，不似老人诗。",
            "西日凭轻照，东风莫杀吹。",
            "明朝应烂熳，后夜更离披。",
            "林下遥相忆，尊前闇有期。",
            "衔杯嚼蘂思，唯我与君知。"
        ],
        "title": "翫半开花赠皇甫郎中",
        "id": "54a19f5c-7a5c-4588-bbd1-9a354bea5771"
    },
    {
        "author": "白居易",
        "paragraphs": [
            "柳老香丝宛，荷新钿扇圆。",
            "残春深树里，斜日小楼前。",
            "醉遣收杯杓，闲听理管弦。",
            "池边更无事，看补采莲船。"
        ],
        "title": "池边",
        "id": "d88b2b27-bbf9-45fc-94dd-952f28b7332b"
    },
    {
        "author": "白居易",
        "paragraphs": [
            "君应怪我朝朝饮，不说向君君不知。",
            "身上幸无疼痛处，瓮头正是撇尝时。",
            "刘妻劝谏夫休醉，王姪分疎叔不痴。",
            "六十三翁头雪白，假如醒黠欲何为。"
        ],
        "title": "家酿新熟每尝輙醉妻姪等劝令少饮因成长句以谕之",
        "id": "f1932ac3-5151-438b-8e51-c7b638b7578d"
    },
    {
        "author": "白居易",
        "paragraphs": [
            "东归多旅恨，西上少知音。",
            "寒食看花眼，春风落日心。",
            "百忧当二月，一醉直千金。",
            "到处公卿席，无辞酒醆深。"
        ],
        "title": "送常秀才下第东归",
        "id": "cde1e7c5-aa1b-45a2-b5a3-7be04b7bd112"
    },
    {
        "author": "白居易",
        "paragraphs": [
            "手里一杯满，心中百事休。",
            "春应唯仰醉，老更不禁愁。",
            "弄水回船尾，寻花信马头。",
            "眼看筋力减，游得且须游。"
        ],
        "title": "且游",
        "id": "cb0b08fe-4d26-4678-ad04-f90d1d3f5d3d"
    },
    {
        "author": "白居易",
        "paragraphs": [
            "弱柳缘堤种，虚亭压水开。",
            "条疑逐风去，波欲上阶来。",
            "翠羽偷鱼入，红腰学舞回。",
            "春愁正无绪，争不尽残杯。"
        ],
        "title": "题王家庄临水柳亭",
        "id": "37ddd661-ba74-4582-b457-e4ad52fcad67"
    },
    {
        "author": "白居易",
        "paragraphs": [
            "腻如玉指涂朱粉，光似金刀剪紫霞。",
            "从此时时春梦里，应添一树女郎花。"
        ],
        "title": "题令狐家木兰花",
        "id": "07c4f938-715a-4f1d-85ee-b8dadf2c60cb"
    },
    {
        "author": "白居易",
        "paragraphs": [
            "玉珮金章紫花绶，纻衫藤带白纶巾。",
            "晨兴拜表称朝士，晚出游山作野人。",
            "达磨传心令息念，玄元留意遣同尘。",
            "八关净戒斋销日，一曲狂歌醉送春。",
            "酒肆法堂方丈室，其间岂是两般身。"
        ],
        "title": "拜表回闲游",
        "id": "c07c47a6-f2ca-4120-a83e-cf30b1b2fea8"
    },
    {
        "author": "白居易",
        "paragraphs": [
            "朱槛低墙上，清流小阁前。",
            "雇人栽菡萏，买石造潺湲。",
            "影落江心月，声移谷口泉。",
            "闲看卷帘坐，醉听掩窗眠。",
            "路笑淘官水，家愁费料钱。",
            "是非君莫问，一对一翛然。"
        ],
        "title": "西街渠中种莲叠石颇有幽致偶题小楼",
        "id": "177aa578-cc9d-41ac-8cb5-a7a9ec8ccb25"
    },
    {
        "author": "白居易",
        "paragraphs": [
            "宿酲寂寞眠初起，春意阑珊日又斜。",
            "劝我加餐因早笋，恨人休醉是残花。",
            "闷吟工部新来句，渴饮毗陵远到茶。",
            "兄弟东西官职冷，门前车马向谁家。"
        ],
        "title": "晚春闲居杨工部寄诗杨常州寄茶同到因以长句荅之",
        "id": "2ca1001f-fdbb-40f3-8338-ded648912642"
    },
    {
        "author": "白居易",
        "paragraphs": [
            "玉泉南涧花奇怪，不似花丛似火堆。",
            "今日多情唯我到，每年无故为谁开。",
            "宁辞辛苦行三里，更与留连饮两杯。",
            "犹有一般辜负事，不将歌舞管弦来。"
        ],
        "title": "玉泉寺南三里涧下多深红踯躅繁艳殊常感惜题诗以示游者",
        "id": "fa1519b2-9672-4180-bb9b-ee784546df6a"
    },
    {
        "author": "白居易",
        "paragraphs": [
            "晓服云英漱井华，寥然身若在烟霞。",
            "药销日晏三匙饭，酒渴春深一椀茶。",
            "每夜坐禅观水月，有时行醉翫风花。",
            "净名事理人难解，身不出家心出家。"
        ],
        "title": "早服云母散",
        "id": "3086dd76-b86f-4ecc-8047-b708078596d0"
    },
    {
        "author": "白居易",
        "paragraphs": [
            "晚来林鸟语殷勤，似惜风光说向人。",
            "遣脱破袍劳报煖，催沽美酒敢辞贫。",
            "声声劝醉应须醉，一岁唯残半日春。"
        ],
        "title": "三月晦日晚闻鸟声",
        "id": "14488040-d6a1-4e2c-b698-f84d179590ad"
    },
    {
        "author": "白居易",
        "paragraphs": [
            "夏早日初长，南风草木香。",
            "肩舆颇平稳，涧路甚清凉。",
            "紫蕨行看采，青梅旋摘尝。",
            "疗饥兼解渴，一醆冷云浆。"
        ],
        "title": "早夏游平原回",
        "id": "b45a7650-d847-4b34-94dc-681030e0e0f1"
    },
    {
        "author": "白居易",
        "paragraphs": [
            "野寺经三宿，都城复一还。",
            "家仍念婚嫁，身尚系官班。",
            "萧洒秋临水，沈吟晚下山。",
            "长闲犹未得，逐日且偷闲。"
        ],
        "title": "宿天竺寺回",
        "id": "52bd5ff2-6ac0-49c0-9312-c428f58d2a95"
    },
    {
        "author": "白居易",
        "paragraphs": [
            "昔蒙兴化池头送，今许龙门潭上期。",
            "聚散但慙长见念，荣枯安敢道相思。",
            "功成名遂来虽久，云卧山游去未迟。",
            "闻说风情筋力在，只如初破蔡州时。"
        ],
        "title": "侍中晋公欲到东洛先蒙书问期宿龙门思往感今輙献长句",
        "id": "9e5a0294-dcd3-4a51-b605-99cae1709a04"
    },
    {
        "author": "白居易",
        "paragraphs": [
            "鸾凤翺翔在寥廓，貂蝉萧洒出埃尘。",
            "致成尧舜升平代，收得夔龙强健身。",
            "抛掷功名还史册，分张欢乐与交亲。",
            "商山老皓虽休去，终是留侯门下人。"
        ],
        "title": "奉和晋公侍中蒙除留守行及洛师感悦发中斐然成咏之作",
        "id": "1be4afb0-31a4-43b3-8702-68502042b8f6"
    },
    {
        "author": "白居易",
        "paragraphs": [
            "位下才高多怨天，刘兄道胜独恬然。",
            "贫于扬子两三倍，老过荣公六七年。",
            "笔砚莫抛留压案，箪瓢从陋也销钱。",
            "郡丞自合当优礼，何况夷陵太守贤。"
        ],
        "title": "送刘五司马赴任硖州兼寄崔使君",
        "id": "bb1f1e00-a42b-4713-9702-7dacf03860d7"
    },
    {
        "author": "白居易",
        "paragraphs": [
            "楼阁高低树浅深，山光水色暝沈沈。",
            "嵩烟半卷青绡幕，伊浪平铺绿绮衾。",
            "飞鸟灭时宜极目，远风来处好开襟。",
            "谁知不离簪缨内，长得逍遥自在心。"
        ],
        "title": "菩提寺上方晚眺",
        "id": "d4e7c27d-8474-4b48-9946-fe4e19cb4379"
    },
    {
        "author": "白居易",
        "paragraphs": [
            "六么水调家家唱，白雪梅花处处吹。",
            "古歌旧曲君休听，听取新翻杨柳枝。"
        ],
        "title": "杨柳枝词八首 一",
        "id": "42f52081-6d77-4413-b7d7-1d7d7c8e9ad8"
    },
    {
        "author": "白居易",
        "paragraphs": [
            "陶令门前四五树，亚夫营里百千条。",
            "何似东都正二月，黄金枝映洛阳桥。"
        ],
        "title": "杨柳枝词八首 二",
        "id": "08e1212d-c37a-4011-a548-5595f6aac7ad"
    },
    {
        "author": "白居易",
        "paragraphs": [
            "依依褭褭复青青，句引春风无限情。",
            "白雪花繁空扑地，绿丝条弱不胜莺。"
        ],
        "title": "杨柳枝词八首 三",
        "id": "475610ec-d8d1-44d1-b645-842f2ca5b2db"
    },
    {
        "author": "白居易",
        "paragraphs": [
            "红板江桥青酒旗，馆娃宫暖日斜时。",
            "可怜雨歇东风定，万树千条各自垂。"
        ],
        "title": "杨柳枝词八首 四",
        "id": "e76a50a6-101d-489a-aecb-1ced6e20464a"
    },
    {
        "author": "白居易",
        "paragraphs": [
            "苏州杨柳任君夸，更有钱唐胜馆娃。",
            "若解多情寻小小，绿杨深处是苏家。"
        ],
        "title": "杨柳枝词八首 五",
        "id": "fffe01f0-655e-428e-8ec5-5d5e98ea9156"
    },
    {
        "author": "白居易",
        "paragraphs": [
            "苏家小女旧知名，杨柳风前别有情。",
            "剥条盘作银环样，卷叶吹为玉笛声。"
        ],
        "title": "杨柳枝词八首 六",
        "id": "88c89108-51a2-4733-9ae8-914231a94c3a"
    },
    {
        "author": "白居易",
        "paragraphs": [
            "叶含浓露如啼眼，枝褭轻风似舞腰。",
            "小树不禁攀折苦，乞君留取两三条。"
        ],
        "title": "杨柳枝词八首 七",
        "id": "1a452cfa-7b61-466c-ac7b-908dfd3f0c8d"
    },
    {
        "author": "白居易",
        "paragraphs": [
            "人言柳叶似愁眉，更有愁肠似柳丝。",
            "柳丝挽断肠牵断，彼此应无续得期。"
        ],
        "title": "杨柳枝词八首 八",
        "id": "8b1652de-4048-4d88-b8ed-d91d4ec5ae6a"
    },
    {
        "author": "白居易",
        "paragraphs": [
            "言者不如知者默，此语吾闻于老君。",
            "若道老君是知者，缘何自著五千文。"
        ],
        "title": "读老子",
        "id": "9a5c31af-6696-45f0-90d8-4f3b877a3524"
    },
    {
        "author": "白居易",
        "paragraphs": [
            "庄生齐物同归一，我道同中有不同。",
            "遂性逍遥虽一致，莺凰终挍胜蛇虫。"
        ],
        "title": "读庄子",
        "id": "d6cadd52-2770-4210-86d3-3c17a3da94db"
    },
    {
        "author": "白居易",
        "paragraphs": [
            "须知诸相皆非相，若住无余却有余。",
            "言下忘言一时了，梦中说梦两重虚。",
            "空花岂得兼求果，阳燄如何更觅鱼。",
            "摄动是禅禅是动，不禅不动即如如。"
        ],
        "title": "读禅经",
        "id": "811ac29a-a3fb-420c-b682-8b73a150ae00"
    },
    {
        "author": "白居易",
        "paragraphs": [
            "吉凶祸福有来由，但要深知不要忧。",
            "只见火光烧润屋，不闻风浪覆虚舟。",
            "名为公器无多取，利是身灾合少求。",
            "虽异匏瓜难不食，大都食足早宜休。"
        ],
        "title": "感兴二首 一",
        "id": "e5813234-0a95-457a-b80e-bc8fe0132b1f"
    },
    {
        "author": "白居易",
        "paragraphs": [
            "鱼能深入宁忧钓，鸟解高飞岂触罗。",
            "热处先争炙手去，悔时其奈噬脐何。",
            "尊前诱得猩猩血，幕上偷安鷰鷰窠。",
            "我有一言君记取，世间自取苦人多。"
        ],
        "title": "感兴二首 二",
        "id": "79cceb4a-0273-4d5f-a774-01311bd4c67c"
    },
    {
        "author": "白居易",
        "paragraphs": [
            "乌鸢争食雀争窠，独立池边风雪多。",
            "尽日蹋冰翘一足，不鸣不动意如何。"
        ],
        "title": "问鹤",
        "id": "fdebad6c-77b2-4bf0-8716-9cda25ab05c2"
    },
    {
        "author": "白居易",
        "paragraphs": [
            "鹰爪攫鸡鸡肋折，鹘拳蹴雁雁头垂。",
            "何如歛翅水边立，飞上云松栖稳枝。"
        ],
        "title": "代鹤荅",
        "id": "685e910a-3468-4b42-9fca-9e1fe02a1f5f"
    },
    {
        "author": "白居易",
        "paragraphs": [
            "向夕搴帘卧枕琴，微凉入户起开襟。",
            "偶因明月清风夜，忽想迁臣逐客心。",
            "何处投荒初恐惧，谁人绕泽正悲吟。",
            "始知洛下分司坐，一日安闲直万金。"
        ],
        "title": "闲卧有所思二首 一",
        "id": "9df41e23-1cbf-47da-9214-3a9b5a35f2de"
    },
    {
        "author": "白居易",
        "paragraphs": [
            "权门要路是身灾，散地闲居少祸胎。",
            "今日怜君岭南去，当时笑我洛中来。",
            "虫全性命缘无毒，木尽天年为不才。",
            "大抵吉凶多自致，李斯一去二疎回。"
        ],
        "title": "闲卧有所思二首 二",
        "id": "ae6411f5-1a30-4c98-95ba-9c1302f91f54"
    },
    {
        "author": "白居易",
        "paragraphs": [
            "萧洒伊嵩下，优游黄绮间。",
            "未曾一日闷，已得六年闲。",
            "鱼鸟为徒侣，烟霞是往还。",
            "伴僧禅闭目，迎客笑开颜。",
            "兴发宵游寺，慵时昼掩关。",
            "夜来风月好，悔不宿香山。"
        ],
        "title": "喜闲",
        "id": "b0947d7f-1d18-4df1-8401-9c1ad0d99d24"
    },
    {
        "author": "白居易",
        "paragraphs": [
            "爱琴爱酒爱诗客，多贱多穷多苦辛。",
            "中散步兵终不贵，孟郊张籍过于贫。",
            "一之已叹关于命，三者何堪并在身。",
            "只合飘零随草木，谁教凌厉出风尘。",
            "荣名厚禄二千石，乐饮闲游三十春。",
            "何得无厌时咄咄，犹言薄命不如人。"
        ],
        "title": "诗酒琴人例多薄命予酷好三事雅当此科而所得已多为幸斯甚偶成狂咏聊写媿怀",
        "id": "a29b4266-aa15-49fb-a60f-7c91d6b81d2a"
    },
    {
        "author": "白居易",
        "paragraphs": [
            "有花有酒有笙歌，其奈难逢亲故何。",
            "近海饶风春足雨，白须太守闷时多。"
        ],
        "title": "寄明州于驸马使君三绝句 一",
        "id": "b5b03a24-c565-4079-9afa-2f50bc3cf9f5"
    },
    {
        "author": "白居易",
        "paragraphs": [
            "平阳音乐随都尉，留滞三年在浙东。",
            "吴越声邪无法用，莫教偷入管弦中。"
        ],
        "title": "寄明州于驸马使君三绝句 二",
        "id": "aeefe783-e69b-4308-ae21-75d203b1b88e"
    },
    {
        "author": "白居易",
        "paragraphs": [
            "何郎小妓歌喉好，严老呼为一串珠。",
            "海味腥咸损声气，听看犹得断肠无。"
        ],
        "title": "寄明州于驸马使君三绝句 三",
        "id": "fca155db-9375-4cd8-be50-2fe03e735c2c"
    },
    {
        "author": "白居易",
        "paragraphs": [
            "薄食当斋戒，散班同隐沦。",
            "佛容为弟子，天许作闲人。",
            "唯置牀临水，都无物近身。",
            "清风散发卧，兼不要纱巾。"
        ],
        "title": "闲卧",
        "id": "f5caec4d-8c93-4287-a962-0f0eb8959b07"
    },
    {
        "author": "白居易",
        "paragraphs": [
            "春早秋初昼夜长，可怜天气好年光。",
            "和风细动帘帷暖，清露微凝枕簟凉。",
            "窗下晓眠初减被，池边晚坐乍移牀。",
            "闲从蕙草侵堦绿，静任槐花满地黄。",
            "理曲管弦闻后院，熨衣灯火映深房。",
            "四时新景何人别，遥忆多情李侍郎。"
        ],
        "title": "春早秋初因时即事兼寄浙东李侍郎",
        "id": "6feb0593-dbb7-44b8-8d05-8eb033c4e83c"
    },
    {
        "author": "白居易",
        "paragraphs": [
            "过得炎蒸月，尤宜老病身。",
            "衣裳朝不润，枕簟夜相亲。",
            "楼月纤纤早，波风褭褭新。",
            "光阴与时节，先感是诗人。"
        ],
        "title": "新秋喜凉",
        "id": "19412a2f-f0b9-4ab8-ba03-9427a833eb2c"
    },
    {
        "author": "白居易",
        "paragraphs": [
            "孟夏清和月，东都闲散官。",
            "体中无病痛，眼下未饥寒。",
            "世事闻常闷，交游见即欢。",
            "杯觞留客切，妓乐取人宽。",
            "雪鬓随身老，云心著处安。",
            "此中殊有味，试说向君看。"
        ],
        "title": "初夏闲吟兼呈韦宾客",
        "id": "a03a42e2-ce4f-4967-aaa5-15268d718a0a"
    },
    {
        "author": "白居易",
        "paragraphs": [
            "貂冠初别九重门，马鬣新封四尺坟。",
            "薤露歌词非白雪，旌铭官爵是浮云。",
            "伯伦每置随身锸，元亮先为自祭文。",
            "莫道高风无继者，一千年内有崔君。"
        ],
        "title": "哭崔二十四常侍",
        "id": "f1c1c298-ba3d-46ba-b70e-512dd83f591b"
    },
    {
        "author": "白居易",
        "paragraphs": [
            "岛树间林峦，云收雨气残。",
            "四山岚色重，五月水声寒。",
            "老鹤两三只，新篁千万竿。",
            "化成天竺寺，移得子陵滩。",
            "心觉闲弥贵，身缘健更欢。",
            "帝将风后待，人作谢公看。",
            "甪里年虽老，高阳兴未阑。",
            "佳辰不见召，争免趂杯盘。"
        ],
        "title": "奉酬侍中夏中雨后游城南庄见示八韵",
        "id": "e441d9a0-276e-435e-bf64-95d16696a10e"
    },
    {
        "author": "白居易",
        "paragraphs": [
            "戚里夸为贤驸马，儒家认作好诗人。",
            "鲁侯不得辜风景，沂水年年有暮春。"
        ],
        "title": "送兖州崔大夫驸马赴镇",
        "id": "3338f611-7892-49c6-8377-8ec17424d141"
    },
    {
        "author": "白居易",
        "paragraphs": [
            "少年怪我问如何，何事朝朝醉复歌。",
            "号作乐天应不错，忧愁时少乐时多。"
        ],
        "title": "少年问",
        "id": "65b6b15c-d619-482b-a55d-9a32396277dc"
    },
    {
        "author": "白居易",
        "paragraphs": [
            "千首诗堆青玉案，十分酒写白金盂。",
            "回头却问诸年少，作个狂夫得了无。"
        ],
        "title": "问少年",
        "id": "b4517dc3-3429-4bc0-8234-31dc271d0f4d"
    },
    {
        "author": "白居易",
        "paragraphs": [
            "琵琶师在九重城，忽得书来喜且惊。",
            "一纸展看非旧谱，四弦翻出是新声。",
            "蕤宾掩抑娇多怨，散水玲珑峭更清。",
            "珠颗泪霑金捍拨，红妆弟子不胜情。"
        ],
        "title": "代琵琶弟子谢女师曹供奉寄新调弄谱",
        "id": "b96a1832-961d-48f5-9004-7ea944e8c071"
    },
    {
        "author": "白居易",
        "paragraphs": [
            "南院今秋游宴少，西坊近日往来频。",
            "假如宰相池亭好，作客何如作主人。"
        ],
        "title": "代林园戏赠",
        "id": "c93627bc-9bbd-4f06-8ab1-e579e39b75f5"
    },
    {
        "author": "白居易",
        "paragraphs": [
            "岂独西坊来往频，偷闲处处作游人。",
            "衡门虽是栖迟地，不可终朝鏁老身。"
        ],
        "title": "戏荅林园",
        "id": "29f1cf01-40ac-4201-b7dd-0f429a29eb86"
    },
    {
        "author": "白居易",
        "paragraphs": [
            "集贤池馆从他盛，履道林亭勿自轻。",
            "往往归来嫌窄小，年年为主莫无情。"
        ],
        "title": "重戏赠",
        "id": "413b97cc-f71d-4a93-8b36-10ef468ce45c"
    },
    {
        "author": "白居易",
        "paragraphs": [
            "小水低亭自可亲，大池高馆不关身。",
            "林园莫妬裴家好，憎故怜新岂是人。"
        ],
        "title": "重戏荅",
        "id": "b68bafd6-8cc5-42dd-978a-420b842baf8a"
    },
    {
        "author": "白居易",
        "paragraphs": [
            "天宫阁上醉萧辰，丝管闲听酒慢巡。",
            "为向凉风清景道，今朝属我两三人。"
        ],
        "title": "早秋登天宫寺阁赠诸客",
        "id": "765a8e0b-9798-438c-b806-3396a6c80d33"
    },
    {
        "author": "白居易",
        "paragraphs": [
            "上阳宫里晓钟后，天津桥头残月前。",
            "空阔境疑非下界，飘飖身似在寥天。",
            "星河隐映初生日，楼阁葱茏半出烟。",
            "此处相逢倾一醆，始知地上有神仙。"
        ],
        "title": "晓上天津桥闲望偶逢卢郎中张员外携酒同倾",
        "id": "38434da3-f501-498a-a4f7-40767d11a417"
    },
    {
        "author": "白居易",
        "paragraphs": [
            "月好共传唯此夜，境闲皆道是东都。",
            "嵩山表里千重雪，洛水高低两颗珠。",
            "清景难逢宜爱惜，白头相劝强欢娱。",
            "诚知亦有来年会，保得晴明强健无。"
        ],
        "title": "八月十五日夜同诸客翫月",
        "id": "eff11311-6798-465d-b2c3-270f8c2bf7ce"
    },
    {
        "author": "白居易",
        "paragraphs": [
            "移晚校一月，花迟过半年。",
            "红开杪秋日，翠合欲昏天。",
            "白露滴未死，凉风吹更鲜。",
            "后时谁肯顾，唯我与君怜。"
        ],
        "title": "对晚开夜合花赠皇甫郎中",
        "id": "ae6d62ff-dd7a-493c-a0a8-63b385f97408"
    },
    {
        "author": "白居易",
        "paragraphs": [
            "狂歌箕踞酒尊前，眼不看人面向天。",
            "洛客最闲唯有我，一年四度到平泉。"
        ],
        "title": "醉游平泉",
        "id": "0f5acfdd-df6d-4aa5-a42b-4fe3d965df3a"
    },
    {
        "author": "白居易",
        "paragraphs": [
            "箕颍千年后，唯君得古风。",
            "位留丹陛上，身入白云中。",
            "躁静心相背，高低迹不同。",
            "笼鸡与梁燕，不信有冥鸿。"
        ],
        "title": "题赠平泉韦征君拾遗",
        "id": "cae0f324-167e-4c8f-abf0-8c19e0ff7138"
    },
    {
        "author": "白居易",
        "paragraphs": [
            "爱菊高人吟逸韵，悲秋病客感衰怀。",
            "黄花助兴方携酒，红叶添愁正满堦。",
            "居士荤腥今已断，仙郎杯杓为谁排。",
            "媿君相忆东篱下，拟废重阳一日斋。"
        ],
        "title": "酬皇甫郎中对新菊花见忆",
        "id": "e2046d37-f9c4-40ed-a327-e10c26f7de43"
    },
    {
        "author": "白居易",
        "paragraphs": [
            "九烛台前十二姝，主人留醉任欢娱。",
            "翩翻舞袖双飞蝶，宛转歌声一索珠。",
            "坐久欲醒还酩酊，夜深初散又踟蹰。",
            "南山宾客东山妓，此会人间曾有无。"
        ],
        "title": "夜宴醉后留献裴侍中",
        "id": "917f5f0e-0271-4135-8e6f-9d4b070e51a4"
    },
    {
        "author": "白居易",
        "paragraphs": [
            "促席留欢日未曛，远坊归思已纷纷。",
            "无妨按辔行乘月，何必逃杯走似云。",
            "银烛忍抛杨柳曲，金鞍潜送石榴裙。",
            "到时常晚归时早，笑乐三分校一分。"
        ],
        "title": "和韦庶子远坊赴宴未夜先归之作兼呈裴员外",
        "id": "6b141253-20f6-4fed-a0e4-7f682b08493c"
    },
    {
        "author": "白居易",
        "paragraphs": [
            "主人晚入皇城宿，问客裴回何所须。",
            "池月幸闲无用处，今宵能借客游无。"
        ],
        "title": "集贤池荅侍中问",
        "id": "0e7a1a50-bd14-4798-a5e3-91fce0f78b55"
    },
    {
        "author": "白居易",
        "paragraphs": [
            "小妓携桃叶，新声蹋柳枝。",
            "妆成剪烛后，醉起拂衫时。",
            "绣履娇行缓，花筵笑上迟。",
            "身轻委回雪，罗薄透凝脂。",
            "笙引簧频煖，筝催柱数移。",
            "乐童翻怨调，才子与妍词。",
            "便想人如树，先将发比丝。",
            "风条摇两带，烟叶贴双眉。",
            "口动樱桃破，鬟低翡翠垂。",
            "枝柔腰嫋娜，荑嫩手葳蕤。",
            "唳鹤啨呼侣，哀猨夜呌儿。",
            "玉敲音历历，珠贯字累累。",
            "袖为收声点，钗因赴节遗。",
            "重重遍头别，一一拍心知。",
            "塞北愁攀折，江南苦别离。",
            "黄遮金谷岸，绿映杏园池。",
            "春惜芳华好，秋怜颜色衰。",
            "取来歌里唱，胜向笛中吹。",
            "曲罢那能别，情多不自持。",
            "缠头无别物，一首断肠诗。"
        ],
        "title": "杨柳枝二十韵",
        "id": "aaac8550-c911-445a-90c3-9746fbd61551"
    },
    {
        "author": "白居易",
        "paragraphs": [
            "烟景冷苍茫，秋深夜夜霜。",
            "为思池上酌，先觉瓮头香。",
            "未暇倾巾漉，还应染指尝。",
            "醍醐慙气味，琥珀让晶光。",
            "若许陪歌席，须容散道场。",
            "月终斋戒毕，犹及菊花黄。"
        ],
        "title": "荅皇甫十郎中秋深酒熟见忆",
        "id": "4cce0fc7-6785-4863-a4f6-e42c4ff4dcad"
    },
    {
        "author": "白居易",
        "paragraphs": [
            "老去媿妻儿，冬来有劝词。",
            "煖寒从饮酒，冲冷少吟诗。",
            "战胜心还壮，斋勤体校羸。",
            "由来世间法，损益合相随。"
        ],
        "title": "老去",
        "id": "10041b70-4ba3-4e72-80b5-18902f69bbfe"
    },
    {
        "author": "白居易",
        "paragraphs": [
            "忽辞洛下缘何事，拟向江南住几时。",
            "每过渡头应问法，无妨菩萨是船师。"
        ],
        "title": "送宗实上人游江南",
        "id": "cc2ca4c0-f171-462a-8c54-8c8fbe0e6212"
    },
    {
        "author": "白居易",
        "paragraphs": [
            "细吟冯翊使君诗，忆作余杭太守时。",
            "君有一般输我事，柘枝看校十年迟。"
        ],
        "title": "和同州杨侍郎夸柘枝见寄",
        "id": "3e6fad8f-4c48-46ad-ba13-b714aa6de458"
    },
    {
        "author": "白居易",
        "paragraphs": [
            "霜繁脆庭柳，风利剪池荷。",
            "月色晓弥苦，鸟声寒更多。",
            "秋怀久寥落，冬计又如何。",
            "一瓮新醅酒，萍浮春水波。"
        ],
        "title": "冬初酒熟二首 一",
        "id": "c2c80390-e330-46f5-ba9d-7abdd936d2d7"
    },
    {
        "author": "白居易",
        "paragraphs": [
            "酒熟无客来，因成独酌谣。",
            "人间老黄绮，地上散松乔。",
            "忽忽醒还醉，悠悠暮复朝。",
            "残年多少在，尽付此中销。"
        ],
        "title": "冬初酒熟二首 二",
        "id": "02995350-424f-4e4b-ba6d-caa33f31f35e"
    },
    {
        "author": "白居易",
        "paragraphs": [
            "与君细话杭州事，为我留心莫等闲。",
            "闾里固宜勤抚恤，楼台亦要数跻攀。",
            "笙歌缥缈虚空里，风月依稀梦想间。",
            "且喜诗人重管领，遥飞一醆贺江山。"
        ],
        "title": "送姚杭州赴任因思旧游二首 一",
        "id": "817643e5-6280-4dd3-91fd-b9f3754ba08f"
    },
    {
        "author": "白居易",
        "paragraphs": [
            "渺渺钱唐路几千，想君到后事依然。",
            "静逢竺寺猨偷橘，闲看苏家女采莲。",
            "故妓数人凭问询，新诗两首倩留传。",
            "舍人虽健无多兴，老挍当时八九年。"
        ],
        "title": "送姚杭州赴任因思旧游二首 二",
        "id": "c8ebc364-36ae-466d-a19e-b2d0d443cf32"
    },
    {
        "author": "白居易",
        "paragraphs": [
            "渐老只谋欢，虽贫不要官。",
            "唯求造化力，试为驻春看。"
        ],
        "title": "寄李相公",
        "id": "0b59cd4b-3572-4072-8777-1c1a47c2c023"
    },
    {
        "author": "白居易",
        "paragraphs": [
            "山路难行日易斜，烟村霜树欲栖鵶。",
            "夜归不到应闲事，热饮三杯即是家。"
        ],
        "title": "冬日平泉路晚归",
        "id": "f03297e4-dd0e-4670-821d-f0ca9b131bf6"
    },
    {
        "author": "白居易",
        "paragraphs": [
            "草色斑斑春雨晴，利仁坊北面西行。",
            "踟蹰立马缘何事，认得张家歌吹声。"
        ],
        "title": "利仁北街作",
        "id": "1618aa3c-ba65-42bf-bf15-f2dc0bd4e3be"
    },
    {
        "author": "白居易",
        "paragraphs": [
            "洛阳堰上新晴日，长夏门前欲暮春。",
            "遇酒即沽逢树歇，七年此地作闲人。"
        ],
        "title": "洛阳堰闲行",
        "id": "de50d4b3-e65f-46d6-95ee-66b91218ba38"
    },
    {
        "author": "白居易",
        "paragraphs": [
            "村杏野桃繁似雪，行人不醉为谁开。",
            "赖逢山县卢明府，引我花前劝一杯。"
        ],
        "title": "过永宁",
        "id": "0f20c58f-34fd-4d11-8077-1dd67371f5f1"
    },
    {
        "author": "白居易",
        "paragraphs": [
            "路傍埋骨蒿草合，壁上题诗尘藓生。",
            "马死七年犹怅望，自知无乃太多情。"
        ],
        "title": "往年稠桑曾丧白马题诗厅壁今来尚存又复感怀更题绝句",
        "id": "17236446-0d47-4960-b480-d0102ae38c27"
    },
    {
        "author": "白居易",
        "paragraphs": [
            "野店东头花落处，一条流水号罗敷。",
            "芳魂艳骨知何处，春草茫茫墓亦无。"
        ],
        "title": "罗敷水",
        "id": "e8acfd47-6c2f-43f3-becb-7808bf2664fd"
    },
    {
        "author": "白居易",
        "paragraphs": [
            "大斾拥金羁，书生得者稀。",
            "何劳问官职，岂不见光辉。",
            "赫赫人争看，翩翩马欲飞。",
            "不期前岁尹，驻节语依依。"
        ],
        "title": "路逢青州王大夫赴镇立马赠别",
        "id": "9e0c7c1b-c750-45d5-858a-1110af4c9486"
    },
    {
        "author": "白居易",
        "paragraphs": [
            "夜饮归常晚，朝眠起更迟。",
            "举头中酒后，引手索茶时。",
            "拂枕青长袖，欹簪白接䍦。",
            "宿酲无兴味，先是肺神知。"
        ],
        "title": "和杨同州寒食干坑会后闻杨工部欲到知予与工部有宿酲",
        "id": "86b77fec-16af-43d7-a06b-19bcbcc17d93"
    },
    {
        "author": "白居易",
        "paragraphs": [
            "洛川汝海封畿接，履道集贤来往频。",
            "一复时程虽不远，百余步地更相亲。",
            "朱门陪宴多投辖，青眼留欢任吐茵。",
            "闻道郡斋还有酒，花前月下对何人。"
        ],
        "title": "和刘汝州酬侍中见寄长句因书集贤坊胜事戏而问之",
        "id": "458b9118-24ec-4746-9920-1ad8adc5cb1d"
    },
    {
        "author": "白居易",
        "paragraphs": [
            "山僧对棋坐，局上竹阴清。",
            "映竹无人见，时闻下子声。"
        ],
        "title": "池上二绝 一",
        "id": "3b020381-c590-4afd-b04c-460c3144b783"
    },
    {
        "author": "白居易",
        "paragraphs": [
            "小娃撑小艇，偷采白莲回。",
            "不解藏踪迹，浮萍一道开。"
        ],
        "tags": [
            "儿童",
            "生活"
        ],
        "title": "池上二绝 二",
        "id": "5bcc5f16-f5f4-4a49-bce5-f26630de8c4d"
    },
    {
        "author": "白居易",
        "paragraphs": [
            "素是自然色，圆因裁制功。",
            "飒如松起籁，飘似鹤翻空。",
            "盛夏不销雪，终年无尽风。",
            "引秋生手里，藏月入怀中。",
            "麈尾斑非疋，蒲葵陋不同。",
            "何人称相对，清瘦白须翁。"
        ],
        "title": "白羽扇",
        "id": "e36f65b2-4927-4499-830f-233135ce9b5d"
    },
    {
        "author": "白居易",
        "paragraphs": [
            "妓房匣镜满红埃，酒库封瓶生绿苔。",
            "居士尔时缘护戒，车公何事亦停杯。",
            "散斋香火今朝散，开素盘筵后日开。",
            "随意往还君莫怪，坐禅僧去饮徒来。"
        ],
        "title": "五月斋戒罢宴彻乐闻韦宾客皇甫郎中饮会亦稀又知欲携酒馔出斋先以长句呈谢",
        "id": "3d296a69-3ba9-40b7-8dfa-bff460c114c5"
    },
    {
        "author": "白居易",
        "paragraphs": [
            "午后郊园静，晴来景物新。",
            "雨添山气色，风借水精神。",
            "永日若为度，独游何所亲。",
            "仙禽狎君子，芳树倚佳人。",
            "蚁鬬王争肉，蜗移舍逐身。",
            "蝶双知伉俪，蜂分见君臣。",
            "蠢蠕形虽小，逍遥性即均。",
            "不知鹏与鷃，相去几微尘。"
        ],
        "title": "闲园独赏",
        "id": "81d91d07-a8b2-4bf0-8ee1-3f2abbce7715"
    },
    {
        "author": "白居易",
        "paragraphs": [
            "白头种松桂，早晚见成林。",
            "不及栽杨柳，明年便有阴。",
            "春风为催促，副取老人心。"
        ],
        "title": "种柳三咏 一",
        "id": "e84630c7-371c-4204-9f1e-4d93c7889f9e"
    },
    {
        "author": "白居易",
        "paragraphs": [
            "从君种杨柳，夹水意如何。",
            "准拟三年后，青丝拂绿波。",
            "仍教小楼上，对唱柳枝歌。"
        ],
        "title": "种柳三咏 二",
        "id": "62631936-3402-4661-8bca-9b5eceb5ffe4"
    },
    {
        "author": "白居易",
        "paragraphs": [
            "更想五年后，千千条曲尘。",
            "路傍深映月，楼上闇藏春。",
            "愁杀闲游客，闻歌不见人。"
        ],
        "title": "种柳三咏 三",
        "id": "b5b8f11c-2ed3-4ad7-b2e0-7040166204e0"
    },
    {
        "author": "白居易",
        "paragraphs": [
            "好官病免曾三度，散地归休已七年。",
            "老自退闲非世弃，贫蒙强健是天怜。",
            "韦荆南去留春服，王侍中来乞酒钱。",
            "便得一年生计足，与君美食复甘眠。"
        ],
        "title": "偶吟",
        "id": "4121f030-9f08-4f25-bfad-75391bc37196"
    },
    {
        "author": "白居易",
        "paragraphs": [
            "移牀避日依松竹，解带当风挂薜萝。",
            "钿砌池心绿苹合，粉开花面白莲多。",
            "久阴新霁宜丝管，苦热初凉入绮罗。",
            "家酝瓶空人客绝，今宵争奈月明何。"
        ],
        "title": "池上即事",
        "id": "e3a12b58-7384-49fd-891f-1d9df1828051"
    },
    {
        "author": "白居易",
        "paragraphs": [
            "水色昏犹白，霞光闇渐无。",
            "风荷摇破扇，波月动连珠。",
            "蟋蟀啼相应，鸳鸯宿不孤。",
            "小僮频报夜，归步尚踟蹰。"
        ],
        "title": "南塘暝兴",
        "id": "7750e8b0-7892-416b-bc70-a2274b9edf6b"
    },
    {
        "author": "白居易",
        "paragraphs": [
            "小宅里闾接，疎篱鸡犬通。",
            "渠分南巷水，窗借北家风。",
            "庾信园殊小，陶潜屋不丰。",
            "何劳问宽窄，宽窄在心中。"
        ],
        "title": "小宅",
        "id": "7a387188-018f-4cc1-8351-88120e851628"
    },
    {
        "author": "白居易",
        "paragraphs": [
            "适情处处皆安乐，大抵园林胜市朝。",
            "烦闹荣华犹易过，优闲福禄更难销。",
            "自怜老大宜疎散，却被交亲叹寂寥。",
            "终日相逢不相见，两心相去一何遥。"
        ],
        "title": "谕亲友",
        "id": "da143c23-40dd-4b8a-8437-76f31b38060c"
    },
    {
        "author": "白居易",
        "paragraphs": [
            "隼旟归洛知何日，鹤驾还嵩莫过春。",
            "惆怅香山云水冷，明朝便是独游人。"
        ],
        "title": "龙门送别皇甫泽州赴任韦山人南游",
        "id": "65d32d60-871d-4b8d-9c85-1393eb8ef828"
    },
    {
        "author": "白居易",
        "paragraphs": [
            "柳枝谩蹋试双袖，桑落初香尝一杯。",
            "金屑醅浓吴米酿，银泥衫稳越娃裁。",
            "舞时已觉愁眉展，醉后仍教笑口开。",
            "慙媿故人怜寂寞，三千里外寄欢来。"
        ],
        "title": "刘苏州寄酿酒糯米李浙东寄杨柳枝舞衫偶因尝酒试衫輙成长句寄谢之",
        "id": "f72d578e-203f-4d1a-9203-2e1e81dc7df5"
    },
    {
        "author": "白居易",
        "paragraphs": [
            "同州慵不去，此意复谁知。",
            "诚爱俸钱厚，其如身力衰。",
            "可怜病判案，何似醉吟诗。",
            "劳逸悬相远，行藏决不疑。",
            "徒烦人劝谏，只合自寻思。",
            "白发来无限，青山去有期。",
            "野心惟怕闹，家口莫愁饥。",
            "卖却新昌宅，聊充送老资。"
        ],
        "title": "诏授同州刺史病不赴任因咏所怀",
        "id": "fd86f5e0-895f-4267-bf91-d62afe1c801d"
    },
    {
        "author": "白居易",
        "paragraphs": [
            "西户最荣君好去，左冯虽稳我慵来。",
            "秋风一筯鲈鱼鲙，张翰摇头唤不回。"
        ],
        "title": "寄杨六侍郎",
        "id": "01de01c2-2f5a-4ba3-a6f7-e896c00a3ee3"
    },
    {
        "author": "白居易",
        "paragraphs": [
            "离筵莫怆且同欢，共贺新恩拜旧官。",
            "屈就商山伴麋鹿，好归芸阁狎鹓鸾。",
            "落星石上苍苔古，画鹤厅前白露寒。",
            "老监姓名应在壁，相思试为拂尘看。"
        ],
        "title": "韦七自太子宾客再除祕书监以长句贺而饯之",
        "id": "a3351351-5e4a-4297-8b8c-77ca44b43ef9"
    },
    {
        "author": "白居易",
        "paragraphs": [
            "新酒此时熟，故人何日来。",
            "自从金谷别，不见玉山颓。",
            "疎索柳花盌，寂寥荷叶杯。",
            "今冬问毡帐，雪里为谁开。"
        ],
        "title": "酒熟忆皇甫十",
        "id": "a831a988-8bb2-4882-a0f4-f865e6b3a5f6"
    },
    {
        "author": "白居易",
        "paragraphs": [
            "祸福茫茫不可期，大都早退似先知。",
            "当君白首同归日，是我青山独往时。",
            "顾索素琴应不暇，忆牵黄犬定难追。",
            "麒麟作脯龙为醢，何似泥中曳尾龟。"
        ],
        "title": "九年十一月二十一日感事而作",
        "id": "11d9e8d1-fff1-4a66-819c-31f81001fa22"
    },
    {
        "author": "白居易",
        "paragraphs": [
            "重裘暖帽宽毡履，小阁低窗深地炉。",
            "身稳心安眠未起，西京朝士得知无。"
        ],
        "title": "即事重题",
        "id": "bd786e91-4408-40e9-a198-1d21a4178fe8"
    },
    {
        "author": "白居易",
        "paragraphs": [
            "一年年觉此身衰，一日日知前事非。",
            "咏月嘲风先要减，登山临水亦宜稀。",
            "子平嫁娶贫中毕，元亮田园醉里归。",
            "为报阿连寒食下，与吾酿酒扫柴扉。"
        ],
        "title": "将归渭村先寄舍弟",
        "id": "b84e6b34-edd5-43c9-8f48-77855d0b071c"
    },
    {
        "author": "白居易",
        "paragraphs": [
            "今日看嵩洛，回头叹世间。",
            "荣华急如水，忧患大于山。",
            "见苦方知乐，经忙始爱闲。",
            "未闻笼里鸟，飞出肯飞还。"
        ],
        "title": "看嵩洛有叹",
        "id": "faa6013b-5c49-4096-afab-4d9d4358b7a6"
    },
    {
        "author": "白居易",
        "paragraphs": [
            "随缘逐处便安闲，不入朝廷不住山。",
            "心似虚舟浮水上，身同宿鸟寄林间。",
            "尚平婚嫁了无累，冯翊符章封却还。",
            "处分贫家残活计，匹如身后莫相关。"
        ],
        "title": "咏怀",
        "id": "ff69fcd3-3ed0-4edb-883c-f0c5bd1e59f8"
    },
    {
        "author": "白居易",
        "paragraphs": [
            "与君俱老也，自问老何如。",
            "眼涩夜先卧，头慵朝未梳。",
            "有时扶杖出，尽日闭门居。",
            "嬾照新磨镜，休看小字书。",
            "情于故人重，迹共少年疎。",
            "唯是闲谈兴，相逢尚有余。"
        ],
        "title": "咏老赠梦得",
        "id": "4f2e0fec-11ce-41dd-bec4-62fde7499912"
    },
    {
        "author": "白居易",
        "paragraphs": [
            "承华东署三分务，履道西池七过春。",
            "歌酒优游聊卒岁，园林萧洒可终身。",
            "留侯爵秩诚虚贵，疏受生涯未苦贫。",
            "月俸百千官二品，朝廷雇我作闲人。"
        ],
        "title": "从同州刺史改授太子少傅分司",
        "id": "18edec5f-06df-4bd0-9291-f3eb09fc93c5"
    },
    {
        "author": "白居易",
        "paragraphs": [
            "旧径开桃李，新池凿凤皇。",
            "只添丞相阁，不改午桥庄。",
            "远处尘埃少，闲中日月长。",
            "青山为外屏，绿野是前堂。",
            "引水多随势，栽松不趂行。",
            "年华玩风景，春事看农桑。",
            "花妬谢家妓，兰偷荀令香。",
            "游丝飘酒席，瀑布溅琴牀。",
            "巢许终身稳，萧曹到老忙。",
            "千年落公便，进退处中央。"
        ],
        "title": "奉和裴令公新成午桥庄绿野堂即事",
        "id": "d9a9bf4b-fba8-424b-b81c-309bcdade7aa"
    },
    {
        "author": "白居易",
        "paragraphs": [
            "新结一茅茨，规模俭且卑。",
            "土堦全垒块，山木半留皮。",
            "阴合连藤架，藂香近菊篱。",
            "壁宜藜杖倚，门称荻帘垂。",
            "窗里风清夜，簷间月好时。",
            "留连尝酒客，句引坐禅师。",
            "伴宿双栖鹤，扶行一侍儿。",
            "绿醅量醆饮，红稻约升炊。",
            "龌龊豪家笑，酸寒富室欺。",
            "陶庐闲自爱，颜巷陋谁知。",
            "蝼蚁谋深穴，鹪鹩占小枝。",
            "各随其分足，焉用有余为。"
        ],
        "title": "自题小草亭",
        "id": "8f5b4350-b3a6-488f-a965-62f74b8eac46"
    },
    {
        "author": "白居易",
        "paragraphs": [
            "细故随缘尽，衰形具体微。",
            "鬬闲僧尚闹，较瘦鹤犹肥。",
            "老遣宽裁袜，寒教厚絮衣。",
            "马从衔草展，鸡任啄笼飞。",
            "只要天和在，无令物性违。",
            "自余君莫问，何是复何非。"
        ],
        "title": "自咏",
        "id": "91534793-58e2-4007-a6fd-0278574c7afb"
    },
    {
        "author": "白居易",
        "paragraphs": [
            "新亭未有客，景日独何为。",
            "趂暖泥茶灶，防寒夹竹篱。",
            "头风初定后，眼闇欲明时。",
            "浅把三分酒，闲题数句诗。",
            "应须置两榻，一榻待公垂。"
        ],
        "title": "新亭病后独坐招李侍郎公垂",
        "id": "10215099-eae8-4f49-ab1e-9234041d9ebb"
    },
    {
        "author": "白居易",
        "paragraphs": [
            "软褥短屏风，昏昏醉卧翁。",
            "鼻香茶熟后，腰暖日阳中。",
            "伴老琴长在，迎春酒不空。",
            "可怜闲气味，唯欠与君同。"
        ],
        "title": "闲卧寄刘同州",
        "id": "a0d4a9b1-1a35-4eb8-8b8b-5b8913ecf9e8"
    },
    {
        "author": "白居易",
        "paragraphs": [
            "闲倾残酒后，煖拥小炉时。",
            "舞看新翻曲，歌听自作词。",
            "鱼香肥泼火，饭细滑流匙。",
            "除却慵馋外，其余尽不知。"
        ],
        "title": "残酌晚餐",
        "id": "f1532d0e-df2b-47ff-9a54-3a8a6f43840b"
    },
    {
        "author": "白居易",
        "paragraphs": [
            "紫绶白髭须，同年二老夫。",
            "论心共牢落，见面且欢娱。",
            "酒好携来否，诗多记得无。",
            "应须为春草，五马少踟蹰。"
        ],
        "title": "喜见刘同州梦得",
        "id": "64a65f36-c17c-4737-8706-fd941ac48535"
    },
    {
        "author": "白居易",
        "paragraphs": [
            "年老官高多别离，转难相见转相思。",
            "雪销酒尽梁王起，便是邹枚分散时。"
        ],
        "title": "裴令公席上赠别梦得",
        "id": "79de982b-0c9e-400c-8c5d-3cb7874a202d"
    },
    {
        "author": "白居易",
        "paragraphs": [
            "闻健朝朝出，乘春处处寻。",
            "天供闲日月，人借好园林。",
            "渐以狂为态，都无闷到心。",
            "平生身得所，未省似而今。"
        ],
        "title": "寻春题诸家园林",
        "id": "0915c42f-c0c2-4af1-bdcd-3f023f4e9929"
    },
    {
        "author": "白居易",
        "paragraphs": [
            "貌随年老欲何如，兴遇春牵尚有余。",
            "遥见人家花便入，不论贵贱与亲疎。"
        ],
        "title": "又题一绝",
        "id": "26029c03-139b-4250-8550-e77d70b14489"
    },
    {
        "author": "白居易",
        "paragraphs": [
            "沧浪峡水子陵滩，路远江深欲去难。",
            "何似家池通小院，卧房阶下插鱼竿。"
        ],
        "title": "家园三绝 一",
        "id": "bd37a863-b39c-4cb1-bb44-3aaf15c64680"
    },
    {
        "author": "白居易",
        "paragraphs": [
            "篱下先生时得醉，瓮间吏部暂偷闲。",
            "何如家酝双鱼榼，雪夜花时长在前。"
        ],
        "title": "家园三绝 二",
        "id": "28ab6978-5543-4bfa-967e-8abc75a00bbc"
    },
    {
        "author": "白居易",
        "paragraphs": [
            "鸳鸯怕捉竟难亲，鹦鹉虽笼不著人。",
            "何似家禽双白鹤，闲行一步亦随身。"
        ],
        "title": "家园三绝 三",
        "id": "7618a91b-a9b6-444d-8575-61fd84f81afe"
    },
    {
        "author": "白居易",
        "paragraphs": [
            "老来生计君看取，白日游行夜醉吟。",
            "陶令有田唯种黍，邓家无子不留金。",
            "人间荣耀因缘浅，林下幽闲气味深。",
            "烦虑渐消虚白长，一年心胜一年心。"
        ],
        "title": "老来生计",
        "id": "dc616b8b-4fed-45e2-a8ad-a324bb938038"
    },
    {
        "author": "白居易",
        "paragraphs": [
            "三十六峰晴，雪销岚翠生。",
            "月留三夜宿，春引四山行。",
            "远草初含色，寒禽未变声。",
            "东巖最高石，唯我有题名。"
        ],
        "title": "早春题少室东巖",
        "id": "8ab8e98e-8c22-4a5a-b903-6b32212b0206"
    },
    {
        "author": "白居易",
        "paragraphs": [
            "眼重朝眠足，头轻宿酒醒。",
            "阳光满前户，雪水半中庭。",
            "物变随天气，春生逐地形。",
            "北簷梅晚白，东岸柳先青。",
            "葱垅抽羊角，松巢堕鹤翎。",
            "老来诗更拙，吟罢少人听。"
        ],
        "title": "早春即事",
        "id": "3c132e3f-3b9a-45f8-9149-2c885c72b93f"
    },
    {
        "author": "白居易",
        "paragraphs": [
            "树根雪尽催花发，池岸冰消放草生。",
            "唯有须霜依旧白，春风于我独无情。"
        ],
        "title": "叹春风兼赠李二十侍郎二绝 一",
        "id": "a4d58623-baf8-4736-a2eb-06b77122e969"
    },
    {
        "author": "白居易",
        "paragraphs": [
            "道场斋戒今初毕，酒伴欢娱久不同。",
            "不把一杯来劝我，无情亦得似春风。"
        ],
        "title": "叹春风兼赠李二十侍郎二绝 二",
        "id": "53d04ab4-500a-4eee-9ca3-973787774f29"
    },
    {
        "author": "白居易",
        "paragraphs": [
            "风光引步酒开颜，送老消春嵩洛间。",
            "朝蹋落花相伴出，暮随飞鸟一时还。",
            "我为病叟诚宜退，君是才臣岂合闲。",
            "可惜济时心力在，放教临水复登山。"
        ],
        "title": "春来频与李二宾客郭外同游因赠长句",
        "id": "1363cce8-7648-4f35-b740-cae029b08558"
    },
    {
        "author": "白居易",
        "paragraphs": [
            "二月二日新雨晴，草芽菜甲一时生。",
            "轻衫细马春年少，十字津头一字行。"
        ],
        "title": "二月二日",
        "id": "5788d6d0-ce3b-4b9d-86be-b18db8680405"
    },
    {
        "author": "白居易",
        "paragraphs": [
            "绿野堂开占物华，路人指道令公家。",
            "令公桃李满天下，何用堂前更种花。"
        ],
        "tags": [
            "老师",
            "赞美"
        ],
        "title": "奉和令公绿野堂种花",
        "id": "3315eb0b-1f7b-4ab3-a68e-5d2941c4413d"
    },
    {
        "author": "白居易",
        "paragraphs": [
            "风光烟火清明日，歌哭悲欢城市间。",
            "何事不随东洛水，谁家又葬北邙山。",
            "中桥车马长无已，下渡舟航亦不闲。",
            "冢墓累累人扰扰，辽东怅望鹤飞还。"
        ],
        "title": "清明日登老君阁望洛城赠韩道士",
        "id": "90461bfa-5f84-49c0-bb30-d3fe60b62ccf"
    },
    {
        "author": "白居易",
        "paragraphs": [
            "画堂三月初三日，絮扑窗纱燕拂簷。",
            "莲子数杯尝冷酒，柘枝一曲试春衫。",
            "阶临池面胜看镜，户映花藂当下帘。",
            "指点楼南玩新月，玉钩素手两纤纤。"
        ],
        "title": "三月三日",
        "id": "98f439ef-d136-4aa1-8881-c04dffb03f10"
    },
    {
        "author": "白居易",
        "paragraphs": [
            "双鹤分离一何苦，连阴雨夜不堪闻。",
            "莫教迁客孀妻听，嗟叹悲啼䛏杀君。"
        ],
        "title": "雨中听琴者弹别鹤操",
        "id": "49675740-13db-4c61-b7ca-32329eb90265"
    },
    {
        "author": "白居易",
        "paragraphs": [
            "偶因冷节会嘉宾，况是平生心所亲。",
            "迎接须衿疏傅老，祗供莫笑阮家贫。",
            "杯盘狼籍宜侵夜，风景阑珊欲过春。",
            "相对喜欢还怅望，同年只有此三人。"
        ],
        "title": "酬郑二司录与李六郎中寒食日相过同宴见赠",
        "id": "30529770-c2d9-481b-a121-ad756b2cd30a"
    },
    {
        "author": "白居易",
        "paragraphs": [
            "岸帻静言明月夜，匡牀闲卧落花朝。",
            "二三月里饶春睡，七八年来不早朝。",
            "浊水清尘难会合，高鹏低鷃各逍遥。",
            "眼看又上青云去，更卜同衾一两宵。"
        ],
        "title": "喜杨六侍御同宿",
        "id": "05ffe97c-3c5d-4a48-bbda-0074c7a76cef"
    },
    {
        "author": "白居易",
        "paragraphs": [
            "位逾三品日，年过六旬时。",
            "不道官班下，其如筋力衰。",
            "犹怜好风景，转重旧亲知。",
            "少壮难重得，欢娱且强为。",
            "兴来池上酌，醉出袖中诗。",
            "静话开襟久，闲吟放醆迟。",
            "落花无限雪，残鬓几多丝。",
            "莫说伤心事，春翁易酒悲。"
        ],
        "title": "残春咏怀赠杨慕巢侍郎",
        "id": "a7380bcd-6773-472a-9f9d-681f18e44002"
    },
    {
        "author": "白居易",
        "paragraphs": [
            "闲泊池舟静掩扉，老身慵出客来稀。",
            "愁应暮雨留教住，春被残莺唤遣归。",
            "揭瓮偷尝新熟酒，开箱试著旧生衣。",
            "冬裘夏葛相催促，垂老光阴速似飞。"
        ],
        "title": "闲居春尽",
        "id": "7f6d46b2-3471-4274-bd04-72a04f95ea7c"
    },
    {
        "author": "白居易",
        "paragraphs": [
            "宿雨洗天津，无泥未有尘。",
            "初晴迎早夏，落照送残春。",
            "兴发诗随口，狂来酒寄身。",
            "水边行嵬峩，桥上立逡巡。",
            "疎傅心情老，吴公政化新。",
            "三川徒有主，风景属闲人。"
        ],
        "title": "春尽日天津桥醉吟偶呈李尹侍郎",
        "id": "696bdf92-9cff-4fd6-bf94-b45f28aa5032"
    },
    {
        "author": "白居易",
        "paragraphs": [
            "青苔地上消残暑，绿树阴前逐晚凉。",
            "轻屐单衫薄纱帽，浅池平岸庳藤牀。",
            "簪缨怪我情何薄，泉石谙君味甚长。",
            "徧问交亲为老计，多言宜静不宜忙。"
        ],
        "title": "池上逐凉二首 一",
        "id": "7c2808ce-2e41-4d93-a57d-59e71d35f74d"
    },
    {
        "author": "白居易",
        "paragraphs": [
            "窗间睡足休高枕，水畔闲来上小船。",
            "櫂遣秃头奴子拨，茶教纤手侍儿煎。",
            "门前便是红尘地，林外无非赤日天。",
            "谁信好风清簟上，更无一事但翛然。"
        ],
        "title": "池上逐凉二首 二",
        "id": "ca468563-e19a-47ed-bbc3-0bb47188315d"
    },
    {
        "author": "白居易",
        "paragraphs": [
            "六月滩声如猛雨，香山楼北畅师房。",
            "夜深起凭阑干立，满耳潺湲满面凉。"
        ],
        "title": "香山避暑二绝 一",
        "id": "2c807d44-b9d9-4e39-bf52-faa461b4a4fb"
    },
    {
        "author": "白居易",
        "paragraphs": [
            "纱巾草履竹疎衣，晚下香山蹋翠微。",
            "一路凉风十八里，卧乘篮轝睡中归。"
        ],
        "title": "香山避暑二绝 二",
        "id": "e1f2e3b0-112c-460c-9b71-c975d025af71"
    },
    {
        "author": "白居易",
        "paragraphs": [
            "七八年来游洛都，三分游伴二分无。",
            "风前月下花园里，处处唯残个老夫。",
            "世事劳心非富贵，人间实事是欢娱。",
            "谁能逐我来闲坐，时共酣歌倾一壶。"
        ],
        "title": "老夫",
        "id": "9ec4b3a3-bb95-460e-bab8-d4bd6b607e00"
    },
    {
        "author": "白居易",
        "paragraphs": [
            "老须为老计，老计在抽簪。",
            "山下初投足，人间久息心。",
            "乱藤遮石壁，绝涧护云林。",
            "若要深藏处，无如此处深。"
        ],
        "title": "香山下卜居",
        "id": "0cf9d927-3dd4-4fd3-a330-c71b9b747934"
    },
    {
        "author": "白居易",
        "paragraphs": [
            "莫讶家居窄，无嫌活计贫。",
            "只缘无长物，始得作闲人。",
            "青竹单牀簟，乌纱独幅巾。",
            "其余皆称是，亦足奉吾身。"
        ],
        "title": "无长物",
        "id": "4690d143-27fb-422e-9bd9-f071c3d64eaf"
    },
    {
        "author": "白居易",
        "paragraphs": [
            "手札八行诗一篇，无由相见但依然。",
            "君匡圣主方行道，我事空王正坐禅。",
            "支许徒思游白月，夔龙未放下青天。",
            "应须且为苍生住，犹去悬车十四年。"
        ],
        "title": "宿香山寺酬广陵牛相公见寄",
        "id": "e560bf2f-cb08-4ed3-a71a-424778ea55b8"
    },
    {
        "author": "白居易",
        "paragraphs": [
            "劝君买取东邻宅，与我衡门相并开。",
            "云映嵩峰当户牖，月和伊水入池台。",
            "林园亦要闻闲置，筋力应须及健回。",
            "莫学因循白宾客，欲年六十始归来。"
        ],
        "title": "以诗代书寄户部杨侍郎劝买东邻王家宅",
        "id": "c5dd7f13-2f06-4fcc-a2eb-02cf2d4de23e"
    },
    {
        "author": "白居易",
        "paragraphs": [
            "上客清谈何亹亹，幽人闲思自寥寥。",
            "请君休说长安事，膝上风清琴正调。"
        ],
        "title": "赠谈客",
        "id": "0cd98c5e-1750-4bb8-a364-d23ed6768481"
    },
    {
        "author": "白居易",
        "paragraphs": [
            "老住香山初到夜，秋逢白月正圆时。",
            "从今便是家山月，试问清光知不知。"
        ],
        "title": "初入香山院对月",
        "id": "3b51cd92-94e4-4cc0-98f3-5a556228ba44"
    },
    {
        "author": "白居易",
        "paragraphs": [
            "东岸菊丛西岸柳，柳阴烟合菊花开。",
            "一条秋水琉璃色，阔狭才容小舫回。",
            "除却悠悠白少傅，何人解入此中来。"
        ],
        "title": "题龙门堰西涧",
        "id": "c973d4d6-e2ba-4a05-b6a8-73e79955fd10"
    },
    {
        "author": "白居易",
        "paragraphs": [
            "雨暗三秋日，泥深一尺时。",
            "老人平旦出，自问欲何之。",
            "不是寻医药，非干送别离。",
            "素书传好语，绛帐赴佳期。",
            "续借桃花马，催迎杨柳姬。",
            "只愁张录事，罚我怪来迟。"
        ],
        "title": "秋霖中奉裴令公见招早出赴会马上先寄六韵",
        "id": "cd3d8e0c-a549-44a9-b55c-4f1c9b9befed"
    },
    {
        "author": "白居易",
        "paragraphs": [
            "一瓮香醪新插刍，双鬟小妓薄能讴。",
            "管弦渐好新教得，罗绮虽贫免外求。",
            "世上贪忙不觉苦，人间除醉即须愁。",
            "不知此事君知否，君若知时从我游。"
        ],
        "title": "尝酒听歌招客",
        "id": "09976f6b-ed1e-4b35-9b1a-a3a3cebb9f6f"
    },
    {
        "author": "白居易",
        "paragraphs": [
            "露白月微明，天凉景物清。",
            "草头珠颗冷，楼角玉钩生。",
            "气爽衣裳健，风疎砧杵鸣。",
            "夜衾香有思，秋簟冷无情。",
            "梦短眠频觉，宵长起暂行。",
            "烛凝临晓影，虫怨欲寒声。",
            "槿老花先尽，莲凋子始成。",
            "四时无了日，何用叹衰荣。"
        ],
        "title": "八月三日夜作",
        "id": "2e1caa8a-5a9f-4ca9-98f0-c4e091a43d0e"
    },
    {
        "author": "白居易",
        "paragraphs": [
            "头痛牙疼三日卧，妻看煎药婢来扶。",
            "今朝似校擡头语，先问南邻有酒无。"
        ],
        "title": "病中赠南邻觅酒",
        "id": "d54ddc0d-bcc6-4767-b42f-1961c07efe59"
    },
    {
        "author": "白居易",
        "paragraphs": [
            "輭绫腰褥薄緜被，凉冷秋天稳暖身。",
            "一觉晓眠殊有味，无因寄与早朝人。"
        ],
        "title": "晓眠后寄杨户部",
        "id": "98feffbf-5801-4d93-bdfa-805b31a9a5b8"
    },
    {
        "author": "白居易",
        "paragraphs": [
            "凉冷三秋夜，安闲一老翁。",
            "卧迟灯灭后，睡美雨声中。",
            "灰宿温瓶火，香添煖被笼。",
            "晓晴寒未起，霜叶满阶红。"
        ],
        "tags": [
            "秋天",
            "写人",
            "抒怀",
            "淡泊"
        ],
        "title": "秋雨夜眠",
        "id": "d91f5def-2309-41b2-b58c-80443c295fcb"
    },
    {
        "author": "白居易",
        "paragraphs": [
            "上客新从左辅回，高阳兴助洛阳才。",
            "已将四海声名去，又占三春风景来。",
            "甲子等头怜共老，文章敌手莫相猜。",
            "邹枚未用争诗酒，且饮梁王贺喜杯。"
        ],
        "title": "喜梦得自冯翊归洛兼呈令公",
        "id": "6754d7b4-3ee7-4685-a5d6-f4d4d5b120bc"
    },
    {
        "author": "白居易",
        "paragraphs": [
            "纱笼灯下道场前，白日持斋夜坐禅。",
            "无复更思身外事，未能全尽世间缘。",
            "明朝又拟亲杯酒，今夕先闻理管弦。",
            "方丈若能来问疾，不妨兼有散花天。"
        ],
        "title": "斋戒满夜戏招梦得",
        "id": "2b063b5f-326b-43b4-aea5-f8a4a926e383"
    },
    {
        "author": "白居易",
        "paragraphs": [
            "水南秋一半，风景未萧条。",
            "皂盖回沙苑，蓝轝上洛桥。",
            "闲尝黄菊酒，醉唱紫芝谣。",
            "称意那劳问，请钱不早朝。"
        ],
        "title": "和令公问刘宾客归来称意无之作",
        "id": "f27f6e70-92a7-437b-ad15-49bff64bf675"
    },
    {
        "author": "白居易",
        "paragraphs": [
            "焰细灯将尽，声遥漏正长。",
            "老人秋向火，小女夜缝裳。",
            "菊悴篱经雨，萍销水得霜。",
            "今冬煖寒酒，先拟共君尝。"
        ],
        "title": "酬梦得穷秋夜坐即事见寄",
        "id": "f8f53f24-6973-4d34-b8b6-5e81a06ae420"
    },
    {
        "author": "白居易",
        "paragraphs": [
            "楚匠饶巧思，秦筝多好音。",
            "如能惠一面，何啻直双金。",
            "玉柱调须品，朱弦染要深。",
            "会教魔女弄，不动是禅心。"
        ],
        "title": "偶于维扬牛相公处觅得筝筝未到先寄诗来走笔戏荅",
        "id": "dd12c204-a136-437f-910a-1f9a7401d7d8"
    },
    {
        "author": "白居易",
        "paragraphs": [
            "林梢隐映夕阳残，庭际萧疎夜气寒。",
            "霜草欲枯虫思急，风枝未定鸟栖难。",
            "容衰见镜同惆怅，身健逢杯且喜欢。",
            "应是天教相煖热，一时垂老与闲宫。"
        ],
        "title": "荅梦得秋庭独坐见赠",
        "id": "c173ced7-76cd-4307-a17f-43dd77459c7e"
    },
    {
        "author": "白居易",
        "paragraphs": [
            "斋宫前日满三旬，酒榼今朝一拂尘。",
            "乘兴还同访戴客，解酲仍对姓刘人。",
            "病心汤沃寒灰活，老面花生朽木春。",
            "若怕平原怪先醉，知君未惯吐车茵。"
        ],
        "title": "长斋月满携酒先与梦得对酌醉中同赴令公之宴戏赠梦得",
        "id": "fda608cb-dd18-45d9-8af1-7817e7268e92"
    },
    {
        "author": "白居易",
        "paragraphs": [
            "白老忘机客，牛公济世贤。",
            "鸥栖心恋水，鹏举翅摩天。",
            "累就优闲秩，连操造化权。",
            "贫司甚萧洒，荣路自喧阗。",
            "望苑三千日，台阶十五年。",
            "是人皆弃忘，何物不陶甄。",
            "篮轝游嵩岭，油幢镇海壖。",
            "竹篙撑钓艇，金甲拥楼船。",
            "雪夜寻僧舍，春朝列妓筵。",
            "长斋俨香火，密宴簇花钿。",
            "自觉闲胜闹，遥知醉笑禅。",
            "是非分未定，会合杳无缘。",
            "我正思杨府，君应望洛川。",
            "西来风褭褭，南去雁连连。",
            "日落龙门外，潮生瓜步前。",
            "秋同一时尽，月共两乡圆。",
            "旧眷交欢在，新文气调全。",
            "慙无白雪曲，难荅碧云篇。",
            "金谷诗谁赏，芜城赋众传。",
            "珠应哂鱼目，铅未伏龙泉。",
            "远讯惊魔物，深情寄酒钱。",
            "霜纨一百疋，玉柱十三弦。",
            "楚醴来尊里，秦声送耳边。",
            "何时红烛下，相对一陶然。"
        ],
        "title": "奉酬淮南牛相公思黯见寄二十四韵",
        "id": "2de7d9cf-34a7-4d97-a6b4-3ff21fbe75d2"
    },
    {
        "author": "白居易",
        "paragraphs": [
            "蓬山仙客下烟霄，对酒唯吟独酌谣。",
            "不怕道狂挥玉爵，亦曾乘兴解金貂。",
            "君称名士夸能饮，我是愚夫肯见招。",
            "赖有伯伦为醉伴，何愁不解傲松乔。"
        ],
        "title": "吴祕监每有美酒独酌独醉但蒙诗报不以饮招輙此戏酬兼呈梦得",
        "id": "89a1db3d-39bb-479e-ad72-3b4bb97ee9f9"
    },
    {
        "author": "白居易",
        "paragraphs": [
            "凄清冬夜景，摇落长年情。",
            "月带新霜色，碪和远雁声。",
            "暖怜炉火近，寒觉被衣轻。",
            "枕上酬佳句，诗成梦不成。"
        ],
        "title": "酬梦得霜夜对月见怀",
        "id": "53a99c15-6da0-4c6b-a361-34489ba4ec48"
    },
    {
        "author": "白居易",
        "paragraphs": [
            "清泠玉韵两三章，落箔银钩七八行。",
            "心逐报书悬雁足，梦寻来路绕羊肠。",
            "水南地空多明月，山北天寒足早霜。",
            "最恨泼醅新熟酒，迎冬不得共君尝。"
        ],
        "title": "初冬月夜得皇甫泽州手札幷诗数篇因遣报书偶题长句",
        "id": "9cded7e0-33d9-44d4-a3d6-e6f83d084824"
    },
    {
        "author": "白居易",
        "paragraphs": [
            "新雪对新酒，忆同倾一杯。",
            "自然须访戴，不必待延枚。",
            "陈榻无辞解，袁门莫嬾开。",
            "笙歌与谈笑，随事自将来。"
        ],
        "title": "雪中酒熟欲携访吴监先寄此诗",
        "id": "a849536b-d198-49f0-a04b-b7b90c96018d"
    },
    {
        "author": "白居易",
        "paragraphs": [
            "雪似鹅毛飞散乱，人披鹤氅立裴回。",
            "邹生枚叟非无兴，唯待梁王召即来。"
        ],
        "title": "酬令公雪中见赠讶不与梦得同相访",
        "id": "cf31380f-2482-448d-9ffc-250a0fdb0861"
    },
    {
        "author": "白居易",
        "paragraphs": [
            "若无清酒两三瓮，争向白须千万茎。",
            "曲糵销愁真得力，光阴催老苦无情。",
            "凌烟阁上功无分，伏火炉中药未成。",
            "更拟共君何处去，且来同作醉先生。"
        ],
        "title": "题酒瓮呈梦得",
        "id": "e98f5a29-cb12-43a1-be8a-21f447958a13"
    },
    {
        "author": "白居易",
        "paragraphs": [
            "一辞魏阙就商宾，散地闲居八九春。",
            "初时被目为迂叟，近日蒙呼作隐人。",
            "冷暖俗情谙世路，是非闲论任交亲。",
            "应须绳墨机关外，安置疎愚钝滞身。"
        ],
        "title": "迂叟",
        "id": "f3597bce-26c0-4816-ad39-b2b475acbaf7"
    },
    {
        "author": "白居易",
        "paragraphs": [
            "已收身向园林下，犹寄名于禄仕间。",
            "不锻嵇康弥嬾静，无金疎傅更贫闲。",
            "支分门内余生计，谢绝朝中旧往还。",
            "唯是相君忘未得，时思汉水梦巴山。"
        ],
        "title": "洛下闲居寄山南令狐相公",
        "id": "3a3a626f-e99c-4220-ba9c-f7184c7aad18"
    },
    {
        "author": "白居易",
        "paragraphs": [
            "春色有时尽，公门终日忙。",
            "两衙但不阙，一醉亦何妨。",
            "芳树花团雪，衰翁鬓扑霜。",
            "知君倚年少，未苦惜风光。"
        ],
        "title": "惜春赠李尹",
        "id": "24648591-4aed-4e69-a011-26958c067a0a"
    },
    {
        "author": "白居易",
        "paragraphs": [
            "时泰岁丰无事日，功成名遂自由身。",
            "前头更有忘忧日，向上应无快活人。",
            "自去年来多事故，从今日去少交亲。",
            "宜须数数谋欢会，好作开成第二春。"
        ],
        "title": "对酒劝令公开春游宴",
        "id": "6fc37252-848e-42fd-9c59-773a1a2ca1a9"
    },
    {
        "author": "白居易",
        "paragraphs": [
            "山东才副苍生愿，川上俄惊逝水波。",
            "履道凄凉新第宅，宣城零落旧笙歌。",
            "园荒唯有薪堪采，门冷兼无雀可罗。",
            "今日相逢偶同到，伤心不是故经过。"
        ],
        "title": "与梦得偶同到敦诗宅感而题壁",
        "id": "f679b5a3-ba16-4cbc-88ae-9762a0261e81"
    },
    {
        "author": "白居易",
        "paragraphs": [
            "刘纲与妇共升仙，弄玉随夫亦上天。",
            "何似沙哥领崔嫂，碧油幢引向东川。"
        ],
        "title": "杨六尚书新授东川节度使代妻戏贺兄嫂二绝 一",
        "id": "8dc84e41-c0c6-41f5-a399-58c6b3a95551"
    },
    {
        "author": "白居易",
        "paragraphs": [
            "金花银椀饶君用，罨画罗衣尽嫂裁。",
            "觅得黔娄为妹壻，可能空寄蜀茶来。"
        ],
        "title": "杨六尚书新授东川节度使代妻戏贺兄嫂二绝 二",
        "id": "d2d81f14-86be-4a33-a274-d2640249d826"
    },
    {
        "author": "白居易",
        "paragraphs": [
            "郊野游行熟，村园次第过。",
            "蓦山寻浥涧，蹋水渡伊河。",
            "寒食青青草，春风瑟瑟波。",
            "逢人共杯酒，随马有笙歌。",
            "胜事经非少，芳辰过亦多。",
            "还须自知分，不老拟如何。"
        ],
        "title": "闲游即事",
        "id": "e818e044-b74e-449c-bae7-3027fc00d799"
    },
    {
        "author": "白居易",
        "paragraphs": [
            "七十欠四岁，此生那足论。",
            "每因悲物故，还且喜身存。",
            "安得头长黑，争教眼不昏。",
            "交游成拱木，婢仆见曾孙。",
            "瘦觉腰金重，衰怜鬓雪繁。",
            "将何理老病，应付与空门。"
        ],
        "title": "六十六",
        "id": "d19fe25f-6188-47cf-b056-068b222ebf9f"
    },
    {
        "author": "白居易",
        "paragraphs": [
            "老更惊年改，闲先觉日长。",
            "晴熏榆荚黑，春染柳梢黄。",
            "云破山呈色，冰融水放光。",
            "低平稳船舫，轻暖好衣裳。",
            "白角三升榼，红茵六尺牀。",
            "偶游难得伴，独醉不成狂。",
            "我有中心乐，君无外事忙。",
            "经过莫慵嬾，相去两三坊。"
        ],
        "title": "池上早春即事招梦得",
        "id": "1f716ee9-0091-4f55-b488-9254a9822c20"
    },
    {
        "author": "白居易",
        "paragraphs": [
            "照梁初日光相似，出水新莲艳不如。",
            "却寄两条君令取，明年双引入中书。"
        ],
        "title": "因梦得题公垂所寄蜡烛因寄公垂",
        "id": "407ef767-6e67-4104-9f2a-c2377db682f9"
    },
    {
        "author": "白居易",
        "paragraphs": [
            "最忆楼花千万朵，偏怜堤柳两三株。",
            "拟提社酒携村妓，擅入朱门莫怪无。"
        ],
        "title": "令公南庄花柳正盛欲偷一赏先寄二篇 一",
        "id": "4cf1bd48-8ce3-4e50-bbbb-e5b0f491c801"
    },
    {
        "author": "白居易",
        "paragraphs": [
            "可惜亭台闲度日，欲偷风景暂游春。",
            "只愁花里莺饶舌，飞入宫城报主人。"
        ],
        "title": "令公南庄花柳正盛欲偷一赏先寄二篇 二",
        "id": "d41ce0e5-b035-4626-aefd-dc9e4f8a5d7a"
    },
    {
        "author": "白居易",
        "paragraphs": [
            "九十不衰真地仙，六旬犹健亦天怜。",
            "今年相遇莺花月，此夜同欢歌酒筵。",
            "四座齐声和丝竹，两家随分鬬金钿。",
            "留君到晓无他意，图向君前作少年。"
        ],
        "title": "春夜宴席上戏赠裴淄川",
        "id": "48bf8656-8ff7-4380-bd51-9756b415c512"
    },
    {
        "author": "白居易",
        "paragraphs": [
            "年颜老少与君同，眼未全昏耳未聋。",
            "放醉卧为春日伴，趂欢行入少年丛。",
            "寻花借马烦川守，弄水偷船恼令公。",
            "闻道洛城人尽怪，呼为刘白二狂翁。"
        ],
        "title": "赠梦得",
        "id": "a6c94e80-a5eb-4519-89ab-d3b6a142330c"
    },
    {
        "author": "白居易",
        "paragraphs": [
            "病容衰惨澹，芳景晚蹉跎。",
            "无计留春得，争能奈老何。",
            "篇章慵报荅，杯讌喜经过。",
            "顾我酒狂久，负君诗债多。",
            "敢辞携绿蚁，只愿见青娥。",
            "最忆阳关唱，真珠一串歌。"
        ],
        "title": "晚春欲携酒寻沈四著作先以六韵寄之",
        "id": "f8956f39-ab8c-4c5c-8057-39daad4b2d97"
    },
    {
        "author": "白居易",
        "paragraphs": [
            "三月草萋萋，黄莺歇又啼。",
            "柳桥晴有絮，沙路润无泥。",
            "禊事修初半，游人到欲齐。",
            "金钿耀桃李，丝管骇凫鹥。",
            "转岸回船尾，临流簇马蹄。",
            "闹翻扬子渡，蹋破魏王堤。",
            "妓接谢公宴，诗陪荀令题。",
            "舟同李膺泛，醴为穆生携。",
            "水引春心荡，花牵醉眼迷。",
            "尘街从鼓动，烟树任鸦栖。",
            "舞急红腰软，歌迟翠黛低。",
            "夜归何用烛，新月凤楼西。"
        ],
        "title": "三月三日祓禊洛滨",
        "id": "618258f5-94bc-441f-abfb-858611aca56e"
    },
    {
        "author": "白居易",
        "paragraphs": [
            "龙节对持真可爱，雁行相接更堪夸。",
            "两川风景同三月，千里江山属一家。",
            "鲁卫定知连气色，潘杨亦觉有光华。",
            "应怜洛下分司伴，冷宴闲游老看花。"
        ],
        "title": "同梦得暮春寄贺东西川二杨尚书",
        "id": "bd0a494f-a2e5-4b77-b828-ccaf9595e52e"
    },
    {
        "author": "白居易",
        "paragraphs": [
            "一行弱柳前年种，数尺柔条今日新。",
            "渐欲拂他骑马客，未多遮得上楼人。",
            "须教碧玉羞眉黛，莫与红桃作曲尘。",
            "为报金堤千万树，饶伊未敢苦争春。"
        ],
        "title": "喜小楼西新柳抽条",
        "id": "23d29c51-acf8-4d60-a761-c24675021791"
    },
    {
        "author": "白居易",
        "paragraphs": [
            "料合同惆怅，花残酒亦残。",
            "醉心忘老易，醒眼别春难。",
            "独出虽慵嬾，相逢定喜欢。",
            "还携小蛮去，试觅老刘看。"
        ],
        "title": "晚春酒醒寻梦得",
        "id": "3c3fc9e6-aac2-4497-a3f5-76f0a803478c"
    },
    {
        "author": "白居易",
        "paragraphs": [
            "服气崔常侍，烧丹郑舍人。",
            "常期生羽翼，那忽化灰尘。",
            "每遇凄凉事，还思潦倒身。",
            "唯知趂杯酒，不解炼金银。",
            "睡适三尸性，慵安五藏神。",
            "无忧亦无喜，六十六年春。"
        ],
        "title": "感事",
        "id": "cc2e3197-9444-4690-bf6b-bddc6f31df4f"
    },
    {
        "author": "白居易",
        "paragraphs": [
            "陶庐僻陋那堪比，谢墅幽微不足攀。",
            "何似嵩峰三十六，长随申甫作家山。"
        ],
        "title": "和裴令公南庄绝句",
        "id": "e8b940a9-ec1a-4f14-a317-1feeb82ba04b"
    },
    {
        "author": "白居易",
        "paragraphs": [
            "伊水分来不自由，无人解爱为谁流。",
            "家家抛向墙根底，唯我栽莲越小楼。"
        ],
        "title": "宅西有流水墙下构小楼临玩之时颇有幽趣因命歌酒聊以自娱独醉独吟偶题五绝句 一",
        "id": "82043ca1-e3da-45c3-93b1-82f8207a1ce8"
    },
    {
        "author": "白居易",
        "paragraphs": [
            "水色波文何所似，曲尘罗带一条斜。",
            "莫言罗带春无主，自置楼来属白家。"
        ],
        "title": "宅西有流水墙下构小楼临玩之时颇有幽趣因命歌酒聊以自娱独醉独吟偶题五绝句 二",
        "id": "c61a5c72-1cea-4aaf-85bd-15e7d9f61b55"
    },
    {
        "author": "白居易",
        "paragraphs": [
            "日灩水光摇素壁，风飘树影拂朱栏。",
            "皆言此处宜弦管，试奏霓裳一曲看。"
        ],
        "title": "宅西有流水墙下构小楼临玩之时颇有幽趣因命歌酒聊以自娱独醉独吟偶题五绝句 三",
        "id": "5bd8f33b-6f97-4093-b7ad-9a2ec0ee4d36"
    },
    {
        "author": "白居易",
        "paragraphs": [
            "霓裳奏罢唱梁州，红袖斜翻翠黛愁。",
            "应是遥闻胜近听，行人欲过尽回头。"
        ],
        "title": "宅西有流水墙下构小楼临玩之时颇有幽趣因命歌酒聊以自娱独醉独吟偶题五绝句 四",
        "id": "5bf6eec2-9e9b-4c5c-902e-28f3e1c1e043"
    },
    {
        "author": "白居易",
        "paragraphs": [
            "独醉还须得歌舞，自娱何必要亲宾。",
            "当时一部清商乐，亦不长将乐外人。"
        ],
        "title": "宅西有流水墙下构小楼临玩之时颇有幽趣因命歌酒聊以自娱独醉独吟偶题五绝句 五",
        "id": "047cc6b5-d1d3-495f-8618-0d5422df595a"
    },
    {
        "author": "白居易",
        "paragraphs": [
            "篮舁出即忘归舍，柴户昏犹未掩关。",
            "闻客病时慙体健，见人忙处觉心闲。",
            "清凉秋寺行香去，和暖春城拜表还。",
            "木雁一篇须记取，致身才与不才间。"
        ],
        "title": "偶作",
        "id": "bb7ba540-75dd-4717-9d0b-e4f88931d53e"
    },
    {
        "author": "白居易",
        "paragraphs": [
            "淮南挥手抛红斾，洛下回头向白云。",
            "政事堂中老丞相，制科场里旧将军。",
            "宫城烟月饶全占，关塞风光请半分。",
            "诗酒放狂犹得在，莫欺白叟与刘君。"
        ],
        "title": "因梦得酬牛相公初到洛中小饮见赠",
        "id": "cec4e78b-c91b-4bee-8b27-9a12fe6d6b43"
    },
    {
        "author": "白居易",
        "paragraphs": [
            "幽僻嚣尘外，清凉水木间。",
            "卧风秋拂簟，步月夜开关。",
            "且得身安泰，从他世险艰。",
            "但休争要路，不必入深山。",
            "轩鹤留何用，泉鱼放不还。",
            "谁人知此味，临老十年闲。"
        ],
        "title": "幽居早秋闲咏",
        "id": "eebcb493-b76b-4ccf-b258-0b704a24cd4c"
    },
    {
        "author": "白居易",
        "paragraphs": [
            "掩抑复凄清，非琴不是筝。",
            "还弹乐府曲，别占阮家名。",
            "古调何人识，初闻满座惊。",
            "落盘珠历历，摇珮玉琤琤。",
            "似劝杯中物，如含林下情。",
            "时移音律改，岂是昔时声。"
        ],
        "title": "和令狐仆射小饮听阮咸",
        "id": "8ae31a9a-1271-4bd1-8d56-b7be57aa5c5e"
    },
    {
        "author": "白居易",
        "paragraphs": [
            "白发逢秋王，丹砂见火空。",
            "不能留姹女，争免作衰翁。",
            "赖有杯中绿，能为面上红。",
            "少年心不远，只在半酣中。"
        ],
        "title": "烧药不成命酒独醉",
        "id": "228b1330-b470-4493-9dcb-77d4345e7a5d"
    },
    {
        "author": "白居易",
        "paragraphs": [
            "别时暮雨洛桥岸，到日凉风汾水波。",
            "荀令见君应问我，为言秋草闭门多。"
        ],
        "title": "送卢郎中赴河东裴令公幕",
        "id": "4dbfde36-7fc1-4940-af75-cb372c122a11"
    },
    {
        "author": "白居易",
        "paragraphs": [
            "君于觉路深留意，我亦禅门薄致功。",
            "未悟病时须去病，已知空后莫依空。",
            "白衣卧病嵩山下，皁盖行春楚水东。",
            "谁道三年千里别，两心同在道场中。"
        ],
        "title": "送李滁州",
        "id": "4eff91f7-73ae-479e-8358-eefc83eb8b44"
    },
    {
        "author": "白居易",
        "paragraphs": [
            "一日不见如三月，一月相思如七年。",
            "似隔山河千里地，仍当风雨九秋天。",
            "明朝斋满相寻去，挈榼抱衾同醉眠。"
        ],
        "title": "长斋月满寄思黯",
        "id": "e70c1682-d50e-4e24-8369-ed952f93ecd8"
    },
    {
        "author": "白居易",
        "paragraphs": [
            "霜杀中庭草，冰生后院池。",
            "有风空动树，无叶可辞枝。",
            "十月苦长夜，百年强半时。",
            "新开一瓶酒，那得不相思。"
        ],
        "title": "冬夜对酒寄皇甫十",
        "id": "b900332c-ebca-4e16-a556-9c7618b87a2c"
    },
    {
        "author": "白居易",
        "paragraphs": [
            "衰翁岁除夜，对酒思悠然。",
            "草白经霜地，云黄欲雪天。",
            "醉依香枕坐，慵傍煖炉眠。",
            "洛下闲来久，明朝是十年。"
        ],
        "title": "岁除夜对酒",
        "id": "45715f0e-5271-42b5-bc67-69604b1ff5ce"
    },
    {
        "author": "白居易",
        "paragraphs": [
            "天上中台正，人间一品高。",
            "休明值尧舜，勋业过萧曹。",
            "始擅文三捷，终兼武六韬。",
            "动人名赫赫，忧国意忉忉。",
            "荡蔡擒封豕，平齐斩巨鼇。",
            "两河收土宇，四海定波涛。",
            "宠重移宫籥，恩新换阃旄。",
            "保厘东宅静，守护北门牢。",
            "晋国封疆阔，幷州士马豪。",
            "胡兵惊赤帜，边雁避乌号。",
            "令下流如水，仁霑泽似膏。",
            "路喧歌五袴，军醉感单醪。",
            "将校森貔武，宾僚俨隽髦。",
            "客无烦夜柝，吏不犯秋毫。",
            "神在台骀助，魂亡猃狁逃。",
            "德星销彗孛，霖雨灭腥臊。",
            "烽戍高临代，关河远控洮。",
            "汾云晴漠漠，朔吹冷??。",
            "豹尾交牙戟，蚪须捧佩刀。",
            "通天白犀带，照地紫麟袍。",
            "羌管吹杨柳，燕姬酌蒲萄。",
            "银含凿落醆，金屑琵琶槽。",
            "遥想从军乐，应忘报国劳。",
            "紫微留北阙，绿野寄东臯。",
            "忽忆前时会，多慙下客叨。",
            "清宵陪讌话，美景从游遨。",
            "花月还同赏，琴诗雅自操。",
            "朱弦拂宫征，洪笔振风骚。",
            "近竹开方丈，依林架桔槔。",
            "春池八九曲，画舫两三艘。",
            "径滑苔黏屐，潭深水没篙。",
            "绿丝萦岸柳，红粉映楼桃。",
            "为穆先陈醴，招刘共藉糟。",
            "舞鬟金翡翠，歌颈玉蛴螬。",
            "盛德终难过，明时岂易遭。",
            "公虽慕张范，帝未舍伊臯。",
            "眷恋心方结，踟蹰首已搔。",
            "鸾皇上寥廓，燕雀任蓬蒿。",
            "欲献文狂简，徒烦思郁陶。",
            "可怜四百字，轻重抵鸿毛。"
        ],
        "title": "寄献北都留守裴令公",
        "id": "269e39c7-8e54-43de-bad4-86909285f911"
    },
    {
        "author": "白居易",
        "paragraphs": [
            "我是知君者，君今意若何。",
            "穷通时不定，苦乐事相和。",
            "东蜀欢殊渥，西江叹逝波。",
            "只缘荣贵极，翻使感伤多。",
            "行断风惊雁，年侵日下坡。",
            "片心休惨戚，双鬓已蹉跎。",
            "紫绶黄金印，青幢白玉珂。",
            "老将荣补贴，愁用道销磨。",
            "外府饶杯酒，中堂有绮罗。",
            "应须引满饮，何不放狂歌？锦水通巴峡，香山对洛河。",
            "将军驰铁马，少傅步铜驼。",
            "深契怜松竹，高情忆薜萝。",
            "悬车年甚远，未敢故相过。"
        ],
        "title": "和东川杨慕巢尚书府中独坐感戚在怀见寄十四韵",
        "id": "6555677c-1bfc-4c14-bd1a-97464811f003"
    },
    {
        "author": "白居易",
        "paragraphs": [
            "性与时相远，身将世两忘。",
            "寄名朝士籍，寓兴少年场。",
            "老岂无谈笑，贫犹有酒浆。",
            "随时来伴侣，逐日用风光。",
            "数数游何爽，些些病未妨。",
            "天教荣启乐，人恕接舆狂。",
            "改业为逋客，移家住醉乡。",
            "不论招梦得，兼拟诱奇章。",
            "要路风波险，权门市井忙。",
            "世间无可恋，不是不思量。"
        ],
        "title": "分司洛中多暇数与诸客宴游醉后狂吟偶成十韵因招梦得宾客兼呈思黯奇章公",
        "id": "7911d0ba-5c2c-4e76-9c99-c884396c093c"
    },
    {
        "author": "白居易",
        "paragraphs": [
            "今旦夫妻喜，他人岂得知。",
            "自嗟生女晚，敢讶见孙迟。",
            "物以稀为贵，情因老更慈。",
            "新年逢吉日，满月乞名时。",
            "桂燎熏花果，兰汤洗玉肌。",
            "怀中有可抱，何必是男儿。"
        ],
        "title": "小岁日喜谈氏外孙女孩满月",
        "id": "61a52053-8753-4961-917f-f95ed1c3bea8"
    },
    {
        "author": "白居易",
        "paragraphs": [
            "谁能嗟叹光阴暮，岂复忧愁活计贫。",
            "忽忽不知头上事，时时犹忆眼中人。",
            "早为良友非交势，晚接嘉姻不失亲。",
            "最喜两家婚嫁毕，一时抽得尚平身。"
        ],
        "title": "闲吟赠皇甫郎中亲家翁",
        "id": "f32d7165-5a28-43c4-8559-5de69bd00c7f"
    },
    {
        "author": "白居易",
        "paragraphs": [
            "病来知少客，谁可以为娱。",
            "日晏开门未，秋寒有酒无。",
            "自宜相慰问，何必待招呼。",
            "小疾无妨饮，还须挈一壶。"
        ],
        "title": "梦得卧病携酒相寻先以此寄",
        "id": "32277eaf-e49a-4772-97f7-157aa485f592"
    },
    {
        "author": "白居易",
        "paragraphs": [
            "钟乳三千两，金钗十二行。",
            "妬他心似火，欺我鬓如霜。",
            "慰老资歌笑，销愁仰酒浆。",
            "眼看狂不得，狂得且须狂。"
        ],
        "title": "酬思黯戏赠同用狂字",
        "id": "416db338-76c7-40c3-b52a-b4543a4df824"
    },
    {
        "author": "白居易",
        "paragraphs": [
            "狂夫与我两相忘，故态些些亦不妨。",
            "纵酒放歌聊自乐，接舆争解教人狂。"
        ],
        "title": "又戏荅绝句",
        "id": "42cd174f-9d4a-4b03-90f9-ce1018fc0519"
    },
    {
        "author": "白居易",
        "paragraphs": [
            "缄题重叠语殷勤，存没交亲自此分。",
            "前月使来犹理命，今朝诗到是遗文。",
            "银钩见晚书无报，玉树埋深哭不闻。",
            "最感一行绝笔字，尚言千万乐天君。"
        ],
        "title": "令狐相公与梦得交情素深眷予分亦不浅一闻薨逝相顾泫然旋有使来得前月未殁之前数日书及诗寄赠梦得哀吟悲叹寄情于诗诗成示予感而继和",
        "id": "f85622f9-3067-4311-bd3c-12e69a6649e8"
    },
    {
        "author": "白居易",
        "paragraphs": [
            "水南水北雪纷纷，雪里欢游莫厌频。",
            "日日暗来唯老病，年年少去是交亲。",
            "碧毡帐暖梅花湿，红燎炉香竹叶春。",
            "今日邹枚俱在洛，梁园置酒召何人。"
        ],
        "title": "洛下雪中频与刘李二宾客宴集因寄汴州李尚书",
        "id": "2edea3aa-144f-4168-b760-2517740699b0"
    },
    {
        "author": "白居易",
        "paragraphs": [
            "看题锦绣报琼瓌，俱是人天第一才。",
            "好遣文星守躔次，亦须防有客星来。"
        ],
        "title": "看梦得题荅李侍郎诗诗中有文星之句因戏和之",
        "id": "ce7edb41-4bd3-4bc1-98e6-943f7c0ac145"
    },
    {
        "author": "白居易",
        "paragraphs": [
            "禄俸优饶官不卑，就中闲适是分司。",
            "风光暖助游行处，雨雪寒供饮宴时。",
            "肥马轻裘还且有，麤歌薄酒亦相随。",
            "微躬所要今皆得，只是蹉跎得校迟。"
        ],
        "title": "闲适",
        "id": "ed7c5788-2d19-4cce-8b33-161f3db13e3d"
    },
    {
        "author": "白居易",
        "paragraphs": [
            "何时得见十三弦，待取无云有月天。",
            "愿得金波明似镜，镜中照出月中仙。"
        ],
        "title": "戏荅思黯",
        "id": "55109dea-a8a7-4de0-9e14-ab4d7c4f1a50"
    },
    {
        "author": "白居易",
        "paragraphs": [
            "安石风流无奈何，欲将赤骥换青娥。",
            "不辞便送东山去，临老何人与唱歌。"
        ],
        "title": "酬裴令公赠马相戏",
        "id": "ea0eef3c-8815-49b5-aafa-96bc981679e2"
    },
    {
        "author": "白居易",
        "paragraphs": [
            "暮齿忽将及，同心私自怜。",
            "渐衰宜减食，已喜更加年。",
            "紫绶行联袂，篮轝出比肩。",
            "与君同甲子，岁酒合谁先。"
        ],
        "title": "新岁赠梦得",
        "id": "c06ae7be-028e-4861-b29c-e081eb3fa8bd"
    },
    {
        "author": "白居易",
        "paragraphs": [
            "正月晴和风气新，纷纷已有醉游人。",
            "帝城花笑长斋客，三十年来负早春。"
        ],
        "title": "早春持斋荅皇甫十见赠",
        "id": "d5492348-63aa-4354-b6a0-b0940e15a419"
    },
    {
        "author": "白居易",
        "paragraphs": [
            "霜鬓莫欺今老矣，一杯莫笑便陶然。",
            "陈郎中处为高户，裴使君前作少年。",
            "顾我独狂多自哂，与君同病最相怜。",
            "月终斋满谁开素，须拟奇章置一筵。"
        ],
        "title": "戏赠梦得兼呈思黯",
        "id": "53b02afe-b045-4c34-a0d5-f9db04e489dc"
    },
    {
        "author": "白居易",
        "paragraphs": [
            "南庄胜处心常忆，借问轩车早晚游。",
            "美景难忘竹廊下，好风争奈柳桥头。",
            "冰消见水多于地，雪霁看山尽入楼。",
            "若待春深始同赏，莺残花落却堪愁。"
        ],
        "title": "早春忆游思黯南庄因寄长句",
        "id": "3c71472b-cd6e-4f4e-a90d-2f8a83136b39"
    },
    {
        "author": "白居易",
        "paragraphs": [
            "漠漠复雰雰，东风散玉尘。",
            "明催竹窗晓，寒退柳园春。",
            "绿酝香堪忆，红炉暖可亲。",
            "忍心三两日，莫作破斋人。"
        ],
        "title": "酬皇甫十早春对雪见赠",
        "id": "08bee2c4-6577-460e-8223-ca08334ce6c0"
    },
    {
        "author": "白居易",
        "paragraphs": [
            "谢家别墅最新奇，山展屏风花夹篱。",
            "晓月渐沈桥脚底，晨光初照屋梁时。",
            "台头有酒莺呼客，水面无尘风洗池。",
            "除却吟诗两闲客，此中情状更谁知。"
        ],
        "title": "奉和思黯自题南庄见示兼呈梦得",
        "id": "625ab649-4839-418f-a65b-4c64feb00f5e"
    },
    {
        "author": "白居易",
        "paragraphs": [
            "可怜官职好文词，五十专城未是迟。",
            "晓日镜前无白发，春风门外有红旗。",
            "郡中何处堪携酒，席上谁人解和诗。",
            "唯共交亲开口笑，知君不及洛阳时。"
        ],
        "title": "送蕲春李十九使君赴郡",
        "id": "45fdc966-f43d-4336-b41c-bcc3b52f5273"
    },
    {
        "author": "白居易",
        "paragraphs": [
            "野鹤一辞笼，虚舟长任风。",
            "送愁还闹处，移老入闲中。",
            "身更求何事，天将富此翁。",
            "此翁何处富，酒库不曾空。"
        ],
        "title": "自题酒库",
        "id": "cc4f12d4-0e21-46e5-a83b-38544402c509"
    },
    {
        "author": "白居易",
        "paragraphs": [
            "不知杨六逢寒食，作底欢娱过此辰。",
            "兜率寺高宜望月，嘉陵江近好游春。",
            "蛮旗似火行随马，蜀妓如花坐遶身。",
            "不使黔娄夫妇看，夸张富贵向何人。"
        ],
        "title": "寒食日寄杨东川",
        "id": "877bdb1e-9884-4059-9cc0-bff7e9364f72"
    },
    {
        "author": "白居易",
        "paragraphs": [
            "桂华词意苦丁宁，唱到常娥醉便醒。",
            "此是人间肠断曲，莫教不得意人听。"
        ],
        "title": "醉后听唱桂华曲",
        "id": "2af83135-180d-4983-938d-f195dc4451fc"
    },
    {
        "author": "白居易",
        "paragraphs": [
            "宾客懒逢迎，翛然池馆清。",
            "簷闲空燕语，林静未蝉鸣。",
            "荤血还休食，杯觞亦罢倾。",
            "三春多放逸，五月暂修行。",
            "香印朝烟细，纱灯夕焰明。",
            "交游诸长老，师事古先生。",
            "禅后心弥寂，斋来体更轻。",
            "不唯忘肉味，兼拟灭风情。",
            "蒙以声闻待，难将戏论争。",
            "虚空若有佛，灵运恐先成。"
        ],
        "title": "酬梦得以予五月长斋延僧徒绝宾友见戏十韵",
        "id": "3e87f8bd-3832-4845-916e-6247ec4ff784"
    },
    {
        "author": "白居易",
        "paragraphs": [
            "去岁暮春上巳，共泛洛水中流。",
            "今岁暮春上巳，独立香山下头。",
            "风光闲寂寂，旌斾远悠悠。",
            "丞相府归晋国，太行山碍幷州。",
            "鹏背负天龟曳尾，云泥不可得同游。"
        ],
        "title": "奉和裴令公三月上巳日游太原龙泉忆去岁禊洛见示之作",
        "id": "fe2d8cab-b2da-4652-8bcf-98c58e85a4f7"
    },
    {
        "author": "白居易",
        "paragraphs": [
            "旧有潢汚泊，今为白水塘。",
            "笙歌闻四面，楼阁在中央。",
            "春变烟波色，晴添树木光。",
            "龙泉信为美，莫忘午桥庄。"
        ],
        "title": "又和令公新开龙泉晋水二池",
        "id": "e53ca024-bac4-44c1-9fb9-ef5f8caa5c8f"
    },
    {
        "author": "白居易",
        "paragraphs": [
            "窗明帘薄透朝光，卧整巾簪起下牀。",
            "背壁灯残经宿焰，开箱衣带隔年香。",
            "无情亦任他春去，不醉争销得昼长。",
            "一部清商一壶酒，与君明日暖新堂。"
        ],
        "title": "早夏晓兴赠梦得",
        "id": "8d6b3c0d-50b9-4a5d-9260-f9793744a54e"
    },
    {
        "author": "白居易",
        "paragraphs": [
            "危亭绝顶四无邻，见尽三千世界春。",
            "但觉虚空无障碍，不知高下几由旬。",
            "回看官路三条线，却望都城一片尘。",
            "宾客暂游无半日，王侯不到便终身。",
            "始知天造空闲境，不为忙人富贵人。"
        ],
        "title": "春日题干元寺上方最高峰亭",
        "id": "2b6db47a-31ac-454f-abb0-4d42d89f4cf5"
    },
    {
        "author": "白居易",
        "paragraphs": [
            "错落复崔嵬，苍然玉一堆。",
            "峰骈仙掌出，罅坼劒门开。",
            "峭顶高危矣，盘根下壮哉。",
            "精神欺竹树，气色压亭台。",
            "隐起磷磷状，凝成瑟瑟胚。",
            "廉棱露锋刃，清越扣琼瑰。",
            "岌嶪形将动，巍峩势欲摧。",
            "奇应潜鬼怪，灵合蓄云雷。",
            "黛润霑新雨，斑明点古苔。",
            "未曾栖鸟雀，不肯染尘埃。",
            "尖削琅玕笋，洼剜玛瑙罍。",
            "海神移碣石，画障簇天台。",
            "在世为尤物，如人负逸才。",
            "渡江一苇载，入洛五丁推。",
            "出处虽无意，升沈亦有媒。",
            "拔从水府底，置向相庭隈。",
            "对称吟诗句，看宜把酒杯。",
            "终随金砺用，不学玉山颓。",
            "疎傅心偏爱，园公眼屡回。",
            "共嗟无此分，虚管太湖来。"
        ],
        "tags": [
            "太湖"
        ],
        "title": "奉和思黯相公以李苏州所寄太湖石奇状绝伦因题二十韵见示兼呈梦得",
        "id": "5a23f935-734e-424b-b878-94c7abb31547"
    },
    {
        "author": "白居易",
        "paragraphs": [
            "新晴夏景好，复此池边地。",
            "烟树绿含滋，水风清有味。",
            "便成林下隐，都忘门前事。",
            "骑吏引归轩，始知身富贵。"
        ],
        "title": "奉和思黯相公雨后林园四韵见示",
        "id": "4adabd9f-fbac-40c4-ae32-3cb2f338d127"
    },
    {
        "author": "白居易",
        "paragraphs": [
            "鱼笋朝餐饱，蕉纱暑服轻。",
            "欲为窗下寝，先傍水边行。",
            "晴引鹤双舞，秋生蝉一声。",
            "无人解相访，有酒共谁倾。",
            "老更谙时事，闲多见物情。",
            "只应刘与白，二叟自相迎。"
        ],
        "title": "晚夏闲居绝无宾客欲寻梦得先寄此诗",
        "id": "bd69db74-268c-466f-94df-26277d4c9afe"
    },
    {
        "author": "白居易",
        "paragraphs": [
            "下车书奏龚黄课，动笔诗传鲍谢风。",
            "江郡讴谣夸杜母，洛城欢会忆车公。",
            "笛愁春尽梅花里，簟冷秋生薤叶中。",
            "不道蕲州歌酒少，使君难称与谁同。"
        ],
        "title": "寄李蕲州",
        "id": "27b3c724-d5ec-4504-97a4-a9df022770e7"
    },
    {
        "author": "白居易",
        "paragraphs": [
            "暮去朝来无歇期，炎凉闇向雨中移。",
            "夜长祗合愁人觉，秋冷先应瘦客知。",
            "两幅彩笺挥逸翰，一声寒玉振清辞。",
            "无忧无病身荣贵，何故沈吟亦感时。"
        ],
        "title": "酬思黯相公晚夏雨后感秋见赠",
        "id": "04c605e1-caf5-4d03-958b-e1938a1ae10d"
    },
    {
        "author": "白居易",
        "paragraphs": [
            "凄凄苦雨暗铜駞，嫋嫋凉风起漕河。",
            "自夏及秋晴日少，从朝至暮闷时多。",
            "鹭临池立窥鱼笱，隼傍林飞拂雀罗。",
            "赖有杯中神圣物，百忧无奈十分何。"
        ],
        "title": "久雨闲闷对酒偶吟",
        "id": "a9721830-09b6-4f5c-9953-b5d260b54977"
    },
    {
        "author": "白居易",
        "paragraphs": [
            "夜来秋雨后，秋气飒然新。",
            "团扇先辞手，生衣不著身。",
            "更添砧引思，难与簟相亲。",
            "此境谁偏觉，贫闲老瘦人。"
        ],
        "title": "雨后秋凉",
        "id": "8776313d-c1bd-4c33-9bfe-4b5c393189a2"
    },
    {
        "author": "白居易",
        "paragraphs": [
            "吾衰寡情趣，君病懒经过。",
            "其奈西楼上，新秋明月何。",
            "庭芜凄白露，池色澹金波。",
            "况是初长夜，东城砧杵多。"
        ],
        "title": "酬梦得早秋夜对月见寄",
        "id": "1b76a756-3d2f-457f-a63c-b2d3ffd09c55"
    },
    {
        "author": "白居易",
        "paragraphs": [
            "贤愚共在浮生内，贵贱同趋羣动间。",
            "多见忙时已衰病，少闻健日肯休闲。",
            "鹰饥受緤从难退，鹤老乘轩亦不还。",
            "唯有风流谢安石，拂衣携妓入东山。"
        ],
        "title": "题谢公东山障子",
        "id": "fe9ae8b7-09f0-4ad6-8ee4-e49ee238809c"
    },
    {
        "author": "白居易",
        "paragraphs": [
            "年年衰老交游少，处处萧条书信稀。",
            "唯有巢兄不相忘，春茶未断寄秋衣。"
        ],
        "title": "谢杨东川寄衣服",
        "id": "1399a743-11cd-4b38-8e1d-efdcf9dafc5a"
    },
    {
        "author": "白居易",
        "paragraphs": [
            "老大多情足往还，招僧待客夜开关。",
            "学调气后衰中健，不用心来闹处闲。",
            "养病未能辞薄俸，忘名何必入深山。",
            "与君别有相知分，同置身于木雁间。"
        ],
        "title": "咏怀寄皇甫朗之",
        "id": "03faced2-dc9b-47e2-a8f5-4841245a8b7a"
    },
    {
        "author": "白居易",
        "paragraphs": [
            "一条邛杖悬龟榼，双角吴童控马衔。",
            "晚入东城谁识我，短靴低帽白蕉衫。"
        ],
        "title": "东城晚归",
        "id": "56442323-a7db-4c8c-8654-82e08f81daa9"
    },
    {
        "author": "白居易",
        "paragraphs": [
            "少时犹不忧生计，老后谁能惜酒钱。",
            "共把十千沽一斗，相看七十欠三年。",
            "闲征雅令穷经史，醉听清吟胜管弦。",
            "更待菊黄家酝熟，共君一醉一陶然。"
        ],
        "tags": [
            "友情",
            "愁苦"
        ],
        "title": "与梦得沽酒闲饮且约后期",
        "id": "22074ea5-f85d-4525-8aef-48f6bcf9b733"
    },
    {
        "author": "白居易",
        "paragraphs": [
            "玉管清弦声旖旎，翠钗红袖坐参差。",
            "两家合奏洞房夜，八月连阴秋雨时。",
            "歌脸有情凝睇久，舞腰无力转帬迟。",
            "人间欢乐无过此，上界西方即不知。"
        ],
        "title": "与牛家妓乐雨后合宴",
        "id": "87a10927-f96a-4ae2-b70d-7b41699a860a"
    },
    {
        "author": "白居易",
        "paragraphs": [
            "华筵贺客日纷纷，劒外欢娱洛下闻。",
            "朱绂宠光新照地，彤襜喜气远凌云。",
            "荣联花萼诗难和，乐助埙箎酒易[醺]。",
            "感羨料应知我意，今生此事不如君。"
        ],
        "title": "和杨六尚书喜两弟汉公转吴兴鲁士赐章服命宾开宴用庆恩荣赋长句见示",
        "id": "6b33c0f3-e255-439b-8199-f8ed1993cec8"
    },
    {
        "author": "白居易",
        "paragraphs": [
            "须白面微红，醺醺半醉中。",
            "百年随手过，万事转头空。",
            "卧疾瘦居士，行歌狂老翁。",
            "仍闻好事者，将我画屏风。"
        ],
        "title": "自咏",
        "id": "285171a0-cd41-498b-82dc-ded9ec1c22e2"
    },
    {
        "author": "白居易",
        "paragraphs": [
            "闲居静侣偶相招，小饮初酣琴欲调。",
            "我正风前弄秋思，君应天上听云韶。",
            "时和始见陶钧力，物遂方知盛圣朝。",
            "双凤栖梧鱼在藻，飞沈随分各逍遥。"
        ],
        "title": "梦得相过援琴命酒因弹秋思偶咏所怀兼寄继之待价二相府",
        "id": "0a77c6de-1e8a-4530-ab13-9e58a269724d"
    },
    {
        "author": "白居易",
        "paragraphs": [
            "君方对酒缀诗章，我正持斋坐道场。",
            "处处追游虽不去，时时吟咏亦无妨。",
            "霜蓬旧鬓三分白，露菊新花一半黄。",
            "惆怅东篱不同醉，陶家明日是重阳。"
        ],
        "title": "九月八日酬皇甫十见赠",
        "id": "f7965882-61f3-48d2-9906-55bbc354c5d7"
    },
    {
        "author": "白居易",
        "paragraphs": [
            "东川已过二三春，南国须求一两人。",
            "富贵大都多老大，欢娱太半为亲宾。",
            "如愁翠黛应堪重，买笑黄金莫诉贫。",
            "他日相逢一杯酒，尊前还要落梁尘。"
        ],
        "title": "慕巢尚书书云室人欲为置一歌者非所安也以诗相报因而和之",
        "id": "c90e147d-c139-49dd-9f93-c4da0348e9d3"
    },
    {
        "author": "白居易",
        "paragraphs": [
            "无限少年非我伴，可怜清夜与谁同。",
            "欢娱牢落中心少，亲故凋零四面空。",
            "红叶树飘风起后，白须人立月明中。",
            "前头更有萧条物，老菊衰兰三两丛。"
        ],
        "title": "杪秋独夜",
        "id": "a58e6a3f-27fc-4ccc-8985-d1ad2c49daa5"
    },
    {
        "author": "白居易",
        "paragraphs": [
            "郡守轻诗客，乡人薄钓翁。",
            "解怜徐处士，唯有李郎中。"
        ],
        "title": "凭李睦州访徐凝山人",
        "id": "04eb1ac2-3eca-4e96-8f3a-a37dbb02f274"
    },
    {
        "author": "白居易",
        "paragraphs": [
            "江南故吏别来久，今日池边识我无。",
            "不独使君头似雪，华亭鹤死白莲枯。"
        ],
        "title": "苏州故吏",
        "id": "80cbc4ae-f7cc-418c-8588-e0230f2d4c99"
    },
    {
        "author": "白居易",
        "paragraphs": [
            "岂独爱民兼爱客，不唯能饮又能文。",
            "白苹洲上春传语，柳使君输杨使君。"
        ],
        "title": "得杨湖州书颇夸抚民接宾纵酒题诗因以绝句戏之",
        "id": "8f8b4c6e-95ab-43d3-b9a1-9d8f8c1d701d"
    },
    {
        "author": "白居易",
        "paragraphs": [
            "洛城秋霁后，梵阁暮登时。",
            "此日风烟好，今秋节候迟。",
            "霞光红泛艳，树影碧参差。",
            "莫虑言归晚，牛家有宿期。"
        ],
        "title": "天宫阁秋晴晚望",
        "id": "90858650-e9d6-47a3-83ed-72408ed80c74"
    },
    {
        "author": "白居易",
        "paragraphs": [
            "霁月光如练，盈庭复满池。",
            "秋深无热后，夜浅未寒时。",
            "露叶团荒菊，风枝落病棃。",
            "相思懒相访，应是各年衰。"
        ],
        "title": "酬梦得暮秋晴夜对月相忆",
        "id": "b9a8f048-0419-426a-890b-bbd634251130"
    },
    {
        "author": "白居易",
        "paragraphs": [
            "醉伴腾腾白与刘，何朝何夕不同游。",
            "留连灯下明犹饮，断送尊前倒即休。",
            "催老莫嫌孙稚长，加年须喜鬓毛秋。",
            "教他伯道争存活，无子无孙亦白头。"
        ],
        "title": "同梦得和思黯见赠来诗中先叙三人同讌之欢次有叹鬓发渐衰嫌孙子催老之意因酬妍唱兼吟鄙怀",
        "id": "ae885dc7-7a55-4801-9405-38211ef4e6ee"
    },
    {
        "author": "白居易",
        "paragraphs": [
            "管妙弦清歌入云，老人合眼醉醺醺。",
            "诚知不及当年听，犹觉闻时胜不闻。"
        ],
        "title": "听歌",
        "id": "3873d0bb-b3ae-4e80-bfb1-b11621b84feb"
    },
    {
        "author": "白居易",
        "paragraphs": [
            "小宅非全陋，中堂不甚卑。",
            "聊堪会亲族，足以贮妻儿。",
            "暖帐迎冬设，温炉向夜施。",
            "裘新青兔褐，褥软白猨皮。",
            "似鹿眠深草，如鸡宿稳枝。",
            "逐身安枕席，随事有屏帷。",
            "病致衰残早，贫营活计迟。",
            "由来蚕老后，方是茧成时。"
        ],
        "title": "三年冬随事铺设小堂寝处稍似稳暖因念衰病偶吟所怀",
        "id": "6ee98955-3021-49da-823c-a5f12aa59d35"
    },
    {
        "author": "白居易",
        "paragraphs": [
            "青毡帐暖喜微雪，红地炉深宜早寒。",
            "走笔小诗能和否，泼醅新酒试尝看。",
            "僧来乞食因留宿，客到开尊便共欢。",
            "临老交亲零落尽，希君恕我取人宽。"
        ],
        "title": "初冬即事呈梦得",
        "id": "e200b631-9601-4e81-8da2-f4d863946124"
    },
    {
        "author": "白居易",
        "paragraphs": [
            "每入河南府，依然似到家。",
            "杯尝七尹酒，树看十年花。",
            "且健须欢喜，虽衰莫叹嗟。",
            "迎门无故吏，侍坐有新娃。",
            "暖阁谋宵宴，寒庭放晚衙。",
            "主人留宿定，一任夕阳斜。"
        ],
        "title": "自罢河南已换七尹每一入府怅然旧游因宿内厅偶题西壁兼呈韦尹常侍",
        "id": "04cd5186-589b-47df-8d3c-9a1706cf7fd0"
    },
    {
        "author": "白居易",
        "paragraphs": [
            "叶覆冰池雪满山，日高慵起未开关。",
            "寒来更亦无过醉，老后何由可得闲。",
            "四海故交唯许汝，十年贫健是樊蛮。",
            "相思莫忘樱桃会，一放狂歌一破颜。"
        ],
        "title": "天寒晚起引酌咏怀寄许州王尚书汝州李常侍",
        "id": "00f7e2be-e515-412d-8e4e-aeb6e4923fb5"
    },
    {
        "author": "白居易",
        "paragraphs": [
            "柳梢黄嫩草芽新，又入开成第四春。",
            "近日放慵多不出，少年嫌老可相亲。",
            "分司吉傅频过舍，致仕崔卿拟卜邻。",
            "时辈推迁年事到，往还多是白头人。"
        ],
        "title": "四年春",
        "id": "b64f9672-3afb-44e4-a3e8-e6f516d86f10"
    },
    {
        "author": "白居易",
        "paragraphs": [
            "白发生来三十年，而今须鬓尽皤然。",
            "歌吟终日如狂叟，衰疾多时似瘦仙。",
            "八戒夜持香火印，三光朝念蘂珠篇。",
            "其余便被春收拾，不作闲游即醉眠。"
        ],
        "title": "白发",
        "id": "c3f8f836-1304-4efc-8d0d-fbe54cee54af"
    },
    {
        "author": "白居易",
        "paragraphs": [
            "追欢逐乐少闲时，补贴平生得事迟。",
            "何处花开曾后看，谁家酒熟不先知。",
            "石楼月下吹芦管，金谷风前舞柳枝。",
            "十听春啼变莺舌，三嫌老丑换蛾眉。",
            "乐天一过难知分，犹自咨嗟两鬓丝。"
        ],
        "title": "追欢偶作",
        "id": "49a18eb8-0e61-41f1-a5c8-fe4af24c4891"
    },
    {
        "author": "白居易",
        "paragraphs": [
            "翩翩白马称金羁，领缀银花尾曳丝。",
            "毛色鲜明人尽爱，性灵驯善主偏知。",
            "免将妾换慙来处，试使奴牵欲上时。",
            "不蹶不惊行步稳，最宜山简醉中骑。"
        ],
        "title": "公垂尚书以白马见寄光洁稳善以诗谢之",
        "id": "8a78dbdf-7647-4db0-90b8-04ea7003a64a"
    },
    {
        "author": "白居易",
        "paragraphs": [
            "身著白衣头似雪，时时醉立小楼中。",
            "路人回顾应相怪，十一年来见此翁。"
        ],
        "title": "西楼独立",
        "id": "bb96ce01-700a-4fb5-9557-8848041d43fe"
    },
    {
        "author": "白居易",
        "paragraphs": [
            "官俸将生计，虽贫岂敢嫌。",
            "金多输陆贾，酒足胜陶潜。",
            "牀煖僧敷坐，楼晴妓卷帘。",
            "日遭斋破用，春赖闰加添。",
            "老向欢弥切，狂于饮不廉。",
            "十年闲未足，亦恐涉无厌。"
        ],
        "title": "书事咏怀",
        "id": "94be7709-b798-4de7-bb59-673b3b770a34"
    },
    {
        "author": "白居易",
        "paragraphs": [
            "杜康能散闷，萱草解忘忧。",
            "借问萱逢杜，何如白见刘。",
            "老衰胜少夭，闲乐笑忙愁。",
            "试问同年内，何人得白头。"
        ],
        "title": "酬梦得比萱草见赠",
        "id": "4c383d54-c121-4eac-815c-1dbd21ca38f2"
    },
    {
        "author": "白居易",
        "paragraphs": [
            "苦乐心由我，穷通命任他。",
            "坐倾张翰酒，行唱接舆歌。",
            "荣盛傍看好，优闲自适多。",
            "知君能断事，胜负两如何。"
        ],
        "title": "问皇甫十",
        "id": "6cec7855-9481-4adf-b384-aa4e7594efab"
    },
    {
        "author": "白居易",
        "paragraphs": [
            "天宫日暖阁门开，独上迎春饮一杯。",
            "无限游人遥怪我，缘何最老最先来。"
        ],
        "title": "早春独登天宫阁",
        "id": "3ad3a839-62f3-4cb3-9bd0-962dded62589"
    },
    {
        "author": "白居易",
        "paragraphs": [
            "忆抛印绶辞吴郡，衰病当时已有余。",
            "今日贺君兼自喜，八回看换旧铜鱼。"
        ],
        "title": "送苏州李使君赴郡二绝句 一",
        "id": "bd397d21-27fd-4d22-854e-584a0074454e"
    },
    {
        "author": "白居易",
        "paragraphs": [
            "馆娃宫深春日长，乌鹊桥高秋夜凉。",
            "风月不知人世变，奉君直似奉吴王。"
        ],
        "title": "送苏州李使君赴郡二绝句 二",
        "id": "2b13fb95-626c-4f35-a24f-161dc523a0b0"
    },
    {
        "author": "白居易",
        "paragraphs": [
            "茂苑绮罗佳丽地，女湖桃李艳阳时。",
            "心奴已死胡容老，后辈风流是阿谁。"
        ],
        "title": "长洲曲新词",
        "id": "203dd367-29fc-418a-9488-dca20941240f"
    },
    {
        "author": "白居易",
        "paragraphs": [
            "江南好，风景旧曾谙。"
        ],
        "title": "忆江南词三首 一",
        "id": "e0b89b88-13fa-4f91-9db8-eb46ed6f2930"
    },
    {
        "author": "白居易",
        "paragraphs": [
            "江南忆，最忆是杭州。"
        ],
        "title": "忆江南词三首 二",
        "id": "e58ff68f-386c-4a12-b97a-965eb7958ca0"
    },
    {
        "author": "白居易",
        "paragraphs": [
            "江南忆，其次忆吴宫。"
        ],
        "title": "忆江南词三首 三",
        "id": "a80c92aa-57ea-4786-a155-4b6b3d484e64"
    },
    {
        "author": "白居易",
        "paragraphs": [
            "六十八衰翁，乘衰百疾攻。",
            "朽株难免蠹，空穴易来风。",
            "肘痹宜生柳，头旋剧转蓬。",
            "恬然不动处，虚白在胷中。"
        ],
        "title": "病中诗十五首 初病风",
        "id": "429667fc-08e7-490a-a87b-14a7323ca688"
    },
    {
        "author": "白居易",
        "paragraphs": [
            "风疾侵凌临老头，血凝筋滞不调柔。",
            "甘从此后支离卧，赖是从前烂漫游。",
            "回思往事纷如梦，转觉余生杳若浮。",
            "浩气自能充静室，惊飙何必荡虚舟。",
            "腹空先进松花酒，膝冷重装桂布裘。",
            "若问乐天忧病否，乐天知命了无忧。"
        ],
        "title": "病中诗十五首 枕上作",
        "id": "95e07da8-bbb2-441c-b208-dec16a5bd882"
    },
    {
        "author": "白居易",
        "paragraphs": [
            "一牀方丈向阳开，劳动文殊问疾来。",
            "欲界凡夫何足道，四禅天始免风灾。"
        ],
        "title": "病中诗十五首 荅闲上人来问因何风疾",
        "id": "ea01d3d1-0257-4a25-89d4-599fe310addf"
    },
    {
        "author": "白居易",
        "paragraphs": [
            "世间生老病相随，此事心中久自知。",
            "今日行年将七十，犹须慙愧病来迟。"
        ],
        "title": "病中诗十五首 病中五绝句 一",
        "id": "2afa4a2b-d947-4575-a895-ddf92c1e4d31"
    },
    {
        "author": "白居易",
        "paragraphs": [
            "方寸成灰鬓作丝，假如强健亦何为。",
            "家无忧累身无事，正是安闲好病时。"
        ],
        "title": "病中诗十五首 病中五绝句 二",
        "id": "55eb9051-846c-4295-94f5-4ffee3214054"
    },
    {
        "author": "白居易",
        "paragraphs": [
            "李君墓上松应拱，元相池头竹尽枯。",
            "多幸乐天今始病，不知合要苦治无。"
        ],
        "title": "病中诗十五首 病中五绝句 三",
        "id": "4cf51eb9-76d4-4d88-bf7d-46505a3e19d1"
    },
    {
        "author": "白居易",
        "paragraphs": [
            "目昏思寝即安眠，足软妨行便坐禅。",
            "身作医王心是药，不劳和扁到门前。"
        ],
        "title": "病中诗十五首 病中五绝句 四",
        "id": "6848d03f-3d0e-4dae-b0ed-6645899f729b"
    },
    {
        "author": "白居易",
        "paragraphs": [
            "交亲不要苦相忧，亦拟时时强出游。",
            "但有心情何用脚，陆乘肩轝水乘舟。"
        ],
        "title": "病中诗十五首 病中五绝句 五",
        "id": "831f46ab-a452-4de3-a264-6271026425e1"
    },
    {
        "author": "白居易",
        "paragraphs": [
            "登山临水分无期，泉石烟霞今属谁。",
            "君到嵩阳吟此句，与教二十六峰知。"
        ],
        "title": "病中诗十五首 送嵩客",
        "id": "01efda21-3c54-4fbf-a222-e79de3e5716a"
    },
    {
        "author": "白居易",
        "paragraphs": [
            "病身佛说将何喻，变灭须臾岂不闻。",
            "莫遣净名知我笑，休将火艾[灸]浮云。"
        ],
        "title": "病中诗十五首 罢[灸]",
        "id": "1938a424-341f-4a2c-9fe5-786be01d323e"
    },
    {
        "author": "白居易",
        "paragraphs": [
            "五年花下醉骑行，临卖回头嘶一声。",
            "项籍顾骓犹解叹，乐天别骆岂无情。"
        ],
        "title": "病中诗十五首 卖骆马",
        "id": "45e0b372-c3f1-4c6d-8537-75dbca4ed069"
    },
    {
        "author": "白居易",
        "paragraphs": [
            "两枝杨柳小楼中，嫋嫋多年伴醉翁。",
            "明日放归归去后，世间应不要春风。"
        ],
        "title": "病中诗十五首 别柳枝",
        "id": "042f6a90-e4de-4b94-85ad-451b8d7a0325"
    },
    {
        "author": "白居易",
        "paragraphs": [
            "低屏软褥卧藤牀，舁向前轩就日阳。",
            "一足任他为外物，三杯自要沃中肠。",
            "头风若见诗应愈，齿折仍夸笑不妨。",
            "细酌徐吟犹得在，旧游未必便相忘。"
        ],
        "title": "病中诗十五首 就暖偶酌戏诸诗酒旧侣",
        "id": "18b34c44-3006-438d-95ce-f6d5e8c33006"
    },
    {
        "author": "白居易",
        "paragraphs": [
            "岁暮皤然一老夫，十分流辈九分无。",
            "莫嫌身病人扶侍，犹胜无身可遣扶。"
        ],
        "title": "病中诗十五首 岁暮呈思黯相公皇甫朗之及梦得尚书",
        "id": "34abad4b-3030-45ff-be95-4a95bfb26f04"
    },
    {
        "author": "白居易",
        "paragraphs": [
            "房传往世为禅客王道前生应画师。",
            "我亦定中观宿命，多生债负是歌诗。",
            "不然何故狂吟咏，病后多于未病时。"
        ],
        "title": "病中诗十五首 自解",
        "id": "e673845c-b604-4175-99c7-9a98bc685ff4"
    },
    {
        "author": "白居易",
        "paragraphs": [
            "十年四海故交亲，零落唯残两病身。",
            "共遣数奇从是命，同教步蹇有何因。",
            "眼随老减嫌长夜，体待阳舒望早春。",
            "新乐堂前旧池上，相过亦不要他人。"
        ],
        "title": "岁暮病怀赠梦得",
        "id": "6d581d39-7c63-4109-84aa-7ab12472e229"
    },
    {
        "author": "白居易",
        "paragraphs": [
            "梁王捐馆后，枚叟过门时。",
            "有泪人还泣，无情雪不知。",
            "台亭留尽在，宾客散何之。",
            "唯有萧条雁，时来下故池。"
        ],
        "title": "雪后过集贤裴令公旧宅有感",
        "id": "a3e14106-ad33-4839-8d56-331791812875"
    },
    {
        "author": "白居易",
        "paragraphs": [
            "岁阴生计两蹉跎，相顾悠悠醉且歌。",
            "厨冷难留乌止屋，门闲可与雀张罗。",
            "病添庄舃吟声苦，贫欠韩康药债多。",
            "日望挥金贺新命，俸钱依旧又如何。"
        ],
        "title": "酬梦得贫居咏怀见赠",
        "id": "132fc035-aaff-4582-8856-be885c18ca8f"
    },
    {
        "author": "白居易",
        "paragraphs": [
            "暖卧摩绵褥，晨倾药酒螺。",
            "昏昏布裘底，病醉睡相和。",
            "末疾徒云尔，余年有几何。",
            "须知差与否，相去校无多。"
        ],
        "title": "酬梦得见喜疾瘳",
        "id": "b06152cd-7dda-4c46-a96a-6dd15b3850c9"
    },
    {
        "author": "白居易",
        "paragraphs": [
            "缥缈巫山女，归来七八年。",
            "殷勤湘水曲，留在十三弦。",
            "苦调吟还出，深情咽不传。",
            "万重云水思，今夜月明前。"
        ],
        "title": "夜闻筝中弹潇湘送神曲感旧",
        "id": "c55ceced-7b4b-4b02-a17c-47778a2f7ca4"
    },
    {
        "author": "白居易",
        "paragraphs": [
            "画梁朽折红窗破，独立池边尽日看。",
            "守得苏州船舫烂，此身争合不衰残。"
        ],
        "title": "感苏州旧舫",
        "id": "d5426eda-9f02-4725-9b03-697baf405fd6"
    },
    {
        "author": "白居易",
        "paragraphs": [
            "闲拨船行寻旧池，幽情往事复谁知。",
            "太湖石上镌三字，十五年前陈结之。"
        ],
        "tags": [
            "太湖"
        ],
        "title": "感旧石上字",
        "id": "4c0cc768-ace4-4077-a313-5f68f8a32331"
    },
    {
        "author": "白居易",
        "paragraphs": [
            "想尔到边头，萧条正值秋。",
            "二年贫御史，八月古邠州。",
            "丝管闻虽乐，风沙见亦愁。",
            "望乡心若苦，不用数登楼。"
        ],
        "title": "见敏中初到邠宁秋日登城楼诗诗中颇多乡思因以寄和",
        "id": "b1fc129e-ebed-4b85-bf8e-1bf428b47127"
    },
    {
        "author": "白居易",
        "paragraphs": [
            "每因斋戒断荤腥，渐觉尘劳染爱轻。",
            "六贼定知无气色，三尸应恨少恩情。",
            "酒魔降伏终须尽，诗债填还亦欲平。",
            "从此始堪为弟子，竺干师是古先生。"
        ],
        "title": "斋戒",
        "id": "5bab6fbc-36f1-49cf-821d-aa86fa2d31a3"
    },
    {
        "author": "白居易",
        "paragraphs": [
            "香火一炉灯一醆，白头夜礼佛名经。",
            "何年饮著声闻酒，直到如今醉未醒。"
        ],
        "title": "戏礼经老僧",
        "id": "41289609-342e-494a-8046-30428f857644"
    },
    {
        "author": "白居易",
        "paragraphs": [
            "近见诗中叹白发，遥知阃外忆东都。",
            "烟霞偷眼窥来久，富贵黏身摆得无。",
            "新置林园犹濩落，未终婚嫁且踟蹰。",
            "应须待到悬车岁，然后东归伴老夫。"
        ],
        "title": "近见慕巢尚书诗中屡有叹老思退之意又于洛下新置郊居然宠寄方深归心大速因以长句戏而谕之",
        "id": "c4bd890f-f11b-4f5c-8ea0-a616c9188dd3"
    },
    {
        "author": "白居易",
        "paragraphs": [
            "闲来对镜自思量，年貌衰残分所当。",
            "白发万茎何所怪，丹砂一粒不曾尝。",
            "眼昏久被书料理，肺渴多因酒损伤。",
            "今日逢师虽已晚，枕中治老有何方。"
        ],
        "title": "对镜偶吟赠张道士抱元",
        "id": "9612102c-31cf-4e06-a6bd-f8eb606474b5"
    },
    {
        "author": "白居易",
        "paragraphs": [
            "枕上惊新岁，花前念旧欢。",
            "是身老所逼，非意病相干。",
            "风月情犹在，杯觞兴渐阑。",
            "便休心未伏，更试一春看。"
        ],
        "title": "病入新正",
        "id": "801050d8-45bb-40b6-a8cf-fc80a6317019"
    },
    {
        "author": "白居易",
        "paragraphs": [
            "卧疾来早晚，悬悬将十旬。",
            "婢能寻本草，犬不吠医人。",
            "酒瓮全生醭，歌筵半委尘。",
            "风光还欲好，争向枕前春。"
        ],
        "title": "卧疾来早晚",
        "id": "c2361fb2-9708-421e-a294-cd02f3fb140a"
    },
    {
        "author": "白居易",
        "paragraphs": [
            "杖策人扶废病身，晴和强起一迎春。",
            "他时蹇跛纵行得，笑杀平原楼上人。"
        ],
        "title": "强起迎春戏寄思黯",
        "id": "8a618145-31df-4c59-b047-f0c481e57962"
    },
    {
        "author": "白居易",
        "paragraphs": [
            "炼尽少年成白首，忆初相识到今朝。",
            "昔饶春桂长先折，今伴寒松取后凋。",
            "生事纵贫犹可过，风情虽老未全销。",
            "声华宠命人皆得，若个如君历七朝。"
        ],
        "title": "梦得前所酬篇有炼尽美少年之句因思往事兼咏今怀重以长句荅之",
        "id": "5ef65e05-065a-42b6-b4fc-c89361444b5a"
    },
    {
        "author": "白居易",
        "paragraphs": [
            "故纱绛帐旧青毡，药酒醺醺引醉眠。",
            "斗擞弊袍春晚后，摩挲病脚日阳前。",
            "行无筋力寻山水，坐少精神听管弦。",
            "抛掷风光负寒食，曾来未省似今年。"
        ],
        "title": "病后寒食",
        "id": "b27218c9-b467-43e7-b625-9513fc7c6044"
    },
    {
        "author": "白居易",
        "paragraphs": [
            "荣枯忧喜与彭殇，都是人间戏一场。",
            "虫臂鼠肝犹不怪，鸡肤鹤发复何伤。",
            "昨因风发甘长往，今遇阳和又小康。",
            "还似远行装束了，迟回且住亦何妨。"
        ],
        "title": "老病相仍以诗自解",
        "id": "0c85a623-4112-4e32-8339-7b25e189760a"
    },
    {
        "author": "白居易",
        "paragraphs": [
            "慕贤入室交先定，结援通家好复成。",
            "新妇不嫌贫活计，娇孙同慰老心情。",
            "洛桥歌酒今朝散，绛路风烟几日行。",
            "欲识离羣相恋意，为君扶病出都城。"
        ],
        "title": "皇甫郎中亲家翁赴任绛州宴送出城赠别",
        "id": "c9026eb8-1a77-4496-acb7-88df04bf8825"
    },
    {
        "author": "白居易",
        "paragraphs": [
            "风痹宜和暖，春来脚较轻。",
            "莺留花下立，鹤引水边行。",
            "发少嫌巾重，颜衰讶镜明。",
            "不论亲与故，自亦昧平生。"
        ],
        "title": "春暖",
        "id": "c05a88ab-d4a5-47f3-9c30-47e9ac53e23c"
    },
    {
        "author": "白居易",
        "paragraphs": [
            "掩户下帘朝睡足，一声黄鸟报残春。",
            "披衣岸帻日高起，两角青衣扶老身。",
            "策杖强行过里巷，引杯闲酌伴亲宾。",
            "莫言病后妨谈笑，犹恐多于不病人。"
        ],
        "title": "残春晚起伴客笑谈",
        "id": "84bbd8e3-6c52-4f4f-90ec-3483fb8d1fb8"
    },
    {
        "author": "白居易",
        "paragraphs": [
            "连持使节历专城，独贺崔侯最庆荣。",
            "乌府一抛霜简去，朱轮四从板舆行。",
            "发时止许沙鸥送，到日方乘竹马迎。",
            "唯虑郡斋宾友少，数杯春酒共谁倾。"
        ],
        "title": "送唐州崔使君侍亲赴任",
        "id": "af649eb6-0717-4fc0-95c6-4f09eb17202b"
    },
    {
        "author": "白居易",
        "paragraphs": [
            "艳阳时节又蹉跎，迟暮光阴复若何。",
            "一岁平分春日少，百年通计老时多。",
            "多中更被愁牵引，少处兼遭病折磨。",
            "赖有销忧治闷药，君家浓酎我狂歌。"
        ],
        "title": "春晚咏怀赠皇甫朗之",
        "id": "c905d9e5-0ce4-40d7-b779-a8a35fa3e21c"
    },
    {
        "author": "白居易",
        "paragraphs": [
            "五年三月今朝尽，客散筵空独掩扉。",
            "病共乐天相伴住，春随樊子一时归。",
            "闲听莺语移时立，思逐杨花触处飞。",
            "金带缒腰衫委地，年年衰瘦不胜衣。"
        ],
        "title": "春尽日宴罢感事独吟",
        "id": "c768b264-bc65-4cb5-9057-971d376a1fe1"
    },
    {
        "author": "白居易",
        "paragraphs": [
            "刘[桢]病发经春卧，谢朓诗来尽日吟。",
            "三道旧夸收片玉，一章新喜获双金。",
            "信题霞绮缄情重，酒试银觥表分深。",
            "科第门生满霄汉，岁寒少得似君心。"
        ],
        "title": "病中辱崔宣城长句见寄兼有觥绮之赠因以四韵总而酬之",
        "id": "768287b6-de28-4e1a-90b7-b1446f1dca99"
    },
    {
        "author": "白居易",
        "paragraphs": [
            "柳老春深日又斜，任他飞向别人家。",
            "谁能更学孩童戏，寻逐春风捉柳花。"
        ],
        "title": "前有别杨柳枝绝句梦得继和云春尽絮飞留不得随风好去落谁家又复戏答",
        "id": "4b210956-7ecb-4dc9-921c-8d13afe96856"
    },
    {
        "author": "白居易",
        "paragraphs": [
            "水积春塘晚，阴交夏木繁。",
            "舟船如野渡，篱落似江村。",
            "静拂琴牀席，香开酒库门。",
            "慵闲无一事，时弄小娇孙。"
        ],
        "tags": [
            "夏天"
        ],
        "title": "池上早夏",
        "id": "dca6b012-2f1d-45ea-bb0b-3ae116f50ee2"
    },
    {
        "author": "白居易",
        "paragraphs": [
            "玉芽珠颗小男儿，罗荐兰汤欲罢时。",
            "芣苢春来盈女手，梧桐老去长孙枝。",
            "庆传媒氏燕先贺，喜报谈家乌预知。",
            "明日贫翁具鸡黍，应须酬赛引雏诗。"
        ],
        "title": "谈氏外孙生三日喜是男偶吟成篇兼戏呈梦得",
        "id": "5b774ae7-0663-4e01-a218-08b63efa9e47"
    },
    {
        "author": "白居易",
        "paragraphs": [
            "御宇恢皇化，传家叶至公。",
            "华夷臣妾内，尧舜弟兄中。",
            "制度移民俗，文章变国风。",
            "开成与贞观，实录事多同。"
        ],
        "title": "开成大行皇帝挽歌词四首奉敕撰进 一",
        "id": "71220610-5c41-494c-a80c-10e133f9c7ae"
    },
    {
        "author": "白居易",
        "paragraphs": [
            "晏驾辞双阙，灵仪出九衢。",
            "上云归碧落，下席葬苍梧。",
            "蓂晚余尧历，龟新启夏图。",
            "三朝联棣萼，从古帝王无。"
        ],
        "title": "开成大行皇帝挽歌词四首奉敕撰进 二",
        "id": "cfafe1b8-afa3-4363-bc05-c1fd37399b4d"
    },
    {
        "author": "白居易",
        "paragraphs": [
            "严恭七月礼，哀恸万人心。",
            "地感胜秋气，天愁结夕阴。",
            "鼎湖龙渐远，濛汜日初沈。",
            "唯有云韶乐，长留治世音。"
        ],
        "title": "开成大行皇帝挽歌词四首奉敕撰进 三",
        "id": "3ff0267f-d5cf-4399-baba-16d2516b337b"
    },
    {
        "author": "白居易",
        "paragraphs": [
            "化成同轨表清平，恩结连枝感圣明。",
            "帝与九龄虽吉梦，山呼万岁是虚声。",
            "月低仪仗辞兰路，风引笳箫入柏城。",
            "老病龙髯攀不及，东周退傅最伤情。"
        ],
        "title": "开成大行皇帝挽歌词四首奉敕撰进 四",
        "id": "de8d604f-875d-404c-8f8a-adcfb804dfd8"
    },
    {
        "author": "白居易",
        "paragraphs": [
            "冠栉心多懒，逢迎兴渐微。",
            "况当时热甚，幸遇客来稀。",
            "湿洒池边地，凉开竹下扉。",
            "露牀青篾簟，风架白蕉衣。",
            "院静留僧宿，楼空放妓归。",
            "衰残强欢宴，此事久知非。"
        ],
        "title": "时热少客因咏所怀",
        "id": "6283f898-8e2c-45c7-967d-4290286f4115"
    },
    {
        "author": "白居易",
        "paragraphs": [
            "谢玄晖殁吟声寝，郡阁寥寥笔砚闲。",
            "无复新诗题壁上，虚教远岫列窗间。",
            "忽惊歌雪今朝至，必恐文星昨夜还。",
            "再喜宣城章句动，飞觞遥贺敬亭山。"
        ],
        "title": "宣州崔大夫合老忽以近诗数十首见示吟讽之下窃有所喜因成长句寄题郡斋",
        "id": "6c2aec3b-3a61-4625-9671-adc1df710075"
    },
    {
        "author": "白居易",
        "paragraphs": [
            "足疾无加亦不瘳，绵春历夏复经秋。",
            "开颜且酌尊中酒，代步多乘池上舟。",
            "幸有眼前衣食在，兼无身后子孙忧。",
            "应须学取陶彭泽，但委心形任去留。"
        ],
        "title": "足疾",
        "id": "53a349ea-e298-4684-a604-c09ad7942195"
    },
    {
        "author": "白居易",
        "paragraphs": [
            "岸浅桥平池面宽，飘然轻櫂汎澄澜。",
            "风宜扇引开怀入，树爱舟行仰卧看。",
            "别境客稀知不易，能诗人少咏应难。",
            "唯怜吕叟时相伴，同把磻溪旧钓竿。"
        ],
        "title": "晚池汎舟遇景成咏赠吕处士",
        "id": "81955419-6668-4531-a8d1-e624f2020c80"
    },
    {
        "author": "白居易",
        "paragraphs": [
            "夜来携手梦同游，晨起盈巾泪莫收。",
            "漳浦老身三度病，咸阳草树八回秋。",
            "君埋泉下泥销骨，我寄人间雪满头。",
            "阿卫韩郎相次去，夜台茫昧得知不。"
        ],
        "tags": [
            "悼亡",
            "怀念"
        ],
        "title": "梦微之",
        "id": "a3b11d99-9994-4ff0-a8db-d85d1b7ed065"
    },
    {
        "author": "白居易",
        "paragraphs": [
            "炎凉迁次速如飞，又脱生衣著熟衣。",
            "遶壁闇蛩无限思，恋巢寒燕未能归。",
            "须知流辈年年失，莫叹衰容日日非。",
            "旧语相传聊自慰，世间七十老人稀。"
        ],
        "title": "感秋咏意",
        "id": "1c6f35e8-6d5e-4204-8966-2d6731db7242"
    },
    {
        "author": "白居易",
        "paragraphs": [
            "眼渐昏昏耳渐聋，满头霜雪半身风。",
            "已将身出浮云外，犹寄形于逆旅中。",
            "觞咏罢来宾阁闭，笙歌散后妓房空。",
            "世缘俗念消除尽，别是人间清净翁。"
        ],
        "title": "老病幽独偶吟所怀",
        "id": "cf1cfc21-3d0f-4d3c-b078-4b12314de8ea"
    },
    {
        "author": "白居易",
        "paragraphs": [
            "道行无喜退无忧，舒卷如云得自由。",
            "良冶动时为哲匠，巨川济了作虚舟。",
            "竹亭阴合偏宜夏，水槛风凉不待秋。",
            "遥爱翩翩双紫凤，入同官署出同游。"
        ],
        "title": "和杨尚书罢相后夏日游永安水亭兼招本曹杨侍郎同行",
        "id": "4006dcb1-2ecf-4a2c-a415-a4f437e6e489"
    },
    {
        "author": "白居易",
        "paragraphs": [
            "衣食支吾婚嫁毕，从今家事不相仍。",
            "夜眠身是投林鸟，朝饭心同乞食僧。",
            "清唳数声松下鹤，寒光一点竹间灯。",
            "中宵入定跏趺坐，女唤妻呼多不应。"
        ],
        "title": "在家出家",
        "id": "bddb3ee4-eb64-4104-8e48-d22e53bd6c11"
    },
    {
        "author": "白居易",
        "paragraphs": [
            "露白风清庭户凉，老人先著夹衣裳。",
            "舞腰歌袖抛何处，唯对无弦琴一张。"
        ],
        "title": "夜凉",
        "id": "03372351-cdb4-4cc7-ab64-399e0c87ebba"
    },
    {
        "author": "白居易",
        "paragraphs": [
            "衰残与世日相疎，惠好唯君分有余。",
            "茶药赠多因病久，衣裳寄早及寒初。",
            "交情郑重金相似，诗韵清锵玉不如。",
            "醉傅狂言人尽笑，独知我者是尚书。"
        ],
        "title": "继之尚书自余病来寄遗非一又蒙览醉吟先生传题诗以美之今以此篇用伸酬谢",
        "id": "88a31154-38ba-4fe8-81a9-9e24b6f5f23c"
    },
    {
        "author": "白居易",
        "paragraphs": [
            "经年不到龙门寺，今夜何人知我情。",
            "还向畅师房里宿，新秋月色旧滩声。"
        ],
        "title": "五年秋病后独宿香山寺三绝句 一",
        "id": "b0653223-b1fb-4104-ae2d-70545d323985"
    },
    {
        "author": "白居易",
        "paragraphs": [
            "饮徒歌伴今何在，雨散云飞尽不回。",
            "从此香山风月夜，祗应长是一身来。"
        ],
        "title": "五年秋病后独宿香山寺三绝句 二",
        "id": "984c61cc-704d-43f8-aed1-67c08511127d"
    },
    {
        "author": "白居易",
        "paragraphs": [
            "石盆泉畔石楼头，十二年来昼夜游。",
            "更过今年年七十，假如无病亦宜休。"
        ],
        "title": "五年秋病后独宿香山寺三绝句 三",
        "id": "2c9e5322-b071-484e-bb3e-42e4d8f5347b"
    },
    {
        "author": "白居易",
        "paragraphs": [
            "烟满秋堂月满庭，香花漠漠磬泠泠。",
            "谁能来此寻真谛，白老新开一藏经。"
        ],
        "title": "题香山新经堂招僧",
        "id": "e57c3520-1757-4943-adea-0f05e4b0caf0"
    },
    {
        "author": "白居易",
        "paragraphs": [
            "偶因携酒寻村客，聊复回车访薜萝。",
            "且值雪寒相慰问，不妨春暖更经过。",
            "翁居山下年空老，我得人间事校多。",
            "一种共翁头似雪，翁无衣食自如何。"
        ],
        "title": "偶题邓公",
        "id": "4f8b1fd9-1e0d-4736-a90d-5aa587ce1b13"
    },
    {
        "author": "白居易",
        "paragraphs": [
            "津桥残月晓沈沈，风露凄清禁署深。",
            "城柳宫槐谩摇落，悲愁不到贵人心。"
        ],
        "title": "早入皇城赠王留守仆射",
        "id": "2117e226-371a-4a3c-aa42-696c6bf035cf"
    },
    {
        "author": "白居易",
        "paragraphs": [
            "三十年前草堂主，而今虽在鬓如丝。",
            "登山寻水应无力，不似江州司马时。",
            "渐伏酒魔休放醉，犹残口业未抛诗。",
            "君行过到鑪峰下，为报东林长老知。"
        ],
        "tags": [
            "庐山"
        ],
        "title": "寄题庐山旧草堂兼呈二林寺道侣",
        "id": "eb9a37d1-b354-4aa8-b4ce-d9da6b817cd7"
    },
    {
        "author": "白居易",
        "paragraphs": [
            "先生老去饮无兴，居士病来闲有余。",
            "犹觉醉吟多放逸，不如禅定更清虚。",
            "柘枝紫袖教丸药，羯鼓苍头遣种蔬。",
            "却被山僧戏相问，一时改业意何如。"
        ],
        "title": "改业",
        "id": "c8654133-e05f-4b4c-baf1-8bc7966b9105"
    },
    {
        "author": "白居易",
        "paragraphs": [
            "劳师送我下山行，此别何人识此情。",
            "我已七旬师九十，当知后会在他生。"
        ],
        "title": "山下留别佛光和尚",
        "id": "9735a2df-9045-42e0-ade6-475619a761b7"
    },
    {
        "author": "白居易",
        "paragraphs": [
            "岭上白云朝未散，田中青麦旱将枯。",
            "自生自灭成何事，能逐东风作雨无。"
        ],
        "title": "山中五绝句 岭上云",
        "id": "76311dbf-41e9-48b4-a738-4022d541cba7"
    },
    {
        "author": "白居易",
        "paragraphs": [
            "漠漠斑斑石上苔，幽芳静绿绝纤埃。",
            "路傍凡草荣遭遇，曾得七香车辗来。"
        ],
        "title": "山中五绝句 石上苔",
        "id": "d34db24d-053b-4a0b-b861-bbedf317216d"
    },
    {
        "author": "白居易",
        "paragraphs": [
            "香檀文桂苦雕镌，生理何曾得自全。",
            "知我无材老樗否，一枝不损尽天年。"
        ],
        "title": "山中五绝句 林下樗",
        "id": "00fad44c-5847-4ff0-92b3-3ec81105050b"
    },
    {
        "author": "白居易",
        "paragraphs": [
            "海水桑田欲变时，风涛翻覆沸天池。",
            "鲸吞蛟鬬波成血，深涧游鱼乐不知。"
        ],
        "title": "山中五绝句 涧中鱼",
        "id": "17434cae-0b68-4b7c-8f62-05ed4428ac19"
    },
    {
        "author": "白居易",
        "paragraphs": [
            "千年鼠化白蝙蝠，黑洞深藏避网罗。",
            "远害全身诚得计，一生幽暗又如何。"
        ],
        "title": "山中五绝句 洞中蝙蝠",
        "id": "e09cee2a-8dbe-4303-ba9f-ac0279b1f0a1"
    },
    {
        "author": "白居易",
        "paragraphs": [
            "心问身云何泰然，严冬暖被日高眠。",
            "放君快活知恩否，不早朝来十一年。"
        ],
        "title": "自戏三绝句 心问身",
        "id": "18766ea9-e1df-444c-a56d-b0a4843ff534"
    },
    {
        "author": "白居易",
        "paragraphs": [
            "心是身王身是宫，君今居在我宫中。",
            "是君家舍君须爱，何事论恩自说功。"
        ],
        "title": "自戏三绝句 身报心",
        "id": "8b7d52d0-b7b9-41f4-9254-106b8de0f247"
    },
    {
        "author": "白居易",
        "paragraphs": [
            "因我疎慵休罢早，遣君安乐岁时多。",
            "世间老苦人何限，不放君闲奈我何。"
        ],
        "title": "自戏三绝句 心重荅身",
        "id": "3b16d4ce-f736-432f-827b-9edb2be3c5d6"
    },
    {
        "author": "白居易",
        "paragraphs": [
            "忽忆前年初病后，此生甘分不衔杯。",
            "谁能料得今春事，又向刘家饮酒来。"
        ],
        "title": "会昌元年春五绝句 病后喜过刘家",
        "id": "865c8b7f-47aa-42d6-910d-aba4b40661f7"
    },
    {
        "author": "白居易",
        "paragraphs": [
            "鸡毬饧粥屡开筵，谈笑讴吟间管弦。",
            "一月三回寒食会，春光应不负今年。"
        ],
        "title": "会昌元年春五绝句 赠举之仆射",
        "id": "8877da7f-b340-444b-a6c3-097bc064d5c0"
    },
    {
        "author": "白居易",
        "paragraphs": [
            "病闻川守贺筵开，起伴尚书饮一杯。",
            "任意少年长笑我，老人自觅老人来。"
        ],
        "title": "会昌元年春五绝句 卢尹贺梦得会中作",
        "id": "1e40f33c-0c2c-4e21-81d5-61913fae3475"
    },
    {
        "author": "白居易",
        "paragraphs": [
            "春风可惜无多日，家酝唯残软半瓶。",
            "犹望君归同一醉，篮舁早晚入槐亭。"
        ],
        "title": "会昌元年春五绝句 题朗之槐亭",
        "id": "1fdd3f37-29db-4c8a-893b-93dd3a972f59"
    },
    {
        "author": "白居易",
        "paragraphs": [
            "谁人功画麒麟阁，何客新投魑魅乡。",
            "两处荣枯君莫问，残春更醉两三场。"
        ],
        "title": "会昌元年春五绝句 劝梦得酒",
        "id": "302a138d-357b-42dc-819e-b27baf841844"
    },
    {
        "author": "白居易",
        "paragraphs": [
            "风吹杨柳出墙枝，忆得同欢共醉时。",
            "每到集贤坊地过，不曾一度不低眉。"
        ],
        "title": "过裴令公宅二绝句 一",
        "id": "ccf240c0-5d5f-4eeb-95d7-c0abfa924ddd"
    },
    {
        "author": "白居易",
        "paragraphs": [
            "梁王旧馆雪濛濛，愁杀邹枚二老翁。",
            "假使明朝深一尺，亦无人到兔园中。"
        ],
        "title": "过裴令公宅二绝句 二",
        "id": "0c250379-fbcc-47d8-9b91-ee9a9c6f401c"
    },
    {
        "author": "白居易",
        "paragraphs": [
            "长告今朝满十旬，从兹萧洒便终身。",
            "老嫌手重抛牙笏，病喜头轻换角巾。",
            "疎傅不朝悬组绶，尚平无累毕婚姻。",
            "人言世事何时了，我是人间事了人。"
        ],
        "title": "百日假满少傅官停自喜言怀",
        "id": "7977cdb8-5956-4380-ba7a-6c9f4098e8c0"
    },
    {
        "author": "白居易",
        "paragraphs": [
            "畏景又加旱，火云殊未收。",
            "篱暄饥有雀，池涸渴无鸥。",
            "岸帻头仍痛，褰裳汗亦流。",
            "若为当此日，迁客向炎州。"
        ],
        "title": "早热",
        "id": "ea321309-c893-472c-866b-83a66dc7e5bf"
    },
    {
        "author": "白居易",
        "paragraphs": [
            "坊静居新深且幽，忽疑缩地到沧洲。",
            "宅东篱缺嵩峰出，堂后池开洛水流。",
            "高下三层盘野径，沿洄十里汎渔舟。",
            "若能为客烹鸡黍，愿伴田苏日日游。"
        ],
        "title": "题崔少尹上林坊新居",
        "id": "28933305-6ab0-4b29-b8ad-48b25fad93d7"
    },
    {
        "author": "白居易",
        "paragraphs": [
            "烟萝初合涧新开，闲上西亭日几回。",
            "老病归山应未得，且移泉石就身来。"
        ],
        "title": "新涧亭",
        "id": "443e6b24-9d07-42cd-bd89-757bbd0b4e3b"
    },
    {
        "author": "白居易",
        "paragraphs": [
            "往年江外抛桃叶，去岁楼中别柳枝。",
            "寂寞春来一杯酒，此情唯有李君知。"
        ],
        "title": "对酒有怀寄李十九郎中",
        "id": "5c6c689c-cdec-40db-a4e5-84f57be9ff80"
    },
    {
        "author": "白居易",
        "paragraphs": [
            "君年殊未及悬车，未合将闲逐老夫。",
            "身健正宜金印绶，位高方称白髭须。",
            "若论尘事何由了，但问云心自在无。",
            "进退是非俱是梦，丘中阙下亦何殊。"
        ],
        "title": "杨六尚书频寄新诗诗中多有思闲相就之志因书鄙意报而谕之",
        "id": "de18a792-527a-42c5-836f-41c7aad429c7"
    },
    {
        "author": "白居易",
        "paragraphs": [
            "且喜同年满七旬，莫嫌衰病莫嫌贫。",
            "已为海内有名客，又占世间长命人。",
            "耳里声闻新将相，眼前失尽故交亲。",
            "尊荣富寿难兼得，闲坐思量最要身。"
        ],
        "title": "偶吟自慰兼呈梦得",
        "id": "12177bfb-8386-43af-852e-34c9bcf91d28"
    },
    {
        "author": "白居易",
        "paragraphs": [
            "相府潮阳俱梦中，梦中何者是穷通。",
            "他时事过方应悟，不独荣空辱亦空。"
        ],
        "title": "寄潮州杨继之",
        "id": "b12716a9-f259-4051-8ae9-68af2ed88fe5"
    },
    {
        "author": "白居易",
        "paragraphs": [
            "黄昏惨惨雪霏霏，白首相欢醉不归。",
            "四个老人三百岁人间此会亦应稀。"
        ],
        "title": "雪暮偶与梦得同致仕裴宾客王尚书饮",
        "id": "33bebb08-6d90-4e4a-861e-ca4a4be1c986"
    },
    {
        "author": "白居易",
        "paragraphs": [
            "夜寒生酒思，晓雪引诗情。",
            "热饮一两醆，冷吟三五声。",
            "铺花怜地冻，销玉畏天晴。",
            "好拂乌巾出，宜披鹤氅行。"
        ],
        "title": "雪朝乘兴欲诣李司徒留守先以五韵戏之",
        "id": "dae3384d-bc09-486e-bc2f-1e44997fb773"
    },
    {
        "author": "白居易",
        "paragraphs": [
            "为怜清浅爱潺湲，一日三回到水边。",
            "若道归仁滩更好，主人何故别三年。"
        ],
        "title": "赠思黯",
        "id": "df56a349-6b98-41b5-9d47-c60776ff18da"
    },
    {
        "author": "白居易",
        "paragraphs": [
            "都子新歌有性灵，一声格转已堪听。",
            "更听唱到嫦娥字，犹有樊家旧典刑。"
        ],
        "title": "听歌六绝句 听都子歌",
        "id": "735b9974-1bab-4357-8f2d-a9f44df03d23"
    },
    {
        "author": "白居易",
        "paragraphs": [
            "管急弦繁拍渐稠，绿腰宛转曲终头。",
            "诚知乐世声声乐，老病人听未免愁。"
        ],
        "title": "听歌六绝句 乐世",
        "id": "54177233-5b0d-48eb-a485-9a680046ee82"
    },
    {
        "author": "白居易",
        "paragraphs": [
            "五言一徧最殷勤，调少情多似有因。",
            "不会当时翻曲意，此声肠断为何人。"
        ],
        "title": "听歌六绝句 水调",
        "id": "0e27f703-5220-4393-b2ae-876c4ec0e4a4"
    },
    {
        "author": "白居易",
        "paragraphs": [
            "玉管朱弦莫急催，容听歌送十分杯。",
            "长爱夫怜第二句，请君重唱夕阳开。"
        ],
        "title": "听歌六绝句 想夫怜",
        "id": "e3b81ef3-019d-47db-ac40-544f6fdcfe1c"
    },
    {
        "author": "白居易",
        "paragraphs": [
            "世传满子是人名，临就刑时曲始成。",
            "一曲四调歌八叠，从头便是断肠声。"
        ],
        "title": "听歌六绝句 何满子",
        "id": "0a64345f-9b5d-4b44-b8f8-5a388db3c175"
    },
    {
        "author": "白居易",
        "paragraphs": [
            "绿杨陌上送行人，马去车回一望尘。",
            "不觉别时红泪尽，归来无泪可霑巾。"
        ],
        "title": "听歌六绝句 离别难",
        "id": "a994a3c7-5cdf-4115-b293-c2c6a91aa4db"
    },
    {
        "author": "白居易",
        "paragraphs": [
            "坐安卧稳舆平肩，倚杖披衫遶四边。",
            "空腹三杯卯后酒，曲肱一觉醉中眠。",
            "更无忙苦吟闲乐，恐是人间自在天。"
        ],
        "title": "闲乐",
        "id": "1320e4b6-9ba5-4ac5-9d57-1195a90e96b7"
    },
    {
        "author": "白居易",
        "paragraphs": [
            "嫋嫋簷树动，好风西南来。",
            "红缸霏微灭，碧幌飘飖开。",
            "披襟有余凉，拂簟无纤埃。",
            "但喜烦暑退，不惜光阴催。",
            "河秋稍清浅，月午方裴回。",
            "或行或坐卧，体适心悠哉。",
            "美人在浚都，旌旗绕楼台。",
            "虽非沧溟阻，难见如蓬莱。",
            "蝉迎节又换，雁送书未回。",
            "君位日宠重，我年日摧颓。",
            "无因风月下，一举平生杯。"
        ],
        "title": "立秋夕凉风忽至炎暑稍消即事咏怀寄汴州节度使李二十尚书",
        "id": "08abce08-f0a4-47e9-b5e6-944b4ec778b9"
    },
    {
        "author": "白居易",
        "paragraphs": [
            "十载与君别，常感新蝉鸣。",
            "今年共君听，同在洛阳城。",
            "噪处知林静，闻时觉景清。",
            "凉风忽嫋嫋，秋思先秋生。",
            "残槿花边立，老槐阴下行。",
            "虽无索居恨，还动长年情。",
            "且喜未聋耳，年年闻此声。"
        ],
        "title": "开成二年夏闻新蝉赠梦得",
        "id": "1c643deb-e874-4235-bf81-fc419dee5bd6"
    },
    {
        "author": "白居易",
        "paragraphs": [
            "平生见流水，见此转留连。",
            "况此朱门内，君家新引泉。",
            "伊流决一带，洛石砌千拳。",
            "与君三伏月，满耳作潺湲。",
            "深处碧磷磷，浅处清溅溅。",
            "埼岸束呜咽，沙汀散沦涟。",
            "翻浪雪不尽，澄波空共鲜。",
            "两岸灩滪口，一泊潇湘天。",
            "曾作天南客，漂流六七年。",
            "何山不倚杖，何水不停船。",
            "巴峡声心里，松江色眼前。",
            "今朝小滩上，能不思悠然。"
        ],
        "title": "题牛相公归仁里宅新成小滩",
        "id": "ca155661-0860-40b8-832e-9586a9506164"
    },
    {
        "author": "白居易",
        "paragraphs": [
            "陶云爱吾庐，吾亦爱吾屋。",
            "屋中有琴书，聊以慰幽独。",
            "是时三月半，花落庭芜绿。",
            "舍上晨鸠鸣，窗间春睡足。",
            "睡足起闲坐，景晏方栉沐。",
            "今日非十斋，庖童馈鱼肉。",
            "饥来恣餐歠，冷热随所欲。",
            "饱竟快搔爬，筋骸无检束。",
            "岂徒畅肢体，兼欲遗耳目。",
            "便可傲松乔，何假杯中渌。"
        ],
        "title": "春日闲居三首 一",
        "id": "918ab730-fa0e-4685-b721-132962a8ceb6"
    },
    {
        "author": "白居易",
        "paragraphs": [
            "广池春水平，羣鱼恣游泳。",
            "新林绿阴成，众鸟欣相鸣。",
            "时我亦潇洒，适无累与病。",
            "鱼鸟人则殊，同归于遂性。",
            "缅思山梁雉，时哉感孔圣。",
            "圣人不得所，慨然叹时命。",
            "我今对鳞羽，取乐成谣咏。",
            "得所仍得时，吾生一何幸。"
        ],
        "title": "春日闲居三首 二",
        "id": "447cc32b-af24-4cc5-ab72-6ea0b448f8d4"
    },
    {
        "author": "白居易",
        "paragraphs": [
            "劳者不觉歌，歌其劳苦事。",
            "逸者不觉歌，歌其逸乐意。",
            "问我逸如何，闲居多兴味。",
            "问我乐如何，闲官少忧累。",
            "又问俸厚薄，百千随月至。",
            "又问年几何，七十行欠二。",
            "所得皆过望，省躬良可媿。",
            "马闲无羁绊，鹤老有禄位。",
            "设自为化工，优饶只如是。",
            "安得不歌咏，默默受天赐。"
        ],
        "title": "春日闲居三首 三",
        "id": "2790dba2-3032-49dc-bba2-03667283e210"
    },
    {
        "author": "白居易",
        "paragraphs": [
            "阁前竹萧萧，阁下水潺潺。",
            "拂簟卷帘坐，清风生其间。",
            "静闻新蝉鸣，远见飞鸟还。",
            "但有巾挂壁，而无客叩关。",
            "二疎返故里，四老归旧山。",
            "吾亦适所愿，求闲而得闲。"
        ],
        "title": "小阁闲坐",
        "id": "11870117-0aed-4c28-95ec-cb1e149fdbbb"
    },
    {
        "author": "白居易",
        "paragraphs": [
            "逸少集兰亭，季伦宴金谷。",
            "金谷太繁华，兰亭阙丝竹。",
            "何如今日会，浥涧平泉曲。",
            "杯酒与管弦，贫中随分足。",
            "紫鲜林笋嫩，红润园桃熟。",
            "采摘助盘筵，芳滋盈口腹。",
            "闲吟暮云碧，醉藉春草绿。",
            "舞妙艳流风，歌清叩寒玉。",
            "古诗惜昼短，劝我令秉烛。",
            "是夜勿言归，相携石楼宿。"
        ],
        "title": "游平泉宴浥涧宿香山石楼赠座客",
        "id": "bd40d75d-42c3-41bd-8681-4aa255146eee"
    },
    {
        "author": "白居易",
        "paragraphs": [
            "褭褭过水桥，微微入林路。",
            "幽境深谁知，老身闲独步。",
            "行行何所爱，遇物自成趣。",
            "平滑青盘石，低密绿阴树。",
            "石上一素琴，树下双草屦。",
            "此是荣先生，坐禅三乐处。"
        ],
        "title": "池上幽境",
        "id": "6c051c79-9237-4762-bb8b-f890a42989b5"
    },
    {
        "author": "白居易",
        "paragraphs": [
            "时暑不出门，亦无宾客至。",
            "静室深下帘，小庭新扫地。",
            "褰裳复岸帻，闲傲得自恣。",
            "朝景枕簟清，乘凉一觉睡。",
            "午餐何所有，鱼肉一两味。",
            "夏服亦无多，蕉纱三五事。",
            "资身既给足，长物徒烦费。",
            "若比箪瓢人，吾今太富贵。"
        ],
        "title": "夏日闲放",
        "id": "70d83fdb-34d8-439a-b4e5-e4f37d12cc71"
    },
    {
        "author": "白居易",
        "paragraphs": [
            "宫漏滴渐阑，城乌啼复歇。",
            "此时若不醉，争奈千门月。",
            "主人中夜起，妓烛前罗列。",
            "歌袂默收声，舞鬟低赴节。",
            "弦吟玉柱品，酒透金杯热。",
            "朱颜忽已酡，清奏犹未阕。",
            "妍词黯先唱，逸韵刘继发。",
            "铿然双雅音，金石相磨戛。"
        ],
        "title": "和思黯居守独饮偶醉见示六韵时梦得和篇先成颇为丽绝时添两韵继而美之",
        "id": "20ce3eb7-49dc-4d66-8e3d-0d9e29da8287"
    },
    {
        "author": "白居易",
        "paragraphs": [
            "众皆赏春色，君独怜春意。",
            "春意竟如何，老夫知此味。",
            "烛余减夜漏，衾暖添朝睡。",
            "恬和台上风，虚润池边地。",
            "开迟花养艳，语懒莺含思。",
            "似讶隔年斋，如劝迎春醉。",
            "何日同宴游，心期二月二。"
        ],
        "title": "和梦得洛中早春见赠七韵",
        "id": "d85e874f-0079-43d5-8677-b07b86f3bf68"
    },
    {
        "author": "白居易",
        "paragraphs": [
            "蔼蔼美周宅，樱繁春日斜。",
            "一为洛下客，十见池上花。",
            "烂熳岂无意，为君占年华。",
            "风光饶此树，歌舞胜诸家。",
            "失尽白头伴，长成红粉娃。",
            "停杯两相顾，堪喜亦堪嗟。"
        ],
        "title": "樱桃花下有感而作",
        "id": "53084e93-55af-42ff-98d7-6b3c05f7b2d5"
    },
    {
        "author": "白居易",
        "paragraphs": [
            "布衾寒拥颈，毡履温承足。",
            "独立冰池前，久看洗霜竹。",
            "先除老且病，次去纤而曲。",
            "剪弃犹可怜，琅玕十余束。",
            "青青复籊籊，颇异凡草木。",
            "依然若有情，回头语僮仆。",
            "小者截鱼竿，大者编茅屋。",
            "勿作篲与箕，而令粪土辱。"
        ],
        "title": "洗竹",
        "id": "b9952183-9f8b-47a5-97db-ca095c95eb28"
    },
    {
        "author": "白居易",
        "paragraphs": [
            "形适外无恙，心恬内无忧。",
            "夜来新沐浴，肌发舒且柔。",
            "宽裁夹乌帽，厚絮长白裘。",
            "裘温裹我足，帽暖覆我头。",
            "先进酒一杯，次举粥一瓯。",
            "半酣半饱时，四体春悠悠。",
            "是月岁阴暮，惨冽天地愁。",
            "白日冷无光，黄河冻不流。",
            "何处征戍行，何人羁旅游。",
            "穷途绝粮客，寒狱无灯囚。",
            "劳生彼何苦，遂性我何优。",
            "抚心但自媿，孰知其所由。"
        ],
        "tags": [
            "黄河"
        ],
        "title": "新沐浴",
        "id": "aec71e4f-1e6f-4f25-8fc6-40b2622e372b"
    },
    {
        "author": "白居易",
        "paragraphs": [
            "晰晰燎火光，氲氲腊酒香。",
            "嗤嗤童稚戏，迢迢岁夜长。",
            "堂上书帐前，长幼合成行。",
            "以我年最长，次第来称觞。",
            "七十期渐近，万绿心已忘。",
            "不唯少欢乐，兼亦无悲伤。",
            "素屏应居士，青衣侍孟光。",
            "夫妻老相对，各坐一绳牀。"
        ],
        "title": "三年除夜",
        "id": "dbe1bf48-ea99-43d1-af81-2bf42aa8ea0e"
    },
    {
        "author": "白居易",
        "paragraphs": [
            "不鬬门馆华，不鬬林园大。",
            "但鬬为主人，一坐十余载。",
            "回看甲乙第，列在都城内。",
            "素垣夹朱门，蔼蔼遥相对。",
            "主人安在哉，富贵去不回。",
            "池乃为鱼凿，林乃为禽栽。",
            "何如小园主，拄杖闲即来。",
            "亲宾有时会，琴酒连夜开。",
            "以此聊自足，不羨大池台。"
        ],
        "title": "自题小园",
        "id": "cc0d6427-7125-4b0c-bdb2-399004d33a0d"
    },
    {
        "author": "白居易",
        "paragraphs": [
            "有酒病不饮，有诗慵不吟。",
            "头眩罢垂钩，手痹休援琴。",
            "竟日悄无事，所居闲且深。",
            "外安支离体，中养希夷心。",
            "窗户纳秋景，竹木澄夕阴。",
            "宴坐小池畔，清风时动襟。"
        ],
        "title": "病中宴坐",
        "id": "b806e551-5624-46fa-a51c-68ca730aacc5"
    },
    {
        "author": "白居易",
        "paragraphs": [
            "促促急景中，蠢蠢微尘里。",
            "生涯有分限，爱恋无终已。",
            "早夭羨中年，中年羨暮齿。",
            "暮齿又贪生，服食求不死。",
            "朝吞太阳精，夕吸秋石髓。",
            "徼福反成灾，药误者多矣。",
            "以之资嗜欲，又望延甲子。",
            "天人阴隲间，亦恐无此理。",
            "域中有真道，所说不如此。",
            "后身始身存，吾闻诸老氏。"
        ],
        "title": "戒药",
        "id": "efaf5330-dc43-4226-817d-642472e4ba0a"
    },
    {
        "author": "白居易",
        "paragraphs": [
            "前日君家饮，昨日王家宴。",
            "今日过我庐，三日三会面。",
            "当歌聊自放，对酒交相劝。",
            "为我尽一杯，与君发三愿。",
            "一愿世清平，二愿身强健。",
            "三愿临老头，数与君相见。"
        ],
        "title": "赠梦得",
        "id": "1bf8e156-c142-4307-9c60-04daadbb556a"
    },
    {
        "author": "白居易",
        "paragraphs": [
            "白日下骎骎，青天高浩浩。",
            "人生在其中，适时即为好。",
            "劳我以少壮，息我以衰老。",
            "顺之多吉寿，违之或凶夭。",
            "我初五十八，息老虽非早。",
            "一闲十三年，所得亦不少。",
            "况加禄仕后，衣食常温饱。",
            "又从风疾来，女嫁男婚了。",
            "胷中一无事，浩气凝襟抱。",
            "飘若云信风，乐于鱼在藻。",
            "桑榆坐已暮，钟漏行将晓。",
            "皤然七十翁，亦足称寿考。",
            "筋骸本非实，一束芭蕉草。",
            "眷属偶相依，一夕同栖鸟。",
            "去何有顾恋，住亦无忧恼。",
            "生死尚复然，其余安足道。",
            "是故临老心，冥然合玄造。"
        ],
        "title": "逸老",
        "id": "1d9a4c9d-7551-4045-a59d-5afb4c7b7167"
    },
    {
        "author": "白居易",
        "paragraphs": [
            "圣择狂夫言，俗信老人语。",
            "我有老狂词，听之吾语汝。",
            "吾观器用中，劒锐锋多伤。",
            "吾观形骸内，骨劲齿先亡。",
            "寄言处世者，不可苦刚强。",
            "龟性愚且善，鸠心钝无恶。",
            "人贱拾支牀，鹘欺擒暖脚。",
            "寄言立身者，不得全柔弱。",
            "彼固罹祸难，此未免忧患。",
            "于何保终吉，强弱刚柔间。",
            "上遵周孔训，旁鉴老庄言。",
            "不唯鞭其后，亦要轭其先。"
        ],
        "title": "遇物感兴因示子弟",
        "id": "7ffe4f6a-3d2f-4e03-b5e4-21786d9b910d"
    },
    {
        "author": "白居易",
        "paragraphs": [
            "春尽杂英歇，夏初芳草深。",
            "薰风自南至，吹我池上林。",
            "绿苹散还合，頳鲤跳复沈。",
            "新叶有佳色，残莺犹好音。",
            "依然谢家物，池酌对风琴。",
            "慙无康乐作，秉笔思沈吟。",
            "境胜才思劣，诗成不称心。"
        ],
        "title": "首夏南池独酌",
        "id": "b9f4656c-bec2-4a71-bed3-fcc816f81f4d"
    },
    {
        "author": "白居易",
        "paragraphs": [
            "七年为少傅，品高俸不薄。",
            "乘轩已多慙，况是一病鹤。",
            "又及悬车岁，筋力转衰弱。",
            "岂以贫是忧，尚为名所缚。",
            "今春始病免，缨组初摆落。",
            "蜩甲有何知，云心无所著。",
            "囷中残旧谷，可备岁饥恶。",
            "园中多新蔬，未至食藜藿。",
            "不求安师卜，不问陈生药。",
            "但对丘中琴，时开池上酌。",
            "信风舟不系，掉尾鱼方乐。",
            "亲友不我知，而忧我寂寞。"
        ],
        "title": "官俸初罢亲故见忧以诗谕之",
        "id": "5989bfc0-3786-47fc-bc30-d58bb638955a"
    },
    {
        "author": "白居易",
        "paragraphs": [
            "自哂此迂叟，少迂老更迂。",
            "家计不一问，园林聊自娱。",
            "竹间琴一张，池上酒一壶。",
            "更无俗物到，但与秋光俱。",
            "古石苍错落，新泉碧萦纡。",
            "焉用车马客，即此是吾徒。",
            "犹有所思人，各在城一隅。",
            "杳然爱不见，搔首方踟蹰。",
            "玄晏风韵远，子真云貌孤。",
            "诚知厌朝市，何必忆江湖。",
            "能来小涧上，一听潺湲无。"
        ],
        "title": "闲居偶吟招郑庶子皇甫郎中",
        "id": "028660ea-cc99-48a5-8662-41c1a62f603f"
    },
    {
        "author": "白居易",
        "paragraphs": [
            "嵌巉嵩石峭，皎洁伊流清。",
            "立为远峰势，激作寒玉声。",
            "夹岸罗密树，面滩开小亭。",
            "忽疑严子濑，流入洛阳城。",
            "是时羣动息，风静微月明。",
            "高枕夜悄悄，满耳秋泠泠。",
            "终日临大道，何人知此情。",
            "此情苟自惬，亦不要人听。"
        ],
        "title": "亭西墙下伊渠水中置石激流潺湲成韵颇有幽趣以诗记之",
        "id": "d8d94679-b8fc-4a95-a1c6-9b75a1ff66cb"
    },
    {
        "author": "白居易",
        "paragraphs": [
            "有石白磷磷，有水清潺潺。",
            "有叟头似雪，婆娑乎其间。",
            "进不趋要路，退不入深山。",
            "深山太濩落，要路多险艰。",
            "不如家池上，乐逸无忧患。",
            "有食适吾口，有酒酡吾颜。",
            "恍惚游醉乡，希夷造玄关。",
            "五千言下悟，十二年来闲。",
            "富者我不顾，贵者我不攀。",
            "唯有天坛子，时来一往还。"
        ],
        "title": "闲题家池寄王屋张道士",
        "id": "efd44663-298f-4575-b367-7ac7788f67f2"
    },
    {
        "author": "白居易",
        "paragraphs": [
            "龙门苍石壁，浥涧碧潭水。",
            "各在一山隅，迢遥几十里。",
            "清镜碧屏风，惜哉信为美。",
            "爱而不得见，亦与无相似。",
            "闻君每来去，矻矻事行李。",
            "脂辖复裹粮，心力颇劳止。",
            "未如吾舍下，石与泉甚迩。",
            "凿凿复溅溅，昼夜流不已。",
            "洛石千万拳，衬波铺锦绮。",
            "海珉一两片，激濑含宫征。",
            "绿宜春濯足，净可朝漱齿。",
            "遶砌紫鳞游，拂帘白鸟起。",
            "何言履道叟，便是沧浪子。",
            "君若趁归程，请君先到此。",
            "愿以潺湲声，洗君尘土耳。"
        ],
        "title": "李卢二中丞各创山居俱夸胜绝然去城稍远来往颇劳弊居新泉实在宇下偶题十五韵聊戏二君",
        "id": "ef64b452-6a83-4cb4-8362-656f1a5e8c5e"
    },
    {
        "author": "白居易",
        "paragraphs": [
            "一片瑟瑟石，数竿青青竹。",
            "向我如有情，依然看不足。",
            "况临北窗下，复近西塘曲。",
            "筠风散余清，苔雨含微绿。",
            "有妻亦衰老，无子方茕独。",
            "莫掩夜窗扉，共渠相伴宿。"
        ],
        "title": "北窗竹石",
        "id": "0851be33-fa47-4177-ab32-960f99438fb7"
    },
    {
        "author": "白居易",
        "paragraphs": [
            "吾为尔先生，尔为吾弟子。",
            "孔门有遗训，复坐吾告尔。",
            "先生馔酒食，弟子服劳止。",
            "孝敬不在他，在兹而已矣。",
            "欲我少忧愁，欲我多欢喜。",
            "无如酝好酒，酒须多且旨。",
            "旨即宾可留，多即罍不耻。",
            "吾更有一言，尔宜听入耳。",
            "人老多忧贫，人病多忧死。",
            "我今虽老病，所忧不在此。",
            "忧在半酣时，尊空座客起。"
        ],
        "title": "饮后戏示弟子",
        "id": "33789ba7-a44a-4989-9da1-f1379968bb8a"
    },
    {
        "author": "白居易",
        "paragraphs": [
            "雨砌长寒芜，风庭落秋果。",
            "窗间有闲叟，尽日看书坐。",
            "书中见往事，历历知福祸。",
            "多取终厚亡，疾驱必先堕。",
            "劝君少干名，名为锢身鏁。",
            "劝君少求利，利是焚身火。",
            "我心知已久，吾道无不可。",
            "所以雀罗门，不能寂寞我。"
        ],
        "title": "闲坐看书贻诸少年",
        "id": "79595710-c31b-4b1d-bb36-7977c563bf5b"
    },
    {
        "author": "白居易",
        "paragraphs": [
            "夜梦上嵩山，独携藜杖出。",
            "千巖与万壑，游览皆周毕。",
            "梦中足不病，健似少年日。",
            "既悟神返初，依然旧形质。",
            "始知形神内，形病神无疾。",
            "形神两是幻，梦寐俱非实。",
            "昼行虽蹇涩，夜步颇安逸。",
            "昼夜既平分，其间何得失。"
        ],
        "title": "梦上山",
        "id": "650c3277-30c8-4f12-807e-df47dfdc441e"
    },
    {
        "author": "白居易",
        "paragraphs": [
            "人生七十稀，我年幸过之。",
            "远行将尽路，春梦欲觉时。",
            "家事口不问，世名心不思。",
            "老既不足叹，病亦不能治。",
            "扶持仰婢仆，将养信妻儿。",
            "饥饱进退食，寒暄加减衣。",
            "声妓放郑卫，裘马脱轻肥。",
            "百事尽除去，尚余酒与诗。",
            "兴来吟一篇，吟罢酒一巵。",
            "不独适情性，兼用扶衰羸。",
            "云液洒六腑，阳和生四肢。",
            "于中我自乐，此外吾不知。",
            "寄问同老者，舍此将安归。",
            "莫学蓬心叟，胷中残是非。"
        ],
        "title": "对酒闲吟赠同老者",
        "id": "29a75999-e769-4fa2-8406-1245036bee8c"
    },
    {
        "author": "白居易",
        "paragraphs": [
            "皤然一老子，拥裘仍隐几。",
            "坐稳夜忘眠，卧安朝不起。",
            "起来无可作，闭目时叩齿。",
            "静对铜炉香，暖漱银瓶水。",
            "午斋何俭洁，饼与蔬而已。",
            "西寺讲楞伽，闲行一随喜。"
        ],
        "title": "晚起闲行",
        "id": "ea109bd2-c2ee-41ce-aa8b-4031768a1f89"
    },
    {
        "author": "白居易",
        "paragraphs": [
            "昔作少学士，图形入集贤。",
            "今为老居士，写貌寄香山。",
            "鹤毳变玄发，鸡肤换朱颜。",
            "前形与后貌，相去三十年。",
            "勿叹韶华子，俄成皤叟仙。",
            "请看东海水，亦变作桑田。"
        ],
        "title": "香山居士写真诗",
        "id": "cd41c21f-37df-49ab-94cc-977f21bccc34"
    },
    {
        "author": "白居易",
        "paragraphs": [
            "睡足肢体畅，晨起开中堂。",
            "初旭泛帘幕，微风拂衣裳。",
            "二婢扶盥栉，双童舁簟牀。",
            "庭东有茂树，其下多阴凉。",
            "前月事斋戒，昨日散道塲。",
            "以我久蔬素，加笾仍异粮。",
            "鲂鳞白如雪，蒸炙加桂姜。",
            "稻饭红似花，调沃新酪浆。",
            "佐以脯醢味，间之椒薤芳。",
            "老怜口尚美，病喜鼻闻香。",
            "娇騃三四孙，索哺遶我傍。",
            "山妻未举案，馋叟已先尝。",
            "忆同牢卺初，家贫共糟糠。",
            "今食且如此，何必烹猪羊。",
            "况观姻族间，夫妻半存亡。",
            "偕老不易得，白头何足伤。",
            "食罢酒一杯，醉饱吟又狂。",
            "缅想梁高士，乐道喜文章。",
            "徒夸五噫作，不解赠孟光。"
        ],
        "title": "二年三月五日斋毕开素当食偶吟赠妻弘农郡君",
        "id": "cd5b5dee-6348-46b1-bd96-e3241e4b958f"
    },
    {
        "author": "白居易",
        "paragraphs": [
            "弥月不出门，永日无来宾。",
            "食饱更拂牀，睡觉一嚬伸。",
            "轻箑白鸟羽，新簟青箭筠。",
            "方寸方丈室，空然两无尘。",
            "披衣腰不带，散发头不巾。",
            "袒跣北窗下，葛天之遗民。",
            "一日亦自足，况得以终身。",
            "不知天壤内，目我为何人。"
        ],
        "title": "不出门",
        "id": "1fc043b1-d392-44da-89db-0d0508963b98"
    },
    {
        "author": "白居易",
        "paragraphs": [
            "晦叔坟荒草已陈，梦得墓湿土犹新。",
            "微之捐馆将一纪，杓直归丘二十春。",
            "城中虽有故第宅，庭芜园废生荆榛。",
            "箧中亦有旧书札，纸穿字蠹成灰尘。",
            "平生定交取人窄，屈指相知唯五人。",
            "四人先去我在后，一枝蒲柳衰残身。",
            "岂无晚岁新相识，相识面亲心不亲。",
            "人生莫羨苦长命，命长感旧多悲辛。"
        ],
        "title": "感旧",
        "id": "42055eb8-47f9-4e96-b7a2-3a8d589ab55e"
    },
    {
        "author": "白居易",
        "paragraphs": [
            "仙翁已得道，混迹寻巖泉。",
            "肌肤冰雪莹，衣服云霞鲜。",
            "绀发丝竝致，龆容花共妍。",
            "方瞳点玄漆，高步凌非烟。",
            "几见桑海变，莫知龟鹤年。",
            "所憩九清外，所游五岳巅。",
            "轩昊旧为侣，松乔难比肩。",
            "每嗟人世人，役役如狂颠。",
            "孰能脱羁鞅，尽遭名利牵。",
            "貌随岁律换，神逐光阴迁。",
            "惟余负忧谴，顦顇湓江壖。",
            "衰鬓忽霜白，愁肠如火煎。",
            "羁旅坐多感，裴回私自怜。",
            "晴眺五老峰，玉洞多神仙。",
            "何当悯湮厄，授道安虚孱。",
            "我师惠然来，论道穷重玄。",
            "浩荡八溟阔，志泰心超然。",
            "形骸既无束，得丧亦都捐。",
            "岂识椿菌异，那知鹏鷃悬。",
            "丹华既相付，促景定当延。",
            "玄功曷可报，感极惟勤拳。",
            "霓旌不肯驻，又归武夷川。",
            "语罢倏然别，孤鹤升遥天。",
            "赋诗叙明德，永续步虚篇。"
        ],
        "title": "送毛仙翁",
        "id": "3eff07af-a1f2-4f18-8005-6e52e199feaf"
    },
    {
        "author": "白居易",
        "paragraphs": [
            "达哉达哉白乐天，分司东都十三年。",
            "七旬才满冠已挂，半禄未及车先悬。",
            "或伴游客春行乐，或随山僧夜坐禅。",
            "二年忘却问家事，门庭多草厨少烟。",
            "庖童朝告盐米尽，侍婢暮诉衣裳穿。",
            "妻孥不悦甥姪闷，而我醉卧方陶然。",
            "起来与尔画生计，薄产处置有后先。",
            "先卖南坊十亩园，次卖东都五顷田。",
            "然后兼卖所居宅，髣髴获缗二三千。",
            "半与尔充衣食费，半与吾供酒肉钱。",
            "吾今已年七十一，眼昏须白头风眩。",
            "但恐此钱用不尽，即先朝露归夜泉。",
            "未归且住亦不恶，饥餐乐饮安稳眠。",
            "死生无可无不可，达哉达哉白乐天。"
        ],
        "title": "达哉乐天行",
        "id": "c1c23701-e5b9-4d09-8f7b-8cbf63fd6bef"
    },
    {
        "author": "白居易",
        "paragraphs": [
            "绿塘新水平，红槛小舟轻。",
            "解缆随风去，开襟信意行。",
            "浅怜清演漾，深爱绿澄泓。",
            "白扑柳飞絮，红浮桃落英。",
            "古文科斗出，新叶剪刀生。",
            "树集莺朋友，云行雁弟兄。",
            "飞沈皆适性，酣咏自怡情。",
            "花助银杯气，松添玉轸声。",
            "鱼跳何事乐，鸥起复谁惊。",
            "莫唱沧浪曲，无尘可濯缨。"
        ],
        "title": "春池闲泛",
        "id": "ae6e6ceb-d1ef-4306-b28c-77bb13bc09c3"
    },
    {
        "author": "白居易",
        "paragraphs": [
            "濠梁庄惠谩相争，未必人情知物情。",
            "獭捕鱼来鱼跃出，此非鱼乐是鱼惊。"
        ],
        "title": "池上寓兴二绝 一",
        "id": "08fd04f7-03bc-494c-8133-e2b2fccb8a86"
    },
    {
        "author": "白居易",
        "paragraphs": [
            "水浅鱼稀白鹭饥，劳心瞪目待鱼时。",
            "外容闲暇中心苦，似是而非谁得知。"
        ],
        "title": "池上寓兴二绝 二",
        "id": "42c58b14-e19a-4a38-8c1f-164c7548cbf0"
    },
    {
        "author": "白居易",
        "paragraphs": [
            "水斋岁久渐荒芜，自媿甘棠无一株。",
            "新酒客来方宴饮，旧堂主在重欢娱。",
            "莫言杨柳枝空老，直致樱桃树已枯。",
            "从我到君十一尹，相看自置府来无。"
        ],
        "title": "宴后题府中水堂赠卢尹中丞",
        "id": "1e49ae42-d9be-46b1-bfc7-340d8c269f9b"
    },
    {
        "author": "白居易",
        "paragraphs": [
            "昨日池塘春草生，阿连新有好诗成。",
            "花园到处莺呼入，骢马游时客避行。",
            "水暖鱼多似南国，人稀尘少胜西京。",
            "洛中佳境应无限，若欲谙知问老兄。"
        ],
        "title": "和敏中洛下即事",
        "id": "0179364d-9f50-4a11-92c5-50930a2ab52b"
    },
    {
        "author": "白居易",
        "paragraphs": [
            "千里归程三伏天，官新身健马翩翩。",
            "行冲赤日加餐饭，上到青云稳著鞭。",
            "长庆老郎唯我在，客曹故事望君传。",
            "前鸿后雁行难续，相去迢迢二十年。"
        ],
        "title": "送敏中新授户部员外郎西归",
        "id": "f0749174-6ec1-4175-8575-1a3024d7b7e3"
    },
    {
        "author": "白居易",
        "paragraphs": [
            "泉石磷磷声似琴，闲眠静听洗尘心。",
            "莫轻两片青苔石，一夜潺湲直万金。"
        ],
        "title": "南侍御以石相赠助成水声因以绝句谢之",
        "id": "f4865055-1a2e-4f5f-941b-f95be331fbbe"
    },
    {
        "author": "白居易",
        "paragraphs": [
            "水畔竹林边，闲居二十年。",
            "健常携酒出，病即掩门眠。",
            "解绶收朝佩，褰裳出野船。",
            "屏除身外物，摆落世间缘。",
            "报曙窗何早，知秋簟最先。",
            "微风深树里，斜日小楼前。",
            "渠口添新石，篱根写乱泉。",
            "欲招同宿客，谁解爱潺湲。"
        ],
        "title": "闲居自题戏招宿客",
        "id": "082a6c37-0bac-4c30-a5da-f6a849405a35"
    },
    {
        "author": "白居易",
        "paragraphs": [
            "引櫂寻池岸，移尊就菊丛。",
            "何言济川后，相访钓船中。",
            "白首故情在，青云往事空。",
            "同时六学士，五相一渔翁。"
        ],
        "title": "李留守相公见过池上汎舟举酒话及翰林旧事因成四韵以献之",
        "id": "ac8f48dc-3249-4f31-8129-46c3a5d2aaae"
    },
    {
        "author": "白居易",
        "paragraphs": [
            "黄花丛畔绿尊前，犹有些些旧管弦。",
            "偶遇闰秋重九日，东篱独酌一陶然。",
            "自从九月持斋戒，不醉重阳十五年。"
        ],
        "title": "闰九月九日独饮",
        "id": "5120b00c-fa68-4462-898d-c07ac6667d5a"
    },
    {
        "author": "白居易",
        "paragraphs": [
            "早闻元九咏君诗，恨与卢君相识迟。",
            "今日逢君开旧卷，卷中多道赠微之。",
            "相看掩泪情难说，别有伤心事岂知。",
            "闻道咸阳坟上树，已抽三丈白杨枝。"
        ],
        "title": "览卢子蒙侍御旧诗多与微之唱和感今伤昔因赠子蒙题于卷后",
        "id": "4f775eba-91d7-488a-9bb4-262b7c0d4ff9"
    },
    {
        "author": "白居易",
        "paragraphs": [
            "今朝闲坐石亭中，炉火销残尊又空。",
            "冷落若为留客住，冰池霜竹雪髯翁。"
        ],
        "title": "寒亭留客",
        "id": "88a9358c-97e9-4b26-8544-1c8d7a4d95f4"
    },
    {
        "author": "白居易",
        "paragraphs": [
            "石浅沙平流水寒，水边斜插一渔竿。",
            "江南客见生乡思，道似严陵七里滩。"
        ],
        "title": "新小滩",
        "id": "33efe50e-e3d2-415a-ae26-40693e54effb"
    },
    {
        "author": "白居易",
        "paragraphs": [
            "宪府触邪峩豸角，璅闱駮正犯龙鳞。",
            "那知近地斋居客，忽作深山同宿人。",
            "一醆寒灯云外夜，数杯温酎雪中春。",
            "林泉莫作多时计，谏猎登封忆旧臣。"
        ],
        "title": "和李中丞与李给事山居雪夜同宿小酌",
        "id": "20d29545-881f-4df1-8b8c-68c0e53cba63"
    },
    {
        "author": "白居易",
        "paragraphs": [
            "履道西门有弊居，池塘竹树遶君庐。",
            "豪华肥壮虽无分，饱暖安闲即有余。",
            "行灶朝香炊早饭，小园春暖掇新蔬。",
            "夷齐黄绮夸芝蕨，比我盘飧恐不如。"
        ],
        "title": "履道西门二首 一",
        "id": "794aee47-3485-404b-937d-4fe645e25ecc"
    },
    {
        "author": "白居易",
        "paragraphs": [
            "履道西门独掩扉，官休病退客来稀。",
            "亦知轩冕荣堪恋，其奈田园老合归。",
            "跛鼈难随骐骥足，伤禽莫趁凤凰飞。",
            "世间认得身人少，今我虽愚亦庶几。"
        ],
        "title": "履道西门二首 二",
        "id": "2d132492-db5a-4180-9f63-7a1b1aae530b"
    },
    {
        "author": "白居易",
        "paragraphs": [
            "人生变改故无穷，昔是朝官今野翁。",
            "久寄形于朱紫内，渐抽身入蕙荷中。",
            "无情水任方圆器，不系舟随去住风。",
            "犹有鲈鱼莼菜兴，来春或拟往江东。"
        ],
        "title": "偶吟",
        "id": "e8192802-0b10-454a-b2de-cd02f77da156"
    },
    {
        "author": "白居易",
        "paragraphs": [
            "同为懒慢园林客，共对萧条雨雪天。",
            "小酌酒巡销永夜，大开口笑送残年。",
            "久将时背成遗老，多被人呼作散仙。",
            "呼作散仙应有以，曾看东海变桑田。"
        ],
        "tags": [
            "叙事",
            "写雪",
            "雪",
            "饮酒"
        ],
        "title": "雪夜小饮赠梦得",
        "id": "6152c59d-4395-44a2-bd16-dc41ae592ec6"
    },
    {
        "author": "白居易",
        "paragraphs": [
            "荣闹兴多嫌昼短，衰闲睡少觉明迟。",
            "当君秉烛衔杯夜，是我停飧服药时。",
            "枕上愁吟堪发病，府中欢笑胜寻医。",
            "明朝强出须谋乐，不拟车公更拟谁。"
        ],
        "title": "岁暮夜长病中灯下闻卢尹夜宴以诗戏之且为来日张本也",
        "id": "8928077e-9d75-4c1f-8c74-37a87129a364"
    },
    {
        "author": "白居易",
        "paragraphs": [
            "亦知数出妨将息，不可端居守寂寥。",
            "病即药窗眠尽日，兴来酒席坐通宵。",
            "贤人易狎须勤饮，姹女难禁莫慢烧。",
            "张道士输白道士，一杯沆[瀣]便逍遥。"
        ],
        "title": "病中数会张道士见讥以此荅之",
        "id": "c5a3f084-0ca8-4261-ae65-6a94e416c149"
    },
    {
        "author": "白居易",
        "paragraphs": [
            "短屏风掩卧牀头，乌帽青毡白氎裘。",
            "卯饮一杯眠一觉，世间何事不悠悠。"
        ],
        "title": "卯饮",
        "id": "c2877437-d920-462c-83f6-0dadfd75ddb4"
    },
    {
        "author": "白居易",
        "paragraphs": [
            "官历二十政，宦游三十秋。",
            "江山与风月，最忆是杭州。",
            "北郭沙堤尾，西湖石岸头。",
            "绿觞春送客，红烛夜回舟。",
            "不敢言遗爱，空知念旧游。",
            "凭君吟此句，题向望涛楼。"
        ],
        "tags": [
            "西湖"
        ],
        "title": "寄题余杭郡楼兼呈裴使君",
        "id": "5d8ad939-d581-4971-83b3-160b1486a2b5"
    },
    {
        "author": "白居易",
        "paragraphs": [
            "借君片石意何如，置向庭中慰索居。",
            "每就玉山倾一酌，兴来如对醉尚书。"
        ],
        "tags": [
            "太湖"
        ],
        "title": "杨六尚书留太湖石在洛下借置庭中因对举杯寄赠绝句",
        "id": "a7850e71-638c-44b5-afb9-20711128689a"
    },
    {
        "author": "白居易",
        "paragraphs": [
            "白须如雪五朝臣，又值新正第七旬。",
            "老过占他蓝尾酒，病余收得到头身。",
            "销磨岁月成高位，比类时流是幸人。",
            "大历年中骑竹马，几人得见会昌春。"
        ],
        "title": "喜入新年自咏",
        "id": "82df3c38-2c9c-4f49-8b15-eadee48768b0"
    },
    {
        "author": "白居易",
        "paragraphs": [
            "碧玉班班沙历历，清流决决响泠泠。",
            "自从造得滩声后，玉管朱弦可要听。"
        ],
        "title": "滩声",
        "id": "6a3040d4-3a16-42cb-b6e7-4e0c3787690e"
    },
    {
        "author": "白居易",
        "paragraphs": [
            "殷勤傍石遶泉行，不说何人知我情。",
            "渐恐耳聋兼眼闇，听泉看石不分明。"
        ],
        "title": "题石泉",
        "id": "6998855b-5b00-4420-a682-18d61b593a66"
    },
    {
        "author": "白居易",
        "paragraphs": [
            "一别苏州十八载，时光人事随年改。",
            "不论竹马尽成人，亦恐桑田半为海。",
            "莺入故宫含意思，花迎新使生光彩。",
            "为报江山风月知，至今白使君犹在。"
        ],
        "title": "送王卿使君赴任苏州因思花迎新使感旧游寄题郡中木兰西院一别",
        "id": "158c5988-604e-43c9-bcc3-e589ac79fe74"
    },
    {
        "author": "白居易",
        "paragraphs": [
            "三旬斋满欲衔杯，平旦敲门门未开。",
            "除却朗之携一榼，的应不是别人来。"
        ],
        "title": "出斋日喜皇甫十早访",
        "id": "aba83d2f-f177-4102-8284-803165ebba9a"
    },
    {
        "author": "白居易",
        "paragraphs": [
            "花边春水水边楼，一坐经今四十秋。",
            "望月桥倾三遍换，采莲船破五回修。",
            "园林一半成乔木，邻里三分作白头。",
            "苏李冥蒙随烛灭，陈樊漂泊逐萍流。",
            "虽贫眼下无妨乐，纵病心中不与愁。",
            "自笑灵光岿然在，春来游得且须游。"
        ],
        "title": "会昌二年春题池西小楼",
        "id": "2304b84e-e4a1-40df-ab81-71ff5afeab7d"
    },
    {
        "author": "白居易",
        "paragraphs": [
            "物华春意尚迟回，赖有东风昼夜催。",
            "寒缒柳腰收未得，暖熏花口噤初开。",
            "欲披云雾联襟去，先喜琼琚入袖来。",
            "久病长斋诗老退，争禁年少洛阳才。"
        ],
        "title": "酬南洛阳早春见赠",
        "id": "93e0804c-e811-4f25-85d4-d97476cf82b8"
    },
    {
        "author": "白居易",
        "paragraphs": [
            "香曲亲看造，芳丛手自栽。",
            "迎春报酒熟，垂老看花开。",
            "红蜡半含萼，绿油新酦醅。",
            "玲珑五六树，潋灩两三杯。",
            "恐有狂风起，愁无好客来。",
            "独酣还独语，待取月明回。"
        ],
        "title": "对新家酝翫自种花",
        "id": "e9e2a973-4bbe-442e-af19-035a46724a81"
    },
    {
        "author": "白居易",
        "paragraphs": [
            "慵中又少经过处，别后都无劝酒人。",
            "不挈一壶相就醉，若为将老度残春。"
        ],
        "title": "携酒往朗之庄居同饮",
        "id": "e1b3436d-e795-4402-b9a7-e0c379194558"
    },
    {
        "author": "白居易",
        "paragraphs": [
            "书意诗情不偶然，苦云梦想在林泉。",
            "愿为愚谷烟霞侣，思结空门香火缘。",
            "每媿尚书情眷眷，自怜居士病绵绵。",
            "不知待得心期否，老挍于君六七年。"
        ],
        "title": "以诗代书酬慕巢尚书见寄",
        "id": "685acda4-7696-4bf9-b447-d44243fb3beb"
    },
    {
        "author": "白居易",
        "paragraphs": [
            "芳景销残暑气生，感时思事坐含情。",
            "无人开口共谁语，有酒回头还自倾。",
            "醉对数丛红芍药，渴尝一盌绿昌明。",
            "春归似遣莺留语，好住园林三两声。"
        ],
        "title": "春尽日",
        "id": "3a6762be-e8e3-4efb-891f-aa24a781036e"
    },
    {
        "author": "白居易",
        "paragraphs": [
            "能入城中乞食否，莫辞尘土汚袈裟。",
            "欲知住处东城下，遶竹泉声是白家。"
        ],
        "title": "招山僧",
        "id": "188d655e-92f3-4f2a-8117-ae0509bb6913"
    },
    {
        "author": "白居易",
        "paragraphs": [
            "洛景城西尘土红，伴僧闲坐竹泉东。",
            "绿萝潭上不见日，白石滩边长有风。",
            "热恼渐知随念尽，清凉常愿与人同。",
            "每因毒暑悲亲故，多在炎方瘴海中。"
        ],
        "title": "夏日与闲禅师林下避暑",
        "id": "94e8cf97-5869-49d3-abf4-17203db5ff9c"
    },
    {
        "author": "白居易",
        "paragraphs": [
            "何处披襟风快哉，一亭临涧四门开。",
            "金章紫绶辞腰去，白石清泉就眼来。",
            "自得所宜还独乐，各行其志莫相咍。",
            "禽鱼出得池笼后，纵有人呼可更回。"
        ],
        "title": "题新涧亭兼酬寄朝中亲故见赠",
        "id": "8e332be3-de5c-40ec-99e0-8e5338727888"
    },
    {
        "author": "白居易",
        "paragraphs": [
            "右眼昏花左足风，金箆石水用无功。",
            "不如回念三乘乐，便得浮生百病空。",
            "无子同居草庵下，有妻偕老道塲中。",
            "何烦更请僧为侣，月上新归伴病翁。"
        ],
        "title": "病中看经赠诸道侣",
        "id": "c93da7da-b27e-4303-9fe3-76fcf2d5bebc"
    },
    {
        "author": "白居易",
        "paragraphs": [
            "竹鞋葵扇白绡巾，林野为家云是身。",
            "山寺每游多寄宿，都城暂出即经旬。",
            "汉容黄绮为逋客，尧放巢由作外臣。",
            "昨日制书临郡县，不该愚谷醉乡人。"
        ],
        "title": "游丰乐招提佛光三寺",
        "id": "8097d5e2-11b7-460c-92bd-415035fe753c"
    },
    {
        "author": "白居易",
        "paragraphs": [
            "头白醉昏昏，狂歌秋复春。",
            "一生躭酒客，五度弃官人。",
            "异世陶元亮，前生刘伯伦。",
            "卧将琴作枕，行以锸随身。",
            "岁要衣三对，年支谷一囷。",
            "园葵烹佐饭，林叶扫添薪。",
            "没齿甘蔬食，摇头谢缙绅。",
            "自能抛爵禄，终不恼交亲。",
            "但得杯中渌，从生甑上尘。",
            "烦君问生计，忧醒不忧贫。"
        ],
        "title": "醉中得上都亲友书以予停俸多时忧问贫乏偶乘酒兴咏而报之",
        "id": "2f09ea8f-507a-4dcf-ad70-d53af9c71a37"
    },
    {
        "author": "白居易",
        "paragraphs": [
            "风清泉冷竹修修，三伏炎天凉似秋。",
            "黄犬引迎骑马客，青衣扶下钓鱼舟。",
            "衰容自觉宜闲坐，蹇步谁能更远游。",
            "料得此身终老处，只应林下与滩头。"
        ],
        "title": "池畔逐凉",
        "id": "f0cb09d2-3358-44e5-be2e-726af69ef62a"
    },
    {
        "author": "白居易",
        "paragraphs": [
            "一声警露君能薄，五德司晨我用多。",
            "不会悠悠时俗士，重君轻我意如何。"
        ],
        "title": "池鹤八绝句 鸡赠鹤",
        "id": "4d3fe026-11a9-4d6b-9bf3-bbe49276b374"
    },
    {
        "author": "白居易",
        "paragraphs": [
            "尔争伉俪泥中鬬，吾整羽仪松上栖。",
            "不可遣他天下眼，却轻野鹤重家鸡。"
        ],
        "title": "池鹤八绝句 鹤荅鸡",
        "id": "0999cda8-ebab-4382-a8c7-c49af103fecc"
    },
    {
        "author": "白居易",
        "paragraphs": [
            "与君白黑大分明，纵不相亲莫见轻。",
            "我每夜啼君怨别，玉徽琴里忝同声。"
        ],
        "title": "池鹤八绝句 乌赠鹤",
        "id": "b711aeea-80d7-49a6-9e92-d1b89d5ce540"
    },
    {
        "author": "白居易",
        "paragraphs": [
            "吾爱栖云上华表，汝多攫肉下田中。",
            "吾音中羽汝声角，琴曲虽同调不同。"
        ],
        "title": "池鹤八绝句 鹤荅乌",
        "id": "44a01b43-d5b8-456e-89b2-90bd3d18e949"
    },
    {
        "author": "白居易",
        "paragraphs": [
            "君夸名鹤我名鸢，君呌闻天我戾天。",
            "更有与君相似处，饥来一种啄腥羶。"
        ],
        "title": "池鹤八绝句 鸢赠鹤",
        "id": "24b60be4-d7e7-4e75-b28f-bed4ebc4ae08"
    },
    {
        "author": "白居易",
        "paragraphs": [
            "无妨自是莫相非，清浊高低各有归。",
            "鸾鹤羣中彩云里，几时曾见喘鸢飞。"
        ],
        "title": "池鹤八绝句 鹤荅鸢",
        "id": "ee844dd0-3101-4d63-b000-22d5d1b6e1de"
    },
    {
        "author": "白居易",
        "paragraphs": [
            "君因风送入青云，我被人驱向鸭羣。",
            "雪颈霜毛红网掌，请看何处不如君。"
        ],
        "tags": [
            "励志",
            "动物"
        ],
        "title": "池鹤八绝句 鹅赠鹤",
        "id": "bf4eeb15-a82e-4f15-836a-5729e0ee8834"
    },
    {
        "author": "白居易",
        "paragraphs": [
            "右军殁后欲何依，只合随鸡逐鸭飞。",
            "未必牺牲及吾辈，大都我瘦胜君肥。"
        ],
        "title": "池鹤八绝句 鹤荅鹅",
        "id": "bc31168d-7b68-49f1-9ac0-a0dcaa1c2308"
    },
    {
        "author": "白居易",
        "paragraphs": [
            "外翁七十孙三岁，笑指琴书欲遣传。",
            "自念老夫今耄矣，因思稚子更茫然。",
            "中郎余庆钟羊祜，子幼能文似马迁。",
            "才与不才争料得，东牀空后且娇怜。"
        ],
        "title": "谈氏小外孙玉童",
        "id": "094a6992-bb68-40ae-b6f8-3460a32612cd"
    },
    {
        "author": "白居易",
        "paragraphs": [
            "后集寄将何处去，故山迢递在匡庐。",
            "旧僧独有云臯在，三二年来不得书。",
            "别后道情添几许，老来筋力又何如。",
            "来生缘会应非远，彼此年过七十余。"
        ],
        "tags": [
            "庐山"
        ],
        "title": "送后集往庐山东林寺兼寄云臯上人",
        "id": "ea60b4c2-f2f4-42b6-8f84-197a061aec66"
    },
    {
        "author": "白居易",
        "paragraphs": [
            "近有人从海上回，海山深处见楼台。",
            "中有仙龛虚一室，多传此待乐天来。"
        ],
        "title": "客有说",
        "id": "d15fcaaf-1af2-419d-ae5f-47b7ff296266"
    },
    {
        "author": "白居易",
        "paragraphs": [
            "吾学空门非学仙，恐君此说是虚传。",
            "海山不是吾归处，归即应归兜率天。"
        ],
        "title": "荅客说",
        "id": "6da1f1f2-06c1-4f74-8e64-8cf2b9bcb40d"
    },
    {
        "author": "白居易",
        "paragraphs": [
            "四海齐名白与刘，百年交分两绸缪。",
            "同贫同病退闲日，一死一生临老头。",
            "杯酒英雄君与操，文章微婉我知丘。",
            "贤豪虽殁精灵在，应共微之地下游。"
        ],
        "title": "哭刘尚书梦得二首 一",
        "id": "bdfa7bac-a4b3-47d1-948c-9cd209a10415"
    },
    {
        "author": "白居易",
        "paragraphs": [
            "今日哭君吾道孤，寝门泪满白髭须。",
            "不知箭折弓何用，兼恐唇亡齿亦枯。",
            "窅窅穷泉埋宝玉，骎骎落景挂桑榆。",
            "夜台暮齿期非远，但问前头相见无。"
        ],
        "title": "哭刘尚书梦得二首 二",
        "id": "6f4ff067-5d18-45a9-9212-f1cff9b73ea8"
    },
    {
        "author": "白居易",
        "paragraphs": [
            "昨日复今辰，悠悠七十春。",
            "所经多故处，却想似前身。",
            "散秩优游老，闲居净洁贫。",
            "螺杯中有物，鹤氅上无尘。",
            "解佩收朝带，抽簪换野巾。",
            "风仪与名号，别是一生人。"
        ],
        "title": "昨日复今辰",
        "id": "65f08c95-dbff-4fb9-89ef-0a16df2bf340"
    },
    {
        "author": "白居易",
        "paragraphs": [
            "门有医来往，庭无客送迎。",
            "病销谈笑兴，老足叹嗟声。",
            "鹤伴临池立，人扶下砌行。",
            "脚疮春断酒，那得有心情。"
        ],
        "title": "病疮",
        "id": "80f61fc5-a49d-47fa-9e6d-e0ec3ebe031d"
    },
    {
        "author": "白居易",
        "paragraphs": [
            "赵村红杏每年开，十五年来看几回。",
            "七十三人难再到，今春来是别花来。"
        ],
        "title": "游赵村杏花",
        "id": "478242d8-75dd-4b83-8fc3-a98d98028d8e"
    },
    {
        "author": "白居易",
        "paragraphs": [
            "十五年来洛下居，道缘俗累两何如。",
            "迷路心回因向佛，宦途事了是悬车。",
            "全家遁世曾无闷，半俸资身亦有余。",
            "唯是名衔人不会，毘耶长者白尚书。"
        ],
        "title": "刑部尚书致仕",
        "id": "cd281576-53f9-4fd1-b357-d9711a869731"
    },
    {
        "author": "白居易",
        "paragraphs": [
            "南北东西无所羁，挂冠目在胜分司。",
            "探花尝酒多先到，拜表行香尽不知。",
            "炮笋烹鱼饱飧后，拥袍枕臂醉眠时。",
            "报君一语君应笑，兼亦无心羨保厘。"
        ],
        "title": "初致仕后戏酬留守牛相公幷呈分司诸寮友",
        "id": "0f2be5cc-3532-4e1a-8573-21ac552788f0"
    },
    {
        "author": "白居易",
        "paragraphs": [
            "七十人难到，过三更较稀。",
            "占花租野寺，定酒典朝衣。",
            "趁醉春多出，贪欢夜未归。",
            "不知亲故口，道我是耶非。"
        ],
        "title": "问诸亲友",
        "id": "9dae29e2-46d7-4221-86ba-714d0056c616"
    },
    {
        "author": "白居易",
        "paragraphs": [
            "抖擞尘缨捋白须，半酣扶起问司徒。",
            "不知诏下悬车后，醉舞狂歌有例无。"
        ],
        "title": "戏问牛司徒",
        "id": "bf43a47a-103e-477a-9bed-1a4a5a6236a9"
    },
    {
        "author": "白居易",
        "paragraphs": [
            "不与老为期，因何两鬓丝。",
            "才应免夭促，便已及衰羸。",
            "昨夜梦何在，明朝身不知。",
            "百忧非我所，三乐是吾师。",
            "闭目常闲坐，低头每静思。",
            "存神机虑息，养气语言迟。",
            "行亦携诗箧，眠多枕酒巵。",
            "自慙无一事，少有不安时。"
        ],
        "title": "不与老为期",
        "id": "b518bde9-459f-468d-8b11-f5ff50ee3c8c"
    },
    {
        "author": "白居易",
        "paragraphs": [
            "铁凿金锤殷若雷，八滩九石劒棱摧。",
            "竹篙桂檝飞如箭，百筏千艘鱼贯来。",
            "振锡导师凭众力，挥金退傅施家财。",
            "他时相逐西方去，莫虑尘沙路不开。"
        ],
        "title": "开龙门八节石滩诗二首 一",
        "id": "4de74506-3b4f-4105-b375-42ada59afd02"
    },
    {
        "author": "白居易",
        "paragraphs": [
            "七十三翁旦暮身，誓开险路作通津。",
            "夜舟过此无倾覆，朝胫从今免苦辛。",
            "十里叱滩变河汉，八寒阴狱化阳春。",
            "我身虽殁心长在，闇施慈悲与后人。"
        ],
        "title": "开龙门八节石滩诗二首 二",
        "id": "628117b3-3f1b-455e-b52f-9d109e0e1bed"
    },
    {
        "author": "白居易",
        "paragraphs": [
            "婆娑放鸡犬，嬉戏任儿童。",
            "闲坐槐阴下，开襟向晚风。",
            "沤麻池水里，晒枣日阳中。",
            "人物何相称，居然田舍翁。"
        ],
        "title": "闲坐",
        "id": "d61c8f5e-b2f8-492d-b8e2-8de4281bd62b"
    },
    {
        "author": "白居易",
        "paragraphs": [
            "每来政事堂中宿，共忆华阳观里时。",
            "日暮独归愁米尽，泥深同出借驴骑。",
            "交游今日唯残我，富贵当年更有谁。",
            "彼此相看头雪白，一杯可合重推辞。"
        ],
        "title": "酬寄牛相公同宿话旧劝酒见赠",
        "id": "c52a15d7-0a05-407f-b78e-ed5e0a4fcffb"
    },
    {
        "author": "白居易",
        "paragraphs": [
            "整顿衣巾拂净牀，一瓶秋水一炉香。",
            "不论烦恼先须去，直到菩提亦拟忘。",
            "朝谒久停收劒珮，宴游渐罢废壶觞。",
            "世间无用残年处，祗合逍遥坐道场。"
        ],
        "title": "道场独坐",
        "id": "2da1708b-ddc7-4158-b886-8d511a9be33d"
    },
    {
        "author": "白居易",
        "paragraphs": [
            "历想为官日，无如刺史时。",
            "欢娱接宾客，饱暖及妻儿。",
            "自到东都后，安闲更得宜。",
            "分司胜刺史，致仕胜分司。",
            "何况园林下，欣然得朗之。",
            "仰名同旧识，为乐即新知。",
            "有雪先相访，无花不作期。",
            "鬬醲干酿酒，夸妙细吟诗。",
            "里巷千来往，都门五别离。",
            "岐分两回首，书到一开眉。",
            "叶落槐亭院，冰生竹阁池。",
            "雀罗谁问讯，鹤氅罢追随。",
            "身与心俱病，容将力共衰。",
            "老来多健忘，唯不忘相思。"
        ],
        "tags": [
            "思念",
            "友人",
            "感慨",
            "抒怀"
        ],
        "title": "偶作寄朗之",
        "id": "a802a703-65e1-4ce6-afa8-72120017b7a5"
    },
    {
        "author": "白居易",
        "paragraphs": [
            "亦知世是休明世，自想身非富贵身。",
            "但恐人间为长物，不如林下作遗民。",
            "游依二室成三友，住近双林当四邻。",
            "性海澄渟平少浪，心田洒扫净无尘。",
            "香山闲宿一千夜，梓泽连游十六春。",
            "是客相逢皆故旧，无僧每见不殷勤。",
            "药停有喜闲销疾，金尽无忧醉忘贫。",
            "补绽衣裳媿妻女，支持酒肉赖交亲。",
            "俸随日计钱盈贯，禄逐年支粟满囷。",
            "洛堰鱼鲜供取足，游村果熟馈争新。",
            "诗章人与传千首，寿命天教过七旬。",
            "点检一生徼幸事，东都除我更无人。"
        ],
        "title": "狂吟七言十四韵",
        "id": "f1860092-967c-47e0-aced-98686ee642b9"
    },
    {
        "author": "白居易",
        "paragraphs": [
            "忽闻扣户醉吟声，不觉停杯倒屣迎。",
            "共放诗狂同酒癖，与君别是一亲情。"
        ],
        "title": "喜裴涛使君携诗见访醉中戏赠",
        "id": "888d666c-05ff-41b0-b6c9-e36e23d2f61f"
    },
    {
        "author": "白居易",
        "paragraphs": [
            "诗情书意两殷勤，来自天南瘴海滨。",
            "初覩银钩还启齿，细吟琼什欲霑巾。",
            "凤池隔绝三千里，蜗舍沈冥十五春。",
            "唯有新昌故园月，至今分照两乡人。"
        ],
        "title": "得潮州杨相公继之书幷诗以此寄之",
        "id": "92bcb1bd-6d78-47b3-b2f9-36374483a7e2"
    },
    {
        "author": "白居易",
        "paragraphs": [
            "池上平桥桥下亭，夜深睡觉上桥行。",
            "白头老尹重来宿，十五年前旧月明。"
        ],
        "title": "宿府池西亭",
        "id": "a44defe8-745f-4142-b0f4-27ccc76d780b"
    },
    {
        "author": "白居易",
        "paragraphs": [
            "暖牀斜卧日曛腰，一觉闲眠百病销。",
            "尽日一餐茶两碗，更无所要到明朝。"
        ],
        "title": "闲眠",
        "id": "e54f653e-e829-4baa-ac7e-ad4e623815f7"
    },
    {
        "author": "白居易",
        "paragraphs": [
            "一树春风千万枝，嫩于金色软于丝。",
            "永丰西角荒园里，尽日无人属阿谁。"
        ],
        "tags": [
            "咏物",
            "柳树",
            "乐府",
            "咏物诗",
            "近代曲辞"
        ],
        "title": "杨柳枝词",
        "id": "d7b62f21-3593-430a-96ec-5ce565af34f9"
    },
    {
        "author": "白居易",
        "paragraphs": [
            "一树衰残委泥土，双枝荣耀植天庭。",
            "定知玄象今春后，柳宿光中添两星。"
        ],
        "tags": [
            "柳树",
            "近代曲辞",
            "乐府"
        ],
        "title": "诏取永丰柳植禁苑感赋",
        "id": "f6d4b865-4825-485b-9094-5f3637756473"
    },
    {
        "author": "白居易",
        "paragraphs": [
            "斋戒坐三旬，笙歌发四邻。",
            "月明停酒夜，眼闇看花人。",
            "赖学空为观，深知念是尘。",
            "犹思闲语笑，未忘旧交亲。",
            "久作龙门主，多为兔苑宾。",
            "水嬉歌尽日，雪宴烛通晨。",
            "事事皆过分，时时自问身。",
            "风光抛得也，七十四年春。"
        ],
        "title": "斋居春久感事遣怀",
        "id": "e291d938-e186-4e44-be94-e1a57a4226d3"
    },
    {
        "author": "白居易",
        "paragraphs": [
            "双金百炼少人知，纵我知君徒尔为。",
            "望梅合老无妨渴，画饼尚书不救饥。",
            "白日回头看又晚，青云举足蹑何迟。",
            "壮年可惜虚销掷，遣把闲杯吟咏诗。"
        ],
        "title": "每见吕南二郎中新文辄窃有所叹惜因成长句以咏所怀",
        "id": "5bfff99a-ff38-4731-ab96-7f17f5eb50ce"
    },
    {
        "author": "白居易",
        "paragraphs": [
            "七人五百七十岁，拖紫纡朱垂白须。",
            "手里无金莫嗟叹，尊中有酒且欢娱。",
            "诗吟两句神还王，酒饮三杯气尚麤。",
            "嵬峩狂歌教婢拍，婆娑醉舞遣孙扶。",
            "天年高过二疎傅，人数多于四皓图。",
            "除却三山五天竺，人间此会更应无。"
        ],
        "title": "胡吉郑刘卢张等六贤皆多年寿予亦次焉偶于弊居合成尚齿之会七老相顾既醉且欢静而思之此会稀有因成七言六韵以纪之传好事者",
        "id": "5609739e-9488-4964-960c-e050fe6b8ddd"
    },
    {
        "author": "白居易",
        "paragraphs": [
            "得老加年诚可喜，当春对酒亦宜欢。",
            "心中别有欢喜事，开得龙门八节滩。"
        ],
        "title": "欢喜二偈 一",
        "id": "a90de636-fef6-4077-97c6-b29b7192a1fd"
    },
    {
        "author": "白居易",
        "paragraphs": [
            "眼闇头旋耳重听，唯余心口尚醒醒。",
            "今朝欢喜缘何事，礼彻佛名百部经。"
        ],
        "title": "欢喜二偈 二",
        "id": "dc957da9-1e39-43d9-a7cb-3bce418ab3fe"
    },
    {
        "author": "白居易",
        "paragraphs": [
            "冠盖闲居少，箪瓢陋巷深。",
            "称家开户牖，量力置园林。",
            "俭薄身都惯，营为力不任。",
            "饥烹一斤肉，暖卧两重衾。",
            "尊有陶潜酒，囊无陆贾金。",
            "莫嫌贫活计，更富即劳心。"
        ],
        "title": "闲居贫活计",
        "id": "2e7e724e-cea8-4254-be31-1785add00ec3"
    },
    {
        "author": "白居易",
        "paragraphs": [
            "少年莫笑我蹉跎，听我狂翁一曲歌。",
            "入手荣名取虽少，关心稳事得还多。",
            "老慙退马霑刍秣，高喜归鸿脱弋罗。",
            "官给俸钱天与寿，些些贫病奈吾何。"
        ],
        "title": "赠诸少年",
        "id": "9aced3db-b1d7-415a-b7a9-c56ff7f2e381"
    },
    {
        "author": "白居易",
        "paragraphs": [
            "巧者焦劳智者愁，愚翁何喜复何忧。",
            "莫嫌山木无人用，大胜笼禽不自由。",
            "网外老鸡因断尾，盘中鲜鲙为吞钩。",
            "谁人会我心中事，冷笑时时一掉头。"
        ],
        "title": "感所见",
        "id": "3e117043-6993-4b25-91db-335bfb9932b2"
    },
    {
        "author": "白居易",
        "paragraphs": [
            "闲看双节信为贵，乐饮一杯谁与同。",
            "可惜风情与心力，五年抛掷在黔中。"
        ],
        "title": "寄黔州马常侍",
        "id": "1ebf2d97-fb7a-4b70-bdae-161b059e9e23"
    },
    {
        "author": "白居易",
        "paragraphs": [
            "选石铺新路，安桥压古堤。",
            "似从银汉下，落傍玉川西。",
            "影定栏杆倒，标高华表齐。",
            "烟开虹半见，月冷鹤双栖。",
            "材映夔龙小，功嫌元凯低。",
            "从容济世后，余力及黔黎。"
        ],
        "title": "和李相公留守题漕上新桥六韵",
        "id": "c29ba9a2-373d-45d4-942e-717f0cfbaf9a"
    },
    {
        "author": "白居易",
        "paragraphs": [
            "风雨萧条秋少客，门庭冷静昼多关。",
            "金羁骆马近卖却，罗袖柳枝寻放还。",
            "书卷略寻聊取睡，酒杯浅把麤开颜。",
            "眼昏入夜休看月，脚重经春不上山。",
            "心静无妨喧处寂，机忘兼觉梦中闲。",
            "是非爱恶销停尽，唯寄空身在世间。"
        ],
        "title": "闲居",
        "id": "2acc2e23-10ea-48bb-b1ba-b7a3940159ae"
    },
    {
        "author": "白居易",
        "paragraphs": [
            "蟋蟀暮啾啾，光阴不少留。",
            "松簷半夜雨，风幌满牀秋。",
            "曙早灯犹在，凉初簟未收。",
            "新晴好天气，谁伴老人游。"
        ],
        "title": "新秋夜雨",
        "id": "a2ad8822-dbac-4ec1-8521-6ba066be1f79"
    },
    {
        "author": "白居易",
        "paragraphs": [
            "枕低被暖身安稳，日照房门帐未开。",
            "还有少年春气味，时时蹔到梦中来。"
        ],
        "title": "春眠",
        "id": "23d2ed8d-fd6f-4ec8-b37d-8ce7b3380998"
    },
    {
        "author": "白居易",
        "paragraphs": [
            "面黑头雪白，自嫌还自怜。",
            "毛龟蓍下老，蝙蝠鼠中仙。",
            "名籍同逋客，衣装类古贤。",
            "裘轻被白氎，靴暖蹋乌毡。",
            "周易休开卦，陶琴不上弦。",
            "任从人弃掷，自与我周旋。",
            "铁马因疲退，铅刀以钝全。",
            "行开第八秩，可谓尽天年。"
        ],
        "title": "喜老自嘲",
        "id": "407caec8-8b7d-4935-bdca-77c475d23db0"
    },
    {
        "author": "白居易",
        "paragraphs": [
            "十两新绵褐，披行暖似春。",
            "一团香絮枕，倚坐稳于人。",
            "婢仆遣他尝药草，儿孙与我拂衣巾。",
            "回看左右能无媿，养活枯残废退身。"
        ],
        "title": "能无媿",
        "id": "0ec4e946-fb9a-4800-b7be-5cba376eaabc"
    },
    {
        "author": "白居易",
        "paragraphs": [
            "塞北虏郊随手破，山东贼垒掉鞭收。",
            "乌孙公主归秦地，白马将军入潞州。",
            "劒拔青鳞蛇尾活，弦抨赤羽火星流。",
            "须知鸟目犹难漏，纵有天狼岂足忧。",
            "画角三声刁斗晓，清商一部管弦秋。",
            "他时麟阁图勋业，更合何人居上头。"
        ],
        "title": "河阳石尚书破回鹘迎贵主过上党射鹭𪆗绘画为图猥蒙见示称叹不足以诗美之",
        "id": "6486779b-681a-49ac-b49b-f1b3140d8546"
    },
    {
        "author": "白居易",
        "paragraphs": [
            "寿及七十五，俸霑五十千。",
            "夫妻偕老日，甥姪聚居年。",
            "粥美尝新米，袍温换故绵。",
            "家居虽濩落，眷属幸团圆。",
            "置榻素屏下，移炉青帐前。",
            "书听孙子读，汤看侍儿煎。",
            "走笔还诗债，抽衣当药钱。",
            "支分闲事了，爬背向阳眠。"
        ],
        "title": "自咏老身示诸家属",
        "id": "0f846d2d-e4d7-4e07-8304-21ae22cef232"
    },
    {
        "author": "白居易",
        "paragraphs": [
            "朝问此心何所思，暮问此心何所为。",
            "不入公门慵歛手，不看人面免低眉。",
            "居士室间眠得所，少年场上饮非宜。",
            "闲谈亹亹留诸老，美酝徐徐进一巵。",
            "心未曾求过分事，身常少有不安时。",
            "此心除自谋身外，更问其余尽不知。"
        ],
        "title": "自问此心呈诸老伴",
        "id": "cd7d06e9-ebb7-4aae-9323-03c926003ba0"
    },
    {
        "author": "白居易",
        "paragraphs": [
            "二日立春人七日，盘蔬饼饵逐时新。",
            "年方吉郑犹为少，家比刘韩未是贫。",
            "乡园节岁应堪重，亲故欢游莫厌频。",
            "试作循潮封眼想，何由得见洛阳春。"
        ],
        "title": "六年立春日人日作",
        "id": "5754edd8-51eb-4f85-959d-b588ad282d41"
    },
    {
        "author": "白居易",
        "paragraphs": [
            "童子装炉火，行添一炷香。",
            "老翁持麈尾，坐拂半张牀。",
            "卷缦看天色，移斋近日阳。",
            "甘鲜新饼果，稳暖旧衣裳。",
            "止足安生理，悠闲乐性场。",
            "是非一以遣，动静百无妨。",
            "岂有物相累，兼无情可忘。",
            "不须忧老病，心是自医王。"
        ],
        "title": "斋居偶作",
        "id": "e758d754-e07d-4267-b98f-25dbbecf77bc"
    },
    {
        "author": "白居易",
        "paragraphs": [
            "自中风来三历闰，从悬军后几逢春。",
            "周南留滞称遗老，汉上羸残号半人。",
            "薄有文章传子弟，断无书札荅交亲。",
            "余年自问将何用，恐是人间賸长身。"
        ],
        "title": "咏身",
        "id": "edada8fa-dc00-41d6-8715-0481b43d52b3"
    },
    {
        "author": "白居易",
        "paragraphs": [
            "故交海内只三人，二坐巖廊一卧云。",
            "老爱诗书还似我，荣兼将相不如君。",
            "百年胶漆初心在，万里烟霄中路分。",
            "阿阁鸾凰野田鹤，何人信道旧同羣。"
        ],
        "title": "予与山南王仆射起淮南李仆射绅事历五朝踰三纪海内年辈今唯三人荣路虽殊交情不替聊题长句寄举之公垂二相公",
        "id": "5d4e490b-517c-4201-bdf5-90da20d8ac46"
    },
    {
        "author": "白居易",
        "paragraphs": [
            "玄元皇帝著遗文，乌角先生仰后尘。",
            "金玉满堂非己物，子孙委蜕是他人。",
            "世间尽不关吾事，天下无亲于我身。",
            "只有一身宜爱护，少教冰炭逼心神。"
        ],
        "title": "读道德经",
        "id": "4a48014c-71be-4011-b765-2051ece90629"
    },
    {
        "author": "白居易",
        "paragraphs": [
            "燕违戊己鹊避岁，兹事因何羽族知。",
            "疑有凤凰颁鸟历，一时一日不参差。"
        ],
        "title": "禽虫十二章 一",
        "id": "493f2546-5e66-4084-8387-4c8249d68e86"
    },
    {
        "author": "白居易",
        "paragraphs": [
            "水中科斗长成蛙，林下桑虫老作蛾。",
            "蛙跳蛾舞仰头笑，焉用鹍鹏鳞羽多。"
        ],
        "title": "禽虫十二章 二",
        "id": "43f50dcc-aba0-4e95-b175-c71d2eb203c7"
    },
    {
        "author": "白居易",
        "paragraphs": [
            "江鱼羣从称妻妾，塞雁联行号弟兄。",
            "但恐世间真眷属，亲疎亦是强为名。"
        ],
        "title": "禽虫十二章 三",
        "id": "2fc6dbec-3846-48be-83f3-939d956e5ab3"
    },
    {
        "author": "白居易",
        "paragraphs": [
            "蚕老茧成不庇身，蜂饥蜜熟属他人。",
            "须知年老忧家者，恐是二虫虚苦辛。"
        ],
        "title": "禽虫十二章 四",
        "id": "ba1120d8-5f62-4ddd-84c7-97839ed41fec"
    },
    {
        "author": "白居易",
        "paragraphs": [
            "阿阁鹓鸾田舍乌，妍蚩贵贱两悬殊。",
            "如何闭向深笼里，一种摧颓触四隅。"
        ],
        "title": "禽虫十二章 五",
        "id": "67beefac-6047-45e2-8783-b9c15cce4180"
    },
    {
        "author": "白居易",
        "paragraphs": [
            "兽中刀鎗多怒吼，鸟遭罗弋尽哀鸣。",
            "羔羊口在缘何事，闇死屠门无一声。"
        ],
        "title": "禽虫十二章 六",
        "id": "ff48aed7-652b-4fb0-8ae2-1861d5771e3e"
    },
    {
        "author": "白居易",
        "paragraphs": [
            "蟭螟杀敌蚊巢上，蛮触交争蜗角中。",
            "应是诸天观下界，一微尘内鬬英雄。"
        ],
        "title": "禽虫十二章 七",
        "id": "7a64c6d0-878e-4594-a815-6b4174fb8a86"
    },
    {
        "author": "白居易",
        "paragraphs": [
            "蟏蛸网上罥蜉蝣，反覆相持死始休。",
            "何异浮生临老日，一弹指顷报恩讐。"
        ],
        "title": "禽虫十二章 八",
        "id": "d10abc64-0e3c-47f2-bbcf-7a57d50d42a4"
    },
    {
        "author": "白居易",
        "paragraphs": [
            "蚁王化饭为臣妾，蜾母偷虫作子孙。",
            "彼此假名非本物，其间何怨复何恩。"
        ],
        "title": "禽虫十二章 九",
        "id": "1cab8a6d-042b-40c7-ad7b-d30f61fd0d90"
    },
    {
        "author": "白居易",
        "paragraphs": [
            "豆苗鹿嚼解乌毒，艾叶雀衔夺燕巢。",
            "鸟兽不曾看本草，谙知药性是谁教。"
        ],
        "title": "禽虫十二章 十",
        "id": "0207d5b9-9515-46e8-82a1-314d82f32bc9"
    },
    {
        "author": "白居易",
        "paragraphs": [
            "一鼠得仙生羽翼，众鼠相看有羨色。",
            "岂知飞上未半空，已作乌鸢口中食。"
        ],
        "title": "禽虫十二章 十一",
        "id": "983980f4-30da-4799-bec0-b5b597357679"
    },
    {
        "author": "白居易",
        "paragraphs": [
            "鹅乳养雏遗在水，鱼心想子变成鳞。",
            "细微幽隐何穷事，知者唯应是圣人。"
        ],
        "title": "禽虫十二章 十二",
        "id": "c61c68b9-55a4-4613-9f34-c3183a52452c"
    },
    {
        "author": "白居易",
        "paragraphs": [
            "天静秋山好，窗开晓翠通。",
            "遥怜峰窈窕，不隔竹朦胧。",
            "万点当虚室，千重叠远空。",
            "列檐攒秀气，缘隙助清风。",
            "碧爱新晴后，明宜反照中。",
            "宣城郡斋在，望与古时同。"
        ],
        "title": "窗中列远岫",
        "id": "c3eb0494-509b-4e39-8c2f-505a4fc0d6ae"
    },
    {
        "author": "白居易",
        "paragraphs": [
            "良璞含章久，寒泉彻底幽。",
            "矩浮光灩灩，方折浪悠悠。",
            "凌乱波纹异，萦回水性柔。",
            "似风摇浅濑，疑月落清流。",
            "潜颍应傍达，藏真岂上浮。",
            "玉人如不见，沦弃即千秋。"
        ],
        "title": "玉水记方流",
        "id": "0b9ed86c-2189-475f-bce3-0339fb22707b"
    },
    {
        "author": "白居易",
        "paragraphs": [
            "淮海妖氛灭，干坤嘉气通。",
            "班师郊社内，操袂凯歌中。",
            "庙算无遗策，天兵不战功。",
            "小臣同鸟兽，率舞向皇风。"
        ],
        "title": "大社观献捷诗",
        "id": "ce5a08b3-3f64-4708-ad58-160ce15c51a9"
    },
    {
        "author": "白居易",
        "paragraphs": [
            "乐天乐天，来与汝言。",
            "汝宜拳拳，终身行焉。",
            "物有万类，锢人如锁。",
            "事有万感，爇人如火。",
            "万类遰来，鏁汝形骸。",
            "使汝未老，形枯如柴。",
            "万感遰至，火汝心怀。",
            "使汝未死，心化为灰。",
            "乐天乐天，可不大哀。",
            "汝胡不惩往而念来，人生百岁七十稀，设使与汝七十期。",
            "汝今年已四十四，却后二十六年能几时。",
            "汝不思二十五六年来事，疾速倏忽如一寐。",
            "往日来日皆瞥然，胡为自苦于其间。",
            "乐天乐天，可不大哀。",
            "而今而后，汝宜饥而食，渴而饮。",
            "昼而兴，夜而寝。",
            "无浪喜，无妄忧。",
            "病则卧，死则休。",
            "此中是汝家，此中是汝乡。",
            "汝何舍此而去，自取其遑遑。",
            "遑遑兮欲安往哉，乐天乐天归去来。"
        ],
        "title": "自诲",
        "id": "e9f70c89-d21b-4785-b337-cb3f96a31013"
    },
    {
        "author": "白居易",
        "paragraphs": [
            "蟠木蟠木，有似我身。",
            "不中乎器，无用于人。",
            "下拥肿而上辚菌，桷不桷兮轮不轮。",
            "天子建明堂兮既非梁栋，诸侯斵大辂兮材又不中。",
            "唯我病夫，或有所用。",
            "用尔为几，承吾臂支吾颐而已矣。",
            "不伤尔性，不枉尔理。",
            "尔怏怏为几之外，无所用尔。",
            "尔既不材，吾亦不材，胡为乎人间裴回？蟠木蟠木，吾与汝归草堂去来。"
        ],
        "title": "三谣 蟠木谣",
        "id": "69cf0d6a-2c3f-455a-8ce1-995d50469d59"
    },
    {
        "author": "白居易",
        "paragraphs": [
            "素屏素屏，胡为乎不文不饰，不丹不青。",
            "当世岂无李阳冰之篆字，张旭之笔迹。",
            "边鸾之花鸟，张璪之松石。",
            "吾不令加一点一画于其上，欲尔保真而全白。",
            "吾于香炉峰下置草堂，二屏倚在东西墙。",
            "夜如明月入我室，晓如白云围我牀。",
            "我心久养浩然气，亦欲与尔表里相辉光。",
            "尔不见当今甲第与王宫，织成步障银屏风。",
            "缀珠陷钿贴云母，五金七宝相玲珑。",
            "贵豪待此方悦目，晏然寝卧乎其中。",
            "素屏素屏，物各有所宜，用各有所施。",
            "尔今木为骨兮纸为面，舍吾草堂欲何之。"
        ],
        "title": "三谣 素屏谣",
        "id": "c437981e-acc7-44aa-a248-ad39993355a1"
    },
    {
        "author": "白居易",
        "paragraphs": [
            "朱藤朱藤，温如红玉，直如朱绳。",
            "自我得尔以为杖，大有裨于股肱。",
            "前年左选，东南万里。",
            "交游别我于国门，亲友送我于浐水。",
            "登高山兮车倒轮摧，渡汉水兮马跙蹄开。",
            "中途不进，部曲多回。",
            "唯此朱藤，实随我来。",
            "瘴疠之乡，无人之地。",
            "扶卫衰病，驱诃魑魅。",
            "吾独一身，赖尔为二。",
            "或水或陆，自北徂南。",
            "泥黏雪滑，足力不堪。",
            "吾本两足，得尔为三。",
            "紫霄峰头，黄石巖下。",
            "松门石磴，不通舆马。",
            "吾与尔披云拨水，环山绕野。",
            "二年蹋徧匡庐间，未尝一步而相舍。",
            "虽有佳子弟，良友朋。",
            "扶危助蹇，不如朱藤。",
            "嗟乎！穷既若是，通复何如？吾不以常杖待尔，尔勿以常人望吾。",
            "朱藤朱藤，吾虽青云之上，黄泥之下，誓不弃尔于斯须。"
        ],
        "tags": [
            "庐山"
        ],
        "title": "三谣 朱藤谣",
        "id": "4a8ea076-1895-4dfb-a0de-42e17e3a042c"
    },
    {
        "author": "白居易",
        "paragraphs": [
            "无可奈何兮！白日走而朱颜颓，少日往而老日催。",
            "生者不住兮死者不回，况乎宠辱丰顇之外物。",
            "又何常不十去而一来，去不可挽兮来不可推。",
            "无可奈何兮！已焉哉！惟天长而地久，前无始兮后无终。",
            "嗟吾生之几何，寄瞬息乎其中。",
            "又如太仓之稊米，委一粒于万钟。",
            "何不与道逍遥？委化从容。",
            "纵心放志，泄泄融融。",
            "胡为乎分爱恶于生死，系忧喜于穷通。",
            "倔强其骨髓，龃龉其心胷。",
            "合冰炭以交战，祗自苦兮厥躬。",
            "彼造物者，云何不为。",
            "此与化者，云何不随。",
            "或喣或吹，或盛或衰。",
            "虽千变与万化，委一顺以贯之。",
            "为彼何非，为此何是。",
            "谁冥此心，梦蝶之子。",
            "何祸非福，何吉非凶。",
            "谁达此观，丧马之翁。",
            "俾吾为秋毫之杪，吾亦自足。",
            "不见其小，俾吾为泰山之阿。",
            "吾亦无余，不见其多。",
            "是以达人静则脗然与阴合迹，动则浩然与阳同波。",
            "委顺而已，孰知其他。",
            "时邪命邪！吾其无奈彼何？委邪顺邪！彼亦无奈吾何？夫两无奈何，然后能冥至顺而合太和。",
            "故吾所以饮太和，扣至顺，而为无可奈何之歌。"
        ],
        "tags": [
            "泰山"
        ],
        "title": "无可奈何歌",
        "id": "da9dca80-4137-4ef6-8851-2c0e23463a22"
    },
    {
        "author": "白居易",
        "paragraphs": [
            "十亩之宅，五亩之园。",
            "有水一池，有竹千竿。",
            "勿谓土狭，勿谓地偏。",
            "足以容膝，足以息肩。",
            "有堂有庭，有桥有船。",
            "有书有酒，有歌有弦。",
            "有叟在中，白须飘然。",
            "识分知足，外无求焉。",
            "如鸟择木，姑务巢安。",
            "如龟居坎，不知海宽。",
            "灵鹤怪石，紫菱白莲。",
            "皆吾所好，尽在吾前。",
            "时饮一杯，或吟一篇。",
            "妻孥熙熙，鸡犬闲闲。",
            "优哉游哉，吾将终老乎其间。"
        ],
        "title": "池上篇",
        "id": "f058930e-14aa-470d-a0eb-fcec45d2071d"
    },
    {
        "author": "白居易",
        "paragraphs": [
            "嗟嗟乎双齿，自吾有之尔。",
            "俾尔嚼肉咀蔬，衔杯漱水。",
            "丰吾肤革，滋吾血髓。",
            "从幼逮老，勤亦至矣。",
            "幸有辅车，非无龂腭。",
            "胡然舍我，一旦双落。",
            "齿虽无情，吾岂无情。",
            "老与齿别，齿随涕零。",
            "我老日来，尔去不回。",
            "嗟嗟乎双齿，孰谓而来哉？孰谓而去哉？齿不能言，请以意宣。",
            "为口中之物，忽乎六十余年。",
            "昔君之壮也，血刚齿坚。",
            "今君之老矣，血衰齿寒。",
            "辅车龂腭，日削月朘。",
            "上参差而下𠨜𦤞，曾何足以少安。",
            "嘻！君其听哉，女长辞姥，臣老辞主。",
            "发衰辞头，叶枯辞树。",
            "物无细大，功成者去，君何嗟嗟？独不闻诸道经，我身非我有也，盖天地之委形。",
            "君何嗟嗟？又不闻诸佛说，是身如浮云，须臾变灭。",
            "由是而言，君何有焉？所宜委百骸而顺万化，胡为乎嗟嗟于一牙一齿之间。",
            "吾应曰：吾过矣，尔之言然。"
        ],
        "title": "齿落辞",
        "id": "abd4e626-16f4-4beb-bc98-6e9a75f62534"
    },
    {
        "author": "白居易",
        "paragraphs": [
            "鬻骆马兮放杨柳枝，掩翠黛兮顿金羁。",
            "马不能言兮长鸣而却顾，杨柳枝再拜长跪而致辞。",
            "辞曰：主乘此骆五年，凡千有八百日。",
            "衔橜之下，不惊不逸。",
            "素事主十年，凡三千有六百日。",
            "巾栉之间，无违无失。",
            "今素貌虽陋，未至衰摧。",
            "骆力犹壮，又无虺隤。",
            "即骆之力，尚可以代主一步。",
            "素之歌，亦可以送主一杯。",
            "一旦双去，有去无回。",
            "故素将去，其辞也苦。",
            "骆将去，其鸣也哀。",
            "此人之情也，马之情也，岂主君独无情哉？予俯而叹，仰而咍，且曰：骆、骆，尔勿嘶，素、素，尔勿啼，骆反廐，素反闺。",
            "吾疾虽作，年虽颓，幸未及项籍之将死。",
            "何必一日之内，弃骓兮而别虞兮，乃目素兮素兮。",
            "为我歌杨柳枝，我姑酌彼金罍，我与尔归醉乡去来。"
        ],
        "title": "不能忘情吟",
        "id": "bbd389f4-9ca4-4e6e-842c-e0488b44946b"
    },
    {
        "author": "白居易",
        "paragraphs": [
            "昨与美人对尊酒，朱颜如花腰似柳。",
            "今与美人倾一杯，秋风飒飒头上来。",
            "年光似水向东去，两鬓不禁白日催。",
            "东邻起楼高百尺，璇题照日光相射。",
            "珠翠无非二八人，盘筵何啻三千客。",
            "邻家儒者方下帷，夜诵古书朝忍饥。",
            "身年三十未入仕，仰望东邻安可期。",
            "一朝逸翮乘风势，金榜高张登上第。",
            "春闱未了冬登科，九万抟风谁与继。",
            "不逾十稔居台衡，门前车马纷纵横。",
            "人人仰望在何处，造化笔头云雨生。",
            "东邻高楼色未改，主人云亡息犹在。",
            "金玉车马一不存，朱门更有何人待。",
            "墙垣反锁长安春，楼台渐渐属西邻。",
            "松篁薄暮亦栖鸟，桃李无情还笑人。",
            "忆昔东邻宅初搆，云甍彩栋皆非旧。",
            "瑇瑁筵前翡翠栖，芙蓉池上鸳鸯鬬。",
            "日往月来凡几秋，一衰一盛何悠悠。",
            "但教帝里笙歌在，池上年年醉五侯。"
        ],
        "title": "劝酒",
        "id": "59dcfd79-edf4-40ea-9e7e-166bfba05c0d"
    },
    {
        "author": "白居易",
        "paragraphs": [
            "海内昔年狎太平，横目穰穰何峥嵘。",
            "天生天杀岂天怒，忍使朝朝喂猛虎。",
            "关东驿路多丘荒，行人最忌税人场。",
            "张彦雄特制残暴，见之叱起如叱羊。",
            "鸣弦霹雳越幽阻，往往依林犹旅拒。",
            "草际旋看委锦茵，腰间不更抽白羽。",
            "老饕已毙众雏恐，童穉揶揄皆自勇。",
            "忠良效顺势亦然，一劒猜狂敢轻动。",
            "有文有武方为国，不是英雄伏不得。",
            "试征张彦作将军，几个将军愿策勋。"
        ],
        "title": "南阳小将张彦硖口镇税人场射虎歌",
        "id": "eefedc03-348b-45e7-bb17-8c718504b317"
    },
    {
        "author": "白居易",
        "paragraphs": [
            "润叶濡枝浃四方，浓云来去势何长。",
            "旷然寰宇清风满，救旱功高暑气凉。"
        ],
        "title": "阴雨",
        "id": "34be6242-2eeb-4ef0-8c20-6cc8dc9ec82d"
    },
    {
        "author": "白居易",
        "paragraphs": [
            "西北油然云势浓，须臾霶沛雨飘空。",
            "顿疎万物焦枯意，定看秋郊稼穑丰。"
        ],
        "title": "喜雨",
        "id": "8a3dd357-ff37-47a0-a9cc-7ec4acf7cd4c"
    },
    {
        "author": "白居易",
        "paragraphs": [
            "故城门前春日斜，故城门里无人家。",
            "市朝欲认不知处，漠漠野田飞草花。"
        ],
        "title": "过故洛城",
        "id": "c69d9b47-c00d-430f-a5f7-d241f4294686"
    },
    {
        "author": "白居易",
        "paragraphs": [
            "忆昔嬉游伴，多陪欢宴场。",
            "寓居同永乐，幽会共平康。",
            "师子寻前曲，声儿出内坊。",
            "花深态奴宅，竹错得怜堂。",
            "庭晚开红药，门闲荫绿杨。",
            "经过悉同巷，居处尽连墙。",
            "时世高梳髻，风流澹作妆。",
            "戴花红石竹，帔晕紫槟榔。",
            "鬓动悬蝉翼，钗垂小凤行。",
            "拂胷轻粉絮，煖手小香囊。",
            "选胜移银烛，邀欢举玉觞。",
            "炉烟凝麝气，酒色注鹅黄。",
            "急管停还奏，繁弦慢更张。",
            "雪飞回舞袖，尘起绕歌梁。",
            "旧曲翻调笑，新声打义扬。",
            "名情推阿轨，巧语许秋孃。",
            "风暖春将暮，星回夜未央。",
            "宴余添粉黛，坐久换衣裳。",
            "结伴归深院，分头入洞房。",
            "彩帷开翡翠，罗荐拂鸳鸯。",
            "留宿争牵袖，贪眠各占牀。",
            "绿窗笼水影，红壁背灯光。",
            "索镜收花钿，邀人解袷裆。",
            "暗娇妆靥笑，私语口脂香。",
            "怕听钟声坐，羞明映缦藏。",
            "眉残蛾翠浅，鬟解绿云长。",
            "聚散知无定，忧欢事不常。",
            "离筵开夕宴，别骑促晨装。",
            "去住青门外，留连浐水傍。",
            "车行遥寄语，马驻共相望。",
            "云雨分何处，山川共异方。",
            "野行初寂莫，店宿乍恓惶。",
            "别后嫌宵永，愁来厌岁芳。",
            "几看花结子，频见露为霜。",
            "岁月何超忽，音容坐渺茫。",
            "往还书断绝，来去梦游扬。",
            "自我辞秦地，逢君客楚乡。",
            "常嗟异岐路，忽喜共舟航。",
            "话旧堪垂泪，思乡数断肠。",
            "愁云接巫峡，泪竹近潇湘。",
            "月落江湖阔，天高节候凉。",
            "浦深烟渺渺，沙冷月苍苍。",
            "红叶江枫老，青芜驿路荒。",
            "野风吹蟋蟀，湖水浸菰蒋。",
            "帝路何由见，心期不可忘。",
            "旧游千里外，往事十年强。",
            "春昼提壶饮，秋林摘橘尝。",
            "强歌还自感，纵饮不成狂。",
            "永夜长相忆，逢君各共伤。",
            "殷勤万里意，幷写赠萧郎。"
        ],
        "title": "江南喜逢萧九彻因话长安旧游戏赠五十韵",
        "id": "5ef63d25-57f3-44a9-a3af-57b7f7a76842"
    },
    {
        "author": "白居易",
        "paragraphs": [
            "蛾眉山势接云霓，欲逐刘郎北路迷。",
            "若似剡中容易到，春风犹隔武陵溪。"
        ],
        "title": "赠薛涛",
        "id": "c37ed807-84d5-4de8-9781-928cb16e602b"
    },
    {
        "author": "白居易",
        "paragraphs": [
            "长庆清风在，夔龙燮理余。",
            "太和膏雨降，周邵保厘初。",
            "嵩少当宫署，伊瀍入禁渠。",
            "晓关开玉兔，夕钥纳银鱼。",
            "旧眷怜移疾，新吟念索居。",
            "离声双白鹂，行色一篮轝。",
            "罢免无余俸，休闲有敝庐。",
            "慵于嵇叔夜，渴似马相如。",
            "酒每蒙酤我，诗尝许起予。",
            "洛中归计定，一半为尚书。"
        ],
        "title": "酬令狐留守尚书见赠十韵",
        "id": "c40a0235-61c5-4cb6-b96c-471a62afac00"
    },
    {
        "author": "白居易",
        "paragraphs": [
            "幽咽新芦管，凄凉古竹枝。",
            "似临猨峡唱，疑在雁门吹。",
            "调为高多切，声缘小乍迟。",
            "麤豪嫌觱篥，细妙胜参差。",
            "云水巴南客，风沙陇上儿。",
            "屈原收泪夜，苏武断肠时。",
            "仰秣胡驹听，惊栖越鸟知。",
            "何言胡越异，闻此一同悲。"
        ],
        "title": "听芦管",
        "id": "6a1115e5-1ec9-41ec-aab8-d61af62debf2"
    },
    {
        "author": "白居易",
        "paragraphs": [
            "春风秋月携歌酒，八十年来翫物华。",
            "已见曾孙骑竹马，犹听侍女唱梅花。",
            "入乡不杖归时健，出郭乘轺到处夸。",
            "儿著绣衣身衣锦，东阳门户胜滕家。"
        ],
        "title": "送滕庶子致仕归婺州",
        "id": "0ca2efb9-9c67-487e-b440-f1b8e77e158a"
    },
    {
        "author": "白居易",
        "paragraphs": [
            "仁风膏雨去随轮，胜境欢游到逐身。",
            "水驿路穿儿店月，花船棹入女湖春。",
            "宣城独咏窗中岫，柳恽单题汀上苹。",
            "何似姑苏诗太守，吟诗相继有三人。"
        ],
        "title": "送刘郎中赴任苏州",
        "id": "7b6ebc85-65b1-4eb0-850e-0e36b8c80f58"
    },
    {
        "author": "白居易",
        "paragraphs": [
            "送君何处展离筵，大梵王宫大雪天。",
            "庾岭梅花落歌管，谢家柳絮扑金田。",
            "乱从纨袖交加舞，醉入篮轝取次眠。",
            "却笑召邹兼访戴，只持空酒驾空船。"
        ],
        "title": "福先寺雪中饯刘苏州",
        "id": "7cec6558-dc6a-42bb-8e30-aef958651ca3"
    },
    {
        "author": "白居易",
        "paragraphs": [
            "三百六旬今夜尽，六十四年明日催。",
            "不用叹身随日老，亦须知寿逐年来。",
            "加添雪兴凭毡帐，消杀春愁付酒杯。",
            "唯恨诗成君去后，红笺纸卷为谁开。"
        ],
        "title": "除夜言怀兼赠张常侍",
        "id": "5303d6b6-d8ee-46f2-ac9d-52466da37675"
    },
    {
        "author": "白居易",
        "paragraphs": [
            "二年花下为闲伴，一旦尊前弃老夫。",
            "西午桥街行怅望，南龙兴寺立踟蹰。",
            "洛城久住留情否，省骑重归称意无。",
            "出镇归朝但相访，此身应不离东都。"
        ],
        "title": "送张常侍西归",
        "id": "3f47be53-0ab1-4098-a9f4-3471b730a781"
    },
    {
        "author": "白居易",
        "paragraphs": [
            "白雪吟诗铃阁开，故情新兴两裴回。",
            "昔经勤苦照书卷，今助欢娱飘酒杯。",
            "楚客难酬郢中曲，吴公兼占洛阳才。",
            "铜街金谷春知否，又有诗人作尹来。"
        ],
        "title": "和河南郑尹新岁对雪",
        "id": "20519800-0bd2-4ff2-855f-bda534f9b86f"
    },
    {
        "author": "白居易",
        "paragraphs": [
            "雨露难忘君念重，电泡易灭妾身轻。",
            "金刀已剃头然发，玉管休吹肠断声。",
            "新戒珠从衣里得，初心莲向火中生。",
            "道场夜半香花冷，犹在灯前礼佛名。"
        ],
        "title": "吹笙内人出家",
        "id": "56270098-2459-4746-af86-fb7ae3e2d86b"
    },
    {
        "author": "白居易",
        "paragraphs": [
            "今朝何事一霑襟，检得君诗醉后吟。",
            "老泪交流风病眼，春笺摇动酒杯心。",
            "银钩尘覆年年暗，玉树泥埋日日深。",
            "闻道墓松高一丈，更无消息到如今。"
        ],
        "title": "醉中见微之旧卷有感",
        "id": "edf2a3ab-c8b5-423c-a2ae-07d7f89a5ef6"
    },
    {
        "author": "白居易",
        "paragraphs": [
            "春衫细薄马蹄轻，一日迟迟进一程。",
            "野枣花含新蜜气，山禽语带破匏声。",
            "垂鞭晚就槐阴歇，低倡闲冲柳絮行。",
            "忽忆家园须速去，樱桃欲熟笋应生。"
        ],
        "title": "寿安歇马重吟",
        "id": "b506fa81-e9ae-4f0d-9894-60960596655b"
    },
    {
        "author": "白居易",
        "paragraphs": [
            "萝襟蕙带竹皮巾，虽到尘中不染尘。",
            "每见俗人多惨澹，惟逢美酒即殷勤。",
            "浮云心事谁能会，老鹤风标不可亲。",
            "世说三生如不谬，共疑巢许是前身。"
        ],
        "title": "赠张处士山人",
        "id": "fcfc8ccb-85f4-4513-bef2-d60518fb3ec0"
    },
    {
        "author": "白居易",
        "paragraphs": [
            "池畔最平处，树阴新合时。",
            "移牀解衣带，坐任清风吹。",
            "举棹鸟先觉，垂纶鱼未知。",
            "前头何所有，一卷晋公诗。"
        ],
        "title": "池畔闲坐兼呈侍中",
        "id": "90b02a4b-7245-4e44-939b-ea2583bf285e"
    },
    {
        "author": "白居易",
        "paragraphs": [
            "冷竹风成韵，荒街叶作堆。",
            "欲寻联句卷，先饮煖寒杯。",
            "帽为迎霜戴，炉因试火开。",
            "时时还有客，终不当君来。"
        ],
        "title": "初冬即事忆皇甫十",
        "id": "55ea337c-7965-4311-a981-5bc124d9fabe"
    },
    {
        "author": "白居易",
        "paragraphs": [
            "庭小同蜗舍，门闲称雀罗。",
            "火将灯共尽，风与雪相和。",
            "老睡随年减，衰情向夕多。",
            "不知同病者，争奈夜长何。"
        ],
        "title": "小庭寒夜寄梦得",
        "id": "1abe55fd-feae-47a3-af80-b17efbb4b16f"
    },
    {
        "author": "白居易",
        "paragraphs": [
            "槐阴歇鞍马，柳絮惹衣巾。",
            "日晚独归路，春深多思人。",
            "去家才百里，为客只三旬。",
            "已念纱窗下，应生宝瑟尘。"
        ],
        "title": "西还寿安路西歇马",
        "id": "2b906b7b-3d76-415a-9742-0ec27d3d9e74"
    },
    {
        "author": "白居易",
        "paragraphs": [
            "肩舁仍挈榼，莫怪就君来。",
            "秋雨经三宿，无人劝一杯。"
        ],
        "title": "雨中访崔十八",
        "id": "b579e871-dcea-4551-af1a-5fa02101790f"
    },
    {
        "author": "白居易",
        "paragraphs": [
            "池上今宵风月凉，闲教少乐理霓裳。",
            "集仙殿里新词到，便播笙歌作乐章。"
        ],
        "title": "梦得得新诗",
        "id": "f845b815-e1c5-4bb2-9bce-1400c18b6a80"
    },
    {
        "author": "白居易",
        "paragraphs": [
            "欲话毘陵君反袂，欲言夏口我霑衣。",
            "谁知临老相逢日，悲叹声多语笑稀。"
        ],
        "title": "初见刘二十八郎中有感",
        "id": "51196cf6-9352-4831-80a0-12aed62618d3"
    },
    {
        "author": "白居易",
        "paragraphs": [
            "遇客多言爱山水，逢僧尽道厌嚣尘。",
            "玉泉潭畔松间宿，要且经年无一人。"
        ],
        "title": "夜题玉泉",
        "id": "c3fb875f-d48b-4bce-8485-b4261cb18348"
    },
    {
        "author": "白居易",
        "paragraphs": [
            "一月一回同拜表，莫辞侵早过中桥。",
            "老于君者应无数，犹趁西京十五朝。"
        ],
        "title": "拜表早出赠皇甫宾客",
        "id": "ce175fe6-299b-4d60-b996-e56604bdc99a"
    },
    {
        "author": "白居易",
        "paragraphs": [
            "府池东北旧亭台，久别长思醉一回。",
            "但请主人空埽地，自携杯酒管弦来。"
        ],
        "title": "赠郑尹",
        "id": "0b30e493-cb22-4113-8591-ec86070e93e8"
    },
    {
        "author": "白居易",
        "paragraphs": [
            "潘驿桥南醉中别，下邽村北醒时归。",
            "春风怪我君知否，榆叶杨花扑面飞。"
        ],
        "title": "别杨同州后却寄",
        "id": "0c7d2368-f4ec-400a-bb7c-617323156c10"
    },
    {
        "author": "白居易",
        "paragraphs": [
            "野狐泉上柳花飞，逐水东流便不归。",
            "花水悠悠两无意，因风吹落偶相依。"
        ],
        "title": "狐泉店前作",
        "id": "977ecaec-3922-4c0d-9cd5-df1c7fd582a3"
    },
    {
        "author": "白居易",
        "paragraphs": [
            "余杭县里卢明府，虚白亭中白舍人。",
            "今日相逢头似雪，一杯相劝送残春。"
        ],
        "title": "赠卢绩",
        "id": "f37335b1-5784-4e5c-914e-b24f19a7f572"
    },
    {
        "author": "白居易",
        "paragraphs": [
            "使君五马且蜘蹰，马上能听绝句无。",
            "每过桑间试留意，何妨后代有罗敷。"
        ],
        "title": "与裴华州同过敷水戏赠",
        "id": "adca7e05-f093-4786-b5a5-770c2367d2c7"
    },
    {
        "author": "白居易",
        "paragraphs": [
            "欲笑随情酒逐身，此身虽老未辜春。",
            "春来点检闲游数，犹自多于年少人。"
        ],
        "title": "闲游",
        "id": "e8fd7467-c5e8-4c6b-b534-a4d35a567768"
    },
    {
        "author": "白居易",
        "paragraphs": [
            "白屋炊香饭，荤膻不入家。",
            "滤泉澄葛粉，洗手摘藤花。",
            "青芥除黄叶，红姜带紫芽。",
            "命师相伴食，斋罢一瓯茶。"
        ],
        "title": "招韬光禅师",
        "id": "ad862e81-84e0-4999-bebb-c7b0b7af2ca1"
    },
    {
        "author": "白居易",
        "paragraphs": [
            "楼外春晴百鸟鸣，楼中春酒美人倾。",
            "路傍花日添衣色，云里天风散珮声。",
            "向此高吟谁得意，偶来闲客独多情。",
            "佳时莫起兴亡恨，游乐今逢四海清。"
        ],
        "title": "和柳公权登齐云楼",
        "id": "88d9794a-0ef0-4e93-a798-f72d56d4f094"
    },
    {
        "author": "白居易",
        "paragraphs": [
            "毛公坛上片云闲，得道何年去不还。",
            "千载鹤翎归碧落，五湖空镇万重山。"
        ],
        "title": "毛公坛",
        "id": "01105fdb-a111-4cf8-b25c-a01172a435fe"
    },
    {
        "author": "白居易",
        "paragraphs": [
            "馆娃宫畔千年寺，水阔云多客到稀。",
            "闻说春来更惆怅，百花深处一僧归。"
        ],
        "title": "灵巖寺",
        "id": "bab0c899-7e8b-4126-abf8-c83376a18c40"
    },
    {
        "author": "白居易",
        "paragraphs": [
            "天平山上白云泉，云自无心水自闲。",
            "何必奔冲山下去，更添波浪向人间。"
        ],
        "title": "白云泉",
        "id": "83284bf1-8b8e-4deb-a29d-6aa9cfaf7184"
    },
    {
        "author": "白居易",
        "paragraphs": [
            "一山门作两山门，两寺原从一寺分。",
            "东涧水流西涧水，南山云起北山云。",
            "前台花发后台见，上界钟声下界闻。",
            "遥想吾师行道处，天香桂子落纷纷。"
        ],
        "title": "寄韬光禅师",
        "id": "f7032e43-846d-4583-a2f7-f60598f0d256"
    },
    {
        "author": "白居易",
        "paragraphs": [
            "忆在苏州日，常谙夏至筵。",
            "糉香筒竹嫩，炙脆子鹅鲜。",
            "水国多台榭，吴风尚管弦。",
            "每家皆有酒，无处不过船。",
            "交印君相次，褰帷我在前。",
            "此乡俱老矣，东望共依然。",
            "洛下麦秋月，江南梅雨天。",
            "齐云楼上事，已上十三年。"
        ],
        "title": "和梦得夏至忆苏州呈卢宾客",
        "id": "a721b13c-026d-4142-a1ac-b1a8cfad5959"
    },
    {
        "author": "白居易",
        "paragraphs": [
            "细草岸西东，酒旗摇水风。",
            "楼台在花杪，鸥鹭下烟中。",
            "翠幄晴相接，芳洲夜暂空。",
            "何人赏秋景，兴与此时同。"
        ],
        "title": "曲江",
        "id": "a145f815-8e48-4f29-8f2b-ef8e1eb82947"
    },
    {
        "author": "白居易",
        "paragraphs": [
            "徧数故交亲，何人得六旬。",
            "今年已入手，余事岂关身。",
            "老自无多兴，春应不拣人。",
            "陶窗与弘阁，风景一时新。"
        ],
        "title": "岁夜咏怀兼寄思黯",
        "id": "1a749faf-8fea-46b9-b194-b17a4f034ffa"
    },
    {
        "author": "白居易",
        "paragraphs": [
            "寒食枣团店，春低杨柳枝。",
            "酒香留客住，莺语和人诗。",
            "困立攀花久，慵行上马迟。",
            "若为将此意，前字与僧期。"
        ],
        "title": "寒食日过枣团店",
        "id": "9eadd591-9b76-4772-a1b4-b8930e47b849"
    },
    {
        "author": "白居易",
        "paragraphs": [
            "不食胡麻饭，杯中自得仙。",
            "隔房招好客，可室致芳筵。",
            "美酝香醪嫩，时新异果鲜。",
            "夜深唯畏晓，坐稳不思眠。",
            "棋罢嫌无敌，诗成媿在前。",
            "明朝题壁上，谁得众人传。"
        ],
        "title": "宿张云举院",
        "id": "bf1e46fd-32d1-4ee7-938d-49cc27acf1f3"
    },
    {
        "author": "白居易",
        "paragraphs": [
            "可怜夭艳正当时，刚被狂风一夜吹。",
            "今日流莺来旧处，百般言语泥空枝。"
        ],
        "title": "惜花",
        "id": "bea62be5-4953-4fb1-80aa-dd4d0eb8c215"
    },
    {
        "author": "白居易",
        "paragraphs": [
            "烟霄微月澹长空，银汉秋期万古同。",
            "几许欢情与离恨，年年幷在此宵中。"
        ],
        "tags": [
            "七夕情人节",
            "离愁",
            "爱情",
            "七夕节"
        ],
        "title": "七夕",
        "id": "97bd0ba1-a40b-4bf0-b044-f7a3e70eb02c"
    },
    {
        "author": "白居易",
        "paragraphs": [
            "不出孤峰上，人间四十秋。",
            "视身如传舍，阅世任东流。",
            "法为因缘立，心从次第脩。",
            "中宵问真偈，有住是吾忧。"
        ],
        "title": "宿诚禅师山房题赠",
        "id": "f447099a-821e-497b-99c1-47064fdff2fa"
    },
    {
        "author": "白居易",
        "paragraphs": [
            "数日自穿凿，引泉来近陂。",
            "寻渠通咽处，绕岸待清时。",
            "深好求鱼养，闲堪与鹤期。",
            "幽声听难尽，入夜睡常迟。"
        ],
        "title": "新池",
        "id": "e9a748c0-ba13-4810-b138-ab5fd7df93a3"
    },
    {
        "author": "白居易",
        "paragraphs": [
            "萧条微雨绝，荒岸抱清源。",
            "入舫山侵塞，分泉道接邨。",
            "秋声依树色，月影在蒲根。",
            "淹泊方难遂，他宵关梦魂。"
        ],
        "title": "南池",
        "id": "90c594f6-47ec-4008-a541-c5ad7b1b13de"
    },
    {
        "author": "白居易",
        "paragraphs": [
            "泉来从绝壑，亭敞在中流。",
            "竹密无空岸，松长可绊舟。",
            "蟪蛄潭上夜，河汉岛前秋。",
            "异夕期新涨，携琴却此游。"
        ],
        "title": "宿池上",
        "id": "9a2c3dfd-288b-4b0d-8c46-583e6a841b4b"
    },
    {
        "author": "白居易",
        "paragraphs": [
            "一会灵山犹未散，重翻贝叶有来由。",
            "是名精进才开眼，巖石无端亦点头。"
        ],
        "title": "翻经台",
        "id": "c3f5a717-b877-4d0b-b5df-f1bf0821dcb4"
    },
    {
        "author": "白居易",
        "paragraphs": [
            "惯游山水住南州，行尽天台及虎丘。",
            "惟有上强精舍寺，最堪游处未曾游。"
        ],
        "title": "寄题上强山精舍寺",
        "id": "67ae99f0-5748-4dd0-bdb5-7ed8b72c754d"
    },
    {
        "author": "白居易",
        "paragraphs": [
            "诗，绮美，瓌奇。",
            "明月夜，落花时。",
            "能助欢笑，亦伤别离。",
            "调清金石怨，吟苦鬼神悲。",
            "天下只应我爱，世间唯有君知。",
            "自从都尉别苏句，便到司空送白辞。"
        ],
        "title": "一字至七字诗",
        "id": "177fba37-6b56-40cc-9592-88d4e23aa65b"
    },
    {
        "author": "白居易",
        "paragraphs": [
            "雪作须眉云作衣，辽东华表鹤双归。",
            "当时一鹤犹希有，何况今逢两令威。"
        ],
        "title": "九老图诗",
        "id": "9ab7da5f-f21f-4ef1-8c55-c43d91d3381c"
    },
    {
        "author": "白居易",
        "paragraphs": [
            "行寻春水坐看山，早出中书晚未还。",
            "为报野僧巖客道，偷闲气味胜长闲。"
        ],
        "title": "和裴相公傍水闲行绝句",
        "id": "3432d1a3-736c-4483-a727-d0d405acea34"
    },
    {
        "author": "胡杲",
        "paragraphs": [
            "闲居同会在三春，大抵愚年最出羣。",
            "霜鬓不嫌杯酒兴，白头仍爱玉炉熏。",
            "裴回玩柳心犹健，老大看花意却勤。",
            "凿落满斟判酩酊，香囊高挂任氤氲。",
            "搜神得句题红叶，望景长吟对白云。",
            "今日交情何不替？齐年同事圣明君。"
        ],
        "title": "七老会诗",
        "id": "2f3b8f8a-a441-4ec9-95a6-aee566a486a4"
    },
    {
        "author": "吉皎",
        "paragraphs": [
            "休官罢任已闲居，林苑园亭兴有余。",
            "对酒最宜花藻发，邀欢不厌柳条初。",
            "低腰醉舞垂绯袖，击筑讴歌任褐裾。",
            "宁用管弦来合杂，自亲松竹且清虚。",
            "飞觥酒到须先酌，赋咏成诗不住书。",
            "借问商山贤四皓，不如此后更何如。"
        ],
        "title": "七老会诗",
        "id": "4056bdfc-5723-4a12-984e-08331e3021b3"
    },
    {
        "author": "刘真",
        "paragraphs": [
            "垂丝今日幸同筵，朱紫居身是大年。",
            "赏景尚知心未退，吟诗犹觉力完全。",
            "闲庭饮酒当三月，在席挥毫象七贤。",
            "山茗煮时秋雾碧，玉杯斟处彩霞鲜。",
            "临堦花笑如歌妓，傍竹松声当管弦。",
            "虽未学穷生死诀，人间岂不是神仙。"
        ],
        "title": "七老会诗",
        "id": "cc230638-0d66-4173-97da-1b105c8583a5"
    },
    {
        "author": "郑据",
        "paragraphs": [
            "东洛幽闲日暮春，邀欢多是白头宾。",
            "官班朱紫多相似，年纪高低次第匀。",
            "联句每言松竹意，停杯多说古今人。",
            "更无外事来心肺，空有清虚入思神。",
            "醉舞两回迎劝酒，狂歌一曲会娱身。",
            "今朝何事偏情重，同作明时列任臣。"
        ],
        "title": "七老会诗",
        "id": "c747250f-d2c1-4419-b630-b3ba4badbac2"
    },
    {
        "author": "卢真",
        "paragraphs": [
            "三春已尽洛阳宫，天气初晴景象中。",
            "千朵嫩桃迎晓日，万株垂柳逐和风。",
            "非论官位皆相似，及至年高亦共同。",
            "对酒歌声犹觉妙，玩花诗思岂能穷。",
            "先时共作三朝贵，今日犹逢七老翁。",
            "但愿醁醽常满酌，烟霞万里会应同。"
        ],
        "title": "七老会诗",
        "id": "336bb957-2e93-4de4-9b17-379e41afac34"
    },
    {
        "author": "张浑",
        "paragraphs": [
            "幽亭春尽共为欢，印绶居身是大官。",
            "遁迹岂劳登远岫，垂丝何必坐谿磻。",
            "诗联七韵犹应易，酒饮三杯未觉难。",
            "每况襟怀同宴会，共将心事比波澜。",
            "风吹野柳垂罗带，日照庭花落绮纨。",
            "此席不烦铺锦帐，斯筵堪作画图看。"
        ],
        "title": "七老会诗",
        "id": "263c8159-087f-4d95-8c18-63406c69450c"
    },
    {
        "author": "韦式",
        "paragraphs": [
            "竹，临池，似玉。",
            "裛露静，和烟绿。",
            "抱节宁改，贞心自束。",
            "渭曲偏种多，王家看不足。",
            "仙杖正惊龙化，美实当随凤熟。",
            "唯愁吹作别离声，回首驾骖舞阵速。"
        ],
        "title": "一字至七字诗 竹",
        "id": "8557aa7d-f5cd-4ea2-841a-3df57d855943"
    },
    {
        "author": "张彤",
        "paragraphs": [
            "凌霜远涉太湖深，双卷朱旗望橘林。",
            "树树笼烟疑带火，山山照日似悬金。",
            "行看采掇方盈手，暗觉馨香已满襟。",
            "拣选封题皆尽力，无人不感近臣心。"
        ],
        "tags": [
            "太湖"
        ],
        "title": "奉和白太守拣橘",
        "id": "b606e102-4e53-48df-95b7-0574bd7c6979"
    },
    {
        "author": "周元范",
        "paragraphs": [
            "离离朱实绿丛中，似火烧山处处红。",
            "影下寒林沈绿水，光摇高树照晴空。",
            "银章自竭人臣力，玉液谁知造化功。",
            "看取明朝船发后，余香犹尚逐仁风。"
        ],
        "title": "和白太守拣贡橘",
        "id": "0f0d6341-09f4-4227-9256-1649c3049705"
    },
    {
        "author": "周元范",
        "paragraphs": [
            "谁云蒿上烟，随云依碧落。",
            "莫怪西陵风景别，镜湖花草为先春。"
        ],
        "title": "句",
        "id": "2921af23-6e9d-49fb-9f7c-46282b1797fc"
    },
    {
        "author": "繁知一",
        "paragraphs": [
            "忠州刺史今才子，行到巫山必有诗。",
            "为报高唐神女道，速排云雨候清词。"
        ],
        "title": "书巫山神女祠",
        "id": "5cd493e0-73cb-4163-812c-3cf445e1074d"
    },
    {
        "author": "严休复",
        "paragraphs": [
            "终日斋心祷玉宸，魂销目断未逢真。",
            "不如满树琼瑶蘂，笑对藏花洞里人。"
        ],
        "title": "唐昌观玉蘂花折有仙人游怅然成二绝 一",
        "id": "72e62ce3-fe42-431a-acee-3c59b1cf2876"
    },
    {
        "author": "严休复",
        "paragraphs": [
            "羽车潜下玉龟山，尘世何由覩蕣颜。",
            "唯有多情枝上雪，好风吹缀绿云鬟。"
        ],
        "title": "唐昌观玉蘂花折有仙人游怅然成二绝 二",
        "id": "1e849a36-6dba-4dca-a9ed-7b806d1975cc"
    },
    {
        "author": "卢拱",
        "paragraphs": [
            "江郭带林峦，津亭倚槛看。",
            "水风蒲叶战，沙雨鹭鹚寒。",
            "晚木初凋柳，秋丛欲败兰。",
            "哀猨自相叫，乡泪好无端。"
        ],
        "title": "江亭寓目",
        "id": "de6743f4-806a-49e8-8a21-d415aae1df9a"
    },
    {
        "author": "卢拱",
        "paragraphs": [
            "四孟逢秋序，三元得气中。",
            "云迎碧落步，章奏玉皇宫。",
            "坛滴槐花露，香飘栢子风。",
            "羽衣凌缥缈，瑶毂辗虚空。",
            "久慕餐霞客，常悲习蓼虫。",
            "青囊如可授，从此访鸿蒙。"
        ],
        "title": "中元日观法事",
        "id": "7cc2a2b5-9288-41c5-9394-fda3c93e5cca"
    },
    {
        "author": "卢拱",
        "paragraphs": [
            "地甃如拳石，溪横似叶舟。"
        ],
        "title": "句",
        "id": "652a83fe-31eb-481e-b136-2a340129c03c"
    },
    {
        "author": "李谅",
        "paragraphs": [
            "称庆还乡郡吏归，端忧明发俨朝衣。",
            "首开三百六旬日，新知四十九年非。",
            "当官补拙犹勤虑，游宦量才已息机。",
            "举族共资随月俸，一身惟忆故山薇。",
            "旧交邂逅封疆近，老牧萧条宴赏稀。",
            "书札每来同笑语，篇章时到借光辉。",
            "丝纶暂厌分符竹，舟檝初登拥羽旗。",
            "未知今日情何似，应与幽人事有违。"
        ],
        "title": "苏州元日郡斋感怀寄越州元相公杭州白舍人",
        "id": "308213b8-4138-4386-a68d-f0591f3d019b"
    },
    {
        "author": "刘猛",
        "paragraphs": [
            "月生十五前，日望光彩圆。",
            "月满十五后，日畏光彩瘦。",
            "不见夜花色，一尊成暗酒。",
            "匣中苔背铜，光短不照空。",
            "不惜补明月，惭无此良工。"
        ],
        "title": "月生",
        "id": "2045c179-4465-4d77-9760-8abb6c8ae168"
    },
    {
        "author": "刘猛",
        "paragraphs": [
            "自念数年间，两手中藏钩。",
            "于心且无恨，他日为我羞。",
            "古老传童歌，连淫亦兵象。",
            "夜梦戈甲鸣，苦不愿年长。"
        ],
        "title": "苦雨",
        "id": "e69c54f3-6656-40d8-8072-e11ca8f41f5e"
    },
    {
        "author": "刘猛",
        "paragraphs": [
            "朝梳一把白，夜泪千滴雨。",
            "可耻垂拱时，老作在家女。"
        ],
        "title": "晓",
        "id": "6985e295-03ae-4cc2-8fc3-3d2b48a5a8ed"
    },
    {
        "author": "万彤云",
        "paragraphs": [
            "荷衣拭泪几回穿，欲谒朱门抵上天。",
            "不是尚书轻下客，山家无物与王权。"
        ],
        "title": "献卢尚书",
        "id": "ee1841a7-9041-4e63-bc2b-d69c8170c38a"
    },
    {
        "author": "卢贞",
        "paragraphs": [
            "一树依依在永丰，两枝飞去杳无踪。",
            "玉皇曾采人间曲，应逐歌声入九重。"
        ],
        "title": "和白尚书赋永丰柳",
        "id": "427d14b2-8dbe-4d99-84e8-a9da68cafc0a"
    },
    {
        "author": "卢贞",
        "paragraphs": [
            "文翰走天下，琴尊卧洛阳。",
            "贞元朝士尽，新岁一悲凉。",
            "名早缘才大，官迟为寿长。",
            "时来知病已，莫叹步趋妨。"
        ],
        "title": "和刘梦得岁夜怀友",
        "id": "8a4c077d-1458-455a-a14c-7883b2dff50b"
    },
    {
        "author": "王起",
        "paragraphs": [
            "台庭才子来欵扉，典校初从天禄归。",
            "已慙陋巷回玉趾，仍闻细雨霑彩衣。",
            "诘朝始趋凤阙去，此日遂愁鸡黍违。",
            "忆昨谬官在乌府，喜君对门讨鱼鲁。",
            "直庐相望夜每阑，高阁遥临月时吐。",
            "昔闻三入承明庐，今来重入中秘书。",
            "校文复忝丞相属，博物更与张侯居。",
            "新冠峩峩不变铁，旧泉脉脉犹在渠。",
            "忽枉情人吐芳讯，临风不羨潘锦舒。",
            "忆见青天霞未卷，吟翫瑶华不知晚。",
            "自怜岂是风引舟，如何渐与蓬山远。"
        ],
        "title": "和李校书雨中自秘省见访知早入朝便入集贤不遇诗",
        "id": "d5d219f8-8b1d-48ff-a988-e478cc65e668"
    },
    {
        "author": "王起",
        "paragraphs": [
            "蔼蔼观光士，来同鹄鹭羣。",
            "鞠躬遗像在，稽首雅歌闻。",
            "度曲飘清汉，余音遏晓云。",
            "两楹凄已合，九仞杳难分。",
            "断续同清吹，洪纤入紫氛。",
            "长言听已罢，千载仰斯文。"
        ],
        "title": "贡举人谒先师闻雅乐",
        "id": "cf241e4f-c01f-4429-80ef-62cebff79a68"
    },
    {
        "author": "王起",
        "paragraphs": [
            "行潦沈明月，光辉也不浮。",
            "识珍能洞鉴，精宝此来求。",
            "几被泥沙杂，常随混浊流。",
            "润川终自媚，照乘且何由。",
            "的皪终难掩，晶荧愿见收。",
            "蛇行无胫至，饮德已闻酬。"
        ],
        "title": "浊水求珠",
        "id": "a4767cbe-61c2-4885-a1e7-796313d295c8"
    },
    {
        "author": "王起",
        "paragraphs": [
            "贡院离来二十霜，谁知更忝主文场。",
            "杨叶纵能穿旧的，桂枝何必爱新香。",
            "九重每忆同仙禁，六义初吟得夜光。",
            "莫道相知不相见，莲峰之下欲征黄。"
        ],
        "title": "和周侍郎见寄",
        "id": "6f0084f4-da0e-437d-8c17-026280cd427a"
    },
    {
        "author": "王起",
        "paragraphs": [
            "冰霜肌骨称童年，羽驾何由到俗间。",
            "丹灶化金留秘诀，仙宫嗽玉叩玄关。",
            "壶中世界青天近，洞里烟霞白日闲。",
            "若许随师去尘网，愿陪鸾鹤向三山。"
        ],
        "title": "赠毛仙翁",
        "id": "97504d49-e5d5-44e7-b0a7-feeb27e97e9d"
    },
    {
        "author": "王起",
        "paragraphs": [
            "花，点缀，分葩。",
            "露初裛，月未斜。",
            "一枝曲水，千树山家。",
            "戏蝶未成梦，娇莺语更夸。",
            "既见东园成径，何殊西子同车。",
            "渐觉风飘轻似雪，能令醉者乱如麻。"
        ],
        "title": "赋花",
        "id": "8030c854-1ecd-4f04-be2d-9a159df53747"
    },
    {
        "author": "王损之",
        "paragraphs": [
            "积水非澄彻，明珠不易求。",
            "依稀沈极浦，想像在中流。",
            "瞪目思清浅，褰裳恨暗投。",
            "徒看川色媚，空爱夜光浮。",
            "月入疑龙吐，星归似蚌游。",
            "终希识珍者，采掇冀冥搜。"
        ],
        "title": "赋得浊水求珠",
        "id": "0e00e8e3-9b98-49b0-a739-950d50ab9a5e"
    },
    {
        "author": "王炎",
        "paragraphs": [
            "邪径趋时捷，端心恶此名。",
            "长衢贵高步，大路自规行。",
            "且虑萦纡僻，将求坦荡情。",
            "讵同流俗好，方保立身贞。",
            "远迹如违险，修仁在履平。",
            "始知夫子道，从此得坚诚。"
        ],
        "title": "赋得行不由径",
        "id": "4a499057-19e7-4a35-b55a-cb329af36d90"
    },
    {
        "author": "封孟绅",
        "paragraphs": [
            "欲速意何成，康庄欲砥平。",
            "天衢皆利往，吾道泰方行。",
            "不复由莱径，无由见蒋生。",
            "三条遵广达，九轨尚安贞。",
            "紫陌悠悠去，芳尘步步清。",
            "澹台千载后，公正有遗名。"
        ],
        "title": "赋得行不由径",
        "id": "182f8141-9e02-4ac1-b11c-e21b5513e4c7"
    },
    {
        "author": "邵楚苌",
        "paragraphs": [
            "春日迟迟木香阁，窈窕佳人褰绣幕。",
            "淋漓玉露滴紫蕤，绵蛮黄鸟窥朱萼。",
            "横汉碧云歌处断，满地花钿舞时落。",
            "树影参差斜入簷，风动玲珑水晶箔。"
        ],
        "title": "题马侍中燧木香亭",
        "id": "5f17636b-e203-4d17-853f-aed1b634c61c"
    },
    {
        "author": "郑俞",
        "paragraphs": [
            "积水綦文动，因知玉产幽。",
            "如天涵素色，侔地引方流。",
            "潜润滋云起，荧华射浪浮。",
            "鱼龙泉不夜，草木岸无秋。",
            "璧沼宁堪比，瑶池讵可俦。",
            "若非悬坐测，谁复寄冥搜。"
        ],
        "title": "赋得玉水记方流",
        "id": "978a6fcf-5269-45bc-b5e4-93c9d36600d0"
    },
    {
        "author": "吴丹",
        "paragraphs": [
            "玉泉何处记，四折水纹浮。",
            "润下宁踰矩，居方在上流。",
            "映空虚漾漾，涵白净悠悠。",
            "影碎疑冲斗，光清耐触舟。",
            "珪璋分辨状，沙砾共怀柔。",
            "愿赴朝宗日，萦回入御沟。"
        ],
        "title": "赋得玉水记方流",
        "id": "36ca0382-8ca8-480e-9aa9-ec5476adea7c"
    },
    {
        "author": "王鉴",
        "paragraphs": [
            "玉润在中洲，光临埼岸幽。",
            "氤氲冥瑞影，演瀁度方流。",
            "乍似轻涟合，还疑骇浪收。",
            "夤缘知有异，洞彻信无俦。",
            "比德称殊赏，含辉处至柔。",
            "沈沦如见念，况乃属时休。"
        ],
        "title": "赋得玉水记方流",
        "id": "ddb2db2a-f00e-456b-af3d-fa1c065d22da"
    },
    {
        "author": "陈昌言",
        "paragraphs": [
            "明媚如怀玉，奇姿自诧幽。",
            "白虹深不见，绿水折空流。",
            "方珏清沙遍，纵横气色浮。",
            "类圭才有角，写月让成钩。",
            "久处沈潜贵，希当特达收。",
            "滔滔在何许，揭厉愿从游。"
        ],
        "title": "赋得玉水记方流",
        "id": "2be2db9a-ea51-4e5f-a052-6dbb3ea6b661"
    },
    {
        "author": "陈昌言",
        "paragraphs": [
            "迟景临遥水，晴空似不高。",
            "清明开晓镜，昭晰辨秋毫。",
            "郁郁长隄土，离离浅渚毛。",
            "烟销占一候，风静拥千艘。",
            "独媚青春柳，宜看白鹭涛。",
            "何年谢公赏，遗韵在江臯。"
        ],
        "title": "白日丽江臯",
        "id": "a77cc4bb-0039-49dd-b62f-dcbf364155de"
    },
    {
        "author": "杜元颖",
        "paragraphs": [
            "重泉生美玉，积水异常流。",
            "始玩清堪赏，因知宝可求。",
            "斗回虹气见，磬折紫光浮。",
            "中矩皆明德，同方叶至柔。",
            "月华偏共映，风暖伫将游。",
            "遇鉴终无暗，逢时愿见收。"
        ],
        "title": "赋得玉水记方流",
        "id": "cd28b64d-37dd-4fcb-b7cd-fbac0efe6a66"
    },
    {
        "author": "胡直钧",
        "paragraphs": [
            "异音来骠国，初被奉常人。",
            "才可宫商辨，殊惊节奏新。",
            "转规回绣面，曲折度文身。",
            "舒散随鸾吹，喧呼杂鸟春。",
            "襟袵怀旧识，丝竹变恒陈。",
            "何事留中夏，长令表化淳。"
        ],
        "title": "太常观阅骠国新乐",
        "id": "e9d6f683-e123-46ec-b4a5-1229f5ce24af"
    },
    {
        "author": "俞简",
        "paragraphs": [
            "古人心有尚，乃是孔门生。",
            "为计安贫乐，当从大道行。",
            "讵应流远迹，方欲料前程。",
            "捷径虽云易，长衢岂不平。",
            "后来无枉路，先达擅前名。",
            "一示遵途意，微衷益自精。"
        ],
        "title": "行不由径",
        "id": "8877c330-ce31-4a0b-a939-33b21e56b422"
    },
    {
        "author": "杨嗣复",
        "paragraphs": [
            "斋庄修祀事，旌斾出郊闉。",
            "薙草轩墀狭，涂墙赭垩新。",
            "谋猷期作圣，风俗奉为神。",
            "酹酒成坳泽，持兵列偶人。",
            "非才膺宠任，异代揖芳尘。",
            "况是平津客，碑前泪满巾。"
        ],
        "title": "丁巳岁八月祭武侯祠堂因题临淮公旧碑",
        "id": "dde4b27e-fc46-4a17-b086-2ec8be0d8776"
    },
    {
        "author": "杨嗣复",
        "paragraphs": [
            "八方该帝泽，威凤忽来宾。",
            "向日朱光动，迎风翠羽新。",
            "低昂多异趣，饮啄迥无邻。",
            "郊薮今翔集，河图意等伦。",
            "闻韶知鼓舞，偶圣愿逡巡。",
            "比屋初同俗，垂恩击壤人。"
        ],
        "title": "仪凤",
        "id": "8b4a887b-0584-427c-9bbe-c7637a7a1467"
    },
    {
        "author": "杨嗣复",
        "paragraphs": [
            "天上玉郎骑白鹤，肘后金壶盛妙药。",
            "暂游下界傲五侯，重看当时旧城郭。",
            "羽衣茸茸轻似雪，云上双童持绛节。",
            "王母亲缝紫锦囊，令向怀中藏秘诀。",
            "令威子晋皆俦侣，东岳同寻太真女。",
            "搜奇缀韵和阳春，文章不是人间语。",
            "药成自固黄金骨，天地齐兮身不没。",
            "日月宫中便是家，下视昆仑何突兀。",
            "童姿玉貌谁方比，玄发绿髯光弥弥。",
            "满朝将相门弟子，随师尽愿抛尘滓。",
            "九转琅玕必有余，愿乞刀圭救生死。"
        ],
        "tags": [
            "泰山"
        ],
        "title": "赠毛仙翁",
        "id": "906813c1-fa70-4099-9bf1-42ba32cc84da"
    },
    {
        "author": "杨嗣复",
        "paragraphs": [
            "卧龙决起为时君，寂寞匡庐惟白云。",
            "今日仲容修故业，草堂焉敢更移文。"
        ],
        "tags": [
            "庐山"
        ],
        "title": "题李处士山居",
        "id": "a9ff06ff-f269-4113-ac15-def0dc37876b"
    },
    {
        "author": "杨嗣复",
        "paragraphs": [
            "石上生芽二月中，蒙山顾渚莫争雄。",
            "封题寄与杨司马，应为前衔是相公。"
        ],
        "title": "谢寄新茶",
        "id": "479f4614-220f-481a-b5ac-0fe0fbe3c708"
    },
    {
        "author": "杨衡",
        "paragraphs": [
            "落叶寒拥壁，清霜夜霑石。",
            "正是忆山时，复送归山客。",
            "殷勤一尊酒，晓月当窗白。"
        ],
        "title": "卢十五竹亭送姪偁归山",
        "id": "703a0215-431b-446d-b6fb-539da2d98f78"
    },
    {
        "author": "杨衡",
        "paragraphs": [
            "扣舷不能寐，皓露清衣襟。",
            "弥伤孤舟夜，远结万里心。",
            "幽兴惜瑶草，素怀寄鸣琴。",
            "三奏月初上，寂寥寒江深。"
        ],
        "tags": [
            "羁旅",
            "思乡"
        ],
        "title": "旅次江亭",
        "id": "e7037682-3bb0-4bee-ac82-11823a69b2d3"
    },
    {
        "author": "杨衡",
        "paragraphs": [
            "委簷方滴滴，霑红复洒绿。",
            "醉听乍朦胧，愁闻多断续。",
            "始兼泉向细，稍杂更声促。",
            "百虑自萦心，况有人如玉。"
        ],
        "title": "赋得夜雨滴空堦送魏秀才",
        "id": "a2f66a9a-96ca-45d3-bc0d-2eb994be6674"
    },
    {
        "author": "杨衡",
        "paragraphs": [
            "西风屡鸣雁，东郊未升日。",
            "繁烟幕幕昏，暗骑萧萧出。",
            "望云愁玉塞，眠月想蕙质。",
            "借问露霑衣，何如香满室。"
        ],
        "title": "征人",
        "id": "e4cd131c-5bfd-427b-a762-8ff4882208a1"
    },
    {
        "author": "杨衡",
        "paragraphs": [
            "独壑临万嶂，苍苔绝行迹。",
            "仰窥猨挂树，俯对鹤巢石。",
            "上有一巖屋，相传灵人宅。",
            "深林无阳晖，幽水转鲜碧。",
            "拾薪遇遗鼎，探穴得古籍。",
            "结念候云兴，烧香坐终夕。"
        ],
        "title": "游陆先生故巖居",
        "id": "8ba918bb-55d5-49c2-9052-e590801839ce"
    },
    {
        "author": "杨衡",
        "paragraphs": [
            "山边萧寂室，石掩浮云扃。",
            "遶室微有路，松烟深冥冥。",
            "入松汲寒水，对鹤问仙经。",
            "石几香未尽，水花风欲零。",
            "何年去华表，几度穷苍冥。",
            "却顾宦游子，眇如霜中萤。"
        ],
        "title": "题玄和师仙药室",
        "id": "e7d87879-1a79-4e86-b7b2-686365c02b53"
    },
    {
        "author": "杨衡",
        "paragraphs": [
            "殷勤照永夜，属思未成眠。",
            "余晖含薄雾，落烬迸空筵。",
            "谁比秦楼晓，缄愁别幌前。"
        ],
        "title": "宿陆氏斋赋得残灯诗",
        "id": "5cb3f893-1f2c-40fa-bd31-480c52f11940"
    },
    {
        "author": "杨衡",
        "paragraphs": [
            "礼娶嗣明德，同牢夙所钦。",
            "况蒙生死契，岂顾蓬蒿心。",
            "雁币任野薄，恩爱缘义深。",
            "同声若鼓瑟，合韵似鸣琴。",
            "将迓空未立，就赘意难任。",
            "皎月托言誓，沧波信浮沈。",
            "荆台理晨辙，巫渚疑宵襟。",
            "悯悯百虑起，回回万恨深。",
            "候更促徒侣，先晓彻夜禽。",
            "灯彩凝寒风，蝉思噪密林。",
            "留念同心带，赠远芙蓉簪。",
            "抚怀极投漆，感物重黄金。",
            "分鸾岂遐阻，别劒念相寻。",
            "傥甘蓬户贱，愿俟故山岑。"
        ],
        "title": "夷陵郡内叙别",
        "id": "f17adbcb-41cd-43ad-b89a-0c543e132e66"
    },
    {
        "author": "杨衡",
        "paragraphs": [
            "荆台别路长，密绪分离状。",
            "莫诉杯来促，更筹屡已倡。",
            "烛花侵雾暗，瑟调寒风亮。",
            "谁念晓帆开，默睇参差浪。"
        ],
        "title": "将之荆州南与张伯刚马惣钟陵夜别",
        "id": "30bab693-c9f2-4d94-92c7-c57280e10cc5"
    },
    {
        "author": "杨衡",
        "paragraphs": [
            "阴岸东流水，上有微风生。",
            "素羽漾翠涧，碧苔敷丹英。",
            "重林宿雨晦，远岫孤霞明。",
            "飞猱相攀牵，白云乱纵横。",
            "有客溯轻檝，阅胜匪羁程。",
            "逍遥一息间，粪土五侯荣。",
            "搴茗庶蠲热，漱泉聊析酲。",
            "寄言丝竹者，讵识松风声。"
        ],
        "title": "经端溪峡中",
        "id": "a5d6bf35-4373-4e6b-bcdd-b17ec8472e87"
    },
    {
        "author": "杨衡",
        "paragraphs": [
            "炎风杂海气，暑雨每成霖。",
            "涂泥亲杖屦，苔藓渍衣襟。",
            "念近剧怀远，涉浅定知深。",
            "暗沟夜滴滴，荒庭昼霪霪。",
            "折简展离旷，理迳俟招寻。",
            "处阴诚多惨，况乃触隅禽。"
        ],
        "title": "南海苦雨寄赠王四侍御",
        "id": "b58d2e9c-9bb1-487a-834d-7de9bf46b25c"
    },
    {
        "author": "杨衡",
        "paragraphs": [
            "忧思繁未整，良辰会无由。",
            "引领迟佳音，星纪屡以周。",
            "蓬阆绝华耀，况乃处穷愁。",
            "坠叶寒拥砌，灯火夜悠悠。",
            "开琴弄清弦，窥月俯澄流。",
            "冉冉鸿雁度，萧萧帷箔秋。",
            "怅怀石门咏，缅慕碧鸡游。",
            "髣髴蒙颜色，崇兰隐芳洲。"
        ],
        "tags": [
            "庐山"
        ],
        "title": "秋夜闲居即事寄庐山郑员外蜀郡符处士",
        "id": "065f8096-2539-4792-b48e-5fc033f855b2"
    },
    {
        "author": "杨衡",
        "paragraphs": [
            "芳兰媚庭除，灼灼红英舒。",
            "身为陋巷客，门有绛辕车。",
            "朝览夷胡传，暮习颍阳书。",
            "盻云高羽翼，待贾蕴璠璵。",
            "缨弁虽云阻，音尘岂复疎。",
            "若因风雨晦，应念寂寥居。"
        ],
        "title": "寄赠田仓曹湾",
        "id": "c5878f29-2eed-4700-b49d-7b79bc698a70"
    },
    {
        "author": "杨衡",
        "paragraphs": [
            "霭霭复濛濛，非雾满晴空。",
            "密添宫柳翠，暗泄路桃红。",
            "萦丝光乍失，缘隟影才通。",
            "夕迷鸳枕上，朝漫绮弦中。",
            "促驷驰香陌，劳莺转艳丛。",
            "可怜肠断望，并在洛城东。"
        ],
        "title": "咏春色",
        "id": "41adf73a-13a5-4d9a-97a9-0bc447e34640"
    },
    {
        "author": "杨衡",
        "paragraphs": [
            "三月三十日，春归日复暮。",
            "惆怅问春风，明朝应不住。",
            "送春曲江上，眷眷东西顾。",
            "但见扑水花，纷纷不知数。",
            "人生似行客，两足无停步。",
            "日日进前程，前程几多路。",
            "兵刃与水火，尽可违之去。",
            "惟有老到来，人间无避处。",
            "感时良未已，独倚池南树。",
            "今日送春心，心如别亲故。"
        ],
        "title": "送春",
        "id": "b821bfa8-5eba-4039-91b2-18abba79c50d"
    },
    {
        "author": "杨衡",
        "paragraphs": [
            "结构天南畔，胜绝固难俦。",
            "幸蒙时所漏，遂得恣闲游。",
            "路石荫松盖，槛藤维鹤舟。",
            "雨霁花木润，风和景气柔。",
            "宝殿敞丹扉，灵幡垂绛旒。",
            "照曜芙蓉壶，金人居上头。",
            "翔禽拂危刹，落日避层楼。",
            "端溪弥漫驶，曲涧潺湲流。",
            "高居何重沓，登览自夷犹。",
            "烟霞无隐态，巖洞讵遗幽。",
            "奔驷非久耀，驰波肯暂留。",
            "会从香火缘，灭迹此山丘。"
        ],
        "title": "游峡山寺",
        "id": "1c1d240a-0fe9-45f6-a709-ef307cb25303"
    },
    {
        "author": "杨衡",
        "paragraphs": [
            "像宇郁参差，宝林疎复密。",
            "中有弥天子，燃灯坐虚室。",
            "心证红莲喻，迹羁青眼律。",
            "玉炉扬翠烟，金经开缥帙。",
            "肆陈坚固学，破我梦幻质。",
            "碧水洒尘缨，凉扇当夏日。",
            "宿禽讵相保，迸火烟欲失。",
            "愿回戚促劳，趋隅事休逸。"
        ],
        "title": "宿陟岵寺云律师院",
        "id": "87477559-3470-400d-b812-e90f5373231f"
    },
    {
        "author": "杨衡",
        "paragraphs": [
            "秋至触物愁，况当离别筵。",
            "短歌销夜烛，繁绪遍高弦。",
            "桂水舟始泛，兰堂榻讵悬。",
            "一杯勾离阻，三载奉周旋。",
            "鸦噪更漏飒，露濡风景鲜。",
            "斯须不共此，且为更留连。"
        ],
        "title": "秋夜桂州宴送郑十九侍御",
        "id": "77b81301-7f83-45e5-9fe2-6728a14f5c9f"
    },
    {
        "author": "杨衡",
        "paragraphs": [
            "孟嘉从宴地，千乘复登临。",
            "缘危陟高步，凭旷写幽襟。",
            "黄花翫初馥，翠物喜盈斟。",
            "云杂组绣色，乐和山水音。",
            "斾摇秋吹急，筵卷夕光沈。",
            "都人瞻骑火，犹知隔寺深。"
        ],
        "title": "九日陪樊尚书龙山宴集",
        "id": "82cba92a-5c27-4f27-bebc-bb56b08f6d6d"
    },
    {
        "author": "杨衡",
        "paragraphs": [
            "远客归故里，临路结裴回。",
            "山长水复阔，无因重此来。",
            "聊将歌一曲，送子手中杯。"
        ],
        "title": "江陵送客归河北",
        "id": "38b6b48b-e8ef-45f7-b2a6-aa78878ed230"
    },
    {
        "author": "杨衡",
        "paragraphs": [
            "百年泛飘忽，万事系衰荣。",
            "高鸿脱矰缴，达士去簪缨。",
            "始从天目游，复作罗浮行。",
            "云卧石林密，月窥花洞明。",
            "全形在气和，习默凭境清。",
            "夙祕绛囊诀，屡投金简名。",
            "钟管促离觞，烟霞随去程。",
            "何当真府内，重得欵平生。"
        ],
        "title": "送郑丞之罗浮中习业",
        "id": "000e96e4-474a-47b9-a0b1-c16d2816ed0c"
    },
    {
        "author": "杨衡",
        "paragraphs": [
            "君为蹈海客，客路谁谙悉。",
            "鲸度乍疑山，鸡鸣先见日。",
            "所嗟回櫂晚，倍结离情密。",
            "无贪合浦珠，念守江陵橘。"
        ],
        "title": "送王秀才往安南",
        "id": "d1c2350e-d560-4956-b2dd-9ea8cc72324d"
    },
    {
        "author": "杨衡",
        "paragraphs": [
            "桂林浅复碧，潺湲半露石。",
            "将乘触物舟，暂驻飞空锡。",
            "蜀乡异青眼，蓬户高朱戟。",
            "风度杳难寻，云飘讵留迹。",
            "旧户闲花草，驯鸽傍簷隟。",
            "挥手共忘怀，日堕千山夕。"
        ],
        "title": "送公孙器自桂林归蜀",
        "id": "43d4631b-13c4-44b8-b90f-4be34eea0a24"
    },
    {
        "author": "杨衡",
        "paragraphs": [
            "海上多仙峤，灵人信长生。",
            "荣卫冰雪姿，咽嚼日月精。",
            "默书绛符遍，晦步斗文成。",
            "翠发披肩长，金盖凌风轻。",
            "晓籁息尘响，天鸡叱幽声。",
            "碧树来户阴，丹霞照窗明。",
            "焚香叩虚寂，稽首回太清。",
            "鸾鹭振羽仪，飞翻拂斾旌。",
            "左挹玉泉液，右搴云芝英。",
            "念得参龙驾，攀天度赤城。"
        ],
        "title": "赠罗浮易炼师",
        "id": "4e89e730-74b8-4924-ae06-0d2f259c03be"
    },
    {
        "author": "杨衡",
        "paragraphs": [
            "紫霄不可涉，灵峯信穹崇。",
            "下有琼树枝，上有翠发翁。",
            "鸡鸣秋汉侧，日出红霞中。",
            "璨璨真仙子，执旄为侍童。",
            "焚香杳忘言，默念合太空。",
            "世华徒熠耀，虚室自朦胧。",
            "云飞琼瑶圃，龟息芝兰藂。",
            "玉箓掩不开，天窗微微风。",
            "兹焉悟佳旨，尘境亦幽通。",
            "浩渺临广津，永用挹无穷。"
        ],
        "title": "登紫霄峰赠黄仙师",
        "id": "489ae830-c46f-4617-932b-7754556b7660"
    },
    {
        "author": "杨衡",
        "paragraphs": [
            "可怜杨叶复杨花，雪净烟深碧玉家。",
            "乌栖不定枝条弱，城头夜半声哑哑。",
            "浮萍流荡门前水，任罥芙蓉莫浣纱。"
        ],
        "title": "乌啼曲",
        "id": "fce6309c-7066-454e-ab83-b8be51cc1893"
    },
    {
        "author": "杨衡",
        "paragraphs": [
            "玉缨翠佩杂轻罗，香汗微渍朱颜酡，为君起唱白纻歌。",
            "清声褭云繁思多，凝笳哀瑟时相和。",
            "金壶半倾芳夜促，梁尘霏霏暗红烛。",
            "令君安坐听终曲，坠叶飘花难再复。"
        ],
        "title": "白纻歌二首 一",
        "id": "faa6ba1b-f44c-4ed0-b5cf-e215b972e1ec"
    },
    {
        "author": "杨衡",
        "paragraphs": [
            "蹑珠履，步琼筵轻身起舞红烛前，芳姿艳态妖且妍。",
            "回眸转袖暗催弦，凉风萧萧漏水急。",
            "月华泛艳红莲湿，牵裙揽带翻成泣。"
        ],
        "title": "白纻歌二首 二",
        "id": "ba6cdeae-fe7a-49fc-afc2-831528d8064a"
    },
    {
        "author": "杨衡",
        "paragraphs": [
            "丝声繁兮管声急，珠帘不卷风吹入。",
            "万遍凝愁枕上听，千回候命花间立。",
            "望望昭阳信不来，回眸独掩红巾泣。"
        ],
        "title": "长门怨",
        "id": "17b722b9-55f8-47d5-800e-5dbcd3382b68"
    },
    {
        "author": "杨衡",
        "paragraphs": [
            "北风吹霜霜月明，荷叶枯尽越水清。",
            "别来几度龙宫宿，雪山童子应相逐。"
        ],
        "title": "寄彻公",
        "id": "af87fd3e-ea52-4b9f-9f7a-c3dce8a42649"
    },
    {
        "author": "杨衡",
        "paragraphs": [
            "白鸡黄犬不将去，寂寞空余葬时路。",
            "草死花开年复年，后人知是何人墓。",
            "忆君思君独不眠，夜寒月照青枫树。"
        ],
        "title": "哭李象",
        "id": "10dda84c-850d-41e0-ac25-005964f60918"
    },
    {
        "author": "杨衡",
        "paragraphs": [
            "云房寄宿秋夜客，一灯荧荧照虚壁。",
            "虫声呼客客未眠，几人语话清景侧。",
            "不可离别愁纷多，秋灯秋灯奈别何。"
        ],
        "title": "宿云溪观赋得秋灯引送客",
        "id": "a6250fd5-bdd4-4c24-9074-a3023c832ae4"
    },
    {
        "author": "杨衡",
        "paragraphs": [
            "凝鲜雾渚夕，阳艳绿波风。",
            "鱼游乍散藻，露重稍欹红。",
            "楚客伤暮节，吴娃泣败藂。",
            "促令芳本固，宁望雪霜中。"
        ],
        "title": "采莲曲",
        "id": "d36cdf77-0cd5-4d82-acad-cf1fac698b6c"
    },
    {
        "author": "杨衡",
        "paragraphs": [
            "汉渚常多别，山桥忽重游。",
            "向云迎翠辇，当月拜珠旒。",
            "寝幌凝宵态，妆奁闭晓愁。",
            "不堪鸣杼日，空对白榆秋。"
        ],
        "title": "他乡七夕",
        "id": "0cf877ff-68b5-485f-9b24-3aa7094635e9"
    },
    {
        "author": "杨衡",
        "paragraphs": [
            "何处春先到，桥东水北亭。",
            "[冻]花开未得，冷酒酌难醒。",
            "就日移轻榻，遮风展小屏。",
            "更无人劝饮，莺语渐叮咛。"
        ],
        "title": "春日偶题",
        "id": "a33f7773-60f6-4b51-8d26-dc286c485d32"
    },
    {
        "author": "杨衡",
        "paragraphs": [
            "千峯白露后，云壁挂残灯。",
            "曙色海边日，经声松下僧。",
            "意闲门不闭，年去水空澄。",
            "稽首如何问，森罗尽一乘。"
        ],
        "title": "题山寺",
        "id": "1cb26c22-0315-44ce-b3a5-8cf215379d5e"
    },
    {
        "author": "杨衡",
        "paragraphs": [
            "象阙趋云陛，龙宫憩石门。",
            "清铙犹启路，黄发重攀辕。",
            "藻变朝天服，珠怀委地言。",
            "那令蓬蒿客，兹席未离尊。"
        ],
        "title": "广州石门寺重送李尚赴朝时兼宗正卿",
        "id": "a1291114-032f-41fe-8172-970bb6741132"
    },
    {
        "author": "杨衡",
        "paragraphs": [
            "泛櫂若流萍，桂寒山更青。",
            "望云生碧落，看日下沧溟。",
            "潮尽收珠母，沙闲拾翠翎。",
            "自趋龙戟下，再为诵芳馨。"
        ],
        "title": "送孔周之南海谒王尚书",
        "id": "048738b5-3469-456f-818a-8d9856a06aa5"
    },
    {
        "author": "杨衡",
        "paragraphs": [
            "闻君动征櫂，犯夜故来寻。",
            "强置一尊酒，重欵百年心。",
            "灯白霜气冷，室虚松韵深。",
            "南阳三顾地，幸偶价千金。"
        ],
        "title": "冬夜举公房送崔秀才归南阳",
        "id": "7393721d-7797-40f4-94e3-11f18a6698ea"
    },
    {
        "author": "杨衡",
        "paragraphs": [
            "匡山一亩宫，尚有桂兰丛。",
            "凿壁年虽异，穿杨志幸同。",
            "貌羸缘塞苦，道蹇为囊空。",
            "去谒临川守，因怜鹤在笼。"
        ],
        "tags": [
            "庐山"
        ],
        "title": "送陈房谒抚州周使君",
        "id": "a4cdd165-b0ae-4946-8a1c-30251b149bf9"
    },
    {
        "author": "杨衡",
        "paragraphs": [
            "幢幢云树秋，黄叶下山头。",
            "虫响夜难度，梦闲神不游。",
            "窗灯寒几尽，帘雨晓堦愁。",
            "何以禅栖客，灰心在沃州。"
        ],
        "title": "山斋独宿赠晏上人",
        "id": "70fe4be9-af28-4661-9891-ad2650bdb22b"
    },
    {
        "author": "杨衡",
        "paragraphs": [
            "惨戚损志抱，因君时解颜。",
            "重叹今夕会，复在几夕间。",
            "碧桂水连海，苍梧云满山。",
            "茫茫从此去，何路入秦关。"
        ],
        "title": "桂州与陈羽念别",
        "id": "15fbd364-bf79-451d-b7d5-e54abaa514aa"
    },
    {
        "author": "杨衡",
        "paragraphs": [
            "云居避世客，发白习儒经。",
            "有地水空绿，无人山自青。",
            "废梁悲逝水，卧木思荒庭。",
            "向夕霏烟敛，徒看处士星。"
        ],
        "title": "经赵处士居",
        "id": "a8608e52-1c76-45c0-be19-e64ade2aa42b"
    },
    {
        "author": "杨衡",
        "paragraphs": [
            "病舆憩上馆，缭绕向山隅。",
            "荒葛漫欹壁，幽禽啄朽株。",
            "力微怯升降，意欲结踟躇。",
            "谁能挹香水，一为濯烦纡。"
        ],
        "title": "病中赴袁州次香馆",
        "id": "941fc72b-a706-4483-b009-e0ed5404e4ce"
    },
    {
        "author": "杨衡",
        "paragraphs": [
            "逐客指天涯，人间此路赊。",
            "地图经大庾，水驿过长沙。",
            "腊月雷州雨，秋风桂岭花。"
        ],
        "title": "送人流雷州",
        "id": "5d2d7812-6c66-4644-993c-2b8d74becc7b"
    },
    {
        "author": "杨衡",
        "paragraphs": [
            "白首年空度，幽居俗岂知。",
            "败蕉依晚日，孤鹤立秋墀。",
            "久客何由造，禅门不可窥。",
            "会同尘外友，斋沐奉威仪。"
        ],
        "title": "送彻公",
        "id": "c3e7a1a8-5ccf-4d82-a0e3-e5a71808447c"
    },
    {
        "author": "杨衡",
        "paragraphs": [
            "寂寥高室古松寒，松下仙人字委鸾。",
            "头垂白发朝鸣磬，手把青芝夜遶坛。",
            "物像自随尘外灭，真源长向性中看。",
            "悠悠万古皆如此，秋比松枝春比兰。"
        ],
        "tags": [
            "庐山"
        ],
        "title": "赠庐山道士",
        "id": "ef7f1de2-0433-4b56-aefe-5b6dbfb9f558"
    },
    {
        "author": "杨衡",
        "paragraphs": [
            "寂寞瑶琴上，深知直者情。",
            "幸传朱鹭曲，那止素丝名。",
            "瑞草人空仰，王言世久行。",
            "大方闻正位，乐府动清声。",
            "文武音初合，宫商调屡更。",
            "谁能向机杼，终日泣无成。"
        ],
        "title": "赋得直如朱丝弦",
        "id": "7d6127c8-d4df-423d-99b0-a2d061ec0cf0"
    },
    {
        "author": "杨衡",
        "paragraphs": [
            "眼重朝眠足，头轻宿醉醒。",
            "阳光满前户，雪水半中庭。",
            "候变随天气，春生逐地形。",
            "北簷梅晚白，东岸柳先青。",
            "葱垅抽羊角，松巢堕鹤翎。",
            "老来诗更拙，吟罢少人听。"
        ],
        "title": "早春即事",
        "id": "e89cc0d1-1cc9-4141-8b64-2b8f60a5cac4"
    },
    {
        "author": "杨衡",
        "paragraphs": [
            "都无看花意，偶到树边来。",
            "可怜枝上色，一一为愁开。"
        ],
        "title": "题花树",
        "id": "4d1b8cd6-b11c-403a-8cb9-ab1d386df704"
    },
    {
        "author": "杨衡",
        "paragraphs": [
            "风鸣云外钟，鹤宿千年松。",
            "相思杳不见，月出山重重。"
        ],
        "tags": [
            "庐山"
        ],
        "title": "宿吉祥寺寄庐山隐者",
        "id": "75cdddc3-f951-45c2-8d53-1a0950b5b0ff"
    },
    {
        "author": "杨衡",
        "paragraphs": [
            "苏武节旄尽，李陵音信稀。",
            "梅当陇上发，人向陇头归。"
        ],
        "title": "边思",
        "id": "7760dc67-7ddf-4fb8-a489-4a913f16bf95"
    },
    {
        "author": "杨衡",
        "paragraphs": [
            "茫茫死复生，惟有古时城。",
            "夜半无鸟雀，花枝当月明。"
        ],
        "title": "夜半步次古城",
        "id": "68cf2f5d-2ff2-4081-ba12-7d20cc456749"
    },
    {
        "author": "杨衡",
        "paragraphs": [
            "空庭日照花如锦，红妆美人当昼寝。",
            "傍人不知梦中事，唯见玉钗时坠枕。"
        ],
        "title": "春梦",
        "id": "26988e9a-11dc-40af-8644-328a0b265855"
    },
    {
        "author": "杨衡",
        "paragraphs": [
            "随云步入青牛谷，青牛道士留我宿。",
            "可怜夜久月明中，唯有坛边一枝竹。"
        ],
        "title": "宿青牛谷",
        "id": "8c76c16b-9be1-4923-a85f-58df8d776333"
    },
    {
        "author": "杨衡",
        "paragraphs": [
            "自用金钱买槿栽，二年方始一花开。",
            "怜红未许家人见，胡蜨争知早到来。"
        ],
        "title": "槿",
        "id": "93f34d0d-ac70-41f1-82be-cb794cf68a00"
    },
    {
        "author": "杨衡",
        "paragraphs": [
            "黄菊紫菊傍篱落，摘菊泛酒爱芳新。",
            "不堪今日望乡意，强插茱萸随众人。"
        ],
        "title": "九日",
        "id": "21079fb4-94a4-4bc9-bd23-541044bb45ae"
    },
    {
        "author": "杨衡",
        "paragraphs": [
            "玉京初侍紫皇君，金缕鸳鸯满绛裙。",
            "仙宫一闭无消息，遥结芳心向碧云。"
        ],
        "title": "仙女词",
        "id": "2b406e77-9d06-4f08-aaaa-29630cefb3e7"
    },
    {
        "author": "杨衡",
        "paragraphs": [
            "贤人处霄汉，荒泽自耕耘。",
            "陇首降时雨，雷声出夏云。",
            "一一鹤声飞上天。"
        ],
        "title": "句",
        "id": "62b41013-3655-4b77-b536-12d617cdbc28"
    },
    {
        "author": "牛僧孺",
        "paragraphs": [
            "湜湜颀颀，融昭德辉。",
            "不纽不舒，贯成九围。",
            "武烈文经，敷施当宜。",
            "纂尧付启，亿万熙熙。"
        ],
        "title": "享太庙乐章",
        "id": "d024c9b9-948d-4145-b18e-b16162728be2"
    },
    {
        "author": "牛僧孺",
        "paragraphs": [
            "惜岁岁今尽，少年应不知。",
            "凄凉数流辈，欢喜见孙儿。",
            "暗减一身力，潜添满鬓丝。",
            "莫愁花笑老，花自几多时。"
        ],
        "title": "乐天梦得有岁夜诗聊以奉和",
        "id": "ee22fe10-adc1-4c4c-add3-fffe913f4c4a"
    },
    {
        "author": "牛僧孺",
        "paragraphs": [
            "胚浑何时结，嵌空此日成。",
            "掀蹲龙虎鬬，挟怪鬼神惊。",
            "带雨新水静，轻敲碎玉鸣。",
            "搀叉锋刃簇，缕络钓丝萦。",
            "近水摇奇冷，依松助澹清。",
            "通身鳞甲隐，透穴洞天明。",
            "丑凸隆胡准，深凹刻兕觵。",
            "雷风疑欲变，阴黑讶将行。",
            "噤㾕微寒早，轮囷数片横。",
            "地祇愁垫压，鳌足困支撑。",
            "珍重姑苏守，相怜嬾慢情。",
            "为探湖里物，不怕浪中鲸。",
            "利涉余千里，山河仅百程。",
            "池塘初展见，金玉自凡轻。",
            "侧眩魂犹悚，周观意渐平。",
            "似逢三益友，如对十年兄。",
            "旺兴添魔力，消烦破宿酲。",
            "嫓人当绮皓，视秩即公卿。",
            "念此园林宝，还须别识精。",
            "诗仙有刘白，为汝数逢迎。"
        ],
        "tags": [
            "太湖"
        ],
        "title": "李苏州遗太湖石奇状绝伦因题二十韵奉呈梦得乐天",
        "id": "963f314b-9b75-488d-8425-ac217712d67e"
    },
    {
        "author": "牛僧孺",
        "paragraphs": [
            "粉署为郎四十春，今来名辈更无人。",
            "休论世上升沉事，且鬬樽前见在身。",
            "珠玉会应成咳唾，山川犹觉露精神。",
            "莫嫌恃酒轻言语，曾把文章谒后尘。"
        ],
        "title": "席上赠刘梦得",
        "id": "17731285-cff6-4bcc-a31f-ff3a5efec520"
    },
    {
        "author": "牛僧孺",
        "paragraphs": [
            "但愁封寄去，魔物或惊禅。",
            "惟羨东都白居士，年年香积问禅师。",
            "不是道公狂不得，恨公逢我不教狂。",
            "地瘦草丛短，求人气色沮。",
            "凭酒意乃伸。"
        ],
        "title": "句",
        "id": "ad7843b0-3f32-4a73-85c5-cc4124f0b510"
    },
    {
        "author": "叶季良",
        "paragraphs": [
            "霁夕云初歛，栖娥月未亏。",
            "圆光生碧海，素色满瑶池。",
            "天迥轮空见，波凝影讵窥。",
            "浮霜玉比彩，照像镜同规。",
            "皎洁寒偏净，裴回夜转宜。",
            "谁怜幽境在，长与赏心随。"
        ],
        "title": "赋得月照冰池",
        "id": "e3593efc-effc-4fa4-af6b-0500fc07c4b8"
    },
    {
        "author": "叶季良",
        "paragraphs": [
            "片玉寄幽石，纷纶当代名。",
            "荆人献始遇，良匠琢初成。",
            "冰映寒光动，虹开晚色明。",
            "雅容看更澈，余响扣弥清。",
            "自与琼瑶比，方随掌握荣。",
            "因知君有用，高价伫连城。"
        ],
        "title": "赋得琢玉成器",
        "id": "3e6e4382-bb76-4ef5-964f-79ff81a92d3c"
    },
    {
        "author": "叶季良",
        "paragraphs": [
            "强吴矜霸略，讲武在深宫。",
            "尽出娇娥妓，先观上将风。",
            "挥戈罗袖卷，擐甲汗妆红。",
            "掩笑分旗下，含羞入队中。",
            "鼓停行未正，刑举令才崇。",
            "自可威隣国，何劳逞战功。"
        ],
        "title": "省试吴宫教美人战",
        "id": "1a604b12-da73-4826-aa69-34551fe16307"
    },
    {
        "author": "湛贲",
        "paragraphs": [
            "隳官长史籍，高步历山椒。",
            "丽句传黄绢，香名播宋朝。",
            "分能知止足，迹贵出尘嚣。",
            "松竹心长固，池台兴自饶。",
            "龙宫欣访旧，莺谷忝迁乔。",
            "从事叨承乏，铜章媿在腰。"
        ],
        "title": "题历山司徒右长史祖宅",
        "id": "977ecb65-8497-42e8-8dd1-7a6273946650"
    },
    {
        "author": "湛贲",
        "paragraphs": [
            "名遂贵知己，道胜方晦迹。",
            "高居葺莲宫，遗文焕石壁。",
            "桑田代已变，池草春犹碧。",
            "识曲遇周郎，知音荷宗伯。",
            "调逸南平兆，风清建安迹。",
            "祖德今发扬，还同书史册。"
        ],
        "title": "伏览吕侍郎丘员外旧题十三代祖历山草堂诗因书记事",
        "id": "7e43aed7-a754-43cc-9504-7e1ae5b737fc"
    },
    {
        "author": "湛贲",
        "paragraphs": [
            "卷帘晓望云平槛，下榻宵吟月半窗。",
            "病守未能依结社，更施何术去为邦。"
        ],
        "title": "别慧山书堂",
        "id": "513c46a9-9e1f-4269-a29f-3b2c860f6cf5"
    },
    {
        "author": "薛存诚",
        "paragraphs": [
            "再入青锁闱，忝官诚自非。",
            "拂尘惊物在，开户似僧归。",
            "积草渐无迳，残花犹洒衣。",
            "禁垣偏日近，行坐是恩辉。"
        ],
        "title": "暮春自南台丞再除给事中",
        "id": "721835c4-f691-47ed-a67d-844403e4c094"
    },
    {
        "author": "薛存诚",
        "paragraphs": [
            "葬仪从俭礼，刊石荷尧君。",
            "露迹垂繁字，天哀洒丽文。",
            "诏深荣嗣子，海变记孤坟。",
            "宝思皆涵象，皇心永念勋。",
            "雅词黄绢妙，渥泽紫泥分。",
            "青史应同久，芳名万古闻。"
        ],
        "title": "御制段太尉碑",
        "id": "41c09ae9-ce3c-4b59-9dfb-5f407ce64ac6"
    },
    {
        "author": "薛存诚",
        "paragraphs": [
            "宸翰符玄造，荣题国子门。",
            "笔锋回日月，字势动干坤。",
            "簷下云光绝，梁间鹊影飜。",
            "张英圣莫拟，索靖妙难言。",
            "为著盘龙迹，能彰舞凤蹲。",
            "更随垂露像，常以沐皇恩。"
        ],
        "title": "御题国子监门",
        "id": "ad2f3dda-c1e0-4052-a093-bbb576f5b5ca"
    },
    {
        "author": "薛存诚",
        "paragraphs": [
            "宸游经上苑，羽猎向闲田。",
            "狡兔初迷窟，纤骊讵著鞭。",
            "三驱仍百步，一发遂双连。",
            "影射含霜草，魂消向月弦。",
            "驩声动寒木，喜气满晴天。",
            "那似陈王意，空随乐府篇。"
        ],
        "title": "御箭连中双兔",
        "id": "15fac948-ab54-4256-a4cf-8c79f00bbc69"
    },
    {
        "author": "薛存诚",
        "paragraphs": [
            "圣唐复古制，德义功无替。",
            "奥旨悦诗书，遗文分篆隶。",
            "银钩互交映，石壁靡尘翳。",
            "永与干坤期，不逐日月逝。",
            "儒林道益广，学者心弥锐。",
            "从此理化成，恩光遍遐裔。"
        ],
        "title": "太学创置石经",
        "id": "809905e2-7b41-4234-ab0f-47ea5433d192"
    },
    {
        "author": "薛存诚",
        "paragraphs": [
            "传警千门寂，南郊彩仗回。",
            "但惊龙再见，谁识日双开。",
            "德泽施云雨，恩光变烬灰。",
            "阅兵貔武振，听乐凤皇来。",
            "候刻移宸辇，遵时集观台。",
            "多惭远臣贱，不得礼容陪。"
        ],
        "title": "观南郊回仗",
        "id": "742fa643-9264-4e7d-b069-dd2d9b85148e"
    },
    {
        "author": "薛存诚",
        "paragraphs": [
            "尧年听野老，击壤复何云。",
            "自谓欢由己，宁知德在君。",
            "气平闲易畅，声贺作难分。",
            "耕凿方随日，恩威比望云。",
            "篑桴均下调，和木等南薰。",
            "无落于吾事，谁将帝已闻。"
        ],
        "title": "闻击壤",
        "id": "7b371123-ea49-4d43-ba1a-ecdbd8b28218"
    },
    {
        "author": "薛存诚",
        "paragraphs": [
            "帝德方多泽，莓莓井迳同。",
            "八方甘雨布，四远报年丰。",
            "厫庾千厢在，幽流万壑通。",
            "候时勤稼穑，击壤乐农功。",
            "畎亩人无惰，田庐岁不空。",
            "何须忧伏腊，千载贺尧风。"
        ],
        "title": "膏泽多丰年",
        "id": "59098b43-3e67-4a63-855d-0b97c2b65423"
    },
    {
        "author": "薛存诚",
        "paragraphs": [
            "銮舆秦地久，羽卫洛阳空。",
            "彼土虽凭固，兹川乃得中。",
            "龙颜觐白日，鹤发仰清风。",
            "望幸诚逾邈，怀来意不穷。",
            "昔因封泰岳，今伫蹑维嵩。",
            "天地心无异，神祇理亦同。",
            "翠华翔渭北，玉检候关东。",
            "众愿其难阻，明君早勒功。"
        ],
        "title": "东都父老望幸",
        "id": "3d5cbb39-2531-4c18-b45e-fe6af04c857e"
    },
    {
        "author": "薛存诚",
        "paragraphs": [
            "峻极位何崇，方知造化功。",
            "降灵逢圣主，望幸表维嵩。",
            "隐映连青壁，嵯峨向碧空。",
            "象车因叶瑞，龙驾愿升中。",
            "万岁声长在，千巖气转雄。",
            "东都歌盛事，西笑伫皇风。"
        ],
        "title": "嵩山望幸",
        "id": "c5ae2248-4126-4bd8-af7a-0fa63a811bdc"
    },
    {
        "author": "薛存诚",
        "paragraphs": [
            "骊岫接新丰，岧峣驾碧空。",
            "凿山开秘殿，隐雾蔽仙宫。",
            "绛阙犹栖凤，雕梁尚带虹。",
            "温泉曾浴日，华馆旧迎风。",
            "肃穆瞻云辇，深沉闭绮栊。",
            "东郊望幸处，瑞气霭濛濛。"
        ],
        "title": "华清宫望幸",
        "id": "7f8145eb-0d2a-43cd-bc58-dee0dc1f7bcd"
    },
    {
        "author": "薛存诚",
        "paragraphs": [
            "晓色临双阙，微臣礼位陪。",
            "远惊龙凤覩，谁识冕旒开。",
            "蔼蔼千年盛，颙颙万国来。",
            "天文标日月，时令布云雷。",
            "迥出黄金殿，全分白玉台。",
            "雕虫竟何取，瞻恋不知回。"
        ],
        "title": "谒见日将至双阙",
        "id": "b8442ba9-960f-4d72-9913-685653bddccd"
    },
    {
        "author": "裴次元",
        "paragraphs": [
            "冕旒初负扆，卉服尽朝天。",
            "旸谷初移日，金炉渐起烟。",
            "芬馨流远近，散漫入貂蝉。",
            "霜仗凝逾白，朱栏映转鲜。",
            "始看浮阙在，稍见逐风迁。",
            "为沐皇家庆，来瞻羽卫前。"
        ],
        "title": "南至日隔仗望含元殿炉香",
        "id": "b1488c5c-a16f-4e00-820f-6662d8fbd792"
    },
    {
        "author": "裴次元",
        "paragraphs": [
            "律穷方数寸，室暗在三重。",
            "伶管灰先动，秦正节已逢。",
            "商声辞玉笛，羽调入金钟。",
            "密叶翻霜彩，轻冰歛水容。",
            "望鸿南去绝，迎气北来浓。",
            "愿托无凋性，寒林自比松。"
        ],
        "title": "律中应钟",
        "id": "b68310aa-a666-4aa0-9319-618723638f65"
    },
    {
        "author": "裴次元",
        "paragraphs": [
            "雄谋竟不决，宝玉将何爱。",
            "倏尔霜刃挥，飒然春冰碎。",
            "飞光动旗帜，散响惊环珮。",
            "霜浓绣帐前，星流锦筵内。",
            "图王业已失，为虏言空悔。",
            "独有青史中，英风冠千载。"
        ],
        "title": "赋得亚父碎玉斗",
        "id": "e2f6d3a1-da3e-4651-a066-b9cb1c339757"
    },
    {
        "author": "裴次元",
        "paragraphs": [
            "积高依郡城，迥拔凌霄汉。"
        ],
        "title": "句",
        "id": "4e4823eb-f26d-42f8-ac31-9df86cf1a26f"
    },
    {
        "author": "李宣远",
        "paragraphs": [
            "秋日幷州路，黄榆落故关。",
            "孤城吹角罢，数骑射雕还。",
            "帐幕遥临水，牛羊自下山。",
            "征人正垂泪，烽火起云间。"
        ],
        "title": "幷州路",
        "id": "00d7b9c5-cc58-49e2-b964-f2a5e9c198ea"
    },
    {
        "author": "李宣远",
        "paragraphs": [
            "远戎兵压境，迁客泪横襟。",
            "烽堠惊秦塞，囚居困越吟。",
            "自怜牛马走，未识犬羊心。",
            "一月无消息，西看日又沈。"
        ],
        "title": "近无西耗",
        "id": "e31f5acc-797a-4417-a479-7c69a70360ed"
    },
    {
        "author": "李君何",
        "paragraphs": [
            "春晴凭水轩，仙杏发南园。",
            "开蘂风初晓，浮香景欲暄。",
            "光华临御陌，色相对空门。",
            "野雪遥添净，山烟近借繁。",
            "地闲分鹿苑，景胜类桃源。",
            "况值新晴日，芳枝度彩鸳。"
        ],
        "title": "曲江亭望慈恩寺杏园花发",
        "id": "fca19f49-f819-464e-92ca-542790075444"
    },
    {
        "author": "周弘亮",
        "paragraphs": [
            "何处风尘岁，云阳古驿前。",
            "三冬不再稔，晓日又明年。",
            "春入江南柳，寒归塞北天。",
            "还伤知候客，花景对韦编。"
        ],
        "title": "除夜书情",
        "id": "b6a25686-6eec-41e5-bb7e-f8379cb385fb"
    },
    {
        "author": "周弘亮",
        "paragraphs": [
            "江亭闲望处，远近见秦源。",
            "古寺迟春景，新花发杏园。",
            "萼中轻蘂密，枝上素姿繁。",
            "拂雨云初起，含风雪欲翻。",
            "容辉明十地，香气遍千门。",
            "愿莫随桃李，芳菲不为言。"
        ],
        "title": "曲江亭望慈恩寺杏园花发",
        "id": "923f58d6-c2b1-49dc-aa45-3c32bdbd3b75"
    },
    {
        "author": "周弘亮",
        "paragraphs": [
            "三百六十日云终，故乡还与异乡同。",
            "非唯律变情堪恨，抑亦才疎命未通。",
            "何处夜歌销腊酒，谁家高烛候春风。",
            "诗成始欲吟将看，早是去年牵课中。"
        ],
        "title": "故乡除夜",
        "id": "c28ea383-17ee-4a3e-9569-ddb2d57cba4f"
    },
    {
        "author": "陈翥",
        "paragraphs": [
            "曲江晴望好，近接梵王家。",
            "十亩开金地，千林发杏花。",
            "映云犹误雪，煦日欲成霞。",
            "紫陌传香远，红泉落影斜。",
            "园中春尚早，亭上路非赊。",
            "芳景堪游处，其如惜物华。"
        ],
        "title": "曲江亭望慈恩寺杏园花发",
        "id": "dae62164-312c-4d78-a70e-29a05853ddfc"
    },
    {
        "author": "曹著",
        "paragraphs": [
            "渚亭临净域，凭望一开轩。",
            "晚日分初地，东风发杏园。",
            "异香飘九陌，丽色映千门。",
            "照灼瑶华散，葳蕤玉露繁。",
            "未教游妓折，乍听早莺喧。",
            "谁复争桃李，含芳自不言。"
        ],
        "title": "曲江亭望慈恩寺杏园花发",
        "id": "48d6632a-35d7-4327-9627-7d11084a9d66"
    },
    {
        "author": "王公亮",
        "paragraphs": [
            "春生寒气减，稍动久潜鱼。",
            "乍喜东风至，来看曲岸初。",
            "出冰朱鬣见，望日锦鳞舒。",
            "渐觉流澌近，还欣掉尾余。",
            "噞喁情自乐，沿溯意宁疎。",
            "傥得随鲲化，终能上太虚。"
        ],
        "title": "鱼上冰",
        "id": "d8ae2410-cf07-4c1f-8aac-5eaf2930842f"
    },
    {
        "author": "张仲方",
        "paragraphs": [
            "东南生绿竹，独美有筠箭。",
            "枝叶讵曾凋，风霜孰云变。",
            "偏宜林表秀，多向岁寒见。",
            "碧色乍葱茏，清光常蒨练。",
            "皮开凤彩出，节劲龙文现。",
            "爱此守坚贞，含歌属时彦。"
        ],
        "title": "赋得竹箭有筠",
        "id": "725a2cdc-90a1-42c4-86ca-ba6d8a6c3dcf"
    },
    {
        "author": "张仲方",
        "paragraphs": [
            "毛仙翁，毛仙翁，容貌常如二八童。",
            "几岁头梳云鬓绿，无时面带桃花红。",
            "眼前人世阅沧海，肘后药成辞月宫。",
            "方口秀眉编贝齿，了然炅炅双瞳子。",
            "芝椿禀气本坚强，龟鹤计年应不死。",
            "四海五山长独游，矜贫傲富欺王侯。",
            "灵通指下甎甓化，瑞气炉中金玉流。",
            "定是烟霞列仙侣，暂来尘俗救危苦。",
            "紫霞妖女琼华飞，秘法虔心传付与。",
            "阴功足，阴功成，羽驾何年归上清。",
            "待我休官了婚嫁，桃源洞里觅仙兄。"
        ],
        "title": "赠毛仙翁",
        "id": "f9485631-69b1-4f42-acc3-78ae5a64a7c1"
    },
    {
        "author": "张仲方",
        "paragraphs": [
            "入门池色静，登阁雨声来。"
        ],
        "title": "句",
        "id": "252908f7-8c99-4232-9021-845595914d80"
    },
    {
        "author": "崔玄亮",
        "paragraphs": [
            "病余归到洛阳头，拭目开眉见白侯。",
            "凤诏恐君今岁去，龙门欠我旧时游。",
            "几人樽下同歌咏，数盏灯前共献酬。",
            "相对忆刘刘在远，寒宵耿耿梦长洲。"
        ],
        "title": "和白乐天",
        "id": "ae84339d-0128-4008-bdae-64111d23eafa"
    },
    {
        "author": "崔玄亮",
        "paragraphs": [
            "蹔荣蹔悴石敲火，即空即色眼生花。",
            "许时为客今归去，大历元年是我家。"
        ],
        "title": "临终诗",
        "id": "8cd5c639-0cc6-4da2-9725-2952449bd592"
    },
    {
        "author": "崔玄亮",
        "paragraphs": [
            "共相呼唤醉归来。"
        ],
        "title": "句",
        "id": "d83a78d4-0116-446c-86e3-9296672136b0"
    },
    {
        "author": "徐牧",
        "paragraphs": [
            "清泚濯缨处，今来喜一临。",
            "慙无下钓处，空有羨鱼心。",
            "退省时频改，谋身岁屡沈。",
            "鬣成川上媚，网就水宁深。",
            "頳尾临波里，朱须破浪浔。",
            "此时傥不漏，江上免行吟。"
        ],
        "title": "省试临渊羨鱼",
        "id": "12f064ff-4e03-42fd-a28b-6e1495baf93c"
    },
    {
        "author": "王播",
        "paragraphs": [
            "昔年献赋去江湄，今日行春到却悲。",
            "三径仅存新竹树，四邻惟见旧孙儿。",
            "壁间潜认偷光处，川上宁忘结网时。",
            "更见桥边记名姓，始知题柱免人嗤。"
        ],
        "title": "淮南游故居感旧酬西川李尚书德裕",
        "id": "500fe33a-f30b-45a7-aeb2-48829ae8d1a8"
    },
    {
        "author": "王播",
        "paragraphs": [
            "三十年前此院游，木兰花发院新修。",
            "如今再到经行处，树老无花僧白头。"
        ],
        "title": "题木兰院二首 一",
        "id": "112b68ed-ae0b-4340-b44a-854b52ff2af1"
    },
    {
        "author": "王播",
        "paragraphs": [
            "上堂已了各西东，惭愧阇黎饭后钟。",
            "三十年来尘扑面，如今始得碧纱笼。"
        ],
        "title": "题木兰院二首 二",
        "id": "e987d251-7f5b-45cd-b7f8-d9c08d49750b"
    },
    {
        "author": "独孤良弼",
        "paragraphs": [
            "上巳欢初罢，清明赏又追。",
            "闰年侵旧历，令节并芳时。",
            "细雨莺飞重，春风酒酝迟。",
            "寻花迷白雪，看柳拆青丝。",
            "淑气如相待，天和意为谁。",
            "吁嗟名未立，空咏宴游诗。"
        ],
        "title": "上巳接清明游宴",
        "id": "ef45c9c1-e894-43ca-bae9-50ff17078e44"
    },
    {
        "author": "沈传师",
        "paragraphs": [
            "承明年老輙自论，乞得湘守东南奔。",
            "为闻楚国富山水，青嶂逦迤僧家园。",
            "含香珥笔皆眷旧，谦抑自忘台省尊。",
            "不令执简候亭馆，直许携手游山樊。",
            "忽惊列岫晓来逼，朔雪洗尽烟岚昏。",
            "碧波回屿三山转，丹槛缭郭千艘屯。",
            "华镳躞蹀绚砂步，大斾彩错辉松门。",
            "樛枝竞骛龙蛇势，折干不灭风霆痕。",
            "相重古殿倚嵓腹，别引新径萦云根。",
            "目伤平楚虞帝魂，情多思远聊开樽。",
            "危弦细管逐歌飘，画鼓绣靴随节飜。",
            "锵金七言凌老杜，入木八法蟠高轩。",
            "嗟余潦倒久不利，忍复感激论元元。"
        ],
        "title": "次潭州酬唐侍御姚员外游道林岳麓寺题示",
        "id": "aec5ce8d-854b-4acc-bebd-f759aba918db"
    },
    {
        "author": "沈传师",
        "paragraphs": [
            "曾对金銮直，同依玉树阴。",
            "雪英飞舞近，烟叶动摇深。",
            "素萼年年密，衰容日日侵。",
            "劳君想华发，近欲不胜簪。"
        ],
        "title": "和李德裕观玉蘂花见怀之作",
        "id": "e3bc156d-b418-43dc-9ba3-8ee39f9ec5e5"
    },
    {
        "author": "沈传师",
        "paragraphs": [
            "安期何事出云烟，为把仙方与世传。",
            "只向人间称百岁，谁知洞里过千年。",
            "青牛到日迎方朔，丹灶开时共稚川。",
            "更说桃源更深处，异花长占四时天。"
        ],
        "title": "赠毛仙翁",
        "id": "e399de69-6e6b-4370-bec8-fd39233fde1c"
    },
    {
        "author": "沈传师",
        "paragraphs": [
            "积雪山阴马过难，残更深夜铁衣寒。",
            "将军破了单于阵，更把兵书仔细看。"
        ],
        "title": "寄大府兄侍史",
        "id": "fedad3f7-f832-4743-93e3-de2618681119"
    },
    {
        "author": "沈传师",
        "paragraphs": [
            "京路马骎骎，尘劳日向深。",
            "蒙泉聊息驾，可以洗君心。"
        ],
        "title": "蒙泉",
        "id": "52c83522-f832-4ced-9e03-d36bc6979811"
    },
    {
        "author": "白行简",
        "paragraphs": [
            "欲识春生处，先从木德来。",
            "入门潜报柳，度岭暗惊梅。",
            "透雪寒光散，消冰水镜开。",
            "晓迎郊骑发，夜逐斗杓回。",
            "淑气空中变，新声雨后催。",
            "偏宜资律吕，应是候阳台。"
        ],
        "title": "春从何处来",
        "id": "8038b0d7-c3e0-4b18-978d-3415250923de"
    },
    {
        "author": "白行简",
        "paragraphs": [
            "华省春霜曙，楼阴植小松。",
            "移根依厚地，委质别危峰。",
            "北户知犹远，东堂幸见容。",
            "心坚终待鹤，枝嫩未成龙。",
            "夜影看仍薄，朝岚色渐浓。",
            "山苗不可荫，孤直俟秦封。"
        ],
        "title": "贡院楼北新栽小松",
        "id": "fdb4b21b-ccc1-4efe-a7cf-13785057a3f5"
    },
    {
        "author": "白行简",
        "paragraphs": [
            "巨橐方镕物，洪鑪欲范金。",
            "紫光看渐发，赤气望逾深。",
            "燄热晴云变，烟浮昼景阴。",
            "坚刚由我性，鼓铸任君心。",
            "踊跃徒标异，沈潜自可钦。",
            "何当得成器，待叩向知音。"
        ],
        "title": "金在镕",
        "id": "ebf633c7-8a56-4ece-aa08-4beeef510ba3"
    },
    {
        "author": "白行简",
        "paragraphs": [
            "牧野功成后，周王战马闲。",
            "驱驰休伏皁，饮龁任依山。",
            "逐日朝仍去，随风暮自还。",
            "冰生疑陇坂，叶落似榆关。",
            "躞蹀仙峰下，腾骧渭水湾。",
            "幸逢时偃武，不复鼓鼙间。"
        ],
        "title": "归马华山",
        "id": "c5370fc4-16b6-49ca-a979-b40846f99625"
    },
    {
        "author": "白行简",
        "paragraphs": [
            "宣父穷玄奥，师襄授素琴。",
            "稍殊流水引，全辨圣人心。",
            "慕德声逾感，怀人意自深。",
            "泠泠传妙手，摵摵振空林。",
            "促调清风至，操弦白日沈。",
            "曲终情不尽，千古仰知音。"
        ],
        "title": "夫子鼓琴得其人",
        "id": "249ae962-2611-4d4f-aeca-7252cc60fafa"
    },
    {
        "author": "白行简",
        "paragraphs": [
            "降虏意何如，穷荒九月初。",
            "三秋异乡节，一纸故人书。",
            "对酒情无极，开缄思有余。",
            "感时空寂寞，怀旧几踌躇。",
            "鴈尽平沙迥，烟销大漠虚。",
            "登台南望处，掩泪对双鱼。"
        ],
        "title": "李都尉重阳日得苏属国书",
        "id": "04588e31-0084-4040-952a-d698f5179092"
    },
    {
        "author": "白行简",
        "paragraphs": [
            "临江一嶂白云间，红绿层层锦绣班。",
            "不作巴南天外意，何殊昭应望骊山。"
        ],
        "title": "在巴南望郡南山呈乐天",
        "id": "99e33312-3699-4723-a276-f050f3a6db6e"
    },
    {
        "author": "裴澄",
        "paragraphs": [
            "漠漠复溶溶，乘春任所从。",
            "映林初展叶，触石未成峰。",
            "旭日消寒翠，晴烟点净容。",
            "霏微将似灭，深浅又如重。",
            "薄彩临溪散，轻阴带雨浓。",
            "空余负樵者，岭上自相逢。"
        ],
        "title": "春云",
        "id": "d44e05f1-7746-4e3e-9bbb-39747d6c3b3d"
    },
    {
        "author": "罗立言",
        "paragraphs": [
            "谁怜被褐士，怀玉正求沽。",
            "成器终期达，逢时岂见诬。",
            "宝同珠照乘，价重劒论都。",
            "浮彩朝虹满，悬光夜月孤。",
            "几年沦瓦砾，今日出泥涂。",
            "采斵资良匠，无令瑕掩瑜。"
        ],
        "title": "赋得沽美玉",
        "id": "dc6bced5-a615-46e6-b945-85f48ba172c5"
    },
    {
        "author": "张灿",
        "paragraphs": [
            "繁华泣清露，悄悄落衣巾。",
            "明日逢寒食，春风见故人。",
            "病来羞滞楚，西去欲迷秦。",
            "憔悴此时久，青山归四邻。"
        ],
        "title": "寒食遣怀",
        "id": "e08b566f-fbe1-42e0-a407-5ebab46b7a6d"
    },
    {
        "author": "牟融",
        "paragraphs": [
            "醉来重整华阳巾，搔首惊看白发新。",
            "莫道愁多因病酒，只缘命薄不辞贫。",
            "龙鱼失水难为用，龟玉蒙尘未见珍。",
            "正是圣朝全盛日，讵知林下有闲人。"
        ],
        "title": "春日山亭",
        "id": "be4c8402-cadd-4d2d-8994-2ad5336035bc"
    },
    {
        "author": "牟融",
        "paragraphs": [
            "十年学道困穷庐，空有长才重老儒。",
            "功业要当垂永久，利名那得在须臾。",
            "山中荆璞谁知玉，海底骊龙不见珠。",
            "寄语故人休怅怏，古来贤达事多殊。"
        ],
        "title": "寄周韶州",
        "id": "9746efd9-bde5-4955-a36e-0ea30606c55f"
    },
    {
        "author": "牟融",
        "paragraphs": [
            "衔杯谁道易更阑，沈醉归来不自欢。",
            "惆怅后时孤劒冷，寂寥无寐一灯残。",
            "竹窗凉雨鸣秋籁，江郭清砧擣夜寒。",
            "多少客怀消不得，临风搔首浩漫漫。"
        ],
        "title": "秋夜醉归有感而赋",
        "id": "7e093f4c-1102-466b-a026-044f855cc80a"
    },
    {
        "author": "牟融",
        "paragraphs": [
            "未秋为别已终秋，咫尺娄江路阻脩。",
            "心上惟君知委曲，眼前独我逐漂流。",
            "从来姑息难为好，到底依栖总是诹。",
            "西望家山成浩叹，临风搔首不胜愁。"
        ],
        "title": "寄范使君",
        "id": "3cd98eed-b2ce-4969-ae2e-4a8e95d5abdb"
    },
    {
        "author": "牟融",
        "paragraphs": [
            "雨晴江馆柳依依，握手那堪此别离。",
            "独鹤孤琴随远斾，红亭绿酒惜分岐。",
            "月明野店闻鸡早，花暗关城匹马迟。",
            "从夜定知相忆处，东风回首不胜悲。"
        ],
        "title": "送罗约",
        "id": "d8833192-b078-4180-9411-0a15220ceddd"
    },
    {
        "author": "牟融",
        "paragraphs": [
            "卜筑藏修地自偏，尊前诗酒集羣贤。",
            "半岩松暝时藏鹤，一枕秋声夜听泉。",
            "风月谩劳酬逸兴，渔樵随处度流年。",
            "南州人物依然在，山水幽居胜辋川。"
        ],
        "title": "题李昭训山水",
        "id": "df51290b-9d9f-422f-9091-847f2ac62adc"
    },
    {
        "author": "牟融",
        "paragraphs": [
            "江村摇落暂逢秋，况是闻君独远游。",
            "浙水风烟思吊古，楚乡人物赋登楼。",
            "书沈寒鴈云边影，梦绕清猨月下愁。",
            "念我故人劳碌久，不如投老卧沧洲。"
        ],
        "title": "处厚游杭作诗寄之",
        "id": "f3ad992a-3b8d-437c-af2a-d21dca171871"
    },
    {
        "author": "牟融",
        "paragraphs": [
            "林前风景晚苍苍，林下怀人路杳茫。",
            "白发流年淹旧业，碧山茅屋卧斜阳。",
            "客边秋兴悲张翰，病里春情笑沈郎。",
            "何事登楼□□□，几回搔首□思归。"
        ],
        "title": "山中有怀李十二",
        "id": "420c754b-adb6-4e52-830e-0c6ecac2db90"
    },
    {
        "author": "牟融",
        "paragraphs": [
            "异乡岁晚怅离怀，游子驱驰媿不才。",
            "夜夜砧声催客去，年年鴈影带寒来。",
            "半林残叶迎霜落，三径黄花近节开。",
            "几度无聊倍惆怅，临风搔首独兴哀。"
        ],
        "title": "客中作",
        "id": "ff8ef2ab-e6be-49f9-a64c-5a54fd42f0ab"
    },
    {
        "author": "牟融",
        "paragraphs": [
            "偶来绝顶兴无穷，独有山僧笔最工。",
            "绿径日长袁户在，紫荃秋晚谢庭空。",
            "离花影度湘江月，遗珮香生洛浦风。",
            "欲结岁寒盟不去，忘机相对画图中。"
        ],
        "title": "山寺律僧画兰竹图",
        "id": "fd43b692-8546-4a8b-b12c-1059d85f9a1e"
    },
    {
        "author": "牟融",
        "paragraphs": [
            "西风吹[冷]透貂裘，行色匆匆不暂留。",
            "帆带夕阳投越浦，心随明月到杭州。",
            "风清听漏惊乡梦，灯下闻歌乱别愁。",
            "悬想到杭州兴地，尊前应与话离忧。"
        ],
        "title": "送客之杭",
        "id": "3382496a-1340-4163-b42d-8e77c9969cb6"
    },
    {
        "author": "牟融",
        "paragraphs": [
            "何事离怀入梦频，贫居寂莫四无邻。",
            "诗因韵险难成律，酒为愁多不顾身。",
            "眼底故人惊岁别，尊前华发逐时新。",
            "十年飘泊如萍迹，一度登临一怅神。"
        ],
        "title": "有感二首 一",
        "id": "5a13ca7f-7b16-4891-a384-6691284c482d"
    },
    {
        "author": "牟融",
        "paragraphs": [
            "搔首临风独倚栏，客边惊觉岁华残。",
            "栖迟未遇常鋾荐，邂逅宁弹贡禹冠。",
            "有兴不愁诗韵险，无聊只怕酒杯干。",
            "何如日日长如醉，付与诗人一笑看。"
        ],
        "title": "有感二首 二",
        "id": "808e9052-a0a5-492a-955b-4751f207c132"
    },
    {
        "author": "牟融",
        "paragraphs": [
            "悠悠旌斾出东楼，特出仙郎上帝州。",
            "刘旻才高能富国，萧何人杰足封侯。",
            "关河弱柳垂金缕，水驿青帘拂画楼。",
            "欲尽故人尊酒意，春风江上暂停舟。"
        ],
        "title": "送沈侯之京",
        "id": "0e929886-6739-4e8b-bebd-560091ec2028"
    },
    {
        "author": "牟融",
        "paragraphs": [
            "别来有路隔仙凡，几度临风欲去难。",
            "乐道无时忘鹤伴，谈玄何日到星坛。",
            "山中胜景常留客，林下清风好炼丹。",
            "使我浮生尘鞅脱，相从应得一盘桓。"
        ],
        "title": "寄羽士",
        "id": "d4ced2a2-cdb0-4ad7-8504-6c43fc8bdf43"
    },
    {
        "author": "牟融",
        "paragraphs": [
            "林间曲径掩衡茅，遶屋青青翡翠梢。",
            "一枕秋声鸾舞月，半窗云影鹤归巢。",
            "曾闻贾谊陈奇策，肯学杨雄赋解嘲。",
            "我有清风高节在，知君不负岁寒交。"
        ],
        "title": "题赵支",
        "id": "93d833bc-de2c-471c-8498-8377b2725f82"
    },
    {
        "author": "牟融",
        "paragraphs": [
            "落落长才负不羁，中原回首益堪悲。",
            "英雄此日谁能荐，声价当时众所推。",
            "一代高风留异国，百年遗迹剩残碑。",
            "经过词客空惆怅，落日寒烟赋黍离。"
        ],
        "title": "司马迁墓",
        "id": "3ceaed1a-4c6c-487e-ac43-be8b0939d2f5"
    },
    {
        "author": "牟融",
        "paragraphs": [
            "锦袍日暖耀冰蚕，上客陪游酒半酣。",
            "笑拂吟鞭邀好兴，醉欹乌帽逞雄谈。",
            "楼前弱柳摇金缕，林外遥山隔翠岚。",
            "正是太平行乐处，春风花下且停骖。"
        ],
        "title": "春游",
        "id": "1cc1f8ed-d210-41cc-8b71-b59d730cf0b6"
    },
    {
        "author": "牟融",
        "paragraphs": [
            "萝径萧然曲业存，闲云流水四无邻。",
            "身留白屋潜踪迹，门□□吟学隐沦。",
            "吟对琴尊江上月，笑看花木镜中春。",
            "遗书自有亲□处，何必驱驰扰世尘。"
        ],
        "title": "水西草堂",
        "id": "97d3b17d-fcf2-4e26-85cc-b20973baec0e"
    },
    {
        "author": "牟融",
        "paragraphs": [
            "羽衣缥缈拂尘嚣，怅别河梁赠柳条。",
            "阆苑云深孤鹤逈，蓬莱天近一身遥。",
            "香浮宝辇仙风润，花落瑶坛绛雨消。",
            "自是长生林下客，也陪鸳鹭入清朝。"
        ],
        "title": "送羽衣之京",
        "id": "34027b3f-c235-49e6-9fd4-990d009c453c"
    },
    {
        "author": "牟融",
        "paragraphs": [
            "山中旧宅四无邻，草净云和逈绝尘。",
            "神枣胡麻能饭客，桃花流水荫通津。",
            "星坛火伏烟霞暝，林壑春香鸟雀驯。",
            "若使凡缘终可脱，也应从此度闲身。"
        ],
        "title": "题道院壁",
        "id": "5e4b8d84-47a0-4187-9757-22fa3ad8677c"
    },
    {
        "author": "牟融",
        "paragraphs": [
            "为客囊无季子金，半生踪迹任浮沈。",
            "服勤因念劬劳重，思养徒怀感慨深。",
            "岛外断云凝远日，天涯芳草动愁心。",
            "家林千里遥相忆，几度停车一怅吟。"
        ],
        "title": "赠欧阳詹",
        "id": "2cb43cb3-ac66-45da-80d7-28e8dcf8d21f"
    },
    {
        "author": "牟融",
        "paragraphs": [
            "搔首惊闻楚些歌，拂衣归去泪悬河。",
            "劬劳常想三春恨，思养其如寸草何。",
            "淛水梦怀千里远，苏台愁望白云多。",
            "伤心独有黄堂客，几度临风咏蓼莪。"
        ],
        "title": "邵公母",
        "id": "52ce7d70-ec64-4c42-8545-fc5fa2a18790"
    },
    {
        "author": "牟融",
        "paragraphs": [
            "千里云山恋旧游，寒窗凉雨夜悠悠。",
            "浮亭花竹频劳梦，别路风烟半是愁。",
            "芳草傍人空对酒，流年多病倦登楼。",
            "一杯重向樽前醉，莫遣相思累白头。"
        ],
        "title": "客中作",
        "id": "610b6a5f-0703-4ebc-8359-dbcbd4be40c7"
    },
    {
        "author": "牟融",
        "paragraphs": [
            "十年学道苦劳神，赢得尊前一病身。",
            "天上故人皆自贵，山中明月独相亲。",
            "客心淡泊偏宜静，吾道从容不厌贫。",
            "几度临风一回首，笑看华发及时新。"
        ],
        "title": "赠杨处厚",
        "id": "b7fdeea9-903c-422d-9776-34ce1b808e34"
    },
    {
        "author": "牟融",
        "paragraphs": [
            "旧日仪容只宛然，笑谈不觉度流年。",
            "凡缘未了嗟无子，薄命能孤不怨天。",
            "一醉便同尘外客，百杯疑是酒中仙。",
            "人生随处堪为乐，管甚秋香满鬓边。"
        ],
        "title": "重赠张籍",
        "id": "19a692cc-c56d-42ee-9483-71823fa9bedd"
    },
    {
        "author": "牟融",
        "paragraphs": [
            "世路红尘懒步趋，长年结屋傍巖隅。",
            "独留乡井诚非隐，老向山林不自愚。",
            "肯信白圭终在璞，谁怜沧海竟遗珠。",
            "闲来抚景穷吟处，尊酒临风不自娱。"
        ],
        "title": "赠殷以道",
        "id": "91268533-471e-400b-b149-b5d13d546ff7"
    },
    {
        "author": "牟融",
        "paragraphs": [
            "满头华发向人垂，长逝音容逈莫追。",
            "先垅每怀风木夜，画堂无复彩衣时。",
            "停车遥望孤云影，翘首惊看吊鹤悲。",
            "独有贤人崇孝义，伤心共咏蓼莪诗。"
        ],
        "title": "翁母些",
        "id": "9d297f4f-d935-4c89-9c5b-f0934ca509c4"
    },
    {
        "author": "牟融",
        "paragraphs": [
            "萝屋萧萧事事幽，临风搔首远凝眸。",
            "东园松菊存遗业，晚景桑榆乐旧游。",
            "吟对清尊江上月，笑谈华发镜中秋。",
            "牀头浊酒时时漉，上客相过一任留。"
        ],
        "title": "题山庄",
        "id": "eceea571-d49a-4753-8a90-d5150f57e509"
    },
    {
        "author": "牟融",
        "paragraphs": [
            "草堂寂寂景偏幽，到此令人一纵眸。",
            "松菊寒香三径晚，桑榆烟景两淮秋。",
            "近山红叶堆林屋，隔浦青帘拂画楼。",
            "终日忘情能自乐，清尊应得遣闲愁。"
        ],
        "title": "沈存尚林亭夜宴",
        "id": "d42c39a9-e273-45e9-9b88-6198596d374a"
    },
    {
        "author": "牟融",
        "paragraphs": [
            "长年乐道远尘氛，静筑藏修学隐沦。",
            "吟对琴樽庭下月，笑看花木槛前春。",
            "闲来欲著登山屐，醉里还披漉酒巾。",
            "林壑能忘轩冕贵，白云黄鹤好相亲。"
        ],
        "title": "题孙君山亭",
        "id": "e04a36c8-eae9-437e-880e-4cbea61baba0"
    },
    {
        "author": "牟融",
        "paragraphs": [
            "青山重叠巧裁攒，引水流泉夜激湍。",
            "岚锁巖扉清昼瞑，云归松壑翠阴寒。",
            "不因李相门前见，曾向袁生画里看。",
            "老我不堪诗思杳，几回吟倚曲栏干。"
        ],
        "title": "题徐俞山居",
        "id": "2291a937-cdb2-4e74-ba2a-68dcc7f5688a"
    },
    {
        "author": "牟融",
        "paragraphs": [
            "萧萧行李上征鞍，满目离情欲去难。",
            "客里故人尊酒别，天涯游子弊裘寒。",
            "官桥杨柳和愁折，驿路梅花带雪看。",
            "重到京华旧游处，春风佳丽好盘桓。"
        ],
        "title": "送范启东还京",
        "id": "4369b75b-6729-4281-807d-c7d5b154e66f"
    },
    {
        "author": "牟融",
        "paragraphs": [
            "故人为客上神州，倾盖相逢感昔游。",
            "屈指年华嗟远别，对牀风雨话离愁。",
            "清樽不负花前约，白发惊看镜里秋。",
            "此际那堪重分手，缘波芳草暂停舟。"
        ],
        "title": "楼城叙别",
        "id": "2674caf2-9c0c-4db5-8f01-9ad5c898d49b"
    },
    {
        "author": "牟融",
        "paragraphs": [
            "寂寥荒馆闭闲门，苔径阴阴屐少痕。",
            "白发颠狂尘梦断，青毡泠落客心存。",
            "高山流水琴三弄，明月清风酒一樽。",
            "醉后曲肱林下卧，此生荣辱不须论。"
        ],
        "title": "写意二首 一",
        "id": "57938398-b4bb-4494-82b3-f36c14f76658"
    },
    {
        "author": "牟融",
        "paragraphs": [
            "萧萧华发满头生，深远蓬门倦送迎。",
            "独喜冥心无外慕，自怜知命不求荣。",
            "闲情欲赋思陶令，卧病和人问马卿。",
            "林下贫居甘困守，尽教城市不知名。"
        ],
        "title": "写意二首 二",
        "id": "ba64c085-07d7-4323-9f12-5b9d6f4e296a"
    },
    {
        "author": "牟融",
        "paragraphs": [
            "长庚烈烈独遥天，盛世应知降谪仙。",
            "月里昔曾分兔药，人间今喜得椿年。",
            "文章政事追先达，冠盖声华羨昔贤。",
            "尊酒与君称寿毕，春风入醉绮罗筵。"
        ],
        "title": "赠浙西李相公",
        "id": "d201c3e6-164a-4668-b5cd-a637b59caf4f"
    },
    {
        "author": "牟融",
        "paragraphs": [
            "碧溪流水泛桃花，树绕天台逈不赊。",
            "洞里无尘通客境，人间有路入仙家。",
            "鸡鸣犬吠三山近，草静云和一径斜。",
            "此地不知何处去，暂留琼珮卧烟霞。"
        ],
        "title": "天台",
        "id": "b543e7c6-827c-4426-9e56-a73dca37d38c"
    },
    {
        "author": "牟融",
        "paragraphs": [
            "秋江烟景晚苍苍，江上离人促去航。",
            "千里一官嗟独往，十年双髩付三霜。",
            "云迷楼曲亲庭远，梦遶通山客路长。",
            "不必临风悲冷落，古来白首尚为郎。"
        ],
        "title": "送陈衡",
        "id": "87e09967-1a44-4c5e-84ea-9c42c79ddad2"
    },
    {
        "author": "牟融",
        "paragraphs": [
            "江上西风一櫂归，故人此别会应稀。",
            "清朝尽道无遗逸，当路谁曾访少微。",
            "谩有才华嗟未达，闲寻鸥鸟暂忘机。",
            "临岐不用空惆怅，未必新丰老布衣。"
        ],
        "title": "送沈翔",
        "id": "61a291be-82d4-447c-880e-02588a163229"
    },
    {
        "author": "牟融",
        "paragraphs": [
            "东湖烟水浩漫漫，湘浦秋声入夜寒。",
            "风外暗香飘落粉，月中清影无离鸾。",
            "多情袁尹频移席，有道乔仙独倚阑。",
            "几度篝帘相对处，无边诗思到吟坛。"
        ],
        "title": "过蠡湖",
        "id": "c58691a5-35ce-435d-a5f1-bc7e217981d7"
    },
    {
        "author": "牟融",
        "paragraphs": [
            "山中地僻好藏修，寂寂幽居架小楼。",
            "云树四围当户瞑，烟岚一带隔帘浮。",
            "举杯对月邀诗兴，抚景令人豁醉眸。",
            "我亦人间肥遁客，也将踪迹寄林丘。"
        ],
        "title": "登环翠楼",
        "id": "1a7946a8-5bb2-46aa-a315-26090c935d28"
    },
    {
        "author": "牟融",
        "paragraphs": [
            "白云深锁沃州山，冠盖登临众仰攀。",
            "松径风清闻鹤唳，昙花香瞑见僧还。",
            "玄机隐隐应难觉，尘事悠悠了不关。",
            "兴尽凡缘因未晚，裴回依旧到人间。"
        ],
        "title": "游淮云寺",
        "id": "4db63521-2550-452f-ac70-9d605c61ea0e"
    },
    {
        "author": "牟融",
        "paragraphs": [
            "山房寂寂荜门开，此日相期社友来。",
            "雅兴共寻方外乐，新诗争羨郢中才。",
            "茶烟褭褭笼禅榻，竹影萧萧扫径苔。",
            "醉后不知明月上，狂歌直到夜深回。"
        ],
        "title": "游报本寺 一",
        "id": "8a720961-a110-49ed-a0a4-032177945e48"
    },
    {
        "author": "牟融",
        "paragraphs": [
            "了然尘事不相关，锡杖时时独看山。",
            "白发任教双鬓改，黄金难买一生闲。",
            "不留活计存囊底，赢得诗名满世间。",
            "自笑微躯长碌碌，几时来此学无还。"
        ],
        "title": "游报本寺 二",
        "id": "b206e326-7cb5-44cc-b151-af9eba779434"
    },
    {
        "author": "牟融",
        "paragraphs": [
            "曾向幽亭一榻分，清风满座绝尘氛。",
            "丹山凤泣钩帘听，沧海龙吟对酒闻。",
            "漠漠瞑阴笼砌月，盈盈寒翠动湘云。",
            "岁寒高节谁能识，独有王猷爱此君。"
        ],
        "title": "题陈侯竹亭",
        "id": "371f7357-b097-4255-9cac-7499ccdcb856"
    },
    {
        "author": "牟融",
        "paragraphs": [
            "几度乘闲谒梵宫，此郎声价重江东。",
            "贵侯知重曾忘势，闲客频来也悟空。",
            "满地新蔬和雨绿，半林残叶带霜红。",
            "□□□□□□□，□□□□□□□。"
        ],
        "title": "送报本寺分韵得通字",
        "id": "fbe8ec8d-5657-431d-85d9-d3672bbbe8a5"
    },
    {
        "author": "牟融",
        "paragraphs": [
            "故人千里隔天涯，几度临风动远思。",
            "贾谊上书曾伏阙，仲舒陈策欲匡时。",
            "高风落落谁同调，往事悠悠我独悲。",
            "何日归来话畴昔，一樽重叙旧襟期。"
        ],
        "title": "寄永平友人 一",
        "id": "2667b4fe-af45-4d3d-8ac6-1db4a3956aad"
    },
    {
        "author": "牟融",
        "paragraphs": [
            "朔风猎猎惨寒沙，关月寥寥咽暮笳。",
            "放逐一心终去国，驱驰千里未还家。",
            "青蝇点玉原非病，沧海遗珠世所嗟。",
            "直道未容淹屈久，暂劳踪迹寄天涯。"
        ],
        "title": "寄永平友人 二",
        "id": "e695912e-4d3a-4f25-9d57-c2c00ee844d6"
    },
    {
        "author": "牟融",
        "paragraphs": [
            "新卜幽居地自偏，士林争羨使君贤。",
            "数椽潇洒临溪屋，十亩膏腴附郭田。",
            "流水断桥芳草路，淡烟疎雨落花天。",
            "秋成准拟重来此，沈醉何妨一榻眠。"
        ],
        "title": "陈使君山庄",
        "id": "6b4fc113-fbd5-44ef-9815-8a084b6f7a0b"
    },
    {
        "author": "牟融",
        "paragraphs": [
            "僧家胜景瞰平川，雾重岚深马不前。",
            "宛转数声花外鸟，往来几叶渡头船。",
            "青山远隔红尘路，碧殿深笼绿树烟。",
            "闻道此中堪遁迹，肯容一榻学逃禅。"
        ],
        "title": "题寺壁",
        "id": "2b0ef576-82d1-496b-bdd4-e3aee01dfaef"
    },
    {
        "author": "牟融",
        "paragraphs": [
            "渡口潮平促去舟，莫辞尊酒暂相留。",
            "弟兄聚散云边鴈，踪迹浮沈水上鸥。",
            "千里好山青入楚，几家深树碧藏楼。",
            "知君此去情偏切，堂上椿萱雪满头。"
        ],
        "title": "送徐浩",
        "id": "a7676563-d551-42d6-ba01-92ebfe231f4a"
    },
    {
        "author": "牟融",
        "paragraphs": [
            "感君三尺铁，挥攉鬼神惊。",
            "浩气中心发，雄风两腋生。",
            "犬戎从此灭，巢穴不时平。",
            "万里横行去，封侯赖有成。"
        ],
        "title": "谢惠劒",
        "id": "7bac46d9-0931-4b69-beec-3f548366faad"
    },
    {
        "author": "牟融",
        "paragraphs": [
            "梵王生别思，之子事遐征。",
            "烟水浮杯渡，云山只履行。",
            "三生尘梦醒，一锡衲衣轻。",
            "此去家林近，飘飘物外情。"
        ],
        "title": "送僧",
        "id": "5f2b88c2-40e1-4095-b449-107411eaa74b"
    },
    {
        "author": "牟融",
        "paragraphs": [
            "有客櫂扁舟，相逢不暂留。",
            "衣冠重文物，诗酒足风流。",
            "官路生归兴，家林想旧游。",
            "临岐分手后，乘月过苏州。"
        ],
        "title": "送友人",
        "id": "5a902c04-8ad9-4f73-9fd8-9e4340dee965"
    },
    {
        "author": "牟融",
        "paragraphs": [
            "潇洒藏脩处，琴书与画图。",
            "白丁门外远，俗子眼前无。",
            "楚楚临轩竹，青青映水蒲。",
            "道人能爱静，诸事近清枯。"
        ],
        "title": "题朱庆余闲居四首 一",
        "id": "b95f1d2a-0b4f-45df-8eb2-aae906c694a6"
    },
    {
        "author": "牟融",
        "paragraphs": [
            "尽日衡门闭，苍苔一径新。",
            "客心非厌静，悟道不忧贫。",
            "白屋悬尘榻，清樽忆故人。",
            "近来疎懒甚，诗债后吟身。"
        ],
        "title": "题朱庆余闲居四首 二",
        "id": "07f32064-b036-48ed-942a-b4e62130bf12"
    },
    {
        "author": "牟融",
        "paragraphs": [
            "闲客幽栖处，潇然一草庐。",
            "路通元亮宅，门对子云居。",
            "按劒心犹壮，琴书乐有余。",
            "黄金都散尽，收得邺侯书。"
        ],
        "title": "题朱庆余闲居四首 三",
        "id": "ccf84325-f427-4c29-a7ea-1b260fc51f82"
    },
    {
        "author": "牟融",
        "paragraphs": [
            "寂寥荒馆下，投老欲何为。",
            "草色凝陈榻，书声出董帷。",
            "闲云长作伴，归鹤独相随。",
            "才薄知无用，安贫不自危。"
        ],
        "title": "题朱庆余闲居四首 四",
        "id": "81d9840a-ce29-4a20-ad28-e1b6b7988399"
    },
    {
        "author": "牟融",
        "paragraphs": [
            "咫尺西江路，悲欢暂莫闻。",
            "青年俱未达，白社独离羣。",
            "曲径荒秋草，衡茅掩夕曛。",
            "相思不相见，愁绝赋停云。"
        ],
        "title": "寄张源",
        "id": "8d31c3d7-cf58-4292-8c48-3849855a7dfe"
    }
] }
]