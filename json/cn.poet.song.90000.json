[
    {
        "author": "李纲",
        "paragraphs": [
            "清光殊未减，碧落绝纤尘。",
            "綘阙飞金镜，银潢渡玉轮。",
            "霏霏烟霭灭，湛湛露华新。",
            "倚幌人千里，遥知翠黛颦。"
        ],
        "title": "十六夜月二首  其一",
        "id": "8ae6b70d-882a-46bc-9457-8c6995e08913"
    },
    {
        "author": "李纲",
        "paragraphs": [
            "嫦娥长不老，宫殿复新秋。",
            "丹桂欲飘子，素蟾相对愁。",
            "林寒枝绕鹊，江迥水明楼。",
            "逐客几弦望，又看成玉钩。"
        ],
        "title": "十六夜月二首  其二",
        "id": "29315ba0-d218-445e-b28a-1cff481e6790"
    },
    {
        "author": "李纲",
        "paragraphs": [
            "天下兵戈正云沸，伏龙凤鶵那可致。",
            "掉头自作梁甫吟，垄上躬耕方得意。",
            "将军汉裔真英雄，惠然三顾草庐中。",
            "心期脗合论世故，如鱼得水云从龙。",
            "指麾顾眄定巴蜀，抗魏连吴分鼎足。",
            "受遗乃在永安宫，叹息君臣难继躅。",
            "南征五月深渡泸，上疏北伐遵遗谟。",
            "连年动众扰关辅，数战未必非良图。",
            "大星夜坠惊营垒，壮志雄谋嗟已矣。",
            "至今鱼腹浅沙中，八阵依然照江水。"
        ],
        "title": "读诸葛武侯传",
        "id": "01c45053-87da-4802-bed8-90979b02f6ea"
    },
    {
        "author": "李纲",
        "paragraphs": [
            "草木又摇落，关河方阻深。",
            "龙庭空入梦，鴈足不传音。",
            "黄伞游何处，苍生思至今。",
            "娟娟江汉月，空照逐臣心。"
        ],
        "title": "秋夜有怀二首  其一",
        "id": "8b3d8b9b-a9a0-4aa2-9d2d-ec0a5a864857"
    },
    {
        "author": "李纲",
        "paragraphs": [
            "坐失金汤险，摇摇翠盖飞。",
            "空闻八骏御，不见六龙归。",
            "天地干戈满，潇湘鸿鴈稀。",
            "汉宫秋夜月，依旧照彤闱。"
        ],
        "title": "秋夜有怀二首  其二",
        "id": "8049027c-5a0c-4045-abc5-e8cf7d693a91"
    },
    {
        "author": "李纲",
        "paragraphs": [
            "我行江南春，初见农事作。",
            "及兹旅湖外，秋稻半已获。",
            "隔林闻晚舂，藁秸积篱落。",
            "童稚亦熙熙，田家有余乐。"
        ],
        "title": "崇阳道中作四首  其一",
        "id": "486e3aa6-03cb-4921-aecc-37767b58ec24"
    },
    {
        "author": "李纲",
        "paragraphs": [
            "溪清石齿齿，山远木苍苍。",
            "落日烟景暮，西风粳稻香。",
            "茂林归鸟雀，平隰下牛羊。",
            "月露浩如洗，凄然欲结霜。"
        ],
        "title": "崇阳道中作四首  其二",
        "id": "c0260e9e-0f55-4e0d-9122-50829c0fe674"
    },
    {
        "author": "李纲",
        "paragraphs": [
            "承平无事久，万里尽农桑。",
            "谁使干戈起，坐令民物疮。",
            "关河成阻绝，京洛亦凄凉。",
            "尚喜江湖外，斯民游乐康。"
        ],
        "title": "崇阳道中作四首  其三",
        "id": "d09d6ec9-971b-4359-a19f-2e53924cc4c8"
    },
    {
        "author": "李纲",
        "paragraphs": [
            "连年兵甲兴，犹幸东南稔。",
            "食足无叛民，闾里得安枕。",
            "传闻江淮间，蝗旱今犹甚。",
            "努力事燮调，未寒心已凛。"
        ],
        "title": "崇阳道中作四首  其四",
        "id": "08988c5e-8237-4589-acc2-c077b6b7ad73"
    },
    {
        "author": "李纲",
        "paragraphs": [
            "天气沉阴迫季秋，通城早发宿岩头。",
            "催寒小雨松桂湿，出岫孤云嵌洞幽。",
            "瓶锡真还行脚债，钳锤罕遇点胸俦。",
            "夜深云散千峰月，注目寒空独倚楼。"
        ],
        "title": "宿岩头寺",
        "id": "0fe8bb85-1555-4a75-b5b4-1c510618fc34"
    },
    {
        "author": "李纲",
        "paragraphs": [
            "踰年去天阙，长是寓僧庐。",
            "云水志方适，轩裳情已疏。",
            "午风吹茗椀，夜月照床书。",
            "忘我兼忘世，此生真有余。"
        ],
        "title": "寓崇阳西山定林院有感二首  其一",
        "id": "16d84dfd-ac82-4863-8eb1-7d1b41d82b79"
    },
    {
        "author": "李纲",
        "paragraphs": [
            "清霜初入候，落叶半辞柯。",
            "岁晏遽如许，时艰将若何。",
            "关山空岁月，江汉自风波。"
        ],
        "title": "寓崇阳西山定林院有感二首  其二",
        "id": "f255d9bb-86fd-4216-982b-3a6b22a5ce43"
    },
    {
        "author": "李纲",
        "paragraphs": [
            "汲水养岩桂，最怜风露香。",
            "黄花金琐碎，碧叶玉光铓。",
            "却忆七闽路，有怀中隐堂。",
            "相看久不厌，气味自难忘。"
        ],
        "title": "岩桂二首  其一",
        "id": "0e32a9ea-29c8-4e6b-8828-8dc85e48196f"
    },
    {
        "author": "李纲",
        "paragraphs": [
            "远地见佳木，依然如故人。",
            "难当襌客意，为折数枝新。",
            "自耐风霜早，不惭兰蕙春。",
            "殷懃置瓶水，寂寞伴闲身。"
        ],
        "title": "岩桂二首  其二",
        "id": "58c5e856-c3d5-4e0e-8f12-ee88cbf76db5"
    },
    {
        "author": "李纲",
        "paragraphs": [
            "泛梗飘萍逐水流，故人书到正霜秋。",
            "扶颠拯溺多迂论，问舍求田更拙谋。",
            "辇道凄凉沙碛外，钩陈寂寞楚江头。"
        ],
        "title": "次韵郑教授见寄",
        "id": "86562740-2d14-4236-b931-31a90d561659"
    },
    {
        "author": "李纲",
        "paragraphs": [
            "道人卓锡使泉飞，一派清甘满石陂。",
            "谁识灌溪真境界，也知只见沤麻池。"
        ],
        "title": "灌溪三咏 灌溪",
        "id": "da9c2c69-b750-48f7-9dcc-a10e8420c4c9"
    },
    {
        "author": "李纲",
        "paragraphs": [
            "结庵雄踞妙髙峰，孤秀巉然万境通。",
            "不见德云空住处，却须相遇别峰中。"
        ],
        "title": "灌溪三咏 妙峰庵",
        "id": "2efc69a8-3ef7-4beb-870c-3aafdd8d0c40"
    },
    {
        "author": "李纲",
        "paragraphs": [
            "松萝荫翳色苍苍，盛夏南风草木香。",
            "普愿众生无热恼，不应身独占清凉。"
        ],
        "title": "灌溪三咏 清凉境界",
        "id": "ff5ce06e-66e1-47bd-96ff-167c2d7d971b"
    },
    {
        "author": "李纲",
        "paragraphs": [
            "廓然丈室湛虚明，地僻山空万象清。",
            "滴翠老杉清凈色，锵金流水妙圆声。",
            "殷懃禅客邀迎厚，寂寞宰官身世轻。",
            "野鹤孤云无不可，会须还作二龙行。"
        ],
        "title": "题青龙兴化禅院方丈",
        "id": "d19b0a85-4a9b-4541-977a-f67d0cfb1c7c"
    },
    {
        "author": "李纲",
        "paragraphs": [
            "时危贵权谋，盗贼本王臣。",
            "招徕驾驭之，自足张吾军。",
            "蠭虿固有毒，犀象亦可驯。",
            "恩威傥得所，摩拊还其淳。",
            "光武制铜马，曹公用黄巾。",
            "资其战大敌，且以苏良民。",
            "去年议招抚，乃以此义陈。",
            "置司未阅月，来者如屯云。",
            "奈何力沮罢，坐使复纷纷。",
            "传闻中原寇，铁马动成羣。",
            "虎兕出于柙，玉石同其焚。",
            "京辅困抄掠，遂及江湖滨。",
            "东南久平定，郡县无城闉。",
            "天堑非不险，谁与守要津。",
            "古来重镇地，控扼非其人。",
            "小敌已震惧，大者当何云。",
            "人谋自回遹，天意讵不仁。",
            "安得回阳辉，一令四海春。"
        ],
        "title": "闻山东盗所谓丁一箭者拥数万众临江破黄州官吏皆保武昌江湖间骚然未知备御之策感而赋诗",
        "id": "bcecf015-c0f3-4c1e-a182-918c78a92d95"
    },
    {
        "author": "李纲",
        "paragraphs": [
            "新故继凋丧，初非因荷戈。",
            "波惊川阅水，霜早叶辞柯。",
            "世上故人少，录中新鬼多。",
            "浮生端若此，伤感意如何。"
        ],
        "title": "得诸季书报薛克寅范茂载胡仲俨皆物故感怆有作",
        "id": "5eb29466-7d0b-429f-9eba-f7180445d4f9"
    },
    {
        "author": "李纲",
        "paragraphs": [
            "翩翾啅噪绕髙檐，粒食枝栖安用贪。",
            "怒鬬不知缘底事，败毛轻毳落毵毵。"
        ],
        "title": "山居四感 鬬雀",
        "id": "6a4d9365-b773-4839-ba79-a61f374226a1"
    },
    {
        "author": "李纲",
        "paragraphs": [
            "欲雨山云四面垂，空庭蚁战久相持。",
            "只应薄伐檀萝国，正是槐安献捷时。"
        ],
        "title": "山居四感 战蚁",
        "id": "3fa63c80-0e38-4f92-b595-5494f8b3d851"
    },
    {
        "author": "李纲",
        "paragraphs": [
            "修竹茂林山寺幽，蝉声如沸满清秋。",
            "吸风饮露无求世，嘒嘒何为噪不休。"
        ],
        "title": "山居四感 噪蝉",
        "id": "969ab3d0-4336-4c2d-9b3f-e8f464bb12e6"
    },
    {
        "author": "李纲",
        "paragraphs": [
            "月露凄清湿草根，寒蛩偏向夜深闻。",
            "随时感气成悲怨，不是来销逐客魂。"
        ],
        "title": "山居四感 吟蛩",
        "id": "c8d7a875-1a4c-4747-ad67-e728adc56871"
    },
    {
        "author": "李纲",
        "paragraphs": [
            "岁晚苍官鬓髪青，回风披拂自悲鸣。",
            "不容逐客多归梦，故作江湖波浪声。"
        ],
        "title": "山居四景 松风",
        "id": "3d5fee81-8c55-44aa-b90f-eaeff7139f27"
    },
    {
        "author": "李纲",
        "paragraphs": [
            "森然绕槛翠琅玕，瘦节疏枝特地寒。",
            "底事叶垂浑不舞，金风零露夜漙漙。"
        ],
        "title": "山居四景 竹露",
        "id": "c0114c2d-5137-48b2-aa2a-03631b96afc6"
    },
    {
        "author": "李纲",
        "paragraphs": [
            "玉洁烟轻一片深，飘然出岫本无心。",
            "孤飞远映碧天去，也解重来为作霖。"
        ],
        "title": "山居四景 岭云",
        "id": "328bb663-4393-4e3a-aabd-b81c9850c9a3"
    },
    {
        "author": "李纲",
        "paragraphs": [
            "月出松林已半廊，故开窗牖纳清光。",
            "嫦娥应讶年来瘦，千首新诗书满床。"
        ],
        "title": "山居四景 窗月",
        "id": "e1843deb-29cf-45e6-9a35-7880fcf655d0"
    },
    {
        "author": "李纲",
        "paragraphs": [
            "山禽唤觉不成眠，兴若长鲸吸百川。",
            "满酌甆瓯当金盏，陶然便作酒中仙。"
        ],
        "title": "山居四适 酌酒",
        "id": "fec50c6f-8b14-4bfa-ac8b-e1322fc09d23"
    },
    {
        "author": "李纲",
        "paragraphs": [
            "安眠饱食更何求，只欠云腴茗一瓯。",
            "龙凤不须夸北苑，枪旗且与试中州。"
        ],
        "title": "山居四适 烹茶",
        "id": "23df1bbe-0831-461f-a91b-c280f014925a"
    },
    {
        "author": "李纲",
        "paragraphs": [
            "平生长作蠧书蟫，老去犹资慰我心。",
            "毎到古人名节处，慨然掩卷一沉吟。"
        ],
        "title": "山居四适 读书",
        "id": "cfa0624d-d3a0-43db-9539-ce99ea32d965"
    },
    {
        "author": "李纲",
        "paragraphs": [
            "假榻禅房夜寂然，瓦炉石饼爇龙涎。",
            "霏微缥缈根尘际，吸引方知鼻观圆。"
        ],
        "title": "山居四适 焚香",
        "id": "8a7cff28-ec3e-4de3-a7f9-343d67dc8f9e"
    },
    {
        "author": "李纲",
        "paragraphs": [
            "道人多种木芙蓉，晓着清霜分外红。",
            "万叶千花本何有，因空成色色成空。"
        ],
        "title": "山居四卉 拒霜",
        "id": "8ba37e52-64f9-47be-a669-890e4f68b2b8"
    },
    {
        "author": "李纲",
        "paragraphs": [
            "昂然璀璨绕阶除，端似羣雄领众雏。",
            "只有一冠无别德，谁云鲁国固多儒。"
        ],
        "title": "山居四卉 鸡冠",
        "id": "4c06de75-bec0-404d-a397-675ab8536e07"
    },
    {
        "author": "李纲",
        "paragraphs": [
            "重阳旋觅菊花栽，青蘂萧疏殊未开。",
            "我似陶潜正无酒，休将冷艳笑空罍。"
        ],
        "title": "山居四卉 菊",
        "id": "838e139b-ca1e-412d-8581-5de1d0dd4d01"
    },
    {
        "author": "李纲",
        "paragraphs": [
            "步屧秋风见蕣华，疏篱灼灼绕田家。",
            "朝开暮落君休笑，纵使多时终委沙。"
        ],
        "title": "山居四卉 槿",
        "id": "016b5f03-48fa-498e-860d-515cfefa6b3b"
    },
    {
        "author": "李纲",
        "paragraphs": [
            "靖康虏骑窥帝闉，中原惨澹生烟尘。",
            "帝谓细柳真将军，总兵欲使挥浮云。",
            "解赐宝剑御府珍，鱼肠盘屈松桧纹。",
            "缕金错翠舟瑶琨，剸截犀象如羔豚。",
            "驱逐狂寇出边垠，妖腰乱领徒纷纷。",
            "龙吟蛟吼清夜闻，乃知此物能通神。",
            "迩来杜门空念恩，旧事谁复可共论。",
            "今晨开匣观龙文，铁花绣涩苍藓痕。",
            "东南卑湿相蒸熏，坐使三尺光铓昏。",
            "安得砺砥来峨岷，淬锋敛锷硎发新。",
            "霜寒冰滑无皵皲，指麾尚可清妖氛。",
            "愿提此剑平戎獯，犬羊虽众气可吞。",
            "手斩可汗羁可敦，天旋日转还两君。",
            "书铭却勒燕然勋，摅愤刷耻志乃伸。",
            "壮怀聊可垂干坤，缇绣什袭传仍昆。",
            "卫绾之赐何足云。"
        ],
        "title": "渊圣皇帝赐宝剑生铁花感而赋诗",
        "id": "ce82e223-4eab-43f4-b02d-eceba73a342f"
    },
    {
        "author": "李纲",
        "paragraphs": [
            "迂疏得远谪，漂泊将何依。",
            "区区一寸心，未报三春晖。",
            "岁月不我与，急景惊翻飞。",
            "方看社燕来，又见霜鸿归。",
            "寛恩尚廪禄，未迫寒与饥。",
            "荒山俯佳节，九月诚可悲。"
        ],
        "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑  其一",
        "id": "71f6f6f5-ab18-4e8d-85de-b520f35dfaaf"
    },
    {
        "author": "李纲",
        "paragraphs": [
            "凄凉寓僧舍，寂寞坐松轩。",
            "虽辞万钟禄，尚未自灌园。",
            "仲尼犹在陈，我厨晨有烟。",
            "藜羮得一饱，滴露味自研。",
            "寒窗写周易，更咏五千言。",
            "儒生真可笑，饿隐称其贤。"
        ],
        "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑  其二",
        "id": "0ff87c7a-20d7-4fbf-bd7f-ae7c8a111990"
    },
    {
        "author": "李纲",
        "paragraphs": [
            "何以写我意，寄之朱丝琴。",
            "钟期久已死，千古无知音。",
            "弃置不复弹，调家难绎寻。",
            "东篱采青蘂，浊酒聊孤斟。",
            "千驷所不顾，一斗诚可钦。",
            "陶然又复醉，谁识渊明心。"
        ],
        "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑  其三",
        "id": "e5dac0f2-ac18-40e7-9223-1b52204a7267"
    },
    {
        "author": "李纲",
        "paragraphs": [
            "骯脏老张镐，寂寞穷黔娄。",
            "古人日已远，此意谁复酬。",
            "墨翟突不黔，仲尼辙环周。",
            "岂为一身计，实怀四海忧。",
            "沮溺但躬耕，吾岂斯人俦。",
            "有酒且径醉，无酒不必求。"
        ],
        "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑  其四",
        "id": "84711e74-d616-4a6b-a61e-bed21ddb7405"
    },
    {
        "author": "李纲",
        "paragraphs": [
            "佳晨迫九日，旅食寓江干。",
            "颇同谪僊人，漂泊来铜官。",
            "樽俎何萧条，菊蘂渐可餐。",
            "回风吹青松，惨惨岁将寒。",
            "但有杯中物，不愧箪瓢颜。",
            "一觞复一咏，明月窥禅关。"
        ],
        "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑  其五",
        "id": "c53e5d3c-209e-444d-ab7c-94d1ca82e630"
    },
    {
        "author": "李纲",
        "paragraphs": [
            "自我去廊庙，远举如飞蓬。",
            "徇道敢怀禄，谋身殊未工。",
            "空余耿耿心，不惭楚两龚。",
            "幸然诸季贤，意气与我同。",
            "何当恩听归，兵息道路通。",
            "却寻惠山路，杖策得相从。"
        ],
        "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑  其六",
        "id": "0c21e355-9b21-4884-b278-cdf2066f0a17"
    },
    {
        "author": "李纲",
        "paragraphs": [
            "我家梁溪上，梦堕江湖州。",
            "块处无与语，谁复为朋俦。",
            "远怀作重阳，置酒临清流。",
            "插花独我少，感物增离忧。",
            "我亦事杯杓，阿宗相献酬。",
            "欲寄一枝菊，川途方阻修。"
        ],
        "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑  其七",
        "id": "21f3756b-a1df-466b-888d-682ad420bab8"
    },
    {
        "author": "李纲",
        "paragraphs": [
            "天地一逆旅，于焉寓此生。",
            "羣阴惨将暮，共爱九日名。",
            "气清霜露肃，天朗山川明。",
            "月户蔼夜色，风林飒秋声。",
            "东篱菊有华，可以延我龄。",
            "采采金琐碎，泛此玉觞倾。",
            "一醉遗万物，况复轩裳荣。",
            "渊明骨已朽，千载同兹情。",
            "时危丹砂远，岁晏将何成。"
        ],
        "title": "次韵渊明九日闲居",
        "id": "212ed5eb-fbe9-463b-9c5a-0c9233498ee8"
    },
    {
        "author": "李纲",
        "paragraphs": [
            "霜早风髙寒气萌，可堪独傍楚江行。",
            "貂裘已敝苏季子，葛屦更穿东郭生。",
            "卯酒晕红朝玉颊，夜炉燃鼎沸松声。",
            "妻孥千里应思我，怅望牛衣此日情。"
        ],
        "title": "初寒",
        "id": "871b0ad7-acb9-42ef-aeda-5156b3e68e3f"
    },
    {
        "author": "李纲",
        "paragraphs": [
            "秋风淅淅桂花香，花底山蜂采掇忙。",
            "但得蜜成功用足，不辞辛苦与君尝。"
        ],
        "title": "蜜蜂",
        "id": "97cf4bef-aa6c-4405-ae8d-367d8ab6b6f2"
    },
    {
        "author": "李纲",
        "paragraphs": [
            "耕犂千亩实千箱，力尽筋疲谁复伤。",
            "但愿众生皆得饱，不辞羸病卧残阳。"
        ],
        "tags": [
            "爱国",
            "咏物",
            "古诗三百首",
            "动物",
            "宋诗",
            "言志",
            "咏物诗"
        ],
        "title": "病牛",
        "id": "35fe6f1e-0b64-47c5-a6c2-9c53a5bc803f"
    },
    {
        "author": "李纲",
        "paragraphs": [
            "四海十年不解兵，朝降夕叛幽蓟城。",
            "杀气南行动天轴，犬戎也复临咸京。",
            "铁马长鸣不知数，虏骑凭陵杂风雨。",
            "自是君王未备知，一生长恨奈何许。"
        ],
        "title": "胡笳十八拍 第一拍",
        "id": "3f07da6b-2e85-4745-ae53-7785bcf140bc"
    },
    {
        "author": "李纲",
        "paragraphs": [
            "黑云压城城欲摧，赤日照耀从西来。",
            "虏箭如沙射金甲，甲光向日金鳞开。",
            "昏昏阊阖闭氛祲，六龙寒急光徘徊。",
            "黄昏胡骑尘满城，百年兴废吁可哀。"
        ],
        "title": "胡笳十八拍 第二拍",
        "id": "7a03db88-132b-4f1c-83ce-9da1420c5341"
    },
    {
        "author": "李纲",
        "paragraphs": [
            "千乘万骑出咸阳，百官跣足随天王。",
            "翠华摇摇行复止，黄尘暗天道路长。",
            "金盘玉筯无消息，色难腥腐飡风香。",
            "晚将末契托年少，遂令再往之计堕渺茫。"
        ],
        "title": "胡笳十八拍 第三拍",
        "id": "73dbeee3-81d4-4b32-b8c8-3be7aba1cf26"
    },
    {
        "author": "李纲",
        "paragraphs": [
            "筋簳精坚胡马骄，猛蛟突兽纷腾逃。",
            "春寒野阴风景暮，尘埃不见咸阳桥。",
            "中原格鬬且未归，陇山萧瑟秋云髙。",
            "安得壮士兮守四方，一豁明主正郁陶。"
        ],
        "title": "胡笳十八拍 第四拍",
        "id": "c9c2eb38-0a28-4961-ba1d-51c7d40647ee"
    },
    {
        "author": "李纲",
        "paragraphs": [
            "汉家离宫三十六，缓歌慢舞凝丝竹。",
            "铁骑突出刀鎗鸣，惊破霓裳羽衣曲。",
            "明眸皓齿今何在，细柳青蒲为谁绿。",
            "桃花依旧笑春风，风动落花红蔌蔌。"
        ],
        "title": "胡笳十八拍 第五拍",
        "id": "f7e8c6b0-348d-44e5-a639-a7ef929d3a89"
    },
    {
        "author": "李纲",
        "paragraphs": [
            "忆昔霓旌下南苑，攀条弄芳畏晼晚。",
            "只今飘泊干戈际，寒尽春生洛阳殿。",
            "梨园弟子散如烟，白马将军若雷电。",
            "城上春云覆苑墙，回首何时复来见。"
        ],
        "title": "胡笳十八拍 第六拍",
        "id": "d41da596-f2e0-4eb6-911a-5db2dadbd898"
    },
    {
        "author": "李纲",
        "paragraphs": [
            "星宫之君醉琼浆，矫如羣帝骖龙翔。",
            "龙池十日飞霹雳，齐言此夕乐未央。",
            "玄圃沧州莽空阔，羽人稀少不在傍。",
            "深山穷谷不可处，托身白云归故郷。"
        ],
        "title": "胡笳十八拍 第七拍",
        "id": "c96d1bc8-e2f8-4f86-bd73-fe88bbbca8bf"
    },
    {
        "author": "李纲",
        "paragraphs": [
            "黄尘散漫风萧索，杀气森森到幽朔。",
            "五十年间似反掌，瑶池侍臣已冥寞。",
            "千崖无人万壑静，旌旗无光日色薄。",
            "万事反覆何所无，注目寒江倚山阁。"
        ],
        "title": "胡笳十八拍 第八拍",
        "id": "b92b7746-a26b-4a90-ab3a-4d73bcf2aa91"
    },
    {
        "author": "李纲",
        "paragraphs": [
            "五陵佳气无时无，龙种自与常人殊。",
            "一去紫台连朔漠，骨肉满眼身羁孤。",
            "金鞭断折九马死，邂逅岂即非良图。",
            "人间俯仰成今古，岂忆当殿羣臣趋。"
        ],
        "title": "胡笳十八拍 第九拍",
        "id": "c5ddcd01-e1ef-4e1a-8466-c343935ecd8f"
    },
    {
        "author": "李纲",
        "paragraphs": [
            "人生失意无南北，去住彼此无消息。",
            "黄蒿古城云不开，时复看云泪横臆。",
            "猛将腰间大羽箭，一箭正坠双飞翮。",
            "汝休枉杀南飞鸿，道路只今多拥隔。"
        ],
        "title": "胡笳十八拍 第十拍",
        "id": "029ca585-6ebe-45df-8cb2-e96320a04d74"
    },
    {
        "author": "李纲",
        "paragraphs": [
            "天子不在咸阳宫，翠华拂天来向东。",
            "江间波浪兼天涌，中有云气随飞龙。",
            "干戈兵革鬬未止，无复射蛟江水中。",
            "江边老人错料事，时危惨澹来悲风。"
        ],
        "title": "胡笳十八拍 第十一拍",
        "id": "aee77966-c287-4a35-b838-2a7accb1006b"
    },
    {
        "author": "李纲",
        "paragraphs": [
            "渔阳突骑猎青丘，天马跋足随牦牛。",
            "幕前生致九青兕，苦寒赠我青羔裘。",
            "万里飞蓬映天过，岁云暮矣增离忧。",
            "如今正南看北斗，长安不见使人愁。"
        ],
        "title": "胡笳十八拍 第十二拍",
        "id": "9953fe8b-885f-487e-8c1a-24ddd9e811d9"
    },
    {
        "author": "李纲",
        "paragraphs": [
            "圣朝尚飞战鬬尘，椎鼓鸣钟天下闻。",
            "岸上荒村尽豺虎，衣冠南渡多崩犇。",
            "何时铸戟作农器，欲倾东海洗干坤。",
            "干戈未定失壮士，旧事无人可共论。"
        ],
        "title": "胡笳十八拍 第十三拍",
        "id": "a29a6195-c4a4-46c3-a70f-96b6800922b1"
    },
    {
        "author": "李纲",
        "paragraphs": [
            "大麦干枯小麦黄，问谁腰镰胡与羌。",
            "汉家战士三十万，此岂有意仍腾骧。",
            "安得突骑只五千，长驱东胡胡走藏。",
            "近静潼关扫蝼蚁，为留猛士守未央。"
        ],
        "title": "胡笳十八拍 第十四拍",
        "id": "a8db8276-860d-4ecb-9f8a-0b37e3116c54"
    },
    {
        "author": "李纲",
        "paragraphs": [
            "我生之後汉祀衰，经济实藉英雄姿。",
            "遥拱北辰纒寇盗，杳杳南国多旌旗。",
            "伤心不忍问耆旧，垂老恶闻战鼓悲。",
            "中夜起坐万感集，谁家捣练风凄凄。"
        ],
        "title": "胡笳十八拍 第十五拍",
        "id": "916ac56b-45c1-4aa9-8044-cd95e7c528be"
    },
    {
        "author": "李纲",
        "paragraphs": [
            "雨声飕飕催早寒，岁暮穷阴耿未已。",
            "燕山雪花大如席，寒刮肌肤北风利。",
            "羣胡归来血洗箭，阵前部曲终日死。",
            "漫漫胡天叫不闻，日夜更望官军至。"
        ],
        "title": "胡笳十八拍 第十六拍",
        "id": "67b01b06-8ec0-4631-93d0-8b0c8760228a"
    },
    {
        "author": "李纲",
        "paragraphs": [
            "时危始识不世材，成王功大心转小。",
            "豺狼塞路人断绝，一门骨肉散百草。",
            "江头宫殿锁千门，不知明月为谁好。",
            "何时眼前突兀见此屋，鸡鸣问寝龙楼晓。"
        ],
        "title": "胡笳十八拍 第十七拍",
        "id": "b6a4ccac-52ad-4d43-b768-17ae5788b0ac"
    },
    {
        "author": "李纲",
        "paragraphs": [
            "风尘澒洞昏王室，咫尺波涛永相失。",
            "漂然时危一老翁，洒血江汉长衰疾。",
            "笳一会兮琴一拍，青山落日江湖白。",
            "身欲奋飞病在床，此心炯炯君应识。"
        ],
        "title": "胡笳十八拍 第十入拍",
        "id": "fd5a9779-9254-4d40-b1f1-447c72ec24e0"
    },
    {
        "author": "李纲",
        "paragraphs": [
            "青山落日江湖白，飘零已是沧浪客。",
            "老去悲秋强自寛，青蘂重阳不堪摘。",
            "东流江水西飞燕，传语风光共流转。",
            "急觞为缓忧心捣，休语艰难尚酣战。",
            "圣朝尚飞战斗尘，何用浮名绊此身。",
            "时复看云泪横臆，晚来幽独恐伤神。"
        ],
        "title": "重阳日醉中戏集子美句遣兴  其一",
        "id": "a21e4b2a-39de-4928-a62e-5f90c0af07c0"
    },
    {
        "author": "李纲",
        "paragraphs": [
            "篱边老却陶潜菊，开花无数黄金钱。",
            "且看欲尽花经眼，饮如长鲸吸百川。",
            "只今漂泊干戈际，方外酒徒稀醉眠。",
            "腐儒衰晚谬通籍，杜曲幸有桑麻田。",
            "故畦遗穗已荡尽，中原君臣豺虎边。",
            "安得务农息战鬪，武陵欲问桃花源。"
        ],
        "title": "重阳日醉中戏集子美句遣兴  其二",
        "id": "207c0ffe-1fb9-4b70-ba16-4cbd0a66c147"
    },
    {
        "author": "李纲",
        "paragraphs": [
            "至人于世何所求，随缘应物初不留。",
            "缘合则应散则休，起灭幻境如浮沤。",
            "僧伽塔踞淮泗流，火焚水转岁几周。",
            "国家崇奉德更优，雍熙所建无与俦。",
            "层层金碧巧雕锼，凿石作址蟠龙虬。",
            "檐间宝铃韵琳璆，势插霄汉神为谋。",
            "瑞光焕发垂珠旒，青天白日烂不收。",
            "崔巍髙殿耸飞楼，千楹万柱烟云浮。",
            "谁知兴废相绸缪，铁马驰突横戈矛。",
            "四方羣盗起如蟊，付以一炬成荒丘。",
            "慈航济物众所庥，舍我去矣真可忧。",
            "昨宵梦到淮上洲，窣堵再造工方鸠。",
            "千章巨木回万牛，此岂有意重来不。",
            "塔成大士还旧游，更扶休运三千秋。"
        ],
        "title": "夜寝梦游泗上观重建僧伽塔纔两层塔以今春同普照王寺焚荡殆尽岂大士有意再来此土乎觉而赋诗以纪之",
        "id": "8d618cba-a226-4d99-a3d7-6c5bc0a1d88a"
    },
    {
        "author": "李纲",
        "paragraphs": [
            "清霜落乔木，翠色飒以疏。",
            "而我正卧病，萧然寓精庐。",
            "起坐无与欢，散帙聊观书。",
            "心游千载间，超诣非舟车。",
            "更酌一杯酒，荐此果与蔬。",
            "缅怀陶渊明，雅志与我俱。",
            "还看枕间屏，乃是归来图。",
            "古人不予欺，岁暮将何如。"
        ],
        "title": "次韵渊明读山海经",
        "id": "c643197c-f605-4a0d-a385-e93e75ff610c"
    },
    {
        "author": "李纲",
        "paragraphs": [
            "卜宅梁溪，成非一朝。",
            "面山枕冈，远市近郊。",
            "修竹茂林，翠连烟霄。",
            "松桂吐香，杞菊长苗。",
            "旁临清流，尘缨可濯。",
            "小阁崷然，九峰远瞩。",
            "岂无华宇，于我自足。",
            "兄弟埙箎，于焉相乐。",
            "春服既成，如浴乎沂。",
            "风乎舞雩，咏啸而归。",
            "自我离羣，潜然涕挥。",
            "拊心念旧，电往莫追。",
            "今夕何夕，梦还我庐。",
            "稚子候门，两髪髧如。",
            "携幼入室，浊酒倾壶。",
            "慨我寤叹，谁复如余。"
        ],
        "title": "余筑室梁溪之上三年而後成手植花木甚众遭值世故未尝得安居其间岁暮羁旅慨然念之因和渊明时运诗以见意",
        "id": "7b9d4eba-95b3-4c75-beb3-1bc55508eac0"
    },
    {
        "author": "李纲",
        "paragraphs": [
            "不在山林不市朝，且将图史当渔樵。",
            "桂花想见秋来盛，香满西风取次飘。"
        ],
        "title": "梁溪八咏 中隐堂",
        "id": "865a3684-fe8f-4f07-bc2b-4e59d2259742"
    },
    {
        "author": "李纲",
        "paragraphs": [
            "兄弟埙箎人所推，棣华堂里远相思。",
            "艰难世路风霜急，正是鹡鸰原上时。"
        ],
        "title": "梁溪八咏 棣华堂",
        "id": "15740390-e6e7-4b4c-aebb-88d7e0a306b9"
    },
    {
        "author": "李纲",
        "paragraphs": [
            "亲宾情话款衡门，把酒挥毫气吐云。",
            "何日寛思返三径，一樽重与细论文。"
        ],
        "title": "梁溪八咏 文会堂",
        "id": "a6eef792-d7b8-4f65-9d5c-722b122caab2"
    },
    {
        "author": "李纲",
        "paragraphs": [
            "小阁峥嵘面九峰，暮天秀出碧芙蓉。",
            "孔明夲有躬耕志，却合归来看卧龙。"
        ],
        "title": "梁溪八咏 九峰阁",
        "id": "61a71949-4585-4054-bad1-4280b00c94da"
    },
    {
        "author": "李纲",
        "paragraphs": [
            "画舫临流四面通，绿窗面面有清风。",
            "年来始会虚舟意，正在江湖波浪中。"
        ],
        "title": "梁溪八咏 舫斋",
        "id": "da626cb1-4a13-43d4-b14e-f4cc0496d23a"
    },
    {
        "author": "李纲",
        "paragraphs": [
            "缥缈危亭枕曲池，红妆翠羽自参差。",
            "晚凉小饮谁同醉，定把圆荷当屈巵。"
        ],
        "title": "梁溪八咏 怡亭",
        "id": "702ca3f9-03b5-459c-9219-f975cc9750e8"
    },
    {
        "author": "李纲",
        "paragraphs": [
            "境寂心闲物物宜，倚栏更看岭云飞。",
            "晓猿夜鹤应思我，正好归时犹未归。"
        ],
        "title": "梁溪八咏 心远亭",
        "id": "1b1342c9-336d-4c20-a6fa-f30e3775f8da"
    },
    {
        "author": "李纲",
        "paragraphs": [
            "画栋飞檐俯碧流，何时归去舣扁舟。",
            "不须更把尘缨濯，直取冠裳裂即休。"
        ],
        "title": "梁溪八咏 濯缨亭",
        "id": "b5bcc187-ab63-452a-b72f-474d2665c218"
    },
    {
        "author": "李纲",
        "paragraphs": [
            "东吴信佳地，碧溪绕青山。",
            "我居枕溪傍，卜筑亦有年。",
            "山空乳满腹，迸出苍龙渊。",
            "余波滑无声，下灌负郭田。",
            "秋风粳稻香，落照孤鸿间。",
            "黄鸡与紫蟹，日满樽俎前。",
            "酌酒燕宾友，挥毫散云烟。",
            "常谓享此乐，可以终华颠。",
            "岂知萦世故，扰扰不得闲。",
            "侧身念吾庐，怅望情依然。"
        ],
        "title": "和渊明归田园居六首  其一",
        "id": "ca3d7d53-ef0c-48c5-9b8c-659ac1c793f3"
    },
    {
        "author": "李纲",
        "paragraphs": [
            "一为世网婴，未遂税尘鞅。",
            "驱驰途路间，空积溪山想。",
            "我居今若何，岁月忽已往。",
            "三径将荒芜，松菊日应长。",
            "泛舟苕霅间，吾意诚已广。",
            "时危方艰难，长恐堕渺莽。"
        ],
        "title": "和渊明归田园居六首  其二",
        "id": "cdfc0f8f-d1a1-42b8-b719-39858ee27cee"
    },
    {
        "author": "李纲",
        "paragraphs": [
            "人生不满百，七十亦云稀。",
            "吾年甫知命，飘泊犹未归。",
            "江湖岁将晏，霜露沾人衣。",
            "沧洲惠询约，坐恐此志违。"
        ],
        "title": "和渊明归田园居六首  其三",
        "id": "c5439d85-6b7a-4224-bffd-26006cbd4817"
    },
    {
        "author": "李纲",
        "paragraphs": [
            "平生爱武林，湖山良可娱。",
            "连年兵火作，景物成丘墟。",
            "常愿买一廛，筑室湖上居。",
            "开轩苍翠间，手植松千株。",
            "浮家同志和，来往得自如。",
            "樽中酒不空，乐死不愿余。",
            "那知今乃尔，此怀坐成虚。",
            "已矣何所道，万法皆本无。"
        ],
        "title": "和渊明归田园居六首  其四",
        "id": "93e276aa-9c3a-40a5-a8e6-e020e811c488"
    },
    {
        "author": "李纲",
        "paragraphs": [
            "毎爱贺知章，勅赐鉴湖曲。",
            "而我不须多，数顷亦已足。",
            "世故俛仰间，反覆若棋局。",
            "良辰逝莫留，胜游当秉烛。",
            "明月照芳樽，坐待东方旭。"
        ],
        "title": "和渊明归田园居六首  其五",
        "id": "e5d24545-9715-4438-bdb9-1b220244066c"
    },
    {
        "author": "李纲",
        "paragraphs": [
            "我昔居梁溪，梦断长安陌。",
            "倒冠与落佩，志气良自适。",
            "花前饮春朝，月下舞秋夕。",
            "自从丧乱来，光景驹过隙。",
            "无复旧情怀，扰扰为物役。",
            "寤寐忧他人，自麻初不绩。",
            "长啸休去来，劳生亦何益。"
        ],
        "title": "和渊明归田园居六首  其六",
        "id": "521460a1-3a24-4a43-ba36-baef19508e44"
    },
    {
        "author": "李纲",
        "paragraphs": [
            "小雨廉纤作晓寒，绕檐疏竹正檀栾。",
            "穷愁着论墨长湿，磊块浇胸杯未干。",
            "庄舄显时犹越语，钟仪絷处亦南冠。",
            "百忧万感无时了，更赋新诗强自寛。"
        ],
        "title": "小雨",
        "id": "1fa39916-6320-41da-b6f0-756f895a4b2b"
    },
    {
        "author": "李纲",
        "paragraphs": [
            "湖外新橙也自黄，故人相赠解包香。",
            "捣虀正鲙双鱼美，荐酒聊持一瓣尝。",
            "湛岘旧栽千树橘，洞庭初落满林霜。",
            "木奴供给何须道，怅望东吴云水郷。"
        ],
        "tags": [
            "洞庭湖"
        ],
        "title": "客饷新橙有感",
        "id": "e1119d87-6fd2-4aba-8c49-5f3988147f60"
    },
    {
        "author": "李纲",
        "paragraphs": [
            "双鲤从来丙穴东，霜刀缕切脍花红。",
            "银丝藿叶自争巧，玉筋金盘未觉空。",
            "德饱姜侯情已重，诗成杜老志应同。",
            "秋风笠泽鲈尤美，何日扁舟入手中。"
        ],
        "title": "偶得双鲤付厨作鲙以荐一觞",
        "id": "3a47f94c-ba99-4327-8897-ad287c258518"
    },
    {
        "author": "李纲",
        "paragraphs": [
            "风霜已摇落，天气犹清和。",
            "聊持一樽酒，自饮还自歌。",
            "朝心愁不开，暮髪白已多。",
            "朱颜与绿鬂，飒若霜萎荷。",
            "流年不我与，不饮如老何。"
        ],
        "title": "和渊眀拟古九首  其一",
        "id": "21303d55-e9af-4d5e-88d3-cbf0af3ed674"
    },
    {
        "author": "李纲",
        "paragraphs": [
            "惊心如伤禽，衰质若凋柳。",
            "百年能几时，处世安得久。",
            "寤寐若有失，哀我泉下友。",
            "平生不识面，况复衘杯酒。",
            "知心乃如斯，此意岂可负。",
            "管鲍贫时交，于古亦云厚。",
            "范张久已亡，今人那复有。"
        ],
        "title": "和渊眀拟古九首  其二",
        "id": "05261232-f79a-41bb-9d5c-7b800878d381"
    },
    {
        "author": "李纲",
        "paragraphs": [
            "阶祸初甚微，智者能要终。",
            "被髪祭于野，辛有知其戎。",
            "时平足谀佞，世乱多奸雄。",
            "坐令夷乱华，诞谩本晋风。",
            "重华不再作，吾道何其穷。",
            "已矣可奈何，此生如梦中。"
        ],
        "title": "和渊眀拟古九首  其三",
        "id": "159245df-912c-40bc-b6ba-ce5e0cb46cb0"
    },
    {
        "author": "李纲",
        "paragraphs": [
            "弃置帝王宅，乃欲保一隅。",
            "一隅岂易保，巨盗连荆舒。",
            "眷言浙江西，有我先人庐。",
            "兵火偶不到，聚族于焉居。",
            "羁束未得归，田园日将芜。",
            "江边畏羣盗，岁暮当何如。"
        ],
        "title": "和渊眀拟古九首  其四",
        "id": "bd9a6dfe-fc16-4a02-8672-617ea17884f0"
    },
    {
        "author": "李纲",
        "paragraphs": [
            "立国有常理，恩威抚要荒。",
            "胡为决藩篱，坐使寇及堂。",
            "凭髙寓远目，中原气苍茫。",
            "昔时冠盖地，今日争战场。",
            "玉辇幸朔漠，金椀出北邙。",
            "腐儒献奇策，碧衣坐称昂。",
            "傥无济时略，何以绥四方。",
            "苍生未苏息，慨叹情内伤。"
        ],
        "title": "和渊眀拟古九首  其五",
        "id": "e176468e-abd8-4b0d-a299-ca4fb3f43528"
    },
    {
        "author": "李纲",
        "paragraphs": [
            "吾怜靖节翁，食少衣不完。",
            "弃禄缘束带，贵身遂抛冠。",
            "箪瓢有余乐，不惭陋巷颜。",
            "成趣园日涉，息交户常关。",
            "返观富与贵，一尘集毫端。",
            "素琴久无弦，适意自可弹。",
            "处心慕黔娄，抗志同伯鸾。",
            "斯人骨已朽，霜霰时方寒。"
        ],
        "title": "和渊眀拟古九首  其六",
        "id": "6d2b177f-364b-4900-81da-350e0bb5c1ec"
    },
    {
        "author": "李纲",
        "paragraphs": [
            "古今纷变态，兹道长若兹。",
            "处世或穷达，否泰各有时。",
            "岂无磨与涅，贵在不磷缁。",
            "达人乃大观，曲士多致疑。",
            "所以古圣贤，立此垂世辞。",
            "殷懃论出处，欲使学者思。",
            "周公尚居东，仲尼岂余欺。",
            "愈钝久乃利，臲卼当安之。",
            "我亦道穷者，欲赋鸱鸮诗。"
        ],
        "title": "和渊眀拟古九首  其七",
        "id": "c983aa11-a07c-47ec-b58e-df17b09e4158"
    },
    {
        "author": "李纲",
        "paragraphs": [
            "结髪慕古人，绝俗期远游。",
            "如登太山顶，志气小九州。",
            "古今会迁变，万壑无停流。",
            "向来富贵者，累累但荒丘。",
            "汉唐已磨灭，况复秦与周。",
            "惟余节义士，可向编简求。"
        ],
        "title": "和渊眀拟古九首  其八",
        "id": "44680883-c6af-4277-be33-0ca98d845481"
    },
    {
        "author": "李纲",
        "paragraphs": [
            "青松生髙冈，无意斧斤采。",
            "岁寒霜霰深，未觉柯叶改。",
            "梁鸿既适吴，管宁亦浮海。",
            "二子得我心，髙举不相待。",
            "士生不逢时，命矣何所悔。"
        ],
        "title": "和渊眀拟古九首  其九",
        "id": "48697624-fe82-43f0-852c-4e981001dd8c"
    },
    {
        "author": "李纲",
        "paragraphs": [
            "上天停云，以阴以雨。",
            "我之怀矣，川路修阻。",
            "田园将芜，幼稚谁抚。",
            "鴈信来迟，鹤立以伫。",
            "凄其以风，零雨其蒙。",
            "自去梁溪，爰止西江。",
            "一室萧然，卧于北窗。",
            "块独处此，人谁我从。",
            "岂无轩裳，谁适为荣。",
            "人之为人，亦以有情。",
            "乱离瘼矣，弃家遐征。",
            "知我如此，不如无生。",
            "今夕何夕，鹊袅庭柯。",
            "载植其尾，迭相鸣和。",
            "发书占之，远问为多。",
            "兆而未至，怀哉若何。"
        ],
        "title": "余来湖外家问不通者累月因和渊明停云篇以遣怀",
        "id": "df00c785-9349-4313-b99a-27d2416e0fa8"
    },
    {
        "author": "李纲",
        "paragraphs": [
            "采采荣木，春华于兹。",
            "及尔素秋，风霜瘁之。",
            "寒暑代谢，荣枯有时。",
            "改柯易叶，翩其陨而。",
            "苍苍松柏，擢干蟠根。",
            "风霜虽厉，秀色长存。",
            "君子进德，以道为门。",
            "岁寒时艰，节义弥敦。",
            "惟天于余，赋此拙陋。",
            "材不趋新，学惟求旧。",
            "黾勉夙夜，其何能富。",
            "屡冒艰危，内省不疚。",
            "先公有训，岂敢失坠。",
            "敬慎威仪，圣言是畏。",
            "铅刀虽钝，驽马希骥。",
            "一割之功，十驾而至。"
        ],
        "title": "霜降木落独松柏苍然颜色愈好因和渊明荣木篇以见意",
        "id": "f234a2c8-56b6-4411-b90b-140f10c3eb47"
    },
    {
        "author": "李纲",
        "paragraphs": [
            "翼翼归鸟，爰集于林。",
            "近萃芳郊，远依烟岑。",
            "眷言顾之，实获我心。",
            "丛木茂止，憇此繁阴。",
            "翼翼归鸟，翩然翻飞。",
            "风髙天阔，去将畴依。",
            "云路翱翔，倦翮思归。",
            "矰缴孔多，无使患遗。",
            "翼翼归鸟，抚翼徘徊。",
            "江湖缈茫，有怀故栖。",
            "顾俦啸侣，鸣声和谐。",
            "愿言不获，怅然伤怀。",
            "翼翼归鸟，集于旧条。",
            "一枝已多，岂俟髙标。",
            "敛翰息影，好音交交。",
            "愿言终此，以休永劳。"
        ],
        "title": "和归鸟篇",
        "id": "01464248-0cfa-4465-86c6-bdbdf6be91ee"
    },
    {
        "author": "李纲",
        "paragraphs": [
            "天临下土，是生烝民。",
            "耕食凿饮，乃含其真。",
            "淳浇朴散，巧伪相因。",
            "谁其还之，时惟圣人。",
            "圣人立政，爰重黍稷。",
            "设命官司，职是播植。",
            "春勤于耕，秋乃有穑。",
            "储其嬴余，荒岁足食。",
            "瞻彼中原，祁邳平陆。",
            "春日载阳，和风肃穆。",
            "夫耕妇馌，俦类相逐。",
            "少壮竭力，逸此耆宿。",
            "岂无他图，惟兹永久。",
            "利其耒耜，十千维耦。",
            "带月荷锄，侵星耘亩。",
            "崇本抑末，孰敢游手。",
            "终年厌飱，报则不贵。",
            "千箱万仓，以副汝冀。",
            "为酒为醴，乐此分至。",
            "仰奉俯畜，夫复何愧。",
            "四体不勤，丈人所鄙。",
            "带经而耕，岂废冠履。",
            "我思古人，希风往轨。",
            "躬耕南阳，无使专美。"
        ],
        "title": "和劝农篇",
        "id": "723b6ace-edf6-4b51-9857-291c57db377f"
    },
    {
        "author": "李纲",
        "paragraphs": [
            "岁律忽晼晚，我生感行休。",
            "雨余秋气清，策杖成独游。",
            "苍苍松桂合，中有清浅流。",
            "放怀佀樵者，忘机狎飞鸥。",
            "顾我疏散姿，自合在一丘。",
            "但恨尚羁束，块处无朋俦。",
            "独酌谁与共，独歌谁与酬。",
            "此独有至乐，当有知者不。",
            "盗贼纷满眼，世故端百忧。",
            "置之且勿道，独乐未易收。"
        ],
        "title": "秋雨初霁天髙气清独游山间意欣然乐之因和渊明游斜川诗以纪其事",
        "id": "ff4d1172-3bb2-4784-a9c1-92c8f8dbaf6f"
    },
    {
        "author": "李纲",
        "paragraphs": [
            "地偏菊开晚，乃在秋冬交。",
            "霜中色艳艳，肯逐蓬艾凋。",
            "感此节物殊，为尔再登髙。",
            "玉觞泛金英，举酒望层霄。",
            "云气有佳色，此岂瞪发劳。",
            "世态互陵灭，冰炭方凝焦。",
            "不如醉後眠，意味真陶陶。",
            "何论饮而寿，且以乐此朝。"
        ],
        "title": "後重九半月菊始开因思东坡言菊花开日即重阳取酒为之一醉遂和渊明已酉岁九月九日之作",
        "id": "c1e48832-c0cd-4604-a643-455b5fe5c2c7"
    },
    {
        "author": "李纲",
        "paragraphs": [
            "剥啄叩门，梁溪有书。",
            "发函读之，远怀以娱。",
            "长少童稚，咸安其居。",
            "森然满前，如返我庐。",
            "一书可宝，万金非珍。",
            "契阔寤叹，乃兹相亲。",
            "鹊不吾欺，鸣以告人。",
            "载询仆夫，以及其邻。",
            "嗟我诸季，鸡鸣孜孜。",
            "左图右书，中心好之。",
            "山川修阻，贻我以诗。",
            "三复佳句，实慰所思。",
            "翩翩鸿鴈，暂聚亟分。",
            "岂无他人，非我所欣。",
            "清宵步月，白日看云。",
            "无遐迩心，好音数闻。",
            "昔我之来，鶗鴂将鸣。",
            "今也岁晏，霜露载零。",
            "言念沙漠，有怀玉京。",
            "终夕不寐，羣生未宁。",
            "怅望东吴，慨临西风。",
            "愿化独鹤，烟霄可冲。",
            "敬慎威仪，惟以令终。",
            "黄髪为期，其爱尔躬。"
        ],
        "title": "得梁溪家问足慰远怀因和渊明答庞参军之作",
        "id": "4681da90-87f4-4f35-b4a8-43c40de14a47"
    },
    {
        "author": "李纲",
        "paragraphs": [
            "武夫恶文士，每见辄不喜。",
            "排纷须大剑，安用毛锥子。",
            "岂知管城翁，功阀着青史。",
            "羲之笔阵图，善战固其理。",
            "贤哉小谪仙，好古良有以。",
            "独怜中书君，飘泊无定止。",
            "谁将素琅玕，实此锦绣篚。",
            "瑶山列羣峰，玉笋连厥趾。",
            "置君丘壑间，未觉形神滓。",
            "光联玉蟾蜍，含冻共棐几。",
            "玲珑小九华，一一名可指。",
            "作诗寄远人，为洗尘埃耳。",
            "秀句与珍玩，清绝那可拟。",
            "灿然珠玉间，尚许蒹葭倚。",
            "我生堕江湖，放浪谢簪縰。",
            "尘泓久寂寞，秃颖亦颓委。",
            "当为千里赠，勿念一枰耻。",
            "配此古兽炉，缥缈孤烟起。"
        ],
        "title": "叔易得水晶笔格赋诗见寄因次其韵顷与叔易奕而胜得其铜兽炉制度甚古携行常置几案间今此格宜以赠远与炉为伴故卒章及之",
        "id": "d4555ded-410f-424f-a540-2281c5671c24"
    },
    {
        "author": "李纲",
        "paragraphs": [
            "落日西风粳稻香，畦间散策月荒凉。",
            "谁知万顷黄云熟，行客初看插绿秧。"
        ],
        "title": "次韵叔易四绝句  其一",
        "id": "d22642f2-df20-45da-8b19-6f007fc7d466"
    },
    {
        "author": "李纲",
        "paragraphs": [
            "笑续离骚赋远游，霜寒云梦杳然秋。",
            "何时把钓梁溪上，醉嚼蟹螯余罢休。"
        ],
        "title": "次韵叔易四绝句  其二",
        "id": "05add889-b6d0-46e1-be5a-81309367af15"
    },
    {
        "author": "李纲",
        "paragraphs": [
            "身闲且作地行仙，谪堕江湖岂偶然。",
            "幸有惠连诗句好，不妨青纸寄新篇。"
        ],
        "title": "次韵叔易四绝句  其三",
        "id": "85a02b80-db3a-483a-b9da-7fc0548f63b2"
    },
    {
        "author": "李纲",
        "paragraphs": [
            "初寒一醉万家春，尚有陶翁漉酒巾。",
            "五牧潘葑新酿熟，开樽应忆未归人。"
        ],
        "title": "次韵叔易四绝句  其四",
        "id": "96b1b16d-2626-4856-8854-58e9ef4e4d56"
    },
    {
        "author": "李纲",
        "paragraphs": [
            "洁如白叠软于毡，縠浪龟纹细结联。",
            "雅称独欹班竹枕，最宜深炷紫沉烟。",
            "斜风细雨吴绫暖，万草千花蜀锦鲜。",
            "何似禅房褚夫子，日髙覆帱拥衾眠。"
        ],
        "title": "山居四咏 纸帐",
        "id": "cd632b2d-afa9-431c-93a6-c4c79900bcc9"
    },
    {
        "author": "李纲",
        "paragraphs": [
            "此君劲节傲风霜，髙卧尤宜逐客床。",
            "雅制颇同琴可荐，莹肤端与玉争凉。",
            "欲凭幻境成佳梦，故使通中贮秘方。",
            "富贵功名本何有，觉来犹未熟黄粱。"
        ],
        "title": "山居四咏 竹枕",
        "id": "71a92914-9b8d-446b-8a23-8037ece6dc13"
    },
    {
        "author": "李纲",
        "paragraphs": [
            "小寒聊试地为炉，端为先生病更癯。",
            "炙背愿驰金騕褭，藉床初展锦氍毹。",
            "耸肩傍壁诗千字，爆栗烧毡酒一壶。",
            "便拟殷懃事丹灶，朝晡称火较锱铢。"
        ],
        "title": "山居四咏 地炉",
        "id": "b74d7c46-febd-4774-addc-4fa9dd69ada6"
    },
    {
        "author": "李纲",
        "paragraphs": [
            "谁刳苍玉事煎烹，形制深寛洁且轻。",
            "觱沸未看浮蟹眼，飕飗先听起松声。",
            "龙头豕腹徒謿诮，铁涩铜腥费挈擎。",
            "多病文园苦消渇，煮泉瀹茗正须卿。"
        ],
        "title": "山居四咏 石铫",
        "id": "cf7c81e2-7202-4878-b26b-557540e0c05e"
    },
    {
        "author": "李纲",
        "paragraphs": [
            "偶向忙时乞得身，山居岑寂绝比邻。",
            "雀罗可设门无客，酒盏频倾句有神。",
            "隐背时烦木童子，伴眠犹有竹夫人。",
            "苍生未定郊多垒，敢向长沮与问津。"
        ],
        "title": "山居遣兴四首  其一",
        "id": "7b64419f-03f9-4bb0-b164-d88f665c7c26"
    },
    {
        "author": "李纲",
        "paragraphs": [
            "三黜先生髪半华，但将笔墨作生涯。",
            "已知晏食能胜肉，更觉安行可当车。",
            "月好只愁无竹叶，风来自与扫岩花。",
            "江边盗贼休窥伺，不是宣和宰相家。"
        ],
        "title": "山居遣兴四首  其二",
        "id": "7362d11f-8795-4dfc-9c7f-47af19ad6061"
    },
    {
        "author": "李纲",
        "paragraphs": [
            "秋杪幽居分外清，傍檐鸟雀自和鸣。",
            "过时黄菊浑无赖，入眼青山独有情。",
            "酒後晕红潮玉颊，吟余儿杖殷金声。",
            "前村野老能棋战，时与呼来对一枰。"
        ],
        "title": "山居遣兴四首  其三",
        "id": "5d85f826-3e19-4af0-92e7-2410ec881064"
    },
    {
        "author": "李纲",
        "paragraphs": [
            "沉阴天色半含情，小院重门昼掩扃。",
            "一枕睡余香未散，三瓯茶後酒初醒。",
            "山云舒卷闲中看，竹雨萧疏静处听。",
            "愁寂最怜霜後菊，案头亁死有微馨。"
        ],
        "title": "山居遣兴四首  其四",
        "id": "18c1a4d5-97f2-414c-a54d-857dbedaea85"
    },
    {
        "author": "李纲",
        "paragraphs": [
            "宣和天廐多清新，肉鬃汗血皆翔麟。",
            "圉人牵来赤墀下，宸笔落纸亲传神。",
            "非行非立非驰逐，独写腾身前举足。",
            "展沙奋迅欲嘶风，骧首骖驔初喷玉。",
            "流云飞电五花骢，庭前榻上双真龙。",
            "始知韩干画多肉，坐使冀北羣皆空。",
            "銮舆远狩龙荒外，八骏瑶池杳何诣。",
            "空留此马落人间，感愤暗洒累臣涕。"
        ],
        "title": "赵叔𩅿运判见示宣和御画二轴其一马举足奋迅将起其一兔正面踞地啮草皆绝去笔墨畦径间意态如生精妙入神伏观叹息感慨因赋诗二篇以赞扬宸翰且叙小臣凄愤之情云 马",
        "id": "5dc0d9f7-e031-4902-91c1-3b1edc3e4cc3"
    },
    {
        "author": "李纲",
        "paragraphs": [
            "草枯霜落秋风髙，中山之兔初长毫。",
            "天姿狡健雅善走，韩卢宋鹊纷腾逃。",
            "帝居深沉九重里，何自得此山林意。",
            "枯荄咀嚼如有声，缺口长须耸双耳。",
            "宣和天子储聦明，天纵将圣尤多能。",
            "万机闲暇戏染翰，作此东郭髦鬅鬙。",
            "胡尘漠漠暗沙碛，属车一去无消息。",
            "安得壮士东擒胡，鸡鸣问寝还龙德。"
        ],
        "title": "赵叔𩅿运判见示宣和御画二轴其一马举足奋迅将起其一兔正面踞地啮草皆绝去笔墨畦径间意态如生精妙入神伏观叹息感慨因赋诗二篇以赞扬宸翰且叙小臣凄愤之情云 兔",
        "id": "eefaa349-20d7-4075-a74d-506987c270da"
    },
    {
        "author": "李纲",
        "paragraphs": [
            "块处江城无与游，芦花枫叶楚天秋。",
            "萧然霜鬓伤迟暮，久矣灰心任去留。",
            "道阻每怀千里念，时危岂为一身忧。",
            "何年棣蕚还相映，醉卧元龙百尺楼。"
        ],
        "title": "仲辅和寄送季弟诗复次韵寄之  其一",
        "id": "8d2902b8-f96b-4fc9-a057-179ad1dd62b5"
    },
    {
        "author": "李纲",
        "paragraphs": [
            "新诗寄远慰南冠，坠露遥知饮木兰。",
            "素爱少游乘下泽，尚怜子美縳微官。",
            "遭罹贝锦如吾少，漂泊兵戈见汝难。",
            "华髪比年老兄弟，相思对案不能餐。"
        ],
        "title": "仲辅和寄送季弟诗复次韵寄之  其二",
        "id": "31d89ce6-ac15-4986-9619-730517296f2d"
    },
    {
        "author": "李纲",
        "paragraphs": [
            "不须避世向桃源，自有岩中小洞天。",
            "漱石枕流尘境外，巢云卧月玉峰前。",
            "髙怀肯顾三千石，福地真同十九泉。",
            "小隐羡君诚得计，我方忧惴老江边。"
        ],
        "title": "王周士以幅素图万石岩见示",
        "id": "0649e2a3-85ed-4282-b75a-3cd12cfb48df"
    },
    {
        "author": "李纲",
        "paragraphs": [
            "禅房夜坐腹半饥，寒炉拨火煨蹲鸱。",
            "冻肤傍暖渐舒畅，展转更觉鸣声悲。",
            "毳衣脱落丰肌滑，玉软酥香不劳啮。",
            "芳甘着颊自生津，多病文园正消渇。",
            "吾生老矣来荆蛮，得汝聊助癯儒餐。",
            "不学当年鬼谷子，粪土堆头拜懒残。"
        ],
        "title": "煨芋",
        "id": "900f0419-b935-4ca0-aa39-55e56daa26c7"
    },
    {
        "author": "李纲",
        "paragraphs": [
            "风霜开栗皱，孕此頳虬卵。",
            "嘉哉古所贽，饤饾入笾匴。",
            "累累紫腰菱，烂烂火蚕茧。",
            "甘腴能疗病，炎帝所编纂。",
            "幽人夜读书，坐对铜檠短。",
            "飕飕石鼎沸，焰焰地炉暖。",
            "式将瓦甑炊，剖殻黄玉软。",
            "乘饥进五六，腹已果然满。",
            "吾尝位将相，日食万钱馔。",
            "荒山啖芋栗，自胜太官脔。",
            "乃知一饱余，万品徒过眼。",
            "聊持荐杯酒，不假玻瓈盌。",
            "忧慨不成眠，夜寒空展转。"
        ],
        "title": "蒸栗",
        "id": "af7db047-6202-4612-a1d1-15e39509731f"
    },
    {
        "author": "李纲",
        "paragraphs": [
            "吾生足忧患，未老头已白。",
            "鬓间垂素丝，揽镜聊一摘。",
            "星星去虽欣，种种鲜还戚。",
            "颇愁日增多，尽拔复何益。",
            "追思少年时，绿髪光且泽。",
            "森然茂云松，岂谓少堪惜。",
            "自从多病後，脱落露广额。",
            "蒲柳姿易衰，日与风霜迫。",
            "萧萧不胜梳，扰扰仅盈搦。",
            "安能上指冠，常恐吹堕帻。",
            "年来涉艰虞，更复非夙昔。",
            "奔驰动万里，漂泊继三谪。",
            "从横蹈危机，侈哆困烦啧。",
            "交游莫援手，仇怨惟下石。",
            "素标宜满头，斑鬓未为逼。",
            "何年运河车，泝补泥丸宅。",
            "华颠复变鬒，去作烟霞客。",
            "憔悴楚江滨，岁晚将何获。"
        ],
        "title": "摘鬓间白髪有感",
        "id": "434e3eec-bc18-4a26-901c-1895aa5a6a33"
    },
    {
        "author": "李纲",
        "paragraphs": [
            "江湖种橘侔洞庭，于中小者如龙睛。",
            "珊瑚枝干碧玉叶，结实璀璨罗繁星。",
            "客持赠我意已重，贮以翠笼尤晶荧。",
            "气含风露更髙洁，色着霜日微红青。",
            "匀圆入手讶磊砢，甘酸流颊凄芳馨。",
            "金丸玉齿乍破碎，中有沆瀣凝清冰。",
            "厥包忆昔贡宫阙，潇湘远物来天扃。",
            "争新效美不论直，万颗坐觉千金轻。",
            "美人转赐入怀袖，归来分饷同瑶琼。",
            "只今八骏杳安在，此物亦尔无光精。",
            "天涯相见两寂寞，敢以陋质伤飘零。",
            "举觞为尔成一醉，醉中不省居蛮荆。"
        ],
        "tags": [
            "洞庭湖"
        ],
        "title": "初食金橘",
        "id": "5361283a-d0f6-4904-a53d-ac29d7b4eade"
    },
    {
        "author": "李纲",
        "paragraphs": [
            "独坐对黄卷，夜寒灯自花。",
            "红深谁种莳，枝袅忽萌芽。",
            "酒渌正盈爵，客愁方念家。",
            "殷懃报远信，赖尔慰年华。"
        ],
        "title": "灯花  其一",
        "id": "2f4cc70d-52ac-478c-acb1-b57ca6bfb8f7"
    },
    {
        "author": "李纲",
        "paragraphs": [
            "光铓长吐焰，顷刻遽开花。",
            "玉粒乍排粟，金英初擢芽。",
            "谪官那有喜，旅食未还家。",
            "对尔翻惆怅，飘萧双鬓华。"
        ],
        "title": "灯花  其二",
        "id": "50254920-29e6-448e-80cb-d7f96251eb65"
    },
    {
        "author": "李纲",
        "paragraphs": [
            "古制精巧後莫拟，何年着此形模伟。",
            "状为神兽践修虺，蜿蜒脊胁奠厥趾。",
            "犀兕一角昂其鼻，胸腹空洞口哆侈。",
            "关机开阖如投匦，葭灰养火焚沈水。",
            "霏微牙吻烟云起，提携爱玩置燕几。",
            "慱山篆鼎讵可比，一枰何日刷前耻。",
            "满轩风月人千里，清香一炷愁如洗。"
        ],
        "title": "余来湖外临行与叔易奕而胜得铜炉制作精古爱之常置几案间感物怀人为赋此诗",
        "id": "19efef48-1507-4cf1-8b40-5c4b6dbb5bc8"
    },
    {
        "author": "李纲",
        "paragraphs": [
            "山林冬暖草未衰，深岩穴处狸正肥。",
            "丰茸斑毳面妆玉，摇曳修尾髦如牦。",
            "夜行昼伏彼何罪，失身终堕网与机。",
            "庖厨须尔充口腹，几欲断尾同牺鸡。",
            "蒸炊包裹付糟滓，酥香玉软丰肤肌。",
            "霜刀缕切腻且滑，犀筯厌饫良珎奇。",
            "猩唇熊白不足数，披絮黄雀空多脂。",
            "樽前风味乃如许，为尔倒尽黄金巵。"
        ],
        "title": "客有馈玉面狸者戏赋此诗",
        "id": "f36c6cdb-1472-49e1-995e-761ba6258685"
    },
    {
        "author": "李纲",
        "paragraphs": [
            "岁暮碧山中，清霜日自浓。",
            "隐床吟蟋蟀，拂槛老芙蓉。",
            "风月成三友，家山梦九龙。",
            "道人知睡美，将晓小鸣钟。"
        ],
        "title": "冬日闲居遣兴十首  其一",
        "id": "d06131ac-457e-4096-858f-903bcc0b798c"
    },
    {
        "author": "李纲",
        "paragraphs": [
            "飘泊向江城，山居境过清。",
            "霜深犹竹色，风劲更松声。",
            "且尽杯中物，何须身後名。",
            "拥炉孤笑处，寒夜又三更。"
        ],
        "title": "冬日闲居遣兴十首  其二",
        "id": "391bd978-33d0-412c-a4ec-ad8a2c3d9172"
    },
    {
        "author": "李纲",
        "paragraphs": [
            "兰若富云松，吾生寄此中。",
            "无心复弹剑，有恨但书空。",
            "白菊因霜紫，青枫向日红。",
            "晚来幽独甚，卧听竹间风。"
        ],
        "title": "冬日闲居遣兴十首  其三",
        "id": "f7efd467-68ad-4dbd-9f11-4303df9af544"
    },
    {
        "author": "李纲",
        "paragraphs": [
            "萧飒鬓丝垂，此怀谁与知。",
            "惊心伤网缴，老眼厌旌旗。",
            "未遂庞公隐，空余宋玉悲。",
            "故园何处是，搔首望天涯。"
        ],
        "title": "冬日闲居遣兴十首  其四",
        "id": "557b01a8-cdf1-4785-b397-6b5ad9c21175"
    },
    {
        "author": "李纲",
        "paragraphs": [
            "宿雨乍晴天，初寒气暂暄。",
            "梳头风满栉，曝背日临轩。",
            "小酌无新酿，闲眠只旧毡。",
            "忘心亦忘法，作个是安禅。"
        ],
        "title": "冬日闲居遣兴十首  其五",
        "id": "f2d57015-0c18-44fe-a2f6-b6f58229f800"
    },
    {
        "author": "李纲",
        "paragraphs": [
            "深炷一炉香，孤吟夜正长。",
            "山虚风落木，云破月窥房。",
            "老骥志千里，越禽思故郷。",
            "羁栖两寂寞，坐叹鬂毛霜。"
        ],
        "title": "冬日闲居遣兴十首  其六",
        "id": "74d4119a-a59f-4be7-922a-14841182a9e3"
    },
    {
        "author": "李纲",
        "paragraphs": [
            "投老见多难，干戈日正深。",
            "饮河胡马健，破垒汉疆侵。",
            "大将未燕首，小臣空越吟。",
            "龙荒两宫远，感愤泪盈襟。"
        ],
        "title": "冬日闲居遣兴十首  其七",
        "id": "34806877-dfc6-425b-b758-1dfb55f1d28c"
    },
    {
        "author": "李纲",
        "paragraphs": [
            "泽国杳何许，鴈书初报安。",
            "枝间鸟鹊喜，原上鹡鸰难。",
            "松菊荒三径，轩裳厌一官。",
            "黄粱何日熟，客梦正邯郸。"
        ],
        "title": "冬日闲居遣兴十首  其八",
        "id": "eb445c41-e855-48f3-a9f1-176fad4d4bb2"
    },
    {
        "author": "李纲",
        "paragraphs": [
            "衰病寓僧房，闲中气味长。",
            "盘深饶芋栗，地僻懒冠裳。",
            "坐隐乌皮几，行携古锦囊。",
            "接篱颠倒着，不是醉髙阳。"
        ],
        "title": "冬日闲居遣兴十首  其九",
        "id": "51839a56-4073-4c64-9957-619833df3ce2"
    },
    {
        "author": "李纲",
        "paragraphs": [
            "僻处掩松门，知非更念恩。",
            "庭空从雀啅，山暖觉蜂喧。",
            "木叶静如扫，茶花开正繁。",
            "萧条岁云暮，倚杖自忘言。"
        ],
        "title": "冬日闲居遣兴十首  其一○",
        "id": "f015da2d-aa2c-44a5-8f2e-fa911c2371e5"
    },
    {
        "author": "李纲",
        "paragraphs": [
            "平生最爱梁溪居，溪头紫蟹几尺余。",
            "持矛被甲意颇横，霜後直欲陵于菟。",
            "端然秉炬可攻取，束縳健者归庖厨。",
            "双螯如臂自可饱，满腹膏液凝红酥。",
            "每倾新酿为一醉，风味窃疑他所无。",
            "那知謪堕荒山里，乃有此物供臞儒。",
            "客云来自九江郡，分以饷我良勤渠。",
            "轮囷初喜入盘馔，郭索想见行泥涂。",
            "西风江岸芦苇枯，下田粳稻香且腴。",
            "朝魁把穟屡蜕殻，宜尔怪伟胸中都。",
            "内黄疏封何足道，左手相持真可娱。",
            "流膏斫雪快一嚼，不复怅望思东吴。"
        ],
        "title": "食蟹",
        "id": "ec6d56f0-5f30-4ed3-a5ae-763a73d7e27a"
    },
    {
        "author": "李纲",
        "paragraphs": [
            "洞庭一夜天雨霜，橘林绿苞朝已黄。",
            "远题书後三百颗，入手便觉秋风香。",
            "黄金为肤白玉瓤，沆瀣深贮甘且芳。",
            "雕盘初擘噀清雾，冰齿乍嚼流琼浆。",
            "色香气味纷可喜，下视众果皆茫茫。",
            "嗟余平生爱种此，木奴千树梁溪傍。",
            "只今蒿艾已埋没，岂敢向日争荧煌。",
            "蓬莱云气久寂寞，汉殿无复罗潇湘。",
            "厥包纵有尽酸涩，剖之蠧朽安足尝。",
            "乃知汝病是天意，坐使玉食无辉光。",
            "荒山乃尔饫佳品，安得騕褭置锦堂。",
            "君不见杜陵野老歌病橘，萧萧半死诚可伤。"
        ],
        "tags": [
            "洞庭湖"
        ],
        "title": "食橘",
        "id": "92ea92ee-1072-4bc4-bc87-d5cd5eb56adc"
    },
    {
        "author": "李纲",
        "paragraphs": [
            "黄菊已槁余微馥，白菊初开叠罗縠。",
            "秀容丰淡却嫣然，故伴幽人慰愁独。",
            "吾闻此种南阳多，千花万蘂争骈罗。",
            "郁葱佳气久萧瑟，怅望菊潭今若何。"
        ],
        "title": "秀容菊",
        "id": "e598c008-cc4f-4f02-9f79-028b56c11bc9"
    },
    {
        "author": "李纲",
        "paragraphs": [
            "宇宙一逆旅，安用归我庐。",
            "解装寓僧房，袤丈即有余。",
            "三年走万里，华髪照川途。",
            "颇思少壮乐，谈笑轻簪裾。",
            "醉挥铁如意，击碎红珊瑚。",
            "垂老见兵革，济时愧才疏。",
            "及兹再飘零，敛若霜中梧。",
            "幸从山林游，时与释子俱。",
            "超然意有会，不必窥其书。",
            "臞仙静退者，久要不渝初。",
            "和我月林篇，此作久所无。",
            "征言思会面，岁晚苦离居。"
        ],
        "title": "许崧老见和月林堂夜坐诗复次前韵寄之",
        "id": "fd69a30e-62bd-4cbb-bd58-fff57a468a07"
    },
    {
        "author": "李纲",
        "paragraphs": [
            "蓬莱宫殿日月长，广廷泛洒如无帚。",
            "临轩亲貌玉花騘，天骥自出天人手。",
            "惊鸿欲起无羁皂，如闻朔风动秋草。",
            "奋身骧首举双蹄，意态天然始知巧。",
            "时危反掌同永嘉，胡骑飒沓陵中华。",
            "当时宸笔散烟雾，往往流落羣臣家。",
            "雄姿倜傥精权奇，此画惟应识者知。",
            "怅望崆峒转仙仗，忍传耆旧把天衣。"
        ],
        "title": "周中元赋御画騘马次其韵",
        "id": "f0999ec4-ef6f-4ef5-884c-673465e82d86"
    },
    {
        "author": "李纲",
        "paragraphs": [
            "此身飘泊堕荆蛮，幸有幽人访我闲。",
            "得句多从丘壑里，知音端在笑谈间。",
            "青鞋布袜平生事，野鹤孤云到处山。",
            "好去黄龙露消息，直须一箭透三关。"
        ],
        "title": "送周元中游黄龙山",
        "id": "fc610124-3602-4f21-bbc1-01eec7927821"
    },
    {
        "author": "李纲",
        "paragraphs": [
            "玉笥峰边萧史居，拂云松竹散扶疏。",
            "妙年气节慕前軰，故老风流空结庐。",
            "幸有江山供一覧，自应图史足三余。",
            "何时海内干戈息，借我茅斋与着书。"
        ],
        "title": "题峡江萧氏思贤堂",
        "id": "8d5a8b3b-0c2c-4241-9863-47f7cc07108d"
    },
    {
        "author": "李纲",
        "paragraphs": [
            "秋杪江天小雨余，毕飞端为网罗须。",
            "秪应俛啄一粒粟，故使常行万里途。",
            "爱酒情怀多骨醉，披绵风度更肤腴。",
            "苞苴宜入金张室，分饷何为及老夫。"
        ],
        "title": "黄雀",
        "id": "32bd50f5-bd41-4753-9d4a-62c4b1a0f677"
    },
    {
        "author": "李纲",
        "paragraphs": [
            "维摩不二门中法，周庙三缄膺上铭。",
            "莫道寂然无所说，须知渊默有雷霆。"
        ],
        "title": "陈几叟以了翁所作默堂箴见示且求余言拾其遗意作四绝句  其一",
        "id": "6d0ba7a6-b809-4d16-9ce2-84082883cb04"
    },
    {
        "author": "李纲",
        "paragraphs": [
            "言默当时俱是智，可言而默亦非真。",
            "君看王导虽贤者，不语犹能杀伯仁。"
        ],
        "title": "陈几叟以了翁所作默堂箴见示且求余言拾其遗意作四绝句  其二",
        "id": "9ade0386-2443-499d-89a6-b439714eb76d"
    },
    {
        "author": "李纲",
        "paragraphs": [
            "言以多穷默取容，不如体道守其中。",
            "道非言默所能载，毕竟两端皆是空。"
        ],
        "title": "陈几叟以了翁所作默堂箴见示且求余言拾其遗意作四绝句  其三",
        "id": "46b0efbc-b3a0-458d-8f4a-0bb8d8f8f87a"
    },
    {
        "author": "李纲",
        "paragraphs": [
            "钟鸣谷响孰为然，因击缘声故有言。",
            "若会虽言本无说，从教千偈口澜翻。"
        ],
        "title": "陈几叟以了翁所作默堂箴见示且求余言拾其遗意作四绝句  其四",
        "id": "c8aaa241-467b-4e91-a716-79000f90032e"
    },
    {
        "author": "李纲",
        "paragraphs": [
            "萍漂梗泛又迁居，叹息谋身术已疏。",
            "愿访湘妃遗佩浦，试追汉传吊累书。",
            "干戈满眼伤羣盗，松梓连云念故庐。",
            "泽畔行吟觉憔悴，前身疑是楚三闾。"
        ],
        "title": "得报以谪降官不许同处一州自鄂渚移居澧阳有感",
        "id": "10a2a669-a992-482b-832d-532321415974"
    },
    {
        "author": "李纲",
        "paragraphs": [
            "未展垂天翼，聊寻避地山。",
            "宝坊资小隐，彩服奉慈颜。",
            "乡邑兵戈满，轩窗紫翠环。",
            "遥知排遣处，祗在倡酬间。",
            "离索嗟时久，诗篇喜使还。",
            "故情尤觉重，佳句不容攀。",
            "洒落吴笺湿，韬藏古锦斑。",
            "开缄惊璀璨，逼耳听绵蛮。",
            "陋质尘黄合，髙材困绿纶。",
            "青衿同婉娈，华髪怅斒斓。",
            "顾我方遐弃，如公岂久闲。",
            "何须叹飘泊，吾道属多艰。"
        ],
        "title": "翁士特见示山字韵诗两篇复次前韵寄之  其一",
        "id": "f0ff9445-f853-4be4-bcfe-871fd44036ec"
    },
    {
        "author": "李纲",
        "paragraphs": [
            "踏徧江南土，来游湖外山。",
            "地卑惊鵩鸟，天远忆龙颜。",
            "淮海屯貔虎，戈矛杂佩环。",
            "驰心万里外，回首五云间。",
            "飒沓方多故，飘零且未还。",
            "桃源期可问，铁锁怅难攀。",
            "霜重丹枫落，江清锦石斑。",
            "梦余惊蚁垤，争极叹蜗蛮。",
            "且隐重重几，深藏若若纶。",
            "江篱纷掩苒，湘竹晕斒斓。",
            "水国鼋鼍横，琳宫日月闲。",
            "亲朋未相弃，莫使鴈书艰。"
        ],
        "title": "翁士特见示山字韵诗两篇复次前韵寄之  其二",
        "id": "4a06cece-9069-4b14-ad65-a4e7bf9c78cb"
    },
    {
        "author": "李纲",
        "paragraphs": [
            "桑苎尝来第二泉，翠松偃盖色相鲜。",
            "谷帘窦乳争多少，西子南威各自妍。"
        ],
        "title": "次韵士特试谷帘泉见怀之作  其一",
        "id": "6f17e4a3-5d41-4802-ac01-f42ae66dbeab"
    },
    {
        "author": "李纲",
        "paragraphs": [
            "片云摇曳不胜闲，行尽江南处处山。",
            "岂解为霖泽枯槁，只思归隐碧岩间。"
        ],
        "title": "次韵士特试谷帘泉见怀之作  其二",
        "id": "4f729296-dc92-4bea-a8db-94157cefec67"
    },
    {
        "author": "李纲",
        "paragraphs": [
            "缇室初回律管阳，貂裘还是旅殊郷。",
            "可堪身向三湘远，更觉愁随一线长。",
            "棣蕚相思劳梦寐，郊禋成礼想旗裳。",
            "羁臣与国同休戚，老眼犹期见治康。"
        ],
        "title": "戊申冬至日有怀诸弟时赴澧阳",
        "id": "0555417e-08cd-40bf-b91d-d4adcd690bec"
    },
    {
        "author": "李纲",
        "paragraphs": [
            "每见吾甥学不休，信知积善有源流。",
            "骅骝汗血为驹日，松柏凌霜出地秋。",
            "努力年华成宅相，着鞭髙跃破烟楼。",
            "渭阳正续离骚赋，频寄诗来慰客愁。"
        ],
        "title": "张氏二甥寄诗可喜赋此篇以赠之",
        "id": "eba3fe4e-fd14-4ba7-b2b8-91c87be9d099"
    },
    {
        "author": "李纲",
        "paragraphs": [
            "怪底朝来鹊噪门，家书远报女生孙。",
            "须知钟庆由先德，故使遗芳衍後昆。",
            "肌骨遥怜凝玉雪，风光自与茁兰荪。",
            "何时归去亲怀抱，华髪襃衣更觉尊。"
        ],
        "title": "得梁溪家书报黄氏女生外孙",
        "id": "f93d6cdf-da0b-4d85-b40e-a3e9fefa0f5c"
    },
    {
        "author": "李纲",
        "paragraphs": [
            "鄂渚何尝一日安，澧阳犹喜远江干。",
            "帝妃降矣空遗佩，公子思兮欲采兰。",
            "水带潇湘疑有鴈，地连岭蜀苦无寒。",
            "迂疏自笑谋身拙，却荷朝廷德意寛。"
        ],
        "title": "自蒲圻临湘趋岳阳道中作十首  其一",
        "id": "6cc96c5e-d9a4-4347-a9b6-c263453d31af"
    },
    {
        "author": "李纲",
        "paragraphs": [
            "屈伸任道复何求，去国翻成汗漫游。",
            "处世久师齐物论，摅怀聊赋畔牢愁。",
            "霜清日薄寒光急，云惨天髙阴气浮。",
            "袅袅西风洞庭阔，可堪更上岳阳楼。"
        ],
        "tags": [
            "洞庭湖",
            "岳阳楼"
        ],
        "title": "自蒲圻临湘趋岳阳道中作十首  其二",
        "id": "c20b78f7-cca0-47c2-9d64-b00d427afd62"
    },
    {
        "author": "李纲",
        "paragraphs": [
            "岁寒又复事南征，桂檝兰舟过洞庭。",
            "水入重湖千里白，山连平楚数峰青。",
            "云鸿杳杳飞何远，汀芷微微气自馨。",
            "千古灵均英爽在，固应笑我学余醒。"
        ],
        "tags": [
            "洞庭湖"
        ],
        "title": "自蒲圻临湘趋岳阳道中作十首  其三",
        "id": "5563ec4a-08f3-4fe4-8547-f5ca36f56571"
    },
    {
        "author": "李纲",
        "paragraphs": [
            "三年奔走未容归，敝尽东周季子衣。",
            "断垄连冈平野阔，扁舟短棹寸心违。",
            "凌晨白雾沾裳湿，薄暮彤云夹日飞。",
            "回首梁溪杳何处，翠烟空锁钓鱼矶。"
        ],
        "title": "自蒲圻临湘趋岳阳道中作十首  其四",
        "id": "3f92eeaa-37fa-49ff-93bb-30b5461b8978"
    },
    {
        "author": "李纲",
        "paragraphs": [
            "还驱征骑向三湘，行尽骚人放逐乡。",
            "绿叶素荣歌橘颂，采衣姣服浴兰汤。",
            "云中帝子旍旗降，物外桃源日月长。",
            "便欲翛然与高蹈，故应脱屣谢轩裳。"
        ],
        "title": "自蒲圻临湘趋岳阳道中作十首  其五",
        "id": "382760ea-b7dc-4637-8bd8-9b428bb553a9"
    },
    {
        "author": "李纲",
        "paragraphs": [
            "不解扬波与餔醨，又还来放楚江湄。",
            "椒兰气味何其烈，蘅药芬芳空尔为。",
            "宁赴湘流非我事，托怀鵩鸟乃吾师。",
            "醉醒清浊初难共，渔父从来自不知。"
        ],
        "title": "自蒲圻临湘趋岳阳道中作十首  其六",
        "id": "16560aaa-d293-498f-a30a-d6657ece9b2b"
    },
    {
        "author": "李纲",
        "paragraphs": [
            "远谪三湘欲卜居，试从詹尹拂占书。",
            "昂昂愿作云间鹤，泛泛宁为波底鱼。",
            "咿喔突梯真得计，洁亷正直却成疏。",
            "益坚节操行吾志，龟策从来自不如。"
        ],
        "title": "自蒲圻临湘趋岳阳道中作十首  其七",
        "id": "d9dfb8d9-12ea-4e3e-9ee1-28e1ffc4c0c9"
    },
    {
        "author": "李纲",
        "paragraphs": [
            "更欲投书吊汨罗，西风袅袅水增波。",
            "江分梦泽于菟远，地近芳洲杜若多。",
            "野鸟终年从萃止，木奴千树正婆娑。",
            "卜居更作终焉计，华髪萧萧奈老何。"
        ],
        "title": "自蒲圻临湘趋岳阳道中作十首  其八",
        "id": "b0a5b201-41ca-4e81-b99d-28ac69b1c11c"
    },
    {
        "author": "李纲",
        "paragraphs": [
            "俎豆其如军旅何，谁令瀚海起干戈。",
            "休将直道论三黜，且把微辞续九歌。",
            "山鬼含颦乘赤豹，湘灵解佩鼓云和。",
            "蛮邦虽陋吾何恨，厌见旌蕤相荡摩。"
        ],
        "title": "自蒲圻临湘趋岳阳道中作十首  其九",
        "id": "c1a3062d-b8ab-4895-a256-a1521d1275b0"
    },
    {
        "author": "李纲",
        "paragraphs": [
            "龙驾翩翩帝子游，我因谪宦亦淹留。",
            "潇湘且傍鼋鼍窟，葭菼空怀鹦鹉洲。",
            "专气愿师周柱史，着书更笑陆忠州。",
            "变心从俗吾何敢，千古骚人共此愁。"
        ],
        "title": "自蒲圻临湘趋岳阳道中作十首  其一○",
        "id": "3593f035-fc27-45d3-b18b-5d7ffed40386"
    },
    {
        "author": "李纲",
        "paragraphs": [
            "胡尘暗中原，河洛皆穹庐。",
            "衣冠竞南渡，故国靡复余。",
            "襄陵大岳裔，亦尔困征涂。",
            "颠沛不忘道，呻吟曳长裾。",
            "如公巨川舟，岂止清庙瑚。",
            "愧我正羁束，未能踵汉疏。",
            "幸然声气同，鸣鳯栖必梧。",
            "褰裳思琢磨，道阻不得俱。",
            "已从借麟经，更欲窥羲书。",
            "庶或晚闻道，洗心复其初。",
            "湘沅骚人乡，兰芷今岂无。",
            "回风摇蕙草，叹息空幽居。"
        ],
        "title": "再次韵崧老见和之作时传春秋集传又欲借易说故篇中及之",
        "id": "39ea41f2-9ace-435a-a3b3-8e92a24736b4"
    },
    {
        "author": "李纲",
        "paragraphs": [
            "缥缈层楼俯洞庭，湖光霁色两澄明。",
            "气蒸云梦浮天白，水合潇湘到底清。",
            "去棹来樯云共影，断鸿孤鹜笛连声。",
            "望中更觉君山小，一点青螺镜面平。"
        ],
        "tags": [
            "洞庭湖",
            "岳阳楼"
        ],
        "title": "岳阳楼三首  其一",
        "id": "b0276ed1-414e-4a0c-b356-d02134b33959"
    },
    {
        "author": "李纲",
        "paragraphs": [
            "翛然多难偶存身，又到苍茫楚泽滨。",
            "鼓舞鱼龙张乐地，佩纫兰茝独醒人。",
            "涉江哀郢空回首，极目伤心欲向春。",
            "鼓枻寅缘傍枯苇，故应渔父尚垂纶。"
        ],
        "tags": [
            "岳阳楼"
        ],
        "title": "岳阳楼三首  其二",
        "id": "8d298295-c02e-4107-be1f-43bda96a5792"
    },
    {
        "author": "李纲",
        "paragraphs": [
            "常诵飞龙邅洞庭，登楼况复把骚经。",
            "瑠璃万顷天同碧，翠黛一螺山更青。",
            "白鸟风髙方倦翮，苍鹰冬暖正舒翎。",
            "客愁欲作长鲸吸，却笑三闾只独醒。"
        ],
        "tags": [
            "洞庭湖",
            "岳阳楼"
        ],
        "title": "岳阳楼三首  其三",
        "id": "d4c83466-b44e-4855-a78a-661e9fb1f7f6"
    },
    {
        "author": "李纲",
        "paragraphs": [
            "鼠能为虎亦何功，用舍之间系所逢。",
            "谁谓有皮为有礼，翦须犹得管城封。"
        ],
        "title": "鼠须笔  其一",
        "id": "6842018d-5c56-40d4-a779-bb259eb606f2"
    },
    {
        "author": "李纲",
        "paragraphs": [
            "中山毛颖久中书，鼠辈胡为亦可俱。",
            "寝庙穴居真得计，畏人端恐擢其须。"
        ],
        "title": "鼠须笔  其二",
        "id": "be3fa89c-4c7f-4c64-9de0-08c2801b9766"
    },
    {
        "author": "李纲",
        "paragraphs": [
            "桂枻兰旌楚泽东，碧空如水水如空。",
            "江湖落日浮秋橘，岛屿残霞拂断虹。",
            "世事茫然烟霭里，客愁都在橹声中。",
            "沙头鳬鴈相俦侣，笑我年年逐转蓬。"
        ],
        "title": "渡江",
        "id": "c20fd7d1-4847-47d5-aafa-18e02a4660c4"
    },
    {
        "author": "李纲",
        "paragraphs": [
            "断垄连冈云梦西，楚王宫殿尚遗基。",
            "桂花半落垂黄橘，想见章华九月时。"
        ],
        "title": "章华台  其一",
        "id": "9c3b34ff-a55f-470e-9c16-03511e308f6b"
    },
    {
        "author": "李纲",
        "paragraphs": [
            "章华夜饮晓从糜，翠被天寒雨雪霏。",
            "马足车尘竟何往，空令子革诵招祈。"
        ],
        "title": "章华台  其二",
        "id": "ba52c005-e660-4eee-8c0d-6d72c29df8b0"
    },
    {
        "author": "李纲",
        "paragraphs": [
            "霜风振古林，肃肃有异声。",
            "我登玄石山，适此氛祲清。",
            "散策步山巅，僧庐窈而精。",
            "石磴尽云母，晶荧璨瑶英。",
            "涓涓幽谷泉，玉色凄芳馨。",
            "饮者得难老，沈疴体皆平。",
            "乃知泉源美，本自山川灵。",
            "沈吟遐叔诗，此其浪得名。",
            "肺腑久尘埃，于焉吸清泠。",
            "玉池艳生肥，潄濯归黄庭。",
            "却思陆子泉，厥味可弟兄。",
            "白首困飘泊，丹心竟何成。",
            "鼓枻渡潇湘，曳裾拂荆衡。",
            "回头故山远，怆怳若为情。",
            "区区金石坚，正赖日月明。",
            "卷舒随用舍，未觉殊亏盈。",
            "风髙洞庭波，云瞑兰芷城。",
            "饵药扶始衰，究心学无生。",
            "庶几甫知命，寸田不废耕。"
        ],
        "tags": [
            "洞庭湖"
        ],
        "title": "华容西二十许里有墨山即离骚所谓玄石也山有大云寺寺有云母泉甘芳洁清大旱不竭唐李华有诗序之甚详其末云华贬杭州司公恩复左补阙次于岳阳江山延望思与髙贤共饮云母之泉躬耕墨山之下敢违朝命以询私欲秋风露寒洞庭微波一闻猿声不觉涕下况支离多病年甫始衰愿饵药扶寿以究无生之学事乖志负火爇余心三复其言而悲之因次其韵",
        "id": "ebf3f20f-e828-4fc0-85b0-036323c68abd"
    },
    {
        "author": "李纲",
        "paragraphs": [
            "常诵离骚澧有兰，那知谪宦憇其间。",
            "片云只鹤风方急，只恐飘零过别山。"
        ],
        "title": "至澧阳寓天宁僧舍有感  其一",
        "id": "628a4e67-5cfb-400d-b085-beb47100e4e5"
    },
    {
        "author": "李纲",
        "paragraphs": [
            "此身又复寓精庐，丈室萧然一物无。",
            "每见招提心即喜，前生真是老浮屠。"
        ],
        "title": "至澧阳寓天宁僧舍有感  其二",
        "id": "b0ab016e-25db-4708-800b-18d5bf5dae2c"
    },
    {
        "author": "李纲",
        "paragraphs": [
            "轩槛虚明丈室西，丛筠佳木翠阴垂。",
            "游观物物皆深省，岂在闻钟欲觉时。"
        ],
        "title": "深省轩在丈室之西余为名之",
        "id": "4cbba6d9-8e45-4d77-a166-f914adaa399e"
    },
    {
        "author": "李纲",
        "paragraphs": [
            "力小安能胜万钧，退藏深渺欲全身。",
            "大恩不报有余责，何必烦言浪指陈。"
        ],
        "title": "见报以言者论六事其五皆靖康往故其一谓资囊士人上书以兾复用谪居海南震惧之余斐然有作  其一",
        "id": "24dbeeab-65d8-4bd5-b54b-b9a03f519a2f"
    },
    {
        "author": "李纲",
        "paragraphs": [
            "非才自丏罢钧衡，百念灰寒岂复萌。",
            "刚道资嚢上书者，不知谁继颍川生。"
        ],
        "title": "见报以言者论六事其五皆靖康往故其一谓资囊士人上书以兾复用谪居海南震惧之余斐然有作  其二",
        "id": "58e5287b-f637-42c5-ab8b-66c4cd94e6b2"
    },
    {
        "author": "李纲",
        "paragraphs": [
            "尼父乘桴居九夷，管宁浮海亦多时。",
            "古来圣贤犹如此，我泛鲸波岂足悲。"
        ],
        "title": "见报以言者论六事其五皆靖康往故其一谓资囊士人上书以兾复用谪居海南震惧之余斐然有作  其三",
        "id": "ab2f9458-b287-4a80-b23b-d1c0ed78bb49"
    },
    {
        "author": "李纲",
        "paragraphs": [
            "功似赞皇犹远涉，智如鹤相亦来游。",
            "世间万事非人力，只有安心百不忧。"
        ],
        "title": "见报以言者论六事其五皆靖康往故其一谓资囊士人上书以兾复用谪居海南震惧之余斐然有作  其四",
        "id": "87e6e5df-0d46-4304-82b9-360b27b1f831"
    },
    {
        "author": "李纲",
        "paragraphs": [
            "苏子曾为海上仙，羣龙三复绝韦编。",
            "我今日对羲文语，却恨公书取次传。"
        ],
        "title": "见报以言者论六事其五皆靖康往故其一谓资囊士人上书以兾复用谪居海南震惧之余斐然有作  其五",
        "id": "15a9b3db-9975-4df3-b0ff-800eb118b577"
    },
    {
        "author": "李纲",
        "paragraphs": [
            "相逢千偈口澜翻，已是亲曾到夹山。",
            "猿鸟可能知祖意，飞腾青嶂碧岩间。"
        ],
        "title": "别夹山能老",
        "id": "82a5c17c-d660-41e4-b58a-07063d15f3f7"
    },
    {
        "author": "李纲",
        "paragraphs": [
            "骨相崭岩心已安，松林谈道不胜寒。",
            "习之不会髙人意，便作天云瓶水看。"
        ],
        "title": "药山三咏 问道室",
        "id": "431998be-e439-4bc9-acb9-b35427e821db"
    },
    {
        "author": "李纲",
        "paragraphs": [
            "侍者何须召二空，一元调伏自知风。",
            "轩然栋宇翚飞处，何似当年茅竹中。"
        ],
        "title": "药山三咏 伏牛庵",
        "id": "52a64c4a-c964-4c9f-a287-e2436cc965f0"
    },
    {
        "author": "李纲",
        "paragraphs": [
            "英雄割据老渔师，习气难忘凿此池。",
            "尚想兴酣髙会处，投身下取酒杯时。"
        ],
        "title": "药山三咏 雷满池",
        "id": "7367c4e4-0be3-4983-b970-f74a797cad06"
    },
    {
        "author": "李纲",
        "paragraphs": [
            "大士当年白鹿驯，宝坊千古閟松筠。",
            "风流帝壻膏粱客，也解来为护法神。"
        ],
        "title": "梁山观音寺",
        "id": "9fad71f9-a649-4f66-bd66-977bfe055f50"
    },
    {
        "author": "李纲",
        "paragraphs": [
            "舍车泛兰舟，摇荡武陵水。",
            "憇装古丛林，幽胜冠南纪。",
            "当时霹雳手，掣电机在捶。",
            "钤锤今得人，宗旨振颓委。",
            "何须大雄殿，突兀踞巍址。",
            "龙蛇相混杂，衲子聚千指。",
            "齐竽一一吹，真赝见炉锤。",
            "青葱松竹阴，积翠纷可喜。",
            "春风一动摇，萧瑟鸣不已。",
            "却游德岘亭，枉渚抱中沚。",
            "襄阳今何如，风物略如此。",
            "空怀堕泪碑，愧叹羊叔子。",
            "坐令邹湛辈，名字随骥尾。",
            "胡雏窥汉疆，战哭多新鬼。",
            "王室如缀旒，寇盗结蜂蚁。",
            "而我荷寛恩，抱衅适万里。",
            "回头望中原，洒涕湿巾几。",
            "海山渺安在，澒洞鲸波里。",
            "飞仙时往来，当学长不死。"
        ],
        "title": "自武陵舟行至德山",
        "id": "781a1e56-bad9-421e-b79e-35880b009bfc"
    },
    {
        "author": "李纲",
        "paragraphs": [
            "寺枕清江荫碧梧，萧然景物类东吴。",
            "登临忽动思归兴，不待秋风可鲙鲈。"
        ],
        "title": "益阳白鹿寺",
        "id": "f4a665f3-7089-4f5f-90cc-be4669dfb830"
    },
    {
        "author": "李纲",
        "paragraphs": [
            "盘纡石磴白云间，风落岩花满路斑。",
            "峰岭横斜自重掩，个中真是小庐山。"
        ],
        "tags": [
            "庐山"
        ],
        "title": "清修寺在益阳数十里间惠远之弟居之世谓之小庐山二首  其一",
        "id": "0a268dd4-1d62-4af7-a4a1-7580f528f8ad"
    },
    {
        "author": "李纲",
        "paragraphs": [
            "傍山修竹翠檀栾，竦节疏枝碧玉寒。",
            "安得诛茅此君侧，世间浑作梦中看。"
        ],
        "tags": [
            "庐山"
        ],
        "title": "清修寺在益阳数十里间惠远之弟居之世谓之小庐山二首  其二",
        "id": "794254fa-a4a4-47af-abb8-5c7be2791242"
    },
    {
        "author": "李纲",
        "paragraphs": [
            "平生性僻爱溪山，偶得经行秪为闲。",
            "叹息迂程避烦啧，坐令南岳阻跻攀。"
        ],
        "tags": [
            "衡山"
        ],
        "title": "自湘乡趋邵阳以避谤不敢取道衡岳有感五首  其一",
        "id": "5012592a-5231-47e9-9793-594b1ae6efa0"
    },
    {
        "author": "李纲",
        "paragraphs": [
            "石廪巉天堆祝融，遥看山色有无中。",
            "寛恩异日容归老，先到衡阳回鴈峰。"
        ],
        "title": "自湘乡趋邵阳以避谤不敢取道衡岳有感五首  其二",
        "id": "c9ede289-cc8c-40c4-8f83-4fb773cfde7e"
    },
    {
        "author": "李纲",
        "paragraphs": [
            "恭闻南岳魏夫人，绛节霓旌拥玉轮。",
            "我欲他年受真诀，先从碧海涤埃尘。"
        ],
        "tags": [
            "衡山"
        ],
        "title": "自湘乡趋邵阳以避谤不敢取道衡岳有感五首  其三",
        "id": "cfeea60e-08b9-4af7-8337-4ece52a4a35c"
    },
    {
        "author": "李纲",
        "paragraphs": [
            "邺侯奇谲世难知，放浪衡湘亦避时。",
            "懒瓒不知今在否，无心更与觅蹲鸱。"
        ],
        "title": "自湘乡趋邵阳以避谤不敢取道衡岳有感五首  其四",
        "id": "2bfd5878-fca9-4a92-9ef0-947b1fe5a0f0"
    },
    {
        "author": "李纲",
        "paragraphs": [
            "退之昔谪恶溪滨，精意能开衡岳云。",
            "我匪天穷坐人阨，试从山外望氛氲。"
        ],
        "title": "自湘乡趋邵阳以避谤不敢取道衡岳有感五首  其五",
        "id": "11b2250c-8385-453b-b4da-85b0a316ee9f"
    },
    {
        "author": "李纲",
        "paragraphs": [
            "山空小寺依嵌窦，日暖幽禽转好声。",
            "万个琅玕一茅屋，何当此处寄浮生。"
        ],
        "title": "邵阳道中云岩寺",
        "id": "75808b1c-077d-4fa2-8608-81ac21172ef1"
    },
    {
        "author": "李纲",
        "paragraphs": [
            "黄花翠竹真如性，大地山河清净身。",
            "欲识今时无量寿，不知瞻礼是何人。"
        ],
        "title": "清湘西山寺无量寿塔",
        "id": "e60e41c7-a191-4f63-b09d-095164103297"
    },
    {
        "author": "李纲",
        "paragraphs": [
            "桂林山水久闻风，身世茫然堕此中。",
            "日暮碧云浓作朵，春深稚笋翠成丛。",
            "仙家多住朱明洞，客梦来游羣玉峰。",
            "鴈荡武夷何足道，千岩元是小玲珑。"
        ],
        "title": "桂林道中二首  其一",
        "id": "f516e944-7afd-42d3-9639-d529aa2fa87b"
    },
    {
        "author": "李纲",
        "paragraphs": [
            "时危远谪堕南峦，犹在干坤覆载间。",
            "瘴雨岚烟殊气候，玉簪罗带巧溪山。",
            "桄榔叶暗伤心碧，踯躅花开满目斑。",
            "惟有月华依旧好，清辉应与照云鬟。"
        ],
        "title": "桂林道中二首  其二",
        "id": "6559e536-e4a3-4787-a06a-1ed54f7bede7"
    },
    {
        "author": "李纲",
        "paragraphs": [
            "春枕梦回孤馆悄，世故萦心愁不了。",
            "山深夜闲子规啼，残月满窗天未晓。"
        ],
        "title": "山月驿闻子规次韵",
        "id": "2483e6ad-2c64-4e91-80e0-89098fdb5834"
    },
    {
        "author": "李纲",
        "paragraphs": [
            "溪山此地蔼佳名，雨洗烟岚分外青。",
            "却恨征鞍太匆遽，无因一上万云亭。"
        ],
        "title": "道阳朔山水尤奇绝旧传为天下第一非虚语也赋二绝句  其一",
        "id": "e7af6750-59b0-46f6-ab20-088fd19ca942"
    },
    {
        "author": "李纲",
        "paragraphs": [
            "赋诗曾送谪仙人，垂老翻游到海滨。",
            "梦幻去来何日了，且将病眼看嶙峋。"
        ],
        "title": "道阳朔山水尤奇绝旧传为天下第一非虚语也赋二绝句  其二",
        "id": "70da622f-ee17-4bbd-87f2-055a49d80d42"
    },
    {
        "author": "李纲",
        "paragraphs": [
            "我亦乘桴向海涯，无人复献雨中花。",
            "却愁春梦归吴越，茗饮浓斟薄荷芽。"
        ],
        "title": "献花铺唐相李德裕谪海南道此有山女献花因以名之次壁间韵",
        "id": "1daedec9-69e3-461c-a29f-d8abaf33f848"
    },
    {
        "author": "李纲",
        "paragraphs": [
            "路入春山春日长，穿林渡水意徜徉。",
            "溪环石笋横舟小，风落林花扑面香。",
            "山鸟不知兴废恨，岭云自觉去来忙。",
            "炎荒景物随时好，何必深悲瘴疠乡。"
        ],
        "title": "象州道中二首  其一",
        "id": "0aa57afb-afd0-4653-94d5-b5ecb1628fb1"
    },
    {
        "author": "李纲",
        "paragraphs": [
            "竹屋茅檐三四家，土风渐觉异中华。",
            "碧榕枝弱还生柱，红荔春深已着花。",
            "社燕不巢南候别，塞鸿无信北音赊。",
            "海山此去犹千里，会见安期枣似瓜。"
        ],
        "title": "象州道中二首  其二",
        "id": "8e37cf34-fcca-4197-9bc9-52e78623935d"
    },
    {
        "author": "李纲",
        "paragraphs": [
            "北苑龙团久不尝，修仁茗饮亦甘芳。",
            "夸研斗白工夫拙，辟瘴消烦气味长。",
            "江表露芽空绝品，蜀中仙掌可同行。",
            "从容饭罢何为者，一椀还兼一炷香。"
        ],
        "title": "饮修仁茶",
        "id": "12c9f768-92aa-4862-a79b-589536d61be5"
    },
    {
        "author": "李纲",
        "paragraphs": [
            "匝地风雷空震荡，终宵云雨竟虚无。",
            "偷闲农具田皆废，暍死行人井半枯。",
            "东海愆阳缘孝妇，桑林谒祷本谗夫。",
            "忠魂昭雪奸邪逐，坐见为霖万物苏。"
        ],
        "title": "自去冬不雨至今道傍井竭田多不耕有感",
        "id": "7f315298-7352-4774-9051-3f55f354aa02"
    },
    {
        "author": "李纲",
        "paragraphs": [
            "青枫夹道鹧鸪啼，古郡荒凉接岛夷。",
            "陆绩故城依石巘，葛洪遗灶俯江湄。",
            "光风苒苒吹香草，烟雨蒙蒙湿荔枝。",
            "欲作终焉卜居计，自应痀偻不吾欺。"
        ],
        "title": "次贵州二首  其一",
        "id": "3df23733-c508-492b-88f8-c0a87b2d9086"
    },
    {
        "author": "李纲",
        "paragraphs": [
            "怀泽为邦古郁林，江边邑屋树森森。",
            "山连八桂峰峦秀，地近重溟雾雨淫。",
            "岁久承平消瘴疠，时危争战觉幽深。",
            "试谋十亩膏腴地，丹荔青蕉获我心。"
        ],
        "title": "次贵州二首  其二",
        "id": "f1d7a96a-f5bf-4069-b77b-7d9728f7e832"
    },
    {
        "author": "李纲",
        "paragraphs": [
            "忆昔廷诤驻跸时，孤忠欲挽六龙飞。",
            "莱公谩有亲征策，亚父空求骸骨归。",
            "灵武中兴形势便，江都巡幸士心违。",
            "累臣独荷三朝眷，瘴海徒将血涕挥。"
        ],
        "title": "伏读三月六日内禅诏书及传将士牓檄慨王室之艰危悯生灵之涂炭悼前策之不从恨奸回之误国感愤有作聊以述怀四首  其一",
        "id": "79a5ac30-2a65-4f9f-80f6-6e244201c1f3"
    },
    {
        "author": "李纲",
        "paragraphs": [
            "胡骑长驱扰汉疆，庙堂髙枕失提防。",
            "关河自昔称天府，淮海于今作战场。",
            "退避固知非得计，威灵何以镇殊方。",
            "中原夷狄相衰盛，圣哲从来只自强。"
        ],
        "title": "伏读三月六日内禅诏书及传将士牓檄慨王室之艰危悯生灵之涂炭悼前策之不从恨奸回之误国感愤有作聊以述怀四首  其二",
        "id": "0ed870f2-5355-4345-824d-129a84419cc1"
    },
    {
        "author": "李纲",
        "paragraphs": [
            "叹息奸臣术已疏，谋身误国竟何如。",
            "马嵬不进杨钊死，关陜初临元振除。",
            "王室威灵嗟索寞，苍生环堵未安居。",
            "荒陬不见中原事，望断东吴一纸书。"
        ],
        "title": "伏读三月六日内禅诏书及传将士牓檄慨王室之艰危悯生灵之涂炭悼前策之不从恨奸回之误国感愤有作聊以述怀四首  其三",
        "id": "d184cc59-4ada-4cd8-b6d8-94793f21a26c"
    },
    {
        "author": "李纲",
        "paragraphs": [
            "建炎虚席待经纶，恩赐宸章宝墨新。",
            "学际天人何敢尔，忠开金石庶当仁。",
            "孔明得主规模壮，陆贽离朝谤讟频。",
            "今日追思惭至意，御书重执泪盈巾。"
        ],
        "title": "伏读三月六日内禅诏书及传将士牓檄慨王室之艰危悯生灵之涂炭悼前策之不从恨奸回之误国感愤有作聊以述怀四首  其四",
        "id": "ccff016c-40c9-4411-a95a-e45b5058ae15"
    },
    {
        "author": "李纲",
        "paragraphs": [
            "雨细梅黄荔子丹，殊方风物异江山。",
            "客愁望极伤心处，更听钩辀云木间。"
        ],
        "title": "暮春雨中有感二首  其一",
        "id": "d97d5a60-34ab-41b9-9c7b-dc43209ab12a"
    },
    {
        "author": "李纲",
        "paragraphs": [
            "万物焦枯谁作霖，片云成雨慰民心。",
            "奸邪逐去精忠雪，天意方知感格深。"
        ],
        "title": "暮春雨中有感二首  其二",
        "id": "6590da6a-aec0-4fa5-a951-dbb0fc980059"
    },
    {
        "author": "李纲",
        "paragraphs": [
            "一去闽山远玉颜，故人相遇有余欢。",
            "临风莞尔缘何事，应笑先生又失官。"
        ],
        "title": "含笑花五首  其一",
        "id": "ef6bdd4b-adba-4443-a96d-a7d674fe5cae"
    },
    {
        "author": "李纲",
        "paragraphs": [
            "玉质犹披翡翠裳，温泉浴罢蔼天香。",
            "回眸百媚嫣然处，羞死三千红粉妆。"
        ],
        "title": "含笑花五首  其二",
        "id": "95216ade-2ab9-4e03-96a2-150856f4ff61"
    },
    {
        "author": "李纲",
        "paragraphs": [
            "窜逐流离老病身，天涯相见意相亲。",
            "粲然不用干金买，应记当年作赋人。"
        ],
        "title": "含笑花五首  其三",
        "id": "09086f6d-6d59-4008-942b-611467e69fcb"
    },
    {
        "author": "李纲",
        "paragraphs": [
            "素淡丰容不自持，飬成妙质亦多时。",
            "不知巧倩东风里，含蓄清香欲待谁。"
        ],
        "title": "含笑花五首  其四",
        "id": "1747e361-4113-4c73-9f57-8bb79bc8913f"
    },
    {
        "author": "李纲",
        "paragraphs": [
            "谓之曾诘笑何因，只笑明时窜海滨。",
            "晋以志穷莱以直，定兼我拙作三人。"
        ],
        "title": "含笑花五首  其五",
        "id": "ee2055e4-8cef-4e0b-8f75-f3e1a8125c57"
    },
    {
        "author": "李纲",
        "paragraphs": [
            "海山僊子绛罗襦，雾縠中单白玉肤。",
            "知我远来相劳苦，故驰先使迓中途。"
        ],
        "title": "荔枝五首  其一",
        "id": "268e1429-d283-46f2-96dc-bccdc050f9e8"
    },
    {
        "author": "李纲",
        "paragraphs": [
            "绛纱囊里水晶丸，偏得杨妃带笑看。",
            "休道马嵬当日事，只今何处是长安。"
        ],
        "title": "荔枝五首  其二",
        "id": "b1d7c7d1-696d-4b10-8a96-95321d251de7"
    },
    {
        "author": "李纲",
        "paragraphs": [
            "玉人纤指擘轻红，犹忆恩颁自汉宫。",
            "翠笼藤盘异当日，蛮烟瘴雨正蒙蒙。"
        ],
        "title": "荔枝五首  其三",
        "id": "c27849fe-0b14-482e-87e8-f77bb9accd1a"
    },
    {
        "author": "李纲",
        "paragraphs": [
            "荔子蛮方也自丹，不如闽岭为微酸。",
            "玉盘磊珂三千颗，犹忆甘芳绕齿寒。"
        ],
        "title": "荔枝五首  其四",
        "id": "ec50e74c-3c68-4e65-b2e7-ab9b2e8e1793"
    },
    {
        "author": "李纲",
        "paragraphs": [
            "百马崩腾耆旧悲，只今戈戟暗江湄。",
            "自知疏拙蒙恩重，犹得南来食荔枝。"
        ],
        "title": "荔枝五首  其五",
        "id": "6fdefac5-7f01-451c-ac6f-45732454a92a"
    },
    {
        "author": "李纲",
        "paragraphs": [
            "泠艳幽芳雪不如，佳名初见贝多书。",
            "南人浑作寻常看，曾侍君王白玉除。"
        ],
        "title": "茉莉花二首  其一",
        "id": "fd1400c2-f8a5-4570-8291-199978aae520"
    },
    {
        "author": "李纲",
        "paragraphs": [
            "风露扶疏蔓翠藤，玉花剪刻见层层。",
            "清香夜久偏闻处，寂寞书生对一灯。"
        ],
        "title": "茉莉花二首  其二",
        "id": "e9927371-3349-498a-b8f2-9a9f02ab9226"
    },
    {
        "author": "李纲",
        "paragraphs": [
            "一纸书来抵万金，天涯慰我念家心。",
            "只今王室犹如此，回首东吴涕作霖。"
        ],
        "title": "得梁溪书寄诸弟二首  其一",
        "id": "475fd3af-f9eb-449a-b195-d35df39e1bf8"
    },
    {
        "author": "李纲",
        "paragraphs": [
            "荔子初丹色半青，玉肤未满已芳馨。",
            "欲题书後三千颗，须待烟林灿若星。"
        ],
        "title": "得梁溪书寄诸弟二首  其二",
        "id": "72f53f56-a1a3-4f9e-bbd9-a91c5f03af18"
    },
    {
        "author": "李纲",
        "paragraphs": [
            "宾江两岸木绵飞，负郭家家熟荔枝。",
            "瘴雨蛮烟已萧瑟，可堪梅子欲黄时。"
        ],
        "title": "即事三首  其一",
        "id": "a6d0e139-e902-49d8-b532-bdddebc3e117"
    },
    {
        "author": "李纲",
        "paragraphs": [
            "荔枝红紫已交加，龙眼新来又着花。",
            "便欲谋居不须去，咀冰嚼雪过年华。"
        ],
        "title": "即事三首  其二",
        "id": "4be0df65-75fd-4b18-85b0-066c6f35b2d3"
    },
    {
        "author": "李纲",
        "paragraphs": [
            "森森榕木碧参天，夏日初闻第一蝉。",
            "美荫羡君诚得计，何须凄怨嘒风前。"
        ],
        "title": "即事三首  其三",
        "id": "4c8ea1df-5f49-4ccc-9e4e-d223fbce5e44"
    },
    {
        "author": "李纲",
        "paragraphs": [
            "倚山髙阁仰觚棱，洞穴嵌空屐可登。",
            "丹灶旧传留袐药，仙岩今已属闲僧。",
            "数峰削玉青如髻，羣木参天翠作层。",
            "小驻未妨幽兴发，野禽嘲弄醉瞢腾。"
        ],
        "title": "移居南山寺寺有岩洞甚幽并葛稚川丹灶",
        "id": "2b3abf8f-3e5f-4f66-b6aa-1ea855ee4cfc"
    },
    {
        "author": "李纲",
        "paragraphs": [
            "天眷吾皇筑旧基，未应炎德遂中微。",
            "共欣宸极还天步，赖有羣龙夹日飞。",
            "霈泽及民寰海庆，孤忠许国寸心违。",
            "建炎首被钧衡选，孤负明恩泪湿衣。"
        ],
        "title": "伏睹四月五日赦书銮舆反正中外大庆小臣有感斐然成章二首  其一",
        "id": "dbf0745e-5d85-4f2f-b958-530343a1bb76"
    },
    {
        "author": "李纲",
        "paragraphs": [
            "误国奸邪已窜诛，天扶黼座正宸居。",
            "少康一旅时犹在，髙祖三章术未疏。",
            "必顺人心收俊杰，自应天意助耘锄。",
            "累臣海上空回首，愿浥沧溟洗谤书。"
        ],
        "title": "伏睹四月五日赦书銮舆反正中外大庆小臣有感斐然成章二首  其二",
        "id": "bbc410ed-b62d-46a1-9853-7f0d83b62c6e"
    },
    {
        "author": "李纲",
        "paragraphs": [
            "久谪沅湘习楚风，灵均千载此心同。",
            "岂知角黍萦丝日，却堕蛮烟瘴雨中。",
            "榕树间关鹦鹉语，藤盘磊珂荔枝红。",
            "殊方令节多凄感，家在东吴东复东。"
        ],
        "title": "端午日次郁林州",
        "id": "235c596d-4d60-4290-9125-2c1bb86e09e0"
    },
    {
        "author": "李纲",
        "paragraphs": [
            "哀痛纶言洒帝章，赐金赠秩事非常。",
            "无心圣主如天地，着意奸臣极虎狼。",
            "忠血他年应化碧，英魂今日已生光。",
            "先生愤懑诚昭雪，九死南迁岂自伤。"
        ],
        "title": "恭闻诏书襃悼陈少阳赠官与一子恩泽赐缗钱五十万感涕四首  其一",
        "id": "74af28ea-e187-4822-b363-c09abecf868a"
    },
    {
        "author": "李纲",
        "paragraphs": [
            "祖宗德泽在斯民，韦带精忠不乏人。",
            "魏阙献言开帝听，匦函争事触龙鳞。",
            "血沾斧越虽因我，心在宗祊岂计身。",
            "宿草已深难一恸，临风空有涕沾巾。"
        ],
        "title": "恭闻诏书襃悼陈少阳赠官与一子恩泽赐缗钱五十万感涕四首  其二",
        "id": "7d83c910-7344-4523-a50a-f9408e4ff383"
    },
    {
        "author": "李纲",
        "paragraphs": [
            "屡将鲠议叩枫宸，不为承恩始爱君。",
            "谁使崔宁论卢杞，恨无庆忌救朱云。",
            "死生一吷心应了，忠义千年笔有芬。",
            "一介草茅言世务，从今不复数刘蕡。"
        ],
        "title": "恭闻诏书襃悼陈少阳赠官与一子恩泽赐缗钱五十万感涕四首  其三",
        "id": "be8b128e-7232-4974-ba5a-f3206adaac0b"
    },
    {
        "author": "李纲",
        "paragraphs": [
            "平昔初无半面交，危言几辨盖寛饶。",
            "幽冥我已惭良友，忠愤君应念本朝。",
            "故国遥看云杳杳，新阡何处草萧萧。",
            "抚孤未遂山涛志，谁继骚人赋大招。"
        ],
        "title": "恭闻诏书襃悼陈少阳赠官与一子恩泽赐缗钱五十万感涕四首  其四",
        "id": "acbdac0c-b1d8-4a07-b255-775724619109"
    },
    {
        "author": "李纲",
        "paragraphs": [
            "谪来海峤远兵戈，精义微言得切瑳。",
            "地入郁林怀陆绩，桴浮沧海学东坡。",
            "圣经广大随人取，众说纷纶奈若何。",
            "从此梁溪作诗少，用心已向六龙多。"
        ],
        "title": "寓郁林着易传有感  其一",
        "id": "d622a28d-b906-4e38-bf9a-25312ce4f498"
    },
    {
        "author": "李纲",
        "paragraphs": [
            "羲文作易仲尼传，究极阴阳本自然。",
            "妙理欲求须得象，至言已契可忘筌。",
            "绝编何啻须三过，知命从今加数年。",
            "叹息时无邵康节，数该今古与谁研。"
        ],
        "title": "寓郁林着易传有感  其二",
        "id": "4e4fb1c0-35ef-420a-acc9-8734e059eff4"
    },
    {
        "author": "李纲",
        "paragraphs": [
            "华夷图上看雷州，万里孤城据海陬。",
            "萍迹飘流遽如许，骚辞拟赋畔牢愁。",
            "沧溟浩荡烟云晓，鼓角凄悲风露秋。",
            "莫笑炎荒地遐僻，万安更在海南头。"
        ],
        "title": "次雷州",
        "id": "d968dfb7-7b2f-4be5-be57-2fecd05d0c74"
    },
    {
        "author": "李纲",
        "paragraphs": [
            "去年今夕寓通城，犹有新诗寄弟兄。",
            "一自裹囊来海上，更无系帛付鸿征。",
            "禅房酌酒夜方閴，海月窥人光更清。",
            "起舞月中心尚壮，乘槎便欲造蓬瀛。"
        ],
        "title": "中秋月色佳甚与宗之对酌天宁寺宝华堂",
        "id": "6920a8d4-6365-42a8-9baf-534065691dc2"
    },
    {
        "author": "李纲",
        "paragraphs": [
            "未渡鲸波寇盗深，中原回首涕成霖。",
            "清愁万斛无消处，赖有幽花慰客心。"
        ],
        "title": "所寓天宁方丈後有阇提花数株连月盛开玉雪可爱怅然有怀成三绝句寄吴元中  其一",
        "id": "0078401b-a8ce-4ce1-84b4-d38b01db7bc9"
    },
    {
        "author": "李纲",
        "paragraphs": [
            "深院无人帘幕垂，玉英翠羽灿芳枝。",
            "世间颜色难相似，晴雪初残未堕时。"
        ],
        "title": "所寓天宁方丈後有阇提花数株连月盛开玉雪可爱怅然有怀成三绝句寄吴元中  其二",
        "id": "aa7d7816-d98d-46cc-a61f-9cc66182cd34"
    },
    {
        "author": "李纲",
        "paragraphs": [
            "冰玉风姿照坐寒，炎荒相遇且相寛。",
            "缟衣纻带平生志，正念幽人尚素冠。"
        ],
        "title": "所寓天宁方丈後有阇提花数株连月盛开玉雪可爱怅然有怀成三绝句寄吴元中  其三",
        "id": "7e08e0fb-0db2-4030-80c5-709deb1912b2"
    },
    {
        "author": "李纲",
        "paragraphs": [
            "天涯远报茁琼枝，共说鹓雏骨相奇。",
            "鼻祖从来种桃李，耳孙自合产兰芝。",
            "洊雷名震因观易，他日趋庭使学诗。",
            "无复区区如尔父，定须了了胜吾儿。",
            "书来可想开怀抱，老去何因与弄持。",
            "素有庞翁携隐志，未应孤负鹿门期。"
        ],
        "title": "得家书报长子仪之房下得孙男殊慰老怀时在雷州着易传适至震卦因名之曰震孙以诗寄仪之",
        "id": "d8155a78-b9e4-4548-b6b0-8e169ccc85c2"
    },
    {
        "author": "李纲",
        "paragraphs": [
            "此身飘泊旅天涯，九日凄然客念家。",
            "且把红醪尝紫蟹，何须白髪对黄花。",
            "药囊赖有茱萸实，茶铫频烦薄荷芽。",
            "山果海鲜多不识，却须传与北人夸。"
        ],
        "title": "九日与宗之对酌怀梁溪诸季时菊花犹未结蘂于药菓中得茱萸泛酒有馈山果海鲜者多素所不识赋诗见意二首  其一",
        "id": "5d7128df-10a6-4c74-9fec-99bd46cb7eec"
    },
    {
        "author": "李纲",
        "paragraphs": [
            "父子相随万里余，途穷端欲哭杨朱。",
            "三年客里逢佳节，九日罇前念友于。",
            "海上及秋吟蟋蟀，鬓边何日插茱萸。",
            "吾生老矣谋身拙，叹息干坤一腐儒。"
        ],
        "title": "九日与宗之对酌怀梁溪诸季时菊花犹未结蘂于药菓中得茱萸泛酒有馈山果海鲜者多素所不识赋诗见意二首  其二",
        "id": "de08efce-4858-4dfc-9c4b-52f4c1cd90ce"
    },
    {
        "author": "李纲",
        "paragraphs": [
            "万里谪官来海峤，眼中衲子见绝少。",
            "方袍圆顶动成羣，与俗不同秪其表。",
            "琮师乃是雷阳人，徧历丛林参学饱。",
            "归来卜筑瘴海滨，十里湖光岩洞小。",
            "深居不复踏城市，宴坐惟知侣猿鸟。",
            "惠然过我意良勤，野鹤孤云自轻矫。",
            "风姿已含蔬笋气，语论更将藤葛绕。",
            "黄茅深处见松筠，使我囷箱欲倾倒。",
            "为亲聊复恋幽栖，访旧终须乘漭渺。",
            "烦师飞锡过天台，为问了公何法了。"
        ],
        "title": "峤南僧罕遵戒律况向上事独琮师隐居湖岩绝不至城市超然拔俗闻余来策杖见过与语可人知为饱参衲子也询其所见盖尝从长芦了游了居长芦聚徒至千五百众道价籍甚江淮间余虽不之识然声气相合心期自亲尝辱贻问今见琮益知了之门风孤峻真楷老儿孙也退处天台琮将浮海访之因赋诗赠琮且简了公异时得归决须相随于石桥侧可以握手一笑梁溪居士云",
        "id": "c57010b4-b625-4a08-8fdc-5807342f3648"
    },
    {
        "author": "李纲",
        "paragraphs": [
            "殊方又复一阳芽，荏苒流年叹物华。",
            "土薄葭灰难测候，气温桃树已开花。",
            "云鸿不到音书断，鲸海无程道里賖。",
            "赖有清心为活计，不须烂醉作生涯。"
        ],
        "title": "冬至",
        "id": "cb75caf0-a2e3-4a90-996a-e1cea1fd907a"
    },
    {
        "author": "李纲",
        "paragraphs": [
            "海上羣黎亦弄兵，征车数月旅山城。",
            "稽留谪命兢惶甚，正坐绯巾惩沸羮。"
        ],
        "title": "海南黎人作过据临皋县惊刼傍近因小留海康十一月望闻官军破贼二十日戒行戏作两绝句  其一",
        "id": "b00e725c-7426-4830-ad50-72b2eb32e20d"
    },
    {
        "author": "李纲",
        "paragraphs": [
            "沈沈碧海绝津涯，一叶凌波亦快哉。",
            "假使黑风漂荡去，不妨乘兴访蓬莱。"
        ],
        "title": "海南黎人作过据临皋县惊刼傍近因小留海康十一月望闻官军破贼二十日戒行戏作两绝句  其二",
        "id": "c7fe7733-24fa-483c-87b9-a35f4826de1a"
    },
    {
        "author": "李纲",
        "paragraphs": [
            "威信昭然汉两公，旧于青史揖英风。",
            "戈船下濑勋猷壮，马革裹尸心胆雄。",
            "顾我迂疏成远谪，赖神正直鉴孤忠。",
            "病躯阻造祠庭下，幽显虽殊此意同。"
        ],
        "title": "次地角场以疮疡不果谒伏波庙俾宗之摄祭期以二十五日渡海一卜即吉夜半乘潮解桴星月灿然风便波平诘旦已达琼管东坡谓斯游奇绝冠平生非虚语也作二诗纪之  其一",
        "id": "c2d7d698-b99b-47db-aaf7-a26122cded53"
    },
    {
        "author": "李纲",
        "paragraphs": [
            "夜半乘潮云海中，伏波肯借一帆风。",
            "满天星月光铓碎，匝海波涛气象雄。",
            "大舶凭陵真漭渺，寸心感格在精忠。",
            "老坡去後何人继，奇绝斯游只我同。"
        ],
        "title": "次地角场以疮疡不果谒伏波庙俾宗之摄祭期以二十五日渡海一卜即吉夜半乘潮解桴星月灿然风便波平诘旦已达琼管东坡谓斯游奇绝冠平生非虚语也作二诗纪之  其二",
        "id": "87b96714-246d-4bc5-a01d-668a82e9cdba"
    },
    {
        "author": "李纲",
        "paragraphs": [
            "地角潮来未五更，阴云解驳作霜晴。",
            "星河明润天容睟，风浪喧豗海气清。",
            "粗见鲲鹏潜化理，岂无犬马恋轩声。",
            "远游不作乘桴计，虚号男儿过此生。"
        ],
        "title": "次东坡韵二首  其一",
        "id": "4f47fe81-d3ae-4347-9fcd-657fbb2845d1"
    },
    {
        "author": "李纲",
        "paragraphs": [
            "海上传呼夜报更，舟师欢喜得新晴。",
            "风帆擘浪去时急，海月笼云分外清。",
            "天影合中观妙色，潮波回处悟圆声。",
            "从来渤海为全体，试问一沤何处生。"
        ],
        "title": "次东坡韵二首  其二",
        "id": "0c29d7ba-c820-445e-9c67-530b1ffa2708"
    },
    {
        "author": "李纲",
        "paragraphs": [
            "巨舶浮于海，长飙送短蓬。",
            "夜潮和月白，晓日跳波红。",
            "云影摇修浪，澜光接远空。",
            "喜过三河流，愁远冠头峰。",
            "雷化迷天际，琼儋入望中。",
            "地遥横一线，山露点羣鸿。",
            "偶脱鲸鲵患，尤欣气俗同。",
            "川原惊老眼，稚耋看衰翁。",
            "蛮市虾鱼合，宾居栋宇雄。",
            "人烟未寥落，竹树自葱茏。",
            "碧暗槟榔叶，香移薄荷丛。",
            "金花翔孔翠，彩幕问黎童。",
            "南极冬犹暖，中原信不通。",
            "管宁虽迹远，阮籍已途穷。",
            "澒洞沧波里，苍茫返照东。",
            "客愁浑不寝，鼓角五更风。"
        ],
        "title": "南渡次琼管江山风物与海北不殊民居皆在槟榔木间黎人出市交易蛮衣椎髻语音兜离不可晓也因询万安相去犹五百里僻陋尤甚黄茅中草屋二百余家资生之具一切无有道由生黎峒山往往剽刼行者必自文昌县泛海得便风三日可达艰难至此不胜慨然赋诗二首纪土风志怀抱也  其一",
        "id": "3f46ea53-72f2-457c-8959-ca6b61d77c31"
    },
    {
        "author": "李纲",
        "paragraphs": [
            "四郡环黎母，穷愁最万安。",
            "峒氓能悯寇，泷吏岂欺韩。",
            "草屋丛篁里，孤城瘴海端。",
            "民居纔百数，道里尚艰难。",
            "径陆忧生蜑，乘桴畏怒澜。",
            "飓风能破胆，疠气必摧肝。",
            "去死垂垂近，资生物物殚。",
            "舶来方得米，牢罄或无餐。",
            "树芋充嘉馔，蠯蠃荐浅盘。",
            "蒌藤茶更苦，淡水酒仍酸。",
            "黎户花缦服，儒生椰子冠。",
            "槟榔资一醉，吉贝不知寒。",
            "何必从詹尹，无因咏考盘。",
            "失图嗟罪大，得此荷恩寛。",
            "顾影同三友，谈空不二观。",
            "中州杳何在，犹共月团栾。"
        ],
        "title": "南渡次琼管江山风物与海北不殊民居皆在槟榔木间黎人出市交易蛮衣椎髻语音兜离不可晓也因询万安相去犹五百里僻陋尤甚黄茅中草屋二百余家资生之具一切无有道由生黎峒山往往剽刼行者必自文昌县泛海得便风三日可达艰难至此不胜慨然赋诗二首纪土风志怀抱也  其二",
        "id": "5692ae56-e0e9-4d07-96d5-f5df45662085"
    },
    {
        "author": "李纲",
        "paragraphs": [
            "疏林苍海上，结实已累累。",
            "烟湿頳虬卵，风摇翠羽旗。",
            "飞翔金鸑鷟，掩映箨龙儿。",
            "濩落咍椰子，匀圆讶荔支。",
            "当茶锁瘴速，如酒醉人迟。",
            "蒌叶偏相称，蠃灰亦谩为。",
            "乍餐颜愧渥，频嚼齿愁疲。",
            "饮啄随风土，端忧化岛夷。"
        ],
        "title": "槟榔",
        "id": "020e3bd2-f61c-4f72-a6f7-ebf8d8c5c618"
    },
    {
        "author": "李纲",
        "paragraphs": [
            "此身飘堕到沧溟，谁谓君王念贾生。",
            "黄帋再蒙题姓字，丹书特为削刑名。",
            "山林老去何其幸，萍梗追思却自惊。",
            "天地恩寛难报德，试从今日数归程。"
        ],
        "title": "次琼管後三日忽奉德音恩许自便感涕之余赋诗见志  其一",
        "id": "6dd0ff5d-e645-4179-a71f-378a16ec48a3"
    },
    {
        "author": "李纲",
        "paragraphs": [
            "行年旧说似东坡，鲸海于今亦再过。",
            "儋耳三年时已久，琼山十日幸尤多。",
            "却收老眼来观国，尚冀中原早戢戈。",
            "病废不堪当世用，感恩惟有涕霶𩃱。"
        ],
        "title": "次琼管後三日忽奉德音恩许自便感涕之余赋诗见志  其二",
        "id": "25b26874-1476-45a2-bc82-3903fef05efc"
    },
    {
        "author": "李纲",
        "paragraphs": [
            "孤城南面敞琼台，千里川原指顾开。",
            "试向绿云深处望，海山浮动见蓬莱。"
        ],
        "title": "郡城南曰琼台北曰语海余易之曰云海登眺有感  其一",
        "id": "1603d8f8-2903-4fdf-be04-acab71d6be63"
    },
    {
        "author": "李纲",
        "paragraphs": [
            "古来云海浩茫茫，北望凄然欲断膓。",
            "不得中州近消息，六龙何处驻东皇。"
        ],
        "title": "郡城南曰琼台北曰语海余易之曰云海登眺有感  其二",
        "id": "67eebdf3-a24a-450b-b4dd-ffff127a1e30"
    },
    {
        "author": "李纲",
        "paragraphs": [
            "澄波不动琉璃滑，一望应须万里余。",
            "舟行冲激浪花碎，如驭白云游碧虚。"
        ],
        "title": "北归昼渡海风便波平尤觉奇绝成五绝句  其一",
        "id": "21314964-9268-4efb-9cd5-6bb7e7837615"
    },
    {
        "author": "李纲",
        "paragraphs": [
            "去得南风来北风，神灵只在指呼中。",
            "老坡有语旧曾记，信我人阨非天穷。"
        ],
        "title": "北归昼渡海风便波平尤觉奇绝成五绝句  其二",
        "id": "e75f2d9d-fe08-4b8f-a616-455cacfb17b7"
    },
    {
        "author": "李纲",
        "paragraphs": [
            "来时风浪夜喧惊，归去潮波枕席平。",
            "非是波神有分别，故教清昼看寰瀛。"
        ],
        "title": "北归昼渡海风便波平尤觉奇绝成五绝句  其三",
        "id": "9e8aa6d4-295e-43dc-b1e3-05f2d7c1d6f4"
    },
    {
        "author": "李纲",
        "paragraphs": [
            "纤云肆卷日方中，海色天光上下同。",
            "身在琉璃光合里，碧空涵水水涵空。"
        ],
        "title": "北归昼渡海风便波平尤觉奇绝成五绝句  其四",
        "id": "8bba0dbe-b081-4cc0-a9fd-1e52b1a39a60"
    },
    {
        "author": "李纲",
        "paragraphs": [
            "平生奔走畏江湖，暮齿来乘海上桴。",
            "自哂井蛙真见小，望洋向若一卢胡。"
        ],
        "title": "北归昼渡海风便波平尤觉奇绝成五绝句  其五",
        "id": "420b4e18-fd97-4022-b97f-9493842a6b60"
    },
    {
        "author": "李纲",
        "paragraphs": [
            "碧海瞰危亭，波光混大清。",
            "旷怀知乐此，夷险本来平。"
        ],
        "title": "归次海康登平仙亭次莱公韵",
        "id": "10204567-23bd-495b-9c4d-e550ba22bf53"
    },
    {
        "author": "李纲",
        "paragraphs": [
            "巨卵曾因霹雳开，海邦从此得名雷。",
            "只知寇老曾迁此，作记何缘丁令来。"
        ],
        "title": "归次海康登平仙亭次莱公韵 雷庙读丁晋公所作碑",
        "id": "3e6a0aa2-e98f-4b73-99a3-d0117234554a"
    },
    {
        "author": "李纲",
        "paragraphs": [
            "亲征决策幸澶渊，南北欢盟有本原。",
            "丞相莱公功第一，犹将孤注作谗言。"
        ],
        "title": "谒寇忠愍祠堂六首  其一",
        "id": "d24025ba-f538-4c66-9439-532ca4524b6a"
    },
    {
        "author": "李纲",
        "paragraphs": [
            "一幸江南一蜀中，奋然廷议叱羣公。",
            "搀回天步虽良策，元是真皇听纳功。"
        ],
        "title": "谒寇忠愍祠堂六首  其二",
        "id": "d03c7a03-cb4e-47e6-b04d-456d1ef07a91"
    },
    {
        "author": "李纲",
        "paragraphs": [
            "南阳庙坐致云云，赖有嘉言为解纷。",
            "叹息今人不如古，久无庆忌救朱云。"
        ],
        "title": "谒寇忠愍祠堂六首  其三",
        "id": "89803c00-ba64-4752-aa3c-6d885467feec"
    },
    {
        "author": "李纲",
        "paragraphs": [
            "平生爱看柘枝舞，宾燕多余密炬堆。",
            "富贵在公真末事，谁云缘此故南来。"
        ],
        "title": "谒寇忠愍祠堂六首  其四",
        "id": "2960d643-285d-4b6d-a13a-10f4032a1437"
    },
    {
        "author": "李纲",
        "paragraphs": [
            "海邦去海只十里，山路过山应万重。",
            "诗谶告人元已久，未应马援坐梁松。"
        ],
        "title": "谒寇忠愍祠堂六首  其五",
        "id": "1c35666f-1e9e-4754-8473-292283951b4b"
    },
    {
        "author": "李纲",
        "paragraphs": [
            "凿井得泉今尚美，挂钱插竹後成林。",
            "精忠感动无情物，不解潜销谗妬心。"
        ],
        "title": "谒寇忠愍祠堂六首  其六",
        "id": "cd80df70-5bd4-4a06-b48e-a9a9f5ed43d1"
    },
    {
        "author": "李纲",
        "paragraphs": [
            "梦中曾过鬼门关，敢冀君恩听北还。",
            "父子相随幸良厚，仆奴半死涕空澘。",
            "风烟萧瑟黄茅瘴，山路崎岖赤脚蛮。",
            "归去梁溪见桑梓，定抛冠佩老岩间。"
        ],
        "title": "初发雷阳有感二首  其一",
        "id": "9334ef1b-a52c-411f-900a-6d97f72f8467"
    },
    {
        "author": "李纲",
        "paragraphs": [
            "余生幸尔脱垂涎，鸡肋安能拒老拳。",
            "万里得归辞瘴海，三年奔命厌征轩。",
            "采薇散髪嵇中散，开灶烧丹葛稚川。",
            "此去山林如脱兔，这回且结好因缘。"
        ],
        "title": "初发雷阳有感二首  其二",
        "id": "0e17705d-021a-4b40-beb2-1b26a484d767"
    },
    {
        "author": "李纲",
        "paragraphs": [
            "衲子来参去不辞，何劳飞锡远相追。",
            "赠师银布牢收取，便是金襕付嘱时。"
        ],
        "title": "琮师送至城月驿戏成两绝句以答其意  其一",
        "id": "7f1dfb9e-ca3a-4c79-b5ca-dcdecc1dcae5"
    },
    {
        "author": "李纲",
        "paragraphs": [
            "好住湖岩摄此心，有缘终会有知音。",
            "梁溪老去孤峰顶，月白风清难更寻。"
        ],
        "title": "琮师送至城月驿戏成两绝句以答其意  其二",
        "id": "f37b14ca-ff66-44de-8533-0133ccb338ba"
    },
    {
        "author": "李纲",
        "paragraphs": [
            "东君又换一年春，迎我来从瘴海滨。",
            "已觉山川有佳气，更询道路得通津。",
            "欲寻勾漏丹砂令，与访罗浮紫府人。",
            "清梦相符缘契合，便须脱屣谢埃尘。"
        ],
        "title": "立春日龙化道中得家问诸季已挈家渡浙江如剑川又闻江西颇有羣盗啸聚遂决意由五羊趋循惠潮阳假道闽中以归偶成三篇时十二月十九日  其一",
        "id": "3145b0e4-5067-422b-88c0-4500b094cc87"
    },
    {
        "author": "李纲",
        "paragraphs": [
            "远信来时岭峤春，浮家已在浙江滨。",
            "更传贑水方虞寇，须向闽山与问津。",
            "万里归来寻乐土，千岩好去作闲人。",
            "干戈未息中原暗，怅望关河胡马尘。"
        ],
        "title": "立春日龙化道中得家问诸季已挈家渡浙江如剑川又闻江西颇有羣盗啸聚遂决意由五羊趋循惠潮阳假道闽中以归偶成三篇时十二月十九日  其二",
        "id": "1e7b1c4f-3abe-4a4b-8565-fa9ca3888c38"
    },
    {
        "author": "李纲",
        "paragraphs": [
            "川途奔走四回春，海上经年与死滨。",
            "子美自怜常作客，长沮应笑是知津。",
            "艰危至死无千古，忧患如吾岂两人。",
            "往返循环真磨蚁，已将大地等微尘。"
        ],
        "title": "立春日龙化道中得家问诸季已挈家渡浙江如剑川又闻江西颇有羣盗啸聚遂决意由五羊趋循惠潮阳假道闽中以归偶成三篇时十二月十九日  其三",
        "id": "325e04ad-38d8-4caf-9954-ffef31507b72"
    },
    {
        "author": "李纲",
        "paragraphs": [
            "海峤无佳酿，经时不入唇。",
            "巨觥今一醉，远问到初春。",
            "偶脱长鲸口，来寻仲子邻。",
            "醉中轻万里，始信浊醪神。"
        ],
        "title": "久不饮酒春日得家问喜甚与宗之对酌调马驿中速饮数觥径醉醉中和东坡醉题四首  其一",
        "id": "cf3aefb5-c353-49b6-aff1-84ad13ccd016"
    },
    {
        "author": "李纲",
        "paragraphs": [
            "畏病不举杯，延客秖烹茗。",
            "浩然云海间，不醉亦不醒。",
            "偶蒙雨露恩，渐脱瘴疠境。",
            "曲生粗可人，相对聊酩酊。"
        ],
        "title": "久不饮酒春日得家问喜甚与宗之对酌调马驿中速饮数觥径醉醉中和东坡醉题四首  其二",
        "id": "fee764e8-1f46-48f7-b558-0336cc566d10"
    },
    {
        "author": "李纲",
        "paragraphs": [
            "久客殊念家，归途渺江汉。",
            "是身如浮云，罹此无穷患。",
            "今夕定何夕，一酌千忧散。",
            "从兹日曛酣，此意君莫间。"
        ],
        "title": "久不饮酒春日得家问喜甚与宗之对酌调马驿中速饮数觥径醉醉中和东坡醉题四首  其三",
        "id": "2273e660-e779-4e40-a397-b7020616637b"
    },
    {
        "author": "李纲",
        "paragraphs": [
            "饮少輙大醉，醉中识其真。",
            "天地一秋毫，况此渺然身。",
            "归休岩穴间，坐阅万态新。",
            "去去勿复道，时清为幸民。"
        ],
        "title": "久不饮酒春日得家问喜甚与宗之对酌调马驿中速饮数觥径醉醉中和东坡醉题四首  其四",
        "id": "ab17eb07-ea96-47f4-871a-a3a05cd293dd"
    },
    {
        "author": "李纲",
        "paragraphs": [
            "神清遂仙游，境寂恣遐躅。",
            "羽人入我梦，轩户霭松竹。",
            "髙吟谪仙文，逸韵响金玉。",
            "觉来残灯荧，倘怳犹在目。",
            "归途历容惠，问津非素卜。",
            "将游四洞天，就彼白云宿。",
            "岂无葛稚川，妙论资灌沃。",
            "试求龙虎丹，一使鬓毛绿。",
            "斯言傥可珍，长揖谢浮俗。",
            "却笑昌黎翁，强项宁诘曲。"
        ],
        "title": "寓琼山远华馆一夕梦游山间小堂松竹环合有道士坐堂上诵李太白送人游桃源序中有良田名池竹果森然三十六洞别为一天之语觉而异之今假道容惠当游勾漏都峤白石罗浮皆洞天也岂神者先告将有所遇耶赋诗以纪之",
        "id": "da057736-2a23-4718-a0c1-d35eee2085bb"
    },
    {
        "author": "李纲",
        "paragraphs": [
            "凤友鸾朋出海邦，金花翠尾烂文章。",
            "梁溪台绍今何似，归伴胎僊取次翔。"
        ],
        "title": "海上得孔雀六鹦鹉十余携归遗童稚辈戏成二绝句  其一",
        "id": "cead611c-2393-4322-a675-ccfd1c080a81"
    },
    {
        "author": "李纲",
        "paragraphs": [
            "绿衣绀趾已能飞，学语交交末转时。",
            "不是蓬莱花鸟使，携归聊与调羣儿。"
        ],
        "title": "海上得孔雀六鹦鹉十余携归遗童稚辈戏成二绝句  其二",
        "id": "aa3ed2df-6753-4b7f-a2b6-eeb58e34950e"
    },
    {
        "author": "李纲",
        "paragraphs": [
            "竟夕北风号，春回雨已膏。",
            "归程离海峤，旧服理绨袍。",
            "宿瘴须寒压，清愁欲醉逃。",
            "何当入江浙，雪片洒鹅毛。"
        ],
        "title": "立春後一日风雨殊有寒色偶成",
        "id": "a4339826-2b2b-44fd-abb9-dcdb2c28b698"
    },
    {
        "author": "李纲",
        "paragraphs": [
            "路入容南境，风烟自一方。",
            "山空云苒苒，春动水茫茫。",
            "紫府丹砂秘，幽村碧树芳。",
            "肃然有佳致，作个是炎荒。"
        ],
        "title": "容南道中二首  其一",
        "id": "9ea5d033-cb8d-45c5-ac0f-e2354538604e"
    },
    {
        "author": "李纲",
        "paragraphs": [
            "闻说容南久，安知客路经。",
            "沉沉洞天近，湛湛古湫渟。",
            "日落峰峦翠，春回草木青。",
            "丹砂如可问，当卜老岩扃。"
        ],
        "title": "容南道中二首  其二",
        "id": "58c0cb42-e85c-4243-9229-86cfac6b9c18"
    },
    {
        "author": "李纲",
        "paragraphs": [
            "孔雀来从海上村，参差修尾灿金文。",
            "素知肃穆鸾凰侣，不是喧卑鸡鹜羣。",
            "玄圃赤霄虽有志，碧梧翠竹正须君。",
            "携持万里归吴越，怅望海山深处云。"
        ],
        "title": "再赋孔雀鹦鹉二首  其一",
        "id": "e5c37f72-6be3-44a9-911a-873724895c67"
    },
    {
        "author": "李纲",
        "paragraphs": [
            "学语鹦鶵羽渐成，掌中取食绝猜惊。",
            "笼寛得遂朋从志，春晓初闻客到声。",
            "赋就襧衡文不点，杓随李白饮如鲸。",
            "远携休叹殊方去，我亦随缘得此生。"
        ],
        "title": "再赋孔雀鹦鹉二首  其二",
        "id": "bdf9fce5-2411-48e8-913b-c303c5c49e84"
    },
    {
        "author": "李纲",
        "paragraphs": [
            "峤南江北本来同，往返纷纷一梦中。",
            "旧事销磨那复有，新愁缭绕亦成空。",
            "天边山色浮浓翠，溪上云光拂淡红。",
            "我把浮生如梦看，云山元是小屏风。"
        ],
        "title": "陆川道中偶成",
        "id": "1c3330c0-dd1c-48fc-a26d-4b28b0ed50a9"
    },
    {
        "author": "李纲",
        "paragraphs": [
            "山围古郡碧周遭，陆绩衣冠雅自襃。",
            "海上来归怀麈尾，鬓间空叹长霜毛。",
            "易书顾我耽成癖，诗笔怜君老更豪。",
            "此去龙城幸非远，不须巨石压云涛。"
        ],
        "title": "南迁道郁林郡守王君示古律诗一篇北归輙成两篇以答其意  其一",
        "id": "c08a6742-cd28-4842-8cc4-0723d145ea60"
    },
    {
        "author": "李纲",
        "paragraphs": [
            "垂老相逢海峤间，盈编珠玉破愁颜。",
            "清名岂籍郁林石，雅志常存仙奕山。",
            "丘壑采薇嗟我病，弦歌为政羡君闲。",
            "中原杳杳旌旗暗，回首春风涕一澘。"
        ],
        "title": "南迁道郁林郡守王君示古律诗一篇北归輙成两篇以答其意  其二",
        "id": "dbda0c59-1da9-4b3d-ad99-bbb20bd0f528"
    },
    {
        "author": "李纲",
        "paragraphs": [
            "百里仙山气象雄，参差峰岫翠成丛。",
            "云骈鹤驭今何处，丹灶依然洞穴中。"
        ],
        "title": "过北流县八里游勾漏观留五绝句  其一",
        "id": "888a9d6f-1aad-4119-9385-173e7a02ce77"
    },
    {
        "author": "李纲",
        "paragraphs": [
            "葛翁求令为丹砂，今我来从海上槎。",
            "秪恐山灵嫌俗驾，未容归客卧烟霞。"
        ],
        "title": "过北流县八里游勾漏观留五绝句  其二",
        "id": "495e5a8c-f632-4de0-8eee-7926ada6291d"
    },
    {
        "author": "李纲",
        "paragraphs": [
            "羽人相导把霓旌，窈窕松林露气清。",
            "不用逢迎同贵客，暂来花院听棋声。"
        ],
        "title": "过北流县八里游勾漏观留五绝句  其三",
        "id": "846065f6-ee3a-47cc-a0f7-054c370b4f9b"
    },
    {
        "author": "李纲",
        "paragraphs": [
            "避谤多时不到山，忽惊身在洞天间。",
            "北归更觉君恩重，得遂清游一解颜。"
        ],
        "title": "过北流县八里游勾漏观留五绝句  其四",
        "id": "c2c811f7-d6b6-4122-bf9b-24359223a830"
    },
    {
        "author": "李纲",
        "paragraphs": [
            "洞户沉沉别有天，玉楼珠殿锁霏烟。",
            "如何祠馆人间世，破屋荒凉紫府前。"
        ],
        "title": "过北流县八里游勾漏观留五绝句  其五",
        "id": "aba0cc5b-f3e2-4272-9d08-fc7cb44908d1"
    },
    {
        "author": "李纲",
        "paragraphs": [
            "抱疴卧云海，夙夕负深恐。",
            "寛恩听旋归，何啻丘岳重。",
            "问津勾漏山，散策宝圭洞。",
            "羣峰罗翠屏，环合无缺空。",
            "游仙契初心，幽赏恊清梦。",
            "却来观宸章，宝气腾螮蝀。",
            "真行杂草隶，笔势极翔动。",
            "大小飞白书，飘洒萦舞凤。",
            "恭惟睿智姿，多能本天纵。",
            "妙迹藏名山，俾与万世共。",
            "林峦增炳焕，神物劳护拥。",
            "惜无深岩屋，荫覆示崇奉。",
            "何当鸠良材，为葺倾压栋。",
            "天弧不指狼，中原胡马閧。",
            "九庙未奠居，臣子衘愤痛。",
            "岂知炎荒中，奎画得瞻讽。",
            "至哉慱大言，粟麦因异种。",
            "天常及诸佛，一一资妙供。",
            "窃于翰藻间，窥见神心用。",
            "源流此中来，基本中兴宋。",
            "稽首归琅函，斐然成善颂。"
        ],
        "title": "道勾漏山灵宝观窃睹两朝御书谨成古风",
        "id": "53313a18-82e1-4199-a632-e8c6ad6683f3"
    },
    {
        "author": "李纲",
        "paragraphs": [
            "华堂髙敞为思元，善政相望数百年。",
            "册府声名秀羣玉，海邦岩洞有叄天。",
            "漫郎去久风流在，病客来临道里邅。",
            "圣主中兴谁作颂，愿观老手笔如椽。"
        ],
        "title": "元结尝经略容管王守作次山堂以思其人为赋此诗",
        "id": "b7dbd347-3baf-4e4f-9d5f-6959277d49a5"
    },
    {
        "author": "李纲",
        "paragraphs": [
            "长沙舞袖仅可旋，今作巨镇湖湘边。",
            "骄兵夜探赤白丸，乘间窃发将啸翾。",
            "不知向子有老拳，缚束健卒秖数言。",
            "翩如鸟雀擒鹰鹯，奸腰凶领污龙泉。",
            "弹压一境敢复喧，稚耋鼓舞喜欲颠。",
            "归哺其饴甘晏眠，众服壮略称无前。",
            "我归自南得之传，颇欣祖生先着鞭。",
            "何不付与大将权，旍旗缤纷指云燕。",
            "一鼓士气如突烟，黠虏破胆心少悛。",
            "洒扫海内清戈鋋，使我衰病安庐田。"
        ],
        "title": "客有言长沙军变向伯恭能弹治规画甚伟适得伯恭书亦道其事作韵语以寄之",
        "id": "cacfdf2d-d7f5-49e8-9f2d-fedc436f11ce"
    },
    {
        "author": "李纲",
        "paragraphs": [
            "三黜先生今得归，更携稚子访慈帏。",
            "病牛卧垄心衰矣，脱兔投林天悯之。",
            "万里往来环转蚁，一生谤誉舌扬箕。",
            "着书欲赴当时约，须待江南事定时。"
        ],
        "title": "萧懋德秀才自临江遣人致书海上遇于归途赋诗寄之二首  其一",
        "id": "75c7ae4c-ca0a-4c01-9dfd-b6776870d083"
    },
    {
        "author": "李纲",
        "paragraphs": [
            "踰年海上久安居，多谢萧郎远寄书。",
            "不向去来生一念，已将天地作吾庐。",
            "中洲杳杳旌旗暗，暮景骎骎齿髪疏。",
            "凖拟峡江成小隐，茅斋借我定何如。"
        ],
        "title": "萧懋德秀才自临江遣人致书海上遇于归途赋诗寄之二首  其二",
        "id": "384259ce-ef0b-4e37-9e4f-f284ff5a464a"
    },
    {
        "author": "李纲",
        "paragraphs": [
            "饱经忧患莫如吾，暮景余生寄一桴。",
            "独子相从来瘴海，岂知还得共归途。",
            "应观天下奇男子，解笑人间浅丈夫。",
            "老去山林养衰疾，好音时与系飞鳬。"
        ],
        "title": "罪谪海上中州亲故罕通问独虞君祖道相从湖海踰年北归同途次容南赋诗识别",
        "id": "aa5b28bf-e539-4b9b-919f-816e6f543728"
    },
    {
        "author": "李纲",
        "paragraphs": [
            "四年除夕旅殊方，海上归来路更长。",
            "暮景飞腾催老病，余生留滞且炎荒。",
            "传闻寇盗纷惊扰，叹息江湖堕渺茫。",
            "杳杳东吴家万里，椒盘谁与颂馨香。"
        ],
        "title": "除夜与宗之对酌怀家",
        "id": "117dc9bf-bea9-44a5-8e4a-1bc152952949"
    },
    {
        "author": "李纲",
        "paragraphs": [
            "元日寻真到洞天，溪边春色已嫣然。",
            "落花流水人间去，谁道桃源不是仙。"
        ],
        "title": "庚戌正月一日游都峤山留五绝句栖真观中  其一",
        "id": "1045c4cd-bc51-4a7d-9517-a28d9ffbfe51"
    },
    {
        "author": "李纲",
        "paragraphs": [
            "松岭云峰步步佳，芒鞋竹杖极幽遐。",
            "使君不得同清赏，正恐山将翠幕遮。"
        ],
        "title": "庚戌正月一日游都峤山留五绝句栖真观中  其二",
        "id": "5f892e51-ef5a-4941-8e51-ef9cded1c311"
    },
    {
        "author": "李纲",
        "paragraphs": [
            "远目增明都峤山，丹梯况得遂跻攀。",
            "乃知猿鹤真心在，乘服轩裳秪强颜。"
        ],
        "title": "庚戌正月一日游都峤山留五绝句栖真观中  其三",
        "id": "5ceb3c36-edf5-460a-a803-b1abe48333bc"
    },
    {
        "author": "李纲",
        "paragraphs": [
            "叠嶪髙岩耸八峰，云间紫翠郁相重。",
            "故应洞穴通勾漏，更爱林峦接大容。"
        ],
        "title": "庚戌正月一日游都峤山留五绝句栖真观中  其四",
        "id": "2e5e56fc-0c4c-49d3-ac7a-16b5c598c75b"
    },
    {
        "author": "李纲",
        "paragraphs": [
            "石磴盘纡木蒨葱，扪罗独上最髙峰。",
            "白云深处时回首，千里江山指顾中。"
        ],
        "title": "庚戌正月一日游都峤山留五绝句栖真观中  其五",
        "id": "dfab67a8-6a51-4877-918b-32dc48d46c32"
    },
    {
        "author": "李纲",
        "paragraphs": [
            "清晨游栖真，薄暮宿灵景。",
            "山空松桂香，云细泉石冷。",
            "髙崖敞飞檐，象纬逼参井。",
            "惜无娟娟月，散此林下影。",
            "夜阑风露寒，岩曲灯耿耿。",
            "疏钟响嵌窦，客枕发深省。",
            "却随猿鸟起，再上翠微顶。",
            "道人山後来，眸子颇清炯。",
            "试询龙虎诀，妙意默已领。",
            "我生忧患余，半世泛萍梗。",
            "脱身鲸海中，扫迹方自屏。",
            "愿从稚川游，薪水事丹鼎。",
            "庶资刀圭力，少使桑榆永。",
            "胡尘暗中原，静谧惟五岭。",
            "渺然炎荒地，自绝羽书警。",
            "结茅定前缘，幽梦先异境。",
            "上下三洞间，安得田二顷。",
            "携家学庞公，扪虱笑王猛。",
            "采薇与散髪，此志久已肯。",
            "嵇生非吾徒，幽愤醉方醒。"
        ],
        "title": "宿都峤山灵景寺",
        "id": "39359215-5552-4341-bfb6-ddf2dea2cb40"
    },
    {
        "author": "李纲",
        "paragraphs": [
            "治世崇儒术，胶庠寓属临。",
            "自从驰羽檄，谁复念青衿。",
            "贤守来南纪，宏规肇泮林。",
            "飞翚开讲庑，鼓箧拂书蟫。",
            "采藻绣江水，仰髙都峤岑。",
            "潜消戎马气，初习雅歌音。",
            "洙泗道非远，张姜贤至今。",
            "栽培成楚梓，追琢见南金。",
            "常衮闽风变，文翁蜀化深。",
            "愿言游学者，勉副育材心。"
        ],
        "title": "自学校之制废而戎马之患兴州县长民者不复以教育为意独容南鼎新郡庠招徕生徒弦诵之声不辍诚可嘉叹所建讲堂为名之曰育材輙成五言十韵",
        "id": "75caf2aa-d360-41c7-8c05-181aec8329e7"
    },
    {
        "author": "李纲",
        "paragraphs": [
            "承平文物何富哉，宝章万笈藏蓬莱。",
            "余篇散落士夫手，名笔往往牙籖排。",
            "连年戎马扰河洛，锦标玉轴随飞埃。",
            "李侯好事不忍弃，万里艰棘携南来。",
            "炎荒相遇一笑粲，出以示我逾琼瑰。",
            "欧虞颜柳邈已远，兰亭况复昭陵埋。",
            "空遗妙迹刻琬琰，不若古楮存烟煤。",
            "君谟近世称第一，笔力与古肩相挨。",
            "醉翁工夫不在字，名望自足尊舆台。",
            "芙蓉僊人有典则，沧浪逐客气不衰。",
            "胸中磊落难屈折，故使心画奇而巍。",
            "东坡行书骋姿媚，山谷草圣穷萦回。",
            "二公文翰照千古，俯视凡马皆驽骀。",
            "米颠碌碌不足数，运笔尚有从横才。",
            "迩来非是无点画，追时取好如俳谐。",
            "陆书楷法虽小学，古人用意何其能。",
            "君看篆籀写韵语，精巧岂易容追陪。",
            "今人万事不如古，矧以毫墨争雄魁。",
            "嗟余病废卧都峤，何止我马云虺尵。",
            "感时抚事百忧集，对案不复能持杯。",
            "明窗展卷慰岑寂，坐迁旧观双眸开。",
            "梁溪书室插架处，念远更觉增驰怀。",
            "世间雅好无出此，绝胜宝玩琴藏雷。",
            "于今此物未易得，愿言什袭传云来。"
        ],
        "title": "浔守李侯以所蓄法书十轴相示题卷末",
        "id": "59fc6bd3-1ae1-46fd-ba8b-a5920af63a64"
    },
    {
        "author": "李纲",
        "paragraphs": [
            "去国三年久，离家万里余。",
            "岂知戎马际，仍得棣华书。",
            "金鼓震南国，松筠怀故庐。",
            "寰区端若此，天意竟何如。"
        ],
        "title": "清明日得家书四首  其一",
        "id": "75d3cb16-cfbe-4172-977e-93936122eb7f"
    },
    {
        "author": "李纲",
        "paragraphs": [
            "南荒炎瘴地，槐火又清明。",
            "海峤无春色，江湖有战声。",
            "繋书来鴈足，归思羡鹏程。",
            "欲挽天河水，滂沱洗甲兵。"
        ],
        "title": "清明日得家书四首  其二",
        "id": "20c30c6e-9519-408a-b5ee-874d6979975f"
    },
    {
        "author": "李纲",
        "paragraphs": [
            "欲归归未得，留滞绣江滨。",
            "感慨伤春望，侨居多北人。",
            "苍生未苏息，黄屋尚蒙尘。",
            "王室艰危极，澘然泣老臣。"
        ],
        "title": "清明日得家书四首  其三",
        "id": "c6337157-a141-417f-b0ac-bfc785405ce2"
    },
    {
        "author": "李纲",
        "paragraphs": [
            "烟岚飞翠盖，鲸海泛龙舟。",
            "退避亦已远，凭陵殊未休。",
            "包胥思恸哭，曹刿愿深谋。",
            "叹息绕朝策，何人知故侯。"
        ],
        "title": "清明日得家书四首  其四",
        "id": "2b888bf2-3ee8-4e2a-9fef-42828b69e6e5"
    },
    {
        "author": "李纲",
        "paragraphs": [
            "海山荔子冠炎荒，颇恨遄归不得尝。",
            "犹喜容南三月里，轻红初擘一枝香。"
        ],
        "title": "容南初食荔枝二首  其一",
        "id": "c6e0e984-fe74-4369-8ab0-edf4acdb3a8d"
    },
    {
        "author": "李纲",
        "paragraphs": [
            "买地城南种荔枝，毎留核付守园儿。",
            "但祈四海兵戈息，会见开花着子时。"
        ],
        "title": "容南初食荔枝二首  其二",
        "id": "3802ad94-81a5-4430-a30d-b43c0405a1ca"
    },
    {
        "author": "李纲",
        "paragraphs": [
            "紫泥黄耳到同时，家国无虞慰所思。",
            "饮马天骄归朔漠，安巢越鸟返南枝。",
            "休祥允恊灵棋卜，喜事何因干鹊知。",
            "便可理装寻去路，携家深赴鹿门期。"
        ],
        "title": "三月二十三日德音至容南恭闻驻跸浙东王师屡捷虏骑远遁是日得诸季书挈家寓饶之德兴幸免惊扰忻忭之余輙成口号",
        "id": "2efa34ed-4faf-4971-82fc-520a62205c1b"
    },
    {
        "author": "李纲",
        "paragraphs": [
            "孟夏草木长，清阴散扶疏。",
            "葱笼竹树间，石磴蟠萦纡。",
            "嗟我事行役，弥年困征途。",
            "及兹理归鞍，敢复论崎岖。",
            "深谷四无景，髙岩倚天衢。",
            "稍从平川行，遂得田家居。",
            "篱落静窈窕，桑麻郁纷敷。",
            "新秧绿映水，鸡犬鸣相呼。",
            "中原暗锋镝，胡马方长驱。",
            "此岂桃花源，幽深了如无。",
            "逝将适闽岭，买田自耕锄。",
            "结庐乱山中，聊以全妻孥。"
        ],
        "title": "四月六日离容南陆行趋藤山路崎岖然夹道皆松阴山俺田家景物类闽中殊可喜也赋古风一篇",
        "id": "8c9ac1eb-773d-4a06-93b3-4f0ce07af200"
    },
    {
        "author": "李纲",
        "paragraphs": [
            "松林缭峻岭，百尺森葱青。",
            "不知何年种，天矫乱龙形。",
            "浓阴翳修途，当暑有余清。",
            "长风一披拂，时作波涛声。",
            "如何锥刀徒，使争爝火明。",
            "伤肤及肌骨，风雨因摧倾。",
            "颠倒委榛棘，气象犹峥嵘。",
            "行人失庇赖，伫立空凝情。",
            "缅想栽培初，爱护如目睛。",
            "合抱始毫末，几经霜露零。",
            "一日毁有余，百年养不成。",
            "忍使易凋丧，此理真难评。",
            "忆昔陶士行，为政有善经。",
            "擢禾与移柳，一一纠以刑。",
            "既往不及追，将来犹可惩。",
            "感动遂成章，庶几知者听。"
        ],
        "title": "自容趋藤山路古松皆合抱百余尺枝叶扶疏行人庇赖为取松明者所刳剔因而摧倾十已六七良可惜也",
        "id": "74f3f013-19c5-4ea7-a94d-8fd83e3bd594"
    },
    {
        "author": "李纲",
        "paragraphs": [
            "断云飞雨晚苍茫，灵阁临流分外凉。",
            "散髪披襟尝荔子，疏帘清簟看鱼航。",
            "三年奔走环循蚁，万里归来鬓满霜。",
            "未到江湖先到此，风流谁道在炎荒。"
        ],
        "title": "镡津江阁气象清旷有闽浙之风偶成长句",
        "id": "6ab71401-56e6-489c-9013-6cc454337170"
    },
    {
        "author": "李纲",
        "paragraphs": [
            "绕堂松竹散扶疏，枕带江山美有余。",
            "神物化龙同剑浦，双溪成字类桐庐。",
            "朝云夜月随时好，栖鹭飞鸥迥自如。",
            "茗饮相从得清赏，坐令胜事踵苏徐。"
        ],
        "title": "同曹使君登浮金堂",
        "id": "43f8cfe6-9e1f-4892-acb6-ed3b11f438a7"
    },
    {
        "author": "李纲",
        "paragraphs": [
            "江水如练带，江石如马肝。",
            "双流会合处，蹙作蛟龙蟠。",
            "我来暑气初，骤雨成惊湍。",
            "云收暮山出，秀色屏中看。",
            "缺月挂木末，光辉溢清寒。",
            "冷然适我心，遇境随所安。",
            "夜久转寥閴，髙松露华漙。",
            "独坐念平生，行路真漫漫。",
            "危肠易感激，不待闻哀弹。",
            "犹欣碧川涨，没尽风雷滩。"
        ],
        "title": "月夜江阁次东坡韵",
        "id": "96ea0015-8549-417e-903d-af3a568bd51d"
    },
    {
        "author": "李纲",
        "paragraphs": [
            "常诵苍梧云正愁，岂知理棹此间游。",
            "火山冰井旧传有，桂水藤江相合流。",
            "念远心如嘶北马，踰年行徧峤南州。",
            "重华一去不复返，怅望九疑空白头。"
        ],
        "title": "晚泊苍梧有感",
        "id": "0b491937-b8f7-429f-b343-747df77592de"
    },
    {
        "author": "李纲",
        "paragraphs": [
            "一别都门十载余，相逢应笑尚迂愚。",
            "绨袍恋恋故人意，风雨潇潇君子儒。",
            "顾我忧危宜白髪，如公暇豫亦清癯。",
            "年来颇得羲书旨，试读一篇还是无。"
        ],
        "title": "封川赠李致远郎中",
        "id": "d62b91b1-ae8e-4944-81f6-923e7c044118"
    },
    {
        "author": "李纲",
        "paragraphs": [
            "上主疏封地，中兴启帝图。",
            "江山连肇庆，云物接苍梧。",
            "秀气蟠南极，神功本禹谟。",
            "邦人荣望意，开府映番禺。"
        ],
        "title": "泊晋康横翠亭爱其山水秀丽斐然有作二首  其一",
        "id": "b52f5ba8-c937-476f-96c9-31cbc4972c64"
    },
    {
        "author": "李纲",
        "paragraphs": [
            "环抱大江流，层峦翠霭浮。",
            "神明扶王气，文物冠南州。",
            "来值炎蒸日，去翻风雨秋。",
            "登髙望不极，暮角起城楼。"
        ],
        "title": "泊晋康横翠亭爱其山水秀丽斐然有作二首  其二",
        "id": "603a8f12-2719-48c0-9206-cf0a509fab8d"
    },
    {
        "author": "李纲",
        "paragraphs": [
            "渺渺烟波叠叠山，玉簪罗带自回还。",
            "雨余岚翠浓如滴，地险江流巧转湾。",
            "蟠磴迥临飞鸟上，岸巾聊与白云闲。",
            "峤南有此佳山水，尽在贤侯几案间。"
        ],
        "title": "同陈使君登香山寺豁亭",
        "id": "6b416f7f-2c53-424b-a0aa-4a144161467a"
    },
    {
        "author": "李纲",
        "paragraphs": [
            "黄屋狩吴越，勾陈俯江津。",
            "迢遥八骏御，时迈慰斯民。",
            "汉祚歘再兴，周邦命惟新。",
            "谁令玁狁炽，坐使宵旰勤。",
            "宅洛既得卜，去豳亦惟仁。",
            "宸章迹禹功，道继胼胝身。",
            "期运有泰否，钝蟠利则伸。",
            "君王自神武，安得熊罴臣。"
        ],
        "title": "客有出示御制登中和堂诗小臣斐然仰次宸韵二首  其一",
        "id": "d259a372-94d0-476f-9655-9708e710fa55"
    },
    {
        "author": "李纲",
        "paragraphs": [
            "贱子志丘壑，敢怀要路津。",
            "偶乘风云会，冀拯凋瘵民。",
            "误被圣主知，坐期功业新。",
            "飘零继三黜，奔走亦已勤。",
            "生还鲸海中，仰荷皇天仁。",
            "不然铄金口，何有鸿毛身。",
            "当从玄豹隐，无复尺蠖伸。",
            "感叹魏公言，愿使为良臣。"
        ],
        "title": "客有出示御制登中和堂诗小臣斐然仰次宸韵二首  其二",
        "id": "52644717-47bc-445f-b17d-411b19b39037"
    },
    {
        "author": "李纲",
        "paragraphs": [
            "千里江山图画中，峤南浙右岂殊风。",
            "烟浮岚彩重重碧，日染波光洒洒红。",
            "蚁酿蟹螯情不浅，笔床茶灶兴相同。",
            "扁舟入手吾何事，归去梁溪作钓翁。"
        ],
        "title": "江行即事八首  其一",
        "id": "545ecbb2-ee96-4fb4-a9a6-7cab2b8ff44e"
    },
    {
        "author": "李纲",
        "paragraphs": [
            "五月炎方气郁蒸，安流鼓棹水风清。",
            "江鱼入馔有余美，山果满盘难强名。",
            "醉里讴吟聊自适，梦中来往本无惊。",
            "庙堂早定安边策，遂我山林幽遯情。"
        ],
        "title": "江行即事八首  其二",
        "id": "a975c87f-8cf9-4925-aa31-4cd29420202c"
    },
    {
        "author": "李纲",
        "paragraphs": [
            "置散徒怀报国心，还家欣得故园音。",
            "钩辀晓岸云林密，款乃暮江烟水深。",
            "壮志已同灰灺冷，班毛从使雪霜侵。",
            "卧龙只合耕南亩，抱膝空为梁甫吟。"
        ],
        "title": "江行即事八首  其三",
        "id": "4677d628-81f5-42de-a41e-618cfcd52554"
    },
    {
        "author": "李纲",
        "paragraphs": [
            "苍梧云物晓凄凉，锦石江山一带长。",
            "雨浥峰峦添黛翠，风吹草木送天香。",
            "鱼樵闲话无千古，金鼓喧声震万方。",
            "我欲诛茅寄幽僻，却愁烟水日茫茫。"
        ],
        "title": "江行即事八首  其四",
        "id": "ff06822d-9f8e-479b-84ae-01d157f99cc0"
    },
    {
        "author": "李纲",
        "paragraphs": [
            "数郡崎岖山海间，只今多事觉寛闲。",
            "衣冠避地成侨寓，风月留人长往还。",
            "蘸水藤花方烂熳，生云锦石自斓斒。",
            "平生有意五湖去，谁谓扁舟行百蛮。"
        ],
        "title": "江行即事八首  其五",
        "id": "1654b8f4-70a3-4ad2-aa21-cf3904c761c5"
    },
    {
        "author": "李纲",
        "paragraphs": [
            "合踏青山转碧川，雨余风月更婵娟。",
            "光铓影渡星河碎，片段气蒸云物鲜。",
            "心系鸰原千里外，梦回鼓角五更前。",
            "翠华杳杳今何处，怅望东吴空惘然。"
        ],
        "title": "江行即事八首  其六",
        "id": "d7b04e46-62b9-4fa6-bebb-0c8cefaf8b1f"
    },
    {
        "author": "李纲",
        "paragraphs": [
            "峡束沧江暮霭昏，孤猿吟啸不堪闻。",
            "寥寥夜閴波沉月，漠漠晓晴山出云。",
            "钓艇得鱼犹拨刺，纶巾漉酒任酣醺。",
            "年来与物忘机甚，自觉沙鸥不乱羣。"
        ],
        "title": "江行即事八首  其七",
        "id": "ea86d92e-bde3-458a-8ea0-81afe4083dd9"
    },
    {
        "author": "李纲",
        "paragraphs": [
            "一重一掩翠参差，路入桃源客意迷。",
            "江雾晓分山远近，浦鸥闲送棹东西。",
            "颇欣岭表佳泉石，闻道江南多鼓鼙。",
            "稚子候门应念我，提携来共此幽栖。"
        ],
        "title": "江行即事八首  其八",
        "id": "706f3953-d526-441a-806d-8e5dc6daa130"
    },
    {
        "author": "李纲",
        "paragraphs": [
            "鼓柁下端溪，停桡登嶻嶭。",
            "呀然岩洞开，俨若栋宇设。",
            "千夫可还揖，放步靡凹凸。",
            "玲珑四壁间，一一幢旆列。",
            "谁令胚浑初，凝结有罅缺。",
            "当年补天手，不顾山石裂。",
            "镌镵余旧痕，琐碎委环玦。",
            "五峰近龙渊，无乃通贝阙。",
            "试求玉函书，何异探禹穴。",
            "涓涓乳泉滴，灿灿冰玉洁。",
            "清声落嵌窦，自中琴筑节。",
            "尝之味甘芳，涤我肺腑热。",
            "琼浆笑裴航，石髄谢王烈。",
            "峤南瘴疠乡，有此云腴冽。",
            "青葱松桂阴，景物助幽绝。",
            "岂无会心人，来游共旌别。",
            "题诗制佳名，聊以纪岁月。",
            "碧落遥相望，千里未磨灭。"
        ],
        "title": "自晋康顺流六十里有山巉然临江下有岩洞可容千人轩豁平坦景幽邃石罅间滴泉厥味甘冽因目之曰玉乳岩赋诗以纪其事",
        "id": "84d8d154-5ef9-42fe-ad3f-1c82d18fb6c8"
    },
    {
        "author": "李纲",
        "paragraphs": [
            "风雨潇潇云气浮，五龙归觐到灵湫。",
            "星霜换易江山在，尚忆当年水际游。"
        ],
        "title": "端康之间地名越城五山秀峙有蜿蜒飞跃之状山有五龙庙当秦时神媪临江五龙从之游没葬山上庙祀至今灵响甚着乡人以风雨候龙之归因作送迎辞五绝句以遗之  其一",
        "id": "a0e8ec3b-648a-4443-a91b-bf1089edff0e"
    },
    {
        "author": "李纲",
        "paragraphs": [
            "五山秀峙若飞腾，下有澄潭百丈清。",
            "不用燃犀窥秘怪，从来神理恶分明。"
        ],
        "title": "端康之间地名越城五山秀峙有蜿蜒飞跃之状山有五龙庙当秦时神媪临江五龙从之游没葬山上庙祀至今灵响甚着乡人以风雨候龙之归因作送迎辞五绝句以遗之  其二",
        "id": "11766c03-0273-416e-8292-fdc82af4b5dd"
    },
    {
        "author": "李纲",
        "paragraphs": [
            "万霰干霆霹雳飞，潜藏神用济烝黎。",
            "何须箫鼓祈膏泽，肯为乡人有所私。"
        ],
        "title": "端康之间地名越城五山秀峙有蜿蜒飞跃之状山有五龙庙当秦时神媪临江五龙从之游没葬山上庙祀至今灵响甚着乡人以风雨候龙之归因作送迎辞五绝句以遗之  其三",
        "id": "c51f5b88-53c5-4746-8aa7-26ee7b6160ba"
    },
    {
        "author": "李纲",
        "paragraphs": [
            "贝阙珠宫不可寻，时因风雨听清吟。",
            "叶公好画真龙出，却恨今无好画心。"
        ],
        "title": "端康之间地名越城五山秀峙有蜿蜒飞跃之状山有五龙庙当秦时神媪临江五龙从之游没葬山上庙祀至今灵响甚着乡人以风雨候龙之归因作送迎辞五绝句以遗之  其四",
        "id": "8cd1566f-d8d1-4da4-a9c2-e99ffed94d87"
    },
    {
        "author": "李纲",
        "paragraphs": [
            "日染波光红洒洒，风摇影里碧鳞鳞。",
            "神灵来去初无迹，多少江头求福人。"
        ],
        "title": "端康之间地名越城五山秀峙有蜿蜒飞跃之状山有五龙庙当秦时神媪临江五龙从之游没葬山上庙祀至今灵响甚着乡人以风雨候龙之归因作送迎辞五绝句以遗之  其五",
        "id": "e6a7af46-e8b9-4776-be3d-3853d43dcf3f"
    },
    {
        "author": "李纲",
        "paragraphs": [
            "清江一曲深，翠岫千峰峙。",
            "江村八九家，茅舍修竹里。",
            "沙头渔网悬，林表烟素起。",
            "焉得惠崇师，写此真山水。"
        ],
        "title": "江上晚景二首  其一",
        "id": "c055ebd7-f4b5-4e4b-b186-f108a37e1b2e"
    },
    {
        "author": "李纲",
        "paragraphs": [
            "风雨逐云急，断霓明饮川。",
            "江头日欲暮，返照青林颠。",
            "鸥鹭自俦侣，蒹葭相接连。",
            "平生江海志，对此却茫然。"
        ],
        "title": "江上晚景二首  其二",
        "id": "61c4ebc9-c07d-4172-ae38-31448142a197"
    },
    {
        "author": "李纲",
        "paragraphs": [
            "缭络奔驰不记年，脱身瘴海岂徒然。",
            "昂藏鹤髪老道士，烂熳醉吟狂谪仙。",
            "剩把诗篇收景物，何须炉鼎煮山川。",
            "平生出处吾无愧，祸福死生皆付天。"
        ],
        "title": "遣兴二首  其一",
        "id": "6e262887-406a-4211-9aab-9953897f1aa5"
    },
    {
        "author": "李纲",
        "paragraphs": [
            "海上归来心绪多，鬓边无那白标何。",
            "诗情粗得江山助，酒量自因风月多。",
            "黄卷中间笼圣哲，白云深处避干戈。",
            "弟兄念我心应切，故向梅花岭上过。"
        ],
        "title": "遣兴二首  其二",
        "id": "d46de207-0dab-4264-b611-1806078ca59a"
    },
    {
        "author": "李纲",
        "paragraphs": [
            "仁德如天覆万方，谁知变故起非常。",
            "秪因燕地开边隙，故使中原作战场。",
            "侯景南侵幽武帝，禄山西犯走明皇。",
            "运遭九六人徒尔，险失山河事巨量。",
            "一自銮舆游朔漠，空余藩邸在炎荒。",
            "微臣弭擢增悲感，雪涕无因问彼苍。"
        ],
        "title": "次肇庆府有感",
        "id": "62405d8f-c25b-437a-9c87-b715f295fdfc"
    },
    {
        "author": "李纲",
        "paragraphs": [
            "端溪出砚材，最贵下岩石。",
            "珍物乃卵生，孕此马肝色。",
            "世传鸲鹆眼，通透盖其脉。",
            "颇同阮步兵，见客作青白。",
            "我来岩中游，幽探偶有获。",
            "温然一片玉，秀润满书宅。",
            "断成蛟龙池，涩滑宜笔墨。",
            "当观管城翁，沐发散简策。",
            "嗟余好陶泓，收拾积珪璧。",
            "得此余可忘，一生能几屐。"
        ],
        "title": "端石砚",
        "id": "b09b2e53-eb25-4212-bce5-f6f52fa099f1"
    },
    {
        "author": "李纲",
        "paragraphs": [
            "江风萧萧江水清，飞蚊扑扑何处生。",
            "驼肩豹脚嘴如铁，天使咂食同蝇蝱。",
            "先生暑困汗翻雨，僮仆摇扇疲屡更。",
            "乘虚投隙肆毒吻，鼓翅舞足何其轻。",
            "须臾含桃变柳絮，坐使饥腹成膨脝。",
            "舍身施汝岂吾惜，逼耳最恶声娇狞。",
            "有时缘拊于吾指，罪虽应尔心则矜。",
            "露华清泚自可饮，戒汝慎勿贪芳腥。"
        ],
        "title": "蚊",
        "id": "ae9739db-2e32-42e7-a760-7ba560c81b31"
    },
    {
        "author": "李纲",
        "paragraphs": [
            "出峡日将暮，绮霞连水明。",
            "山遥欣野阔，海近觉江平。",
            "稍稍洲渚转，霏霏烟霭生。",
            "舟人喜风便，时发棹讴声。"
        ],
        "title": "出峡",
        "id": "a92150e1-c280-484d-a719-b132f47b66d8"
    },
    {
        "author": "李纲",
        "paragraphs": [
            "回廊小殿枕崔嵬，接武东坡我复来。",
            "江色苍茫山耸秀，蔚蓝天影抱琼台。"
        ],
        "title": "灵洲寺次东坡韵",
        "id": "f370a819-7d32-4807-9ffc-36e21fa5ece1"
    },
    {
        "author": "李纲",
        "paragraphs": [
            "东坡谪仙人，游此江海境。",
            "赋诗凿空阁，如以镜写影。",
            "我来遥相望，荏苒岁月永。",
            "读翁阁上诗，宛若相像镜。",
            "平生忧患余，胸次徒耿耿。",
            "脱身鲸波间，远迹方自屏。",
            "泊舟值炎蒸，风雨变清冷。",
            "佳哉幽深地，自绝锋镝警。",
            "愿为剑藏神，不作锥露颖。",
            "携家隐山林，属意在闽岭。"
        ],
        "title": "次韵凿空阁",
        "id": "9dc570a2-2ffd-405a-85cd-a1bd3dae05fe"
    },
    {
        "author": "李纲",
        "paragraphs": [
            "黄木湾头潮欲平，丛林深处款祠庭。",
            "岂知休咎能传戒，但爱昌黎解勒铭。",
            "海上波涛呈秘怪，壁间图画杂红青。",
            "应怜归客稽留久，风破寒江集百灵。"
        ],
        "title": "谒南海神庙",
        "id": "2dfc975e-b550-426c-8a9b-499d2e78de8c"
    },
    {
        "author": "李纲",
        "paragraphs": [
            "神山失凭依，漂泊西南州。",
            "连峰蟠秀气，作镇苍溟陬。",
            "世传朱明洞，深秘未易求。",
            "夜半见赤日，光若金鳌浮。",
            "我来夏正中，川涨通行舟。",
            "弭棹泊头渚，遂作罗浮游。",
            "山灵悯病暑，风雨为变秋。",
            "云开远岫出，黛色散不收。",
            "篮舆陟翠微，颇得精庐幽。",
            "雅志惬丘壑，斯行岂人谋。",
            "愧烦五色雀，顾我鸣啁啾。",
            "寓目天水永，微茫见瀛洲。",
            "中原正云扰，盗贼屯蠭蟊。",
            "而我卧云海，归途亦淹留。",
            "逝将憇真境，秘诀追前修。",
            "稚川不可见，得见野人不。"
        ],
        "title": "舣舟泊头镇风雨中乘小舟行十余里遵陆游罗浮山宝积延祥寺",
        "id": "12f0f621-52d8-4fb1-b990-4aa7954cc746"
    },
    {
        "author": "李纲",
        "paragraphs": [
            "葛翁令勾漏，晚入罗浮山。",
            "丹成尸解去，遗迹犹班班。",
            "当年薪水人，亦得刀圭残。",
            "至今有遇者，绿髪长童颜。",
            "嗟我慕遐躅，冒暑穷跻攀。",
            "叩门日已落，月出青云间。",
            "深院人寂寂，飞泉涧潺潺。",
            "松风入琴轸，桂露零星坛。",
            "坐观麻姑峰，耸翠凝烟鬟。",
            "更呼老道士，月夜谈玄关。",
            "清景难久驻，忽忽恨言还。",
            "却迷桃源路，叹息空尘寰。",
            "兵革未休息，世故方艰难。",
            "脱身事幽讨，此志不可删。",
            "未能骑长鲸，聊复乘两班。",
            "来寻岩间灶，更炼飞霞丹。"
        ],
        "title": "自延祥寺行五里至冲虚观月出林峦之表景物幽胜坐遗履轩望麻姑峰秉烛观稚川丹灶",
        "id": "38eda51e-1242-42dd-9e60-9c8b2f23aeda"
    },
    {
        "author": "李纲",
        "paragraphs": [
            "来时风雨作新凉，归去还乘皎月光。",
            "多谢山灵巧留意，未穷仙赏意茫茫。"
        ],
        "title": "乘月泛小舟归泊头二首  其一",
        "id": "3a840c9f-40af-4cba-9749-c981c4e75007"
    },
    {
        "author": "李纲",
        "paragraphs": [
            "纤云四卷列星稀，重露如珠湿客衣。",
            "竟日罗浮何所得，满船空载月明归。"
        ],
        "title": "乘月泛小舟归泊头二首  其二",
        "id": "2712d9d3-4d10-49aa-8a86-d4b8aad5600f"
    },
    {
        "author": "李纲",
        "paragraphs": [
            "江海相望万里余，干戈阻绝久离居。",
            "沉鱼断鴈杳何所，一纸千金初得书。",
            "身脱鲸波真偶尔，家邻兵火幸恬如。",
            "弟兄老矣何为者，相约罗浮同结庐。"
        ],
        "title": "家问自闽中转来走笔寄诸弟",
        "id": "e7ad11a4-3164-4809-bb00-b09271735095"
    },
    {
        "author": "李纲",
        "paragraphs": [
            "遭遇登黄合，平生志寝丘。",
            "燋头无寸效，失脚落遐陬。",
            "一去苍龙阙，三惊白露秋。",
            "贾生时欲恸，平子不胜愁。",
            "鄂渚何曾到，兰江未许留。",
            "孤城踰地角，绝岛在鳌头。",
            "父子同双影，箪瓢付一舟。",
            "飘零已知幸，奇绝敢言游。",
            "望断归来鹤，情孚不下鸥。",
            "波涛从汹涌，鼓角助清幽。",
            "忽奉日边令，容还峤北州。",
            "天恩方肉骨，厉鬼漫持矛。",
            "力拯中兴业，深防不戴雠。",
            "当车虽怒臂，见险莫扶辀。",
            "往事追何及，来功勉或收。",
            "舍垣宜葺补，风雨正飕飗。",
            "离索何其久，吟哦谁与酬。",
            "管宁终着帽，王粲且登楼。",
            "阻绝江南信，淹留海上洲。",
            "归心良耿耿，去路尚悠悠。",
            "见说鲸奔网，仍传盗聚蟊。",
            "不知供羽卫，今有几貔貅。",
            "瓯越亦远矣，江淮已定不。",
            "视天真懵懵，知命罢休休。",
            "水有朝东性，嫠非恤纬忧。",
            "吾徒强餐饭，肉食自深谋。"
        ],
        "title": "次韵士特见怀古风",
        "id": "bf6de3cb-8a16-4293-97ae-ddd312937578"
    },
    {
        "author": "李纲",
        "paragraphs": [
            "枕海仙山舞翠蛟，葛洪丹灶尚余凹。",
            "兵戈满眼归何地，云木连天思结巢。",
            "岂有声名同八士，当令踪迹继三茅。",
            "携家早作来游计，玉户金关幸可敲。"
        ],
        "title": "再赋一章寄诸季约同隐罗浮",
        "id": "5671d5ad-8744-47d0-beba-3b6cde70d49f"
    },
    {
        "author": "李纲",
        "paragraphs": [
            "海上归来访老坡，依然遗迹未销磨。",
            "松风亭下梅花老，鹤观峰头乔木多。",
            "垂世文章灿星斗，平生忧患足风波。",
            "华堂满龛题诗笔，人事其如天定何。"
        ],
        "title": "惠州访东坡旧隐",
        "id": "49c0c62d-a301-4394-9966-1b8e6a941f8c"
    },
    {
        "author": "李纲",
        "paragraphs": [
            "罗山与浮山，对峙蹲两股。",
            "有如垂天鹏，决起初振羽。",
            "兹山乃东麓，秀若芙蓉吐。",
            "谽谺岩洞开，地裂娲不补。",
            "何人履石上，修趾映玄乳。",
            "当时巨灵氏，擘华不用斧。",
            "蹈躟意未已，遗拇到南土。",
            "连山乃浮来，海若助掀舞。",
            "强称金僊人，谁见来接武。",
            "坳洼踰镌鎞，缕脉分踵拇。",
            "何尝藉青莲，长此濯白雨。",
            "颇疑秦汉间，方士恣飘鼓。",
            "凿成巨人迹，聊示神仙府。",
            "祖龙茂林翁，雄毅犹猛虎。",
            "一为异端惑，种种受欺侮。",
            "我为江海行，风雨齐万弩。",
            "余生屡涉险，何异孤注赌。",
            "已从罗浮游，胜境敢多取。",
            "天公本无私，尤物随意主。",
            "阔视天壤中，沧洲乃吾圃。"
        ],
        "title": "白水山佛迹岩行速不果到次东坡韵",
        "id": "aeacb4dd-f6db-4fbe-85e7-f772c6b35950"
    },
    {
        "author": "李纲",
        "paragraphs": [
            "月明星稀乌鹊翻，先生夜起临幽轩。",
            "呼童具栉不停手，一气泝流天地根。",
            "自经忧患髪如葆，欲论此心无与言。",
            "不如缄默度余日，怅望吴越空销魂。"
        ],
        "title": "次东坡月夜理髪",
        "id": "867fd136-384d-4e57-bbdc-7be587b53dcb"
    },
    {
        "author": "李纲",
        "paragraphs": [
            "罗浮之麓何壮哉，山灵为我烟云开。",
            "怱怱行役不一到，翠光百里随人来。",
            "峤南钟此山川美，中有幽人呼不起。",
            "月圆月缺岂人为，潮落潮生自江水。",
            "非人流水水流人，世故人情日月新。",
            "拨置千忧幷百虑，且醉一斛松醪春。"
        ],
        "title": "望白水山次合江楼韵",
        "id": "479e9606-b5d3-4d56-95f5-6ed2583213f3"
    },
    {
        "author": "李纲",
        "paragraphs": [
            "松林葬玉近禅扃，便把伽陀当勒铭。",
            "居士已亡三昧手，侍人空有六如亭。",
            "玉环约指无消息，巫峡行云更杳冥。",
            "万法本来皆梦幻，春风又见草青青。"
        ],
        "title": "六如亭",
        "id": "83d8142b-8a3b-4ecc-b4e7-82f12451886f"
    },
    {
        "author": "李纲",
        "paragraphs": [
            "凝碧湾头碧玉山，林松古寺寄孱颜。",
            "佳人得侣已长啸，空使山僧藏白环。"
        ],
        "title": "北归将自英韶趋江表因游清远峡碧落洞谒六祖于曹溪望韶石渡庾岭皆峤南绝景也适江西道梗遵海而归此志不遂赋五绝见意 清远峡",
        "id": "22469aac-d543-420b-9e21-d87c8a08cdac"
    },
    {
        "author": "李纲",
        "paragraphs": [
            "碧落嵌空羣玉峰，烟霞深锁翠微重。",
            "乳羊不作黄羊色，放筯能回冰雪容。"
        ],
        "title": "北归将自英韶趋江表因游清远峡碧落洞谒六祖于曹溪望韶石渡庾岭皆峤南绝景也适江西道梗遵海而归此志不遂赋五绝见意 碧落洞",
        "id": "b1aeb448-d1d5-409d-acac-17891ddc264f"
    },
    {
        "author": "李纲",
        "paragraphs": [
            "久矣曹溪法雨流，秪传一滴满中州。",
            "南来不见祖师面，长与祖师同此游。"
        ],
        "title": "北归将自英韶趋江表因游清远峡碧落洞谒六祖于曹溪望韶石渡庾岭皆峤南绝景也适江西道梗遵海而归此志不遂赋五绝见意 南华寺",
        "id": "ea0d5027-ede7-497e-8496-f8ed185db1c5"
    },
    {
        "author": "李纲",
        "paragraphs": [
            "重华南狩到炎荒，髙会羣神广乐张。",
            "岂独有情能率舞，至今峰石亦低昂。"
        ],
        "title": "北归将自英韶趋江表因游清远峡碧落洞谒六祖于曹溪望韶石渡庾岭皆峤南绝景也适江西道梗遵海而归此志不遂赋五绝见意 韶石",
        "id": "76d1b1ab-059b-42cb-a4b6-d88331a86a70"
    },
    {
        "author": "李纲",
        "paragraphs": [
            "谁言庾岭极荒遐，夹道青松释梵家。",
            "暍暑北归遵海上，无因一为折梅花。"
        ],
        "title": "北归将自英韶趋江表因游清远峡碧落洞谒六祖于曹溪望韶石渡庾岭皆峤南绝景也适江西道梗遵海而归此志不遂赋五绝见意 庾岭",
        "id": "5063c582-559e-4079-b28d-be555c8aea46"
    },
    {
        "author": "李纲",
        "paragraphs": [
            "雨过溪流没旧滩，舟行竟日画图间。",
            "重重翠绿相环揖，卧看王维着色山。"
        ],
        "title": "泛舟循惠间山水清绝口号四首  其一",
        "id": "f390e1fc-2459-4820-93a4-fb455e963329"
    },
    {
        "author": "李纲",
        "paragraphs": [
            "烟雨霏霏溪上村，白沙翠竹对柴门。",
            "江湖战斗波成血，耕凿樵渔如不闻。"
        ],
        "title": "泛舟循惠间山水清绝口号四首  其二",
        "id": "d4dffff6-3d1e-4448-bbda-4ff9344b8bb2"
    },
    {
        "author": "李纲",
        "paragraphs": [
            "青山碧水白鸥飞，野岸临流有钓矶。",
            "便欲诛茅老沧海，于今江浙可忘归。"
        ],
        "title": "泛舟循惠间山水清绝口号四首  其三",
        "id": "5717eeb2-5da5-46f9-bf34-a30ffefb2ee8"
    },
    {
        "author": "李纲",
        "paragraphs": [
            "山下清江匹练横，山头红日半轮明。",
            "渔人晚集知多少，静听鸣榔撒网声。"
        ],
        "title": "泛舟循惠间山水清绝口号四首  其四",
        "id": "2b53a598-e5ff-498c-b5ea-5ec27dcd9984"
    },
    {
        "author": "李纲",
        "paragraphs": [
            "东坡夙世乃戒老，次律前身为永师。",
            "一念参差成此错，百忧钟萃使知非。",
            "我生已约渡南海，今日岂知还北归。",
            "从今莫打这鼓笛，必竟是事终由谁。"
        ],
        "title": "东坡谪英州以书语所善衲子曰戒和尚又疏脱矣读之有感",
        "id": "c38b16f6-e869-44b9-b107-e1bd0da111b3"
    },
    {
        "author": "李纲",
        "paragraphs": [
            "榜舟泝回溪，夏潦适川涨。",
            "惊湍激怒澜，怪石立异状。",
            "篙师巧为计，巨细施石上。",
            "噪呼集众力，进寸退寻丈。",
            "峥嵘三数峰，竟日不离望。",
            "乃知势不便，智力未足仗。",
            "我行极江海，幸免鱼腹葬。",
            "书生妙言辞，过谓神所相。",
            "及兹困沟渎，更觉水石壮。",
            "翻思泛沧溟，千里纔一饷。",
            "岂惟小中州，端欲簉昆阆。",
            "斯游不可忘，临风默惆怅。"
        ],
        "title": "自鹅城乘舟至河源风雨日作江流湍激以寸步进感叹有作",
        "id": "d6d63f9d-ae4b-46bd-92bb-7fe7833750c7"
    },
    {
        "author": "李纲",
        "paragraphs": [
            "风雨萧萧作晚凉，山城松桂发天香。",
            "兰汤沐罢尤清快，一枕江南归梦长。"
        ],
        "title": "五月晦寓河源馆舍雨凉新沐偶成一绝",
        "id": "6dca9cdb-4eac-442b-ae87-f34fc9ffaaa3"
    },
    {
        "author": "李纲",
        "paragraphs": [
            "昊穹运宸极，示人文灿然。",
            "万象森布列，七曜纷回还。",
            "体物具六扰，面朝别三垣。",
            "德隆乃循轨，政错因失躔。",
            "日月有薄蚀，星辰或相挻。",
            "晕适与佩玦，精祲光属聮。",
            "灾祥本人致，销弭术在焉。",
            "譬犹五藏病，察色推其原。",
            "讵有使之者，一气兆所先。",
            "应病投药石，厥疾尚可痊。",
            "恬不加料理，瞑眩知何缘。",
            "愈病当以药，弭灾当以言。",
            "苦言逆人耳，龟筴穷根源。",
            "甘言悦人意，无乃有後艰。",
            "虚心行正说，天道咫尺间。",
            "太戊正厥事，桑谷反为妍。",
            "宋景知爱民，法星退亦遄。",
            "精诚所感格，应效犹衡权。",
            "尧舜曰钦若，七政齐玑璇。",
            "周公戒成王，敬德享历年。",
            "奈何後世士，导使不畏天。",
            "为子傲厥考，获罪安祷旃。",
            "论议肈熙丰，猷为终政宣。",
            "皇天岂无意，儆戒良拳拳。",
            "长星踰万丈，赤气夜缤纷。",
            "是为兵革祥，厥异古未闻。",
            "台谏既钳舌，太史亦讳论。",
            "事始初破睦，衅成继开燕。",
            "至今为厉阶，祸难相连延。",
            "迨于靖康初，储皇御干坤。",
            "胡雏遽犯顺，铁骑凌天阍。",
            "虽含恭俭姿，顾乏英伟臣。",
            "邪正相杂揉，盈庭事纷纭。",
            "机会一朝失，安危自兹分。",
            "愚儒不远虑，贼退已安眠。",
            "岂无绕朝策，谁着祖生鞭。",
            "彗孛扫紫微，急怒如戈鋋。",
            "谀臣秘其事，犹欲饰以文。",
            "踰月始避殿，何以应乎干。",
            "黠虏再称兵，东都满旌旜。",
            "金汤失险固，豺虎肆噬吞。",
            "八骏狩沙漠，神州遂崩奔。",
            "坐令鸱枭徒，盗据黄屋尊。",
            "上帝眷明德，中兴属吾君。",
            "建炎继大统，威令赫以新。",
            "四海望膏泽，攘戎拯斯民。",
            "光明日初出，照烛穷天渊。",
            "阴云忽蔽塞，寰宇陡蒙昏。",
            "迄今四寒暑，天变何其繁。",
            "日中有黑子，翩若燕雀翻。",
            "赤氛环斗枢，黑祲如突烟。",
            "三台日离拆，帝座亦屡迁。",
            "连年盛夏寒，雨霖日聮绵。",
            "昨宵偶晴霁，仰视青霄端。",
            "五纬失躔次，荧惑仅如钱。",
            "太白扬其辉，入镇光相联。",
            "灾变不虚发，天心尚周旋。",
            "岌然国势蹙，人谋益回邅。",
            "飘腾寇骄横，搏逐踰鹰鹯。",
            "前年蹂关陜，杀气摩东川。",
            "去年破山东，轻骑犯淮壖。",
            "今年扰江湖，深寇台与温。",
            "东南几藩府，接境遭刘虔。",
            "将帅望风遁，巨贼摩其肩。",
            "屠戮到稚乳，焚烧无尺椽。",
            "翠华亦飘荡，泛海御楼船。",
            "士卒颇携貮，谁与守四边。",
            "内变不能弭，何以御外患。",
            "哀哉烝黎心，戴宋何其坚。",
            "肝脑涂草野，不忍负国恩。",
            "乃知祖宗德，渗漉深渊泉。",
            "如何廊庙谋，略不加矜怜。",
            "堂堂艺祖业，挥斥极八埏。",
            "谁陈退避策，一一欲弃捐。",
            "儿戏失两河，甘心丧中原。",
            "虽为东南行，初不治篱藩。",
            "东晋有江左，保守百余年。",
            "问谁居腹心，王导与谢安。",
            "强藩总重兵，控扼摧凶奸。",
            "坐待天下定，此理恐太漫。",
            "胡不法光武，奋起由空拳。",
            "劳身马上治，介冑被沾汗。",
            "履危救民死，国祚乃复传。",
            "正如大厦倾，扶持极艰难。",
            "一日葺一日，旧业傥可全。",
            "略不事撑拄，摧压何由完。",
            "厥今谁股肱，前辙或未悛。",
            "尚容狐鼠辈，寝庙恣穴穿。",
            "但为一身谋，真若蚁慕膻。",
            "风雨正凌暴，不顾栋宇颠。",
            "宵人用必危，范子何其贤。",
            "嗟我素愚拙，三朝荷陶甄。",
            "愧无徙薪策，徒有燋头愆。",
            "罪大幸不死，归途极洄沿。",
            "废食念宗社，伤心痛元元。",
            "不知狂言发，感愤成此篇。",
            "何当采诗人，为致冕旒前。",
            "虽膺斧钺诛，暝目无所寃。",
            "史鳅以尸谏，一语不敢烦。",
            "君臣同修德，庶可回苍圆。"
        ],
        "title": "夜霁天象明润仰观有感成一百韵时岁在斗荧惑在氐微甚辰镇陵犯于翼轸间夜半斗杓转占帝座未明台星尚拆云",
        "id": "a6c445cd-c599-4fef-96e8-1f56b6ac7a0d"
    },
    {
        "author": "李纲",
        "paragraphs": [
            "宿雨乍开霁，新旸倐飞升。",
            "峤南瘴毒地，乃尔气候清。",
            "束装遵陆途，夹道松林青。",
            "我家大江南，及此归有程。",
            "山禽亦为喜，林间啭新声。",
            "况复抵衡宇，童稚欢相迎。",
            "入室酒盈樽，聊以慰平生。",
            "已矣勿复道，晚节师渊明。"
        ],
        "title": "自河源陆行如循梅雨齐天气颇佳偶成古风",
        "id": "903eb08b-62a4-4d81-9a75-ef71957f73d8"
    },
    {
        "author": "李纲",
        "paragraphs": [
            "岭海经行涉两年，篮舆触热道龙川。",
            "只愁青草黄茅瘴，敢意好风佳月天。",
            "山顶蒙蒙遮薄雾，江心跕跕堕飞鸢。",
            "劳生往返何为者，归去躬耕负郭田。"
        ],
        "title": "循州道中作",
        "id": "410eb03d-3237-498b-92b5-6af74db042db"
    },
    {
        "author": "李纲",
        "paragraphs": [
            "深入循梅瘴疠乡，烟云浮动日苍凉。",
            "踰年踏徧峤南土，赖有仙翁肘後方。"
        ],
        "title": "绝句二首  其一",
        "id": "7d86069d-9fa9-43fd-867e-b86a17f38835"
    },
    {
        "author": "李纲",
        "paragraphs": [
            "邪气岂能干正气，妄心自不胜真心。",
            "治心养气无多术，一点能销瘴毒深。"
        ],
        "title": "绝句二首  其二",
        "id": "398a2c96-240e-4739-af75-1616f2aa5d10"
    },
    {
        "author": "李纲",
        "paragraphs": [
            "玉溅珠跳雷雹声，岩端飞瀑蔽林芿。",
            "呼童取斧开蒙密，一使行人心目清。"
        ],
        "title": "过黄石驿十许里严石间悬瀑潨射声隐然真小三峡也命仆夫剪剔翳荟为行者清心骇目之观戏成两绝  其一",
        "id": "488de82d-717b-46e2-9f3d-bfc60f6a2bf9"
    },
    {
        "author": "李纲",
        "paragraphs": [
            "终日崎岖山谷间，雨余林下水潺潺。",
            "炎方六月不知暑，端为先生从此还。"
        ],
        "title": "过黄石驿十许里严石间悬瀑潨射声隐然真小三峡也命仆夫剪剔翳荟为行者清心骇目之观戏成两绝  其二",
        "id": "21c7e401-bf6e-4686-9c7f-bb9796196e6c"
    },
    {
        "author": "李纲",
        "paragraphs": [
            "乔林蔽日沸蝉声，美荫超然风露清。",
            "嘒嘒不休聊自乐，岂因人故乃长鸣。"
        ],
        "title": "闻蝉",
        "id": "4900285e-0b45-4ee1-9aff-f372a036808e"
    },
    {
        "author": "李纲",
        "paragraphs": [
            "碧落银蟾吐，知从何处来。",
            "雕弓弦未上，宝镜匣初开。",
            "照水钩沉影，窥人光满怀。",
            "微升已西没，露坐兴悠哉。"
        ],
        "title": "新月二首  其一",
        "id": "61b33cb9-ac45-434c-a3a5-6027da3e89d7"
    },
    {
        "author": "李纲",
        "paragraphs": [
            "初月明生小，众星寒吐铓。",
            "穿林未惊鹊，傍户已窥床。",
            "渐喜山川晓，自令风露凉。",
            "僊人贴片玉，为我赐清光。"
        ],
        "title": "新月二首  其二",
        "id": "b271da4a-8489-46e4-87ef-23def7115e21"
    },
    {
        "author": "李纲",
        "paragraphs": [
            "夙起戒徒御，小村扉未开。",
            "雾分山远近，溪绕路萦回。",
            "排遣凭诗句，销除赖酒杯。",
            "大恩何以报，海上得归来。"
        ],
        "title": "早行二首  其一",
        "id": "bb08a478-0e4a-4de7-a125-9b44426fbb3e"
    },
    {
        "author": "李纲",
        "paragraphs": [
            "宿雨破袢暑，趣装期早还。",
            "断塍泥滑滑，幽谷水潺潺。",
            "半世走长道，暮年归故山。",
            "蒙头有衲被，送老白头间。"
        ],
        "title": "早行二首  其二",
        "id": "fd40ef4e-b92f-47ad-a537-8bc09ef15ff4"
    },
    {
        "author": "李纲",
        "paragraphs": [
            "永夜发孤笑，起看河汉流。",
            "羣山涌翠浪，纤月挂琼钩。",
            "岂谓艰难日，翻成汗漫游。",
            "虚舟全不系，暮景付沧洲。"
        ],
        "title": "通衢驿夜坐有感二首  其一",
        "id": "6b7f8ac5-5bf9-4c68-9d17-47532a1f3a6d"
    },
    {
        "author": "李纲",
        "paragraphs": [
            "酷暑事行役，瘴云天一方。",
            "晓登丞相岭，夜宿翰林堂。",
            "月落星河耿，轩开风露香。",
            "微凉生枕簟，归梦到江乡。"
        ],
        "title": "通衢驿夜坐有感二首  其二",
        "id": "c4b1113e-730c-4758-8409-18911fb387ac"
    },
    {
        "author": "李纲",
        "paragraphs": [
            "弟有青云志，兄今白髪翁。",
            "断鸿飞峤北，归鹤自辽东。",
            "鲸海扁舟过，烟岚一笑空。",
            "衰颜虽已老，尚有渥丹红。"
        ],
        "title": "循梅道中遣人如江南走笔寄诸季十首  其一",
        "id": "b32617ae-3875-492e-bcd2-0c0a5b07a49e"
    },
    {
        "author": "李纲",
        "paragraphs": [
            "海外归来客，天涯老病身。",
            "卷开愁细字，冠侧倩傍人。",
            "久矣鸳鸾绝，优哉麋鹿亲。",
            "尤堪浇美酒，醉里发天真。"
        ],
        "title": "循梅道中遣人如江南走笔寄诸季十首  其二",
        "id": "2e3b7eef-3771-47d4-867f-54839f241688"
    },
    {
        "author": "李纲",
        "paragraphs": [
            "人传吴会破，虏向福山归。",
            "松梓定安稳，池台今是非。",
            "伤心怀故老，流泪落征衣。",
            "目断沧波上，龙舟翠盖飞。"
        ],
        "title": "循梅道中遣人如江南走笔寄诸季十首  其三",
        "id": "5cf5bdd2-04c0-4ea0-9fcf-7e3ead42891a"
    },
    {
        "author": "李纲",
        "paragraphs": [
            "契阔三年久，惊忧一梦新。",
            "江乡漂寓客，海峤得归人。",
            "风雨对床夜，诗书开帐晨。",
            "速宜寻旧约，一醉万家春。"
        ],
        "title": "循梅道中遣人如江南走笔寄诸季十首  其四",
        "id": "ecaa0e35-92ab-4d3a-9d47-9af1214c054b"
    },
    {
        "author": "李纲",
        "paragraphs": [
            "寂默维摩病，谁参不二门。",
            "应缘聊遣化，问疾欲忘言。",
            "断取妙喜国，同游祗树园。",
            "甚深须独悟，勿为众人论。"
        ],
        "title": "循梅道中遣人如江南走笔寄诸季十首  其五",
        "id": "6af84b6f-dcc9-4fd9-9915-f10a5130305f"
    },
    {
        "author": "李纲",
        "paragraphs": [
            "虏骑滋南牧，于今大将谁。",
            "楼船泛溟渤，哀诏问疮痍。",
            "沙漠深銮辂，江湖震鼓鼙。",
            "远方惟岭峤，耕凿自熙熙。"
        ],
        "title": "循梅道中遣人如江南走笔寄诸季十首  其六",
        "id": "569f3b1a-42a2-4d98-ae07-086c1e3e9adf"
    },
    {
        "author": "李纲",
        "paragraphs": [
            "常笑晋南渡，区区营一隅。",
            "近传胡骑扰，未觉古人迂。",
            "谈笑北支勒，指麾西破苻。",
            "凄凉王谢後，继踵岂真无。"
        ],
        "title": "循梅道中遣人如江南走笔寄诸季十首  其七",
        "id": "d6e3bc2d-ed23-4696-9292-0d4debdbc6d4"
    },
    {
        "author": "李纲",
        "paragraphs": [
            "毎讶杜陵老，赋诗多旅愁。",
            "只今萍梗迹，自乏稻梁谋。",
            "火气已徂暑，金风将动秋。",
            "相从攻苦淡，一解万端忧。"
        ],
        "title": "循梅道中遣人如江南走笔寄诸季十首  其八",
        "id": "f33a6767-2b59-4f9c-bb71-2f0564345293"
    },
    {
        "author": "李纲",
        "paragraphs": [
            "触热冒氛疠，怀家思弟昆。",
            "早行青嶂月，夜泊绿林村。",
            "且喜江南近，休将塞北论。",
            "凭髙望吴越，黯黯更销魂。"
        ],
        "title": "循梅道中遣人如江南走笔寄诸季十首  其九",
        "id": "ba2ae819-b5aa-43f5-a346-ee6cf0c70e48"
    },
    {
        "author": "李纲",
        "paragraphs": [
            "江表难久客，沙阳可暂安。",
            "旧谙鱼稻美，颇得士民欢。",
            "骐骥已衰病，鹡鸰方急难。",
            "为携雏稚辈，早下建溪滩。"
        ],
        "title": "循梅道中遣人如江南走笔寄诸季十首  其一○",
        "id": "3432bc07-d8ce-48be-b0b9-115e3d3ddab5"
    },
    {
        "author": "李纲",
        "paragraphs": [
            "鸾凤招不来，鸱鸢麾不去。",
            "君看酒肉败，坐使酰鸡聚。",
            "小人为身谋，无复及远虑。",
            "国敝身亦危，何殊木中蠧。"
        ],
        "title": "古意四首  其一",
        "id": "a2c87561-3598-44b3-a967-ee2ef9f38106"
    },
    {
        "author": "李纲",
        "paragraphs": [
            "熏莸不同器，枭鸾不接翼。",
            "君看冰炭姿，燥湿更相息。",
            "消长本天行，否泰非人力。",
            "须知坦荡荡，自胜长戚戚。"
        ],
        "title": "古意四首  其二",
        "id": "9c0884ae-0b3c-4bad-b31f-f91ad96dd9ea"
    },
    {
        "author": "李纲",
        "paragraphs": [
            "嘉木难封植，恶木费剪除。",
            "君看种榆柳，横直皆扶疏。",
            "袅袅不自畏，更欲陵天衢。",
            "不知岁寒後，松柏谁雕枯。"
        ],
        "title": "古意四首  其三",
        "id": "58703cfe-d327-4755-94d6-42ffb3056097"
    },
    {
        "author": "李纲",
        "paragraphs": [
            "松柏寒更青，蕙兰幽自芳。",
            "君看绕指柔，何似百炼刚。",
            "逐物成俯仰，随时变炎凉。",
            "悲哉小人态，所得真毫铓。"
        ],
        "title": "古意四首  其四",
        "id": "39503a23-63cd-42c0-9b68-a15d83eafd99"
    },
    {
        "author": "李纲",
        "paragraphs": [
            "清夜风露冷，月华窗半侵。",
            "怀家千里梦，许国一生心。",
            "倦鸟投林急，潜鱼泳泽深。",
            "无人知此意，抱膝自长吟。"
        ],
        "title": "宿兴宁县驿二首  其一",
        "id": "330150e8-aaf6-4767-bded-864e0a7f56a4"
    },
    {
        "author": "李纲",
        "paragraphs": [
            "六月欲徂暑，又催流火辉。",
            "竹间萤已乱，檐侧燕将归。",
            "岂念弃纨扇，永怀劳铁衣。",
            "兵戈犹未息，老尽故山薇。"
        ],
        "title": "宿兴宁县驿二首  其二",
        "id": "4a4d0c54-ba2a-4a4f-ab6b-c505a1197838"
    },
    {
        "author": "李纲",
        "paragraphs": [
            "火云千丈映溪山，正是人间行路难。",
            "赖有道傍飞瀑在，喷霜翻雪作清寒。"
        ],
        "title": "午暑憇夜明馆道傍清流激湍可爱所乏者茂林修竹耳二首  其一",
        "id": "8e23abb3-b841-4715-828b-d9d58610dd1a"
    },
    {
        "author": "李纲",
        "paragraphs": [
            "宝气何年夜发明，至今邮舍得佳名。",
            "我来不暇寻光景，但爱锵金漱玉声。"
        ],
        "title": "午暑憇夜明馆道傍清流激湍可爱所乏者茂林修竹耳二首  其二",
        "id": "878f15a8-3e89-4473-a869-10748708c118"
    },
    {
        "author": "李纲",
        "paragraphs": [
            "触热过梅川，硗嶅鸟道边。",
            "林深晴有雾，土旷昼稀烟。",
            "略彴横溪小，篮舆碍石偏。",
            "乱蝉鸣翳荟，叠涧泻潺湲。",
            "闽岭虽近止，江乡犹渺然。",
            "何曾愁瘴疠，秪是怯危颠。",
            "借问劳行役，何如穏晏眠。",
            "遭时正艰棘，赋分自回邅。",
            "已幸生还里，宁辞险着鞭。",
            "夜凉栖野寺，相对月婵娟。"
        ],
        "title": "自梅趣汀行小路硗确危甚六月十一日宿金沙寺",
        "id": "49ca17db-c86e-4465-af5e-497c8bb13ea2"
    },
    {
        "author": "李纲",
        "paragraphs": [
            "步月溪头放小鲜，银梭掷水势飞翻。",
            "清波真是悠然去，不似洋洋秪听言。"
        ],
        "title": "客有馈鲜鲫月夜与宗之溪上放之",
        "id": "f87a5c58-ffd5-4e7d-a8c7-2af1ad980f89"
    },
    {
        "author": "李纲",
        "paragraphs": [
            "夏夜宿山庄，风吹禾稼香。",
            "儿童窥户牖，鸡犬讶冠裳。",
            "戞戞竹摇翠，辉辉萤弄光。",
            "浊醪浇渴肺，梦觉月侵床。"
        ],
        "title": "自金沙至梅口宿农家",
        "id": "95b0c489-995a-46c6-814a-236cd2baaa9c"
    },
    {
        "author": "李纲",
        "paragraphs": [
            "白衣隐去碧岩空，塔庙岿然海峤东。",
            "分化何殊遽如许，赠诗多写以之中。",
            "青山绿水年年好，明月清风处处同。",
            "好住一方为庇荫，不须追逐泗滨翁。"
        ],
        "title": "南安岩恭谒定光圆应禅师二首  其一",
        "id": "72a8d053-f184-447e-bb3c-e6c92ff2ea9f"
    },
    {
        "author": "李纲",
        "paragraphs": [
            "岭峤经行万屈盘，北归今始到南安。",
            "满山泉石有古意，十里松筠生昼寒。",
            "颇厌病身游梦境，欲将余日付岩端。",
            "定光古佛今犹在，请问此光何处观。"
        ],
        "title": "南安岩恭谒定光圆应禅师二首  其二",
        "id": "8555bd32-52b9-4015-91db-ecc1b0d0fbf7"
    },
    {
        "author": "李纲",
        "paragraphs": [
            "海峤经行徧，还为闽岭游。",
            "清泉涤余瘴，小雨报新秋。",
            "多谢故人意，来销羁客愁。",
            "殷懃问淮楚，兵革已宁不。"
        ],
        "title": "钱申伯自海陵避地临汀闻余北归相迓于武平赋诗见意二首  其一",
        "id": "67b78135-62e4-40f6-a5eb-73106e24de7f"
    },
    {
        "author": "李纲",
        "paragraphs": [
            "我脱鲸波险，君罹寇盗惊。",
            "暌离四寒暑，会遇两蓬萍。",
            "访旧半为鬼，问津多阻兵。",
            "衣冠漂荡极，风雨自鸡鸣。"
        ],
        "title": "钱申伯自海陵避地临汀闻余北归相迓于武平赋诗见意二首  其二",
        "id": "b4648dda-0b67-40c1-99cc-1b6ce40ab971"
    },
    {
        "author": "李纲",
        "paragraphs": [
            "连年奔走厌艰难，痛愤胡雏入汉关。",
            "万里自忘鲸海远，一身今伴岭云闲。",
            "孤忠耿耿空余志，华髪萧萧已映颜。",
            "惭愧故人相劳苦，去时明月却同还。"
        ],
        "title": "次韵申伯见赠",
        "id": "e95704cf-319c-4275-8a75-8ed3c99c6956"
    },
    {
        "author": "李纲",
        "paragraphs": [
            "川途荏苒度年华，命与时谋敢自嗟。",
            "但使直方能养浩，岂知权势解悲夸。",
            "淮舟昔共茱萸酒，闽馆今同薄荷茶。",
            "往复纷纷成底事，庞公只合访丹霞。"
        ],
        "title": "次韵申伯上杭道中见示二首  其一",
        "id": "89fb24d7-273b-4862-99b3-00f19c6b5fdb"
    },
    {
        "author": "李纲",
        "paragraphs": [
            "相逢闽岭得同行，秋早凄然风露清。",
            "蝉曳残声吟翳荟，泉飞小瀑落峥嵘。",
            "浓云林表千峰立，细路山腰一线横。",
            "坎止川流任天运，未应萍梗叹劳生。"
        ],
        "title": "次韵申伯上杭道中见示二首  其二",
        "id": "41f53ea1-e549-4aa2-96c7-2795876261e2"
    },
    {
        "author": "李纲",
        "paragraphs": [
            "竟日碧山中，清宵憇宝宫。",
            "客愁无那处，一叶已秋风。"
        ],
        "title": "宿道傍僧舍次蒋颖叔壁间韵",
        "id": "a75ee93a-8cf9-4e35-9a8d-d004dc2457c3"
    },
    {
        "author": "李纲",
        "paragraphs": [
            "海上归来近七峰，故人犹冀一樽同。",
            "心忧世故存当日，身履时危到此中。",
            "玉带金鱼非素志，碧斋翠阁自清风。",
            "十年扰扰成何事，依旧梁溪一拙翁。"
        ],
        "title": "寄沙阳邓季明二首  其一",
        "id": "a0776a04-cd27-45c3-838e-77e5a18b8f20"
    },
    {
        "author": "李纲",
        "paragraphs": [
            "当年曾到碧云峰，惟有溪山与昔同。",
            "最爱幽人三径里，尽收春色一壶中。",
            "千年阨运非人力，四海横流本士风。",
            "烂额燋头何所补，却输花圃乐全翁。"
        ],
        "title": "寄沙阳邓季明二首  其二",
        "id": "d0a7ba3f-e272-4882-ad60-7a36903d8a4c"
    },
    {
        "author": "李纲",
        "paragraphs": [
            "连年淮海怅离居，十日相从乐有余。",
            "心向功名已灰冷，老于诗酒未情疏。",
            "颇矜有客乃如许，共话无生正是渠。",
            "惜别不须追路远，定期林下论羲书。"
        ],
        "title": "钱申伯追送至宁化栖隐寺赋诗识别",
        "id": "c3134eef-916c-4c8d-a83d-220ebf22e3ed"
    },
    {
        "author": "李纲",
        "paragraphs": [
            "平生嗜读书，毎效锥刺股。",
            "晚窥羲文心，射石遂饮羽。",
            "子云方草玄，白凤梦中吐。",
            "区区不自量，造化欲笔补。",
            "当其得意时，如渇味湩乳。",
            "谁为摩天手，愿借修月斧。",
            "故人适我愿，邂逅遇南土。",
            "试将一隅授，笑喜屡作舞。",
            "嗟予值时危，孱懦愧不武。",
            "援世多掣肘，放足已折拇。",
            "片云空往来，岂解作霖雨。",
            "逝将归碧山，不复打这鼓。",
            "一气中夜存，天光发灵府。",
            "参同有真契，神鼎转龙虎。",
            "丹成赫朝霞，魔事敢余侮。",
            "世间成坏法，张弛犹弓弩。",
            "干坤如许大，方以一枰赌。",
            "肉食谋自深，苋腹何足取。",
            "既非公家用，且作猿鹤主。",
            "相期岩穴中，蓻此方寸圃。"
        ],
        "title": "申伯见和佛迹岩诗再次前韵",
        "id": "9fe6fee5-5311-4ddf-8ac9-49e3a007da51"
    },
    {
        "author": "李纲",
        "paragraphs": [
            "武夷山色翠崔嵬，应笑梁溪又到来。",
            "脱网弱鳞初纵逸，伤弓倦翮尚惊猜。",
            "闲中陶写资诗句，愁里销除赖酒杯。",
            "谁道川途废光景，无根树子不妨栽。"
        ],
        "title": "次韵翁士特相招居武夷",
        "id": "b676930a-0dbd-4ac4-8fc1-c51c6da23af9"
    },
    {
        "author": "李纲",
        "paragraphs": [
            "古寺宿灵峰，层峦倚碧空。",
            "岩花开宿雨，桂子落秋风。",
            "地僻溪山险，时危战伐同。",
            "秪应输衲子，蒙被白云中。"
        ],
        "title": "灵峰寺",
        "id": "bddbb944-f073-4365-a77a-3f2d29cb8357"
    },
    {
        "author": "李纲",
        "paragraphs": [
            "闽山行尽碧巉岩，稍见川原云木参。",
            "万里瘴岚来海外，一溪烟水到江南。",
            "故人邂逅端如梦，世事纷纭未易谈。",
            "铸印墩头家渐近，秋风归骑亦骖驔。"
        ],
        "title": "入江西境先寄诸季二首  其一",
        "id": "01dc9bbb-b527-4330-91e2-f45ba0177043"
    },
    {
        "author": "李纲",
        "paragraphs": [
            "征途诘屈避兵戈，叹息劳生可若何。",
            "却把蘧庐作安宅，毎闻铙鼓輙悲歌。",
            "候门稚子鹤立久，浮海先生霜鬓多。",
            "可惜光阴四寒暑，只于来往与销磨。"
        ],
        "title": "入江西境先寄诸季二首  其二",
        "id": "6abaf1cc-f0ad-47f2-b75f-ddae3cff5fc0"
    },
    {
        "author": "李纲",
        "paragraphs": [
            "鲁公辞翰勒山巅，鲠峭风姿亦喜僊。",
            "假道来游非偶尔，追寻遗迹更茫然。",
            "野花幽草堪成梦，老鹤乔松不记年。",
            "谁谓瑶台无路到，月明风露正涓涓。"
        ],
        "title": "游麻姑山二首  其一",
        "id": "c3521efb-2a2c-4932-b256-53978b2b5aaf"
    },
    {
        "author": "李纲",
        "paragraphs": [
            "宝髻云鬟衣彩霞，飙轮曾过蔡君家。",
            "河滨织女不停织，海上花姑长似花。",
            "几见桑田变沧海，犹将菽粟化丹砂。",
            "此身漂泊干戈际，妙指烦于痒处爬。"
        ],
        "title": "游麻姑山二首  其二",
        "id": "bc177d83-bcf6-4454-8361-b5337c719a57"
    },
    {
        "author": "李纲",
        "paragraphs": [
            "居士新从海上回，劳烦竹杖与芒鞋。",
            "故人何用将迎远，明月清风常往来。"
        ],
        "title": "北归次盰江疏山宗瑞长老来迓且言山巅有亭俯视羣山犹培塿也求佳名大书以榜之取少陵句为目之曰一览亭成两绝句  其一",
        "id": "ef8d639f-7659-4258-8439-f7446f36b3dd"
    },
    {
        "author": "李纲",
        "paragraphs": [
            "千里林峦紫翠环，孤亭缥缈白云端。",
            "登临一览众峰小，始见疏山境界寛。"
        ],
        "title": "北归次盰江疏山宗瑞长老来迓且言山巅有亭俯视羣山犹培塿也求佳名大书以榜之取少陵句为目之曰一览亭成两绝句  其二",
        "id": "bc2f085e-64f6-4103-9bda-3373ebc9af7e"
    },
    {
        "author": "李纲",
        "paragraphs": [
            "梦里幽人独往来，僊岩依旧碧崔嵬。",
            "伤心二百载涵养，极望皆成瓦砾堆。"
        ],
        "title": "往返踰万里首尾涉五年幸无惊忧归次贵溪仙岩新罹寇盗焚荡孑然始见兵火之迹感怆有作二首  其一",
        "id": "e85da0ff-bf0d-4dae-bc2e-145fa2be94d0"
    },
    {
        "author": "李纲",
        "paragraphs": [
            "辽海归来丁令威，山川虽是事多非。",
            "衣冠南渡奔崩极，始信六朝犹足依。"
        ],
        "title": "往返踰万里首尾涉五年幸无惊忧归次贵溪仙岩新罹寇盗焚荡孑然始见兵火之迹感怆有作二首  其二",
        "id": "20fd665f-775f-4738-a4ae-44fdd54d0545"
    },
    {
        "author": "李纲",
        "paragraphs": [
            "散策曾游瑞相峰，烟霞深处翠成丛。",
            "清江使者今安否，五换星霜一梦中。"
        ],
        "title": "靖康丙午冬道江南宿龟峰寺建炎庚戌秋北归再过行遽不果到长老智光见访成三绝句以遗之  其一",
        "id": "bd42a46c-309d-4da5-8cea-ee9050d8fb9c"
    },
    {
        "author": "李纲",
        "paragraphs": [
            "去国翻成汗漫游，迢迢云海六鳌愁。",
            "归来又踏江南土，都在当年拄杖头。"
        ],
        "title": "靖康丙午冬道江南宿龟峰寺建炎庚戌秋北归再过行遽不果到长老智光见访成三绝句以遗之  其二",
        "id": "ed569694-45c7-4945-9bfe-a210f679c626"
    },
    {
        "author": "李纲",
        "paragraphs": [
            "兰若松林物外居，羡师一住十年余。",
            "奔驰万里心灰冷，借我峰前使结庐。"
        ],
        "title": "靖康丙午冬道江南宿龟峰寺建炎庚戌秋北归再过行遽不果到长老智光见访成三绝句以遗之  其三",
        "id": "b79a21f4-1060-4560-8194-ae1abc7d3862"
    },
    {
        "author": "李纲",
        "paragraphs": [
            "楚氛未静狼烽起，翠华摇摇无定止。",
            "谋臣猛将如云屯，坐视胡雏渡江水。",
            "我归自南时正艰，缭络间关万余里。",
            "问津处处皆战场，访旧往往成新鬼。",
            "伤心不忍顾浙河，故园已在荆棘底。",
            "幸然家寓大江东，窈窕精庐山谷里。",
            "当时百口还满前，况复添丁长童稚。",
            "衣冠南渡多流离，骨肉无虞能有几。",
            "生还已荷皇天慈，见汝更使清愁洗。",
            "夜阑秉烛疑梦中，破悲为笑且欢喜。",
            "在原真赴鹡鸰难，玉树还许蒹葭倚。",
            "眷言兄弟同友生，风雨鸡鸣未云已。",
            "闽山深处是吾乡，携幼扶衰又将徙。",
            "安得庙社固根基，一使寰区尽蒙祉。"
        ],
        "tags": [
            "庐山"
        ],
        "title": "自海外归间关万里经涉五载初抵家与诸季会饮成长句兼简邹德久昆仲",
        "id": "0f7fde3f-7f67-4750-bcb7-2f7f5b3b6fdd"
    },
    {
        "author": "李纲",
        "paragraphs": [
            "五年客里过中秋，今夕安知无此愁。",
            "共喜银云开碧落，坐看蟾魄过西楼。",
            "清光着物殊他夜，好景于人散百忧。",
            "人月皆圆那易得，莫辞大白十分浮。"
        ],
        "title": "中秋与诸季及德久昆仲望月同饮",
        "id": "895f5917-bedb-4416-b528-aa6d91804057"
    },
    {
        "author": "李纲",
        "paragraphs": [
            "四年谪去远桑梓，万里归来纷甲兵。",
            "却恨此身方抱病，扫坟不与汝同行。"
        ],
        "title": "送季言弟还锡山省先垄四首  其一",
        "id": "6ff0ce45-cf2b-426f-8cbf-b3f59d3806e5"
    },
    {
        "author": "李纲",
        "paragraphs": [
            "胡雏南牧浙河空，多幸依然马鬛封。",
            "劳汝遥传一掬泪，霜前为洒万株松。"
        ],
        "title": "送季言弟还锡山省先垄四首  其二",
        "id": "e7283c71-32f3-443a-ab31-561c7d55cd7f"
    },
    {
        "author": "李纲",
        "paragraphs": [
            "毎忧吴会太繁雄，虏骑凭陵掌股中。",
            "若到新经兵火地，莫将有限悼无穷。"
        ],
        "title": "送季言弟还锡山省先垄四首  其三",
        "id": "93e773d4-8139-45aa-b847-65e9c4eab702"
    },
    {
        "author": "李纲",
        "paragraphs": [
            "连年瘴海鬓成丝，多荷君恩特放归。",
            "邂逅故人相问讯，为言蘧瑗久知非。"
        ],
        "title": "送季言弟还锡山省先垄四首  其四",
        "id": "8caa424f-0c0c-4bd2-962b-cb5a9d8e6cc5"
    },
    {
        "author": "李纲",
        "paragraphs": [
            "避地寓江左，精庐极深幽。",
            "驾言穷胜赏，遂作龙潭游。",
            "暑气敛以退，轻云蔼而浮。",
            "疏林未摇落，山色宜清秋。",
            "萝磴穿窈窕，松风散飕飗。",
            "铁花秀石壁，玉韵锵溪流。",
            "谁将三峡桥，断取来岩陬。",
            "会心得佳趣，浊酒相献酬。",
            "嫩菊青可摘，寒蔬郁堪羞。",
            "乐哉山林间，乃尔远世忧。",
            "岂知江淮濆，杀气横戈矛。",
            "幽讨未云已，散策层冈头。",
            "天绅拖修瀑，落此万丈湫。",
            "空蒙杳霭中，时有飞鱼游。",
            "神物不可见，下隐长黄虬。",
            "百谷正焦枯，胡为此淹留。",
            "会乘风雷便，一起泽九州。",
            "我与二三子，于世初无求。",
            "萧然岩壑姿，正可擅一丘。",
            "愿言假吾居，聊作潜珍谋。",
            "玉函畀思邈，贝阙归灵修。",
            "何须挟白羽，共逐青绡牛。"
        ],
        "title": "同诸季及邹德久昆仲游龙潭",
        "id": "8065f9c6-de1d-4404-954e-4060544794ac"
    },
    {
        "author": "李纲",
        "paragraphs": [
            "渊明避世士，酷爱九日名。",
            "独酌东篱下，悠然得此生。",
            "我辈正羁旅，佳节安可醒。",
            "相携陟翠巘，置酒松间亭。",
            "菊蘂弄新黄，橘苞破微馨。",
            "鬓边插茱萸，未觉巾帻倾。",
            "云山蔼佳色，风林动疏声。",
            "慷慨念平昔，醉舞属羣英。",
            "国步方缀旒，衣冠正漂萍。",
            "山河举目异，望远若为情。",
            "方期汗漫游，天池濯吾缨。",
            "何必楚囚泣，牛山良可轻。"
        ],
        "title": "九日登山亭会饮",
        "id": "d0f92292-cbd1-49e7-a05c-4a0673467cbe"
    },
    {
        "author": "李纲",
        "paragraphs": [
            "海外频年怀棣蕚，江南九日共茱萸。",
            "莫愁羣盗惊邻壤，且作新诗慰老夫。",
            "坐上岂无吹帽客，饮中况是谪僊徒。",
            "不将酩酊酬佳节，肯信黄花解笑无。"
        ],
        "title": "九日示诸季时会饮者八人",
        "id": "eb2f2c4a-8113-488a-b959-f0cbf7fe470f"
    },
    {
        "author": "李纲",
        "paragraphs": [
            "道人眼静绝空花，岩壑萧然物外家。",
            "十载闻名今始到，庞公真是访丹霞。"
        ],
        "title": "冬至後四日修供罗汉岩因访丹霞本老成四绝句  其一",
        "id": "4caa52df-1ebb-4aae-b282-c8848313260a"
    },
    {
        "author": "李纲",
        "paragraphs": [
            "篮舆清晓叩禅扉，山路云深翠湿衣。",
            "谁家峰头双练瀑，空蒙散作玉花飞。"
        ],
        "title": "冬至後四日修供罗汉岩因访丹霞本老成四绝句  其二",
        "id": "c0c9a205-3efe-4a0e-a150-859056e63f43"
    },
    {
        "author": "李纲",
        "paragraphs": [
            "碧山深处敞层岩，中有幽人默自参。",
            "休指天云与瓶水，烦师试说後三三。"
        ],
        "title": "冬至後四日修供罗汉岩因访丹霞本老成四绝句  其三",
        "id": "052a4421-2e6a-4335-ad23-72ae35aeebd8"
    },
    {
        "author": "李纲",
        "paragraphs": [
            "岩峦鼎足缭回廊，泉石幽奇草木香。",
            "幸有峰前方丈地，可能为筑读书堂。"
        ],
        "title": "冬至後四日修供罗汉岩因访丹霞本老成四绝句  其四",
        "id": "7a60eebd-fc80-4a84-b19a-5213b003da14"
    },
    {
        "author": "李纲",
        "paragraphs": [
            "岩窦嵌空南宝花，玲珑楼阁衲僧家。",
            "兴来结客穷幽讨，冲破晴山几段霞。"
        ],
        "title": "叶梦授龙图同游丹霞见和四绝句再次前韵  其一",
        "id": "618cf75e-2f98-4f4d-ba43-cf9b84c5802f"
    },
    {
        "author": "李纲",
        "paragraphs": [
            "渡水扪萝款石扉，杖藜同着旧缁衣。",
            "犹嫌林下諠僮仆，欲学孤云野鹤飞。"
        ],
        "title": "叶梦授龙图同游丹霞见和四绝句再次前韵  其二",
        "id": "769819b6-a9cd-45e5-95be-d92c077a0ddc"
    },
    {
        "author": "李纲",
        "paragraphs": [
            "烟霞绚彩染幽岩，紫翠葱茏云木参。",
            "幸有幽人共清赏，岂惟风月友成三。"
        ],
        "title": "叶梦授龙图同游丹霞见和四绝句再次前韵  其三",
        "id": "ef1ad70d-eefd-43c9-8f78-0bf460301d1f"
    },
    {
        "author": "李纲",
        "paragraphs": [
            "夜寒月影照虚廊，境寂心清发妙香。",
            "藜藿山林有余乐，未应肉食念华堂。"
        ],
        "title": "叶梦授龙图同游丹霞见和四绝句再次前韵  其四",
        "id": "01a99093-c41e-4014-8ae8-3543c228eff5"
    },
    {
        "author": "李纲",
        "paragraphs": [
            "天欲春光一点回，素英先识化工裁。",
            "恼人不作铅华态，愿下当年玉镜台。"
        ],
        "title": "叶梦授送家园梅花且以绝句十五章见示次其韵  其一",
        "id": "a616aec1-07d1-4200-bffa-a1091533012b"
    },
    {
        "author": "李纲",
        "paragraphs": [
            "道人宴坐得圆通，妙观年来等色空。",
            "结习已销花不染，何妨瓖丽伴衰翁。"
        ],
        "title": "叶梦授送家园梅花且以绝句十五章见示次其韵  其二",
        "id": "c2a16b8b-95e4-41f5-a325-30f2f741e877"
    },
    {
        "author": "李纲",
        "paragraphs": [
            "枝头数点雪初残，折置冰壶分外寒。",
            "烟蘂轻盈未全拆，国香暗淡已欺兰。"
        ],
        "title": "叶梦授送家园梅花且以绝句十五章见示次其韵  其三",
        "id": "33b7afb5-ef0a-4829-bddf-29dde3e048e0"
    },
    {
        "author": "李纲",
        "paragraphs": [
            "殷懃剩作送梅诗，捻断霜髭不为棋。",
            "只恐苦吟令太瘦，个中风味有谁知。"
        ],
        "title": "叶梦授送家园梅花且以绝句十五章见示次其韵  其四",
        "id": "bd69a5a8-d94b-4782-8f45-a93d8492ff83"
    },
    {
        "author": "李纲",
        "paragraphs": [
            "傍雨移梅趁小寒，探春几度独凭栏。",
            "不知冷淡缘何事，偏得幽人带笑看。"
        ],
        "title": "叶梦授送家园梅花且以绝句十五章见示次其韵  其五",
        "id": "59db40a7-d075-4d7a-8dfc-5a254dbd2677"
    },
    {
        "author": "李纲",
        "paragraphs": [
            "坐来寒谷变阳春，雪里开花若有神。",
            "多作新诗咏尤物，知君最是爱花人。"
        ],
        "title": "叶梦授送家园梅花且以绝句十五章见示次其韵  其六",
        "id": "f9446b98-9b9f-4d89-8ed2-05c3b16d5b1b"
    },
    {
        "author": "李纲",
        "paragraphs": [
            "超然标格冠羣芳，妙质天教彻骨香。",
            "烂熳开时何足道，最怜新蘂半涂黄。"
        ],
        "title": "叶梦授送家园梅花且以绝句十五章见示次其韵  其七",
        "id": "f497b379-6740-40e3-ac2e-4e54c42ac993"
    },
    {
        "author": "李纲",
        "paragraphs": [
            "疏篱烟雨数枝斜，行路于今五见花。",
            "又向闽山和月摘，坐令流寓叹年华。"
        ],
        "title": "叶梦授送家园梅花且以绝句十五章见示次其韵  其八",
        "id": "c3617e69-2265-4263-9b71-3469697f3f3e"
    },
    {
        "author": "李纲",
        "paragraphs": [
            "山路相逢若有情，折来书幌愈轻明。",
            "何须更道能调鼎，小啄微酸已解醒。"
        ],
        "title": "叶梦授送家园梅花且以绝句十五章见示次其韵  其九",
        "id": "95625166-4528-41b9-935a-7cc3f91c8012"
    },
    {
        "author": "李纲",
        "paragraphs": [
            "天生丽质绝尘埃，肯把胭脂漫污腮。",
            "幸有清香过于雪，对人何止白皑皑。"
        ],
        "title": "叶梦授送家园梅花且以绝句十五章见示次其韵  其一○",
        "id": "0876fe7c-90a6-4870-9fb8-e5d335e6e946"
    },
    {
        "author": "李纲",
        "paragraphs": [
            "萧疏竹外袅烟梢，清浅溪流映小桥。",
            "不似僧房静中看，月明风细夜寥寥。"
        ],
        "title": "叶梦授送家园梅花且以绝句十五章见示次其韵  其一一",
        "id": "41df1b66-2960-4844-9cea-21bc76fc18af"
    },
    {
        "author": "李纲",
        "paragraphs": [
            "小轩幽槛最相宜，对酒难禁绰约姿。",
            "莫讶落英飘万点，待看青子缀疏枝。"
        ],
        "title": "叶梦授送家园梅花且以绝句十五章见示次其韵  其一二",
        "id": "02fa9cec-bbfd-4093-8281-b8311da6b639"
    },
    {
        "author": "李纲",
        "paragraphs": [
            "云裳缟带步摇冠，谁遣瑶姬下广寒。",
            "默侍先生浑不语，风枝时听佩珊珊。"
        ],
        "title": "叶梦授送家园梅花且以绝句十五章见示次其韵  其一三",
        "id": "4a312a3a-02a9-41dd-acaf-b62b6928ecd5"
    },
    {
        "author": "李纲",
        "paragraphs": [
            "广平援笔赋梅花，冨艳清便底死夸。",
            "况有西湖隐君子，句中能道影横斜。"
        ],
        "tags": [
            "西湖"
        ],
        "title": "叶梦授送家园梅花且以绝句十五章见示次其韵  其一四",
        "id": "a7e8f718-4091-49f7-8baa-78d756e65b46"
    },
    {
        "author": "李纲",
        "paragraphs": [
            "草木冻死山中村，惟有梅花解返魂。",
            "弱植孤根傲霜霰，玉奴终不负东昏。"
        ],
        "title": "叶梦授送家园梅花且以绝句十五章见示次其韵  其一五",
        "id": "093baf26-0af0-473d-8c12-b1c96e7ab068"
    },
    {
        "author": "李纲",
        "paragraphs": [
            "当年玉辇侍端门，岂意风尘四海奔。",
            "正恐溪山太寥落，也将灯火照黄昏。",
            "月华清切人千里，曲调凄凉酒一樽。",
            "多谢故人相暖热，感时抚事祗销魂。"
        ],
        "title": "上元日同王丰甫叶梦授会饮",
        "id": "6f3cab98-2ee2-4450-bc9c-ffd145b81894"
    },
    {
        "author": "李纲",
        "paragraphs": [
            "我来寓杉江，客馆未暖席。",
            "纷然羣盗起，环境暗锋镝。",
            "束装呼仆夫，又复事远适。",
            "峨峨章源岭，峻峭初未识。",
            "攀援仅能进，十步九倾侧。",
            "风吹雾雨冰，草木尽矛戟。",
            "朝登暮始降，落日半天赤。",
            "儿童饥屡啼，徒御疲已极。",
            "薄游玉华洞，庶可稍休息。",
            "东郊遽不开，蜂蚁迭吞食。",
            "避寇如避弩，吾敢惮行役。",
            "驱车适沙阳，颇喜田野辟。",
            "虽经兵火余，邑屋幸如昔。",
            "旧游疑梦中，一一有遗迹。",
            "寓轩存佛宫，修竹自春色。",
            "峥嵘凝翠阁，尚对七峰碧。",
            "故人皆避地，谁与道胸臆。",
            "理舟剑浦行，稍就寛旷域。",
            "溪流正湍暴，恶子亦充斥。",
            "脱身险阻中，恊济藉众力。",
            "吟哦杜陵诗，妙语皆中的。",
            "丧乱古今同，临风意如织。"
        ],
        "title": "闻建寇逼境携家将由乐沙县以如剑浦",
        "id": "337b87cc-12b1-483b-b3dd-680c72419848"
    },
    {
        "author": "李纲",
        "paragraphs": [
            "一纪重来一梦中，寓轩修竹自春风。",
            "故人散去因羣盗，旧意相亲惟七峰。",
            "溪上偶存凝翠阁，圃中安往乐全翁。",
            "感时不用频惆怅，万法从来本是空。"
        ],
        "title": "次沙阳留题寓轩",
        "id": "0522c2e3-9357-4a04-b980-4bde9719cf14"
    },
    {
        "author": "李纲",
        "paragraphs": [
            "重到沙阳十二春，新罹兵火为伤神。",
            "欲论旧事无知者，只有青山是故人。"
        ],
        "title": "留题凝翠阁二绝  其一",
        "id": "68302e22-b605-4f1b-9b8a-723f66532601"
    },
    {
        "author": "李纲",
        "paragraphs": [
            "山秀波平望不穷，此身浑堕翠光中。",
            "兵戈满眼栖何地，注目溪头羣玉峰。"
        ],
        "title": "留题凝翠阁二绝  其二",
        "id": "49812cfb-b598-4dee-bd00-aced4be06a66"
    },
    {
        "author": "李纲",
        "paragraphs": [
            "凤去梁摧忽十年，空余文翰世间传。",
            "池台春色仍依旧，几杖遗音犹隐然。",
            "把酒屡陪髙阁醉，挥毫几和白云篇。",
            "追寻旧事如畴昔，泪湿幽花曲槛前。"
        ],
        "title": "过罗畴老故居有感二首  其一",
        "id": "6c91e473-7618-44bd-b97e-f8550a8fea2e"
    },
    {
        "author": "李纲",
        "paragraphs": [
            "一别那知生死分，乱离重到德公门。",
            "雷张莲社旧同约，询惠沧洲徒有言。",
            "江海凄凉人已远，园林萧瑟剑空存。",
            "我来痛恨怱怱去，宿草无因奠一樽。"
        ],
        "title": "过罗畴老故居有感二首  其二",
        "id": "84cc5812-a6cc-4ca1-a88d-e5749b04a24d"
    },
    {
        "author": "李纲",
        "paragraphs": [
            "湛然定水满新池，试浴金毛狮子儿。",
            "普愿众生尽无垢，此身何惜汗成泥。"
        ],
        "title": "兴国璨老浴堂新成以伽佗见示戏成三绝句  其一",
        "id": "6babc6b0-71fc-490a-ad3e-3462648114b9"
    },
    {
        "author": "李纲",
        "paragraphs": [
            "汤泉海涌气云蒸，垢去心安身倍轻。",
            "谁道圆通非外护，却因妙触得宣明。"
        ],
        "title": "兴国璨老浴堂新成以伽佗见示戏成三绝句  其二",
        "id": "45d97524-8e98-4f2a-b120-90d764bebad9"
    },
    {
        "author": "李纲",
        "paragraphs": [
            "池中已具八功德，浴处还敷七浄华。",
            "妙体本来尘不染，何妨痒处与抓爬。"
        ],
        "title": "兴国璨老浴堂新成以伽佗见示戏成三绝句  其三",
        "id": "f93be522-e767-4928-8d86-7fe8c7be080b"
    },
    {
        "author": "李纲",
        "paragraphs": [
            "旧游浑似梦，佳处每难忘。",
            "地僻溪山秀，春深草木香。",
            "世途方梗棘，老景自凄凉。",
            "衲子那知此，闲中气味长。"
        ],
        "title": "宿开平寺去剑浦二十里有泉石之胜曩与郡守谢德夫同游今一纪矣溪山草木依然住持犹旧人也感叹有作二首  其一",
        "id": "64fd0a64-f038-4d5b-9ae1-e659ad5e2ea8"
    },
    {
        "author": "李纲",
        "paragraphs": [
            "往年同谢老，胜赏到开平。",
            "步屧山云细，回舟溪月清。",
            "光阴双转毂，身世两浮萍。",
            "愿卜幽栖地，翛然得此生。"
        ],
        "title": "宿开平寺去剑浦二十里有泉石之胜曩与郡守谢德夫同游今一纪矣溪山草木依然住持犹旧人也感叹有作二首  其二",
        "id": "5f3a6263-4a80-4e39-be13-1890e139d747"
    },
    {
        "author": "李纲",
        "paragraphs": [
            "干将未发埋酆城，光气上腾干列星。",
            "张雷博识各有得，神物终合归延平。",
            "没人下视不可取，天矫已作虬龙形。",
            "至今千载有肸蠁，往往出入驱雷霆。",
            "我来弭棹双溪上，正昼云雾忽晦暝。",
            "金蛇掣电起潭底，霹雳洊作声轰轰。",
            "土人谓是剑归候，连日风雨资芽萌。",
            "嗟嗟尔剑诚有灵，胡不奋飞辅助讨不庭。",
            "羣凶塞路盗贼横，夷狄外侮方骄狞。",
            "佩之其人得所托，蠧国害民奸腰佞领逦迤皆削平。",
            "何为终日但长啸，时出光怪惊动无知氓。"
        ],
        "title": "道延平适风雨雷电大作土人谓之剑归有感",
        "id": "e926364f-2913-4534-a2e4-d93bb2952abd"
    },
    {
        "author": "李纲",
        "paragraphs": [
            "秀岭云屏拥，湍流玉佩锵。",
            "竹光深锁翠，兰气暗腾芳。",
            "岂谓兵戈日，来登君子堂。",
            "美才方世用，嘉遯自难忘。"
        ],
        "title": "题王氏志嘉堂二首  其一",
        "id": "842b8a9f-cbfb-4f5d-ad1f-c11b140f96bf"
    },
    {
        "author": "李纲",
        "paragraphs": [
            "茗饮过溪阁，萧然泉石幽。",
            "雨余空翠湿，春老碧鲜浮。",
            "行止随时运，笑谈销客愁。",
            "遯亨真我事，暮景付沧洲。"
        ],
        "title": "题王氏志嘉堂二首  其二",
        "id": "c389e8e5-3479-458d-b6fe-ad5ea8b65d72"
    },
    {
        "author": "李纲",
        "paragraphs": [
            "盖世文章妙语言，谁令骨相似虞翻。",
            "玉堂大手空遗迹，海岛幽栖有断垣。",
            "仙去公宁怀此土，生还我亦荷寛恩。",
            "龙虬满纸疑飞动，尚想挥毫气象轩。"
        ],
        "title": "追次东坡和郁林王守韵",
        "id": "2be3376e-724f-4cb3-b091-1501a9ba4825"
    },
    {
        "author": "李纲",
        "paragraphs": [
            "何日养铅丹，幽居紫翠间。",
            "架岩开户牖，隐几俯溪山。",
            "昔到浑如梦，今游更觉闲。",
            "兵戈知满地，佳处且跻攀。"
        ],
        "title": "游包道士山居",
        "id": "4a22f971-1732-4f3d-9a7e-68a21c9fa092"
    },
    {
        "author": "李纲",
        "paragraphs": [
            "避地适南土，舍车登叶舟。",
            "春溪浑带雨，霁石出如牛。",
            "诘曲知操妙，飘腾觉去遒。",
            "烟笼岚翠滴，滩激浪花浮。",
            "亷利森排戟，盘回巧转辀。",
            "轻生真可戒，快意且销忧。",
            "滟滪过三峡，蓬壶访十洲。",
            "平生志江海，暮景侣巢由。",
            "易象观嘉遯，骚经赋远游。",
            "扁舟入吾手，此外更何求。"
        ],
        "title": "自剑浦乘舟至水口溪流方涨备见湍激奔猛之状赋诗以纪其事",
        "id": "07126e59-cd70-4269-b9a9-5d44b6613782"
    },
    {
        "author": "李纲",
        "paragraphs": [
            "温冷泉源各自流，天教施浴雪峰陬。",
            "众生尘垢何时尽，汨汨人间几度秋。"
        ],
        "title": "温泉二绝  其一",
        "id": "c8b05905-9820-440a-95b5-36fad584e88d"
    },
    {
        "author": "李纲",
        "paragraphs": [
            "玉池金屋浴兰芳，千古华清第一汤。",
            "何似此泉浇疾病，不妨更入荔枝郷。"
        ],
        "title": "温泉二绝  其二",
        "id": "2f7f55ff-83d2-4548-8f37-83573257c5a0"
    },
    {
        "author": "李纲",
        "paragraphs": [
            "凌云健笔有神锋，抵掌髙谈久不同。",
            "江上过从犹宿昔，峤南游历徧西东。",
            "山川多助新诗里，花鸟愁添老眼中。",
            "万里归来好同隐，竹林今祗欠王戎。"
        ],
        "title": "次韵周元仲见寄二首  其一",
        "id": "520eec64-3c5d-4da0-9db4-a2e8832238be"
    },
    {
        "author": "李纲",
        "paragraphs": [
            "五年奔走敝征衣，海上相亲半是黎。",
            "望断故园无旅鴈，心惊中夜听荒鸡。",
            "岂知南渡能还北，更笑东来又向西。",
            "多谢故人寻访意，千山万水不曾迷。"
        ],
        "title": "次韵周元仲见寄二首  其二",
        "id": "4c19854d-6731-41db-b056-c4efdb4adae6"
    },
    {
        "author": "李纲",
        "paragraphs": [
            "粲粲襄陵翁，大岳九世孙。",
            "文章老益奇，于道见本原。",
            "我生植艰虞，惨澹风霾昏。",
            "挽翁共出力，一廓扶桑暾。",
            "芬馥蓺兰芷，神奸伐蛟鼋。",
            "此志竟萧条，相顾声为吞。",
            "远游负深衅，行偏西南坤。",
            "忆昨遇江上，携手庐山樊。",
            "林间接软语，穷尽兴衰根。",
            "三年隔瘴海，岂谓我尚存。",
            "何尝知枣梨，颇亦闻风旛。",
            "读翁三友篇，雅契久弥敦。",
            "江南盗云扰，崛起巢与温。",
            "翁今渺安在，犹滞修水源。",
            "我病寄闽岭，栖息僧家园。",
            "百念悉灰冷，窥见易象浑。",
            "区区不自量，信笔笺微言。",
            "逝将从翁游，淬砺删其繁。",
            "三圣邈已远，万古同所尊。",
            "何当进此道，对坐虚明轩。"
        ],
        "tags": [
            "庐山"
        ],
        "title": "周元仲来自湖外传示崧老赠东林珪三友篇读之慨然因次其韵",
        "id": "ca8940fc-eabc-49f5-be9a-d910aea09ff7"
    },
    {
        "author": "李纲",
        "paragraphs": [
            "招提环拥碧崔嵬，携客登临始此回。",
            "寺比道林多掩抱，峰如灵隐解飞来。",
            "烟霞深处钟磬响，杉桂香中殿阁开。",
            "莫道钓鱼人已寂，至今说法尚如雷。"
        ],
        "title": "三月二十五日邀吴民瞻郑梦锡李似之陈巽达周元仲游贤沙凤池二首 贤沙",
        "id": "b036258f-4f75-4e7a-a789-dab76766baab"
    },
    {
        "author": "李纲",
        "paragraphs": [
            "凤去空余旧浴池，竹梧交荫翠参差。",
            "云随屐齿生松磴，泉合琴心泻石陂。",
            "幽讨平生如此少，清闲今日许谁知。",
            "道人为筑紬书室，杖履来游更卜期。"
        ],
        "title": "三月二十五日邀吴民瞻郑梦锡李似之陈巽达周元仲游贤沙凤池二首 凤池",
        "id": "b61fc64c-0d11-4547-b42a-644305eeca24"
    },
    {
        "author": "李纲",
        "paragraphs": [
            "漂泊兵戈到越山，不妨还整切云冠。",
            "干坤策里空真象，龙虎炉中养旧丹。",
            "静爱白云归远岫，时邀明月下层峦。",
            "此生已作长闲计，秪愿朝廷四海安。"
        ],
        "title": "次韵奉酬邓成材判官二首  其一",
        "id": "8531c820-f1cc-4ec1-9ff2-3de7036651b0"
    },
    {
        "author": "李纲",
        "paragraphs": [
            "文场妙誉久推豪，筮仕犹从州县劳。",
            "野鹤未应羣鴈鹜，幽兰初不掩蓬蒿。",
            "千寻挺节无霜霰，万里抟风有羽毛。",
            "好去江南吐奇策，从来勋业属吾曹。"
        ],
        "title": "次韵奉酬邓成材判官二首  其二",
        "id": "b278963d-9778-4633-b1ec-e69129eba9bc"
    },
    {
        "author": "李纲",
        "paragraphs": [
            "初官托芘记当时，晚误明恩入紫微。",
            "天邑御戎同象弭，海邦避地各缁衣。",
            "能诗解饮陶元亮，去国还家丁令威。",
            "漂泊不须伤客寓，无何为室更安归。"
        ],
        "title": "次韵陈中玉大卿二首  其一",
        "id": "c19d75fe-1144-4bc2-b03c-dc23c694adee"
    },
    {
        "author": "李纲",
        "paragraphs": [
            "叨尘黄阁值明时，推挽英髦愧力微。",
            "海上相逢颜愈渥，箧中谁谓出无衣。",
            "救焚拯溺非天数，修政攘夷赖主威。",
            "旧国故乡休怅望，中兴恢复伫旋归。"
        ],
        "title": "次韵陈中玉大卿二首  其二",
        "id": "0629b767-1d6a-43c2-88e6-4c4e98c133fc"
    },
    {
        "author": "李纲",
        "paragraphs": [
            "碧海吸长江，清波逾练浄。",
            "我为鼓山游，潮落初放艇。",
            "连峰翠崔嵬，倒影涵玉镜。",
            "舍舟访招提，木末缭危磴。",
            "凌云开宝阁，震谷韵幽磬。",
            "乃知大丛林，托栖必深夐。",
            "灵源更瓌奇，岩壑相隐映。",
            "森罗尽尤物，无乃太兼并。",
            "伟哉造化力，至巧于此罄。",
            "烟云互卷舒，变态初不定。",
            "岂惟冠一方，实最东南胜。",
            "周行洞浃中，泉石若奔竞。",
            "飘萧毛髪清，涤濯肺腑莹。",
            "当年喝水人，端恐溷观听。",
            "是心如虚空，动寂岂妨并。",
            "兵戈正联绵，幽讨亦云幸。",
            "相携得佳侣，散策谢轩乘。",
            "偷安朝夕间，未可笑赵孟。",
            "淹留遂忘归，怅望云海暝。",
            "不负惠询期，更起沧洲兴。"
        ],
        "tags": [
            "长江"
        ],
        "title": "游鼓山灵源洞次周元仲韵",
        "id": "6498d26f-635b-4eca-b0d5-83359cc2edf4"
    },
    {
        "author": "李纲",
        "paragraphs": [
            "大虚一点真气，都卢半掬水中。",
            "堪笑钟离散汉，付与安国秃翁。"
        ],
        "title": "六言颂六首赠安国觉老  其一",
        "id": "47a36c4e-1f29-4551-9b2c-6c87b93ce95a"
    },
    {
        "author": "李纲",
        "paragraphs": [
            "心似莲花疏通，身如灵龟藏蛰。",
            "三十年来住持，不曾嚼破一粒。"
        ],
        "title": "六言颂六首赠安国觉老  其二",
        "id": "e1d99744-afe1-4898-90cd-b139bfa91330"
    },
    {
        "author": "李纲",
        "paragraphs": [
            "本来滴水滴冻，岂碍彻风彻颠。",
            "欲问东西祖意，莫嫌吃饭参禅。"
        ],
        "title": "六言颂六首赠安国觉老  其三",
        "id": "adebf365-2456-4162-9417-4a08cded7742"
    },
    {
        "author": "李纲",
        "paragraphs": [
            "不用读书读史，自能说西说东。",
            "若人欲了此法，一源通处皆通。"
        ],
        "title": "六言颂六首赠安国觉老  其四",
        "id": "c0e855ee-a8a9-4e07-b3b5-652e99263947"
    },
    {
        "author": "李纲",
        "paragraphs": [
            "信口长吟短咏，落笔春蚓秋蛇。",
            "万法无心契合，丝毫拟议即差。"
        ],
        "title": "六言颂六首赠安国觉老  其五",
        "id": "e22fb6a1-1677-47df-8c42-a27bf4d8a076"
    },
    {
        "author": "李纲",
        "paragraphs": [
            "莫问是魔是佛，休言学道学禅。",
            "若能不作圣解，便是人间散仙。"
        ],
        "title": "六言颂六首赠安国觉老  其六",
        "id": "b0df967d-50b5-4007-8c18-99337d78a7ba"
    },
    {
        "author": "李纲",
        "paragraphs": [
            "许国精忠不计身，据鞭矍铄迈前闻。",
            "亲提貔虎三千士，力破豺狼十万军。",
            "江表已欣迎骑气，淮壖行庆扫妖氛。",
            "劳公力赞中兴业，衰病安然卧白云。"
        ],
        "title": "寄吕相元直",
        "id": "fe4ca66b-f548-4cf7-8b62-2fb543cd5bd7"
    },
    {
        "author": "李纲",
        "paragraphs": [
            "久客若飞蓬，年年气味同。",
            "犹欣容榻地，更得化人宫。",
            "鬰勃炎蒸极，巍峨栋宇雄。",
            "疏林碎摇月，虚馆迥含风。",
            "万户轩楹外，三山指顾中。",
            "灵潮自朝夕，大舶各西东。",
            "怅望关河远，苍茫云海空。",
            "余生寄闲旷，任运学庞翁。"
        ],
        "title": "留题天宁明极堂",
        "id": "9ad72506-4e3a-4c96-934a-6312add8fc62"
    },
    {
        "author": "李纲",
        "paragraphs": [
            "旅泊不求安，小憇南台宫。",
            "轩楹尽北乡，盛暑堕甑中。",
            "开垣追微凉，山顶罗千松。",
            "烦襟忽破散，濯此万里风。",
            "羣山递环遶，云物增奇峰。",
            "江潮信有期，来去初不穷。",
            "啸咏得所托，幽禽亦玲珑。",
            "青霞蔽落日，皎月生于东。",
            "清光入疏林，照我鬓髪松。",
            "壮年几何时，倐忽成衰翁。",
            "愿餐日月华，为驻冰雪容。",
            "二子皆静者，翛然此相从。",
            "灵丹论秘诀，妙理谈真空。",
            "兵戈满寰瀛，此乐岂易逢。",
            "犹恨迩城市，时来车马踪。",
            "逝将选幽僻，诛茅寄蒙笼。",
            "灌溉荔支园，可敌万户封。",
            "屋前修竹合，屋後流溪通。",
            "风月应更好，清欢永相同。",
            "稚川晚闻道，尚冀刀圭功。"
        ],
        "title": "季夏之初自安国迁南台天宁寺依南山而面北暑气尤盛暇日望山顶松林郁然意必有异因穴垣凿磴以造其上形势坦平风日清美四顾山峦环合江潮往来景物不可模状月出林表清光更多夜久閴寂殆非尘世作古诗二十韵以纪其事奉呈巽达元仲",
        "id": "17990e1a-8a8b-41f1-8770-1d6343c3c17a"
    },
    {
        "author": "李纲",
        "paragraphs": [
            "色味芬芳压众包，谁将橘颂入离骚。",
            "非缘人力栽培至，自是天资品格髙。",
            "璀璨万星真伟观，崩腾百马亦良劳。",
            "南来坐享吾何幸，更把苏禅与醉逃。"
        ],
        "title": "次韵刘倅寄荔支",
        "id": "e57e123e-fc51-440c-ba37-6e07fac49326"
    },
    {
        "author": "李纲",
        "paragraphs": [
            "物外仙家长自春，隐沦何必为逃秦。",
            "祗应榴洞赠花者，便是桃源种树人。",
            "丹荔枝头星灿烂，白云峰顶玉嶙峋。",
            "主公留客非无意，端为出山多世尘。"
        ],
        "title": "次初访许子大龙图于东山大乘寺留饮观荔支",
        "id": "247ab2c0-e2e5-4afd-9d11-d21c093ab545"
    },
    {
        "author": "李纲",
        "paragraphs": [
            "画栋翚飞瞰曲塘，主人情重启华觞。",
            "月摇波影鳞鳞碧，风入荷花苒苒香。",
            "散策幸陪终日适，开襟还喜十分凉。",
            "天涯随分同清赏，何必南园作醉郷。"
        ],
        "title": "王丰甫待制会宴湖亭",
        "id": "316c278f-0a4b-4e46-81dc-22e8af136f53"
    },
    {
        "author": "李纲",
        "paragraphs": [
            "飞来耸翠一峰孤，凤沼幽深若画图。",
            "钓艇谢亡难复契，弹琴颖在且相娱。",
            "心闲自与亲泉石，车穏何妨载酒壶。",
            "万壑千岩争竞处，不须惆怅忆东吴。"
        ],
        "title": "秋日奉陪王丰甫许子大康平仲游贤沙宿凤池登升山偶成二首  其一",
        "id": "dadf40a6-0030-45eb-ac6c-5c91234ca369"
    },
    {
        "author": "李纲",
        "paragraphs": [
            "追陪杖屦极幽寻，共宿精庐上翠岑。",
            "凤鸟不来空碧沼，仙人已去得黄金。",
            "月林散影琼瑶碎，烟水澄光组练深。",
            "欲把诗篇与收拾，登临谁会此时心。"
        ],
        "title": "秋日奉陪王丰甫许子大康平仲游贤沙宿凤池登升山偶成二首  其二",
        "id": "5f536219-ea0d-4a76-9f3d-2ad8f2ae905a"
    },
    {
        "author": "李纲",
        "paragraphs": [
            "年来华髪忽盈头，欲驾云帆访十洲。",
            "且向林泉穷胜赏，更欣樽俎接英游。",
            "江山醉眼浑如梦，风月疏帘与上钩。",
            "旧国旧都何处是，不堪回首仲宣楼。"
        ],
        "title": "奉同王丰甫韵",
        "id": "3a895bf5-3a93-4b36-8a98-8df82bf064ff"
    },
    {
        "author": "李纲",
        "paragraphs": [
            "杰阁雄楼杳霭间，佳辰良夜共跻攀。",
            "斗回髙柄临华栋，月涌清光出远山。",
            "急景行将悲晼晚，此身难得到寛闲。",
            "世间百虑何时了，且对金樽一解颜。"
        ],
        "title": "次韵王丰甫同游西禅斗车堂",
        "id": "05635003-4272-4111-9060-ee126aff147f"
    },
    {
        "author": "李纲",
        "paragraphs": [
            "去岁初从海上回，重阳相与醉髙台。",
            "那因寇盗迁南土，阻插茱萸共一杯。",
            "老矣但思情话切，跫然更望足音来。",
            "黄花也解知人意，故向篱边未肯开。"
        ],
        "title": "九日诸季散处长乐外邑怅然有怀二首  其一",
        "id": "3167212f-7aed-400f-917e-cdf38c4d7577"
    },
    {
        "author": "李纲",
        "paragraphs": [
            "终朝兀坐但焚香，身世翛然已两忘。",
            "收拾江山归古锦，招邀风月入虚堂。",
            "鹡鸰散去波翻海，鸿鴈归来天雨霜。",
            "命驾莫辞佳节後，菊花开日即重阳。"
        ],
        "title": "九日诸季散处长乐外邑怅然有怀二首  其二",
        "id": "fcfebecb-3950-4076-86ba-d2e30f15c5b6"
    },
    {
        "author": "李纲",
        "paragraphs": [
            "奔走连年厌庾尘，每观前史愧良臣。",
            "退藏愿学灵龟蛰，进取宁希尺蠖伸。",
            "黄帽青鞋从素志，苍颜华髪愧陈人。",
            "功名老去浑无味，曲蘖愁来觉有神。",
            "且把江山聊寓目，须将梦幻与观身。",
            "羲书得象谁知者，更抱遗经究获麟。"
        ],
        "title": "次韵陈中玉大卿见赠  其一",
        "id": "bd147a95-3a49-4ea3-ac3e-98078d3d209b"
    },
    {
        "author": "李纲",
        "paragraphs": [
            "漂泊干戈行路尘，端知奔命为巫臣。",
            "德同蘧瑗知舒卷，时在荘周有屈伸。",
            "皂盖朱旛多旧爱，石渠东观正当人。",
            "未将老手司文翰，且赋新诗泣鬼神。",
            "淮浦追寻三改甲，天涯相遇两闲身。",
            "中兴作颂须元结，瑞国当为一角麟。"
        ],
        "title": "次韵陈中玉大卿见赠  其二",
        "id": "150ae751-c4f4-4d43-ac59-a301a1dd7c51"
    },
    {
        "author": "李纲",
        "paragraphs": [
            "西风袅袅水增波，送远其如旅况何。",
            "身寓瓯闽饶寇盗，心驰关塞阻兵戈。",
            "羡君有志寻华蕚，顾我无因到浙河。",
            "若见交游问消息，为言衰病鬓丝多。"
        ],
        "title": "送周元仲访亲桐庐",
        "id": "6726cdf6-e6f7-4092-8538-162ccc2063df"
    },
    {
        "author": "李纲",
        "paragraphs": [
            "太阳之草名黄精，养性独冠神农经。",
            "扫除白髪有奇效，采食既久通仙灵。",
            "年来衰病乃如许，瘴疠忧患频相仍。",
            "稍从方士学服饵，桑榆庶以延颓龄。",
            "鼎中九转未遽就，聊假草木搴其英。",
            "闽山无雪苗可识，劳君为我锄青冥。",
            "封题寄远意良厚，不道山寒少茯苓。",
            "蜜蒸日暴试新法，入口便觉身倍轻。",
            "只今兵革未衰息，羣盗蜂蚁犹纵横。",
            "何须运甓习筋力，会当一举腾上烟云之翠屏。"
        ],
        "title": "郑梦锡教授送黄精以诗答其意",
        "id": "2feb45ea-8960-4b17-be21-7ebf698cb7f6"
    },
    {
        "author": "李纲",
        "paragraphs": [
            "江梅何处不先春，海峤初逢若故人。",
            "谁谓冰姿太清淡，一回相见一回新。"
        ],
        "title": "初见梅花三绝句奉呈王丰甫待制  其一",
        "id": "7cd31be9-9bc0-47a1-aedf-5ce11fc4e52f"
    },
    {
        "author": "李纲",
        "paragraphs": [
            "开花不许众芳知，冷艳幽芳特地奇。",
            "霜霰不飞闽候暖，更留绿叶伴青枝。"
        ],
        "title": "初见梅花三绝句奉呈王丰甫待制  其二",
        "id": "5c7883ac-2d8d-452c-a2b2-7015dfef30a5"
    },
    {
        "author": "李纲",
        "paragraphs": [
            "每将香剂学江梅，及嗅梅花始觉非。",
            "月夜故园浮动处，攀条嚼蘂几时归。"
        ],
        "title": "初见梅花三绝句奉呈王丰甫待制  其三",
        "id": "988e019b-1969-4867-b544-b52a91fb452d"
    },
    {
        "author": "李纲",
        "paragraphs": [
            "出拥雕戈入衮衣，江城重咏我公归。",
            "手扶日月还黄道，足履星辰上紫微。",
            "已集羣英熙帝载，好施长策复邦畿。",
            "海滨病叟无他望，侧耳天声畅国威。"
        ],
        "title": "奉寄吕丞相元直  其一",
        "id": "9af1f75f-f1aa-4065-bf00-91fa1cfbc009"
    },
    {
        "author": "李纲",
        "paragraphs": [
            "年来衰病不堪论，华髪萧萧满鬓根。",
            "药杵声中销晦朔，羲书画里见天真。",
            "山僧结社成初定，野老扶笻过远村。",
            "休运定知兴复近，剩筛曲蘖入瓶盆。"
        ],
        "title": "奉寄吕丞相元直  其二",
        "id": "eb349827-b89d-47d3-8bb1-59651a96816a"
    },
    {
        "author": "李纲",
        "paragraphs": [
            "胡骑当年犯帝阍，腐儒谬使护诸军。",
            "尚方宝剑频膺赐，御府戎衣幸见分。",
            "丈八蛇矛金纒笴，团栾兽盾绘成文。",
            "山林衰病浑无用，持赠君侯立大勋。"
        ],
        "title": "以旧赐战袍等赠韩少师二首  其一",
        "id": "8cb72c50-2aff-4175-b153-e1501154381e"
    },
    {
        "author": "李纲",
        "paragraphs": [
            "旧钦忠勇冠三军，每一相逢更绝伦。",
            "铁马金戈睢水上，碧油红旆海山滨。",
            "气吞勍敌唐英卫，力破羣凶汉禹恂。",
            "圣主中兴赖良将，好陪休运上麒麟。"
        ],
        "title": "以旧赐战袍等赠韩少师二首  其二",
        "id": "d28b3fde-06ee-4965-9225-a2398ac58284"
    },
    {
        "author": "李纲",
        "paragraphs": [
            "赤子潢池学弄兵，柄臣仗节到闽城。",
            "布宣威德雷霆奋，慰抚烝黎雨泽倾。",
            "鏖战指踪烦妙略，凯旋铙鼓震驩声。",
            "灵旗径向江湖去，早定艰难底太平。"
        ],
        "title": "奉赠宣抚孟参政二首  其一",
        "id": "a1a65692-e1a5-47ff-90fc-90b78e9d7592"
    },
    {
        "author": "李纲",
        "paragraphs": [
            "睢阳一别五经春，邂逅相逢瘴海滨。",
            "华髪知公因国事，苍颜顾我久埃尘。",
            "绨袍念旧故人意，药裹关心多病身。",
            "入觐从容见知旧，为言秪欲老垂纶。"
        ],
        "title": "奉赠宣抚孟参政二首  其二",
        "id": "ce699dec-403d-48ea-b860-c0f9ee8d2335"
    },
    {
        "author": "李纲",
        "paragraphs": [
            "会府繁雄冠列城，恩颁符节付名卿。",
            "貔貅战罢烽烟息，豺虎销除氛祲清。",
            "齐阁已闻铃索静，提封更绝羽书惊。",
            "止戈当自瓯闽始，愿挽天河洗甲兵。"
        ],
        "title": "题止戈堂二首奉呈安抚程待制  其一",
        "id": "4e6824be-c631-48f6-b835-615037c3a9f0"
    },
    {
        "author": "李纲",
        "paragraphs": [
            "武备森严燕寝东，华堂髙敞靓相通。",
            "坐令戈甲韬藏地，尽在樽罍谈笑中。",
            "案上屈盘香篆袅，庭前磊砢荔支红。",
            "偃藩乐事今多有，更咏周诗祝屡丰。"
        ],
        "title": "题止戈堂二首奉呈安抚程待制  其二",
        "id": "8025a150-3b4a-42c9-8c68-abfc6a79ea69"
    },
    {
        "author": "李纲",
        "paragraphs": [
            "得罪明时忽六年，生还新自海南边。",
            "分甘伏死巉岩下，岂意犹还大将权。",
            "老似廉颇徒喜饭，才非祖逖敢先鞭。",
            "一封沥血输诚恳，深冀皇慈为恻然。"
        ],
        "title": "蒙恩除荆湖广南宣抚兼知潭州具奏辞免  其一",
        "id": "03e4e801-301b-4920-baf9-c62059c73144"
    },
    {
        "author": "李纲",
        "paragraphs": [
            "昔年宣抚两河间，行次覃怀已召还。",
            "壮志久拚身似叶，巧言终使罪如山。",
            "士风欺蔽犹前日，君命牢辞秪厚颜。",
            "回首追思七年事，孤危易感涕空澘。"
        ],
        "title": "蒙恩除荆湖广南宣抚兼知潭州具奏辞免  其二",
        "id": "18915ff8-f6f6-4527-8791-4da162c583c0"
    },
    {
        "author": "李纲",
        "paragraphs": [
            "圣主隆恩雨露颁，特迂星使下天关。",
            "自嗟犬马虽衰疾，敢避朝廷正急难。",
            "龚遂有心安渤海，谢安无计恋东山。",
            "中原恢复吾何敢，且与君王镇百蛮。"
        ],
        "title": "辞免不允蒙恩遣中使降赐趣行不获已受命二首  其一",
        "id": "b480b4cb-6ca0-40f2-aa43-605758e4fd98"
    },
    {
        "author": "李纲",
        "paragraphs": [
            "频年巨盗据荆湖，自是廷臣计画迂。",
            "虎兕傥令随指扰，疮痍可使即时苏。",
            "上流自昔多雄镇，内静方能备外虞。",
            "子贱只忧还掣肘，文侯解信乐羊无。"
        ],
        "title": "辞免不允蒙恩遣中使降赐趣行不获已受命二首  其二",
        "id": "97e27e53-0ec2-4c23-8955-4e7a2bacc297"
    },
    {
        "author": "李纲",
        "paragraphs": [
            "力疾驱驰为主恩，敢辞炎暑道途勤。",
            "五更鼓角催行色，百里旌旗拂晓云。",
            "闽粤乍开新幕府，灞陵初起旧将军。",
            "江山满目难留恋，试拥雕戈静楚氛。"
        ],
        "title": "五月六日率师离长乐乘舟如水口二首  其一",
        "id": "0a177939-b824-495d-bb43-5de51a9e145a"
    },
    {
        "author": "李纲",
        "paragraphs": [
            "画舸连樯泛碧波，潇湘去路饱经过。",
            "山川焕发旌旜色，将士欢娱铙鼓歌。",
            "旧学但曾闻俎豆，暮年何意总干戈。",
            "据鞍马援平生志，岂在骊驹白玉珂。"
        ],
        "title": "五月六日率师离长乐乘舟如水口二首  其二",
        "id": "afd4e247-f2a1-4007-8632-a4a2b9403fef"
    },
    {
        "author": "李纲",
        "paragraphs": [
            "不到乡闾二十秋，幸因帝命得来游。",
            "过家上冢怀先德，酾酒挥金学故侯。",
            "季子归来饶印绶，魏舒起废拥貔貅。",
            "自嗟慷慨据鞍客，不及当年马少游。"
        ],
        "title": "次昭武省祖茔焚黄因会宗族二首  其一",
        "id": "e87a18cb-5c4b-4cb9-829d-0a4dcb826d0f"
    },
    {
        "author": "李纲",
        "paragraphs": [
            "兵火烧残井邑空，溪山依旧夕阳中。",
            "故乡自昔悲游子，壮岁来归今老翁。",
            "细认里闾寻树石，怪看旌旆走儿童。",
            "王师新定回源盗，犹喜田家岁事丰。"
        ],
        "title": "次昭武省祖茔焚黄因会宗族二首  其二",
        "id": "b8c58f16-42c1-4d8e-a651-4f32c06d0da6"
    },
    {
        "author": "李纲",
        "paragraphs": [
            "平生多难岂能贤，恩许犹持阃外权。",
            "貔虎幸蒙分壮士，桑榆愧已迫衰年。",
            "枕前鼓角元戎报，帐下更筹契箭传。",
            "多少豪英志恢复，问谁先着祖生鞭。"
        ],
        "title": "道临川按阅兵将钱巽叔侍郎赋诗次其韵三首  其一",
        "id": "33edc3ad-78f6-4481-99ff-29efa2fdc081"
    },
    {
        "author": "李纲",
        "paragraphs": [
            "酷暑修途起戴星，恨无鹏翼激鲲溟。",
            "折冲未论攘无敌，假道何妨小勒兵。",
            "试使触铙齐作止，敢言旗帜益精明。",
            "三军酺醵皆呼舞，赖有贤侯守郡城。"
        ],
        "title": "道临川按阅兵将钱巽叔侍郎赋诗次其韵三首  其二",
        "id": "47846254-d6e8-4e2a-b1c9-aaa8bb446f4d"
    },
    {
        "author": "李纲",
        "paragraphs": [
            "经纶屯难正云雷，误沐恩光玷上台。",
            "报国有心同犬马，和羮无补愧盐梅。",
            "偶持汉节如荆楚，幸会羣英共酒杯。",
            "更辱佳篇与褒饰，珍藏他日诧田莱。"
        ],
        "title": "道临川按阅兵将钱巽叔侍郎赋诗次其韵三首  其三",
        "id": "5045809f-10ad-445d-8738-c5a0630d0e5d"
    },
    {
        "author": "李纲",
        "paragraphs": [
            "老病维摩卧七闽，欲邀瓶锡伴闲身。",
            "愧无拂石眠云分，来作轻裘缓带人。",
            "小队入山风袅袅，飞泉出寺石磷磷。",
            "烦师更举西来意，一点阳和万物春。"
        ],
        "title": "道庐陵游青原山谒保宁宗老一首",
        "id": "f6a2ac89-8157-4fcb-a23d-eea6f01f385a"
    },
    {
        "author": "李纲",
        "paragraphs": [
            "忆昔湖南全盛日，郡邑郷村尽充实。",
            "连年兵火人烟稀，田野荆榛气萧瑟。",
            "我初入境重伤怀，空有山川照旌节。",
            "试呼耆老细询问，未语吞声已先咽。",
            "自从虏骑犯长沙，巨寇如麻恣驰突。",
            "杀人不异犬与羊，至今涧谷犹流血。",
            "盗贼纵横尚可避，官吏贪残不可说。",
            "挟威倚势甚豺狼，刻削诛求到毫髪。",
            "父子妻孥不相保，何止肌肤困鞭挞。",
            "上户逃移下户死，人口凋零十无八。",
            "九重深远那得知，使者寛容失讥察。",
            "今朝幸睹汉官仪，愿使斯民再苏活。",
            "我闻此语心如摧，平生况有阳城拙。",
            "行移州县遣官僚，尽罢科须治奸猾。",
            "巨蠧推穷付囹圄，社鼠城狐扫巢穴。",
            "削平羣盗拊疮痍，报政何须待朞月。",
            "祖宗德泽感人深，周汉正赖宣光哲。",
            "中兴之运期有在，庶以涓微助溟渤。",
            "少陵酷爱舂陵行，千古知心有元结。"
        ],
        "title": "八月十一日次茶陵县入湖南界有感",
        "id": "799884fa-0921-4ce7-b0e2-1d27360b253f"
    },
    {
        "author": "李纲",
        "paragraphs": [
            "摇落霜林一半红，潇湘秋色有无中。",
            "未寻岳麓抱黄洞，先到衡阳回鴈峰。",
            "茱菊有情迎九日，旌旗无力舞西风。",
            "年年佳节多行路，玉帐樽罍幸不空。"
        ],
        "title": "次衡州二首  其一",
        "id": "9a23bf9e-bd1a-4476-bb4d-53b2215de195"
    },
    {
        "author": "李纲",
        "paragraphs": [
            "弄兵赤子满潢池，渤海龚生真吏师。",
            "欲使循良买牛犊，会须哀痛问疮痍。",
            "东南王气虽方振，西北流民自可悲。",
            "七万虎狼皆敛戢，庙堂还有阿谁知。"
        ],
        "title": "次衡州二首  其二",
        "id": "9a1ffc01-7c70-41c6-ba75-30dd6015d8de"
    },
    {
        "author": "李纲",
        "paragraphs": [
            "貔貅一夜渡湘江，贼垒朝临尽出降。",
            "自古成功在机会，周郎赤壁岂难双。"
        ],
        "tags": [
            "衡山"
        ],
        "title": "马友余党步谅等以万众自江西寇湖南破醴陵攸县屯于衡山县界得报即自衡阳率师次衡山遣兵将夜渡江晨叩其垒贼出不意悉解以降放散驱虏老弱外得精兵七千人分隶诸将漫成口号四首  其一",
        "id": "3448e522-5ff8-410c-b9b8-d326ceb42df1"
    },
    {
        "author": "李纲",
        "paragraphs": [
            "王师破贼凯歌还，积甲高于熊耳山。",
            "尽选精强付诸将，威声已足镇荆蛮。"
        ],
        "tags": [
            "衡山"
        ],
        "title": "马友余党步谅等以万众自江西寇湖南破醴陵攸县屯于衡山县界得报即自衡阳率师次衡山遣兵将夜渡江晨叩其垒贼出不意悉解以降放散驱虏老弱外得精兵七千人分隶诸将漫成口号四首  其二",
        "id": "5ad781b0-36e0-42de-a29f-2f28eaa7d01a"
    },
    {
        "author": "李纲",
        "paragraphs": [
            "赤眉铜马与黄巾，汉魏收功岂异人。",
            "驾驭抚绥要有术，从盗贼本王臣。"
        ],
        "tags": [
            "衡山"
        ],
        "title": "马友余党步谅等以万众自江西寇湖南破醴陵攸县屯于衡山县界得报即自衡阳率师次衡山遣兵将夜渡江晨叩其垒贼出不意悉解以降放散驱虏老弱外得精兵七千人分隶诸将漫成口号四首  其三",
        "id": "25dd01a0-d905-4509-9e21-d9f728943a73"
    },
    {
        "author": "李纲",
        "paragraphs": [
            "祝融道士苍生雨，万事须知总是天。",
            "宣畅威灵聊塞责，乞身从此老林泉。"
        ],
        "tags": [
            "衡山"
        ],
        "title": "马友余党步谅等以万众自江西寇湖南破醴陵攸县屯于衡山县界得报即自衡阳率师次衡山遣兵将夜渡江晨叩其垒贼出不意悉解以降放散驱虏老弱外得精兵七千人分隶诸将漫成口号四首  其四",
        "id": "e2f46501-5d89-48c7-b9a5-c836f47ade23"
    },
    {
        "author": "李纲",
        "paragraphs": [
            "衡岳峥嵘倚太清，长时雾雨少晴明。",
            "我来却恨缘征讨，不得祝融峰上行。"
        ],
        "tags": [
            "衡山"
        ],
        "title": "余两过湖湘皆以事阻不到南岳今自衡趋潭意谓决可一到又以新讨降步谅之众不果往为之怅然成两绝句  其一",
        "id": "9fc64f48-6719-4b12-8ace-4641a2a5eb0f"
    },
    {
        "author": "李纲",
        "paragraphs": [
            "七年三楚江边，阻上衡山信鲜缘。",
            "此去便为归老计，不知重到是何年。"
        ],
        "tags": [
            "衡山"
        ],
        "title": "余两过湖湘皆以事阻不到南岳今自衡趋潭意谓决可一到又以新讨降步谅之众不果往为之怅然成两绝句  其二",
        "id": "3a9767c6-61c9-4649-a084-c4aca1ff5cc4"
    },
    {
        "author": "李纲",
        "paragraphs": [
            "岳麓久不到，兵戈浩联绵。",
            "及兹再来游，莲宇犹依然。",
            "隔江望城郭，瓦砾稀人烟。",
            "十里无草木，髠尽羣山颠。",
            "老僧旧相识，为语当时缘。",
            "胡骑中宵来，烈火光照天。",
            "杀人知几何，浮尸蔽长川。",
            "巨盗继凭据，奸贪争弄权。",
            "诛求到骨髓，荆棘生荒田。",
            "兹山二三刹，危甚偶得全。",
            "至今斋厨室，不给粥与饘。",
            "步上法华堂，试酌白鹤泉。",
            "泉味俨如昔，松竹自碧鲜。",
            "端如君子操，不为治乱愆。",
            "永夜宿虚堂，慷慨不成眠。",
            "安得有志士，王道还平平。",
            "太平复旧观，山林寄余年。"
        ],
        "title": "宿岳麓寺",
        "id": "a6e8b7c6-a527-4567-95da-3d881ba5c379"
    },
    {
        "author": "李纲",
        "paragraphs": [
            "长沙自昔号繁雄，兵火连年一扫空。",
            "犹有江湖资险固，恨无方略畅威风。",
            "旁通川陜关河远，下视荆襄指掌中。",
            "圣主中兴当自此，无因借箸感尧聦。"
        ],
        "title": "初入潭州二首  其一",
        "id": "5ab8ae8c-6031-4cb6-beaa-da7ef594549e"
    },
    {
        "author": "李纲",
        "paragraphs": [
            "昔年假道过长沙，烟雨蒙蒙十万家。",
            "栋宇只今皆瓦砾，生灵多少委泥沙。",
            "寸心报国浑忘老，四路宣风静不哗。",
            "秪愿吾皇假年月，直从襄汉定中华。"
        ],
        "title": "初入潭州二首  其二",
        "id": "cd3ca165-d769-4cb7-aff6-d1bc9233b94c"
    },
    {
        "author": "李纲",
        "paragraphs": [
            "衰病投闲不记年，误恩暂到楚江边。",
            "布宣威德销羣盗，循抚疲癃理废田。",
            "报国固将求尺寸，乞身又欲老林泉。",
            "归欤晚节知无悔，赖有元台为保全。"
        ],
        "title": "到长沙月余即上章复丐宫祠以诗陈情寄吕丞相元直",
        "id": "71b8e58f-ba89-4d28-9405-c33388240be8"
    },
    {
        "author": "李纲",
        "paragraphs": [
            "起废无因许退藏，报恩欲效短中长。",
            "固知吉甫无张仲，犹冀文侯知乐羊。",
            "破贼功名嗟寂寞，吞燕志气已凄凉。",
            "春鸿秋燕空来往，昭氏成亏可两忘。"
        ],
        "tags": [
            "衡山"
        ],
        "title": "余行次衡阳弹压曹成七万余人出湖南境移师衡山降步谅二万众既入长沙次日即遣师降王进三千人于湘乡县七星寨复破王俊三千余人于邵州其余羣盗以次讨定凡五万余选择精锐得万二千人分隶诸将境内遂安流移归业上章复丐宫祠未报间闻有旨废宣抚司及以言者罢去有感二首  其一",
        "id": "ddcc6a9d-86c6-489e-800a-e21187a043ea"
    },
    {
        "author": "李纲",
        "paragraphs": [
            "大将呼来若小儿，片言罢去复何疑。",
            "才如颇牧犹遭谮，功似韩彭未免危。",
            "往事几番萋菲织，孤忠惟赖圣明知。",
            "归欤久得山林趣，丹荔青蕉正是时。"
        ],
        "tags": [
            "衡山"
        ],
        "title": "余行次衡阳弹压曹成七万余人出湖南境移师衡山降步谅二万众既入长沙次日即遣师降王进三千人于湘乡县七星寨复破王俊三千余人于邵州其余羣盗以次讨定凡五万余选择精锐得万二千人分隶诸将境内遂安流移归业上章复丐宫祠未报间闻有旨废宣抚司及以言者罢去有感二首  其二",
        "id": "98585fb8-1d5f-4291-9034-78db0dd3ebca"
    },
    {
        "author": "李纲",
        "paragraphs": [
            "车船新制得前规，鼓蹈双轮势似飞。",
            "创物从来因智者，世间何事不由机。"
        ],
        "tags": [
            "长江"
        ],
        "title": "长沙有长江重湖之险而无战舰水军余得唐嗣曹王皋遗制创造战舰数十艘上下三层挟以车轮鼓蹈而前駚于阵马募水军三千人日夕教习以二月十八日临清湘门按阅旌旗戈甲一新观者如堵成五绝句以志之  其一",
        "id": "40e390b8-8b12-4026-831a-72c72386d9e2"
    },
    {
        "author": "李纲",
        "paragraphs": [
            "战舰初成阅水军，旌旗戈甲照湘滨。",
            "浑人未识舟师制，叹息工夫若鬼神。"
        ],
        "tags": [
            "长江"
        ],
        "title": "长沙有长江重湖之险而无战舰水军余得唐嗣曹王皋遗制创造战舰数十艘上下三层挟以车轮鼓蹈而前駚于阵马募水军三千人日夕教习以二月十八日临清湘门按阅旌旗戈甲一新观者如堵成五绝句以志之  其二",
        "id": "f8814720-4172-459b-8cfb-08a172e5ba5d"
    },
    {
        "author": "李纲",
        "paragraphs": [
            "长江巨浸虽天设，控制堤防本在人。",
            "暇日不为坚守计，临危何以扼通津。"
        ],
        "tags": [
            "长江"
        ],
        "title": "长沙有长江重湖之险而无战舰水军余得唐嗣曹王皋遗制创造战舰数十艘上下三层挟以车轮鼓蹈而前駚于阵马募水军三千人日夕教习以二月十八日临清湘门按阅旌旗戈甲一新观者如堵成五绝句以志之  其三",
        "id": "20dd7c41-89f2-44ee-874f-e99af97ed679"
    },
    {
        "author": "李纲",
        "paragraphs": [
            "曹瞒百万瞰江滨，谁遣孙郎会解纷。",
            "满眼旌旜风浪里，景升方觉是鸡豚。"
        ],
        "tags": [
            "长江"
        ],
        "title": "长沙有长江重湖之险而无战舰水军余得唐嗣曹王皋遗制创造战舰数十艘上下三层挟以车轮鼓蹈而前駚于阵马募水军三千人日夕教习以二月十八日临清湘门按阅旌旗戈甲一新观者如堵成五绝句以志之  其四",
        "id": "710b2653-c49f-49b8-8364-95a3d8d90493"
    },
    {
        "author": "李纲",
        "paragraphs": [
            "刘裕当年西入关，楼船浮渭取长安。",
            "不施舻棹争先进，坐使秦人破胆看。"
        ],
        "tags": [
            "长江"
        ],
        "title": "长沙有长江重湖之险而无战舰水军余得唐嗣曹王皋遗制创造战舰数十艘上下三层挟以车轮鼓蹈而前駚于阵马募水军三千人日夕教习以二月十八日临清湘门按阅旌旗戈甲一新观者如堵成五绝句以志之  其五",
        "id": "5ebd4537-a9b5-48a0-b29e-dee603acf7d0"
    },
    {
        "author": "李纲",
        "paragraphs": [
            "恭承嘉惠半年余，千里宣风愧术疏。",
            "岂有恩威思将士，漫劳稚耋拥轮舆。",
            "鱼归江海身方适，鸟出樊笼意已舒。",
            "多谢吏民相眷恋，使君此去欲悬车。"
        ],
        "title": "初去长沙有感",
        "id": "23b2e4b7-1540-4a3e-a52c-a8f9123cc254"
    },
    {
        "author": "李纲",
        "paragraphs": [
            "年来盗贼若冰销，襁负归民满四郊。",
            "烟雨一犁初破土，江村环堵且诛茅。",
            "疮痍不扰生新肉，燕雀无虞返旧巢。",
            "安集勤斯徒自叹，勿令虎兕更咆哮。"
        ],
        "title": "自长沙至醴陵田皆垦辟有筑室而居者",
        "id": "59c25947-3b60-4988-8e55-8948e5449a8a"
    },
    {
        "author": "李纲",
        "paragraphs": [
            "江上风光烂不收，一年春物又将休。",
            "鸣鸠乳燕自相得，飞絮落花如许愁。",
            "目极关河天杳杳，身归闽粤兴悠悠。",
            "往来踏遍江南土，已约幽人老一丘。"
        ],
        "title": "春暮江南道中",
        "id": "4434abb9-2183-43e9-b290-99c0f6cf5c0b"
    },
    {
        "author": "李纲",
        "paragraphs": [
            "疏山缘熟岂无由，暂到人人识故侯。",
            "临别殷勤语禅子，秪来托宿不来游。"
        ],
        "title": "宿疏山戏成一绝",
        "id": "8e7b4d19-e5bb-41ea-a0a4-30cefbd1a338"
    },
    {
        "author": "李纲",
        "paragraphs": [
            "昔年曾谒武夷君，先遣瑶山入梦魂。",
            "旧事追寻如电激，此身来往任云奔。",
            "羣峰缥缈凌空翠，一水萦纡带雨浑。",
            "愿向明时乞骸骨，诛茅深隐洞中门。"
        ],
        "title": "道武夷冲佑观壁间读翁士特郎中留题追怀感怆二首  其一",
        "id": "d4477cd6-0f3f-4219-9ffa-0e11a3fec545"
    },
    {
        "author": "李纲",
        "paragraphs": [
            "昔年曾约武夷孙，仙赏心违莫共论。",
            "地下修文君已远，世间多难我犹存。",
            "题诗屋壁事如昨，洒涕烟霞声为吞。",
            "英爽故山应未冺，试凭楚些与招魂。"
        ],
        "title": "道武夷冲佑观壁间读翁士特郎中留题追怀感怆二首  其二",
        "id": "15983834-2e5a-4970-8bdd-84ef495f0f7f"
    },
    {
        "author": "李纲",
        "paragraphs": [
            "行尽青山泛碧溪，湖平波穏画船移。",
            "春鸿秋燕岂人力，明月清风长我随。",
            "万事纠纷何日了，一生襟抱有谁知。",
            "落帆已到钓台侧，恰似南柯梦觉时。"
        ],
        "title": "自水口泛舟如长乐",
        "id": "6e4083e6-a1ec-4d0f-ad59-e52f7f8c749b"
    },
    {
        "author": "李纲",
        "paragraphs": [
            "多病维摩祗一床，徙居又复借僧房。",
            "荷花欲吐乍舒药，荔子未丹先有香。",
            "皓月解寻朱户入，南风偏傍北窗凉。",
            "吾年半百行休矣，万事悠悠皆可忘。"
        ],
        "title": "自天宁迁居城东报国寺",
        "id": "c6e83c4a-cdf9-4212-b15e-d35c1ed082be"
    },
    {
        "author": "李纲",
        "paragraphs": [
            "自从岭海入闽中，乃始今朝识飓风。",
            "南极只愁天柱折，兰台休更论雌雄。"
        ],
        "title": "飓风二绝句  其一",
        "id": "a9338a36-ba48-4b12-bf4c-21ae94576d2f"
    },
    {
        "author": "李纲",
        "paragraphs": [
            "云气飘扬万马驰，占风先有土人知。",
            "飞沙拔木浑闲事，祗怕山园损荔枝。"
        ],
        "title": "飓风二绝句  其二",
        "id": "cde82dde-1cb1-4a2e-8cef-8480b136050a"
    },
    {
        "author": "李纲",
        "paragraphs": [
            "池上荷花一夜开，呼宾小酌共徘徊。",
            "试将曲柄黄金杓，注此虚心碧玉杯。",
            "风露暗随香气入，云山尽向坐隅来。",
            "颓然径醉君知否，不醉须为造物咍。"
        ],
        "title": "西轩小池荷花盛开与宾客酌酒其上以荷为杯引满径醉",
        "id": "ddff9d0b-00fd-4f50-9442-4a73997b3986"
    },
    {
        "author": "李纲",
        "paragraphs": [
            "烟雨蒙蒙半暑时，轻红旋摘自提携。",
            "不知谁是善知识，断送归家食荔枝。"
        ],
        "title": "初食荔枝四绝句  其一",
        "id": "19fbfad4-eb74-447b-a306-2d1df853fd07"
    },
    {
        "author": "李纲",
        "paragraphs": [
            "平昔传闻十八娘，丰肌秀骨有余香。",
            "今朝亲到芳丛下，应许幽人餍饫尝。"
        ],
        "title": "初食荔枝四绝句  其二",
        "id": "6540e379-e415-4d02-bd92-c0b9d9de7b30"
    },
    {
        "author": "李纲",
        "paragraphs": [
            "堆盘盛喜珠玑满，绕齿乍惊冰雪香。",
            "病酒相如正消渇，不妨时擘绛紬囊。"
        ],
        "title": "初食荔枝四绝句  其三",
        "id": "2ad0e5a6-e18c-4a7e-8e4d-84e1e8606e4e"
    },
    {
        "author": "李纲",
        "paragraphs": [
            "南海何年贡荔枝，知音千古有杨妃。",
            "华清赐浴娇无力，一骑红尘初到时。"
        ],
        "title": "初食荔枝四绝句  其四",
        "id": "4adda44c-ebc4-4970-bb5f-5836707994ee"
    },
    {
        "author": "李纲",
        "paragraphs": [
            "衰年万事懒，此志有谁知。",
            "偶尔出何意，泛然归不迟。",
            "休为鵩鸟赋，幸及荔枝时。",
            "水石日在眼，旌旜非所思。",
            "携琴傍松径，置酒俯莲池。",
            "粲粲水花凈，萧萧风叶披。",
            "忘言聊隐几，得趣剩围棋。",
            "天地惨将暮，风云徒尔为。",
            "物华去苒苒，草色自离离。",
            "密勿猿鹤侣，迢遥丘壑姿。",
            "亲朋有情话，图书皆吾师。",
            "扫室仅容膝，说诗真解颐。",
            "多惭鹓鹭羽，且咏鹡鸰诗。",
            "逸少誓独苦，孔君休乃宜。",
            "平生沧海约，岁晚鹿门期。",
            "喜近清秋节，那为宋玉悲。"
        ],
        "title": "咏怀十六韵",
        "id": "953d4a51-76fb-4612-8c55-8a5c14c96428"
    },
    {
        "author": "李纲",
        "paragraphs": [
            "冰轮杳杳碾层空，独坐凄然秋色中。",
            "深院无人共清景，静闻金井落梧桐。"
        ],
        "title": "夜月独坐二绝句  其一",
        "id": "25ae1ac6-ad61-4bb2-a5d5-67da1260036d"
    },
    {
        "author": "李纲",
        "paragraphs": [
            "广寒宫殿碧霄傍，散下霏霏风露香。",
            "斟酌姮娥怜我老，故窥书幌照人床。"
        ],
        "title": "夜月独坐二绝句  其二",
        "id": "b4c4d936-3eef-460f-9c36-7b95c148f8a5"
    },
    {
        "author": "李纲",
        "paragraphs": [
            "招提古黄蘖，环揖尽青山。",
            "我病未能往，子行真是闲。",
            "猿声翠屏外，虹影碧潭间。",
            "好句联珠璧，清新讵可攀。"
        ],
        "title": "仲辅叔易招客同游黄蘖还以诗轴相示为赋二诗  其一",
        "id": "6e5b4dc7-75c3-4aaa-9bf8-98a9ca83c0d2"
    },
    {
        "author": "李纲",
        "paragraphs": [
            "江外留禅老，佳名借此山。",
            "忘心宁恋着，寓意为幽闲。",
            "大士说法处，片云生坐间。",
            "他年筋骨健，相约更跻攀。"
        ],
        "title": "仲辅叔易招客同游黄蘖还以诗轴相示为赋二诗  其二",
        "id": "7e349260-1874-4a0e-8986-bb7a1bf8f42e"
    },
    {
        "author": "李纲",
        "paragraphs": [
            "衰病年来百事阑，禅居环绕尽青山。",
            "登髙选胜从君乐，隐几忘言输我闲。",
            "一枕清风销永日，三杯浊酒发酡颜。",
            "雀罗可设从来事，东阁常开不是悭。"
        ],
        "title": "诸季招客游东山置酒赋诗以病不果往次其韵",
        "id": "77346bf3-e449-49d3-9828-dbec343832dc"
    },
    {
        "author": "李纲",
        "paragraphs": [
            "羡君卜筑粤江滨，去作林间适意人。",
            "环揖溪山供胜赏，剩栽桃李占芳春。",
            "养生有主身长健，与物无心道转亲。",
            "一曲鉴湖归贺老，可能分半乞比邻。"
        ],
        "title": "送李似之舍人归连江旧隐二首  其一",
        "id": "de446500-b9ac-4c94-a323-a9997c2a6ceb"
    },
    {
        "author": "李纲",
        "paragraphs": [
            "衰病修然寂寞滨，已将小隐约幽人。",
            "眠云啸月有余乐，问柳寻花无限春。",
            "争席樵渔真得计，会心鱼鸟自相亲。",
            "醉乡况有闲田地，应许东皋更卜邻。"
        ],
        "title": "送李似之舍人归连江旧隐二首  其二",
        "id": "f0efdb71-6b35-4e82-9c91-eec3229902ab"
    },
    {
        "author": "李纲",
        "paragraphs": [
            "忘情鼎食岂无因，应悟从来梦幻身。",
            "自愧毗耶多病客，阻陪蒲塞浄缘人。",
            "心源莹澈了空法，舌本圆通透味尘。",
            "信厚振振流泽远，嶷然一角见天麟。"
        ],
        "title": "知宗端礼太尉出示曾信斯展钵之作奉次元韵",
        "id": "ec0f2109-af69-418f-93f5-ed13c1a6f31c"
    },
    {
        "author": "李纲",
        "paragraphs": [
            "我昔曾为阳羡游，正值雪花大如掌。",
            "开门恍讶天地白，云涌羣山入书幌。",
            "铜官远并玉峰寒，罨画暗流冰片响。",
            "千岩万壑争出奇，应接髙低迷俯仰。",
            "十年不到浙江西，寤寐胜游劳梦想。",
            "大梁崔白岂善幻，断取山川移异壌。",
            "当时眼界无尽观，都在一幅生绡上。",
            "南方炎热瘴疠地，使我翛然毛骨爽。",
            "天光惨淡阴气凝，片片飞花来苍莽。",
            "毫端造化成六出，不比余工得其髣。",
            "连峰合沓波涛翻，负雪崔嵬几千丈。",
            "谷幽草木枝干老，岩曲楼台檐角敞。",
            "溪头水落正石出，暮霭沉舟暗鱼网。",
            "山墙野壁茅屋深，风扬青帘如五两。",
            "买鱼酌酒者谁子，应有幽人坐同飨。",
            "平生爱雪喜山水，对此乍觉神情怳。",
            "明窗静看久愈妍，似倩麻姑为爬痒。",
            "一时名手真绝艺，妙处工夫谁与赏。",
            "生前裘马颇萧条，身後丹青空倜傥。",
            "惠崇声价亦相先，滕薛未知当孰长。",
            "我家梁溪富溪山，雪里寒光含万象。",
            "每同子猷乘小艇，不数王恭披素氅。",
            "故山猿鹤会相思，感物兴怀增勇往。",
            "时平事定归去来，安得飞翰出尘鞅。"
        ],
        "title": "题唐氏所藏崔白画雪中山水",
        "id": "ef12fd77-4057-4371-be70-85db52c2e2c3"
    },
    {
        "author": "李纲",
        "paragraphs": [
            "朔风飞花落暮滩，潇然幽致满江干。",
            "天边白鹭轻轻下，风里黄芦索索干。",
            "水淡沙平鸂鶒侣，云深烟瞑鹡鸰寒。",
            "江南岁晚多风景，崔氏齐驱入笔端。"
        ],
        "title": "题崔白画江天雪景",
        "id": "28a6d727-9715-4206-ae15-93a899c692ce"
    },
    {
        "author": "李纲",
        "paragraphs": [
            "春山苍莽天欲明，枕上静听春禽鸣。",
            "雏莺初啭正调舌，姹娅乍闻三两声。",
            "不如归去意良切，脱却泼袴何由行。",
            "愁人最是断消息，姑恶更觉声娇狞。",
            "布谷催耕雨纔足，鹁鸠唤妇远将晴。",
            "其余不复识名字，雅音幽韵如簧笙。",
            "天公怜我太寂寞，故遣尤物怡吾情。",
            "鸾歌凤舞未可见，候虫时鸟聊嘤嘤。",
            "我生半世困漂泊，巧言谗谤饱所经。",
            "杜门却扫与世绝，欲窒两牖忘雷霆。",
            "尔声虽好太饶舌，逼耳颇似虚弦惊。",
            "就中提壶可人意，劝我沽酒花间倾。",
            "心怀百忧只欲睡，更愿常醉不用醒。",
            "落花芳草正可藉，玉山自倒知谁令。",
            "乌啼鹊噪错昏昼，燕雀啾唧环檐楹。",
            "从教一一恣嘲弄，吾方深入无何庭。"
        ],
        "title": "春晓闻众禽声有感",
        "id": "4741fa84-baa6-4741-92b4-a4682135b6d8"
    },
    {
        "author": "李纲",
        "paragraphs": [
            "牡丹家中州，尤者西邑洛。",
            "姚黄妃魏紫，余品皆落寞。",
            "南方瘴疠地，寒暑互参错。",
            "浪蘂与浮花，未春先已作。",
            "安能萃和气，孕此木芍药。",
            "今朝眼忽开，数朵到书阁。",
            "郁然兰蕙芬，烂若云霞烁。",
            "虽非千叶繁，香色亦不恶。",
            "花王苗裔远，气格尚宏廓。",
            "羣芳类凡禽，累百惭一鹗。",
            "把酒共对之，寄意良匪薄。",
            "无辞倒金樽，坐使花空落。"
        ],
        "title": "初见牡丹与诸季申伯小酌",
        "id": "4cc358c7-b040-4fcc-9cd2-bf0ea6ca828a"
    },
    {
        "author": "李纲",
        "paragraphs": [
            "旋装新架对庭除，多谢春工与点酥。",
            "云叶扶疏成翠幄，玉花浮动满龙须。",
            "招邀蜂蝶来书幌，燕集宾朋共酒壶。",
            "荫酿欲教香入骨，醉中芳馥任歌呼。"
        ],
        "title": "小亭中作荼醾架遂试新花与客对饮",
        "id": "5ad6027c-0108-4b04-83de-106794bf5704"
    },
    {
        "author": "李纲",
        "paragraphs": [
            "将军思训久为土，龙眠道人亦已亡。",
            "谁将丹青写山水，入我宴坐虚明窗。",
            "峰峦回复吐云气，林木窈窕笼烟光。",
            "丹枫半落天雨霜，渔舟招招静鸣榔。",
            "野桥岩寺递隐见，浦花汀草何微茫。",
            "江边落日尚返照，山头正作金色黄。",
            "萦青缭白有余态，却笑水墨无文章。",
            "画工画意不画物，咫尺应须千里长。",
            "具区约略贯苕霅，赤岸髣髴通潇湘。",
            "安得僊翁一叶艇，使我超忽穷江乡。"
        ],
        "title": "与叔易弈不胜赋着色山水诗一首",
        "id": "11ada1c2-3596-4696-99b4-79ff2056bec4"
    },
    {
        "author": "李纲",
        "paragraphs": [
            "中兴天子开贤科，笼络英俊归网罗。",
            "此科久废习者少，应诏正恐人未多。",
            "君家三世五制举，名与嵩华争嵯峨。",
            "玉堂金马皆故物，髙文大策垂不磨。",
            "今君落笔妙天下，该洽辩愽如悬河。",
            "胡不进卷对廷策，清芬远绍扬其波。",
            "勒兵小试见家法，坐却勍敌挥雕戈。",
            "君如有意作大将，我愿荐信同萧何。",
            "功名晚达未为老，志气方壮靡有他。",
            "勉哉努力为门户，慎勿自弃成蹉跎。"
        ],
        "title": "有诏举贤良方正作诗勉钱申伯使继世科",
        "id": "8892ee46-024c-4e4b-bc46-470464306502"
    },
    {
        "author": "李纲",
        "paragraphs": [
            "才性如君岂易窥，断碑摸索已无遗。",
            "百家小说都成诵，一藏魔言总记持。",
            "东里多知工润色，西施虽病善颦眉。",
            "制科便与承当取，正是逢场作戏时。"
        ],
        "title": "申伯见和拙句且示七言律诗两章有未肯承当制科之意次韵报之  其一",
        "id": "435ebf57-b67c-4284-a056-a16fddae20ef"
    },
    {
        "author": "李纲",
        "paragraphs": [
            "圣朝制举萃髙门，文采风流日益新。",
            "功德在民尤表表，子孙宜尔又诜诜。",
            "策名当学富彦国，避世休同梅子真。",
            "响答诗筒逼皇祖，谠言惊世更何人。"
        ],
        "title": "申伯见和拙句且示七言律诗两章有未肯承当制科之意次韵报之  其二",
        "id": "5be495c1-0366-4b4d-ad3f-042ba32eaada"
    },
    {
        "author": "李纲",
        "paragraphs": [
            "古来豪杰收殊科，眇然鸾凤亦可罗。",
            "汉唐选举最为盛，我宋得士良已多。",
            "危言切论动天壤，陆离剑佩冠巍峨。",
            "至今凛凛有生气，岂与草木同销磨。",
            "自从罢举乐软美，驯致黠虏窥关河。",
            "翠华两宫狩沙漠，叠鼓万里翻鲸波。",
            "睿明感愤复旧制，欲起士气宁兵戈。",
            "多材好学如二子，辞此其奈制举何。",
            "青钱万选当万中，善射不复言公他。",
            "勉将忠谠助休运，嗟我老矣真蹉跎。"
        ],
        "title": "申伯和篇举叔易自代叔诗复推申伯要之二子皆当由此科取重名于世恨吾资妄髙不得偕二子鸣跃其间复次前韵以兼勉之",
        "id": "5e0d9a60-3384-4508-b79a-0248c623627d"
    },
    {
        "author": "李纲",
        "paragraphs": [
            "嗟予于世诚左科，屏居门可设雀罗。",
            "弟昆相从有良友，静中所得亦复多。",
            "微言造理极壸奥，髙论盖世惊嶫峨。",
            "含章怀美待时发，资质已妙犹镌磨。",
            "明廷策士复古制，使我意气如奔河。",
            "作诗劝自此途进，往驾巨舸凌长波。",
            "成功相期一战霸，大敌禠魄皆投戈。",
            "篇章酬复未勇往，谦退将若斯文何。",
            "定从当以一语决，幸勿傍顾而言他。",
            "要须勿与少游议，政恐此志成蹉跎。"
        ],
        "title": "申伯叔易再和诗将有从吾言之意而仲辅作诗梗之以故未果复次前韵既助其决且戒勿与仲辅谋也",
        "id": "151de912-d2d1-4c8c-a28d-07a26c5a1413"
    },
    {
        "author": "李纲",
        "paragraphs": [
            "僊家佛氏各有科，所举净土与大罗。",
            "痴人妄想到其处，坚守丹鼎翻贝多。",
            "胸中有此一念故，积虑便作层冰峨。",
            "超然了达无阂者，应物不磷谁忧磨。",
            "叔兮爱仙事炉灶，拟骖鸾鹤翔云河。",
            "钱子贪佛为藏转，欲以一月分千波。",
            "乃将世故与陈说，坐使谈笑寻干戈。",
            "愿君舍远聊自近，济世不曰如之何。",
            "我方衰病卧江海，骇俗颇似哀骀他。",
            "骅骝见鞭行甚速，期子自策勿蹉跎。"
        ],
        "title": "诗三往复而二子之意犹未决吾知之矣复次前韵以辟之",
        "id": "f13efd6a-82f7-4671-948e-acf7803f6468"
    },
    {
        "author": "李纲",
        "paragraphs": [
            "闽溪盘屈七百里，贑水湍泻十八滩。",
            "何人作此极变态，使我当暑毛骨寒。",
            "小山屹立奔猛里，飞浪汹动巉岩间。",
            "喧豗似有雷霆响，回薄乍疑霜雪翻。",
            "枯槎石上尽坚瘦，苍波喷浸尺度悭。",
            "画工不复画舟檝，意谓绝险无敢干。",
            "岂知操舟若神者，出没涛濑心甚闲。",
            "崎岖世路更巇恶，返视此画平而安。"
        ],
        "title": "端礼知宗宠示水石六轴戏作此诗归之",
        "id": "2a1b4493-fd78-426d-83b1-4292dbb07923"
    },
    {
        "author": "李纲",
        "paragraphs": [
            "春光欲暮碧桃开，烟露相和染玉腮。",
            "仙苑何人移得种，风光疑自茂陵来。"
        ],
        "title": "千叶碧桃二绝句  其一",
        "id": "e9908a3c-545b-4fda-a0de-bc68ef9c35f6"
    },
    {
        "author": "李纲",
        "paragraphs": [
            "每恨桃花抵死红，年年秾艳笑春风。",
            "谁知零落臙脂後，浅碧微开烟雨中。"
        ],
        "title": "千叶碧桃二绝句  其二",
        "id": "16f0be9c-d273-4a84-8616-2f4d36f9eeef"
    },
    {
        "author": "李纲",
        "paragraphs": [
            "胡尘暗神州，宝玦悲王孙。",
            "六龙转淮海，荆棘生中原。",
            "时危赖耆俊，引手开雾昏。",
            "廓清天宇间，复见咸池暾。",
            "跨海斩长鲸，驱石驾鼍鼋。",
            "悼心失良策，至今声尚吞。",
            "二公直以方，象在六二坤。",
            "英英鸾鹄姿，超然脱笼樊。",
            "才雄一世表，学贯万象根。",
            "皇天不憗遗，三友独我存。",
            "去岁适湖湘，戈甲照旗旛。",
            "龙城得吴书，心契久益敦。",
            "襄陵寓营道，诗句来清温。",
            "回头失良友，谁能诘其源。",
            "我老卧江海，病鹤栖荒园。",
            "娱心岭白云，濯足溪流浑。",
            "幽人幸见过，握手得晤言。",
            "从来心地法，半偈已觉繁。",
            "愿磨习气垢，坐觌出世尊。",
            "喟彼泉下人，何由复轩轩。"
        ],
        "title": "许崧老赋三友篇以遗东林珪禅师余尝次韵和之未几余被命宣抚荆广崧老复以诗来曾未一岁间闻吴元中薨于柳崧老东归薨于虔余方罢帅事屏居长乐珪禅师自江西见过阅箧中得崧老二诗相与读之怆然因复追和其韵 次孙字韵古风",
        "id": "fb711d92-4d62-4554-98aa-a9a94c65df88"
    },
    {
        "author": "李纲",
        "paragraphs": [
            "转头良友死生分，独鹤如何不念羣。",
            "慨想平生空洒涕，追吟佳句只看云。",
            "只鸡墓隧违徐志，羣盗潢池尚楚氛。",
            "赖有幽人慰岑寂，此方教体在音闻。"
        ],
        "title": "许崧老赋三友篇以遗东林珪禅师余尝次韵和之未几余被命宣抚荆广崧老复以诗来曾未一岁间闻吴元中薨于柳崧老东归薨于虔余方罢帅事屏居长乐珪禅师自江西见过阅箧中得崧老二诗相与读之怆然因复追和其韵 次羣字韵长句",
        "id": "712e98be-bd80-472d-b72a-cd6c448fc4bb"
    },
    {
        "author": "李纲",
        "paragraphs": [
            "荔子新来已着花，千林行见烂朝霞。",
            "幽人莫恋雪峰境，拄杖穿云过我家。"
        ],
        "title": "绝句奉约珪禅师相过同食荔枝  其一",
        "id": "4eea4a3b-13c1-4457-b10e-4554e9e0b6be"
    },
    {
        "author": "李纲",
        "paragraphs": [
            "荔子丹兮满翠岚，能将法味发芳甘。",
            "舌根幸有圆通在，何惜南来与徧参。"
        ],
        "title": "绝句奉约珪禅师相过同食荔枝  其二",
        "id": "71bb3ce5-1c07-48d0-b767-18b73d4db9e7"
    },
    {
        "author": "李纲",
        "paragraphs": [
            "精祷龙渊默感通，寸诚端可格苍穹。",
            "驱除旱暵千峰翠，洒濯焦枯百谷丰。",
            "可喜盍亲尊酒渌，成霖未放海云红。",
            "清凉更觉山川胜，闭户空惭学寓公。"
        ],
        "title": "刘仲髙提刑见示喜雨佳作次韵和之奉呈全真安抚资政",
        "id": "6c5db375-cca9-40a1-b2b0-15b4d815bea8"
    },
    {
        "author": "李纲",
        "paragraphs": [
            "绛阙清都一念通，沛然甘泽泻层穹。",
            "天心会与人心合，国事尤须岁事丰。",
            "秋水陡添江上碧，朝阳却照栋间红。",
            "精诚自可驱雷雨，安用区区致八公。"
        ],
        "title": "七月六日通夕大雨阖境告足丰年之庆枕上用前韵再赋两篇呈全真诸公  其一",
        "id": "32669ffb-3698-4a5a-bb5a-b7df573ff0c5"
    },
    {
        "author": "李纲",
        "paragraphs": [
            "千里沟塍派脉通，挽回乐岁赖髙穹。",
            "风雷借助不劳力，粳稻有期成屡丰。",
            "枕上醉魂清梦想，枝头嘉果湿犹红。",
            "旅居又喜逢穰熟，地主端疑是郑公。"
        ],
        "title": "七月六日通夕大雨阖境告足丰年之庆枕上用前韵再赋两篇呈全真诸公  其二",
        "id": "aa4102ed-16dc-4f03-92fb-12c683396802"
    },
    {
        "author": "李纲",
        "paragraphs": [
            "一别东吴不记年，饱经忧患各林泉。",
            "知公置酒常髙会，顾我杜门惟熟眠。",
            "无分去为汤饼客，有缘来作荔枝仙。",
            "越溪闽岭无多地，步月看云只黯然。"
        ],
        "title": "奉寄李泰发端明",
        "id": "f55d37ac-e734-4a6f-995b-dbeb375158ea"
    },
    {
        "author": "李纲",
        "paragraphs": [
            "一气潜升处处通，诚心初不间窿穹。",
            "乍欣草木回枯槁，更喜粢盛备洁丰。",
            "宿雾游云朝尚合，断霞残照晚偏红。",
            "阳舒阴惨无遐迩，造物从来任至公。"
        ],
        "title": "汪廷俊见示喜雨和篇次韵答之二首  其一",
        "id": "dfe96f6f-efbc-4e11-ae4a-e088faf8ed5c"
    },
    {
        "author": "李纲",
        "paragraphs": [
            "悯旱遥将精意通，秋霖霶霈仰旻穹。",
            "山川增焕家家好，黍稷方华物物丰。",
            "得句自应髭变白，举觞何惜颊潮红。",
            "他时倘会风云便，肯倒长瓢学卫公。"
        ],
        "title": "汪廷俊见示喜雨和篇次韵答之二首  其二",
        "id": "6827b88a-ade6-4021-aabc-1cb8044be5c5"
    },
    {
        "author": "李纲",
        "paragraphs": [
            "萧郎画竹称逼真，与可所作尤绝伦。",
            "不将丹青借粉饰，直把宝墨传精神。",
            "渭川万个在胸次，援毫戏扫如烟云。",
            "眼前先见欲画者，兔起鹘落气益振。",
            "稚枯偃仰尽变态，笔力斡转风霆春。",
            "平生知作几千幅，得心应手老斵轮。",
            "当时谁是识画者，谪仙东坡盖其人。",
            "老坡亦善作此画，意虽已到法未亲。",
            "是中妙处不传授，但得木石枯鳞皴。",
            "自从兵火丧乱後，锦囊玉轴随埃尘。",
            "公于何处得此本，四枝墨色犹鲜新。",
            "风梢雨叶间浓淡，纷披屈折节脉匀。",
            "置之座右涤炎暑，飒飒更觉秋声闻。",
            "子猷会见定绝倒，安用日事栽培勤。",
            "只今与可骨已朽，妙迹散落此幸存。",
            "愿公秘惜勿轻示，更筑小堂名墨君。"
        ],
        "title": "题刘仲髙提刑所藏文与可墨竹",
        "id": "cc805791-0441-40b4-8c39-46737ef7aa0c"
    },
    {
        "author": "李纲",
        "paragraphs": [
            "圣君忧国物情通，良牧精祈动上穹。",
            "塞比干戈虽未定，江南禾稼自多丰。",
            "阿香推毂惊雷远，玉女投壶笑电红。",
            "幽赞中兴万灵集，愿将人绩属羣公。"
        ],
        "title": "诸公复以喜雨诗来勉强再赋一篇见鄙意",
        "id": "0469f881-6a21-4324-9c6f-cc1d9379489d"
    },
    {
        "author": "李纲",
        "paragraphs": [
            "灵源韫秀异，杰出闽粤间。",
            "神功谢镌凿，妙境森回环。",
            "曲磴下窈窕，髙岩上孱颜。",
            "松萝互荫翳，正暑生清寒。",
            "路转人寂寂，泉飞涧潺潺。",
            "乘髙望云海，天末波涛翻。",
            "伟哉宇宙中，有此气象寛。",
            "诸子雅好游，蜡屐履山樊。",
            "佳客来自远，复共一日欢。",
            "而我抱衰疾，屏居方杜关。",
            "岂不乐山水，宴坐心不阑。",
            "神游八极表，目寓无髦蛮。",
            "块视众岳小，杯看五湖悭。",
            "矧兹几案物，安用劳跻攀。",
            "登临务得隽，无乃见一斑。",
            "作诗调诸子，醉语不可删。",
            "秋风动林壑，冻雨洗尘寰。",
            "新凉至万里，浓翠浮千山。",
            "白云出何心，飞鸟倦自还。",
            "兴尽盍遄返，胜游宜勿殚。"
        ],
        "title": "诸季邀德久申伯同游鼓山灵源洞仆以病不果往赋诗见意",
        "id": "e602037c-128a-4518-a296-bf864bae67e3"
    },
    {
        "author": "李纲",
        "paragraphs": [
            "漆园仙吏已宾霄，浩荡奇言久寂寥。",
            "鹏鷃何须迭相笑，斯游安往不逍遥。"
        ],
        "title": "读庄子六绝句  其一",
        "id": "25f6f4f9-bc32-413b-90ea-ddb7b64b2edc"
    },
    {
        "author": "李纲",
        "paragraphs": [
            "世间物论最难齐，有万初从一气吹。",
            "若会此心平等法，天渊元自绝髙卑。"
        ],
        "title": "读庄子六绝句  其二",
        "id": "4613c59d-19c3-4009-9793-3158f6890d7e"
    },
    {
        "author": "李纲",
        "paragraphs": [
            "养生有主卫生经，神守全时岂废形。",
            "游刃有余刀不挫，解牛须是学庖丁。"
        ],
        "title": "读庄子六绝句  其三",
        "id": "910f9f00-96b0-42e6-9a1b-bce2f504f2d4"
    },
    {
        "author": "李纲",
        "paragraphs": [
            "濠上观鱼适意时，从容鱼乐独心知。",
            "何须更问鱼非我，能见鱼游复是谁。"
        ],
        "title": "读庄子六绝句  其四",
        "id": "7e7c4356-86f4-46ca-bc0c-382154ee8d3c"
    },
    {
        "author": "李纲",
        "paragraphs": [
            "宁作泥涂曳尾龟，难堪刍豢庙中牺。",
            "从来一臂重天下，肯以此身轻用为。"
        ],
        "title": "读庄子六绝句  其五",
        "id": "98ef4f78-953b-40e6-9bce-fa4caae82e84"
    },
    {
        "author": "李纲",
        "paragraphs": [
            "诋欺儒墨每云云，刍狗诗书迹已陈。",
            "泯绝是非归道妙，扫除糠粃见天真。"
        ],
        "title": "读庄子六绝句  其六",
        "id": "3ff56629-830d-4802-9ef8-14d306799827"
    },
    {
        "author": "李纲",
        "paragraphs": [
            "绣衣将命七闽中，揽辔褰帏迈古风。",
            "怀抱坦然推厚德，平反多处剩阴功。",
            "却持汉节朝天陛，未许瓯民借寇公。",
            "簪笔行趋青琐闼，携家去指水晶宫。",
            "风吹烟浪莼鲈熟，日照霜林橘柚红。",
            "若到东吴见知旧，为言多病一衰翁。"
        ],
        "title": "送刘仲髙提刑受代赴行朝",
        "id": "ac8ed978-753f-4ec6-ba85-61f18177c66e"
    },
    {
        "author": "李纲",
        "paragraphs": [
            "抱病卧云海，杜关谁与游。",
            "邹子惠过我，命驾无停辀。",
            "但思一会面，不愿万户侯。",
            "故人相许心，拔俗今焉俦。",
            "触热涉长道，始识瓯闽州。",
            "叩门泉石边，僮仆惊髭虬。",
            "怪我齿髪衰，志气非昔侔。",
            "岂知数年来，患难如戈矛。",
            "收悲且欢欣，身健余何求。",
            "情话豁怀抱，髙辞绍轲丘。",
            "远寻云间寺，屡泛江上舟。",
            "同擘荔枝红，坐见菊花秋。",
            "告我欲遄返，归袖风飕飕。",
            "投老不禁别，聊兹小淹留。",
            "置酒古道场，大白相献酬。",
            "短日忽西匿，轻云霭而浮。",
            "露下松桂枝，月转西南楼。",
            "殷勤渭城唱，达旦增离愁。",
            "念子韫器业，学慱仕未优。",
            "至宝委路傍，谁能辨琳球。",
            "世事方多难，英俊宜旁搜。",
            "何人有髙识，荐此穷马周。",
            "丈夫重气槩，出处非身谋。",
            "岿然栋梁材，回首须万牛。",
            "玄豹且深隐，騄骥将见收。",
            "嗟我蒲柳姿，雅称山林幽。",
            "平生七不堪，岂独三宜休。",
            "国恩竟未报，负此终身羞。",
            "行矣勉着鞭，俟时摅壮猷。",
            "他年钟鼎勋，在子吾何忧。"
        ],
        "title": "送邹德久还大柘旧隐三十韵",
        "id": "5b9b4c82-d06e-4081-b782-1c1046d70bda"
    },
    {
        "author": "李纲",
        "paragraphs": [
            "荆楚通南国，巴陵据上游。",
            "江湖作襟带，民物会车舟。",
            "丧乱经多难，荒凉但一丘。",
            "髙临洞庭野，无复岳阳楼。",
            "帝念苏疲俗，恩颁起故侯。",
            "光华剖符竹，辑睦拥貔貅。",
            "鲁肃规模在，陶公政绩优。",
            "远师前哲训，力赞中兴谋。",
            "羣盗何难縳，侵疆傥可收。",
            "往分千里寄，为解九重忧。",
            "我已甘衰病，君方茂壮猷。",
            "三年共幽讨，此日动离愁。",
            "世事经纶急，渊衷寤寐求。",
            "着鞭先祖逖，悟主继千秋。",
            "阃外资奇画，樽前失胜流。",
            "潇湘有回鴈，莫遣信沉浮。"
        ],
        "tags": [
            "洞庭湖",
            "岳阳楼"
        ],
        "title": "送张柔直赴岳州",
        "id": "216f3150-9aff-46ee-824d-b72cce4251a0"
    },
    {
        "author": "李纲",
        "paragraphs": [
            "栽培初不弃葑菲，桃李无言下自蹊。",
            "试营小圃供幽奇，野趣独与闲相宜。",
            "迩来落叶子满枝，新花璨发归酴醾。",
            "蒙蒙烟雨湿冰姿，汤泉乍洗温柔肌。",
            "玉人胡为在轩墀，态浓意远芬兰芝。",
            "月华万里来清辉，照耀光彩通屏帷。",
            "青云宛转蟠素螭，髙架上与飞甍齐。",
            "客来花下同围棋，对花不怕输吟诗。",
            "帝乡富贵未可几，渊明之语真良规。",
            "一杯相属慎勿辞，我方餔糟啜其醨。",
            "醉中不省今何时，胸次洞达元无疵。",
            "山林正好相娱嬉，朝廷渐有中兴期。",
            "羲和鞭日不肯迟，海水清浅蓬莱池。",
            "飞花雪落白玉巵，起舞鹤氅风前披。"
        ],
        "title": "庭中酴醾盛开二甥以诗来戏和其韵",
        "id": "843656ef-2733-46c6-b1a6-2ad6c6c6f820"
    },
    {
        "author": "李纲",
        "paragraphs": [
            "未许浓华独占春，故将浅碧斗清新。",
            "冰肌绰约疑姑射，玉质丰容似太真。",
            "不与天香缘底事，秪应国色已无伦。",
            "殷勤池上亲培植，从此芬芳冠七闽。"
        ],
        "title": "张甥赋碧桃次其韵",
        "id": "8a874f5c-24f5-4e3b-b28b-9d5bd5acb89c"
    },
    {
        "author": "李纲",
        "paragraphs": [
            "钱郎与世苦不谐，胸次徒抱经纶才。",
            "行年五十犹未试，蟠蛰虽久愆风雷。",
            "扫除习气趣空寂，华藏重重恣游历。",
            "世间幻妄此道真，未必亨通胜穷阨。",
            "我方卧病南海滨，喜君襟抱时相亲。",
            "胡为乘兴有所适，使我怅望归飞云。",
            "兵戈格鬬何时息，田园将芜归未得。",
            "同是天涯流落人，此心炯炯君应识。",
            "闽山六月丹荔枝，火齐堆盘侑一巵。",
            "愿言及此复过我，岁晚勿负沧海期。",
            "醉乡我已成真隐，君亦逃禅学苏晋。",
            "乐天不醉即谈禅，此外悠悠真须忍。"
        ],
        "title": "送钱申伯如邵武",
        "id": "a7579e6d-6f13-4c02-be01-76cd7a80dae5"
    },
    {
        "author": "李纲",
        "paragraphs": [
            "僧坊暂寓白云边，古木荒溪湿暝烟。",
            "试葺池台学愚谷，不妨风物似斜川。",
            "邀宾深愧裴公野，瀹茗空怀陆子泉。",
            "尘世悠悠尽虚幻，且将身健鬬尊前。"
        ],
        "title": "小圃初成秦楚材直阁有诗因次其韵二首  其一",
        "id": "88e7c473-33f7-4187-a3d6-9b9c5651ca03"
    },
    {
        "author": "李纲",
        "paragraphs": [
            "屏迹山林得放怀，槛花栏药手亲栽。",
            "会心鱼鸟自相近，乘兴朋游时自来。",
            "半世干忙嗟白髪，四方多难使心哀。",
            "岩隈水曲翛然处，老木轮囷愧不才。"
        ],
        "title": "小圃初成秦楚材直阁有诗因次其韵二首  其二",
        "id": "146a32ee-93e9-41b5-8bb7-0fdeb6228619"
    },
    {
        "author": "李纲",
        "paragraphs": [
            "横挑世界鸿毛举，平打虚空冰片消。",
            "今日拈来居士手，穿云渡水且逍遥。"
        ],
        "title": "茅斋成干元珪老以拄杖旄牛拂见遗成二绝句以报之  其一",
        "id": "cf0d1a17-8e5d-4716-a051-7d6ce1b75c19"
    },
    {
        "author": "李纲",
        "paragraphs": [
            "不取非亷取不贪，玉装麈尾谩毵毵。",
            "年来居士无言说，立起从教作么参。"
        ],
        "title": "茅斋成干元珪老以拄杖旄牛拂见遗成二绝句以报之  其二",
        "id": "f7aab97e-c4f3-4352-bad1-1055868ee6b2"
    },
    {
        "author": "李纲",
        "paragraphs": [
            "山林自与性相宜，卜筑何须物物奇。",
            "旋剪荆榛开小径，自移松菊趁佳时。",
            "云生北岭难持寄，月出东山有所思。",
            "岁晚庞翁更多病，携家真赴鹿门期。"
        ],
        "title": "次韵李似宗见示小圃之作二首  其一",
        "id": "529e8c95-e300-47b6-afab-da726f18256d"
    },
    {
        "author": "李纲",
        "paragraphs": [
            "竹影桐阴夏日长，水花晚色浄林塘。",
            "招邀风月成三友，邂逅宾朋共一觞。",
            "闲把琴书聊自乐，静看蜂蝶为谁忙。",
            "年来百念皆灰冷，愿学螺川云水乡。"
        ],
        "title": "次韵李似宗见示小圃之作二首  其二",
        "id": "240ba879-b7a7-4a11-871c-b701034a67af"
    },
    {
        "author": "李纲",
        "paragraphs": [
            "并蔕芙蓉出绿波，靓妆鸾鉴照双娥。",
            "风清月晓微开处，无那幽人独见何。"
        ],
        "title": "十二咏 双莲阁",
        "id": "d56e5828-f929-48a8-9eaf-0ba3954c9cda"
    },
    {
        "author": "李纲",
        "paragraphs": [
            "谁把人间比梦间，本来梦觉两闲闲。",
            "清风一枕北窗下，游徧江南多少山。"
        ],
        "title": "十二咏 梦室",
        "id": "1403ec7a-1ef8-4037-ba12-958703f5f546"
    },
    {
        "author": "李纲",
        "paragraphs": [
            "病翁饵药欲扶衰，自斸霜根种种移。",
            "端为出山成小草，白云深处飬青芝。"
        ],
        "title": "十二咏 药圃",
        "id": "608259ac-c1b3-4c62-b9d7-daaca8307003"
    },
    {
        "author": "李纲",
        "paragraphs": [
            "雪避繁华叶胜云，野亭秋後露苞新。",
            "橘中不减啇山乐，留与昂藏四老人。"
        ],
        "title": "十二咏 橘亭",
        "id": "950bbc68-b608-43e1-bd9a-f2a65a78bc38"
    },
    {
        "author": "李纲",
        "paragraphs": [
            "槛外新篁玉笋抽，和烟滴露碧先浮。",
            "此君一日难相舍，疑我前身是子猷。"
        ],
        "title": "十二咏 竹亭",
        "id": "98a8d01e-698d-4cd2-a4be-0137dfdec8e8"
    },
    {
        "author": "李纲",
        "paragraphs": [
            "平生最赏荔枝名，手植芳根傍草亭。",
            "嘉木亦知人意重，着花不待一周星。"
        ],
        "title": "十二咏 荔枝亭",
        "id": "8fb50fb5-634f-48bd-8703-582f27774c8f"
    },
    {
        "author": "李纲",
        "paragraphs": [
            "团团双桂拂茅斋，虚幌疏棂尽日开。",
            "会待秋髙风露下，清香飘泛月中来。"
        ],
        "title": "十二咏 桂亭",
        "id": "4a8df84b-36e4-4788-b55b-f8627dbe2254"
    },
    {
        "author": "李纲",
        "paragraphs": [
            "尽道幽兰是国香，沐汤纫佩慕芬芳。",
            "何如邂逅同心士，一吐胸中气味长。"
        ],
        "title": "十二咏 兰室",
        "id": "75d9c97d-2ca8-4def-baf1-a262db6b889a"
    },
    {
        "author": "李纲",
        "paragraphs": [
            "收拾羣英赖化工，嫣然红紫自成丛。",
            "四时不绝芳菲意，谁谓春归阆苑中。"
        ],
        "title": "十二咏 花坞",
        "id": "a18a4c5e-0ace-4478-8b3d-15fc24c06f89"
    },
    {
        "author": "李纲",
        "paragraphs": [
            "旋凿幽池象玉圭，莲开红素两相辉。",
            "年来居士心离垢，天女从教试染衣。"
        ],
        "title": "十二咏 圭沼",
        "id": "61402375-f023-4001-92e3-cce9d173269b"
    },
    {
        "author": "李纲",
        "paragraphs": [
            "乔木森森借绿阴，曲塘波影漾疏林。",
            "龟鱼不用愁清浅，藻荇菰蒲隐映深。"
        ],
        "title": "十二咏 磬塘",
        "id": "5160e4bb-d1cb-4247-a6bc-7e3ade248b3e"
    },
    {
        "author": "李纲",
        "paragraphs": [
            "寸根九节结孤芳，青剑凌波日日长。",
            "幸有仙方辨真赝，医师休更进菖阳。"
        ],
        "title": "十二咏 菖蒲涧",
        "id": "26cc93a0-a783-466e-8545-9c2db23ab27e"
    },
    {
        "author": "李纲",
        "paragraphs": [
            "猎得飞熊自渭滨，钓璜赐履定前身。",
            "功髙浴日千山晓，力拒回天万国春。",
            "暂辍岩廊调鼎手，来为林壑采芝人。",
            "片帆云海无多地，叹息何缘厕末宾。"
        ],
        "title": "吕元直得书天台郭外治园林作退老堂求诗为赋两章  其一",
        "id": "9824f270-4a49-4c0c-8e58-b4dbcf07ffb3"
    },
    {
        "author": "李纲",
        "paragraphs": [
            "周遭叠嶂俯清流，卜筑园林事事幽。",
            "春日莺花随衮绣，秋来松菊照林丘。",
            "谢公终为苍生起，裴相聊成绿野谋。",
            "圣主思贤方仄席，未应长伴赤松游。"
        ],
        "title": "吕元直得书天台郭外治园林作退老堂求诗为赋两章  其二",
        "id": "3a2696b2-6361-4671-978a-bc3c097ee0d3"
    },
    {
        "author": "李纲",
        "paragraphs": [
            "海邦临抚忽频年，恺悌宜民德化宣。",
            "久恋阙庭心自往，乍归帷幄席应前。",
            "盐梅好去陪三事，风月还须记九仙。",
            "圣主从容问幽仄，为陈衰病老林泉。"
        ],
        "title": "送张子固大资政赴召命二首  其一",
        "id": "d95484fc-7067-4954-a0ec-0292b7a6434a"
    },
    {
        "author": "李纲",
        "paragraphs": [
            "屏迹山林养病身，数迂旌旆访幽人。",
            "追酬雅韵篇章富，共醉芳醪意气亲。",
            "顾我老为沧海客，羡公去作紫霄宾。",
            "经纶蚤动中兴业，亦欲归居浙水滨。"
        ],
        "title": "送张子固大资政赴召命二首  其二",
        "id": "2c79c4ee-2b51-429d-bcfd-bca762e0d965"
    },
    {
        "author": "李纲",
        "paragraphs": [
            "海上从容慰所思，相逢已恨十年迟。",
            "未登台省陪羣彦，且向江湖把一麾。",
            "顾我留为鸥鸟伴，羡君归赴鹡鸰期。",
            "樽前听彻阳关唱，明月依然照别离。"
        ],
        "title": "送秦楚材还永嘉",
        "id": "411e5e55-7ac8-4e3b-adf4-b6f39ece5f89"
    },
    {
        "author": "李纲",
        "paragraphs": [
            "往年曾读兴公赋，颇爱天台擅美名。",
            "数幅生绡传貌得，恍如陆地到蓬瀛。"
        ],
        "title": "陈国佐左司寄示天台山图以绝句两章报之  其一",
        "id": "a3c5bdfd-19b8-492b-ab56-667c345ba9d8"
    },
    {
        "author": "李纲",
        "paragraphs": [
            "应真飞锡游行处，峭壁危峰跨石桥。",
            "便欲远寻方广寺，却疑图上有嘉招。"
        ],
        "title": "陈国佐左司寄示天台山图以绝句两章报之  其二",
        "id": "8fee90f5-8984-41d1-87e0-4eb2dfd54ed5"
    },
    {
        "author": "李纲",
        "paragraphs": [
            "钝根不会世间机，且作东山老住持。",
            "有个旄牛闲拂子，用时由我不由伊。"
        ],
        "title": "丹霞本老见示拂子并颂次韵",
        "id": "f85d7752-97ac-43b9-a363-3874c44f1572"
    },
    {
        "author": "李纲",
        "paragraphs": [
            "契阔踰年若泛萍，一樽还此共江城。",
            "兰舟桂楫肯相访，南浦西山无限情。",
            "顾我已甘华髪老，羡君犹戏彩衣轻。",
            "秋堂夜饮他年话，莫忘棋声杂雨声。"
        ],
        "title": "赠罗伟政奉议",
        "id": "d52c3c6f-dc93-438b-9f74-9f1a163e3dfd"
    },
    {
        "author": "李纲",
        "paragraphs": [
            "虏骑长驱犯帝闉，滥陪国论敢谋身。",
            "十年不得关河信，四海犹飞战伐尘。",
            "驾驭英雄归睿主，扶持宗社赖元臣。",
            "自惭老病无长策，徒奉藩条牧细民。"
        ],
        "title": "次韵李西美舍人见寄二首  其一",
        "id": "503030e8-7558-4fff-9f65-2cf068d0157d"
    },
    {
        "author": "李纲",
        "paragraphs": [
            "几年离索渴微言，敢意髙车过我门。",
            "暂解轩中徐孺榻，谩开坐上孔融樽。",
            "羡君感慨犹能饮，顾我衰迟已抱孙。",
            "杞梓楩楠委崖谷，上章端欲叩天阍。"
        ],
        "title": "次韵李西美舍人见寄二首  其二",
        "id": "96fcd9b1-67e7-42ea-be7e-ea8983ef3afd"
    },
    {
        "author": "李纲",
        "paragraphs": [
            "习战楼船章水滨，机轮运转若无人。",
            "旌麾耀日惊飞鹭，金鼓翻波跃锦鳞。",
            "四坐纵观聊举白，一阳潜动欲回春。",
            "羽书正报淮淝捷，想见胪传设九宾。"
        ],
        "title": "次韵林茂南参谋观阅水战之作",
        "id": "2a6d19ae-4fc3-4142-887b-8fba1c9ef1c7"
    },
    {
        "author": "李纲",
        "paragraphs": [
            "兵火凋残今几秋，江山依旧绕层楼。",
            "飞云卷雨不穷态，明月清风无限愁。",
            "老子平生兴不浅，昔人何在水空流。",
            "落霞孤鹜齐飞处，望断楚天天尽头。"
        ],
        "title": "南昌楼秋望",
        "id": "998745f0-059a-4ea5-81c3-13d848d7e751"
    },
    {
        "author": "李纲",
        "paragraphs": [
            "银河谁挽落层空，散作琼蕤六出同。",
            "和气已随阳气至，人心自与帝心通。",
            "鲁台不用书云物，楚俗由来验岁功。",
            "多幸丰年又相继，从今卧治听衰翁。"
        ],
        "title": "冬至日雪二首  其一",
        "id": "51426c55-3e99-4828-890f-56b8a6c54e56"
    },
    {
        "author": "李纲",
        "paragraphs": [
            "端木飞花片片匀，天风不动玉成尘。",
            "葭灰有意迎新律，梅蘂多情漏早春。",
            "更觉西山饶爽气，不妨东阁会嘉宾。",
            "十年不见浑如梦，休怪儿童笑语频。"
        ],
        "title": "冬至日雪二首  其二",
        "id": "4ecfff06-79b2-4e42-8669-d2c3d404f8b6"
    },
    {
        "author": "李纲",
        "paragraphs": [
            "戈船列阵楚江滨，世事何尝不在人。",
            "鹢首冲风开雪浪，甲光向日动金鳞。",
            "烟霄易觉壶中晚，谈笑潜回席上春。",
            "更辱佳篇与褒饰，主人深有愧西宾。"
        ],
        "title": "再和赵正之都运观水战三首  其一",
        "id": "6dd46ee7-4f66-47a6-b339-b6db204cdbe1"
    },
    {
        "author": "李纲",
        "paragraphs": [
            "使节来从河水滨，天心图旧慰斯人。",
            "肃将宸指蠲民瘼，力挽恩波活辙鳞。",
            "北伐正须猷克壮，中兴方与物为春。",
            "外台岂久留英躅，伫见观光利用宾。"
        ],
        "title": "再和赵正之都运观水战三首  其二",
        "id": "cdefebd8-533d-443e-8fd5-9b2b273835ca"
    },
    {
        "author": "李纲",
        "paragraphs": [
            "抱病深栖云海滨，误恩起废愧陈人。",
            "飞腾固乏抟风翮，游泳长思纵壑鳞。",
            "一局销磨垂老日，三杯摇荡满怀春。",
            "何当诏许归田野，会有渔樵作上宾。"
        ],
        "title": "再和赵正之都运观水战三首  其三",
        "id": "003c4c2f-2e00-46bd-a667-d5a05c4bee41"
    },
    {
        "author": "李纲",
        "paragraphs": [
            "帝遣宗英使楚滨，漕台元自得诗人。",
            "从横锦绣花生舌，飞动龙蛇墨起鳞。",
            "心拱北宸恩露渥，笑回南浦渌波春。",
            "不须过作飞刍计，早晚追陪紫府宾。"
        ],
        "title": "正之复次前韵作四篇见示是日适登城楼以望江山且阅捷报因赋六章以报之  其一",
        "id": "6af0e915-c382-4177-9ac7-928996776e81"
    },
    {
        "author": "李纲",
        "paragraphs": [
            "黠虏狂谋犯泗滨，胁从太半是吾人。",
            "且将戈戟殱蛇豕，会把衣裳易介鳞。",
            "河洛至今思帝德，云龙行见会王春。",
            "汉官仪物都如旧，混一车书万国宾。"
        ],
        "title": "正之复次前韵作四篇见示是日适登城楼以望江山且阅捷报因赋六章以报之  其二",
        "id": "4ec50cc7-c743-4f4f-8e32-a14849dc7cab"
    },
    {
        "author": "李纲",
        "paragraphs": [
            "晋败苻秦淝水滨，谢公祗用八千人。",
            "飞腾貔虎生修翼，屠剪鲸鲵脍硬鳞。",
            "否运既倾终反泰，寒威已振却成春。",
            "吾皇盛德超千古，接士端如见大宾。"
        ],
        "title": "正之复次前韵作四篇见示是日适登城楼以望江山且阅捷报因赋六章以报之  其三",
        "id": "766fb28c-3b0f-44e8-820d-7bb2109c0637"
    },
    {
        "author": "李纲",
        "paragraphs": [
            "艅艎摇曳大江滨，龟手从来笑越人。",
            "会使风樯如阵马，何妨鹢首着龙鳞。",
            "已欣淮北兵戈捷，且醉江南曲米春。",
            "元直德翁忘尔汝，孰为东道孰为宾。"
        ],
        "title": "正之复次前韵作四篇见示是日适登城楼以望江山且阅捷报因赋六章以报之  其四",
        "id": "d1a65be3-075a-4ed0-add8-4054c4ff664f"
    },
    {
        "author": "李纲",
        "paragraphs": [
            "城楼缥缈俯漳滨，景物依然念昔人。",
            "云出西山天欲雪，风来南浦水生鳞。",
            "四围气象朝朝好，一点阳和处处春。",
            "日暮短蓬轻桨急，双鱼应已付溪宾。"
        ],
        "title": "正之复次前韵作四篇见示是日适登城楼以望江山且阅捷报因赋六章以报之  其五",
        "id": "b106d58b-e246-4768-b444-d97a5d757321"
    },
    {
        "author": "李纲",
        "paragraphs": [
            "伊昔端居寂寞滨，每于骚雅爱其人。",
            "长篇剩得斓斑锦，短句兼收细碎鳞。",
            "指下粗能知越操，郢中那敢和阳春。",
            "愿藏大手无轻露，寸胆于今已自宾。"
        ],
        "title": "正之复次前韵作四篇见示是日适登城楼以望江山且阅捷报因赋六章以报之  其六",
        "id": "660ca7c3-4166-4849-a3c0-426466033d2a"
    },
    {
        "author": "李纲",
        "paragraphs": [
            "朔风三日散轻埃，珠蘂琼花一夜开。",
            "灏气远从云表下，清声初自竹间来。",
            "未论上瑞呈三白，且助元功泽九垓。",
            "向晚城楼聊寓目，西山千叠玉崔嵬。"
        ],
        "title": "残腊雪再作二首  其一",
        "id": "2fd77384-2e80-44a0-ac1d-85f079d5d7ba"
    },
    {
        "author": "李纲",
        "paragraphs": [
            "萦回作舞下烟霄，满地光铓混凸凹。",
            "虚幌夜寒疑月彩，疏林晓粲误梅梢。",
            "远怀戴隐终须访，髙拥袁门未易敲。",
            "好是碧天云散後，银蟾皎洁两相交。"
        ],
        "title": "残腊雪再作二首  其二",
        "id": "afcd6e73-33ca-4458-b403-b8d7e11de8fa"
    },
    {
        "author": "李纲",
        "paragraphs": [
            "太清真境绝氛埃，十二瑶台面面开。",
            "战退玉龙鳞甲冷，导迎仙鹤羽仪来。",
            "祥编已庆占盈尺，和气行欣浃九垓。",
            "须信天公工幻戏，晴山依旧翠崔嵬。"
        ],
        "title": "再次前韵  其一",
        "id": "f10e76c2-c8d7-4d0b-b962-56bca1e17c85"
    },
    {
        "author": "李纲",
        "paragraphs": [
            "霏霏玉屑洒层霄，皓色轻盈已覆凹。",
            "留客径须开绿蚁，探春何处认青梢。",
            "阶庭充积无庸扫，松竹欹摧尚惜敲。",
            "深愧主人修具薄，嘉宾徒使献酬交。"
        ],
        "title": "再次前韵  其二",
        "id": "7d00a3cb-7ab4-4759-8af5-3bae3f43d626"
    },
    {
        "author": "李纲",
        "paragraphs": [
            "冰散凭陵羣木槁，只有梅花欺不倒。",
            "篱边野外忽嫣然，暗香解作幽人恼。",
            "化工着意为尤物，故遣孤芳得春早。",
            "道人写照三昧手，不假丹青更妍好。",
            "诗家也是可怜人，落笔云烟随意扫。",
            "遂令淡墨胜铅华，纸上一枝长不老。",
            "庭中几树正垂垂，忍看飘零委烟草。",
            "会须痛饮对繁华，细把根源问苍昊。"
        ],
        "title": "赵都漕出示鲁直少游所书梅诗次韵",
        "id": "0dbd30ab-0ec9-4375-8233-faae2c49795c"
    },
    {
        "author": "李纲",
        "paragraphs": [
            "诏起三湘老猎师，和羮旧手帝深知。",
            "戎车北伐资长策，衮绣东归有去思。",
            "谩作天台休老计，正当黄阁立贤时。",
            "主人方为苍生急，愿借新堂醉一巵。"
        ],
        "title": "吕元直移镇临安入觐行阙余方以衰病请闲有卜居浙东之意愿为根老堂之游作诗寄之",
        "id": "358257d9-fd5f-44fa-bcd4-d3f6b4b58e9a"
    },
    {
        "author": "李纲",
        "paragraphs": [
            "七言八法定谁师，妙处工夫只自知。",
            "南浦西山久同赏，清风明月更相思。",
            "瓌材卓荦承恩日，衰病侵寻念去时。",
            "垂老相看重言别，莫辞潋滟十分巵。"
        ],
        "title": "赵正之宠贶和篇褒与过厚适传新命念暌违之有日预深怅然辄次其韵",
        "id": "db0949c4-4563-42f7-bbe7-004ef5ad96db"
    },
    {
        "author": "李纲",
        "paragraphs": [
            "神明之胄庆所钟，禀毓不与常人同。",
            "汉髙子孙尽隆凖，唐室贤辅多华宗。",
            "本朝功德追前古，振振宗姓敦儒风。",
            "君家奕世擅英誉，继持从橐声光崇。",
            "向来仗节使关陜，风绩不减褰帷公。",
            "自从国步暂艰危，低眉信命随飘蓬。",
            "十年流落困覉旅，一日赐对明光宫。",
            "御前奉命作大字，挥毫落纸蟠虬龙。",
            "岂惟笔扛百斛鼎，固已气吐千丈虹。",
            "上流重地方用武，貔貅十万屯元戎。",
            "辍从禁近付飞挽，木牛流马惭无功。",
            "国家敦睦急先务，改授欲使归磨礲。",
            "舍烦就简惬雅志，祗恐漕运难追踪。",
            "闽山中夏荔枝熟，火齐磊落堆盘红。",
            "凭空跨壑千佛寺，金碧照耀烟霞中。",
            "登临多暇饫珍品，岂比朱墨相填丛。",
            "帝心简在方仄席，锋车迅召行登庸。",
            "嗟予忧志苦多病，齿摇髪脱真衰翁。",
            "误恩分阃愧无补，岂有惠泽渐兵农。",
            "乞身屡矣未蒙可，坐使泽雉愁樊笼。",
            "送君南浦惨长别，此心已逐归飞鸿。",
            "会当柴车返故隐，幅巾杖屦长相从。"
        ],
        "title": "送赵正之判宗室学之官闽中",
        "id": "edb7f0c2-76b1-4703-8333-d38579aff0a1"
    },
    {
        "author": "李纲",
        "paragraphs": [
            "昔年班列会京师，邂逅相逢只旧知。",
            "一纪此身浑似梦，中原回首不堪思。",
            "乍欣旌旆来临日，共喜江山适意时。",
            "感慨不须谕旧事，且将强健对芳巵。"
        ],
        "title": "次韵郑顾道侍郎用师字韵见赠",
        "id": "130f283f-dcfd-4c23-8586-885702609e43"
    },
    {
        "author": "李纲",
        "paragraphs": [
            "伐鼓摐金阅五兵，霜天清晓正峥嵘。",
            "轻裘自愧叨儒帅，一令安能探旧营。",
            "猎猎旌麾摇有浪，駪駪徒御肃无声。",
            "满堂宾客皆英俊，莫怪陈蕃倒屣迎。"
        ],
        "title": "中冬教阅兵将运使徐显谟贶惠佳什降叹之余因次其韵以答厚意且简同会诸公",
        "id": "635ebdff-c2c8-42c3-b241-10734dfaf4e1"
    },
    {
        "author": "李纲",
        "paragraphs": [
            "卧病闽山强自支，尝珍似与故人期。",
            "却嗟老眼伤心日，又见轻红着子时。",
            "万事从来皆默定，一樽聊复赋新诗。",
            "使君不作楞梨看，他日逢人举似为。"
        ],
        "title": "次韵折仲古安抚端明食荔子感怀书事之作",
        "id": "9a42b502-a6a9-48e0-b300-4fb8750ee11c"
    },
    {
        "author": "李纲",
        "paragraphs": [
            "嘉客同游海上宫，髙僧问道得从容。",
            "乍惊暑退灵源洞，最爱庭开大顶峰。",
            "杰阁初成切星斗，飞云时到绕杉松。",
            "我来未尽登临兴，更待秋髙灏气浓。"
        ],
        "title": "游山拙句奉呈珪老并简诸公",
        "id": "2693fcd0-e620-46d6-9856-615bdb75877e"
    },
    {
        "author": "李纲",
        "paragraphs": [
            "远邀车马出郊东，髙阁登临四顾雄。",
            "雨饱共欣秧稻绿，酒酣尤爱荔枝红。",
            "漫同小隐开三径，颇效前贤时一中。",
            "坐上众贤皆降叹，满浮大白莫如公。"
        ],
        "title": "次韵廷俊纪药圃小集见赠之作",
        "id": "825357ae-ab99-465b-b91e-ce9c2ea729e4"
    },
    {
        "author": "李纲",
        "paragraphs": [
            "寻盟访鼓山，风物宛如昨。",
            "山中有开士，弹指成杰阁。",
            "应真飞锡来，一一得所托。",
            "翚飞骞栋甍，绚烂丽丹雘。",
            "峨峨大顶峰，孤影入檐角。",
            "乃知象教力，建立必卓荦。",
            "却为灵源游，云木互参错。",
            "岩深松桂香，石古苔藓剥。",
            "冬温日清美，景短气萧索。",
            "天然资野逸，安用遮翠幕。",
            "快哉缅登临，及此小摇落。",
            "乘髙望瀛海，南极露垠堮。",
            "蓬壶在跬步，谁谓仙山邈。",
            "苍茫杳霭中，万象恣磅礴。",
            "回头睇中原，郡国半沙漠。",
            "犬羊污宫殿，蛇豕穴城郭。",
            "畴能挽天河，一洗氛祲恶。",
            "我生多艰虞，久矣衰病作。",
            "君恩听言归，养拙侣猿鹤。",
            "忽忽岁遒尽，平子殊不乐。",
            "幸同二三子，杖履徧丘壑。",
            "跻攀力尚强，谈笑心无怍。",
            "野鹿饱丰甘，冥鸿在寥廓。",
            "翻思轩冕间，何异遭束縳。",
            "斯游信清绝，妙赏寄寂寞。",
            "晚来凄以风，远色秀增岳。",
            "泠泠钟磬声，随月度林薄。",
            "惄焉感时心，未免如陨箨。",
            "倘能驾云螭，岂复忧世瘼。",
            "会当期若士，相与踞龟殻。"
        ],
        "title": "冬日来观鼓山新阁偶成古风三十韵",
        "id": "4e4b11f5-b1e8-40cd-948f-752c4985e6f2"
    },
    {
        "author": "李纲",
        "paragraphs": [
            "一派寒流作小溪，松篁深处有丛祠。",
            "千年鳝骨专车在，百丈灵湫瀑布垂。",
            "粳稻丰穰欣岁乐，笳箫清咽报神私。",
            "更将小雨为滂润，正是农夫播麦时。"
        ],
        "title": "还自鼓山过鳝溪游大乘榴花洞瞻礼文殊圣像漫成三首  其一",
        "id": "2d317323-d964-47d5-9e5f-fcd78cd72557"
    },
    {
        "author": "李纲",
        "paragraphs": [
            "乞得明时多病身，归来林下养天真。",
            "芒鞋竹杖未全老，药灶酒壶随分春。",
            "山寺递传钟磬晚，田家收拾稻粱新。",
            "试穷溪上榴花洞，恐有桃源避世人。"
        ],
        "title": "还自鼓山过鳝溪游大乘榴花洞瞻礼文殊圣像漫成三首  其二",
        "id": "393d03cb-6628-467c-a4bf-f3a0ef64a4e7"
    },
    {
        "author": "李纲",
        "paragraphs": [
            "布地金沙片片匀，深沉院宇閟祗园。",
            "清凉路半前三语，摩诘城中不二门。",
            "千种光明瞻瑞相，六根清凈为还源。",
            "狻猊坐上法王子，稽首皈依众所尊。"
        ],
        "title": "还自鼓山过鳝溪游大乘榴花洞瞻礼文殊圣像漫成三首  其三",
        "id": "c3e35dfb-8fd0-4765-9f58-b1d4d4b7b6b5"
    },
    {
        "author": "李纲",
        "paragraphs": [
            "舅甥髙会共称觞，四世于今在一堂。",
            "眉寿康宁由德厚，庆流深远本源长。",
            "但将直道师周孔，岂有嘉猷助禹汤。",
            "提诲勤勤何以报，愿言殊祉集新阳。"
        ],
        "title": "冬至前六日奉陪舅氏燕集于张甥东斋泰孙侍坐舅甥四世同会岂易得也舅氏以诗见贶谨次韵成两章拜呈并简季弟二甥同赋  其一",
        "id": "36daa4ee-bcfb-488d-aa64-5b97f6ddf68a"
    },
    {
        "author": "李纲",
        "paragraphs": [
            "人间此会信非常，和气薫然自满堂。",
            "竞酌芳樽同劝寿，正当爱日欲迎长。",
            "彩衣诵古如流水，华髪衔杯若沃汤。",
            "乘马路车何以赠，渭阳元自是王阳。"
        ],
        "title": "冬至前六日奉陪舅氏燕集于张甥东斋泰孙侍坐舅甥四世同会岂易得也舅氏以诗见贶谨次韵成两章拜呈并简季弟二甥同赋  其二",
        "id": "97d79883-997b-409c-bf5c-6c9e0d1bbfa1"
    },
    {
        "author": "李纲",
        "paragraphs": [
            "朝路纷纷厌送迎，乞归恩予绣衣荣。",
            "稍知物外烟霞好，便觉尘中富贵轻。",
            "飞舄已能同叶令，叱羊何必效初平。",
            "坐忘我欲师前躅，为过天台访赤城。"
        ],
        "title": "次李泰发韵二首送仲辅提刑弟还浙东  其一",
        "id": "acc03209-d1d3-4e86-a849-36c624a6ddfc"
    },
    {
        "author": "李纲",
        "paragraphs": [
            "谒告来归若骏奔，友于真可裕礽晜。",
            "共伤庭玉先埋土，怅望鸰原增断魂。",
            "白髪自嗟临药灶，一瓶端欲寄空门。",
            "浙东耆旧如相问，为道衰迟愧主恩。"
        ],
        "title": "次李泰发韵二首送仲辅提刑弟还浙东  其二",
        "id": "453e7989-b1e9-4ce6-a3e5-d88c77debfbb"
    },
    {
        "author": "李纲",
        "paragraphs": [
            "来嫔初卜凤和鸣，谁谓今闻薤露声。",
            "妇道宜传青史笔，壸仪犹在锦官城。",
            "承家早庆芝兰秀，主馈空余苹藻诚。",
            "念旧二卿情意厚，可堪孤坐想平生。"
        ],
        "title": "杨夫人挽章二首  其一",
        "id": "c2d84aa1-e82c-4967-889c-61b03b1d9a7b"
    },
    {
        "author": "李纲",
        "paragraphs": [
            "悼亡何事觉神伤，端为音容不可忘。",
            "举案素闻敦节操，题桥今见共龙光。",
            "锦囊屡庆宸恩重，丹旐俄嗟蜀道长。",
            "髣髴灵游元未远，无人解致返魂香。"
        ],
        "title": "杨夫人挽章二首  其二",
        "id": "3eaa3a63-bae9-4ff3-ba44-af04a954f538"
    },
    {
        "author": "李纲",
        "paragraphs": [
            "践历髙华久，巍然誉望崇。",
            "典章谙故熟，翰墨老弥工。",
            "鲠亮传家法，清忠迈古风。",
            "温温江玉砚，同閟九原中。"
        ],
        "title": "唐植甫左司挽词二首  其一",
        "id": "01bb4984-07ae-479f-822d-7b34b66af0ab"
    },
    {
        "author": "李纲",
        "paragraphs": [
            "夙昔钦贤业，何知共里闾。",
            "忘年遇我厚，谪宦识公初。",
            "小岭亲髙论，灵斋见异书。",
            "凄凉真一梦，追想涕涟洳。"
        ],
        "title": "唐植甫左司挽词二首  其二",
        "id": "9537fd69-8593-435c-a2c4-23759153f46b"
    },
    {
        "author": "李纲",
        "paragraphs": [
            "时危念人杰，济物须材雄。",
            "寻常龌龊姿，讵可收奇功。",
            "英英宗夫子，邈与古人同。",
            "抱器实磊落，秉心郁精忠。",
            "彯缨仕州县，山立不妄从。",
            "青松虽未髙，已足凌蒿蓬。",
            "涉世多龃龉，失官久龙钟。",
            "擢居河朔郡，烟尘正昬蒙。",
            "今上在藩邸，持节使虏中。",
            "力争不可往，髙牙建元戎。",
            "王室遂再造，廊庙当畴庸。",
            "同朝共排媢，一麾江汉东。",
            "见我论世故，慷慨泪沾胸。",
            "荐之守留钥，付以节制隆。",
            "惠政附疲瘵，威声慑奸凶。",
            "金汤治城堑，楼橹欻以崇。",
            "出师京洛间，屡挫黠虏锋。",
            "邦畿千里宁，夸说百岁翁。",
            "抗疏请还阙，北伐归两宫。",
            "辞直志鲠亮，天子为动容。",
            "奸谀更切齿，恨未能关弓。",
            "乃同归鄛人，感愤殒厥躬。",
            "皇天不憗遗，吾道何其穷。",
            "骅骝竟委离，冀北羣遂空。",
            "梁摧大厦倾，谁与扶穹窿。",
            "安能百身赎，坐为四海恫。",
            "人亡国殄瘁，天意真懵懵。",
            "中原气萧瑟，洒涕临西风。"
        ],
        "title": "哭宗留守汝霖",
        "id": "2b39fb76-7c2a-4684-b8e5-baeff4ed5a63"
    },
    {
        "author": "李纲",
        "paragraphs": [
            "秋原郁郁见佳城，尚想音容涕泗横。",
            "痛惜山颓与梁坏，愧无玉润继冰清。",
            "丧贤初值龙蛇岁，忧国空余金石诚。",
            "赖有阶庭兰玉在，芬芳端不坠家声。"
        ],
        "title": "致享张丈修撰墓下追惟平生不胜怆然辄成两章以叙怀感之意  其一",
        "id": "4e555250-0c9d-4545-876e-6653565e903d"
    },
    {
        "author": "李纲",
        "paragraphs": [
            "勇退风流霭士林，对扬丹扆极规箴。",
            "髙名雅出汉庭右，遗爱空存南国深。",
            "身後凄凉报恩子，生前轩豁济时心。",
            "九原可作如公少，独立西风泪满襟。"
        ],
        "title": "致享张丈修撰墓下追惟平生不胜怆然辄成两章以叙怀感之意  其二",
        "id": "c0a0bdad-92a9-40ae-a2c2-fbd6612cef50"
    },
    {
        "author": "李纲",
        "paragraphs": [
            "妙年声誉霭文场，壮岁飞腾青琐郎。",
            "献纳承平欲尧舜，扶持危难冀宣光。",
            "贾生旷达仍伤鵩，平仲精忠亦殒荒。",
            "自古青蝇能黑白，玉华旧事已凄凉。"
        ],
        "title": "哭吴丞相元中二首  其一",
        "id": "1077924c-683e-472d-977f-e512de384831"
    },
    {
        "author": "李纲",
        "paragraphs": [
            "宣和之季靖康初，同力同心卫帝居。",
            "扶毂共升新日月，谪官难守旧田庐。",
            "孔光温室不言树，陆贽忠州戒着书。",
            "叹息端荘士君子，岂随草木腐丘墟。"
        ],
        "title": "哭吴丞相元中二首  其二",
        "id": "40cd577a-8fd4-4950-813b-e0b2ffa4ce75"
    },
    {
        "author": "李纲",
        "paragraphs": [
            "夫子相知一纪前，定交握手自忘年。",
            "长松老鹤骨格古，粹玉精金操守坚。",
            "出入三朝昭大节，漂流万里正华颠。",
            "皇天不愸遗元老，空使苍生共黯然。"
        ],
        "title": "哭许崧老右丞二首  其一",
        "id": "b17f6c07-9436-4d50-8cfe-7221fd9db6e1"
    },
    {
        "author": "李纲",
        "paragraphs": [
            "多闻直谅复疏通，近世交游少似公。",
            "盖代才名同贾谊，平生述作类扬雄。",
            "笔踪髙古今那有，诗调清新老更工。",
            "知识年来凋丧尽，不堪衰泪落秋风。"
        ],
        "title": "哭许崧老右丞二首  其二",
        "id": "5cee1202-a5e0-4094-bedb-3572b8243871"
    },
    {
        "author": "李纲",
        "paragraphs": [
            "芬芳登桂籍，烜赫绍家声。",
            "持槖恩辉渥，分符政术明。",
            "优优方膴仕，郁郁遽佳城。",
            "庭户多兰玉，应无可恨情。"
        ],
        "title": "许子大龙图挽词二首  其一",
        "id": "36121b71-0851-48b3-b37f-9c6f8585e1de"
    },
    {
        "author": "李纲",
        "paragraphs": [
            "接武鸳鸾列，交承淮海州。",
            "平生钦德望，避地款风流。",
            "樽俎开幽抱，江山共胜游。",
            "那知生死隔，衰泪浩难收。"
        ],
        "title": "许子大龙图挽词二首  其二",
        "id": "b6ac1209-766a-4a80-8806-582c670210a3"
    },
    {
        "author": "李纲",
        "paragraphs": [
            "贾父褰帷日，于公驷马门。",
            "十年持使节，两郡拥朱轓。",
            "无复功名会，空余气槩存。",
            "凄凉九原路，楚些与招魂。"
        ],
        "title": "张次东中奉挽词三首  其一",
        "id": "05ce676a-486b-4a48-b6b4-0f55b7dc1809"
    },
    {
        "author": "李纲",
        "paragraphs": [
            "寓意樽中渌，陶然得此生。",
            "孔融真好客，阮籍自忘形。",
            "议论千夫屈，风流一坐倾。",
            "伤心将玉树，寂寞閟佳城。"
        ],
        "title": "张次东中奉挽词三首  其二",
        "id": "e8103591-ce67-459f-b20d-3595f2cb9827"
    },
    {
        "author": "李纲",
        "paragraphs": [
            "南国多奇士，如公岂易求。",
            "才髙虽擅誉，命阨未封侯。",
            "故宅风烟惨，新阡松桂幽。",
            "遥传一掬泪，为洒暮江头。"
        ],
        "title": "张次东中奉挽词三首  其三",
        "id": "b5eb072c-8b30-4712-b933-32a0f2c165df"
    },
    {
        "author": "李纲",
        "paragraphs": [
            "一枰两浅旧相期，叹息君今愿已违。",
            "却把荔枝三奠酒，数行衰泪湿深衣。"
        ],
        "title": "致奠张柔直知郡龙图以诗四章哭之书置灵几以代祭文  其一",
        "id": "f6131bf0-0295-43bf-8372-f35633ff1db0"
    },
    {
        "author": "李纲",
        "paragraphs": [
            "只鸡斗酒祭夫君，尚想平生意气亲。",
            "痛惜中原未恢复，如何天乃丧斯人。"
        ],
        "title": "致奠张柔直知郡龙图以诗四章哭之书置灵几以代祭文  其二",
        "id": "43160d01-03a0-4a37-b110-494ac2af230c"
    },
    {
        "author": "李纲",
        "paragraphs": [
            "去岁如今会豫章，从容谈笑共衔觞。",
            "岂期便作终天诀，尺素开时神内伤。"
        ],
        "title": "致奠张柔直知郡龙图以诗四章哭之书置灵几以代祭文  其三",
        "id": "c7493646-700e-46bd-9fa8-473456af74c0"
    },
    {
        "author": "李纲",
        "paragraphs": [
            "连夕频频梦见君，依然野鹤处鸡羣。",
            "不须遗恨功名浅，世事浑如空际云。"
        ],
        "title": "致奠张柔直知郡龙图以诗四章哭之书置灵几以代祭文  其四",
        "id": "d6ececdb-0a66-478c-8fa3-038b4dd9c4fe"
    },
    {
        "author": "李纲",
        "paragraphs": [
            "洪崖古先生，傲睨得天逸。",
            "结庐西山下，踏雪时一出。",
            "长瓢与巨扇，此外了无物。",
            "借问侍者谁，拙朮藤葛橘。",
            "何年丹青手，写此神仙质。",
            "高风邈如在，超然入吾室。"
        ],
        "title": "洪崖先生画赞",
        "id": "62925194-15c7-4eb5-923f-ee2a7ecdf638"
    },
    {
        "author": "李纲",
        "paragraphs": [
            "弥勒栖神兜率天，下生此土犹久远。",
            "化身无数在世间，善慧大士乃其一。",
            "于中深秘菩萨行，而外示现凡夫相。",
            "佃猎渔捕悉与同，娶妻生子亦复尔。",
            "忽然照水知宿因，本来神智皆具足。",
            "双林浄土坐道场，说法度脱无量众。",
            "为欲化导群生故，六度四心为依止。",
            "田园庐舍诸器用，奴婢妻子亦弃捐。",
            "而以营修大法会，盖行布施摄悭贪。",
            "强夫暴客与魔民，豪夺追逐共诬谤。",
            "更以软语安慰之，盖行忍辱摄瞋恚。",
            "精进摄诸懈怠者，昼夜行道不休息。",
            "持戒摄诸毁禁者，敷草而坐食粗粝。",
            "智惠禅定无有边，摄诸痴乱亦如是。",
            "慈悲喜舍救众生，微妙宏深难测识。",
            "虽依如是众法门，亦不于此而常住。",
            "辨才演说无滞阂，譬如空谷中答响。",
            "歌颂句偈自成章，纵横颠倒皆通达。",
            "神通游戏得自在，聊以折伏不信心。",
            "异香殊相放妙光，一叩宫门余悉启。",
            "住是解脱不思议，正如长者维摩诘。",
            "应世阐化靡不齐，故于行道常接後。",
            "化缘已毕示寂灭，迄今何翅五百年。",
            "虽有文字传未来，芜颣不能发实相。",
            "我观龙津大居士，已能深入不二门。",
            "应缘虽现宰官身，于诸世味如嚼蜡。",
            "燕闲清浄无所为，乃以笔墨为法施。",
            "芟除润色出妙语，善慧之书乃光焰。",
            "佛子若观善慧书，当知三士无异法。",
            "毗耶离城双树林，及此龙津元一处。",
            "受持读诵善思维，普愿发心无上道。"
        ],
        "title": "双林善慧大士录赞",
        "id": "e06a7b6d-8983-4747-9aad-ec62c3a4dc65"
    },
    {
        "author": "李纲",
        "paragraphs": [
            "太虚磅礴，钟此和气。",
            "庆门其昌，而产斯瑞。",
            "厥瑞维何，灵芝煌煌。",
            "孝诚所致，文字之祥。",
            "有开必先，其应以类。",
            "力学显亲，孰孝于是。",
            "勉修远业，自奋于时。",
            "匪我云然，芝实告之。"
        ],
        "title": "瑞芝赞",
        "id": "ee695e0b-1b48-4208-ad4f-71b2731b253d"
    },
    {
        "author": "李纲",
        "paragraphs": [
            "是为梁溪，了无差别。",
            "行年之化，三十有八。",
            "返观其前，肤腴色悦。",
            "从是以往，苍颜华髪。",
            "本来面目，不生不灭。",
            "游戏仕涂，天付之拙。",
            "顺天而行，一无敢设。",
            "独知其天，宁有他诀。",
            "万里清风，一轮明月。",
            "有来问者，默然无说。"
        ],
        "title": "梁溪真赞",
        "id": "613e7543-4ea7-4b63-a9db-5924dcd647db"
    },
    {
        "author": "李纲",
        "paragraphs": [
            "霜霰既零，草木殄瘁。",
            "惟兹岁寒，独立不改。",
            "寸苗初植，未离蓬艾。",
            "挺然凌云，色参天黛。",
            "虬枝茂叶，舞影垂阴。",
            "清风徐来，虎啸龙吟。",
            "与子为友，贵相知心。",
            "何以乐之，写此素琴。"
        ],
        "title": "梁溪四友赞序 岁寒赞",
        "id": "d1ea39e5-ab7c-41af-9843-dd417970f521"
    },
    {
        "author": "李纲",
        "paragraphs": [
            "君子学道，其心贵虚。",
            "此君之心，一物本无。",
            "劲节坚竦，清影扶疏。",
            "剑拔环侍，十万丈夫。",
            "细细其香，猗猗其绿。",
            "滴露和烟，锵金戞玉。",
            "与子为友，惟日不足。",
            "何年栖鳯，慰此幽独。"
        ],
        "title": "梁溪四友赞序 虚心赞",
        "id": "608b0670-7477-432b-87fa-5a7e42ec3e2f"
    },
    {
        "author": "李纲",
        "paragraphs": [
            "天地和气，萃于幽芳。",
            "言茁其芽，薫然国香。",
            "绿叶紫茎，素荣缥房。",
            "纫以为佩，御彼不祥。",
            "采自深林，置于座侧。",
            "不改其度，其香满室。",
            "与子为友，心同德一。",
            "优哉游哉，聊以永日。"
        ],
        "title": "梁溪四友赞序 幽芳赞",
        "id": "4de0820d-0e46-4304-97b0-06c1913f77f3"
    },
    {
        "author": "李纲",
        "paragraphs": [
            "我有佳友，粲粲其华。",
            "金英炜煌，翠叶交加。",
            "风露洒濯，色香相知。",
            "宛如美人，象服逶迤。",
            "可以忘忧，莫如旨酒。",
            "泛此粲华，益我眉寿。",
            "渊明一樽，子美三嗅。",
            "永结清欢，相从白首。"
        ],
        "title": "梁溪四友赞序 粲华赞",
        "id": "e8c1946d-eaf4-491a-a876-0e4d51e59715"
    },
    {
        "author": "李纲",
        "paragraphs": [
            "菩萨游戏于神通，六道四生咸可入。",
            "为欲化导诸有情，故于异类而出现。",
            "谛观此雀甚微渺，每食一粒栖一枝。",
            "卑飞不出蓬蒿间，远举安知鸿鹄志。",
            "而能坐脱与立亡，依彼金容及香火。",
            "屹然而化不震动，如以木石镌刻成。",
            "非诸菩萨威神力，孰能现此希奇事。",
            "我观三界诸众生，惟人实具大智慧。",
            "妄想颠倒造诸业，失身沦入横生中。",
            "重为毛羣轻羽族，破碎一切诸蠕动。",
            "虽云妙觉不销亡，无那沉迷益玄远。",
            "菩萨慈悲哀悯故，化身与彼为导师。",
            "缘终寂灭显示人，使知佛性无有二。",
            "佛子若有瞻礼者，愿言悉发敬信心。",
            "勇猛精进趣菩萨，皆具如是菩萨行。"
        ],
        "title": "瑞光岩立化雀赞",
        "id": "95208d99-ed81-4c87-93c1-f5d0fabca033"
    },
    {
        "author": "李纲",
        "paragraphs": [
            "观音妙智力，无刹不现身。",
            "出自针缕间，神通亦如是。",
            "光华五采备，成此六铢衣。",
            "云髻冰雪衣，宝冠璎珞饰。",
            "荘严行道相，步步妙莲花。",
            "慈眼视众生，睟然见于色。",
            "愿言瞻敬者，回顾逍遥人。",
            "系缚本来无，何往非自在。"
        ],
        "title": "绣观音赞",
        "id": "6fe1273a-0dad-4dd3-ba9a-6be837653c32"
    },
    {
        "author": "李纲",
        "paragraphs": [
            "稽首释迦文，善逝天人师。",
            "缘终示寂灭，无量舍利子。",
            "悉建窣堵波，天人共瞻礼。",
            "像法住世间，化导诸有情。",
            "亦示大神变，摄伏不信者。",
            "璀璨真金色，清浄妙宝珠。",
            "即彼土木中，现此希奇事。",
            "有来瞻礼者，随取即与之。",
            "既与出愈多，不可为量数。",
            "当观舍利子，及此金色珠。",
            "坚固与虚脆，无异无差别。",
            "佛子具智慧，悉发敬信心。",
            "勇猛勿复疑，归依无上道。"
        ],
        "title": "天王院新塑释迦像金色珠赞",
        "id": "ddbe998b-baf2-4184-910d-ce3b441341ea"
    },
    {
        "author": "李纲",
        "paragraphs": [
            "释迦佛说妙莲华，从地涌出七宝塔。",
            "栏楯幡幢及龛室，宝玲璎珞震妙音。",
            "四面皆出旃檀香，散天妙华以供养。",
            "佛以右指开塔户，出大音声却关钥。",
            "多宝如来示全身，赞叹说法分半座。",
            "惟二如来共一塔，至今此会尚俨然。",
            "何人建立窣堵波，种种严饰悉具足。",
            "彩缕萦结尺寸间，高广五百由旬等。",
            "当知一念周圆时，胜妙功德已成就。",
            "若能瞻礼复回观，人人具此如来体。",
            "至心持诵法华经，弹指真塔当出现。"
        ],
        "title": "彩塔赞",
        "id": "92861934-dfc5-40c9-a4f7-d44360091ae7"
    },
    {
        "author": "李纲",
        "paragraphs": [
            "天下达德，惟仁智勇。",
            "合之成体，散之致用。",
            "岩岩富公，备此三德。",
            "直道不回，以相王国。",
            "其智伊何，见于使虏。",
            "敷陈利害，以悟其主。",
            "欢盟至今，莫敢予侮。",
            "其仁伊何，见于救灾。",
            "饥民如云，襁负以偕。",
            "法简惠周，垂训将来。",
            "何以行兹，断以勇克。",
            "众人所惧，公独不惑。",
            "夺虏之气，厉色折之。",
            "赈民之饥，诚意活之。",
            "我生後公，今觌厥象。",
            "丹青载传，朝夕是仰。"
        ],
        "title": "富郑公画像赞",
        "id": "d7b080dd-a463-4cc8-a648-2f0ec097fbea"
    },
    {
        "author": "李纲",
        "paragraphs": [
            "华屋千楹，贪夫所娱。",
            "一念休歇，袤丈有余。",
            "是轩廓然，含容太虚。",
            "森罗万象，体自如如。",
            "道人何为，于焉宴居。",
            "动静语默，随时卷舒。",
            "盖将即此以善已而，又以示其徒者欤。"
        ],
        "title": "如如轩赞",
        "id": "019d0f59-8cde-417c-bf30-619194d84ed1"
    },
    {
        "author": "李纲",
        "paragraphs": [
            "伏羲画卦，人文以成。",
            "书契之作，以代结绳。",
            "篆籕而降，秦隶乃兴。",
            "规摹楷法，有真有行。",
            "众妙且美，萃于兹草。",
            "畴克工之，心悟笔到。",
            "芝靖羲献，主盟此道。",
            "自昔英主，鲜不自好。",
            "惟汉光武，投戈讲艺。",
            "有唐太宗，笔迹奇秘。",
            "底绥大业，实资勇智。",
            "游戏翰墨，乃其余亊。",
            "于穆天子，允武允文。",
            "武定祸乱，文该典坟。",
            "万机之余，纵笔怡神。",
            "作此草圣，前无古人。",
            "人亦有言，心正笔正。",
            "妙哉心画，本乎湖静。",
            "银钩铁纽，蟠屈刚劲。",
            "云汉昭回，奎璧辉映。",
            "如鸟行沙，如虫蚀木。",
            "鸾鹄停峙，龙蛇起陆。",
            "飞电绕枢，垂虹饮谷。",
            "千变万态，荡耀心目。",
            "一人之贵，犹或勤斯。",
            "咨尔多士，胡可怠而。",
            "学问积躬，功名济时。",
            "其则不远，瞻之仰之。",
            "载摹宸翰，勒之嘉石。",
            "龛于殿阴，如鲁屋壁。",
            "天威在望，得所矜式。",
            "微臣作赞，垂示无极。"
        ],
        "title": "御书草圣千文赞",
        "id": "a6c03e5e-e466-4cc7-895e-f68aaac77360"
    },
    {
        "author": "李纲",
        "paragraphs": [
            "佛所印可，大阿阇黎。",
            "隐几合爪，泊然无为。",
            "恳请何人，投地作礼。",
            "不起于坐，应供千里。"
        ],
        "title": "龙眠居士画十六大阿罗汉赞  其一",
        "id": "2b45539e-6786-4676-917d-db0592f7cc30"
    },
    {
        "author": "李纲",
        "paragraphs": [
            "倚杖于肩，屈指近喙。",
            "废经不读，思第一义。",
            "大狮子吼，真狮子儿。",
            "转秘密藏，其谁能知。"
        ],
        "title": "龙眠居士画十六大阿罗汉赞  其二",
        "id": "618e8532-ce79-4429-ab2b-36fe3d4570e6"
    },
    {
        "author": "李纲",
        "paragraphs": [
            "叉指膝间，目视霄汉。",
            "意象轩举，邈无畔岸。",
            "刚大之气，塞于天渊。",
            "俯仰无怍，纵心浩然。"
        ],
        "title": "龙眠居士画十六大阿罗汉赞  其三",
        "id": "93c54cf4-d04d-4317-b1a0-b66c9f25bd8f"
    },
    {
        "author": "李纲",
        "paragraphs": [
            "华林扰虎，手举数珠。",
            "驯彼鬰屈，亦用兹乎。",
            "巨颡修鳞，能怖童子。",
            "慈眼视之，毒心自弭。"
        ],
        "title": "龙眠居士画十六大阿罗汉赞  其四",
        "id": "1bfa6e45-aeea-4e83-9a7d-d636cacb0f96"
    },
    {
        "author": "李纲",
        "paragraphs": [
            "藕花满缻，莲房自拆。",
            "神通妙用，在于举拂。",
            "童子何知，跪观戏龟。",
            "六用不藏，使之者谁。"
        ],
        "title": "龙眠居士画十六大阿罗汉赞  其五",
        "id": "8db656e6-1b19-4680-9831-46c7304a0039"
    },
    {
        "author": "李纲",
        "paragraphs": [
            "老矣衰疲，背依禅板。",
            "读经可为，聊用遮眼。",
            "植膝垂足，狮子衔花。",
            "杜其德机，岂有斯耶。"
        ],
        "title": "龙眠居士画十六大阿罗汉赞  其六",
        "id": "a516fdbb-dad7-4998-a827-e761414b9d3f"
    },
    {
        "author": "李纲",
        "paragraphs": [
            "宝珠腾空，光焰璀璨。",
            "谛玩无斁，有见皆幻。",
            "堂堂风仪，龙象之姿。",
            "灵杵宝铎，往将加持。"
        ],
        "title": "龙眠居士画十六大阿罗汉赞  其七",
        "id": "158b4d76-ca6b-4d97-97db-61b2300ce867"
    },
    {
        "author": "李纲",
        "paragraphs": [
            "本无戒持，何尝有破。",
            "方便为说，三世因果。",
            "服饰炜然，王者之妃。",
            "前跪谛听，善思念之。"
        ],
        "title": "龙眠居士画十六大阿罗汉赞  其八",
        "id": "041fc89f-4984-4b5e-bf84-f61566910bc8"
    },
    {
        "author": "李纲",
        "paragraphs": [
            "龙鱼秘怪，各有佛性。",
            "散花投经，出没游泳。",
            "具大悲心，平等施之。",
            "往因妙力，人天之资。"
        ],
        "title": "龙眠居士画十六大阿罗汉赞  其九",
        "id": "aca3ad54-884c-4ca9-88ee-068a777e2bee"
    },
    {
        "author": "李纲",
        "paragraphs": [
            "长松森然，虬枝拂天。",
            "支颐据木，仰睇玄猿。",
            "竹树之间，方虚禅座。",
            "我欲摄衣，往补其处。"
        ],
        "title": "龙眠居士画十六大阿罗汉赞  其一○",
        "id": "96215945-0492-4597-8ae1-3e7980c00aed"
    },
    {
        "author": "李纲",
        "paragraphs": [
            "宴坐便安，支颐握拳。",
            "一念不波，灵台湛然。",
            "婉彼胎禽，就掌取食。",
            "了无惊猜，驯承恩力。"
        ],
        "title": "龙眠居士画十六大阿罗汉赞  其一一",
        "id": "7a11d390-e31f-4c3c-9e02-76e2e0bbd9b7"
    },
    {
        "author": "李纲",
        "paragraphs": [
            "敷座亲密，便于笑语。",
            "怀抱之适，怡然相顾。",
            "沥彼缾液，注于掌中。",
            "普润四大，一滴之功。"
        ],
        "title": "龙眠居士画十六大阿罗汉赞  其一二",
        "id": "5868fcb6-131d-4e45-bc15-85a4ebc83c1f"
    },
    {
        "author": "李纲",
        "paragraphs": [
            "俯身说法，未能忘言。",
            "无量妙义，见于指端。",
            "童子茗供，竹间治具。",
            "涤烦消渴，惟此之故。"
        ],
        "title": "龙眠居士画十六大阿罗汉赞  其一三",
        "id": "bc881e89-ba25-4eb6-898b-bc839eb15cc6"
    },
    {
        "author": "李纲",
        "paragraphs": [
            "麌麌群鹿，出于岩端。",
            "植杖倚松，寓目纵观。",
            "风度凝然，万法皆了。",
            "去髪留髭，岂无所表。"
        ],
        "title": "龙眠居士画十六大阿罗汉赞  其一四",
        "id": "51b148d0-f5f6-43a4-a340-2eac67490ce4"
    },
    {
        "author": "李纲",
        "paragraphs": [
            "适从何来，游历于此。",
            "大空斓斑，负经以侍。",
            "有伟衣冠，山川之神。",
            "旌麾戈甲，其从如云。"
        ],
        "title": "龙眠居士画十六大阿罗汉赞  其一五",
        "id": "55825519-c9db-4902-89a5-77f8d26b930d"
    },
    {
        "author": "李纲",
        "paragraphs": [
            "岩谷窈窕，林芿扶疏。",
            "瀑布淙射，蛇虫之居。",
            "衲帔蒙头，安然入定。",
            "孰能出之，其独也正。"
        ],
        "title": "龙眠居士画十六大阿罗汉赞  其一六",
        "id": "3ca06506-6f80-4ea5-8191-46f5677db71a"
    },
    {
        "author": "李纲",
        "paragraphs": [
            "此是保宁风度，具眼衲僧试觑。",
            "面孔虽然丑拙，肚里非常峭措。",
            "佛祖一口吞尽，问着当下休去。",
            "却说梁溪觅赞，大小一场露布。"
        ],
        "title": "保宁禅师真赞",
        "id": "7eecd60e-445b-4cc2-bffb-2df4c59bae3a"
    },
    {
        "author": "李纲",
        "paragraphs": [
            "阿罗汉具大神通，飞锡凌空如履实。",
            "渺然巨浸与天永，戏蹑一杯能径渡。",
            "云何溪涧咫尺间，乃有种种难涉相。",
            "前者己济气怡然，後者将涉有难色。",
            "老病扶携壮者负，足探策引褰衣裾。",
            "秘其神力不示人，如畏黄蘖所诃责。",
            "我观一切诸有情，咸具神通并妙用。",
            "空中示现十八变，正眼观时非吉祥。",
            "善哉摩诘老画师，能以毫墨作佛亊。",
            "稽首十六大声闻，皆悉回心等正觉。"
        ],
        "title": "王摩诘画渡水罗汉赞",
        "id": "64261437-c9e3-4b7a-b820-955af953f1fa"
    },
    {
        "author": "李纲",
        "paragraphs": [
            "粹然而深，如玉在山而珠在渊。",
            "颀然而长，如野鹤之处鸡群。",
            "谓是为了，四大假合，何者是真。",
            "谓是非了，五峰秀出，望之俨然。",
            "道与之貌，丹青所传，其有不得而传者耶。",
            "皓月普分千水影，清光常满一轮中。"
        ],
        "title": "雪峰了禅师真赞",
        "id": "8318a015-7ff1-4f08-9153-98999e7266be"
    },
    {
        "author": "李纲",
        "paragraphs": [
            "英英鲁公，人中之龙。",
            "为唐宗臣，见危纳忠。",
            "巨盗起燕，朔部风从。",
            "独婴孤城，以抗其锋。",
            "功虽不终，志实可则。",
            "间关造朝，号为耆德。",
            "纠缪绳愆，毅然正色。",
            "奸邪媚之，摈使去国。",
            "蹇蹇匪躬，险夷一节。",
            "迨其耄年，奉使希烈。",
            "气沮凶逆，诚贯金铁。",
            "身虽可陨，名不可灭。",
            "岩岩高堂，榜曰忠义。",
            "非公遗像，其孰当置。",
            "登斯堂者，宜仰而畏。",
            "师友其人，无公是愧。"
        ],
        "title": "颜鲁公画像赞",
        "id": "45e0d648-46e5-47ee-b5cf-61b28b870aa4"
    },
    {
        "author": "李纲",
        "paragraphs": [
            "如玉之温，有睟其容。",
            "如山之峙，有主其中。",
            "论事有蓍龟之审，知人如衡鉴之公。",
            "金百炼而不耗，水万折而必东。",
            "置死生于一拾，会理事而皆融。",
            "吾不知其谁氏之学，混儒释而为宗。",
            "兹其所以为了翁者欤。"
        ],
        "title": "故赠谏议大夫了斋陈公真赞",
        "id": "b53e171b-0b4e-4161-91af-1d8dfbc03f89"
    },
    {
        "author": "李纲",
        "paragraphs": [
            "闻佛日之名而未识其面，见佛日之相而不闻其言。",
            "心契神交，未识面可也。",
            "目击道存，不闻言可也。",
            "如水中月，虽非实见，已有清凉之意。",
            "如狮子吼，虽未发声，已有畏仰之心。",
            "自非真是，恁么人办得恁么事。",
            "众所推许，畴克尔耶。",
            "虽然，孤峰顶上诃佛骂祖，彼佛日也。",
            "一幅丹青默然无说，此佛日也。",
            "孰是孰非，必有明眼人能辨之者。",
            "咄！。"
        ],
        "title": "佛日杲禅师真赞",
        "id": "f6822475-a88b-4efd-aa9a-0c841fb5af91"
    },
    {
        "author": "李纲",
        "paragraphs": [
            "英英策府，十八学士。",
            "森如骥騄，才德兼备。",
            "太宗御之，六辔耳耳。",
            "嘶风籋云，一日千里。",
            "丹青之妙，写于缣素。",
            "千载风流，遇之旦暮。",
            "于穆渊圣，天纵多能。",
            "游戏翰墨，识其姓名。",
            "人物图绘，及兹宸藻。",
            "是为三绝，万世之宝。",
            "沙漠苦寒，翠华未还。",
            "伤心北顾，喟其涕澘。",
            "安得杰才，如彼诸子。",
            "扶翊中微，国势振起。",
            "岂无赵卒，为御以归。",
            "老臣衰疾，跂而望之。"
        ],
        "title": "渊圣皇帝题十八学士颂",
        "id": "a115e564-5754-42f7-9896-cc5e66122e29"
    },
    {
        "author": "李纲",
        "paragraphs": [
            "秋风起兮黄叶飞，远客异土兮未能归。",
            "白露降兮悴众芳，怀美人兮怅难忘。",
            "变星霜兮阻山河，风异响兮水增波。",
            "遡明月兮发浩歌，群阴积兮浮云多。",
            "岁聿云暮兮奈愁何。"
        ],
        "title": "秋风辞",
        "id": "2ef7238d-2477-4ec7-8ac4-45bcb870230c"
    },
    {
        "author": "李纲",
        "paragraphs": [
            "假道庐陵郡，薄游青原山。",
            "山空松桂香，殿阁森回环。",
            "三泉湛寒玉，洗我襟抱烦。",
            "况与二三子，杖屦同跻攀。",
            "笑观颜黄碑，笔势惊飞骞。",
            "昔也有高士，妙指穷玄关。",
            "心花五叶开，法炬千灯传。",
            "当时寻思人，一见心不澜。",
            "至今三百载，水碧山苍然。",
            "嗟我爱山水，所至必纵观。",
            "聊于戎马际，偷此半日闲。",
            "适野慕裨谌，命驾睎谢安。",
            "规模寂寞滨，指挥冲谈笑闲。",
            "矧兹湖湘盗，钩锄本元元。",
            "弄兵潢池中，岂足劳戈鋋。",
            "愿宣天子德，往使疲瘵欢。",
            "龚遂理渤海，营平破先零。",
            "威灵及襄汉，恢复从荆蛮。",
            "国恩粗可报，乞身返田园。",
            "持此问祖师，神交当解颜。"
        ],
        "title": "游王原山",
        "id": "f3bd22fb-f6a1-4ddb-b2ef-3284455adce2"
    },
    {
        "author": "李纲",
        "paragraphs": [
            "灵洞水清僊可访，南岩木古佛同居。",
            "公余问佛寻僊了，赢得安闲剩读书。"
        ],
        "title": "读书堂",
        "id": "6a80fbee-0426-481c-bdb5-01e1401e4656"
    },
    {
        "author": "李纲",
        "paragraphs": [
            "祖师西来，亿劫谁伍。",
            "眷焉摩尼，烛此下土。",
            "沧海津梁，脱离幽苦，至哉流宗，以振聋瞽。"
        ],
        "title": "题李伯时三教图卷  其一",
        "id": "91f3cd37-904e-4639-8bcf-f7b4c1e62a5f"
    },
    {
        "author": "李纲",
        "paragraphs": [
            "丈人之德，藐焉犹龙。",
            "吐纳新故，婴儿在中。",
            "鼎水静绿，飞丹夜红。",
            "大德不德，河上遗踪。"
        ],
        "title": "题李伯时三教图卷  其二",
        "id": "1f4b859d-5b01-4ae0-99df-ee601bff6ab0"
    },
    {
        "author": "李纲",
        "paragraphs": [
            "素王峨峨，万世所师。",
            "太和元气，逝者如斯。",
            "吾侪小人，有喙何施。",
            "稽首顿首，念兹在兹。"
        ],
        "title": "题李伯时三教图卷  其三",
        "id": "968f0941-3a3a-4455-9449-8795bd5d4d4e"
    },
    {
        "author": "李纲",
        "paragraphs": [
            "假使黑风漂荡去，不妨乘兴访蓬莱。"
        ],
        "title": "句",
        "id": "8aaabb61-e0d6-48e4-8935-1c4359155cdc"
    },
    {
        "author": "钱申伯",
        "paragraphs": [
            "无正文。"
        ],
        "title": "句",
        "id": "16c8274e-7b72-4b9c-b0f4-a8b53f6984f9"
    },
    {
        "author": "钱申伯",
        "paragraphs": [
            "无正文。"
        ],
        "title": "宝剑联句",
        "id": "e8ff1e2b-c8f4-4ab9-b9bc-a49544a37418"
    },
    {
        "author": "叔正",
        "paragraphs": [
            "无正文。"
        ],
        "title": "宝剑联句",
        "id": "6cc26d98-3154-4b23-8b53-be67bb304a39"
    },
    {
        "author": "綦崇礼",
        "paragraphs": [
            "托根层石下，閟艶重檐阴。",
            "爱日少回照，淑气潜相寻。",
            "入牖暗香上，俯栏重蘤深。",
            "孤绝逈多态，繁秾徒满林。",
            "怪君独吟赏，却酒不为斟。",
            "应曾共花约，遂拟合朋簪。",
            "雪意殊未已，寒英虞见侵。",
            "闻花正芬馥，相向一披襟。"
        ],
        "title": "次韵德升尚书永庆阁後观梅之作",
        "id": "bb842eef-d51b-45ed-a759-e1150107c654"
    },
    {
        "author": "綦崇礼",
        "paragraphs": [
            "雪霁春未和，寒云惨多阴。",
            "同乡有期约，学海慵沿寻。",
            "吾衰今得友，晚交契则深。",
            "岁寒见松柏，茂悦依同林。",
            "倚市人所贱，在山泉可斟。",
            "蟠桃着实迟，劝我简蒿簪。",
            "吟窗拥翠娥，分定那得侵。",
            "愧笑领君意，取酒问胸襟。"
        ],
        "title": "次韵国佐侍郎即事",
        "id": "56b7c574-480c-45f9-9e5a-75449ee9afda"
    },
    {
        "author": "綦崇礼",
        "paragraphs": [
            "覊旅念乡县，衰迟惊岁阴。",
            "交朋慰幽独，诗酒相追寻。",
            "求盟敌难弭，助顺天意深。",
            "边书息障候，喜气到山林。",
            "联裾得良会，举白毋缓斟。",
            "话旧諠笑语，拚醉欹冠簪。",
            "梁尘歌响堕，玉颊酒红侵。",
            "殷勤捧杯意，不惜污罗襟。"
        ],
        "title": "次韵国佐二诗  其一",
        "id": "047d86d5-5461-4269-b540-ee1d78051c17"
    },
    {
        "author": "綦崇礼",
        "paragraphs": [
            "官闲一何幸，安坐阅光阴。",
            "世事来无端，循环那可寻。",
            "名髙毁易至，官达忧常深。",
            "岂敢慕华屋，且愿依中林。",
            "主人真好客，置酒每共斟。",
            "里仁知有托，计决拟投簪。",
            "乐饮不泰至，归夜从深侵。",
            "梅英苦留恋，着人香满襟。"
        ],
        "title": "次韵国佐二诗  其二",
        "id": "9572a7ab-44d9-480d-9b18-d036852fdc82"
    },
    {
        "author": "綦崇礼",
        "paragraphs": [
            "妍词少劲气，直表无曲阴。",
            "劝百岂救一，枉尺焉取寻。",
            "世路务争险，人情难测深。",
            "渔樵各有侣，英俊自成林。",
            "药苦病所利，酒多狂莫斟。",
            "珠投防按剑，玉折戒磨簪。",
            "愿持松柏操，甘受雪霰侵。",
            "途穷但回步，何用涕沾襟。"
        ],
        "title": "再赋一首趁韵信笔初无定意也",
        "id": "146b0633-e101-4125-8376-7dc8aae3746e"
    },
    {
        "author": "綦崇礼",
        "paragraphs": [
            "笙簧乐富贵，等是老墙阴。",
            "汲汲不知止，悠悠何处寻。",
            "所嗟天赋薄，未报国恩深。",
            "一梦游帝阙，九年辞禁林。",
            "官廪尚可饱，村醪时自斟。",
            "不嫌泥土足，懒拂尘埃簪。",
            "穷巷春雪霁，寒檐朝日侵。",
            "意行何所适，还欲访同襟。"
        ],
        "title": "再次前韵",
        "id": "ba3f9c0e-5a0c-4f53-9a5f-ecf3942ed294"
    },
    {
        "author": "綦崇礼",
        "paragraphs": [
            "寒宵送徂岁，青灯照华髪。",
            "天时自代谢，人事更治忽。",
            "圣朝今中兴，正朔几书月。",
            "未作故乡归，又见新花发。",
            "稚女巧娱予，剪彩妆风物。",
            "一釂婪尾觞，頺然百忧歇。"
        ],
        "title": "德升尚书出示岁除用韦苏州韵前後二篇及两郎属和粲然盈轴赏叹之余有感于中亦輙次韵书山居一时事  其一",
        "id": "fd47e7cb-5d5e-4b3a-9883-c6dcf439fad7"
    },
    {
        "author": "綦崇礼",
        "paragraphs": [
            "儿童喜时节，老大悲齿髪。",
            "流光难把玩，百年如倐忽。",
            "夜灯犹故岁，晨燎已端月。",
            "回首名宦途，常虞骇机发。",
            "今来对青山，安坐见春物。",
            "得失孰多少，且使寸心歇。"
        ],
        "title": "德升尚书出示岁除用韦苏州韵前後二篇及两郎属和粲然盈轴赏叹之余有感于中亦輙次韵书山居一时事  其二",
        "id": "8c7f4ac0-9150-4f90-ab60-3ea5b2e2fce4"
    },
    {
        "author": "綦崇礼",
        "paragraphs": [
            "八座近黄扉，三公宜黑发。",
            "用舍岂自谋，机缄何翕忽。",
            "一麾遽出守，双溪厌风月。",
            "江海今就闲，议论犹英发。",
            "大厦终须材，虚舟聊应物。",
            "胜览莫辞频，君驺宁久歇。"
        ],
        "title": "奉纪",
        "id": "d4e4452f-0bed-414c-b9b0-858a0e1fdbc2"
    },
    {
        "author": "綦崇礼",
        "paragraphs": [
            "箕裘绍弓冶，不绝仅如髪。",
            "遇主当艰虞，持身敢怠忽。",
            "谬随供奉班，更直淹岁月。",
            "出领东诸侯，羽书忧调发。",
            "丘壑从素心，朝廷怜旧物。",
            "桑榆不自收，我驾将焉歇。"
        ],
        "title": "自述",
        "id": "17232048-2f04-460d-9f2f-66bf072e3f90"
    },
    {
        "author": "綦崇礼",
        "paragraphs": [
            "寒梅残几枝，插花无点髪。",
            "僧房不得地，飘零人所忽。",
            "溪风晚来急，寻香堆碎月。",
            "不料东城春，娇黄方秀发。",
            "新诗寓佳赏，留情宁一物。",
            "芳卉满春山，篮舆来莫歇。"
        ],
        "title": "和东园黄香梅之作因复劝游",
        "id": "3badda9f-29b3-4f96-a356-5fb3afba43c2"
    },
    {
        "author": "綦崇礼",
        "paragraphs": [
            "移居寄城郭，閴如在郊垧。",
            "百卉暮凋翠，两山常对青。",
            "儿童渐吴语，气俗易熏蒸。",
            "喜闻淮师捷，神武畅威棱。",
            "叛寇不足灭，四夷其来庭。",
            "十年乱离厄，永夜乡关情。",
            "庶见丘墓邦，敢贪簪绂荣。",
            "故人致尺素，笑烹双鲤赪。",
            "清切哦十咏，飘零乖一觥。",
            "岁晚良可会，济世须时英。"
        ],
        "title": "和李元叔秋怀  其一",
        "id": "36b8e78f-0365-4e84-8bd1-a261a4116757"
    },
    {
        "author": "綦崇礼",
        "paragraphs": [
            "杜门身块坐，息念心灰死。",
            "香火远祠庭，文书凈窗几。",
            "治剧力岂任，投闲计良是。",
            "深惭未报恩，尚费官仓米。",
            "吾侪晚闻道，错以名为市。",
            "那知标榜着，便有谤尤起。",
            "如君取已多，蚤合登贵仕。",
            "况彼青箱业，家声在人耳。",
            "草草脱廌冠，重升未应止。",
            "但愿毋近名，嘉言终合指。"
        ],
        "title": "和李元叔秋怀  其二",
        "id": "39b58f99-0fd0-46cc-bc1d-69ce0c90b65f"
    },
    {
        "author": "綦崇礼",
        "paragraphs": [
            "矫矫摩天姿，青云久垂翅。",
            "别乘屈王祥，海隅赖康济。",
            "峻节回郡政，深仁赈民匮。",
            "胡不三年留，斯民且安慰。"
        ],
        "title": "送潍州詹倅五首  其一",
        "id": "f9639834-9d85-4d97-a292-a7f1e6a8a92e"
    },
    {
        "author": "綦崇礼",
        "paragraphs": [
            "天子有使指，借问何官曹。",
            "转粟泝洛津，帆樯连万艘。",
            "大臣进所知，得此千人豪。",
            "扶摇一借便，看上青云髙。"
        ],
        "title": "送潍州詹倅五首  其二",
        "id": "9d26b393-d389-46a2-92ac-fc2c4f5a01c1"
    },
    {
        "author": "綦崇礼",
        "paragraphs": [
            "东风催去旆，南浦伤离情。",
            "攀辕何纷纷，晓日来倾城。",
            "中有韦布士，雪涕挥纵横。",
            "欲识何为者，为言门下生。"
        ],
        "title": "送潍州詹倅五首  其三",
        "id": "bb5399cb-9eb7-4562-baf3-da9703b1ea42"
    },
    {
        "author": "綦崇礼",
        "paragraphs": [
            "先达收人材，轻重在题目。",
            "我出一何幸，青眼深回瞩。",
            "声名士所贵，推挽亦已足。",
            "母老怜我贫，家事犹省录。"
        ],
        "title": "送潍州詹倅五首  其四",
        "id": "1581594b-18a0-4721-a7b4-c63c2b30ad59"
    },
    {
        "author": "綦崇礼",
        "paragraphs": [
            "人生乐知己，见遇况国士。",
            "吾身不激昂，孰为报恩子。",
            "荐达有往来，登门愿谁始。",
            "寄谢魏王孙，丹心亦如此。"
        ],
        "title": "送潍州詹倅五首  其五",
        "id": "470e485d-dfdc-4dd0-9761-ee72c3eb37b4"
    },
    {
        "author": "綦崇礼",
        "paragraphs": [
            "先生昔为吏，敏政便剧繁。",
            "利刅无错节，大邑如烹鲜。",
            "民曹与廷尉，众纷常裕然。",
            "胡为弃九卿，岁晚来灌园。",
            "分阴在所惜，寸地不忍闲。",
            "草木苟有用，岂惮远移根。",
            "从来忧世心，中怀百虑煎。",
            "栽梅期鼎实，无取寒花妍。",
            "植竹待威鳯，肯羡冥鸿骞。",
            "此志未云遂，亦足留风烟。",
            "山泉酿贤圣，艶曲听婵娟。",
            "引酌梅竹下，醉卧云峰前。",
            "何以解其酲，玉笋捧瓯圆。",
            "香泛紫苏饮，醒心清可怜。",
            "洗涤曲糵昏，还观神明全。",
            "先生得此物，手种当春天。",
            "耘培供采掇，内热常得痊。",
            "云何失滋茂，无乃人力愆。",
            "因疑课督功，多稼移大田。",
            "循例犹见分，乞邻问东阡。",
            "不耐作戏语，解嘲来巨篇。",
            "珠玉隐光彩，入城惊市廛。",
            "风霜已落木，洞户宜垂毡。",
            "何当拥炉夜，一樽同笑言。"
        ],
        "title": "蒙成大亨分送紫苏且以前书有戏嚯语垂示解嘲輙次元韵",
        "id": "9103b9e3-11a2-409f-806c-d3aa866aac90"
    },
    {
        "author": "綦崇礼",
        "paragraphs": [
            "衰年忧患百侵凌，胸次聊凭诗澡雪。",
            "寄情山水时自娱，不求赏音弦莫绝。",
            "身显岂忘庄舄吟，量能盍止周师任。",
            "闲中之趣难具陈，赤城慵卧七回春。",
            "终南捷径犹可疑，海滨老矣谁见称。",
            "积雪加寒固应尔，且为北人汤饼喜。"
        ],
        "title": "次韵成季尚书喜雪",
        "id": "d05e75c2-f33c-4999-bc94-131e689a262a"
    },
    {
        "author": "綦崇礼",
        "paragraphs": [
            "赤城自昔佳山水，游宦何曾论道里。",
            "朅来五载着闲身，天假衰年幸如此。",
            "偶逢人面即成亲，信美那知非我里。",
            "相从晚得世家贤，风流未泯典刑全。",
            "豫章杞梓杂兰玉，向来人物常推先。",
            "一门卿相有三四，功名并列青瑶镌。",
            "憔悴祗今余此老，北阙荐书谁复草。",
            "忘怀骤喜肝胆倾，学道故宜容鬓好。",
            "江湖历走到海滨，可怕鲸波风浩浩。",
            "平时所宝非琼瑰，生涯都付瓶与罍。",
            "客至輙留尽欢适，玉山不觉欹崔嵬。",
            "醒来默坐参佛祖，余酲宿障随驱排。",
            "衡门我亦栖迟久，却视华途惭俊茂。",
            "山中麋鹿会同羣，客里妻奴得相守。",
            "感君向我意甚真，杯酒招邀惟恐後。",
            "往还况此足亲知，清谈雅集每忘疲。",
            "尚书旧信心如水，京兆犹传政不私。",
            "共寻泉石岂无伴，却上云霄知有基。",
            "顾我终焉奚所欲，一丘一壑志愿足。",
            "胜游非远闲日多，秋节正凉新酒熟。",
            "东州西县君何求，请解行包停去躅。"
        ],
        "title": "用晦显谟近出长篇德升尚书遂已赓和輙牵鄙思以继二公之後兼简行之待制",
        "id": "25671f45-522e-4e47-8951-47a620578a5d"
    },
    {
        "author": "綦崇礼",
        "paragraphs": [
            "学古方从仕，投闲遂屏居。",
            "声华芸省旧，风采柏台余。",
            "黄壤归何速，青云志莫舒。",
            "推财均室尽，遗子有家书。"
        ],
        "title": "故李察院挽歌辞二首  其一",
        "id": "63d36655-ad93-4229-a56c-9a20f283efd7"
    },
    {
        "author": "綦崇礼",
        "paragraphs": [
            "有才曾少试，无命可深尤。",
            "宪府初峨豸，沧溟遽狎鸥。",
            "盛年嗟未老，多病忽先秋。",
            "勤学平生事，萱堂孰解忧。"
        ],
        "title": "故李察院挽歌辞二首  其二",
        "id": "9d64dfa3-e62e-43ac-b7a0-6b9007a21e83"
    },
    {
        "author": "綦崇礼",
        "paragraphs": [
            "江海同为客，山林不并居。",
            "经时占喜鹊，今日剖双鱼。",
            "拥鼻还成咏，撑肠未废书。",
            "孤吟聊自遣，谁复借吹嘘。"
        ],
        "title": "和人见寄",
        "id": "c9b9f52e-c414-4f02-8819-06effa4ba25a"
    },
    {
        "author": "綦崇礼",
        "paragraphs": [
            "遇主方英妙，当朝独老成。",
            "小车何耄耋，前席起公卿。",
            "感会真千载，哀荣止半生。",
            "伤心埋玉处，愁雾锁佳城。"
        ],
        "title": "故丞相高平范公挽歌辞三首  其一",
        "id": "ab7d7478-1987-4e73-8500-94de5f026757"
    },
    {
        "author": "綦崇礼",
        "paragraphs": [
            "帷幄言犹在，山林迹已迁。",
            "登庸疑早贵，福艾欠长年。",
            "浑厚风神粹，恢宏德度全。",
            "直应天夺速，何物恨鸢肩。"
        ],
        "title": "故丞相高平范公挽歌辞三首  其二",
        "id": "28617e8e-2f71-4c64-b279-36db0907b890"
    },
    {
        "author": "綦崇礼",
        "paragraphs": [
            "忆昔金銮直，天颜喜色新。",
            "草麻惭大手，命相得良臣。",
            "内赐充怀袖，廷扬耸搢绅。",
            "秪今余典册，那复见斯人。"
        ],
        "title": "故丞相高平范公挽歌辞三首  其三",
        "id": "fe1657b9-3960-4a8e-b5cb-f04fb7bfcb39"
    },
    {
        "author": "綦崇礼",
        "paragraphs": [
            "翊戴兴炎祚，权宜仿晋都。",
            "关中萧相国，江左管夷吾。",
            "感会逢英主，拘挛鄙腐儒。",
            "人间留不得，去与列星俱。"
        ],
        "title": "故丞相吕成公挽歌诗辞五首  其一",
        "id": "38c78941-06a4-4515-ad6b-55574128ae17"
    },
    {
        "author": "綦崇礼",
        "paragraphs": [
            "忆昨初南渡，人情正自危。",
            "起平王室乱，笑指楚囚悲。",
            "投棰来方鋭，乘桴计不疑。",
            "还师期克敌，遗恨失斯时。"
        ],
        "title": "故丞相吕成公挽歌诗辞五首  其二",
        "id": "9a44c589-5844-4597-9132-1cefb9e9bbe5"
    },
    {
        "author": "綦崇礼",
        "paragraphs": [
            "仗钺除君侧，披荆立本朝。",
            "规模收庙胜，威略动天骄。",
            "贤业留黄阁，闲情在午桥。",
            "伤心桃李径，霜霰日萧条。"
        ],
        "title": "故丞相吕成公挽歌诗辞五首  其三",
        "id": "38660a0e-adee-41ff-ae0c-2c045d289bcc"
    },
    {
        "author": "綦崇礼",
        "paragraphs": [
            "名与功髙大，身为世重轻。",
            "初传都督令，已慑敌人情。",
            "门谢三千客，胸包十万兵。",
            "圣王分陜意，叹息失长城。"
        ],
        "title": "故丞相吕成公挽歌诗辞五首  其四",
        "id": "3e630d82-06bc-43b7-8132-7d7203ea5ee0"
    },
    {
        "author": "綦崇礼",
        "paragraphs": [
            "龊龊诚何算，堂堂亦已休。",
            "嗟闻闭东阁，忍复过西州。",
            "会送宜千乘，归藏但一丘。",
            "往来埋玉恨，清泪涨溪流。"
        ],
        "title": "故丞相吕成公挽歌诗辞五首  其五",
        "id": "d4502478-3969-4552-a47a-d09dfe4c164f"
    },
    {
        "author": "綦崇礼",
        "paragraphs": [
            "扈从官班近，囏难报效微。",
            "又同陪法驾，复共着征衣。",
            "举目江山好，伤心井社非。",
            "何当戎马定，却作故乡归。",
            "负郭田园美，迎霜雉兔肥。",
            "风尘嗟澒洞，梦寐怅依稀。",
            "圣主兴皇祚，羣公翊政机。",
            "时平当自劾，还采故山薇。"
        ],
        "title": "扈从书事",
        "id": "41e71f85-0952-4b91-9ee1-207f7cc5f993"
    },
    {
        "author": "綦崇礼",
        "paragraphs": [
            "杰峰秀岭竞崔巍，缓引篮舁不用催。",
            "一径灵虚飞鸟上，四围春色画屏开。",
            "鹿门未有携家便，雁荡何妨筑室来。",
            "已上封章乞闲散，勿令俗驾却轻回。"
        ],
        "title": "入雁荡山",
        "id": "82093c4f-4a19-421c-88c9-406253397618"
    },
    {
        "author": "綦崇礼",
        "paragraphs": [
            "禁掖东西曾并直，銮坡先後亦联名。",
            "那知白髪归田舍，却见朱轓莅海城。",
            "往事回头真是梦，流年屈指只堪惊。",
            "一杯相属公应悉，冷暖难移故旧情。"
        ],
        "title": "德升劝酒为已懋尚书寿予即席赋长句以代俳谐",
        "id": "cf29a1fc-e3a1-438d-82ec-769b629c829f"
    },
    {
        "author": "綦崇礼",
        "paragraphs": [
            "漂流岁晚怜羁迹，慷慨平时仰令名。",
            "问俗卜邻依里社，登瀛得友自都城。",
            "諌书昔睹言常用，伟论今传众尚惊。",
            "未足朝眠何所事，良辰诗酒最关情。"
        ],
        "title": "国佐侍郎并示佳篇谨复次韵",
        "id": "01182f05-1b0c-4cf1-aa23-56a0b0c63b75"
    },
    {
        "author": "綦崇礼",
        "paragraphs": [
            "常伯二卿俱擅美，宪台諌省各知名。",
            "英词宜和南熏曲，雅意难追北斗城。",
            "元礼风声谁得御，孟公姓字坐皆惊。",
            "联肩接袂予何幸，一笑从容每尽情。"
        ],
        "title": "见德升国佐酬赠叹爱不已用复次韵",
        "id": "73035792-9bf7-4a4e-beae-9573da9e97dc"
    },
    {
        "author": "綦崇礼",
        "paragraphs": [
            "一枝冷落为谁开，欲遣寒香入酒杯。",
            "铁石心肠犹解赋，芝兰风味合相陪。",
            "腊前颇讶疏疏见，春尽何妨得得来。",
            "十里东城不嫌远，待看山月照徘徊。"
        ],
        "title": "赋东城梅花示哲上人",
        "id": "2d1d41e3-cb42-45dc-be92-0b8717de4cf7"
    },
    {
        "author": "綦崇礼",
        "paragraphs": [
            "巧据东西面势雄，兹亭壮观一园中。",
            "淙淙鸣窦过流水，拂拂虚檐来远风。",
            "好解尘缨濯清泚，聊披醉衽望穹窿。",
            "泠然便欲乘风去，汗漫相期孰与同。"
        ],
        "title": "题子正观察溪风亭二首  其一",
        "id": "401193bb-46d2-45e2-845a-239cf67e1ab5"
    },
    {
        "author": "綦崇礼",
        "paragraphs": [
            "溪上微波起谷纹，凉飔不断快余醺。",
            "飘飘弄袖疑轻举，馥馥吹花得细闻。",
            "但羡园林今地主，焉知弓剑旧将军。",
            "功名兴尽从吾好，白首安闲少似君。"
        ],
        "title": "题子正观察溪风亭二首  其二",
        "id": "a18cf985-35b8-489a-bd6b-9de74eebbbe3"
    },
    {
        "author": "綦崇礼",
        "paragraphs": [
            "泉通暗甃泻清溪，倒影风亭翼瓦齐。",
            "借问披襟聆漱玉，何如擐甲听征鞞。",
            "相过底厌时挥麈，独坐应须日杖藜。",
            "信美那知非我里，倚栏归路已都迷。"
        ],
        "title": "德升尚书赋溪风亭二首以题为韵顾风字某已先作别赋溪字一首",
        "id": "7bb6843d-cf93-46d0-b91b-b74df1bf3bf0"
    },
    {
        "author": "綦崇礼",
        "paragraphs": [
            "林麓阴森径屈盘，渐惊危步入重峦。",
            "地分宝刹临空翠，天设飞梁跨激湍。",
            "雾暗云蒸山气肃，雪翻雷辊水声寒。",
            "我来不作多求想，试出神光变现看。"
        ],
        "title": "题天台山石桥庵院",
        "id": "abf2d5b8-419d-4d53-a715-03d63054b7ce"
    },
    {
        "author": "綦崇礼",
        "paragraphs": [
            "早发招提宿雨晴，征衫犹带夜香清。",
            "山藏鸟道疑无路，石触溪流自有声。",
            "适足此时逃世网，收身何日濯尘缨。",
            "迂疏愧乏论思效，尚得君王记姓名。"
        ],
        "title": "宿独觉院",
        "id": "e3be672e-d5f3-4ee5-90c6-d0bc042e3b0f"
    },
    {
        "author": "綦崇礼",
        "paragraphs": [
            "从夫礼法旧推称，训子诗书亦蚤成。",
            "乌府尽言知内助，鳯池得位见亲荣。",
            "隙驹不究期颐寿，风木长悲欲飬情。",
            "厚福尚余汤沭地，并归贤嗣作功名。"
        ],
        "title": "故福国夫人挽歌词  其一",
        "id": "38b4f91f-e407-45fb-9f67-02beeb3eecb9"
    },
    {
        "author": "綦崇礼",
        "paragraphs": [
            "蜀都旌节继辉光，象服重来意独伤。",
            "许国毋辞驱远驭，怀人忍复舍中堂。",
            "新阡岂料今同穴，异县端如在故乡。",
            "错顾飞云何处是，西山松槚已成行。"
        ],
        "title": "故福国夫人挽歌词  其二",
        "id": "c0078ade-9a63-4783-b8b3-b755845e07fb"
    },
    {
        "author": "綦崇礼",
        "paragraphs": [
            "题诗曾动何郎兴，寄远犹传陆凯名。",
            "渴见寒英娱北客，共寻春信向东城。",
            "蜂粘晴蘂应先破，雀啅芳心已尽惊。",
            "便拟催开争赋咏，腊中独使擅幽情。"
        ],
        "title": "奉和德升尚书探梅之什仍用元韵",
        "id": "1cd89ee6-5fc3-40f1-a5ea-c3484fb7410a"
    },
    {
        "author": "綦崇礼",
        "paragraphs": [
            "清梦分明到玉堂，紫衣催引对龙章。",
            "似令裁诏移时罢，尚想挥毫半夜忙。",
            "千里力疲心已息，十年境熟念难忘。",
            "此生未有酬恩日，坐捻衰髯祗自伤。"
        ],
        "title": "七月乙丑作记梦诗初不敢示人而私有传去者德升尚书遽先枉和索元篇",
        "id": "8d9fb70a-2031-4893-bba9-565fa49f6ec0"
    },
    {
        "author": "綦崇礼",
        "paragraphs": [
            "西风醒梦入秋堂，梦境还空寄短章。",
            "妄见徒嗟妨睡美，闲心久谢趁朝忙。",
            "流年倐忽身今老，荣路斯须味已忘。",
            "惭愧君诗真戏嚯，邯郸自警亦何伤。"
        ],
        "title": "再用韵奉谢德升尚书见和且以解嘲",
        "id": "4168ab71-1b7f-4b64-937c-0ca1b62c9471"
    },
    {
        "author": "綦崇礼",
        "paragraphs": [
            "庆吊从来不下堂，漫劳善颂费雕章。",
            "自嗤梦已空花散，更看诗为寐语忙。",
            "论每阔疏时所弃，才称美秀上难忘。",
            "我宜屏迹君当起，出处相违恐两伤。"
        ],
        "title": "德升尚书并示新诗愈富而愈工不胜叹服顾见戏之语不置而自处太谦谨和答以重致解嘲之意",
        "id": "1faef627-a491-498a-902e-aa4671fc91d6"
    },
    {
        "author": "綦崇礼",
        "paragraphs": [
            "旋葺幽居卜筑堂，归栖不负乞闲章。",
            "饮遭田父那辞醉，雨觅渔师未觉忙。",
            "汲汲功名徒竞逐，悠悠身世已兼忘。",
            "此心真可安江海，免使庄生笑重伤。"
        ],
        "title": "重拟自赋一首呈德升尚书",
        "id": "2bab43ad-f988-4d4f-b506-ca7611b75f0a"
    },
    {
        "author": "綦崇礼",
        "paragraphs": [
            "八座方登政事堂，一麾却佩郡侯章。",
            "求闲宛转常虞谤，治剧从容岂厌忙。",
            "老去昔游君尚记，梦回陈迹我俱忘。",
            "相从且共衔杯乐，世路争名巧中伤。"
        ],
        "title": "蒙示叙旧之作情眷甚厚不可虚辱輙次元韵愧非所以为报也",
        "id": "a1bcef86-ac43-4478-a7a9-5584eabcf5ec"
    },
    {
        "author": "綦崇礼",
        "paragraphs": [
            "纷纷胡骑来无定，整整王师动有名。",
            "已报妖氛扫秦甸，还闻聘使出龙城。",
            "灼知天意民皆悦，怯听风声寇自惊。",
            "就飬东朝归驾近，和戎深见圣人情。"
        ],
        "title": "奉酬已懋尚书  其一",
        "id": "8f6da1a9-4aa7-4f16-90f7-07feaccb6953"
    },
    {
        "author": "綦崇礼",
        "paragraphs": [
            "乡邦甲第常牵兴，玉几金瓯久记名。",
            "会秉枢机还魏阙，且栽桃李满春城。",
            "郊原气暖花将发，闾里声和犬不惊。",
            "胜日假时聊共乐，未应归隐狥髙情。"
        ],
        "title": "奉酬已懋尚书  其二",
        "id": "e67240a2-70c2-4b06-8cdc-44894c635a41"
    },
    {
        "author": "綦崇礼",
        "paragraphs": [
            "尘掩龙韬玩具文，雨昏金甲岸纶巾。",
            "横行渐复思清海，髙卧端来傲翠筠。",
            "推毂塞垣终用旧，调丝洞户且酬春。",
            "不辞胜日来追赏，却恐功名要及辰。"
        ],
        "title": "和郭传师岁晚书事",
        "id": "69b1b895-b7d6-4143-aa85-5f65b8191ae6"
    },
    {
        "author": "綦崇礼",
        "paragraphs": [
            "生平雅志在林溪，故里尘昏未定栖。",
            "晚向琼台谐问舍，喜当淮塞罢鸣鞞。",
            "出郊剩喜园亭胜，策杖应须酒榼携。",
            "随意一觞兼一咏，醉言无次亦无题。"
        ],
        "title": "漫成  其一",
        "id": "10ee83db-aa7e-43eb-8da9-2a00d5e03be2"
    },
    {
        "author": "綦崇礼",
        "paragraphs": [
            "书迷今古懒不读，樽列圣贤时一中。",
            "顾我本无当世志，爱君真有古人风。",
            "赐环忽恐归期促，放盏常嗟乐事空。",
            "山鹿野麋便茂草，鳯凰终合止梧桐。"
        ],
        "title": "漫成  其二",
        "id": "1b2a64db-ce64-4581-9430-4ab65616f32b"
    },
    {
        "author": "綦崇礼",
        "paragraphs": [
            "社稷功名不自贤，小园卜筑赏闲年。",
            "脱遗富贵还身外，收拾芳菲寓目前。",
            "未息烟尘劳瞩望，莫孤风月且留连。",
            "一时赋咏多奇作，江汉崧髙好共编。"
        ],
        "title": "佚老堂为丞相文安公作  其一",
        "id": "8061574b-9585-4272-b0c5-a72332b1dd0b"
    },
    {
        "author": "綦崇礼",
        "paragraphs": [
            "帝眷民瞻岂暂望，江山信美可终藏。",
            "元勋合冠凌烟阁，雅兴聊同绿野堂。",
            "已作时霖却龙卧，行看天讨待鹰扬。",
            "嘱公未用安髙退，准拟功成老故乡。"
        ],
        "title": "佚老堂为丞相文安公作  其二",
        "id": "7bc7b5ed-67ab-44e4-8956-d82deb9e5e73"
    },
    {
        "author": "綦崇礼",
        "paragraphs": [
            "九载分违几日同，铜章又过淛江东。",
            "芝田吏隐常看鹤，山邑官闲早梦熊。",
            "囹圄屡空知讼简，囷仓相继喜年丰。",
            "传闻江上风尘息，相国宁忘幕府功。"
        ],
        "title": "寄青田县令杨仲固",
        "id": "1f7bbd53-189c-4db9-882d-11433220e374"
    },
    {
        "author": "綦崇礼",
        "paragraphs": [
            "书到山中手自披，炎凉不改似君稀。",
            "术穷五技缘何事，巢穏一枝聊可依。",
            "扫迹径须休去好，冥心深觉向来非。",
            "缓赓清唱缄题罢，却对松窗静掩扉。"
        ],
        "title": "酬李元叔察院见寄",
        "id": "df710afd-08e7-4f77-aa0c-2071d303215a"
    },
    {
        "author": "綦崇礼",
        "paragraphs": [
            "九日追欢异昔年，强随时节到层巅。",
            "俯观殊俗身如客，平瞰丹霄势欲仙。",
            "故国伤心沧海外，行朝倾首碧云边。",
            "兴阑酒罢催归驭，四面岚光合暮烟。"
        ],
        "title": "重九日宴临漳亭",
        "id": "e74e33ee-ad86-4485-95f8-d5f54fc3713c"
    },
    {
        "author": "綦崇礼",
        "paragraphs": [
            "冰箸垂檐滴渐多，眼花眩目气初和。",
            "功成尺瑞追前赋，喜兆千箱可预歌。",
            "坐看嫩黄滋柳色，遥知新绿涨湖波。",
            "闭门积玉浑消尽，却有儿童整雀罗。"
        ],
        "title": "雪晴",
        "id": "76d2a951-cbbe-48b1-8d4f-48294ed4b829"
    },
    {
        "author": "綦崇礼",
        "paragraphs": [
            "忧民太守致精祈，爱物天公意不违。",
            "要及岁元彰瑞应，故先春至作花飞。",
            "梅藏疏蘂余芬馥，山压羣峰失翠微。",
            "疫疠已消麰麦润，更随晴色探芳菲。"
        ],
        "title": "喜雪呈已懋使君兼简德升尚书国佐侍郎",
        "id": "50202fbd-08a0-4a7e-8a66-20e26383d149"
    },
    {
        "author": "綦崇礼",
        "paragraphs": [
            "遶郭江山四望中，一时共寓接羣公。",
            "戚藩位列三司贵，帅阃班分二府崇。",
            "华省名卿踵持橐，亷车宿将久櫜弓。",
            "追游亦有銮坡客，顦顇今先鹤髪翁。",
            "人事等闲欣戚异，宾筵聊喜笑言同。",
            "更须结伴春游去，已过催花几信风。"
        ],
        "title": "陪观使太尉燕集长句兼简座中诸公",
        "id": "0c3ef461-77c6-480e-8825-5ca9bef63f98"
    },
    {
        "author": "綦崇礼",
        "paragraphs": [
            "宣室思前席，承明虚直庐。",
            "不肯入州府，分其终隐欤。"
        ],
        "title": "次韵成季尚书宁川即事五首 山寺寓居",
        "id": "e4276716-57e9-4d15-9929-4ff1dc675f03"
    },
    {
        "author": "綦崇礼",
        "paragraphs": [
            "世路机兼穽，人情楯与矛。",
            "客能知许事，兀兀一时休。"
        ],
        "title": "次韵成季尚书宁川即事五首 对客隐几",
        "id": "a1804893-0f47-4f55-be73-bf5a373b6e57"
    },
    {
        "author": "綦崇礼",
        "paragraphs": [
            "成功收拾芥，旧读余断编。",
            "时思贤圣对，久要故依然。"
        ],
        "title": "次韵成季尚书宁川即事五首 晚晴读书",
        "id": "1a68394f-f0a6-42fe-bb71-fad12214e8fa"
    },
    {
        "author": "綦崇礼",
        "paragraphs": [
            "独饮自成趣，世情何用论。",
            "生平龙坂客，谁过雀罗门。"
        ],
        "title": "次韵成季尚书宁川即事五首 窗下独酌",
        "id": "0580fc5d-0671-4840-8318-1d0169bc2b7e"
    },
    {
        "author": "綦崇礼",
        "paragraphs": [
            "当官肯虞谤，遇事羞摸棱。",
            "闲来爱清夜，默坐对青灯。"
        ],
        "title": "次韵成季尚书宁川即事五首 东斋夜坐",
        "id": "782ccac6-6468-4611-9b57-cbc53bd11667"
    },
    {
        "author": "綦崇礼",
        "paragraphs": [
            "尘埃暗宫锦，耒耜安田庐。",
            "陈力知不能，不止独何欤。"
        ],
        "title": "德升尚书再用前韵见示五绝 山寺寓居",
        "id": "931b40cc-bd49-482e-b748-231df8650605"
    },
    {
        "author": "綦崇礼",
        "paragraphs": [
            "边书犹插羽，世用在持矛。",
            "空言客何务，问事其少休。"
        ],
        "title": "德升尚书再用前韵见示五绝 对客隐几",
        "id": "2d794639-3876-490c-94e4-21a3c6dc1cf9"
    },
    {
        "author": "綦崇礼",
        "paragraphs": [
            "忘忧有妙理，细与曲生论。",
            "相携醉乡去，醒见月当门。"
        ],
        "title": "德升尚书再用前韵见示五绝 窗下独酌",
        "id": "f00d67e2-8f6a-4c14-acc5-3d78faa30799"
    },
    {
        "author": "綦崇礼",
        "paragraphs": [
            "一时盛意气，四海竦风棱。",
            "我怀非此念，兀坐对青灯。"
        ],
        "title": "德升尚书再用前韵见示五绝 东斋夜坐",
        "id": "cc1705a6-6424-40b9-ad21-253a7392c87b"
    },
    {
        "author": "綦崇礼",
        "paragraphs": [
            "前瞻雁荡秋最奇，北上天台春更丽。",
            "两山特峙天下闻，一郡安闲介兹地。"
        ],
        "title": "题护国寺",
        "id": "95fb5557-24a1-4d04-bfdf-1110f2742bd4"
    },
    {
        "author": "綦崇礼",
        "paragraphs": [
            "掌武当朝独老成，运筹分阃厌勋名。",
            "旌旄载偃琼台路，符竹新抛铁瓮城。",
            "近塞尚虞秋马健，空山底恤晓猨惊。",
            "更须重拟平戎去，欲赞公休似不情。"
        ],
        "title": "观使太尉俯用拙韵有述怀之作谨赋一篇奉酬嘉咏",
        "id": "de685f2e-9cd7-441f-8be9-75034306c95d"
    },
    {
        "author": "綦崇礼",
        "paragraphs": [
            "归艎少缓不须摧，更待东城一访梅。",
            "铁石心情犹解赋，芝兰风味合相陪。",
            "腊残绝讶迟迟见，春近何妨得得来。",
            "清赏未谐君欲去，临邛谁与共衔杯。"
        ],
        "title": "崇礼次韵奉酬聊致挽留之意",
        "id": "2e25e203-c99d-41c8-b410-233f733b7923"
    },
    {
        "author": "勾涛",
        "paragraphs": [
            "云顶峰崛奇，金渊水清写。",
            "勉从山水游，切勿轻民社。"
        ],
        "title": "送孙太冲守怀安",
        "id": "0081b646-3143-4b7a-9893-ba5556c482e4"
    },
    {
        "author": "胡舜陟",
        "paragraphs": [
            "港浄千寻碧，峰回两岸青。",
            "鹭飞烟漠漠，猨啸竹冥冥。",
            "鸡犬闻声地，云霞蔽隐扃。",
            "桃源疑此是，时复问渔舲。"
        ],
        "title": "泛歙溪用老杜诗青惜峰峦过为韵  其一",
        "id": "a8a794c0-c765-4559-ada9-279d8b95fc4a"
    },
    {
        "author": "胡舜陟",
        "paragraphs": [
            "溪山美有余，自古神仙宅。",
            "筑室隐宣平，题诗来李白。",
            "至今负薪人，间是餐霞客。",
            "不向此寻真，飘蓬端可惜。"
        ],
        "title": "泛歙溪用老杜诗青惜峰峦过为韵  其二",
        "id": "fb22a451-693c-417e-a71c-f033c40b0b7e"
    },
    {
        "author": "胡舜陟",
        "paragraphs": [
            "万山回合处，葱鬰钓台峰。",
            "道义高千古，簟瓢敌万钟。",
            "羊裘甘寂寞，凤阙肯从容。",
            "勿谓狂奴态，清风激懦庸。"
        ],
        "title": "泛歙溪用老杜诗青惜峰峦过为韵  其三",
        "id": "1f12fd29-0a91-4997-92cc-1527f491b8df"
    },
    {
        "author": "胡舜陟",
        "paragraphs": [
            "草木纷纷落，江山正薄寒。",
            "云藏桐子宅，波急沈郎滩。",
            "回首家林远，多愁革带宽。",
            "青枫知客恨，涂血点林峦。"
        ],
        "title": "泛歙溪用老杜诗青惜峰峦过为韵  其四",
        "id": "1f10df49-be91-42e6-a0da-54c08f2317ff"
    },
    {
        "author": "胡舜陟",
        "paragraphs": [
            "观山如走马，倏忽千羣过。",
            "水从云际来，舟疑天上坐。",
            "羁孤猨失羣，往复蚁旋磨。",
            "五韵写中肠，悲词成楚些。"
        ],
        "title": "泛歙溪用老杜诗青惜峰峦过为韵  其五",
        "id": "81e8fd49-6209-49a5-b997-235939c1566e"
    },
    {
        "author": "胡舜陟",
        "paragraphs": [
            "骚人足奇思，香草比君子。",
            "况此霜下杰，清芬绝兰茝。",
            "气禀金行秀，德备黄中羹。",
            "古来鹤髪翁，餐英饮其水。",
            "但恐蓬藋伤，课仆加料理。"
        ],
        "title": "题秋香亭",
        "id": "bd5d6775-ed5e-4cd3-a32f-fd14d889f14a"
    },
    {
        "author": "胡舜陟",
        "paragraphs": [
            "蜡烟青绕雪培堆，神女疑乘香雾来。",
            "绰约仙姿明醉眼，横斜疏影入樽罍。"
        ],
        "title": "秉烛赏梅",
        "id": "56568ec1-4568-44ee-b7c1-e979bc6f8a68"
    },
    {
        "author": "胡舜陟",
        "paragraphs": [
            "东辅书初至，西宫夜正寒。",
            "感时嗟阻阔，喜汝报平安。",
            "学耨知兼力，辞淳发巨澜。",
            "三冬文史足，轩翥未应难。"
        ],
        "title": "寄侄",
        "id": "6c15dd60-6b33-4911-9a98-44f8996ea0b7"
    },
    {
        "author": "胡舜陟",
        "paragraphs": [
            "中兴将相上凌烟，社稷元功孰敢先。",
            "万物生春持斗柄，六龙回驭取虞渊。",
            "中书方记汾阳考，南国俄乘范蠡船。",
            "却向园林新栋宇，聊将胜事继前贤。"
        ],
        "title": "建炎丞相成国吕忠穆公退老堂  其一",
        "id": "c5a8b2b7-3960-425d-a13a-12c5b8c63719"
    },
    {
        "author": "胡舜陟",
        "paragraphs": [
            "为闻仙伯隐丹丘，三径新开结胜游。",
            "庭户招呼松桂月，樽罍追逐芰荷秋。",
            "晓猿夜鹤空留恋，风虎云龙自应求。",
            "已拥帅旄将入觐，运筹破虏此归休。"
        ],
        "title": "建炎丞相成国吕忠穆公退老堂  其二",
        "id": "8d2f0917-42c6-49c9-8288-1addd781425a"
    },
    {
        "author": "胡舜陟",
        "paragraphs": [
            "雨过川原凈，山寒草木疏。",
            "暮钟鸣古寺，行客解征裾。",
            "马祖留遗迹，浮丘传异书。",
            "谁能寻胜概，来往谩纷如。"
        ],
        "title": "白水寺  其一",
        "id": "a9cce85d-a509-4006-9983-94159a151bb4"
    },
    {
        "author": "胡舜陟",
        "paragraphs": [
            "风雨走长道，云山忆故庐。",
            "知还惭倦鸟，真乐羡游鱼。",
            "野烧痕将没，新秧陇已锄。",
            "桂林在何许，息马见春余。"
        ],
        "title": "白水寺  其二",
        "id": "48f2460c-f555-4a47-a352-cddfbad65d37"
    },
    {
        "author": "胡舜陟",
        "paragraphs": [
            "奔走尘沙五十程，泉声今夜响泠泠。",
            "明朝画鼓催征骑，不使行人仔细听。"
        ],
        "title": "滑石泉",
        "id": "35ec8482-64c4-431f-ba2c-7764acfc77b7"
    },
    {
        "author": "胡舜陟",
        "paragraphs": [
            "平生壮志在燕然，投老南征示息肩。",
            "鼷鼠发机端可笑，暂休戎马弄潺浮夸。"
        ],
        "title": "题静江府枕流亭",
        "id": "892e0ecb-f57d-4c29-9ffb-7c141b4d709f"
    },
    {
        "author": "胡舜陟",
        "paragraphs": [
            "人有悲欢头易白，山无古今色长青。"
        ],
        "title": "句  其一",
        "id": "78593a24-cffa-4ffd-89da-a31ea9cecab6"
    },
    {
        "author": "胡舜陟",
        "paragraphs": [
            "含桃红紫莺声老，宿麦青青燕子飞。"
        ],
        "title": "句  其二",
        "id": "79359f94-dd71-45cd-9aee-30200f5f6e19"
    },
    {
        "author": "黄龟年",
        "paragraphs": [
            "西来谁露真消息，教外别传要端的。",
            "黄龙佛法付儿孙，临济宗风本奇特。",
            "珍重天童老古锥，声名四海日星垂。",
            "当年一喝狮子吼，狐狸望风而避之。",
            "直截机锋难凑泊，摘叶寻枝何太错。",
            "满堂龙象竞交参，侧耳惟聆师一诺。",
            "虚空扑落水流东，护塔松楸长旧丛。",
            "龟毛拂子三千丈，光彩流传太白峰。"
        ],
        "title": "天童山交禅师塔铭辞",
        "id": "d68c3914-6efd-44d1-965b-25b0177a346a"
    },
    {
        "author": "黄龟年",
        "paragraphs": [
            "稽首宝陀山，观音大菩萨。",
            "三十二妙应，垂福于人天。",
            "慧日廓圆明，隐微无不照。",
            "我等由宿植，于菩萨有缘。",
            "曩善一毫端，菩萨悉能鉴。",
            "今兹一何幸，联樯来宝山。",
            "淑景德惠风，沧海如鉴凈。",
            "朝发东秦岸，须臾达莲宫。",
            "僧饭洗钵时，相与瞻远峤。",
            "□□跨巨浪，侧足骨毛□。",
            "自念尘坌身，得伴清凈侣。",
            "同声讽密语，复念我师名。",
            "注目渴慈光，忽覩紫金相。",
            "崆峒石窟上，宴坐自在容。",
            "云雾不蔽亏，跪礼得良久。",
            "偕来无老稚，咸识应现尊。",
            "赞叹且忻惧，得所未曾有。",
            "我念现前众，中多大福人。",
            "久新迎我师，所祷如响应。",
            "为我忏众恶，遂亦见如来。",
            "同办起心香，复陈一日供。",
            "倘以昔善积，获此大吉祯。",
            "愿敦未来因，永托如来记。",
            "浮生如梦幻，孰处放教生。",
            "戒杀多素羞，广阅如来藏。",
            "分阴实可惜，栖迟必山林。",
            "料理般若舟，长想菩提岸。",
            "羣生迷苦海，拯援使知津。",
            "共发向上心，无□同佛会。"
        ],
        "title": "宝陀山观音赞",
        "id": "77d225e7-3d05-4db6-af33-db043db8f25b"
    },
    {
        "author": "黄龟年",
        "paragraphs": [
            "团团深锁碧烟笼，安隐禅居瑞气中。",
            "万顷沧浪终夜月，更于何处觅天宫。"
        ],
        "title": "马秦山碧云庵联句",
        "id": "bf8bcff7-061e-4678-a8fa-e0d1d3902387"
    },
    {
        "author": "黄龟年",
        "paragraphs": [
            "文衡卓卓擅英声，相与明簪笑语清。",
            "报国共盟推毂志，五湖敢羡一舟轻。"
        ],
        "title": "赠晋水师",
        "id": "2ec784d9-e1ae-439f-87d1-e83e92fdaba0"
    },
    {
        "author": "黄岳年",
        "paragraphs": [
            "无正文。"
        ],
        "title": "马秦山碧云庵联句",
        "id": "f21f811e-e1a2-45fa-8734-aa0d875bb17c"
    },
    {
        "author": "马耆禅师",
        "paragraphs": [
            "无正文。"
        ],
        "title": "马秦山碧云庵联句",
        "id": "7990a080-c13b-42fc-88ad-7adcba079752"
    },
    {
        "author": "张光",
        "paragraphs": [
            "无正文。"
        ],
        "title": "马秦山碧云庵联句",
        "id": "05b3c977-84ee-4237-8693-560a9ad51e3d"
    },
    {
        "author": "释庆老",
        "paragraphs": [
            "交情老去淡如水，病骨秋来瘦似松。"
        ],
        "title": "句  其一",
        "id": "692191ff-65e9-4b45-85f6-dd6868ac9dff"
    },
    {
        "author": "释庆老",
        "paragraphs": [
            "共看栖树鸦。"
        ],
        "title": "句  其二",
        "id": "3a47e8c0-3be4-4638-a0af-26ddc3a9e638"
    },
    {
        "author": "释士珪",
        "paragraphs": [
            "衲帔蒙头，下板头边，且打瞌睡。",
            "蒲团叠足，长连床上，随分挨肩。",
            "忽然露柱眼开，圣僧也须出院。",
            "切忌钉椿摇橹，更须看风使帆。",
            "各各总在其中，人人自宜照顾。",
            "且道照顾个什么，堂中宾主句，觌面没亲疏。"
        ],
        "title": "偈十六首  其一",
        "id": "948151d5-db06-4c3d-8270-6a62f4b9f744"
    },
    {
        "author": "释士珪",
        "paragraphs": [
            "一山南北烟霞里，两寺东西林麓间。",
            "开眼如今浑是梦，莫言真个在庐山。"
        ],
        "tags": [
            "庐山"
        ],
        "title": "偈十六首  其二",
        "id": "06df588f-f987-48a9-addc-490139794d11"
    },
    {
        "author": "释士珪",
        "paragraphs": [
            "面前一道如弦直，当门不用栽荆棘。",
            "陕府铁牛，昨夜失却尾巴；嘉州大像，不是白拈贼。",
            "赵州南，石桥北。",
            "黄河九曲吞昆仑，大悲院里安弥勒。"
        ],
        "title": "偈十六首  其三",
        "id": "5cf8daf8-782c-4c67-a735-6ca44efc73b3"
    },
    {
        "author": "释士珪",
        "paragraphs": [
            "东林百不会，瞎驴随大队。",
            "鞭打不进前，步步只倒退。",
            "一日复一日，灵台转昏昧。",
            "死去入地狱，永劫终不悔。",
            "开口见心肝，实语当忏悔。"
        ],
        "title": "偈十六首  其四",
        "id": "fe5000cc-34c1-4651-980a-a6ad3bc70a0c"
    },
    {
        "author": "释士珪",
        "paragraphs": [
            "错错，东林手把断贯索，诸方鼻孔都穿却。",
            "人问如何不自穿，自己鼻头难摸索。",
            "而今子细细思量，元来不是而今错。"
        ],
        "title": "偈十六首  其五",
        "id": "169870df-006a-477d-bc81-779f7f0f6889"
    },
    {
        "author": "释士珪",
        "paragraphs": [
            "金镞惯调经百战，钱鞭多力恨无雠。"
        ],
        "title": "偈十六首  其六",
        "id": "8ca4c939-60f1-4a48-ae11-51ee62143a77"
    },
    {
        "author": "释士珪",
        "paragraphs": [
            "一阳生，万物萌。",
            "天本清，地常宁。",
            "四时行，万汇成。",
            "如纬经，如权衡。",
            "天心平，人心诚。",
            "日月明，鬼神警。",
            "方知天地分浊清，古今无亏盈。",
            "圣泉拄杖犹通灵，敲骨出髓。",
            "方悟从上诸圣碗鸣声，犹较芭蕉半月程。"
        ],
        "title": "偈十六首  其七",
        "id": "59cdc58f-a4ef-49aa-b422-87d51ccc981f"
    },
    {
        "author": "释士珪",
        "paragraphs": [
            "半夜穿针，尽十方皆成线路，你诸人为什么透不过。",
            "天明吃粥，无一丝毫不露真机，你诸人为什么拨不转。",
            "透不过处，路布分明。",
            "拨不转时，真机独露。",
            "半夜梦中惊骤雨，三更枕上听秋声。"
        ],
        "title": "偈十六首  其八",
        "id": "30214234-c8fb-4a17-aabe-68685585ab43"
    },
    {
        "author": "释士珪",
        "paragraphs": [
            "烈火焰中，蟭螟虫如何栖泊。",
            "大炉韛里，金刚钻烧得通红。",
            "蓦然脑後一锥，铁佛也须汗出。",
            "佛祖重新煅炼，衲僧再上钳锤。",
            "直饶千手大悲，这里如何摸索。",
            "打破从教重锢鏴，休言钝铁费钳锤。"
        ],
        "title": "偈十六首  其九",
        "id": "3e995a5f-d53d-4713-a61d-a85b0e915032"
    },
    {
        "author": "释士珪",
        "paragraphs": [
            "天晴开水路，无事设曹司。",
            "病多谙药性，小慈妨大慈。"
        ],
        "title": "偈十六首  其一○",
        "id": "3cf42b0e-094c-4a7b-b4be-3fd48f426b84"
    },
    {
        "author": "释士珪",
        "paragraphs": [
            "尘融法界，念尽毗卢。",
            "千眼顿开，纤尘不立。",
            "游戏宝明空海，超越菩提觉场。",
            "善财入楼阁之门，重重无尽。",
            "居士供蒲塞之馔，种种庄严。",
            "以上妙饮食供养为法门，以广大愿心总持为佛事。",
            "一一摄入，一一交参。",
            "一一圆融，一一周徧。",
            "理事平等，真俗混融。",
            "凡圣同源，因果不二。",
            "直得文殊骑狮子，入普贤鼻孔里藏身。",
            "普贤骑象王，入文殊眼睛里瞌睡。",
            "释迦弥勒，掩耳偷铃。",
            "势至观音，抱赃叫屈。"
        ],
        "title": "偈十六首  其一一",
        "id": "dd590a10-2ea3-4e26-9b49-886883425a4d"
    },
    {
        "author": "释士珪",
        "paragraphs": [
            "老龙千丈湫，晴空散飞雪。",
            "尊者诺讵罗，坐视眼眨眨。",
            "老禅来住山，梵志翻着袜。",
            "乍可刺汝眼，且要话头活。"
        ],
        "title": "偈十六首  其一二",
        "id": "1e00568d-22b4-4cb2-ab78-4fefbe3bca61"
    },
    {
        "author": "释士珪",
        "paragraphs": [
            "老禅不打鼓山鼓，送老来看雁范山。",
            "杰阁重楼都不见，溪边茅屋两三间。"
        ],
        "title": "偈十六首  其一三",
        "id": "c81028fd-6748-4bde-8c3e-a825be97a61e"
    },
    {
        "author": "释士珪",
        "paragraphs": [
            "释迦弥勒，犹是他奴。",
            "临济德山，是何草芥。",
            "向上一路，荆棘成林。",
            "更欲翻身，堕崖落堑。",
            "总不动着，当处活埋。",
            "生机临时，翻成乱统。",
            "穿耳胡僧葱岭去，夜行踏雪马蹄轻。"
        ],
        "title": "偈十六首  其一四",
        "id": "587796a7-95a7-4ba9-8a73-0eadffb249eb"
    },
    {
        "author": "释士珪",
        "paragraphs": [
            "悬泉千尺泻龙湫，一叶萧萧万木秋。",
            "坐看孤云行看月，更无佛法挂心头。"
        ],
        "title": "偈十六首  其一五",
        "id": "88e2f586-fb2c-4c3f-b16e-f716c882b424"
    },
    {
        "author": "释士珪",
        "paragraphs": [
            "晷运推移无不动，日南长至几曾迁。",
            "应时纳祜无他事，依旧三门开两边。",
            "三门开两边，一句具三玄。",
            "今古应无坠，分明在目前。"
        ],
        "title": "偈十六首  其一六",
        "id": "e7dd5ad7-7fc4-473d-8e16-760671653067"
    },
    {
        "author": "释士珪",
        "paragraphs": [
            "孔明庙前有古柏，枝如青铜根如石。",
            "苍皮溜雨四十围，黛色参天二千尺。",
            "但见年年是好年，岂知日日是好日。",
            "小树子，傍山栽，花从叶里开。",
            "枝高攀不得，罗袖拂将来。"
        ],
        "title": "偈十六首  其一七",
        "id": "ea74e470-b1b6-4479-b7b5-2c1534639ab3"
    },
    {
        "author": "释士珪",
        "paragraphs": [
            "尘融法界，念尽毗卢。",
            "咫尺跨于大千，剎那超于三世。",
            "过去诸如来秤锤落井，现在诸菩萨塞壑填沟。",
            "未来修学人，如麻似粟。",
            "回头拾得新罗箭，自是诸人不丈夫。"
        ],
        "title": "偈十六首  其一八",
        "id": "de2e81b4-6869-4c0c-8f1a-d21c523d06ab"
    },
    {
        "author": "释士珪",
        "paragraphs": [
            "前三十一，中九下七。",
            "老人言尽处，龟歌眼睛赤。"
        ],
        "title": "临终偈",
        "id": "be48d400-9385-48d8-9e6b-b98f9a81471b"
    },
    {
        "author": "释士珪",
        "paragraphs": [
            "不假文殊神通，休要罔明弹指。",
            "尔时灵山会中，女子从定而起。"
        ],
        "title": "颂古六首  其一",
        "id": "da1793af-96cb-4517-8ddd-e37a561d9b8e"
    },
    {
        "author": "释士珪",
        "paragraphs": [
            "世路风波不见君，一回见面一伤神。",
            "水流华落知何处，洞中桃源别是春。"
        ],
        "title": "颂古六首  其二",
        "id": "51cd90e3-ce9a-49d0-8054-52f8754e5281"
    },
    {
        "author": "释士珪",
        "paragraphs": [
            "劈面三拳，连腮七掌。",
            "尽大地人，不知痛痒。"
        ],
        "title": "颂古六首  其三",
        "id": "6c9c4617-8b05-4999-976a-49e96e54ced7"
    },
    {
        "author": "释士珪",
        "paragraphs": [
            "夜半墨漆黑，捉得一个贼。",
            "点火照来看，元是王大伯。"
        ],
        "title": "颂古六首  其四",
        "id": "5bf0d2f9-8baa-4cc5-86f0-9b4a80504ea7"
    },
    {
        "author": "释士珪",
        "paragraphs": [
            "近在口皮边，远过河沙国。",
            "世间多少人，不得油餈吃。"
        ],
        "title": "颂古六首  其五",
        "id": "9a8b8e30-c116-4881-9bf9-105e5d5ab1bf"
    },
    {
        "author": "释士珪",
        "paragraphs": [
            "船子下扬州，浮萍逐水流。",
            "一声河满子，千古动悲愁。"
        ],
        "title": "颂古六首  其六",
        "id": "5b87bd15-d507-49b6-87a4-11dbec3945a2"
    },
    {
        "author": "释士珪",
        "paragraphs": [
            "万年一念，一念万年。",
            "和衣泥里辊，洗脚上床眠。",
            "历劫来事，祇在如今。",
            "大海波涛涌，小人方寸深。"
        ],
        "title": "偈五首  其一",
        "id": "66373576-410e-4f58-9dfe-74d4fe42e848"
    },
    {
        "author": "释士珪",
        "paragraphs": [
            "万机不到，眼见色，耳闻声。",
            "一句当堂，头戴天，脚踏地。",
            "你诸人祇如今日是五月初一，殊不知金乌半夜忙忙去，玉兔天明上海东。"
        ],
        "title": "偈五首  其二",
        "id": "516195f4-56f7-44a7-b088-2f87757663c5"
    },
    {
        "author": "释士珪",
        "paragraphs": [
            "一叶落，天下秋，欲穷千里目，更上一层楼。",
            "一尘起，大地收，嘉州打大像，陕府灌铁牛。",
            "久旱檐头句，桥流水不流。"
        ],
        "title": "偈五首  其三",
        "id": "ae15f883-2d8f-4b33-8ac3-ba6aa5dfedb1"
    },
    {
        "author": "释士珪",
        "paragraphs": [
            "见见之时，见非是见。",
            "见犹离见，见不能及。",
            "落华有意随流水，流水无情恋落华。",
            "诸可还者，自然非汝。",
            "不汝还者，非汝而谁。",
            "长恨春归无觅处，不知转入此中来。"
        ],
        "title": "偈五首  其四",
        "id": "c1c25222-cc5a-4f93-9cd6-76396e852389"
    },
    {
        "author": "释士珪",
        "paragraphs": [
            "马搭鞍，驴推磨。",
            "灵利衲僧，祇消一个。",
            "纵使东家明点灯，未必西家暗中坐。",
            "西来意旨问如何，多口阿师自招祸。"
        ],
        "title": "偈五首  其五",
        "id": "61f13a2e-7054-428a-a2ff-1fcbc1f75e7a"
    },
    {
        "author": "释士珪",
        "paragraphs": [
            "道人眈眈痴虎头，瞭然电转开双眸。",
            "枯木已死寒岩秋，定中霹雳摧四牛。",
            "起来下笔不能休，新诗字字蟠银钩。",
            "发其余者漫不收，散而纵横为九流。",
            "我观此画真其尤，病维摩诘小有瘳。",
            "文殊大士从之游，彼上人者难对酬。",
            "两公文章虎而彪，万古凡马空骅骝。",
            "向来曹韩与韦侯，笔端亦尝知此否。",
            "世间画本多山丘，阅人何翅如传邮。",
            "对此可以销百忧，先生胡为吟四愁。"
        ],
        "title": "观行上座所作维摩问疾图",
        "id": "e995cb0f-ea76-412e-b698-f7987e04ea8d"
    },
    {
        "author": "释士珪",
        "paragraphs": [
            "道人色心浄，了见造物根。",
            "笔端开此花，胸中有丘园。",
            "清香凝暗夜，疏枝卧黄昏。",
            "撞钟西湖寺，见月罗浮村。",
            "老眼隔烟雾，一笑作篱藩。"
        ],
        "tags": [
            "西湖"
        ],
        "title": "安上座所作墨梅",
        "id": "88bd9e91-ce3f-43b0-abfa-e66d18682cee"
    },
    {
        "author": "释士珪",
        "paragraphs": [
            "老胡不免出胞胎，也解人前恁么来。",
            "指地指天称第一，众生四十九年灾。"
        ],
        "title": "颂古七十六首  其一",
        "id": "7d463a1e-094e-4744-a48a-2762ee46ec45"
    },
    {
        "author": "释士珪",
        "paragraphs": [
            "是非海里横身人，豺虎羣中自在行。",
            "莫把是非来辨我，平生穿凿不相干。"
        ],
        "title": "颂古七十六首  其二",
        "id": "602d9d70-0054-4b31-a3ef-b363a74c00d8"
    },
    {
        "author": "释士珪",
        "paragraphs": [
            "月里姮娥不画眉，只将云雾作罗衣。",
            "不知梦逐青鸾去，犹把花枝盖面归。"
        ],
        "title": "颂古七十六首  其三",
        "id": "3512cd67-ab5c-4fac-92a8-de845e74cd22"
    },
    {
        "author": "释士珪",
        "paragraphs": [
            "拄杖头边无孔窍，大千沙界犹嫌小。",
            "毗婆尸佛早留心，直至而今不得妙。"
        ],
        "title": "颂古七十六首  其四",
        "id": "0636fd39-55f4-4e13-8311-29f5d32de088"
    },
    {
        "author": "释士珪",
        "paragraphs": [
            "举手攀南斗，翻身倚北辰。",
            "出头天外看，谁是我般人。"
        ],
        "title": "颂古七十六首  其五",
        "id": "c2e0701a-a839-4206-9059-ac478ca7a46e"
    },
    {
        "author": "释士珪",
        "paragraphs": [
            "种谷不生豆苗，蒸沙岂能成饭。",
            "大通智胜如来，一个担扳底汉。"
        ],
        "title": "颂古七十六首  其六",
        "id": "059d4216-829c-41c2-a0a6-7df5d9336c5f"
    },
    {
        "author": "释士珪",
        "paragraphs": [
            "入林不动草，入水不动波。",
            "镬汤无冷处，合眼跳黄河。"
        ],
        "title": "颂古七十六首  其七",
        "id": "7eeab78c-b271-4d1f-8cef-36ea2cb74e09"
    },
    {
        "author": "释士珪",
        "paragraphs": [
            "破缾岂复作缾事，焦种不因生糵牙。",
            "如彼灵空盘大子，毛轮垂法翳花开。"
        ],
        "title": "颂古七十六首  其八",
        "id": "099dfb67-5786-458d-ad44-1e5a922a02f5"
    },
    {
        "author": "释士珪",
        "paragraphs": [
            "海水翻空衮底流，鱼龙虾蟹信沉浮。",
            "可怜金色头陀子，直至如今笑未休。"
        ],
        "title": "颂古七十六首  其九",
        "id": "3f3a7e4b-b1b7-4699-b9e3-303a8a820eba"
    },
    {
        "author": "释士珪",
        "paragraphs": [
            "少室山前风过耳，九年人事随流水。",
            "若还是弄潮人，切须莫入洪波里。"
        ],
        "title": "颂古七十六首  其一○",
        "id": "edf67f98-7394-4f69-94b7-d2f6a3647041"
    },
    {
        "author": "释士珪",
        "paragraphs": [
            "二祖当年立少林，满庭积雪到腰深。",
            "叉手当胸无一事，不求不觅不安心。"
        ],
        "title": "颂古七十六首  其一一",
        "id": "07e2022d-688d-4734-9749-b0133f78faeb"
    },
    {
        "author": "释士珪",
        "paragraphs": [
            "胡乱三十年，不曾少盐酱。",
            "江西马大师，南岳让和尚。"
        ],
        "tags": [
            "衡山"
        ],
        "title": "颂古七十六首  其一二",
        "id": "338e5ff7-ee81-42c0-a7e2-8115d1533032"
    },
    {
        "author": "释士珪",
        "paragraphs": [
            "庐陵米价少知音，佛法商量古到今。",
            "绣出鸳鸯任人看，无端却要觅金针。"
        ],
        "title": "颂古七十六首  其一三",
        "id": "839dfc32-2440-4a39-ad11-7a5b4f263ea3"
    },
    {
        "author": "释士珪",
        "paragraphs": [
            "江西一喝动干坤，大用全机是灭门。",
            "三日耳聋风过树，累他黄蘖丧儿孙。"
        ],
        "title": "颂古七十六首  其一四",
        "id": "a37a9f44-970a-41e0-b50e-9f40322877bb"
    },
    {
        "author": "释士珪",
        "paragraphs": [
            "百丈野狐，塞鴈衔芦。",
            "李广神箭，张颠草书。"
        ],
        "title": "颂古七十六首  其一五",
        "id": "f412b57c-d7a1-4633-8986-4bb135738471"
    },
    {
        "author": "释士珪",
        "paragraphs": [
            "剔起便行三万里，只今休去八千年。",
            "分明更为从头举，一任诸方取次传。"
        ],
        "title": "颂古七十六首  其一六",
        "id": "59a259ba-a1d2-4c12-a36a-78adb119bdc5"
    },
    {
        "author": "释士珪",
        "paragraphs": [
            "心不是佛，智不是道。",
            "青山白云，落花芳草。",
            "若是伶俐阿师，终不回头转脑。"
        ],
        "title": "颂古七十六首  其一七",
        "id": "85aa9e5f-dcc9-46bf-a712-2a58a796321a"
    },
    {
        "author": "释士珪",
        "paragraphs": [
            "一道如弦直，心亲手更亲。",
            "箭穿红日影，方是射鵰人。"
        ],
        "title": "颂古七十六首  其一八",
        "id": "2fb3f3f2-97c9-45b8-8d40-4d1baaf74455"
    },
    {
        "author": "释士珪",
        "paragraphs": [
            "南泉不指凈瓶，隐峰何曾舄水。",
            "从教打瓦钻龟，佛法不在这里。"
        ],
        "title": "颂古七十六首  其一九",
        "id": "93b8b06b-af82-4df8-a3be-10d757f49169"
    },
    {
        "author": "释士珪",
        "paragraphs": [
            "大海波涛阔，小人方寸深。",
            "海枯终见底，人死不知心。"
        ],
        "title": "颂古七十六首  其二○",
        "id": "a055616c-fd4c-4561-ad3a-d39503a52c55"
    },
    {
        "author": "释士珪",
        "paragraphs": [
            "四海狼烟静，中原信息通。",
            "罢拈三尺剑，休弄一张弓。"
        ],
        "title": "颂古七十六首  其二一",
        "id": "2fe5f50d-092e-4aaf-ac1d-ca0d26e15700"
    },
    {
        "author": "释士珪",
        "paragraphs": [
            "大唐国里无禅师，礼拜归堂更不疑。",
            "堪笑河阳新妇子，不如临济小厮儿。"
        ],
        "title": "颂古七十六首  其二二",
        "id": "9ab66b7e-dcda-4dd7-b35d-21431fa90a18"
    },
    {
        "author": "释士珪",
        "paragraphs": [
            "若知天地本同根，不应重来更问人。",
            "却得南泉亲指似，等闲花发梦中春。"
        ],
        "title": "颂古七十六首  其二三",
        "id": "28edbc55-79ab-46b1-a7ba-121dc7d99b9f"
    },
    {
        "author": "释士珪",
        "paragraphs": [
            "狸奴白牯念摩诃，争似南泉打破锅。",
            "虽然佛法无多子，天下丛林不奈何。"
        ],
        "title": "颂古七十六首  其二四",
        "id": "ada2b095-d887-4f38-b709-9131b136954b"
    },
    {
        "author": "释士珪",
        "paragraphs": [
            "若谓平常心是道，枝蔓向上更生枝。",
            "贴肉汗衫如脱了，唤来眼上与安眉。"
        ],
        "title": "颂古七十六首  其二五",
        "id": "25b6d4ba-0a87-4744-9a88-42e7a3cea7e1"
    },
    {
        "author": "释士珪",
        "paragraphs": [
            "眼中见惯是寻常，又不惊人又久长。",
            "留得寒窻夜来月，三更依旧照茅堂。"
        ],
        "title": "颂古七十六首  其二六",
        "id": "87bf9c11-4c37-4d11-82ba-653d7fcf0fcb"
    },
    {
        "author": "释士珪",
        "paragraphs": [
            "茱萸这里无一滴，赵州无言便走出。",
            "春去秋来三百年，拄杖至今犹倚壁。"
        ],
        "title": "颂古七十六首  其二七",
        "id": "e204d9b3-e63f-461d-a2f0-27173efcf6fa"
    },
    {
        "author": "释士珪",
        "paragraphs": [
            "镇州出大萝卜头，师资道合有来由。",
            "观音寺里有弥勒，东院西边有赵州。"
        ],
        "title": "颂古七十六首  其二八",
        "id": "7a985218-5b64-45b3-8f45-75e19328aa2f"
    },
    {
        "author": "释士珪",
        "paragraphs": [
            "金佛木佛泥佛，度炉度水度火。",
            "尽入赵州红炉，烈焰光中锻过。",
            "一声白雪阳春，万古无人能和。"
        ],
        "title": "颂古七十六首  其二九",
        "id": "4bf4c18c-49b8-4c80-b976-23c4dc11c037"
    },
    {
        "author": "释士珪",
        "paragraphs": [
            "大地是眼何处屙，天下不奈雪老何。",
            "赵州寄个锹子去，方得此语圆来龙去堶堶。"
        ],
        "title": "颂古七十六首  其三○",
        "id": "0e5d9fbe-99fb-490a-b409-720307b10e5b"
    },
    {
        "author": "释士珪",
        "paragraphs": [
            "天子居闹市里，山僧在百草头。",
            "摆手御街来往，不怕巡火所由。"
        ],
        "title": "颂古七十六首  其三一",
        "id": "543fcace-619d-46d1-9746-b54a921a7d11"
    },
    {
        "author": "释士珪",
        "paragraphs": [
            "得入门，在门外。",
            "说向人，人不会。",
            "更高声，我耳背。"
        ],
        "title": "颂古七十六首  其三二",
        "id": "7457c2df-60fb-4eb6-9137-5dab2a6d4a5f"
    },
    {
        "author": "释士珪",
        "paragraphs": [
            "宣德门前过，回头便招祸。",
            "若要无事时，且归堂里坐。"
        ],
        "title": "颂古七十六首  其三三",
        "id": "69a09d97-62f9-4b11-ad3d-af7f1d6dd1ba"
    },
    {
        "author": "释士珪",
        "paragraphs": [
            "老僧正在东司上，不将佛法为人说。",
            "一般屎臭旃檀香，父子之机俱漏泄。"
        ],
        "title": "颂古七十六首  其三四",
        "id": "f952d8d0-7f91-48f2-88c6-a76673b434a4"
    },
    {
        "author": "释士珪",
        "paragraphs": [
            "百年三万六千日，一日朝昏十二时。",
            "使杀老僧浑不管，不知闹里有谁知。"
        ],
        "title": "颂古七十六首  其三五",
        "id": "68d27314-270e-487a-95bb-e909ea28e865"
    },
    {
        "author": "释士珪",
        "paragraphs": [
            "殿上唤来先应诺，不知业识太茫茫。",
            "虽然功德已成就，争奈当初不放光。"
        ],
        "title": "颂古七十六首  其三六",
        "id": "f5b9ff82-911e-475e-be29-cfff9ec89474"
    },
    {
        "author": "释士珪",
        "paragraphs": [
            "洗脚处更不安排，侧聆时非是啖啄。",
            "赵州临济二老人，相见何劳下注脚。"
        ],
        "title": "颂古七十六首  其三七",
        "id": "f1f5f929-e23c-4b3a-a2be-0a7531f7ec2d"
    },
    {
        "author": "释士珪",
        "paragraphs": [
            "娄罗须要逞聪明，金榜何曾得挂名。",
            "捋下幞头归去好，莫骑驴子傍人门。"
        ],
        "title": "颂古七十六首  其三八",
        "id": "4b01ab8e-8f68-45b2-86cd-c5deeb845a92"
    },
    {
        "author": "释士珪",
        "paragraphs": [
            "面门出入见还难，无位真人咫尺间。",
            "去路一身轻似叶，高名千古重如山。"
        ],
        "title": "颂古七十六首  其三九",
        "id": "98eb2cab-1313-4158-80ef-25341d62b3f1"
    },
    {
        "author": "释士珪",
        "paragraphs": [
            "主宾都落第三机，阵阵开旗不展旗。",
            "石火光中分胜负，倒骑铁马上须弥。"
        ],
        "title": "颂古七十六首  其四○",
        "id": "312d314a-0974-4d96-985b-a96e26e46aad"
    },
    {
        "author": "释士珪",
        "paragraphs": [
            "大悲观音开正面，官不容针通一线。",
            "鼠拽葫芦有底忙，鬼争漆楣无人见。"
        ],
        "title": "颂古七十六首  其四一",
        "id": "7b7cae2e-46e2-4c8f-95f9-f0fc8fe3f873"
    },
    {
        "author": "释士珪",
        "paragraphs": [
            "到老不曾开语路，临行回首却叮咛。",
            "深深海底犹嫌浅，直向金刚水际行。"
        ],
        "title": "颂古七十六首  其四二",
        "id": "eae57e62-5281-4205-87b5-3ccc9104a7f9"
    },
    {
        "author": "释士珪",
        "paragraphs": [
            "雷火光中休草草，剑轮锋上莫忉忉。",
            "等闲放却全身入，终不当头犯一毫。"
        ],
        "title": "颂古七十六首  其四三",
        "id": "7b898a6d-edc3-47a1-b9de-782526e3cb9b"
    },
    {
        "author": "释士珪",
        "paragraphs": [
            "睦州只爱锥头利，这僧不见凿头方。",
            "直饶转得百千藏，这般供养也寻常。"
        ],
        "title": "颂古七十六首  其四四",
        "id": "cb60c386-cfd7-4198-bb20-cd8e94655793"
    },
    {
        "author": "释士珪",
        "paragraphs": [
            "敢保老兄犹未彻，玄沙之言何太切。",
            "君看陌上桃花红，尽是离人眼中血。"
        ],
        "title": "颂古七十六首  其四五",
        "id": "9e68fb87-c7d3-4ed2-8b4a-b5a6d1372e54"
    },
    {
        "author": "释士珪",
        "paragraphs": [
            "棒下真鍮不博金，德山彻底老婆心。",
            "後人只见波涛涌，不见龙王宫殿深。"
        ],
        "title": "颂古七十六首  其四六",
        "id": "32a0da96-8c8d-446d-b414-c32e58f534ce"
    },
    {
        "author": "释士珪",
        "paragraphs": [
            "钟未鸣，鼓未响，依前托钵归方丈。",
            "德山不会末後句，岩头密意谁相亮。",
            "只得三年也大奇，留与诸方作榜样。"
        ],
        "title": "颂古七十六首  其四七",
        "id": "9ebc623e-416c-4584-814c-9249b9e4ec1d"
    },
    {
        "author": "释士珪",
        "paragraphs": [
            "寒时寒，热时热，无寒暑处天然别。",
            "绵州附子汉州姜，打刀须是邠州铁。",
            "洞山老子不瞒人，亲传当面藏身诀。"
        ],
        "title": "颂古七十六首  其四八",
        "id": "dbc0c747-f6fb-4fda-8bce-09d6da559292"
    },
    {
        "author": "释士珪",
        "paragraphs": [
            "二十年前此地游，木兰花发院新修。",
            "如今再到经行地，树老无花僧白头。"
        ],
        "title": "颂古七十六首  其四九",
        "id": "d166cdd9-a31c-4816-b8e5-dd0629fe6949"
    },
    {
        "author": "释士珪",
        "paragraphs": [
            "年来万事总成魔，老去闲添白髪多。",
            "道泰不传天子令，时清休唱太平歌。"
        ],
        "title": "颂古七十六首  其五○",
        "id": "49a8f59a-cc5a-47e9-b215-36467b9e2dfb"
    },
    {
        "author": "释士珪",
        "paragraphs": [
            "大死底人还却活，不许夜行投明到。",
            "陈州人出许州门，翁翁八十重年少。"
        ],
        "title": "颂古七十六首  其五一",
        "id": "70cee481-1c57-47bf-9291-b176df70b48b"
    },
    {
        "author": "释士珪",
        "paragraphs": [
            "干峰不用指陈，云门休打骨董。",
            "自然东海鲤鱼，筑着帝释鼻孔。"
        ],
        "title": "颂古七十六首  其五二",
        "id": "19e07a1f-7b97-40c3-a0ea-af6f70270ebf"
    },
    {
        "author": "释士珪",
        "paragraphs": [
            "掌中擎日月，舌上覆金钱。",
            "壁立争千仞，毫光彻梵天。"
        ],
        "title": "颂古七十六首  其五三",
        "id": "67afb40c-2b0d-4c1e-8eac-f8328b38fa28"
    },
    {
        "author": "释士珪",
        "paragraphs": [
            "棒头瞎却一城人，三圣撩他宝寿瞋。",
            "正令只堪提一半，一盲引得众盲行。"
        ],
        "title": "颂古七十六首  其五四",
        "id": "da770199-bd40-44be-9173-46a0f37452db"
    },
    {
        "author": "释士珪",
        "paragraphs": [
            "不踏门前路，春归又一年。",
            "落花红满地，芳草碧连天。"
        ],
        "title": "颂古七十六首  其五五",
        "id": "b2c8eac6-1ad6-42c1-805c-1872b9aa6cd7"
    },
    {
        "author": "释士珪",
        "paragraphs": [
            "利刀自断命根，不要依草附木。",
            "若有一法与人，永入拔舌地狱。"
        ],
        "title": "颂古七十六首  其五六",
        "id": "0fa78668-71f0-42e3-9b15-ae40603a3ba0"
    },
    {
        "author": "释士珪",
        "paragraphs": [
            "万事由王老师，树子未属你在。",
            "广额屠儿成佛，二祖大师偿债。"
        ],
        "title": "颂古七十六首  其五七",
        "id": "14993756-088a-4d96-bd9b-3d08b4f62985"
    },
    {
        "author": "释士珪",
        "paragraphs": [
            "南无观上音菩萨，补陀岩上红莲舌。",
            "不知成佛是何时，打刀须是并州铁。"
        ],
        "title": "颂古七十六首  其五八",
        "id": "270acffd-334f-4b61-958c-0229077fda0b"
    },
    {
        "author": "释士珪",
        "paragraphs": [
            "不用唐言译，休将梵语传。",
            "摩酰首罗眼，对面隔西天。"
        ],
        "title": "颂古七十六首  其五九",
        "id": "39347408-1e14-4de8-a4d0-0794890ecca7"
    },
    {
        "author": "释士珪",
        "paragraphs": [
            "七条披向钟声上，徧界难藏比丘相。",
            "若以色角音声求，迦叶师兄是虚妄。"
        ],
        "title": "颂古七十六首  其六○",
        "id": "db50d251-dfaf-452a-8557-934c2c6cfc77"
    },
    {
        "author": "释士珪",
        "paragraphs": [
            "二乘菩萨何言尽，诸佛凡夫早晚休。",
            "世事但将公道断，人心难似水长流。"
        ],
        "title": "颂古七十六首  其六一",
        "id": "65021256-ae3d-4c92-8799-f194f72f8d5e"
    },
    {
        "author": "释士珪",
        "paragraphs": [
            "快骑骏马上高楼，南北东西得自由。",
            "最好腰缠十万贯，更来乘鹤上扬州。"
        ],
        "title": "颂古七十六首  其六二",
        "id": "4d1cb64e-58fb-4a25-996d-dc48b8c5d5c9"
    },
    {
        "author": "释士珪",
        "paragraphs": [
            "风头稍硬难安立，暖气纔通瞌睡来。",
            "却笑明招闲费力，无端两处强差排。"
        ],
        "title": "颂古七十六首  其六三",
        "id": "b5bf1a66-52f8-4929-ac26-8d226d5f46ce"
    },
    {
        "author": "释士珪",
        "paragraphs": [
            "燕尾大虫难傍近，近前便是伤人命。",
            "除非目解据虎头，自然头正尾亦正。"
        ],
        "title": "颂古七十六首  其六四",
        "id": "efd80af5-8092-4f93-a8ab-9da3acf83829"
    },
    {
        "author": "释士珪",
        "paragraphs": [
            "只要拔楔抽钉，为人解粘去缚。",
            "如何洞山老人，先自螣蛇绕脚。"
        ],
        "title": "颂古七十六首  其六五",
        "id": "31b70995-8329-4267-b975-10645d537769"
    },
    {
        "author": "释士珪",
        "paragraphs": [
            "网中跳出便飞腾，好个天然俊衲僧。",
            "何似当初未入网，悟来方始是知音。"
        ],
        "title": "颂古七十六首  其六六",
        "id": "69635e96-8874-49ef-849c-f31bc5d404df"
    },
    {
        "author": "释士珪",
        "paragraphs": [
            "阿家新妇两同条，咫尺家乡路不遥。",
            "可笑骑驴觅驴者，一生错认马鞍桥。"
        ],
        "title": "颂古七十六首  其六七",
        "id": "e135b71c-5cd4-495e-bc05-0eb1dbff30e8"
    },
    {
        "author": "释士珪",
        "paragraphs": [
            "拈起竹篦子，□□便到家。",
            "秘魔若不会，随後却擎叉。"
        ],
        "title": "颂古七十六首  其六八",
        "id": "adcf1c35-a805-432d-83c7-8743f37ffcff"
    },
    {
        "author": "释士珪",
        "paragraphs": [
            "十年湖海觅冤雠，不得冤雠未肯休。",
            "芍药花开菩萨面，椶榈叶长夜叉头。"
        ],
        "title": "颂古七十六首  其六九",
        "id": "0ad9e75c-f060-4582-b351-951c711a87f5"
    },
    {
        "author": "释士珪",
        "paragraphs": [
            "锯解秤锤浑似铁，大愚老子曾饶舌。",
            "水流涧下太忙生，云在岭头闲不彻。"
        ],
        "title": "颂古七十六首  其七○",
        "id": "33910e43-457a-48f5-8524-58ea46e71bec"
    },
    {
        "author": "释士珪",
        "paragraphs": [
            "官路无人独自行，自家公验甚分明。",
            "路傍偷贩私盐客，草里蹲身过一生。"
        ],
        "title": "颂古七十六首  其七一",
        "id": "26c0f159-2329-4505-ab69-2251fafa90ab"
    },
    {
        "author": "释士珪",
        "paragraphs": [
            "猛虎当路坐，游鱼脚下过。",
            "不学子湖老，便打刘铁磨。"
        ],
        "title": "颂古七十六首  其七二",
        "id": "de1af42c-fed2-4e2d-8a49-1301f489c1b5"
    },
    {
        "author": "释士珪",
        "paragraphs": [
            "三脚驴儿忒杀好，长放後园教吃草。",
            "等闲牵去向人前，踼倒湖南瞎长老。"
        ],
        "title": "颂古七十六首  其七三",
        "id": "4f0055e1-5f69-40a4-891d-36f28a125efc"
    },
    {
        "author": "释士珪",
        "paragraphs": [
            "杨歧老人锁口诀，万里长城一条铁。",
            "斫牌禅客知到来，不动金锤脑门裂。"
        ],
        "title": "颂古七十六首  其七四",
        "id": "5dab0133-4551-490e-b8d7-4842accf09a0"
    },
    {
        "author": "释士珪",
        "paragraphs": [
            "口是祸门，电掣雷奔。",
            "娑竭出海，震动干坤。"
        ],
        "title": "颂古七十六首  其七五",
        "id": "683f74b1-6fc0-4d7a-862d-187a29da3993"
    },
    {
        "author": "释士珪",
        "paragraphs": [
            "从前五逆怕闻雷，不似大虫看水磨。",
            "孤峰顶上要同行，十字街头还共坐。"
        ],
        "title": "颂古七十六首  其七六",
        "id": "ba1ca886-ac96-48c0-9c5f-aa3c0a71a7bb"
    },
    {
        "author": "释士珪",
        "paragraphs": [
            "祇老是生涯。"
        ],
        "title": "句  其一",
        "id": "ffd04b2a-4a94-4691-8282-710b1c2a3edd"
    },
    {
        "author": "释士珪",
        "paragraphs": [
            "坞深人不到。"
        ],
        "title": "句  其二",
        "id": "06108700-a2d7-46e9-98f8-61a2ecaaa377"
    },
    {
        "author": "释士珪",
        "paragraphs": [
            "谁令眼界幽。"
        ],
        "title": "句  其三",
        "id": "2f3baa06-9418-43a3-9573-6f6195aeec57"
    },
    {
        "author": "喻汝砺",
        "paragraphs": [
            "渺渺天宇初，便复有此山。",
            "清晨及兹游，遐想百代前。",
            "来者几何人，当时各为欢。",
            "淑质扬妙舞，哀丝递清弹。",
            "乐事坐如昨，芳岁已屡殚。",
            "向来所游人，落叶不复还。",
            "迥然散远目，感之为长叹。",
            "竹林遥旧所，鹊巢岂昔眠。",
            "念谁常久存，而不任所缘。",
            "破涕聊一怡，山川却萋妍。",
            "未知後世事，谁复当来旋。"
        ],
        "title": "游海云山",
        "id": "8611c104-b01c-4b9c-85f2-fa0066a9a1db"
    },
    {
        "author": "喻汝砺",
        "paragraphs": [
            "绿荻负幽隐，髙槐泛轻凉。",
            "各夸一时好，披风互低昂。",
            "讵知五月中，微阴忽催黄。",
            "我行鲁侯宫，独谒文翁堂。",
            "若人骨已朽，道在斯不忘。",
            "遂令蜀文章，照耀日月旁。",
            "世事俱腐臭，斯文真久长。",
            "靡颓能几时，萧条翳墟荒。",
            "富贵岂不好，千载同一场。",
            "三叹过泮宫，抚已涕自滂。"
        ],
        "title": "过府学遂谒文翁堂",
        "id": "d89cea86-2d33-4b18-ab4e-3119e08b8c2b"
    },
    {
        "author": "喻汝砺",
        "paragraphs": [
            "杳杳天宇凉，月坠星亦稀。",
            "朝晖下檐隙，远色开林扉。",
            "寂坐无物役，隐几或在斯。",
            "旷焉耳目清，拟觉形神归。",
            "溷世迹若近，抱冲心独微。",
            "故殿经几年，何人所摹规。",
            "当时亦姱嫮，作者良已罢。",
            "快意取一好，于身亮何私。",
            "不知壮观地，徒使来者悲。",
            "坐顷又成昔，安知今是非。"
        ],
        "title": "清晓坐四天王院",
        "id": "9e54094f-8d67-48d8-a25f-53ebab653419"
    },
    {
        "author": "喻汝砺",
        "paragraphs": [
            "疏雨洗空阔，髙标插青冥。",
            "携笻一来登，长啸谢所撄。",
            "清香翔远江，丹气舒翠岷。",
            "雪岭浮夏白，澥云亦远青。",
            "孤花袅危芳，初篁罗新荣。",
            "手容五十里，飒沓为我陈。",
            "陵坻漭变迁，物状几屈信。",
            "念往思自远，感来意弥臻。",
            "伤哉千里心，嗟尔百代人。",
            "胡为轸其德，戚戚劳所营。",
            "吾请以此辞，归来岩下耕。"
        ],
        "title": "登正法宫塔",
        "id": "22638296-73ff-4335-bd7b-3d141b34ac6f"
    },
    {
        "author": "喻汝砺",
        "paragraphs": [
            "城中苦伊欎，兹轩独髙鶱。",
            "连甍动参差，错畦横阡眠。",
            "雪峤正孤峙，若与我周旋。",
            "远翠浮荡瀁，轻鸥下聮轩。",
            "密竹罥幽迳，新蒲澹清涟。",
            "初游惬余怀，既久幽念攅。",
            "慨彼泉下人，灼灼夸令颜。",
            "忽然坠榛莽，窈窕不可援。",
            "一镜空复情，况乃块石顽。",
            "哀哉彼愚子，婉娈情所牵。",
            "差胜茂陵公，更訹方士言。"
        ],
        "title": "游西台院暑雪轩观石镜",
        "id": "b2adfa35-f640-4e25-bc36-b7d3f9d138f6"
    },
    {
        "author": "喻汝砺",
        "paragraphs": [
            "古木共幽意，长廊亦晏如。",
            "于焉咏逍遥，且复散衣裾。",
            "尘虑飒已空，道心颇闳舒。",
            "不知度世人，去此岁几徂。",
            "云何有丹砂，尚尔留庭隅。",
            "支机亦悠哉，谁复订有无。",
            "我知此公意，慨彼元鼎初。",
            "继之五凤问，斯民毙刀锯。",
            "聊欲谢世网，欻以道自娱。",
            "抱独理自会，旷怀遗所拘。",
            "初匪逃世人，而世自我疏。",
            "含默念斯人，起我忧患余。"
        ],
        "title": "游严真观支机石而壁有记古鼎丹茅事",
        "id": "f2a86bb5-f201-4e7d-8190-bd11076ecb5b"
    },
    {
        "author": "喻汝砺",
        "paragraphs": [
            "孤云何其髙，明月不可系。",
            "灼灼抱此心，与世自泾渭。",
            "适来从所欢，感乱亦歔欷。",
            "咨惟今之人，窃国未云耻。",
            "匕首入吴市，秋风动燕水。",
            "区区袁与曹，等是刺客耳。",
            "而我于其间，秉义不敢坠。",
            "哀音回冲飙，清义动幽邃。",
            "天心固难亮，吾独信所履。",
            "溶溶日间云，漠漠苔点砌。",
            "饥鼯坠苍瓦，澹薄公所憩。",
            "静然相英姿，孤怀亦差慰。"
        ],
        "title": "谒诸葛庙",
        "id": "22691845-955f-4b21-913c-887e3f8b950b"
    },
    {
        "author": "喻汝砺",
        "paragraphs": [
            "坤轴东南倾，大江日夜注。",
            "前驱下荆巫，余涛略吴楚。",
            "任势不期劳，得意缘所遇。",
            "水也初无营，神哉亮谁主。",
            "芳兰沉清华，碧藻舒翠缕。",
            "晨鹄戏野岸，春鳬集深渚。",
            "均是得所安，而神岂私汝。",
            "古来几精魂，舍此迷所处。",
            "淫游不知还，沙村失烟树。",
            "而我後千载，悠然在江浒。",
            "抱啬贵无竞，矜名忌多取。",
            "冥冥罨岸风，淫淫打船雨。",
            "舞雪窥洪涛，开苹渡前浦。",
            "再拜谢神贶，聊复随所住。"
        ],
        "title": "谒江渎庙",
        "id": "2bb24a64-8d8b-45ae-8581-38808c02d112"
    },
    {
        "author": "喻汝砺",
        "paragraphs": [
            "读书岂不好，忧愤还自兹。",
            "书中见古人，隐闵恻余思。",
            "遇险理有激，寻分意多随。",
            "娟娟感姱容，戚戚念幽栖。",
            "曾是无间然，孰焉惬所宜。",
            "览之不自聊，怅然起遥悲。",
            "不如拨置之，浊酒聊一持。",
            "先生颇多事，斯心昧前知。",
            "亦复坐奇字，惨然亡所归。"
        ],
        "title": "子云墨池",
        "id": "0157ba2b-c15c-446f-ba94-73a328916e8b"
    }
]