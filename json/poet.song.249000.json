[
    {
        "author": "徐瑞",
        "paragraphs": [
            "古埭浸寒漪，日至凡数四。",
            "沼洄沙水啮，芜废岁复岁。",
            "野凫以为宗，出没有闲思。",
            "谁能静处观，为我画其意。"
        ],
        "title": "次韵仲退山中小景四首 荒陂凫鸭",
        "id": "3582a41d-619d-4e95-bccf-ed0f6071442f"
    },
    {
        "author": "徐瑞",
        "paragraphs": [
            "中天行素月，炯炯白玉团。",
            "空林现百怪，满地龙蛇盘。",
            "超然立于独，亭亭老苍官。",
            "有形亦是幻，一笑凌高寒。"
        ],
        "title": "次韵仲退山中小景四首 霜林月影",
        "id": "5f1b2296-8835-459c-b4c7-9a7b944c4c42"
    },
    {
        "author": "徐瑞",
        "paragraphs": [
            "我昔浪漫游，一叶浮虚空。",
            "短篷雨声来，凄然念山中。",
            "巢居遂初志，静听忘吾穷。",
            "青灯亦多情，伴此沧浪翁。"
        ],
        "title": "次韵仲退山中小景四首 屋山夜雨",
        "id": "8928ea9d-86fd-4a14-9483-cdf46983dac1"
    },
    {
        "author": "徐瑞",
        "paragraphs": [
            "方池纳明月，坐看云影移。",
            "孤光动寒碧，一洗摇落悲。",
            "耽耽吾丧我，役役子为谁。",
            "往来皆外物，妙质何曾亏。"
        ],
        "title": "次韵仲退对月感怀四首  其一",
        "id": "cbe9d399-a534-4613-8028-b9cfdf1978da"
    },
    {
        "author": "徐瑞",
        "paragraphs": [
            "一镜行中天，地籁寂不动。",
            "影散家家窗，万枕酣短梦。",
            "何为红尘里，绿酒笑铅汞。",
            "𠻳齿吸英华，龙虎出妙用。"
        ],
        "title": "次韵仲退对月感怀四首  其二",
        "id": "2a4eedce-0329-4665-95ec-133843b9f7a5"
    },
    {
        "author": "徐瑞",
        "paragraphs": [
            "水火互为宅，此理不在远。",
            "君看乌与兔，可以悟一本。",
            "吾将罪儵忽，何事凿混沌。",
            "大笑睨八荒，落木西风晚。"
        ],
        "title": "次韵仲退对月感怀四首  其三",
        "id": "5a2cf069-41ab-4415-9609-ff5d3b7d9533"
    },
    {
        "author": "徐瑞",
        "paragraphs": [
            "日月两弹丸，万古春复秋。",
            "迁次有始终，合符无迟留。",
            "举酒邀明月，浮子白玉舟。",
            "愿毋渝此盟，坐待天运周。"
        ],
        "title": "次韵仲退对月感怀四首  其四",
        "id": "4edb4c47-3442-4f89-bc0c-14eafec0411a"
    },
    {
        "author": "徐瑞",
        "paragraphs": [
            "昔我落城市，日厌尘满腔。",
            "携书归故山，三年师老庞。",
            "兴来复此游，名胜萃一邦。",
            "东风三日雨，孤吟倚篷窗。",
            "晴天澹新碧，扶藜度危矼。",
            "同袍二三子，声应不待撞。",
            "意行得古寺，共寻葛藤桩。",
            "天风鸣珮环，冉冉白鹤双。",
            "坐看庐山云，大釂倾酒缸。",
            "欲去复裴徊，返照明春江。"
        ],
        "tags": [
            "庐山"
        ],
        "title": "壬辰社日芳洲领客梁必大汤景文吴德昭吴仲退李思宣周南翁游芝山寺登五峰亭瑞在其间羽士洪和叟方君用载酒来会以云飞江外去花落入城来分韵赋诗瑞得江字",
        "id": "9f0c8447-f1b4-46de-aab2-8b42fea28626"
    },
    {
        "author": "徐瑞",
        "paragraphs": [
            "我行溪上路，行云为徘徊。",
            "天高北风恶，叫叫鸿雁来。",
            "起望杜若洲，渺渺绝沿洄。",
            "孤芳据其胜，修洁无纤埃。",
            "俗子不敢近，石梁尚崔嵬。",
            "我如剪翎鹤，老志空低回。",
            "又如渴蠹木，枯根莽难培。",
            "巧拙有定赋，神功若为栽。",
            "持此欲叩君，溪寒雪皑皑。"
        ],
        "title": "仲退对月有怀芳洲景文至不忘仆为古诗三首语意浓至次韵以谢并寄芳洲景文  其一",
        "id": "dbc5a89b-bdfa-4d8b-8fbf-a85918c18062"
    },
    {
        "author": "徐瑞",
        "paragraphs": [
            "景文大兄行，世念如浮云。",
            "自读仲退诗，夜夜梦见君。",
            "忆昨初识君，所见溢所闻。",
            "促席倾底里，谈谐意弥勤。",
            "尚论三汤公，剪烛夜达分。",
            "共悲风流远，累累北邙坟。",
            "今年芝山聚，有感兰亭文。",
            "醉墨出三昧，逸气凌鹅群。",
            "兹闻赋远游，应接当纷纭。",
            "中洲盛吟事，群公气如焚。",
            "勗哉争长难，吾衰不能军。"
        ],
        "title": "仲退对月有怀芳洲景文至不忘仆为古诗三首语意浓至次韵以谢并寄芳洲景文  其二",
        "id": "0c01ab72-1205-4443-ba80-71a4746f2e7f"
    },
    {
        "author": "徐瑞",
        "paragraphs": [
            "丈夫贵意气，岂必在合并。",
            "琅琅对月篇，中有伐木声。",
            "夫子黎汤流，事事夸奇情。",
            "未忘雷张旧，蒯绠媿青萍。",
            "向来在匣时，雌雄互悲鸣。",
            "分离未云远，泾渭判浊清。",
            "精灵谅密契，岁月空峥嵘。",
            "吾方师漆园，因剑论养生。",
            "时时呼斗酒，磊落浇使平。"
        ],
        "title": "仲退对月有怀芳洲景文至不忘仆为古诗三首语意浓至次韵以谢并寄芳洲景文  其三",
        "id": "ab5bb6eb-af92-4347-acc2-cc61c2c91bcb"
    },
    {
        "author": "徐瑞",
        "paragraphs": [
            "新年未入山，今晨风日和。",
            "况复得胜友，发兴凌嵯峨。",
            "冰澌激阴湍，草色明阳坡。",
            "老梅高标致，疏花自巖阿。",
            "樵儿与牧竖，迎笑相谁何。",
            "问我结茅意，何年此婆娑。",
            "悠然会深情，临风发清歌。",
            "回首红尘中，孰与青山多。"
        ],
        "title": "丁酉正月九日省谒家叔洁山居士于郭仙峰下是日仲退亦省其叔四山翁于是偕行洁山既留饭送别乌龙潭上裴回久之绝壁梅花炯然独立如高人招之不来冻泉泠泠下巖窦如瑟筑声相顾绝赏因以春山多胜事分韵约四山父子同赋时四山留外未归也韵以齿次瑞得多字",
        "id": "fdb01a97-8c42-4659-af3e-1f32347d1ccf"
    },
    {
        "author": "徐瑞",
        "paragraphs": [
            "危簷面长洲，晴雨各有趣。",
            "滩鸣九霄珮，江泻千丈素。",
            "笑问流玉师，岁月不知度。",
            "心空忘境胜，力定得实悟。",
            "师云住是间，非住非非住。",
            "更问有句无，寒藤倚枯树。"
        ],
        "title": "次韵芳洲先生题法云寺流玉阁",
        "id": "16a37be9-619f-4929-84d0-900f8655250e"
    },
    {
        "author": "徐瑞",
        "paragraphs": [
            "憎欲毋已甚，同尘正自佳。",
            "我如张仲蔚，蓬蒿满荒阶。",
            "观化有妙悟，委运增旷怀。",
            "鸿飞正冥冥，鸡鸣漫喈喈。",
            "美人芳杜姿，玩世善打乖。",
            "曲肱有真乐，俟命且洁斋。",
            "身屈道则尊，不事堑与崖。",
            "平生山中约，高致许我侪。",
            "此语二十年，此事行当谐。",
            "试看红尘客，踏破几铁鞋。"
        ],
        "title": "芳洲寄古诗一首申山中之约次韵奉谢",
        "id": "355989a2-fd9a-4386-b138-77cb109eacd4"
    },
    {
        "author": "徐瑞",
        "paragraphs": [
            "君子法天运，小人昧时几。",
            "法天贵自强，时哉几甚微。",
            "强则无退惰，微则有是非。",
            "终期德业成，无为小人归。"
        ],
        "title": "君子法天运",
        "id": "36a247e1-8594-44b0-89cf-a5d1a70a2ed6"
    },
    {
        "author": "徐瑞",
        "paragraphs": [
            "达士乐夷旷，俗子尚矜持。",
            "缅怀同心人，春风久别离。",
            "辞章五色线，绚烂逢明时。",
            "顾我何所事，不耕复不菑。",
            "屡空良可笑，我道固如兹。",
            "但忧德未进，名浮亦奚为。",
            "周游岂不佳，去去当从谁。",
            "有酒但痛饮，莫问醇与醨。"
        ],
        "title": "次仲退韵",
        "id": "627d9ec6-f25e-4094-bff1-3e48b13a82b3"
    },
    {
        "author": "徐瑞",
        "paragraphs": [
            "听雨不出户，不知春已深。",
            "绿水涨洄塘，翠气明遥岑。",
            "我家树遶屋，庶蕃来时禽。",
            "观其引吭鸣，何如结舌瘖。",
            "物理存比兴，人事有升沉。",
            "丈夫趣诣远，道德遂初心。",
            "知行贵两尽，论说何足钦。"
        ],
        "title": "次韵南翁出郊",
        "id": "140f5f54-450c-489a-9d56-0dd48337d6b8"
    },
    {
        "author": "徐瑞",
        "paragraphs": [
            "残雪消阴崖，柔风被晴麓。",
            "兰根得天和，芳蕤出丛绿。",
            "澹然如幽人，皎皎在空谷。",
            "味薄趣自长，香远韵更足。",
            "尚嫌荃惠伍，肯与桃李凟。",
            "中洲有吟仙，自爱称初服。",
            "丘壑赏孤清，泥涂怜久辱。",
            "乃知松柏姿，均此受命独。",
            "石君瘦欲涸，毛颖老不沐。",
            "为子操猗兰，清商出枯木。"
        ],
        "title": "次韵芳洲兰花",
        "id": "fa8e052c-31bd-4c49-9fa4-d1bcc824aeef"
    },
    {
        "author": "徐瑞",
        "paragraphs": [
            "天地以气合，人物以类从。",
            "孰是同类中，道同志复同。",
            "槃槃石梁翁，阅世如老松。",
            "若士古溪湾，水月印心胸。",
            "相去不十里，而我居其中。",
            "既无山川阻，随此心迹融。",
            "谭谐屡参伍，杖屦时从容。",
            "巖下酌秋泉，溪上行春风。",
            "奇文辨鱼鲁，古学窥鸿濛。",
            "玄同执尤契，妙中值箭锋。",
            "从今不厌数，旷代或一逢。",
            "愿言各自珍，慎勿撄樊笼。",
            "会同拾瑶草，更约摩金铜。",
            "赋诗俟来者，物色传画工。"
        ],
        "title": "辛丑二月初晴与仲退从芳洲纵游溪山间私念吾党会聚殆不偶然赋古诗一首后五百岁有知音者于吾诗物色可乎",
        "id": "39690089-bed4-458d-a7e0-7ca87b5e5cb5"
    },
    {
        "author": "徐瑞",
        "paragraphs": [
            "我幼在田间，颇识牧牛趣。",
            "寒蓑烟雨林，短笛斜阳路。",
            "十年陷世网，自悔一念悮。",
            "归来丘壑中，幸不失吾素。",
            "平生爱颜阖，宁戚非所慕。",
            "古今乐此事，偻指自有数。",
            "阿翁老无营，尺箠了朝暮。",
            "绝胜介葛卢，未鸣意已悟。",
            "长谣远属我，真实见情愫。",
            "勿遣儿辈觉，千载有知遇。"
        ],
        "title": "题金翁牧牛歌后",
        "id": "54b3a7ad-b419-4167-9bcc-74232520d1b3"
    },
    {
        "author": "徐瑞",
        "paragraphs": [
            "客从建安归，遗我武夷图。",
            "开图挂素壁，风烟生座隅。",
            "奇峰三十六，拔起凌天衢。",
            "一水从中来，九折何萦纡。",
            "想见岩壑间，缥缈藏仙都。",
            "荒哉武与夷，辽辽不可呼。",
            "尚闻云谷仙，旧迹未深芜。",
            "櫂歌留绝唱，遗书镇精庐。",
            "高操谁能攀，幽致或可摹。",
            "三年规一游，神往形尤拘。",
            "便须理行缠，勿遣岁月徂。",
            "山灵有夙契，清风为前驱。"
        ],
        "title": "邻翁王道人送武夷图",
        "id": "9724d0d3-1915-481a-b8c2-ae982bd9d193"
    },
    {
        "author": "徐瑞",
        "paragraphs": [
            "今日行我圃，欣然会吾心。",
            "町畦分燥湿，种莳论浅深。",
            "柔脆置其阳，坚实值其阴。",
            "瓜芋既蓊蓊，桑麻亦森森。",
            "晚菘与早韭，鬰然起如林。",
            "虽无五亩胜，寸寸皆黄金。",
            "学圃圣所鄙，势涂力难任。",
            "不辞锄铚劳，且免蒿艾侵。",
            "君看门前客，此乐无由寻。"
        ],
        "title": "今日行我圃",
        "id": "682c5bf9-2b2d-444e-980d-c2b906d5c140"
    },
    {
        "author": "徐瑞",
        "paragraphs": [
            "夜中不成寐，披衣步前庭。",
            "荣荣无尘杂，四面敞且平。",
            "俯听众窍静，仰视疏星明。",
            "眇然寓其间，一粟浮大瀛。",
            "滔滔汇众浊，涓流若为清。",
            "矧今六八年，华髪日夜生。",
            "平生信古学，及此将何成。",
            "妄动多险阻，深居来讥评。",
            "和同岂不愿，矫揉非其情。",
            "世眼自丑好，千载有重轻。",
            "所志不可移，坐待邻鸡鸣。"
        ],
        "title": "夜中不成寐",
        "id": "2ea3c269-4498-43a9-bcef-6c929627ab2a"
    },
    {
        "author": "徐瑞",
        "paragraphs": [
            "有酒相与饮，无酒但啜茶。",
            "人情贵真实，岂在崇浮夸。",
            "高人赏我趣，谓悃愊无华。",
            "世士乃不然，传食谤且夸。",
            "更欲论施报，终身置齿牙。",
            "干糇或速愆，口体亦可嗟。",
            "清风郭与茅，千古无以加。",
            "去去欲语谁，挈瓶灌吾瓜。"
        ],
        "title": "有酒相与饮",
        "id": "8775945b-e416-454a-9efb-e078f3a066ac"
    },
    {
        "author": "徐瑞",
        "paragraphs": [
            "人事恒有数，一聚百阻难。",
            "朅来集斯堂，主客俱萧闲。",
            "明公图不朽，盘礴笔墨间。",
            "诹求逮耆耄，采录及蒯菅。",
            "论述本至公，不待润与删。",
            "居然是传信，可但起浇顽。",
            "古今文章家，我粗窥一斑。",
            "兹事未易言，千载有相关。",
            "周旋得所愿，欣快忘幽孱。",
            "炎尘屏四野，清风洗沈瘝。",
            "佳兴殊未极，延缘念当还。",
            "呼童夙严驾，东明映青山。"
        ],
        "title": "六月三日赴周南翁之招时芳洲留梅山堂述行实仆与观焉临别以高山流水四字分韵约仲退同赋瑞得山字",
        "id": "76dd7dfe-98be-43e6-bfa1-eda82419207e"
    },
    {
        "author": "徐瑞",
        "paragraphs": [
            "山林或尘土，城郭无市譁。",
            "境胜固繇人，况是诗书家。",
            "小斋贮虚明，景物亦可嘉。",
            "怪石卧屭赑，修藤绾龙蛇。",
            "清泉纤纤草，小树疏疏花。",
            "主人古衣冠，宴坐胜纷华。",
            "群从俨连璧，学子铿冲牙。",
            "喜我味稍同，下榻煮秋茶。",
            "道充韵更长，身退心自遐。",
            "岂惟擅清致，当在勒与差。",
            "别来入梦频，急景令人嗟。",
            "寄诗写幽怀，勿与世俗夸。"
        ],
        "title": "辛丑九月十二与芳洲留宿雅山堂岁且周矣芳洲再往赋古诗十二韵奉寄壬寅九月十一日也",
        "id": "a0be2bfb-fdb1-44aa-aa28-db1f661fe9db"
    },
    {
        "author": "徐瑞",
        "paragraphs": [
            "登山信有道，游山诚好奇。",
            "胸中无丘壑，历览将何为。",
            "庐君倚天立，秀甲东南垂。",
            "非有千里遥，汇泽同津涯。",
            "平生几入梦，未往神先驰。",
            "玄烟锁青牛，鹿场草离离。",
            "竹林隠云表，真汉不可窥。",
            "子行勿浪漫，寻访宜舒迟。",
            "灵扃凭谁启，绝学从谁师。",
            "老我世味淡，爱山心不移。",
            "床头赤藤杖，时作龙吟悲。",
            "为我谢庐君，行当赴幽期。"
        ],
        "tags": [
            "庐山"
        ],
        "title": "送余晋仲游庐山",
        "id": "e98afbda-b7d5-475f-b092-d256167f0ac9"
    },
    {
        "author": "徐瑞",
        "paragraphs": [
            "先虑所不到，事乃谬不然。",
            "两失竟相当，富贵与神仙。",
            "真意寓采菊，苦心怀食莲。",
            "古来贤达人，何适而非天。",
            "惟君淡世味，胸中著千年。",
            "众浊纷其前，每以至理湔。",
            "怜我根器钝，未试麻姑鞭。",
            "时时出匕剂，欲俾沈疴痊。",
            "岁晚有深期，逝川无西还。",
            "何事更留衣，必待夜半传。"
        ],
        "title": "次韵仲退见贻一首",
        "id": "5e368834-e03a-44f8-bba9-a6782088e25b"
    },
    {
        "author": "徐瑞",
        "paragraphs": [
            "三极势虽异，一理实贯通。",
            "人极苟不立，天地亦将穷。",
            "饶娥小家子，至老根彝衷。",
            "精诚裂金石，冥感驱鱼龙。",
            "予幼读柳碑，凄其仰英风。",
            "兹焉访遗蹟，山椒峙灵宫。",
            "滩石既嵯峨，古木亦巃嵷。",
            "乃知一念烈，天地同其功。",
            "天地不可尽，此念曷有终。",
            "再拜下山去，日射春江红。"
        ],
        "title": "饶娥祠",
        "id": "68ef7ae1-68ff-492b-8dce-433d93e3350b"
    },
    {
        "author": "徐瑞",
        "paragraphs": [
            "秋日清且厉，发兴山西游。",
            "步出钱塘门，累累但荒丘。",
            "繁华歘消歇，王气竟谁收。",
            "寂寞石函桥，小水清浅流。",
            "秦皇缆船处，螺髻现佛头。",
            "虽非凌云像，雄伟亦罕俦。",
            "开示一指禅，观者领悟不。",
            "作礼三皈依，将行复绸缪。",
            "浮屠踞山巅，何年困鬰攸。",
            "返步遵大路，丛薄新篁抽。",
            "前有佛足泉，一窦清浏浏。",
            "凄凉鄂王祠，墓道锁松楸。",
            "可怜忠烈魂，寄此土一抔。",
            "遗像俨中堂，怒气横双眸。",
            "误国彼何人，寸斩不足酬。",
            "迤𨓦访玉泉，泓澄湛灵湫。",
            "老龙閟神踪，金鳞自夷犹。",
            "白诗揭楣间，三叹岁月悠。",
            "荆榛何王府，瓦砾谁家楼。",
            "当年歌舞地，今纵羊与牛。",
            "或为少僧庐，或为老圃耰。",
            "径趋九里松，吴笔劲且遒。",
            "灵鹫号飞来，荒幻不可诹。",
            "直北抵灵隠，殿宇壮岩陬。",
            "高峰堪远眺，欲上畏搀楼。",
            "冷泉贮清寒，古木扶盘樛。",
            "瀹茗鬒髪妇，呼猿白头嫂。",
            "岩洞千佛相，黄金饰琱锼。",
            "古人留姓字，兴怀仰先猷。",
            "但恨芳秽杂，残缺难尽收。",
            "面南历三竺，气象恰相侔。",
            "山石剧荦确，竹树含清幽。",
            "苍藤蔽白日，略彴临清沟。",
            "小憩流觞亭，饮泉雪入喉。",
            "上竺擅翠密，啸壑风飕飗。",
            "修然白衣仙，坐阅尘世浮。",
            "寺有野处碑，文章粲炳彪。",
            "陆子亦有记，日晚读不周。",
            "匆匆回六桥，胜处难穷搜。",
            "三贤堂久芜，湖山迹空留。",
            "玲珑一片石，屹立独忘忧。",
            "遥睇孤山云，高致希前修。",
            "忆昔纵游赏，冰盘罗珍羞。",
            "画舫载娉婷，箫鼓拥俳优。",
            "回首烟尘飞，四十又四秋。",
            "朋侪怆丘首，桑海惊风沤。",
            "山川无古今，抚事增羁愁。",
            "买船绝湖归，城市灯火稠。",
            "同行二三子，小酌杂嘲讴。",
            "诗成渐挂漏，醉墨如蟠虬。"
        ],
        "title": "九月四日偕弟可玉外甥张敏修吾孙栋游西山访古追怀甲戌旧游感叹不已纪事五十韵",
        "id": "3c365ad2-c6c7-4dba-8a59-594ca2337551"
    },
    {
        "author": "徐瑞",
        "paragraphs": [
            "我家白云中，幽兴何蹁跹。",
            "惟有十八公，共结三生缘。",
            "苓珀谁能待，风霜逼彫年。",
            "忽闻笙鹤音，忘我食与眠。"
        ],
        "title": "次韵江道可赠别古诗二首  其一",
        "id": "44b05834-eff0-44c2-bf05-67561eb446ee"
    },
    {
        "author": "徐瑞",
        "paragraphs": [
            "千金买铅刀，佩者增意气。",
            "岂知丰城匣，云深不知处。",
            "道逢张与雷，握手笑相谓。",
            "灵物宁终潜，时来会飞去。"
        ],
        "title": "次韵江道可赠别古诗二首  其二",
        "id": "d50a58cd-e6c4-4b81-bea8-803eb3be8869"
    },
    {
        "author": "徐瑞",
        "paragraphs": [
            "弛担息虚馆，释屩解行缠。",
            "一笑得妙士，揖我谓我儇。",
            "相携履巉岩，共访梅花仙。",
            "石门歘谺豁，空洞别一天。",
            "徐行呼二竖，秉炬导其前。",
            "沿崖异草垂，绕迳秋香妍。",
            "行行渐深入，响答殊清圆。",
            "下有苔磴峙，上有孔穴穿。",
            "深处窅如穽，旷处平如田。",
            "或如人坐立，或如兽蹲跧。",
            "古石列怪状，时闻滴幽泉。",
            "向来开天牖，坐看日月旋。",
            "儿童撞嵌岩，如钟鼓咽咽。",
            "领览不能尽，荒幻难言宣。",
            "我从虎林来，足茧归心悬。",
            "举瓢挹危露，尘肺聊用湔。",
            "清寒不可留，欲去还延缘。",
            "赋诗纪兹游，绝笔凭谁镌。"
        ],
        "title": "九月廿一自虎林回同程晓崖游梅巖",
        "id": "32d0b019-7f6f-4ef4-8920-ff3d5929099a"
    },
    {
        "author": "徐瑞",
        "paragraphs": [
            "白石煮不烂，饥来意楚萍。",
            "流落固应尔，敢恨鬓星星。",
            "鸿飞一何高，矫翮凌青冥。",
            "下视蜩与鸠，意趣自径庭。",
            "松间乖旧约，三霜五秋萤。",
            "来章敦古谊，吟讽慰漂零。",
            "羨公笔有口，遇我眼终青。",
            "殷勤为发药，非芝术参苓。",
            "岂惟起衰懦，诚足制颓龄。",
            "感激絃清商，调古无谁听。"
        ],
        "title": "次韵月湾见寄古诗一首",
        "id": "f4a49a32-62e7-4b23-960d-a46b684d4c69"
    },
    {
        "author": "徐瑞",
        "paragraphs": [
            "五更窗白鸣早鸦，北风猎猎号谽谺。",
            "冻云不开天雨雪，漫空作态纷横斜。",
            "披衣起立尽萧散，睥睨神巧令人嗟。",
            "深山荒怪号狐兔，古木蜿蜒蟠龙蛇。",
            "空林野鹘栖又起，寒簷饥雀喧且呀。",
            "断桥古埭欲无路，孤城叠鼓方停挝。",
            "老农嘻嘻庆丰乐，羁旅琐琐愁荒遐。",
            "酒垆群聚浇毷氉，市楼歌吹闻呕哑。",
            "纵观山川绝尘土，坐叹造物真空花。",
            "世间万事蕉覆鹿，回首二曜如奔车。",
            "老仙骑鲸东海去，谁尚风雅排淫哇。",
            "遗音妙寄不可续，嗟我怅望迷天涯。",
            "萧萧竹屋白昼閴，俗子不到山人家。",
            "呼童屏置勿举饮，石鼎且试曾坑茶。"
        ],
        "title": "戊寅雪中有感",
        "id": "fd62a2ba-4419-44f4-9fd5-b984ca5a7b4a"
    },
    {
        "author": "徐瑞",
        "paragraphs": [
            "苔花露重铜铺湿，深闺蜡尽纱笼碧。",
            "嗷嗷四壁候虫鸣，促人早织声不停。",
            "君不见宫中自置机与络，尽君有丝难得著。"
        ],
        "title": "闻促织有感",
        "id": "418af02a-28d5-4318-ac70-4f92e4863c24"
    },
    {
        "author": "徐瑞",
        "paragraphs": [
            "北风吹沙湖水黄，离离衰草覆女墙。",
            "曼缨紫鬓马上郎，腰间短剑明秋霜。",
            "城西砧杵登登处，夫君已戍交河去。",
            "角声渐起鼓声住，乱鸦啼断斜阳树。"
        ],
        "title": "城上谣",
        "id": "5d0c9e25-a579-4319-a267-0de1a16c0da6"
    },
    {
        "author": "徐瑞",
        "paragraphs": [
            "夫夫去寻桃李迳，老我卧云弥岁年。",
            "远志何妨作小草，破镜且喜飞上天。",
            "诵诗只今病自失，抱琴一笑醉欲眠。",
            "山空月落天未曙，幽梦耿耿闻啼鹃。"
        ],
        "title": "三月十一夜仲退留宿山中即景赋诗次韵",
        "id": "71865a46-6ca1-4273-b8b3-e518bde381f2"
    },
    {
        "author": "徐瑞",
        "paragraphs": [
            "当年聚星堂上雪，醉翁一时盛宾客。",
            "赋诗下令自作古，寸铁不持渠战白。",
            "坡翁晚出继风流，号令尤严笔尤特。",
            "两翁高蹈二百年，对雪兴怀足悲悦。",
            "痴云漠漠落未已，忍听穷阇嗟困踣。",
            "寒江短艇钓空濛，孤城暮角传呜咽。",
            "猎徒原上肆鹰犬，幽士坐窗唯一默。",
            "豪门夜釂不知旦，粧楼晓镜惊明豁。",
            "眼前种种总堪诗，欧苏故事成阔绝。",
            "划闻云君出新语，字如瘦竹行欹仄。",
            "临湖道人口业在，宛然箎仲赓埙伯。",
            "何如松下观幻质，仰天大笑累堕帻。",
            "吾家儿女况能贫，海图争把波涛拆。"
        ],
        "title": "余敬可示汪子明诸君大雪诗卷次韵",
        "id": "bae0f687-0288-4584-9627-2ae3d977ebcc"
    },
    {
        "author": "徐瑞",
        "paragraphs": [
            "壁公挑云庐山去，自我不见今三年。",
            "出家本是丈夫事，成佛不作文章禅。",
            "西竺东震非道二，心宗教意难言传。",
            "何时寻我青阳巅，分我一滴庐山泉。"
        ],
        "tags": [
            "庐山"
        ],
        "title": "壁侍者归自庐山以诗问讯",
        "id": "b7bad978-f6ee-4596-bf71-2faf8fcb6617"
    },
    {
        "author": "徐瑞",
        "paragraphs": [
            "丙申正月初一日，巢君野人拈秃笔。",
            "涂窗作鸦忆少年，不知老丑光阴疾。",
            "退藏未了桑蚕茧，生涯仅似崖蜂蜜。",
            "小儿怪我不同尘，进不能寸退盈尺。",
            "岂知穷通自有命，我手可断不书乞。",
            "安道何事竟碎琴，管宁何意至割席。",
            "五斗不换东篱菊，千户宁如江陵橘。",
            "蚊虻瓮盎互起灭，欢乐几何长鬰鬰。",
            "我从方外得天游，始叹世缘如沐漆。",
            "纵横妙用剑两枝，出入无方马一只。",
            "老师云边亲授记，许我虚空轰霹雳。",
            "东风吹动老虬枝，笑拂苍髯双眼碧。"
        ],
        "title": "丙申元日",
        "id": "bb5f6ef3-7035-4ee8-bd66-14427b0a8573"
    },
    {
        "author": "徐瑞",
        "paragraphs": [
            "曾将太乙推主客，不眠坐数莲花滴。",
            "今年春夏甲子雨，白髪无端为忧国。",
            "乘船入市谶不虚，平陆成江势何斥。",
            "乃当六月初五夜，天意冥冥难察识。",
            "直疑女娲功未完，石破天穿地维折。",
            "飞廉上助澎湃威，冯夷不辟泉源脉。",
            "城中鱼鳖混生人，楼堞弥漫不计尺。",
            "彭城当年二丈八，苏公隄卫无遗蹟。",
            "喜闻贤守力赈济，安得神人拔其塞。",
            "不然帝复陆浑怨，特遣五龙施此溺。"
        ],
        "title": "大德元年丁酉岁六月大雨前所未见父老云百八十年无此水矣仲退赋长句纪事次韵",
        "id": "7663d14b-9672-4d0a-8093-b2ef06914ce2"
    },
    {
        "author": "徐瑞",
        "paragraphs": [
            "万壑苍烟深闭阁，此客入山童放鹤。",
            "天球琬琰一代珍，合止笙镛九成乐。",
            "胸怀正自小沧溟，风骨端宜寘岩壑。",
            "三年乌帽垫京尘，至今梦里喧车铎。",
            "渴来醉卧白云根，饱听松风中夜作。",
            "空中起用一何奇，声外生闻本无著。",
            "闲情空自贞白痴，雅罚何妨半山谑。",
            "知君此兴复不浅，安得松间相倚薄。",
            "君山吟啸早归来，蛟鳄纵横风水恶。"
        ],
        "title": "次景文听松风韵",
        "id": "0b5188b7-9aad-404b-be03-be6e8381fc72"
    },
    {
        "author": "徐瑞",
        "paragraphs": [
            "方塘风露清泠泠，万荷嶷立森高青。",
            "群花迎日各有态，一茎出水初亭亭。",
            "双苞并蒂发天巧，雕饰尽去殊瞻听。",
            "风标自是绝尘土，道气直欲凌青冥。",
            "恍然两仙来帝庭，翠云绿雾浮辎軿。",
            "飘飘羽服共萧散，隠隠水珮争珑玲。",
            "同舆鄙笑岳及湛，专城彷彿石与丁。",
            "看花何啻日千转，属辞含意行且停。",
            "涪翁食莲寄深感，如此妙质谁当铭。",
            "我歌此诗百其聆，一洗千古脂粉腥。"
        ],
        "title": "夏五门外小池白莲盛开有一茎双花岿然出于群花之上赋长句志之",
        "id": "2a4f3a33-35f6-4515-87f0-85631d43ed9f"
    },
    {
        "author": "徐瑞",
        "paragraphs": [
            "天公笑子成诗颠，雕琢肝肾穷岁年。",
            "桃自成蹊天何言，桃开雪落无媸妍。",
            "我呼斗酒看花饮，酒酣停杯为问天。",
            "正色苍苍以意对，痴人说梦真可怜。",
            "阴阳迭运有饶乏，化机妙斡存经权。",
            "茫茫下土汩声色，九河翻倒不足湔。",
            "偶然相值等戏剧，过眼变灭如飞烟。",
            "炎天梅蘂发冷趣，冬月齑韭夸宾筵。",
            "天时人事古如此，水陆何必病车船。",
            "萼华阿母在何许，若事狡狯奚其仙。",
            "莫将幻语骇聋俗，东风有恨应难传。",
            "还君此卷三叹息，坐看绿色归平田。"
        ],
        "title": "己亥二月仲退寄桃花雪倡和诗卷次韵",
        "id": "083f6845-71fd-4b42-b45b-0e4f6592214e"
    },
    {
        "author": "徐瑞",
        "paragraphs": [
            "谁将剡素尺有咫，万里屈盘归笔底。",
            "江天漠漠水云宽，楼堞微茫烟树里。",
            "岷山滥觞东入海，自古兴亡难尽纪。",
            "诗人莫作画图看，中有英雄泪如洗。"
        ],
        "tags": [
            "长江"
        ],
        "title": "题刘东仲所藏长江图",
        "id": "14de4ef7-03bb-4873-8ea8-d8cf350836b1"
    },
    {
        "author": "徐瑞",
        "paragraphs": [
            "博雅南州士，风流小隠仙。",
            "横经越水梦，会弁鹊湖缘。",
            "荡荡干坤理，明明日月悬。",
            "钩深发奇蕴，观象洞真诠。",
            "不谓宗盟合，能令古道还。",
            "肯来留七日，遽别半年。",
            "流水高山趣，阳春白雪篇。",
            "朗吟惊玉立，抱玩美珠连。",
            "更忆弹冯铗，兼怀访戴船。",
            "续貂吾岂敢，韫匵尔宜专。",
            "老骥思腾枥，潜鳞乐在渊。",
            "邯郸正炊黍，黄石有遗编。",
            "抚己怀难尽，忘言意已传。",
            "会同速风驭，去采华山莲。"
        ],
        "title": "余干学录徐君名桂蟾号月斋龙游人善文词善谈方外之学春晚来山中谈七日乃别今重到玄妙寄乐府一阕赋此为别",
        "id": "9a855024-fe8f-4bc3-af55-c8284f827d15"
    },
    {
        "author": "徐瑞",
        "paragraphs": [
            "节序催成岁，朋曹阻异方。",
            "幽怀兴独感，举俗爱重阳。",
            "有美珠湾客，能勤秋月章。",
            "华堂开晚集，胜友侑清觞。",
            "馔设羊肪白，杯持菊蘂黄。",
            "髹盘行枣栗，甆玉进齑粻。",
            "击缶歌呼杂，飞觥赏罚忙。",
            "群豪矜爪利，二老鬬身强。",
            "且用酒为日，何妨鬓欲霜。",
            "风松荐琴石，水竹炼丹房。",
            "境胜身宜适，心闲味自长。",
            "明年应更健，此会未渠央。"
        ],
        "title": "马君采刲羊置酒作九日之会少长咸集主劝宾酬饮酒乐甚明日成小诗寄君采",
        "id": "64bc7d5e-33e9-44f0-ad56-dd74b2b621c9"
    },
    {
        "author": "徐瑞",
        "paragraphs": [
            "宇宙灵光在，山川爽气销。",
            "天公夺此老，人望绝今朝。",
            "蚤岁收名第，华章烂庆霄。",
            "晚成端有待，颖出一何超。",
            "风浪鳌山动，烟尘翠水遥。",
            "退藏工用拙，小试略舒翘。",
            "讲学重师席，咨谋赞使轺。",
            "奇书萃钟鼎，雅道播咸韶。",
            "匵美谁能贾，知音不恨焦。",
            "瓜园秋寂寞，梅迳雪萧条。",
            "丘壑情深重，功名意自消。",
            "春晖娱寝膳，夜雨乐朋僚。",
            "老走违时好，深心托久要。",
            "共期采杜若，几度寄兰苕。",
            "每疾浮文陋，还惊末俗浇。",
            "颓波回渺渺，古韵振寥寥。",
            "旧梦南柯蚁，英魂东海潮。",
            "凄凉留笔冢，零落付诗瓢。",
            "戏墨人争购，遗编手自标。",
            "神交惟宋玉，哀意寓三招。"
        ],
        "title": "芳洲先生挽词",
        "id": "c63b3627-2f1e-441e-80ab-e74d2e8caf67"
    },
    {
        "author": "徐瑞",
        "paragraphs": [
            "自叹离群淹在兹，诗来一读一相思。",
            "人言毛遂早成事，我怪何蕃久不归。",
            "灯火十年俱旧梦，江湖万里有新知。",
            "秋风萧飒苹花老，目断晴云片片飞。"
        ],
        "title": "表兄王俊夫客当涂以古诗见寄赋此奉谢",
        "id": "d01fc273-b38a-4510-bf68-0567bfb68d5e"
    },
    {
        "author": "徐瑞",
        "paragraphs": [
            "不用猖狂放泣岐，回车复路未为非。",
            "客愁无奈唯凭酒，口业未除犹说诗。",
            "骑鹤吹笙初志在，闻鸡舞剑壮心违。",
            "秋风红叶青山下，准拟相携把菊枝。"
        ],
        "title": "客邸呈诸友",
        "id": "deaafa15-24af-46b5-8d18-ac57002ee9f1"
    },
    {
        "author": "徐瑞",
        "paragraphs": [
            "湖上轻风飐酒旗，水光山色漾晴晖。",
            "红尘骏马青丝鞚，画舫佳人白纻词。",
            "锦瑟两行春宴罢，玉笙十里夜游归。",
            "钱塘一枕繁华梦，回首凄凉鬓欲丝。"
        ],
        "tags": [
            "西湖"
        ],
        "title": "客谈西湖旧事感而赋诗",
        "id": "7f1ef941-8621-4a7b-b143-8328efb51a9a"
    },
    {
        "author": "徐瑞",
        "paragraphs": [
            "何人笔削晋东西，岂是王家父子痴。",
            "可奈秋风吹破屋，谁怜夜月拣寒枝。",
            "载书共羨知几早，怀土空惭见事迟。",
            "欲理瘦筇寻五柳，摩挲方竹已成规。"
        ],
        "title": "王子贤疲于役移家彭泽示诗索和",
        "id": "e2883984-ec13-4a4f-aab2-4b793e0bfabc"
    },
    {
        "author": "冯澄",
        "paragraphs": [
            "编阑春思倩吟鞭，著面和风软似绵。",
            "黄犊乌犍秧谷候，雄蜂雌蝶菜花天。",
            "把鉏健妇踏烟垄，抱瓮丈人分野泉。",
            "忙事关心在何处，流鶑不听听啼鹃。"
        ],
        "title": "春日田园杂兴",
        "id": "7dbe227c-d692-4a00-84f9-f7cacec9afd8"
    },
    {
        "author": "梁相",
        "paragraphs": [
            "膏雨初晴布谷啼，村村景物正熙熙。",
            "谁知农圃无穷乐，自与鶑花有旧期。",
            "彭泽归来惟种柳，石湖老去最能诗。",
            "桃红李白新秧绿，问著东风总不知。"
        ],
        "title": "春日田园杂兴二首  其一",
        "id": "8e097ce3-6117-4df7-8062-c46b47e88136"
    },
    {
        "author": "梁相",
        "paragraphs": [
            "麦畴连草色，蔬迳带芜痕。",
            "布谷叫残雨，杏花开半村。",
            "吾生老农圃，世事付儿孙。",
            "但遇芳菲景，高歌酒满尊。"
        ],
        "title": "春日田园杂兴二首  其二",
        "id": "5123b357-8dc4-4d76-90d4-f97f52c66330"
    },
    {
        "author": "仙村人",
        "paragraphs": [
            "芳草东郊外，疏篱野老家。",
            "平畴一尺水，小圃百般花。",
            "青箬闲耕雨，红裙鬬采茶。",
            "村村寒食近，插柳遍檐牙。"
        ],
        "title": "春日田园杂兴",
        "id": "f8f22317-97c6-4ad8-868e-5a81597199a9"
    },
    {
        "author": "杨本然",
        "paragraphs": [
            "春风建业马如飞，谁肯田园拂袖归。",
            "栗里久无彭泽赋，松江仅有石湖诗。",
            "踏歌槌鼓麦秧绿，沽酒裹盐菘芥肥。",
            "吴下风流今莫续，杜鹃啼处草离离。"
        ],
        "title": "春日田园杂兴",
        "id": "10028c67-6de9-454c-9d7f-bfae3738cfae"
    },
    {
        "author": "全璧",
        "paragraphs": [
            "倦游归隠白云乡，芳草庭闲昼日长。",
            "晋氏衣冠门外柳，豳人风俗屋边桑。",
            "青林伐鼓村村社，绿水平畴处处秧。",
            "未分东风欺老眼，一编牛背卧斜阳。"
        ],
        "title": "春日田园杂兴",
        "id": "5a4ac591-9e4c-4c43-89af-ad1782bc70a7"
    },
    {
        "author": "吕文老",
        "paragraphs": [
            "月筩纪闰附青炜，民野陶然化日熙。",
            "祀备枌榆祈稔岁，宴酣花柳乐清时。",
            "洛中富贵斜阳恨，绵上勋劳千古思。",
            "浩兴归来吟不尽，陶诗和后和豳诗。"
        ],
        "title": "春日田园杂兴",
        "id": "60518b2c-7b3f-41dc-a422-91e2cae758ff"
    },
    {
        "author": "方德麟",
        "paragraphs": [
            "绕畦晴绿弄潺湲，倚杖东风却黯然。",
            "往梦更谁怜秀麦，闲愁空自托啼鹃。",
            "犁鉏相种地力尽，花柳无私春色偏。",
            "白髪老农犹健在，一蓑牛背听鸣泉。"
        ],
        "title": "春日田园杂兴",
        "id": "f4758d11-5801-47b5-adfa-3e397fbbfda0"
    },
    {
        "author": "方德麟",
        "paragraphs": [
            "雅操端如金铁，几度凌霜傲雪。",
            "风前略露烟梢，未许人窥全节。"
        ],
        "title": "题郑所南老子推蓬竹图",
        "id": "3f61b995-0ee9-4f0c-9343-f60377992fee"
    },
    {
        "author": "何鸣凤",
        "paragraphs": [
            "东风转瞩又东臯，久赋将芜力未薅。",
            "古木阴深巢燕弱，荒陂水浅怒蛙豪。",
            "儿痴方拟半栽秫，身隠尚嫌全种桃。",
            "何许蕨薇君欲采，饥眠堪羨华山高。"
        ],
        "title": "春日田园杂兴二首  其一",
        "id": "e3411458-15c7-41b5-a459-2c456201e52a"
    },
    {
        "author": "何鸣凤",
        "paragraphs": [
            "星明天驷兆兴农，稼圃犁鉏处处同。",
            "播谷竞趋新禹甸，条桑犹记旧豳风。",
            "草缘疆畎纵横绿，花隔藩篱深浅红。",
            "自笑偷生劳种植，西山输与采薇翁。"
        ],
        "title": "春日田园杂兴二首  其二",
        "id": "f7757269-1d9d-4a42-891a-80f3f135130d"
    },
    {
        "author": "翁合老",
        "paragraphs": [
            "韶华到处入冥搜，郭外人家事更幽。",
            "土脉正融催觳觫，林阴微合听钩辀。",
            "谁家酒熟社公醉，明日桑空蚕妾愁。",
            "祇恐春工忙里度，又吟风雨满城秋。"
        ],
        "title": "春日田园杂兴",
        "id": "8b5067fb-df49-463d-9ce3-6b9f71f097a4"
    },
    {
        "author": "刘蒙山",
        "paragraphs": [
            "桑风吹绿满原头，西崦东臯暖气浮。",
            "村妇祈蚕分面絸，老农占岁说泥牛。",
            "田乌飞逐耕烟犊，桑扈鸣随唤雨鸠。",
            "邻叟相邀同社饮，旋将新酒向花篘。"
        ],
        "title": "春日田园杂兴",
        "id": "65485992-534f-4bb7-8f5e-5bedb7ced652"
    },
    {
        "author": "周暕",
        "paragraphs": [
            "蛙声似吹雨初足，桑葚欲红风始和。",
            "少妇每忧蚕利薄，老夫惟喜秫苗多。",
            "旧栽花木山鶑识，新买陂塘野鹭过。",
            "此境东风元自好，当年金谷事如何。"
        ],
        "title": "春日田园杂兴",
        "id": "b48b965e-eb21-4687-ba89-c92419dc6d47"
    },
    {
        "author": "周暕",
        "paragraphs": [
            "诗禅寄杖锡，不问道途难。",
            "到水浮杯渡，逢山卸笠看。",
            "悟空诸念寂，传佛一灯寒。",
            "蜀国又归去，令人忆道安。"
        ],
        "title": "送僧归蜀",
        "id": "7546a27c-90b5-4c8e-87e6-e9371c353f54"
    },
    {
        "author": "周暕",
        "paragraphs": [
            "一锡千峰远，闻师住少林。",
            "云生坐处石，佛见定时心。",
            "清福人间少，红尘山外深。",
            "何当重问讯，来借朱堂吟。"
        ],
        "title": "寄悦上人",
        "id": "ef7b50e5-08bb-47d1-8185-4d7df1a531de"
    },
    {
        "author": "周暕",
        "paragraphs": [
            "十指曾弹月下琴，已知太古有遗音。",
            "三乘四谛无非道，万法千门只此心。",
            "得句何妨闻鼓□，□机不复有魔侵。",
            "近来□□□□□，无奈□□三尺深。"
        ],
        "title": "次秋山月上人韵",
        "id": "41316675-bfe0-4de8-9d74-d429c6b02d49"
    },
    {
        "author": "周暕",
        "paragraphs": [
            "曾对寒炉细画灰，几番回首重徘徊。",
            "山间已有幽人占，门外宁教俗子来。",
            "老杜句留修觉寺，东坡诗在妙高台。",
            "新凉拟办登山屐，莫待黄花逸兴催。"
        ],
        "title": "次僧韵",
        "id": "decdef68-0459-4155-8d04-5231c90b4376"
    },
    {
        "author": "周暕",
        "paragraphs": [
            "曾写当年送别诗，小窗几度梦魂飞。",
            "句从薝卜林中得，人在梅花岭外归。",
            "礼罢祖师无有相，遍参老宿悟来机。",
            "归舟久驻西湖上，闻道新来景又非。"
        ],
        "tags": [
            "西湖"
        ],
        "title": "闻平湖僧绍义自岭归又入浙",
        "id": "d01a9ca3-4764-472a-98cb-21d1afc302a3"
    },
    {
        "author": "赵必范",
        "paragraphs": [
            "一岁农功只在春，夫夫妇妇几艰辛。",
            "青门旧有种瓜地，绿野新添躬稼人。",
            "早把牛衣教诸子，欲修蚕具问良辰。",
            "夜来谷口东风过，只恐逢人问子真。"
        ],
        "title": "春日田园杂兴",
        "id": "b60b179b-7f40-4b86-be55-4ac8195096a8"
    },
    {
        "author": "赵必范",
        "paragraphs": [
            "卜岁聊凭六壬课，有生未识五辛盘。"
        ],
        "title": "句  其一",
        "id": "29ec7dac-7163-4e52-ac7b-c44ef796583a"
    },
    {
        "author": "赵必范",
        "paragraphs": [
            "幸有渔樵同此乐，苦无车马自相諠。"
        ],
        "title": "句  其二",
        "id": "58a6151a-a544-415a-ac6e-547bed42397c"
    },
    {
        "author": "赵必范",
        "paragraphs": [
            "几点飞花芳径雨，一双新燕荻帘风。"
        ],
        "title": "句  其三",
        "id": "4afeb606-8946-4c42-878c-5f08d74b4f99"
    },
    {
        "author": "赵必范",
        "paragraphs": [
            "茭白生苗藏蛤地，桑黄含葚浴蚕天。"
        ],
        "title": "句  其四",
        "id": "a8443a62-5aac-45d4-9db3-d8c2439f3fde"
    },
    {
        "author": "姚潼翔",
        "paragraphs": [
            "壁写新年百事昌，春盘次第蓼芽香。",
            "烧灯过了争挑菜，祭社归来便撒秧。",
            "布谷几声催耜亩，吴蚕三伏正条桑。",
            "一春忙过无多日，又听鹂鹒报麦黄。"
        ],
        "title": "春日田园杂兴",
        "id": "42ba65cd-d28f-44ee-9080-7526b158335e"
    },
    {
        "author": "高镕",
        "paragraphs": [
            "已学渊明早赋归，东风吹醒梦中非。",
            "鶑声睍睆来谈旧，牛背安闲胜策肥。",
            "时听樵歌时牧笛，间披道氅间农衣。",
            "篇诗那可形容尽，何似忘言对夕晖。"
        ],
        "title": "春日田园杂兴",
        "id": "83ea3502-9a06-48e3-8041-cbea10429ea1"
    },
    {
        "author": "吴㻦",
        "paragraphs": [
            "野水浑边戏乳鹅，疏篱缺处晒耕蓑。",
            "草青随意牛羊卧，门静无人燕雀多。",
            "夫倦倚犁需妇馌，翁欢击壤和孙歌。",
            "新来别有营生计，又喜巡檐住蜜窠。"
        ],
        "title": "春日田园杂兴",
        "id": "00c72830-2dab-4e65-8b34-b7f98dfeff4a"
    },
    {
        "author": "吴㻦",
        "paragraphs": [
            "通都无羊肠，罏中有羊肠。",
            "都人有羊肠，罏人无羊肠。",
            "发原马之肝，委蛇豸之背。",
            "曲曲达蓝桥，意与仙灵会。",
            "静夜非笙簧，依微送天籁。"
        ],
        "title": "游罏山",
        "id": "9114590a-b744-42ef-8c3d-f16da5c497a8"
    },
    {
        "author": "胡南",
        "paragraphs": [
            "世数有迁革，田园无古今。",
            "鸟喧争树暖，牛倦憩墙阴。",
            "水活土膏动，风微花气深。",
            "渊明千古士，伫立此时心。"
        ],
        "title": "春日田园杂兴",
        "id": "6ba7c4b1-c14e-41a4-8987-fbb911d7ddbc"
    },
    {
        "author": "姜霖",
        "paragraphs": [
            "老盆倾酒试新尝，社鼓村村閙夕阳。",
            "麦陇风微牛睡稳，芹塘泥滑燕归忙。",
            "半村飞雨断烟湿，一径落花流水香。",
            "鼎贵安知此中意，徒能学犬吠村庄。"
        ],
        "title": "春日田园杂兴",
        "id": "a1b5a995-dfa0-4f58-96bb-9a0ba0981594"
    },
    {
        "author": "东必曾",
        "paragraphs": [
            "噀绿郊原春事深，治生幽趣豁尘襟。",
            "声声禽语耕人意，种种花开老圃心。",
            "桑叶渐舒梯欲整，麦苗暗长路难寻。",
            "日长虽有荷鉏倦，薄暮归来常醉吟。"
        ],
        "title": "春日田园杂兴",
        "id": "796109f3-22dc-46d3-9c7a-82f12ea9007c"
    },
    {
        "author": "方子静",
        "paragraphs": [
            "东臯雨后土膏肥，夙驾乌犍出短扉。",
            "秧水平畴蛙阁阁，菜花满棱蝶飞飞。",
            "比邻社酒欢犹在，墙壁农书事已非。",
            "独喜桑麻今正长，渊明归去最知几。"
        ],
        "title": "春日田园杂兴",
        "id": "322024b0-980d-4530-b567-31cac948dc53"
    },
    {
        "author": "朱孟翁",
        "paragraphs": [
            "饾饤蔬槃已竹萌，如何布谷未催耕。",
            "牧儿懒散骑牛过，游子牵连信马行。",
            "秧际窥鱼翘白鹭，花间捎蝶下黄鶑。",
            "东风岁岁添新绿，独我霜髯多几茎。"
        ],
        "title": "春日田园杂兴",
        "id": "d198041e-b1c8-4d5e-91dc-c82749920d0c"
    },
    {
        "author": "赵必拆",
        "paragraphs": [
            "一段佳山水，芳时事正妍。",
            "犊耕青烧雨，鹤卧碧桃烟。",
            "社老邀尝煮，邻僧伴摘鲜。",
            "莫嫌陶令拙，农圃得余年。"
        ],
        "title": "春日田园杂兴",
        "id": "ce0e0f07-a84b-4dce-bcd9-e0ef5f5eef32"
    },
    {
        "author": "刘时可",
        "paragraphs": [
            "土膏初动雨初收，草径茅亭趣最幽。",
            "坐睡略无朝市梦，踏歌时有里闾游。",
            "半丘秧秫醉堪酒，五亩树桑寒可裘。",
            "老圃老农诚足学，不成吾道付沧洲。"
        ],
        "title": "春日田园杂兴",
        "id": "f92e83f9-0954-4959-a848-f59267f3f55a"
    },
    {
        "author": "释了慧",
        "paragraphs": [
            "平畴水遶径微分，小圃云深景不繁。",
            "此处农桑虽是僻，多情鶑燕不嫌村。",
            "倦眠芳草闲黄犊，静对幽花倒绿樽。",
            "见说弓旌方四出，欲更名姓掩衡门。"
        ],
        "title": "春日田园杂兴",
        "id": "be7deb8b-7712-4971-a9cc-8f7eb41af3b5"
    },
    {
        "author": "许元发",
        "paragraphs": [
            "片云岂是出山时，曾被东风误一吹。",
            "归意不烦啼鴂劝，闲情只许落花知。",
            "桑麻穷巷扉长掩，烟火空林黍自炊。",
            "栗里辋川非谬计，晴窗子细味渠诗。"
        ],
        "title": "春日田园杂兴",
        "id": "70a81cec-d3f7-4a39-845f-56e908901e93"
    },
    {
        "author": "洪贵叔",
        "paragraphs": [
            "弃官杜甫罹天宝，辞令陶潜叹义熙。",
            "暖日浣溪仍旧迹，春风栗里只前时。",
            "苗生阡陌培嘉种，花绕林塘发故枝。",
            "佳兴二公能领会，可能胸次太多诗。"
        ],
        "title": "春日田园杂兴",
        "id": "c56e8201-ae64-4d23-9f2f-79dd169001f0"
    },
    {
        "author": "杨舜举",
        "paragraphs": [
            "露畦烟陌里，名利等秋毫。",
            "引犊随牛放，祈蚕望茧缫。",
            "和根挑荠菜，带叶摘樱桃。",
            "读罢归来赋，临风欲和陶。"
        ],
        "title": "春日田园杂兴",
        "id": "19bbe218-6e69-4ac9-813a-4819d6eadfa4"
    },
    {
        "author": "徐端甫",
        "paragraphs": [
            "晓出东郊跨蹇馿，弄晴微雨润如酥。",
            "犬依桑下乌犍卧，鸠杂花间黄鸟呼。",
            "杨柳嫩摇风气力，稻秧新著雨工夫。",
            "农家滋味谁知得，饱饫豚蹄酒一盂。"
        ],
        "title": "春日田园杂兴",
        "id": "a577e88e-6b10-4440-9025-396d79614b97"
    },
    {
        "author": "朱释老",
        "paragraphs": [
            "家山万象春归好，诗笔拈来感物情。",
            "泉脉动时毋待灌，土膏起处正宜耕。",
            "无穷怀抱风和畅，不尽形容雨发生。",
            "试问封侯万里客，何如守拙晋渊明。"
        ],
        "title": "春日田园杂兴",
        "id": "6ef8f1ca-9fc9-4b81-96ba-0e57d61c5219"
    },
    {
        "author": "李萼",
        "paragraphs": [
            "村居只是旧衣冠，北墅南园熟往还。",
            "雨外泥深牛觳觫，花边风暖鸟闲关。",
            "躬耕自得莘郊乐，日涉谁知陶迳闲。",
            "只说桑麻元自好，不须释耒叹时艰。"
        ],
        "title": "春日田园杂兴",
        "id": "64b3114a-5279-4935-a06f-0952fb3e9b6c"
    },
    {
        "author": "陈公凯",
        "paragraphs": [
            "春风冗我田园务，野思芳情约不齐。",
            "检点瓜邱仍芋垄，按行桑墅更秧畦。",
            "偶陪灵运山前屐，或学东坡雨外犁。",
            "薄暮倦归专一事，旋诛生菜瓮黄虀。"
        ],
        "title": "春日田园杂兴二首  其一",
        "id": "bc4225c8-b350-4eb3-8887-936ac58a3f06"
    },
    {
        "author": "陈公凯",
        "paragraphs": [
            "世事不挂眼，寄情农圃中。",
            "鉏犁冲晓雨，杖屦立东风。",
            "芽谷验仁脉，浇花趱化工。",
            "独余真意味，浊酒自烧菘。"
        ],
        "title": "春日田园杂兴二首  其二",
        "id": "cb4c22fa-380c-4511-a930-5a3cfc064a14"
    },
    {
        "author": "蔡潭",
        "paragraphs": [
            "云过催花雨，风收困麦烟。",
            "一锄天地里，三月翠红边。",
            "朝市虽无梦，郊墟似有缘。",
            "种瓜何代叟，岂识趣熙然。"
        ],
        "title": "春日田园杂兴",
        "id": "4de58f41-3b64-4535-a9ee-2040777a10f3"
    },
    {
        "author": "俞自得",
        "paragraphs": [
            "暄和春景好供诗，日暖风轻土脉肥。",
            "白鹭时窥秧刺刺，黄鶑频说柳依依。",
            "几回野水闻姑恶，数树春英叫姊归。",
            "物态满前看不足，等闲吟咏对斜晖。"
        ],
        "title": "春日田园杂兴",
        "id": "0762abbf-21e4-4ecf-b546-9501c8520fc3"
    },
    {
        "author": "东湖散人",
        "paragraphs": [
            "物色天成画不如，东风又到野人庐。",
            "蜜蜂辛苦供常课，科斗纵横学古书。",
            "小雨杏花村问酒，澹烟杨柳巷巾车。",
            "汀洲水暖芦芽长，更买扁舟伴老渔。"
        ],
        "title": "春日田园杂兴",
        "id": "f75f86f5-8d68-4071-a420-240deb07b2d9"
    },
    {
        "author": "感兴吟",
        "paragraphs": [
            "儿结蓑衣妇浣纱，暖风疏雨趱桑麻。",
            "金桃接种连花蕊，紫竹移根带笋芽。",
            "椎鼓踏歌朝祭社，卖薪挑菜晚回家。",
            "前村犬吠无他事，不是搜盐定榷茶。"
        ],
        "title": "春日田园杂兴",
        "id": "eb43abe0-d4ac-4020-a782-c6c572a8203d"
    },
    {
        "author": "王进之",
        "paragraphs": [
            "桑田沧海几兴亡，岁岁东风自扇扬。",
            "细麦新秧随意长，闲花幽草为谁芳。",
            "午桥萧散名千古，金谷繁华梦一场。",
            "满眼春愁禁不得，数声啼鸟在斜阳。"
        ],
        "title": "春日田园杂兴二首  其一",
        "id": "ef5aed88-c81f-440c-bee0-290d746028e8"
    },
    {
        "author": "王进之",
        "paragraphs": [
            "东君私我此闲身，脱却青衫野服更。",
            "桑可以丝麻可绩，麦宜续食韭宜羹。",
            "分甘垄上耕云隠，梦不湖边拾翠行。",
            "物意岂知沧海变，晓风依旧语流鶑。"
        ],
        "title": "春日田园杂兴二首  其二",
        "id": "fe512c2c-2f72-491c-9cc6-5d5812f8106b"
    },
    {
        "author": "陈希声",
        "paragraphs": [
            "香红眩眼缬蕤英，竹杖扶吟纵步行。",
            "桑眼蟆含青蕾小，麦须虾磔翠芒轻。",
            "黄花菜圃午风软，绿水秧畦春野平。",
            "芳树几声鸠雨过，苍苍柳色弄烟晴。"
        ],
        "title": "春日田园杂兴五首  其一",
        "id": "e9d353f9-38ba-4a9f-8d34-8bbed52b2748"
    },
    {
        "author": "陈希声",
        "paragraphs": [
            "犁鉏徧野沸耕农，血吻鹃声一树红。",
            "畦矗秧针青剡剡，陇翻麦浪翠芃芃。",
            "鸡鸣昼寂花村雨，蛤吠朝寒草岸风。",
            "溪外云过横笛乱，微烟野色树茏葱。"
        ],
        "title": "春日田园杂兴五首  其二",
        "id": "3aa7f226-062c-42b6-af27-dfbdecb5b050"
    },
    {
        "author": "陈希声",
        "paragraphs": [
            "田园兴在早春时，眼缬生红喜上眉。",
            "门巷日高人扫雪，池塘烟涨水流澌。",
            "杯柈新岁欢同社，灯火元宵閙古祠。",
            "野老告余春事及，夜来小雨过前陂。"
        ],
        "title": "春日田园杂兴五首  其三",
        "id": "735c6957-7f1f-4fad-bd33-d109ecb2708e"
    },
    {
        "author": "陈希声",
        "paragraphs": [
            "田园兴在半春天，春事关心夜不眠。",
            "护撒秧畦须拥水，辟栽蔬圃更隄川。",
            "青囊子粒乡风旧，翠箬灵芽社雨前。",
            "独立斜阳无限意，一声拨谷野桥边。"
        ],
        "title": "春日田园杂兴五首  其四",
        "id": "aae2a834-8f21-4c0f-b4f4-b482b46b5d22"
    },
    {
        "author": "陈希声",
        "paragraphs": [
            "田园兴在晚春头，且说田蚕两事休。",
            "榆荚雨酣新水滑，楝花风软薄寒收。",
            "青枫蛾子催桑月，绿树鹂鹒报麦秋。",
            "但愿花村无吠犬，时呼薄酒背眠牛。"
        ],
        "title": "春日田园杂兴五首  其五",
        "id": "d7dd95aa-2a40-4264-8f8f-6e66b2483dbd"
    },
    {
        "author": "戴东老",
        "paragraphs": [
            "饮了椒盘收了灯，翁携稚子步新晴。",
            "茅柴初熟胜腊酝，莱菔久虀宜晚羹。",
            "伏卵鸡留上春种，出栏牛试吉辰耕。",
            "去年官赋今年罢，寂甚门前犬吠声。"
        ],
        "title": "春日田园杂兴三首  其一",
        "id": "8a3c130c-db1e-4d39-a3b0-acc5454689c6"
    },
    {
        "author": "戴东老",
        "paragraphs": [
            "昨夜西郊雷隠鸣，金穰检历兆秋成。",
            "枪旗味向茶畦蓄，餠饵香从麦陇生。",
            "拂去梁尘招燕乳，拨开檐网看蜂营。",
            "谁家子女群喧笑，竞学卖花吟叫声。"
        ],
        "title": "春日田园杂兴三首  其二",
        "id": "c3c8d895-bf2a-47b1-89cf-5b46c2148b68"
    },
    {
        "author": "戴东老",
        "paragraphs": [
            "野花村酝赏清明，挑菜踏青鱼队行。",
            "禊水戏浮觞白羽，厨烟不禁饭黄精。",
            "田功宜早秧勤插，桑价方高茧告成。",
            "莫道犁鉏忘学问，读书声间织机声。"
        ],
        "title": "春日田园杂兴三首  其三",
        "id": "3afe6876-f086-4aaa-bc1d-33631e0f59f6"
    },
    {
        "author": "陈文增",
        "paragraphs": [
            "熙熙垅亩扇和风，簇簇人烟野意浓。",
            "培溉桑麻沿汲路，经行荠麦省耕农。",
            "饮牛涧暖山摇影，接果枝青藓拆封。",
            "酒熟花香村欲社，芒鞵藤杖尽从容。"
        ],
        "title": "春日田园杂兴",
        "id": "e12f564c-22c8-4dfa-be89-25ab06b46567"
    },
    {
        "author": "九山人",
        "paragraphs": [
            "轩裳一梦断尘寰，桑柘阴阴静掩关。",
            "种秫已非彭泽县，采薇何必首阳山。",
            "因怜社鼓刚催老，转觉儒冠不负闲。",
            "君看浣花堂上燕，芹泥虽好亦知还。"
        ],
        "title": "春日田园杂兴",
        "id": "1a30bab6-9274-4730-9f42-38a3278cc931"
    },
    {
        "author": "桑柘区",
        "paragraphs": [
            "粟爵瓜官懒觊觎，生涯云水与烟腴。",
            "晚风一笛麦秧陇，春雨半鉏桑柘区。",
            "可是樊迟宜请学，肯教陶亮叹将芜。",
            "斜阳芳草关情处，更把新诗吊石湖。"
        ],
        "title": "春日田园杂兴",
        "id": "568f7351-f768-4d58-9e55-adb294fc59c8"
    },
    {
        "author": "柳州",
        "paragraphs": [
            "东风生意閙，农圃正宜勤。",
            "稻种开包晒，菊苗依谱分。",
            "畴西晓耕雨，舍北暮鉏云。",
            "莫待荒三径，归欤陶令君。"
        ],
        "title": "春日田园杂兴",
        "id": "66b1fde1-9358-47f6-a329-326e682dba46"
    },
    {
        "author": "草堂后人",
        "paragraphs": [
            "桑眼已开芳昼长，西畴东墅足相羊。",
            "麦风初暖燕争垒，林雨忽晴蛙满塘。",
            "野老新衣逢社喜，山妻椎髻为蚕忙。",
            "纷纷游骑踏花去，谁识吾家旧草堂。"
        ],
        "title": "春日田园杂兴",
        "id": "28896a1f-0d82-4e8c-810e-71ea06d76824"
    },
    {
        "author": "君瑞",
        "paragraphs": [
            "白粉墙头红杏花，竹枪篱下种丝瓜。",
            "厨烟乍熟抽心菜，篝火新干卷叶茶。",
            "草地雨长应易垦，秧田水足不须车。",
            "白头翁妪闲无事，对坐花阴到日斜。"
        ],
        "title": "春日田园杂兴",
        "id": "7bb68c12-cc96-4426-a7fd-4815098013e3"
    },
    {
        "author": "青山白云人",
        "paragraphs": [
            "昨夜东风雨一犁，晓晴邻巷共熙熙。",
            "遮门賸喜有桑柘，输国不忧无茧丝。",
            "小妇饷耕因废织，老夫观社忽成诗。",
            "眼前物物是生意，却恨渊明归计迟。"
        ],
        "title": "春日田园杂兴",
        "id": "f1200f22-aab1-4fda-b658-aa4fa7da143f"
    },
    {
        "author": "无机老农",
        "paragraphs": [
            "名利有危机，老于农圃宜。"
        ],
        "title": "句",
        "id": "10171ba4-fce8-49e7-9eab-f8f6cdcbc8ec"
    },
    {
        "author": "子问",
        "paragraphs": [
            "驱却余寒碎土牛，田园生计又从头。"
        ],
        "title": "句",
        "id": "62f531d6-b3f5-4f6b-b57e-8bdadc275ef6"
    },
    {
        "author": "田农夫",
        "paragraphs": [
            "桃李场中已免参，只将农圃系头衔。"
        ],
        "title": "句",
        "id": "e23ca31b-27c6-4bf0-bc50-6932380fe9e2"
    },
    {
        "author": "唐人机轴",
        "paragraphs": [
            "风暖柴荆鸟语幽，麦高麻矮野桑柔。"
        ],
        "title": "句",
        "id": "89363efd-2360-4498-aa5a-9d1a7f727c05"
    },
    {
        "author": "忘怀老人",
        "paragraphs": [
            "寸地不可弃，东风何处无。"
        ],
        "title": "句",
        "id": "4156832d-93a7-4873-a7bf-ec0c38519222"
    },
    {
        "author": "五云山人",
        "paragraphs": [
            "种瓜思夏实，分菊待秋花。"
        ],
        "title": "句",
        "id": "6476ae16-a942-4351-9b1a-d3a15263da84"
    },
    {
        "author": "老农",
        "paragraphs": [
            "幸存耕雨地，况值养花时。"
        ],
        "title": "句",
        "id": "92a1f2ca-adc6-4a8a-8117-2799604f3a1c"
    },
    {
        "author": "刘存行",
        "paragraphs": [
            "麦苗花下绿，犊子草边黄。"
        ],
        "title": "句",
        "id": "a9505001-8e0f-4c78-8e77-e336122a24f1"
    },
    {
        "author": "石姥寄客",
        "paragraphs": [
            "水暖眠秧珥，风香竖茗旗。"
        ],
        "title": "句",
        "id": "ed20049d-6eb2-4af7-bad9-3ef62f02b152"
    },
    {
        "author": "双涧",
        "paragraphs": [
            "雨露桑麻清夜话，晴明花柳少年心。"
        ],
        "title": "句",
        "id": "cf304459-0356-4538-bd2c-bc6766455852"
    },
    {
        "author": "云水",
        "paragraphs": [
            "晴雨花时游子意，寒暄秧信老农心。"
        ],
        "title": "句",
        "id": "f7b486c3-3359-4895-b488-e112485f9c3a"
    },
    {
        "author": "白云人",
        "paragraphs": [
            "犊外醉分芳草卧，鶑边吟踏落花行。"
        ],
        "title": "句",
        "id": "bd9737b7-220d-48e2-b46f-43599129c224"
    },
    {
        "author": "傅宣山",
        "paragraphs": [
            "耕鉏晓雨有余地，应接东风无暇时。"
        ],
        "title": "句",
        "id": "ed724183-1603-49ea-b786-c9188c9c2d7c"
    },
    {
        "author": "柳耆",
        "paragraphs": [
            "野犊正忙犁晓雨，谷鶑才出管东风。"
        ],
        "title": "句",
        "id": "08c8e3db-bf72-48dd-815f-dd3edf123073"
    },
    {
        "author": "俞如山",
        "paragraphs": [
            "鸟随牛后窥秧谷，蝶趁蜂来恋菜花。"
        ],
        "title": "句",
        "id": "26eba525-2093-40e0-a725-689c070730f6"
    },
    {
        "author": "跨犊者",
        "paragraphs": [
            "有酒便尝烹笋蕨，无花聊自赏桑麻。"
        ],
        "title": "句",
        "id": "0f63481d-4a3e-48a7-838d-f9350c32cc93"
    },
    {
        "author": "佚名",
        "paragraphs": [
            "社近记穿黄茧子，雨前趱摘紫枪旗。"
        ],
        "title": "句",
        "id": "2fe80a0c-e2ef-425b-a6f7-9a7ba2576539"
    },
    {
        "author": "山野人",
        "paragraphs": [
            "鶑藏杨柳金歌舞，蝶宿梨花雪梦魂。"
        ],
        "title": "句",
        "id": "1eaf1df7-1c16-429e-a5ef-b5c50a31e121"
    },
    {
        "author": "盘隠末子",
        "paragraphs": [
            "桃林我忆放牛日，葵圃谁思逸马时。"
        ],
        "title": "句",
        "id": "27e69879-5c8e-4429-80a2-26fca6cff8e2"
    },
    {
        "author": "扶杖夫",
        "paragraphs": [
            "一生甘作扶犁手，万变宁移抱瓮心。"
        ],
        "title": "句",
        "id": "8274c7b1-a891-4052-ab9a-68a03c01a653"
    },
    {
        "author": "廷云",
        "paragraphs": [
            "蛙鸣莫夜官何为，蝶恋芳菲梦不知。"
        ],
        "title": "句",
        "id": "ffbd7067-b70a-4343-9f17-2610f8a4ddcf"
    },
    {
        "author": "翁自适",
        "paragraphs": [
            "鸦趁犁翻争啄食，蜂粘絮落苦贪香。"
        ],
        "title": "句",
        "id": "d04ad59f-fcda-4289-9c27-c678f454eec2"
    },
    {
        "author": "郭建德",
        "paragraphs": [
            "烟连草色迷平野，雨趁鸠声过别村。"
        ],
        "title": "句",
        "id": "839bbb90-e670-4fb6-ba27-48e518b3eb9b"
    },
    {
        "author": "骆儒宾",
        "paragraphs": [
            "烹罴箨龙新上筯，修来秧马尚依墙。"
        ],
        "title": "句",
        "id": "bc613ac5-0123-4ba3-a419-1af776e6f916"
    },
    {
        "author": "陈公举",
        "paragraphs": [
            "清晓蛙声引啼鴂，夕阳牛背立归鸦。"
        ],
        "title": "句",
        "id": "369e3ade-2c3b-481d-a6ad-4794acba4279"
    },
    {
        "author": "晚静",
        "paragraphs": [
            "牛饮芳陂鸦立背，马过秀野蝶随蹄。"
        ],
        "title": "句",
        "id": "e24f7d75-7993-49d8-a954-e2a627202563"
    },
    {
        "author": "竹蓑笠翁",
        "paragraphs": [
            "蚕一二眠催出伏，秧三四叶尚忧风。"
        ],
        "title": "句",
        "id": "aab94373-ba38-4da2-bd47-30677ff2578c"
    },
    {
        "author": "俞野处",
        "paragraphs": [
            "郎罢耕归呼囝牧，阿翁眠起问姑蚕。"
        ],
        "title": "句",
        "id": "26445f5c-3985-49c2-ba42-7b1a4b530e36"
    },
    {
        "author": "蓝田道人",
        "paragraphs": [
            "晴原望新麦，一片绿云香。"
        ],
        "title": "句",
        "id": "85acd27d-4683-4e21-9f44-477815888393"
    },
    {
        "author": "林泉生",
        "paragraphs": [
            "桃李公门者，将芜胡不归。"
        ],
        "title": "句",
        "id": "c8c2295c-a694-45dc-a8c0-0034bd5e111e"
    },
    {
        "author": "傅九万",
        "paragraphs": [
            "笑他思著莼鲈者，却感秋风始去官。"
        ],
        "title": "句",
        "id": "e7375159-e48a-4b2d-a37d-36d262d33114"
    },
    {
        "author": "才人",
        "paragraphs": [
            "山翁不识时宜甚，犹学渊明裹葛巾。"
        ],
        "title": "句",
        "id": "91e9fecb-6ea6-4aff-8261-e65c799f121b"
    },
    {
        "author": "宋无",
        "paragraphs": [
            "露华洗天天堕水，烛光烧云半空紫。",
            "西施夜醉芙蓉洲，金丝玉簧咽清秋。",
            "鼙鼓鞭月行春雷，洞房花梦酣不回。",
            "宫中夜夜啼栖乌，美人日日歌吴歈。",
            "吴王国破歌声绝，鬼火青荧生碧血。",
            "千年坏冢耕狐兔，乌衔纸钱挂枯树。",
            "髑髅无语满眼泥，曾见吴王歌舞时。",
            "乌夜啼，啼为谁。",
            "身前欢乐身后悲，空留瑟怨传相思。",
            "乌夜啼，啼别离。"
        ],
        "title": "乌夜啼",
        "id": "98f9025e-120b-4d7d-a0d7-f06452d84be0"
    },
    {
        "author": "宋无",
        "paragraphs": [
            "自君之出矣，妾不出闺门。",
            "怀君不敢恨，惟有感君恩。"
        ],
        "title": "自君之出矣二首  其一",
        "id": "ad69c1bf-75e0-4130-b2c5-1b7f2bbc8eef"
    },
    {
        "author": "宋无",
        "paragraphs": [
            "自君之出矣，妾自奉尊嫜。",
            "知君不思妾，亦当思故乡。"
        ],
        "title": "自君之出矣二首  其二",
        "id": "82b87af2-a451-4b23-ad88-db854920db45"
    },
    {
        "author": "宋无",
        "paragraphs": [
            "九龙争珠战渊底，洪涛万丈涌山起。",
            "鳄鱼张口奋灵齿，含沙射人毒如矢。",
            "宁登高山莫涉水，公无渡河，公不可止。",
            "河伯娶妇蛟龙宅，公无白璧献河伯，恐公身为泣珠客。",
            "公无渡河公不然，忧公老命沉黄泉。",
            "公沉黄泉，公勿怨天。"
        ],
        "title": "公无渡河",
        "id": "860def85-f50b-49a2-91fa-9c3639623811"
    },
    {
        "author": "宋无",
        "paragraphs": [
            "汉兵鏖战城南窟，雪深马僵汉城没。",
            "冻指控弦指断折，寒肤著铁肤皲裂。",
            "军中七日不火食，手杀降人吞热血。",
            "汉悬千金购首级，将士衔枚夜深入。",
            "天愁地黑声啾啾，鞍下髑髅相对泣。",
            "偏裨背负八十创，破旗裹尸横道旁。",
            "残卒忍死哭空城，露布独有都护名。"
        ],
        "title": "战城南",
        "id": "eedbc227-0793-48ec-8426-1ddd2cfe07a6"
    },
    {
        "author": "宋无",
        "paragraphs": [
            "公莫舞，公莫舞，鸿门王气归真主。",
            "何人睚眦赤龙子，手循玉玦目相语。",
            "令公莫舞公楚舞，剑光射日白虹吐。",
            "人发杀机天不与，撞斗帐中唉亚父，霸业明朝弃如土。"
        ],
        "title": "公莫舞",
        "id": "0aa47b2a-b33e-401f-97eb-fab266b50e0b"
    },
    {
        "author": "宋无",
        "paragraphs": [
            "金壶咽泪莲花涩，银箭浮迟渴乌泣。",
            "知更阿监罗袜冰，暝对星河玉阶立。",
            "内官唱漏催晓筹，芙蓉梦破燕支愁。",
            "起来妆罢窥绣户，三十六院残烛幽。",
            "建章风传凤吹远，翠华晨幸昭仪馆。",
            "箜篌不语心自语，愁长如天恨天短。",
            "红裀暖踏杨花雪，绛缕闲封守宫血。",
            "鹦鹉空猜警跸声，春寒紧护流苏结。"
        ],
        "title": "长门怨",
        "id": "7af52bb0-faf2-4125-a392-9f54a5b49b2d"
    },
    {
        "author": "宋无",
        "paragraphs": [
            "铁精苍玉龙，景潜万丈虹。",
            "孤电走白日，老冰立秋空。",
            "提出天地愁，八极来清风。",
            "未逢龙准帝，古匣尘土蒙。",
            "大蛇当道兮若断秋蓬，呜呼宝剑兮亦将遇乎英雄。"
        ],
        "title": "宝剑谣",
        "id": "57e8f2d2-c223-4a34-af2e-dbc6a4e872ad"
    },
    {
        "author": "宋无",
        "paragraphs": [
            "北溟有鲲，歕薄昆仑，气吞积石摧禹门。",
            "过河河水枯，踪迹困泥涂。",
            "垂涎向海若，能济涓滴无。",
            "中流有鲂鲤，不贷斗升水。",
            "巨口走噞喁，逆游莫若鲔。",
            "鲲兮鲲兮，尔泣何由。",
            "龙伯知决雨，津倒天池。",
            "洚水横行，随鲲所之。",
            "扬鳍为谢鲂与鲤，还有桃花春涨时。"
        ],
        "title": "枯鱼过河泣",
        "id": "d9fdfe0f-c8bd-4639-9b14-c7471dcd408c"
    },
    {
        "author": "宋无",
        "paragraphs": [
            "炎精不灵火不德，赤熛怒帝丧英魄。",
            "羿弓射日日无光，黄金大镛破釜色。",
            "天崩七庙移神虚，鬼哭长陵一抔土。",
            "十二盘倾夜月寒，汉铜仙人泪如雨。",
            "六龙屈曲眠秋草，草根蟪蛄语昏晓。",
            "紫苔满地愁古春，东风吹得干坤老。",
            "蜗涎鸟篆银泥剥，乌啄蒲牢戏左角。",
            "更残漏断声莫闻，凡鸡司晨尊铁铎。"
        ],
        "title": "玉津园弃景钟歌",
        "id": "a7e769a1-9f8b-4f09-98ff-86e7c1dc4a85"
    },
    {
        "author": "宋无",
        "paragraphs": [
            "云母屏，琢春冰，鲛女织绡蝉翼轻。",
            "比妾妾薄命，比君君薄情。",
            "红绵拭镜照胆明，还疑妾貌非倾城。",
            "倾城从来有人妒，况复君心不如故。",
            "故人心尚峰九疑，新妾那能无故时。",
            "补天天高，填海海深。",
            "不食莲菂，不知妾心。"
        ],
        "title": "妾薄命",
        "id": "10d810fa-d541-4738-a1df-3a8400768581"
    },
    {
        "author": "宋无",
        "paragraphs": [
            "天马天上龙，驹生天汉间。",
            "两目夹明月，蹄削昆仑山。",
            "元气饮沆瀣，跃步超人寰。",
            "天上玉帝老不骑，饥食虎豹晓出关。",
            "灭没流彗姿，歘忽紫电颜。",
            "黄道三十六万里，日驰周天去复还。",
            "时乎降精渥洼中，龙性变化终难攀。",
            "天马来，瑞何朝。",
            "化为龙，应童谣。",
            "驺虞仁兽耻在坰，龙亦绝迹归赤霄。",
            "风沙岂无大宛种，虽有八极安能超。",
            "天马来，云雾开。",
            "天厩騕褭鸣龙媒，龙媒不鸣鸣驽骀。"
        ],
        "title": "天马歌",
        "id": "e9f878d2-8a27-42e3-8514-3fec269f1e88"
    },
    {
        "author": "宋无",
        "paragraphs": [
            "神娲踏云补天去，遗下一团苍黑天。",
            "千年万年干不得，长带盘古青紫烟。",
            "玉工剖天天化石，石内星精有余魄。",
            "琱光发炯成禹璧，海王川后输玄液。",
            "帝青呵雾坤倪湿，匣月不开太阴泣。",
            "破天残缺无人补，一穴丝丝漏春雨。",
            "空藏老石磨今古，补天何时与天语。"
        ],
        "title": "古砚歌",
        "id": "1596759a-d269-4dce-b01e-2ff4a6a866fc"
    },
    {
        "author": "宋无",
        "paragraphs": [
            "五杂组，角黍丝。",
            "往复还，借书瓻。",
            "不得已，居九夷。"
        ],
        "title": "五杂组  其一",
        "id": "21d0b93f-2cb0-42d2-a143-4e54220f23a0"
    },
    {
        "author": "宋无",
        "paragraphs": [
            "五杂组，冠冕缨。",
            "往复还，戍卒更。",
            "不得已，困平城。"
        ],
        "title": "五杂组  其二",
        "id": "8c29fa86-e5e8-420d-b410-ca646f3831f7"
    },
    {
        "author": "宋无",
        "paragraphs": [
            "晚过鸳鸯浦，无心唱采莲。",
            "莫嗔兰桨急，为要趁前船。"
        ],
        "title": "湖上意",
        "id": "b965d543-b185-4484-a555-8c6d1a07fdff"
    },
    {
        "author": "宋无",
        "paragraphs": [
            "朝来暮还去，寒潮不曾住。",
            "江水亦有情，佳期几番误。"
        ],
        "title": "江上意",
        "id": "6fe3eeb0-3db7-47d0-aeb2-73640ffa9b71"
    },
    {
        "author": "宋无",
        "paragraphs": [
            "天造西来险，山回北固形。",
            "断崖缠赤日，孤柱擘苍溟。",
            "此地何能限，长江或有灵。",
            "然犀夜照浪，饮马晓吞星。",
            "铁锁沈寥廓，楼船没杳冥。",
            "干坤一衣带，吴楚两邮亭。",
            "击楫人人倦，吹笳处处听。",
            "海门沙自白，瓜步草犹青。",
            "梦堕浮家乐，魂遭捩柁醒。",
            "计程秋猎地，问舍暮渔汀。",
            "倏忽波涛变，匆忙网罟停。",
            "疾飙移蚌室，暗雨卷龙庭。",
            "赑屭鼋鼍壮，谽谺树石腥。",
            "危樯连偪仄，高岸失竛竮。",
            "世事无深测，生涯独未宁。",
            "愁烦复消释，题咏纪曾经。"
        ],
        "tags": [
            "长江"
        ],
        "title": "甘露寺放舶至瓜洲风作",
        "id": "4bd117c3-2aaa-4a03-b55e-ea53f51a6881"
    },
    {
        "author": "宋无",
        "paragraphs": [
            "中国衣冠尽，孤臣蹈海回。",
            "秦思鲁连操，汉忆贾生才。",
            "天远文星隠，江平画鹢摧。",
            "人寻芳草去，雁到故乡来。",
            "山色催行櫂，波声送客杯。",
            "身还苏武节，梦泣李陵台。",
            "水落蛟龙缩，城空鼓角哀。",
            "苍梧云浩荡，黄屋浪崔嵬。",
            "夜雨江蓠湿，春风杜若开。",
            "祇令少微动，慎莫应三台。"
        ],
        "title": "送邓侍郎归江西",
        "id": "6bf7a445-8389-4c6c-b80c-88765a18986c"
    },
    {
        "author": "宋无",
        "paragraphs": [
            "嗜酒傲明时，何因贺监知。",
            "承恩金马诏，失意玉环词。",
            "名与三闾并，身将四皓期。",
            "匡山有书读，应亦叹归迟。"
        ],
        "tags": [
            "庐山"
        ],
        "title": "李翰林墓  其一",
        "id": "f5751fc8-add5-47d8-9016-bbeab38aac55"
    },
    {
        "author": "宋无",
        "paragraphs": [
            "一骑紫鲸去，空掩谢山茔。",
            "落月今谁吊，长庚夜自明。",
            "干坤沈秀气，江水带哀声。",
            "天上多宫府，文章不可轻。"
        ],
        "title": "李翰林墓  其二",
        "id": "31f355e3-0cb0-4032-823c-12dcfa2491f3"
    },
    {
        "author": "宋无",
        "paragraphs": [
            "昨夜相逢处，朦胧春梦中。",
            "辽西书不到，莫是戍辽东。"
        ],
        "title": "长相思",
        "id": "f6b315f0-01ab-4500-8b92-955638ad47d4"
    },
    {
        "author": "宋无",
        "paragraphs": [
            "南峰归度夏，旧业在烟霏。",
            "半夜闻清磬，一灯明翠微。",
            "云萝寻寺远，猿狖见人稀。",
            "想到经行处，天花绕锡飞。"
        ],
        "tags": [
            "西湖"
        ],
        "title": "月上人还西湖",
        "id": "bb89da33-f00c-4771-b81a-43bc0e6bf6f7"
    },
    {
        "author": "宋无",
        "paragraphs": [
            "波流云散碧天空，鱼雁沈沈信不通。",
            "杨柳昏黄晚西月，梨花明白夜东风。",
            "秋千庭院人初下，春半园林酒正中。",
            "背倚栏杆思往事，画楼魂梦可曾同。"
        ],
        "title": "次友人春别",
        "id": "d15b9744-d22c-4476-bac0-a1631f33293a"
    },
    {
        "author": "宋无",
        "paragraphs": [
            "病后得书频，情知未立身。",
            "孤灯风雨夜，两处别离人。",
            "乙鸟归来社，辛夷开过春。",
            "如逢元白问，莫说为诗贫。"
        ],
        "title": "答王子长",
        "id": "7bbb1de2-a21c-4e92-8175-5e74352bcd87"
    },
    {
        "author": "宋无",
        "paragraphs": [
            "金谷花开得几春，东风吹逐路傍尘。",
            "蛙鸣私地为官地，燕认新人是故人。",
            "珠履卖钱豪客散，玉钗乘传舞娥颦。",
            "兽环一锁歌钟断，时有鸮声恐四邻。"
        ],
        "title": "废宅",
        "id": "ff6b4531-fbbc-4aeb-b574-1d267836e111"
    },
    {
        "author": "宋无",
        "paragraphs": [
            "金雁尘香暗凤絃，红绳风紧阁秋千。",
            "园林寂寞无鶑燕，一段春愁是杜鹃。"
        ],
        "title": "春愁",
        "id": "a4881efd-261f-4771-9bdf-fda6d4dc0cd2"
    },
    {
        "author": "宋无",
        "paragraphs": [
            "空巖槁木形，入定掩松扃。",
            "鹊供衔来果，猿看诵罢经。",
            "云霞埋衲重，苔藓上鞋青。",
            "只有樵人识，曾因采茯苓。"
        ],
        "title": "南峰宴坐僧",
        "id": "88b0943b-423f-4e57-b2ae-f2a43661c810"
    },
    {
        "author": "宋无",
        "paragraphs": [
            "遥闻擣药声，知有幽人家。",
            "相寻却无路，又隔一谿花。"
        ],
        "title": "访山中隠者",
        "id": "82267c27-3faa-4d57-a39c-6983d5b518a4"
    },
    {
        "author": "宋无",
        "paragraphs": [
            "秋归虎谿月，携锡入云松。",
            "又向深山住，还闻古寺钟。",
            "出生供野鸟，持呪伏潭龙。",
            "好去东林下，吟看五老峰。"
        ],
        "title": "别惠上人",
        "id": "b664b095-1e41-4004-a475-7d2ddfda5c38"
    },
    {
        "author": "宋无",
        "paragraphs": [
            "樵声闻远林，流水隔云深。",
            "茅屋在何处，桃花无路寻。",
            "身黄松上鼠，头白竹间禽。",
            "应有仙家住，避秦来至今。"
        ],
        "title": "铜陵五松山中",
        "id": "4bb3e776-48dc-43b8-b7ef-73fc6514b16f"
    },
    {
        "author": "宋无",
        "paragraphs": [
            "浦口晚潮来，佳期那可待。",
            "浪急行兰舟，苹花更难采。"
        ],
        "title": "浦口",
        "id": "b78a1a85-b006-462c-bf9a-1a256ce7f117"
    },
    {
        "author": "宋无",
        "paragraphs": [
            "学道志云霄，自然尘念抛。",
            "雨宽琴上线，风响树间瓢。",
            "果熟供猿食，松高任鹤巢。",
            "看他陈处士，终被华山招。"
        ],
        "title": "山中书事",
        "id": "f8d65de8-27f7-451b-99e9-bf3b4fef5a7e"
    },
    {
        "author": "宋无",
        "paragraphs": [
            "古者吾夫子，曾称三让名。",
            "后来秦失鹿，刘项死相争。"
        ],
        "title": "泰伯庙",
        "id": "10225c91-c43a-4f71-a502-07d40aadc1f3"
    },
    {
        "author": "宋无",
        "paragraphs": [
            "退能合天道，隠亦是人豪。",
            "借问祠前水，如今几个高。"
        ],
        "title": "三高祠",
        "id": "0da5cf31-bd02-45df-8fcb-fee84cf0bb96"
    },
    {
        "author": "宋无",
        "paragraphs": [
            "楚江江上暮云东，万里春波去意浓。",
            "桃叶歌残秣陵酒，梨花梦断景阳钟。",
            "沅湘水落琼瑶合，巴蜀山来锦绣重。",
            "回雁峰前见归雁，相思何处再相逢。"
        ],
        "title": "金陵送倪水西之江陵",
        "id": "0c7b1bd6-c36c-4942-9d27-d41e99f0544f"
    },
    {
        "author": "宋无",
        "paragraphs": [
            "姑嫜有妾奉，征战盍郎行。",
            "早取封侯去，封侯妾亦荣。"
        ],
        "title": "戍妇言",
        "id": "2a0aaaab-e802-4ada-9415-308fffeebcdc"
    },
    {
        "author": "宋无",
        "paragraphs": [
            "仙翁去醉碧桃春，鹤背风吹万里身。",
            "洞里棋高饶几子，瓢中诗好寄何人。",
            "三峰紫翠浮芒屩，五岳烟霞染葛巾。",
            "归日定知能缩地，莫教青竹化龙鳞。"
        ],
        "title": "送葛炼师远游",
        "id": "df8d5de5-37c1-4398-b75b-718b3e1310aa"
    },
    {
        "author": "宋无",
        "paragraphs": [
            "云雨朝朝暮暮新，襄王魂断楚江春。",
            "武丁曾有中宵梦，惟觅巖前版筑人。"
        ],
        "title": "云雨",
        "id": "a9e62bea-a2f2-4f98-b3fd-9fbed1b82cd1"
    },
    {
        "author": "宋无",
        "paragraphs": [
            "十步九巖壑，结茅无四邻。",
            "山中春雨过，水上落花新。",
            "采药逢毛女，焚香对羽人。",
            "时携一瓢酒，醉著去朝真。"
        ],
        "title": "华盖峰逸人",
        "id": "e9217ce1-3223-46b6-8081-1079b3a33526"
    },
    {
        "author": "宋无",
        "paragraphs": [
            "长忆巴陵山水秋，老来看画却成愁。",
            "个中无听猿啼处，若听猿啼更泪流。"
        ],
        "title": "岳阳夜泊图",
        "id": "7dc10173-c36d-4cdd-8148-916c45aee9cd"
    },
    {
        "author": "宋无",
        "paragraphs": [
            "暮雨娥皇庙，春风西子城。",
            "相思行不得，更听鹧鸪声。"
        ],
        "title": "江南思",
        "id": "b14aeaec-f618-49ab-8760-4be938444c57"
    },
    {
        "author": "宋无",
        "paragraphs": [
            "薄宦仍依楚，长闻傍酒垆。",
            "客愁三月尽，春梦五更初。",
            "吟卷看花掩，行牀并竹铺。",
            "江湖有佳句，知我每相于。"
        ],
        "title": "寄王子长",
        "id": "0f3558bf-12c3-4964-8846-4afacebb7c41"
    },
    {
        "author": "宋无",
        "paragraphs": [
            "三郎沉醉玉环随，不上金舆索马骑。",
            "老大独归南内里，风流无复并鞍时。"
        ],
        "title": "明皇并辔图",
        "id": "69db5cad-1d09-47db-89d0-f1ff19a4e347"
    },
    {
        "author": "宋无",
        "paragraphs": [
            "世人曾不识，头带树皮冠。",
            "闲种药来卖，醉将琴去弹。",
            "鹤衔仙果下，猿窃玉书看。",
            "莫服丹砂好，恐师生羽翰。"
        ],
        "title": "赠皖山道士",
        "id": "62f15d43-e4a1-442b-9f2e-81e013a16ba9"
    },
    {
        "author": "宋无",
        "paragraphs": [
            "谢安游赏去，别酒惜临分。",
            "万里甘为客，三春苦送君。",
            "风帆攲逆水，江树入空云。",
            "若过青山下，须题李白坟。"
        ],
        "title": "送谢士良之江东",
        "id": "c56e1210-e0dc-4b54-99b4-7d855ec64151"
    },
    {
        "author": "宋无",
        "paragraphs": [
            "闲画金钗记远人，杜鹃啼血又残春。",
            "琵琶絃上无多字，近日相思弹不真。"
        ],
        "title": "春闺",
        "id": "f613810e-d862-44b8-9c16-9eabf5023038"
    },
    {
        "author": "宋无",
        "paragraphs": [
            "瓶锡乱峰西，藤萝昼掩扉。",
            "山藏翠微寺，僧向白云归。",
            "梵寂风沉磬，禅深雪到衣。",
            "想曾行道处，猿鸟共忘机。"
        ],
        "title": "送僧还天目",
        "id": "fc5bf68b-c0e9-4e0c-8a65-4437ab441ab9"
    },
    {
        "author": "宋无",
        "paragraphs": [
            "藓画虫丝纸半无，雨分钱点入櫺疏。",
            "秋风吹得青灯灭，萤火飞来照读书。"
        ],
        "title": "破窗",
        "id": "7cd18369-2746-46cf-9b53-d47cbdf3320b"
    },
    {
        "author": "宋无",
        "paragraphs": [
            "远宦身安不，题书泪几行。",
            "千山万水路，一日九回肠。",
            "鶗鴂怀春语，蘼芜入梦香。",
            "王孙归未得，归得早还乡。"
        ],
        "title": "寄郴阳廖有大",
        "id": "d598a0f5-7e4e-4d27-859f-7ff14e73a009"
    },
    {
        "author": "宋无",
        "paragraphs": [
            "孤屿压沧海，风涛直下危。",
            "蛟人依蜃市，鱼女祭龙祠。",
            "月黑犀牛鬬，波红䗖蝀垂。",
            "登临有奇观，感慨但言诗。"
        ],
        "title": "沙门岛",
        "id": "385040fb-156b-487d-9ac0-3a07adc99751"
    },
    {
        "author": "宋无",
        "paragraphs": [
            "武帝升遐玉殿空，金人夜泣月明中。",
            "三千嫔御无行幸，犹费丹砂饲守宫。"
        ],
        "title": "汉宫",
        "id": "e1ee0013-ae76-4067-a351-b60217210c75"
    },
    {
        "author": "宋无",
        "paragraphs": [
            "四望无边际，中浮一片沙。",
            "人家居钓艇，官赋种芦花。",
            "渚绿红蒿短，江清白鸟斜。",
            "乘流欲东去，万里寄生涯。"
        ],
        "title": "沙上",
        "id": "d171b5ca-0e2e-4077-ab55-a0b7f446dc32"
    },
    {
        "author": "宋无",
        "paragraphs": [
            "红杏西邻树，过墙无数花。",
            "相烦问春色，端的属谁家。"
        ],
        "title": "墙头杏花",
        "id": "7d6fa5b2-a492-4888-bbe4-97ce6e0627f6"
    },
    {
        "author": "宋无",
        "paragraphs": [
            "宫砖卖尽雨崩墙，苜蓿秋红满夕阳。",
            "玉树后庭花不见，北人租地种茴香。"
        ],
        "title": "金陵怀古",
        "id": "f569c1fd-7cf9-4850-bb06-5eaa1e9e55ed"
    },
    {
        "author": "宋无",
        "paragraphs": [
            "寒枝香在天外，疏花影流水中。",
            "梨云夜深清梦，草玄笔底春风。"
        ],
        "title": "墨梅寄因上人  其一",
        "id": "bd1ee694-a59c-4e26-9067-e1d27e4671b0"
    },
    {
        "author": "宋无",
        "paragraphs": [
            "梦觉霜林堕月，眼明野水浮枝。",
            "横玉不吹春去，断缣闲写相思。"
        ],
        "title": "墨梅寄因上人  其二",
        "id": "658c0818-73fd-4667-a322-a1e457a8138a"
    },
    {
        "author": "宋无",
        "paragraphs": [
            "长信秋来月自圆，夜香犹拜玉阶前。",
            "妾今不愿君王宠，惟愿君王寿万年。"
        ],
        "title": "长信秋",
        "id": "8bc6b9b7-8999-47ee-98e2-d195065c9c2a"
    },
    {
        "author": "宋无",
        "paragraphs": [
            "不与俗人接，草堂云自封。",
            "有时炼丹去，无处觅行踪。",
            "树暖猴扪蝨，花香鹿养茸。",
            "曾期尸解后，终隠大茅峰。"
        ],
        "title": "句曲王尊师",
        "id": "8281e9c5-0f50-43c2-ade1-4805d22e586f"
    },
    {
        "author": "宋无",
        "paragraphs": [
            "风波长不定，浪迹在天涯。",
            "莫怨身轻薄，前生是柳花。"
        ],
        "title": "萍",
        "id": "956f9b9a-fbc4-4a71-9c11-ad5a0199e153"
    },
    {
        "author": "宋无",
        "paragraphs": [
            "雪顶霜眉齿半稀，跏趺苔石看云归。",
            "山童扫叶鹤飞起，狼籍松花满衲衣。"
        ],
        "title": "山中僧",
        "id": "ce1d5c33-cbf2-4925-ac1b-89dce6f13ddb"
    },
    {
        "author": "宋无",
        "paragraphs": [
            "金衔初脱齿新齐，蹄玉无声赤汗微。",
            "昨日杏园春宴罢，满身红雨带花归。"
        ],
        "title": "唐人四马卷  其一",
        "id": "d631408c-6b18-425c-9c95-a0fbdf63b035"
    },
    {
        "author": "宋无",
        "paragraphs": [
            "簇仗回来玉勒闲，黄门牵向落花间。",
            "君王不爱长杨猎，嘶入春风十二闲。"
        ],
        "title": "唐人四马卷  其二",
        "id": "81186805-aba4-43a3-a7ac-807cb3b301a5"
    },
    {
        "author": "宋无",
        "paragraphs": [
            "霜蹄踏月早朝回，尾弄红丝拂紫苔。",
            "日暖龙池初洗罢，尚方闻进御鞍来。"
        ],
        "title": "唐人四马卷  其三",
        "id": "26a99c1b-1d90-4c30-94b0-a8176e5988ae"
    },
    {
        "author": "宋无",
        "paragraphs": [
            "太仆新调试锦鞯，九重日色照连钱。",
            "春来兴庆池边路，偏称宫中软玉鞭。"
        ],
        "title": "唐人四马卷  其四",
        "id": "7e7dc8ad-47ba-419c-b35b-153131459043"
    },
    {
        "author": "宋无",
        "paragraphs": [
            "步摇明月冷无光，骨掩春泥草亦芳。",
            "艳魄不随红粉尽，化为蝴蝶舞昭阳。"
        ],
        "title": "宫人斜",
        "id": "04839387-7a19-4bec-8357-524c5849a267"
    },
    {
        "author": "宋无",
        "paragraphs": [
            "萝迳入苍霭，钟声来翠微。",
            "招提在何许，云外一僧归。"
        ],
        "title": "游楞伽寺",
        "id": "63bc8f5b-d4b5-470b-bc08-dffda82496f7"
    },
    {
        "author": "宋无",
        "paragraphs": [
            "巴峡闻声愁断肠，冷泉照影绿阴凉。",
            "藤摇乱雨领儿过，树晒斜阳拾蝨忙。",
            "献果去寻幽洞远，攀萝来撼落花香。",
            "空山月暗无人见，啼入白云深处藏。"
        ],
        "title": "猿",
        "id": "6a6afd25-7500-483a-9f11-371920868e4c"
    },
    {
        "author": "宋无",
        "paragraphs": [
            "毛骨珊珊白雪清，千年世上顶丹成。",
            "晴飞碧落秋空阔，露立瑶台夜月明。",
            "仙岛云深归有信，天坛花落步无声。",
            "时来华表何人识，依旧翻身上玉京。"
        ],
        "title": "鹤",
        "id": "6b2829a8-d16c-4792-b73a-f2c9857a7dfd"
    },
    {
        "author": "宋无",
        "paragraphs": [
            "欲去不得路，自将萝茑扪。",
            "相逢采药叟，偶入落花村。",
            "晴草鹿眠软，雨潭鱼上浑。",
            "无人动烟火，应取晓霞吞。"
        ],
        "title": "游天姥山",
        "id": "f0eba212-7b56-48fe-ad91-69cd20959c23"
    },
    {
        "author": "宋无",
        "paragraphs": [
            "近地栖禅室，祇园草木薰。",
            "鞋香花洞雨，衣润石栏云。",
            "松吹和琴杂，茶烟到树分。",
            "遥知道林辈，来此论玄文。"
        ],
        "title": "寄题无照西园",
        "id": "76194be7-c420-43be-93ca-ed64dbb8821a"
    },
    {
        "author": "宋无",
        "paragraphs": [
            "长江泻百滩，句截断狂澜。",
            "片石青松下，孤风白日寒。",
            "空花随麈落，晓月对棋残。",
            "谁共清吟癖，巖扉敞夜阑。"
        ],
        "tags": [
            "长江"
        ],
        "title": "寄断江上人",
        "id": "a9b4e488-24e2-46d8-8a6b-f7d7ea258d4a"
    },
    {
        "author": "宋无",
        "paragraphs": [
            "作赋拟相如，何人诵子虚。",
            "琴弹中散操，扇玩右军书。",
            "北阙青云近，南冠白髪疏。",
            "烦君传遗逸，著我入樵渔。"
        ],
        "title": "寄钱翼之",
        "id": "b03760d2-3c56-4911-8f41-51771a5b16d7"
    },
    {
        "author": "宋无",
        "paragraphs": [
            "玉垒开方面，金汤控上游。",
            "连营骠骑宅，重柝雁行楼。",
            "彊弩虚空发，飞桥日夜浮。",
            "烟生烽燧地，草死虎狼秋。",
            "此处兵威震，当时国步忧。",
            "六年襄郡守，三策荩臣谋。",
            "大将深围陷，长江万里休。",
            "两淮先按堵，孤注独横筹。",
            "破竹才乘势，闻风已置邮。",
            "干坤机轴转，海岳版图收。",
            "春变山堂柳，波通汴水鸥。",
            "平坡南下马，远渡北来舟。",
            "无复琼花梦，犹余芍药愁。",
            "尘埃何竖子，还拥黑貂裘。"
        ],
        "tags": [
            "长江"
        ],
        "title": "扬州即事",
        "id": "232f5be1-e6d4-412b-856c-c230f1f107af"
    },
    {
        "author": "宋无",
        "paragraphs": [
            "日日湖头望，望夫夫未回。",
            "无情春水恨，祇送别船来。"
        ],
        "title": "商人妇",
        "id": "16ad7437-165a-4726-8c00-1b095214417b"
    },
    {
        "author": "宋无",
        "paragraphs": [
            "一点春寒入瓠犀，海棠花下独颦眉。",
            "内厨几日无宣唤，不问君王索荔枝。"
        ],
        "title": "玉环病齿图",
        "id": "71bf8dea-7003-4c29-8329-07cdd6c5dbe8"
    },
    {
        "author": "宋无",
        "paragraphs": [
            "一片相思木，声含古塞秋。",
            "琵琶是谁制，长拨别离愁。"
        ],
        "title": "琵琶",
        "id": "3545b2b2-404f-4ff1-b45c-4254c792a92d"
    },
    {
        "author": "宋无",
        "paragraphs": [
            "老病思明主，干坤入苦吟。",
            "秋风茅屋句，春日杜鹃心。",
            "诗史孤忠在，文星万古沉。",
            "祇应忆李白，到海去相寻。"
        ],
        "title": "杜工部祠",
        "id": "97c41338-e27c-4482-a90b-9baba7c5eb3f"
    },
    {
        "author": "宋无",
        "paragraphs": [
            "半岭松声樵客分，一溪春草鹿成群。",
            "采芝人入翠微去，丹灶石坛空白云。"
        ],
        "title": "山中",
        "id": "e1b31a62-c230-4233-94ff-a1f94e59069f"
    },
    {
        "author": "宋无",
        "paragraphs": [
            "采向舜妃江庙前，得来贾客木兰船。",
            "老宜泉石搘慵态，吟称烟霞倚瘦肩。",
            "宴坐夜和金锡憩，经行春卓紫苔穿。",
            "知师道价神龙护，莫漫腾空去九天。"
        ],
        "title": "湘竹杖寄无住",
        "id": "37795781-35e9-4aec-b5f8-b0d4fc0a9cde"
    },
    {
        "author": "宋无",
        "paragraphs": [
            "杀气消磨暗铁衣，夜看太白剑无辉。",
            "旧时麾下谁相问，半去封侯半不归。"
        ],
        "title": "老将",
        "id": "ef0c872f-a6b5-4924-8b27-df8b81835d34"
    },
    {
        "author": "宋无",
        "paragraphs": [
            "瘦蹄生入玉门关，病放沙场战骨闲。",
            "归龁残刍应有泪，将军头白戍天山。"
        ],
        "title": "老马",
        "id": "077de734-5176-4277-80a6-b0bddbc661e8"
    },
    {
        "author": "宋无",
        "paragraphs": [
            "倩搔背痒坐深村，爱说前朝赐帛恩。",
            "县帖不来寻社长，自摊牛契教玄孙。"
        ],
        "title": "老农",
        "id": "59570e70-0b68-4e71-82ff-e2726373e458"
    },
    {
        "author": "宋无",
        "paragraphs": [
            "草绳穿鼻系柴扉，残喘无人问是非。",
            "春雨一犁鞭不动，夕阳空送牧儿归。"
        ],
        "title": "老牛",
        "id": "bfe79481-1460-42d0-9179-65b395a6534c"
    },
    {
        "author": "宋无",
        "paragraphs": [
            "为引寒藤延晚翠，试栽碧玉动秋根。",
            "凤梢依旧生虚籁，龙箨相将添远孙。",
            "林月过庭窥断影，茶烟润色到啼痕。",
            "汤休丽藻题还徧，贝叶应多此处繙。"
        ],
        "title": "如镜伐竹架过墙葡萄断竹插地复生枝叶无住序曰瑞竹余以诗赠之",
        "id": "5bdfcddb-564e-4a45-acd5-57439d862271"
    },
    {
        "author": "宋无",
        "paragraphs": [
            "花影玲珑满绣牀，自调绿绮背红窗。",
            "惆怅佳期学絃线，七条哀怨不成双。"
        ],
        "title": "无题",
        "id": "f14e84a2-ba7d-4795-ae72-d98620565838"
    },
    {
        "author": "宋无",
        "paragraphs": [
            "闻有宫袍赐，翻令闺意伤。",
            "良人在行伍，祇待妾衣裳。"
        ],
        "title": "寄衣曲  其一",
        "id": "8c97b8a0-472e-4d44-9a1f-248c850eeb2a"
    },
    {
        "author": "宋无",
        "paragraphs": [
            "征衣须早寄，遥忆藁砧寒。",
            "莫讶啼痕少，相思泪已干。"
        ],
        "title": "寄衣曲  其二",
        "id": "6abfc36d-a6fd-4d57-9d72-fc694fcd933f"
    },
    {
        "author": "宋无",
        "paragraphs": [
            "姓疑干竺古先生，霞外幽栖近四明。",
            "履斗星移冠剑影，步虚风引珮环声。",
            "蘂宫夜唤青鸾降，花洞朝骑白鹿行。",
            "长使芝童看药灶，为耽琼液过蓬瀛。",
            "鹤传仙语归华表，鱼寄丹书上赤城。",
            "怪石醉中拈笔画，险棋静里按图争。",
            "玉桃窃惯慵留种，瑶草寻多尽识名。",
            "缩地日携龙作杖，卧云时约凤吹笙。",
            "海边定与安期遇，关上当逢尹喜迎。",
            "我本翠寒山道士，相随便欲采黄精。"
        ],
        "title": "赠竺炼师",
        "id": "800481fa-1b81-4f4c-8b2a-31605ec5892c"
    },
    {
        "author": "宋无",
        "paragraphs": [
            "圣代容高尚，山林隠去休。",
            "方知尧舜日，亦自有巢由。"
        ],
        "title": "送翟山人",
        "id": "904d8d0a-a0b3-4647-a3f2-c1cf621f05d5"
    },
    {
        "author": "宋无",
        "paragraphs": [
            "肄业重溟外，随缘大夏中。",
            "锡飞鲸海静，杯渡蜃楼空。",
            "音信千峰隔，华夷一水通。",
            "秋深故国梦，应与逝川东。"
        ],
        "title": "赠日东僧",
        "id": "853631df-9dd3-470b-aa82-a1b938a239bd"
    },
    {
        "author": "宋无",
        "paragraphs": [
            "只尺寒流千万峰，湍声寂寂暮猿空。",
            "买船欲泛春潮雨，楚树吴云是画中。"
        ],
        "title": "江山万里图",
        "id": "8e1079a8-c53b-4e4b-8d66-125cf5397988"
    },
    {
        "author": "宋无",
        "paragraphs": [
            "遥天碧荡荡，远草绿愔愔。",
            "并作相思海，春来一样深。"
        ],
        "title": "江南曲",
        "id": "7bda1675-2b18-47d8-85a3-20941a381350"
    },
    {
        "author": "宋无",
        "paragraphs": [
            "后土祠南裔，坤维媲室家。",
            "国封严典礼，宫祀尚褒嘉。",
            "不是神灵异，焉能眷迩遐。",
            "应须有玉女，到此赏琼葩。",
            "丽服从空降，明粧倚日斜。",
            "同挥五云扇，共驻七香车。",
            "月姊羞调粉，风姨罢散花。",
            "青童回绛节，金母屏彤霞。",
            "故事唐时盛，佳名数代夸。",
            "尘根虽下界，天意在中华。",
            "雪让珑璁巧，冰销刻镂瑕。",
            "人间惟独尔，地上更何加。",
            "万蘤殊寥落，群芳避艳邪。",
            "玫瑰诚执御，芍药等泥沙。",
            "圣运俄惊辍，兵强忽肆拏。",
            "舛讹难核实，真赝遂聱牙。",
            "雷雨还惊蛰，潜藏重发芽。",
            "旁枝微旧崛，新叶漫荣荂。",
            "尤品终芜没，珍蕤逐水涯。",
            "两朝成草莽，九庙杂龙蛇。",
            "古殿兰旗暗，残炉桂燎赊。",
            "蕣颜愁想像，珠树绝骄奢。",
            "寂寞无双誉，徘徊但自嗟。",
            "八仙聊免俗，消得宝栏遮。"
        ],
        "title": "蕃厘观感琼花",
        "id": "2f7575d6-8593-4001-8b40-7dfdd77a2e5a"
    },
    {
        "author": "宋无",
        "paragraphs": [
            "黔南万里地，剑外去宁亲。",
            "蜀魄花成血，山魈树隠身。",
            "竹枝歌峡夜，椰子醉蛮春。",
            "归访王孙宅，弹琴有故人。"
        ],
        "title": "送母丘秀才自黔中归益川",
        "id": "dc72ecbb-084b-4c55-826b-aedf8e2938b3"
    },
    {
        "author": "宋无",
        "paragraphs": [
            "野旷行人少，林荒夕照微。",
            "烟中一声笛，何处牧儿归。"
        ],
        "title": "郊外晚望",
        "id": "5e2b242c-d40e-4cc7-a765-aaa17b9a0e30"
    },
    {
        "author": "宋无",
        "paragraphs": [
            "红桥二十四，明月照笙歌。",
            "若是迷楼在，游人应更多。"
        ],
        "title": "扬州",
        "id": "db873a20-db39-4f44-9fdf-7d4636889535"
    },
    {
        "author": "宋无",
        "paragraphs": [
            "名山旧隠巖峦秀，精舍萧闲殿阁虚。",
            "像礼旃檀千古佛，经翻贝叶五天书。",
            "兽依草座跏趺后，禽下花台施食余。",
            "空翠湿衣横楖栗，绀泉澄钵涌芙蕖。",
            "鹫峰梦遶云中寺，鹿苑身栖物外居。",
            "清梵夜回松月冷，孤禅昼起柏烟疏。",
            "曙钟寒韵侵虚籁，午供春香入野芜。",
            "道念有时怜老病，尘缘无计问真如。",
            "远公若许来同社，陶令何妨去结庐。",
            "便向东林傍尊宿，菩提从此发心初。"
        ],
        "title": "寄山中僧",
        "id": "b03ab70c-8bd4-476d-b2dc-019f55a0ea26"
    },
    {
        "author": "宋无",
        "paragraphs": [
            "冠带寒星帔剪霞，步虚去宴玉宸家。",
            "醉归却跨青鸾下，冲落碧桃无数花。"
        ],
        "title": "游三茅华阳诸洞  其一",
        "id": "fc98018c-cab6-4063-bd5a-1eb2d24f3d66"
    },
    {
        "author": "宋无",
        "paragraphs": [
            "玉案清香彻夜焚，紫烟成盖覆茅君。",
            "数声金磬秋坛霁，敲碎遥天一缕云。"
        ],
        "title": "游三茅华阳诸洞  其二",
        "id": "93f8162e-a08e-4b48-bc3b-e995a6c37fcf"
    },
    {
        "author": "宋无",
        "paragraphs": [
            "书满琅函秘不开，云窗雾阁锁青苔。",
            "门前白鹿将麑过，定是避秦人引来。"
        ],
        "title": "游三茅华阳诸洞  其三",
        "id": "634b4c73-cb5f-4eb4-9db8-1d3e6344e1aa"
    },
    {
        "author": "宋无",
        "paragraphs": [
            "淡染云霞五色衣，杏坛朝罢对花披。",
            "洞中养只千年鹤，长被仙人来借骑。"
        ],
        "title": "游三茅华阳诸洞  其四",
        "id": "1f25721d-f345-4f5a-ad40-c905c56bedbb"
    },
    {
        "author": "宋无",
        "paragraphs": [
            "生意玄烟里，春工毛颖中。",
            "枝头两三蕊，开不假东风。",
            "似到孤山下，斜枝入眼中。",
            "分明几点雪，欲折又成空。"
        ],
        "title": "墨梅",
        "id": "abdf6b45-4876-4576-906d-f5fa38cf79f1"
    },
    {
        "author": "宋无",
        "paragraphs": [
            "锦绣波翻太液空，一池寒雨落芙蓉。",
            "内前尚有中官住，却听西蕃寺里钟。"
        ],
        "title": "杭州",
        "id": "de51e795-3ebb-4e87-af31-9a003126a9ba"
    },
    {
        "author": "宋无",
        "paragraphs": [
            "玉井荷花碧，中藏偶意深。",
            "绿房千万菂，多少可怜心。"
        ],
        "title": "罗唝曲",
        "id": "2eb4d85d-3cac-4d0e-9eee-c86724527413"
    },
    {
        "author": "宋无",
        "paragraphs": [
            "四老本英雄，来成羽翼功。",
            "向令秦重士，未必隠山中。"
        ],
        "title": "四皓",
        "id": "fb109b82-67a5-466e-a43f-fe8d15a17389"
    },
    {
        "author": "宋无",
        "paragraphs": [
            "干坤罢战尘，渔钓可藏身。",
            "何事刘文叔，犹来觅故人。"
        ],
        "title": "子陵",
        "id": "61f03090-f641-4a17-b048-d53ce527cd8a"
    },
    {
        "author": "宋无",
        "paragraphs": [
            "有心兴汉室，不意托孤儿。",
            "帝昔曾三顾，臣今表出师。"
        ],
        "title": "孔明",
        "id": "3e00bdb2-f98b-4a59-b502-d2da4e0b1632"
    },
    {
        "author": "宋无",
        "paragraphs": [
            "心寄羲皇上，生逢晋宋时。",
            "风流千古意，只有杜鹃知。"
        ],
        "title": "渊明",
        "id": "f3907e5b-445f-4459-9903-cddf6e2c1469"
    },
    {
        "author": "宋无",
        "paragraphs": [
            "报道春归去，忙来看落红。",
            "岂知春不去，还在绿阴中。"
        ],
        "title": "春归",
        "id": "83943df3-1ceb-4352-9331-2958894b377f"
    },
    {
        "author": "宋无",
        "paragraphs": [
            "纫草成春服，汲湘供晚炊。",
            "人间风浪险，醉里几曾知。"
        ],
        "title": "渔父",
        "id": "3eb74b74-58af-44c8-8172-12cc6ff497f7"
    },
    {
        "author": "宋无",
        "paragraphs": [
            "桃李宫城近，偏承雨露恩。",
            "至今耕种地，一半作花园。"
        ],
        "title": "马塍",
        "id": "5ce88f1d-66c1-4cc5-9190-0a8ed03be4d2"
    },
    {
        "author": "宋无",
        "paragraphs": [
            "汉苑花何处，唐陵柏已空。",
            "相逢大堤柳，令我忆苏公。"
        ],
        "title": "苏堤",
        "id": "7c2dfba4-b65c-4951-ad05-b9f389b1bdb3"
    },
    {
        "author": "宋无",
        "paragraphs": [
            "御爱花无主，长生树几时。",
            "青青辇路草，尽属牧羊儿。"
        ],
        "title": "玉津园",
        "id": "504b8203-cbd5-423a-8074-746038ea7b5f"
    },
    {
        "author": "宋无",
        "paragraphs": [
            "若论将军勇，神京反掌图。",
            "中原数千里，可惜葬西湖。"
        ],
        "tags": [
            "西湖"
        ],
        "title": "武穆坟",
        "id": "baf11b08-00b0-4167-b292-5435ba3b63e1"
    },
    {
        "author": "宋无",
        "paragraphs": [
            "祀典当时盛，忠曾保赵孤。",
            "谁知宋祚绝，今与庙俱无。"
        ],
        "title": "祚德庙",
        "id": "6d583ed3-f80b-4912-b2b2-8bd8b0bd6a93"
    },
    {
        "author": "宋无",
        "paragraphs": [
            "孟月祠原庙，都人忆故宫。",
            "当年驾幸处，乔木鸟呼风。"
        ],
        "title": "景灵宫",
        "id": "61ecd582-6509-413f-bff4-fb6f60786ed7"
    },
    {
        "author": "宋无",
        "paragraphs": [
            "山势犹龙凤，行宫已劫灰。",
            "北人偏怅望，曾见汴京来。"
        ],
        "title": "杭州",
        "id": "f8d7194c-212f-4b12-a3c9-0a83f9d24105"
    },
    {
        "author": "宋无",
        "paragraphs": [
            "离居迫驰道，晨往内西门。",
            "屏营无顾问，偶逢路人言。",
            "昔有六代宫，今为百姓园。",
            "阿阁余故基，层城但颓垣。",
            "金铺失严邃，玉座变荒原。",
            "陈昏蚤堕灭，隋奢亟崩奔。",
            "乐极终复悲，替兴相覆翻。",
            "结绮徒构恨，临春工锁冤。",
            "贵嫔艳亦无，丽华皆不存。",
            "高堧鸟乌集，沃壤蓬麻繁。",
            "鸮如拜月魄，蝶化寻芳魂。",
            "草遗旧裙色，花泫新啼痕。",
            "空余龙津水，流入鱼藻浑。",
            "犹涵睿泽在，尚感阳和恩。",
            "孰知涓滴微，曾悦万乘尊。",
            "坐令刍荛贱，禊饮污其源。",
            "念彼禾黍地，凄然难具论。",
            "宠深乃见辱，涕下还成吞。"
        ],
        "title": "建业怀古",
        "id": "4c2f46da-be71-4662-a3bd-14e9773f74c1"
    },
    {
        "author": "宋无",
        "paragraphs": [
            "雾气沈坤极，涛声撼北溟。",
            "云霞五色水，丹碧万重屏。",
            "脉络华夷秀，并吞宇宙青。",
            "石梁横地户，洞构压风霆。",
            "砰磕纷鸣鼓，漰渹疾建瓴。",
            "提封思霸主，巡狩陟遐坰。",
            "黔首何多难，皇居不少宁。",
            "山驱麟避薮，海塞蜃迁庭。",
            "卤簿周荒服，鳞虫畏典刑。",
            "天吴惊象驾，精卫泣銮铃。",
            "浪激秦嬴怒，崖崩汉武灵。",
            "空悲祖龙死，但觉鲍鱼腥。",
            "采药终骄妄，求仙竟杳冥。",
            "惟闻传二世，无复享千龄。",
            "古昔飞腾客，能存变化形。",
            "解交乌兔髓，定翳凤凰翎。",
            "玉检微藏旨，金丹别有经。",
            "东华司筭历，南岳考功铭。",
            "亿劫开玄閟，三宫护紫扃。",
            "睿仁斯可冀，淫暴讵堪听。",
            "漫致安期舄，虚邀阿母軿。",
            "昆池波鼎沸，阿阁土花零。",
            "夜雨蛇升树，春潮蛤上汀。",
            "茂陵迷乱草，禁苑暗流萤。",
            "奢侈如飘电，危亡若炳星。",
            "明君当至治，方士或来停。",
            "火宅休生棘，情河易转萍。",
            "愿逢清静化，昌运几时丁。"
        ],
        "title": "海上自之罘至成山览秦皇汉武遗迹",
        "id": "f413fb2c-1b89-41f5-be7b-1ce3231dc11d"
    },
    {
        "author": "宋无",
        "paragraphs": [
            "忆昔江东日，离居托孟邻。",
            "儒家见君好，谈席偶情亲。",
            "南斗文昌近，西山爽气新。",
            "骊珠惊俗眼，琼树倚芳晨。",
            "大雅今重臯，奇才岂易伦。",
            "珊瑚生海网，汗血出天津。",
            "句满鸡林贾，名齐雁塔人。",
            "传经心入圣，用笔意凝神。",
            "射策应先手，藏环定后身。",
            "巨流思待济，吾道诎当伸。",
            "落魄伤迟迈，依栖笑隠沦。",
            "三年为倦翼，万里作穷鳞。",
            "伏枕思霜橘，归溪恋紫莼。",
            "鸿稀石城信，鱼隔太湖滨。",
            "故宅闲多草，空船独采苹。",
            "夜吟酬蟋蟀，暮景叹麒麟。",
            "老恐襟期断，悲怀辙迹陈。",
            "旧峰还似洛，淮水想犹秦。",
            "胜地登临数，殊乡梦寐频。",
            "潮吞李白月，花动谢安春。",
            "有兴须相觅，无聊漫自呻。",
            "休疑交契阔，尚觉胆轮囷。",
            "远物那堪赠，佳音欲细询。",
            "劳歌因奉寄，题罢更沾巾。"
        ],
        "tags": [
            "太湖"
        ],
        "title": "忆旧寄金陵冯寿之",
        "id": "ceb60db5-f1df-4a78-b9cb-d717b1b205cc"
    },
    {
        "author": "宋无",
        "paragraphs": [
            "肢脉昆仑析，胚浑混沌先。",
            "灵分玄岛峙，秀聚景云鲜。",
            "覆压风雷窟，枝撑宇宙穿。",
            "崚嶒攲篠雾，历棘耸萝烟。",
            "嶪嶪栖危壁，磷磷过瘦涓。",
            "雨攻绳眼断，浪击弹窝圆。",
            "笔架珊瑚竖，屏围玛瑙偏。",
            "骨攒狞鬼竦，脊凸老蛟跧。",
            "剑卓空苍色，矛森紫翠颠。",
            "丑宜镌鸟篆，刚可利龙泉。",
            "怪渍潮纹湿，顽和地轴连。",
            "筼筜梢映带，薜荔叶萦缠。",
            "磊磈蛇身缩，崩峥凤势偏。",
            "藓侵题字处，藤络倚筇边。",
            "碎砾铺文贝，尖峰斫黛莲。",
            "窦深膏乳滴，甃润土花沿。",
            "俨若峨冠者，昂如峻士焉。",
            "磴危欺木屐，矶滑怯苔毡。",
            "移恐岚光动，扪嗔野蔓牵。",
            "冲湍声类磬，泻瀑韵成絃。",
            "硬性辞斤凿，嵌形欠画传。",
            "鼓歌伤莫续，鼎句叹难联。",
            "砥砺诚由著，磨礲学及迁。",
            "畜奇希抱璞，炼饵诧飞仙。",
            "寸势垂千仞，嵬胎结几年。",
            "巖晖知产玉，峡束见奔川。",
            "织女支机稳，山人作枕便。",
            "陨星沈战域，敲火出渔船。",
            "异或称羊化，疑应讶虎眠。",
            "龟埋遗碣下，麟仆古茔前。",
            "屹立中流壮，平施大础坚。",
            "怀沙嗟放逐，凝魄惜婵娟。",
            "德必穹碑纪，词当巨砚研。",
            "险思经滟滪，功拟勒燕然。",
            "嵩岱归诸掌，蓬瀛寄一拳。",
            "不须填碧海，直欲补青天。"
        ],
        "title": "咏石得天字",
        "id": "f3d53eb0-9ac9-4991-9b6d-042f9fb34cf4"
    },
    {
        "author": "宋无",
        "paragraphs": [
            "宝地人来少，柽阴自晚晴。",
            "片云依石润，孤磬出花清。",
            "竹笕分泉细，檀烟上㲲轻。",
            "勒铭留水寺，应供宿江城。",
            "适楚涛喧定，归吴雪滞行。",
            "雨苔粘冻屐，廊叶覆闲枰。",
            "琴为蛇纹买，书因鸟迹评。",
            "眼高无佛祖，诗癖有山兄。",
            "句妙唐风在，心空汉月明。",
            "昼禅休树影，夜梵杂松声。",
            "夏减游方兴，秋添住岳情。",
            "何时修白业，去结嬾残盟。"
        ],
        "title": "答无住和太初韵见寄",
        "id": "9b900b31-83f0-4d3a-a28d-a88495e8de7d"
    },
    {
        "author": "宋无",
        "paragraphs": [
            "碧树绿芜空乱云，故人何处隔江村。",
            "旧书在手再三读，新恨从头又一番。",
            "竹帻随行家具活，兰亭摹出典刑存。",
            "几时定访扬雄宅，为问太玄经里言。"
        ],
        "title": "简翼之",
        "id": "6266ff62-82db-4a0a-92b9-399f9007cda6"
    },
    {
        "author": "宋无",
        "paragraphs": [
            "见说会稽郡，风流如晋时。",
            "贫惟将母去，清不要人知。",
            "修竹王猷宅，春风夏禹祠。",
            "到官游有暇，好寄剡中诗。"
        ],
        "title": "送陈衡中之越",
        "id": "c8950ab6-359a-426e-8598-b2faa35ded64"
    },
    {
        "author": "宋无",
        "paragraphs": [
            "高柳夕阳收，繁絃奏未休。",
            "数声风露饱，一壳古今愁。",
            "凉思知秦树，哀鸣乱渭流。",
            "年年离别处，几曲送残秋。"
        ],
        "title": "蝉",
        "id": "b35c912b-f62e-4b7a-8f25-f42a3542188d"
    },
    {
        "author": "宋无",
        "paragraphs": [
            "忠言如海胆如山，趣入金门虎豹间。",
            "玉笋晓班联鹭序，紫檀春殿对龙颜。",
            "气凌百辟星辰动，赋就三都造化闲。",
            "岂向长沙淹贾傅，淳风会见笔追还。"
        ],
        "title": "上冯集贤",
        "id": "8ef7f169-0404-4625-ab8b-631fd9324798"
    },
    {
        "author": "宋无",
        "paragraphs": [
            "南越连闽徼，东瀛贡百蛮。",
            "军营威帅阃，记室比官班。",
            "之子称时彦，群公誉早攀。",
            "诗坛堪白战，幕府政朱颜。",
            "横槊金飚动，谈兵玉帐闲。",
            "货通夷舶富，民羨国风还。",
            "夜柝鲸潜海，春旗豹隠山。",
            "携琴游有暇，挈榼酒休悭。",
            "将佐知书贵，勋名待诏颁。",
            "孟坚词讼作，留照汗青间。"
        ],
        "title": "送闵思齐浙东帅府掾",
        "id": "705977f5-0296-4f24-b66d-a973cb402847"
    },
    {
        "author": "宋无",
        "paragraphs": [
            "严跸传声入建章，汉官趋陛肃鸳行。",
            "驾回黄道清尘动，人在金銮白日长。",
            "承诏晓闻天语近，赐衣春觉圣恩香。",
            "马卿赋猎兼忠谏，独许骖乘锡尚方。"
        ],
        "title": "喜马伯庸待制扈从还京",
        "id": "e7cefa83-2b02-4d92-b5fd-3f2cbbbb4e06"
    },
    {
        "author": "宋无",
        "paragraphs": [
            "汉守曾悬榻，家声复世纶。",
            "赞廉推雅士，列郡重嘉宾。",
            "昭代详刑谳，贤僚体圣仁。",
            "袴襦怜故老，狴犴念冤人。",
            "英干登时望，文华异等伦。",
            "固宜膺宠渥，岂但活罢民。",
            "江左名藩旧，风流佐幕新。",
            "平反须有颂，刚决看如神。",
            "郄鉴初荣养，黄香早缔婣。",
            "锦还乡已昼，彩戏室俄春。",
            "自补寻山屐，谁亲垫雨巾。",
            "拊循恩易洽，煦妪俗当淳。",
            "曲动阳关叠，樽移祖帐陈。",
            "未能忘手握，何得更情亲。",
            "羨尔丹霄贵，悲余白髪贫。",
            "尚期金鼎药，犹客素衣尘。",
            "巖壑将幽赏，烟霞欲隠沦。",
            "交游千古事，离别百年身。",
            "楚泽寒多雁，吴波暖见鳞。",
            "相思不相见，音问莫辞频。"
        ],
        "title": "送陈行之之信州推官",
        "id": "2cf12ca8-a660-4c46-9986-a6704e032004"
    },
    {
        "author": "宋无",
        "paragraphs": [
            "多士当文治，明良际盛时。",
            "骚坛先佩印，策阵已搴旗。",
            "西极蹄千里，南溟翼四垂。",
            "疾雷天地破，崩岳鬼神移。",
            "学过三都赋，神超七步诗。",
            "阴何须大赏，鲍谢只平欺。",
            "尺璧光难掩，华钟响发迟。",
            "人游丹桂窟，凤哕碧梧枝。",
            "汉室方虚席，枚臯复擅词。",
            "数承恩诏见，趋赴重官仪。",
            "黄阁登清要，苍生息旧疲。",
            "星辰侵履舄，桃李傍阶墀。",
            "珂里豪家逐，铜驼乐部随。",
            "行歌金騕褭，醉舞玉参差。",
            "杜曲花偏满，蓬壶酒不辞。",
            "弓开射熊馆，剑倚化龙陂。",
            "秀彦居同宷，轩车出共驰。",
            "侯门相杂遝，寒素独吁嘻。",
            "尘榻应容下，仙舟可待追。",
            "亦惭才莫逮，终负志难衰。",
            "攀附羞萝茑，徬徨向路岐。",
            "未酬题柱兴，徒抱练丝悲。",
            "幽谷音犹涩，盐车力尚卑。",
            "泥途淹騄駬，荆棘困黄鹂。",
            "睍睆还求友，腾骧却避羁。",
            "愁吟长铗伴，闲梦矮牀知。",
            "缝掖今谁贵，乘桴任所之。",
            "短章非善颂，聊以展吾私。"
        ],
        "title": "寄翰苑所知",
        "id": "c8dfdff6-bd48-429c-8978-19cd4dac09d7"
    },
    {
        "author": "宋无",
        "paragraphs": [
            "百折历云峤，千花通水源。",
            "寒藤垂到地，怪石立当门。",
            "白壤炼丹赤，清池磨剑浑。",
            "曾来诵经处，片雨滴苔痕。"
        ],
        "title": "寻贞白先生旧居",
        "id": "451cab19-6554-418f-9d05-791ac7627c80"
    },
    {
        "author": "宋无",
        "paragraphs": [
            "野色随墟落，江臯烟景饶。",
            "远村明晚烧，高岸没春潮。",
            "览镜芳年去，援毫藻思销。",
            "琴书苦行役，不敢问渔樵。"
        ],
        "title": "江干暮泊",
        "id": "271d9aeb-9cd5-4af1-8361-c0e38d6c574b"
    },
    {
        "author": "宋无",
        "paragraphs": [
            "一见故人归去来，渔竿不肯博三台。",
            "汉陵今日无抔土，惟独先生有钓台。"
        ],
        "title": "子陵祠堂",
        "id": "ca1c1ad9-62b0-4c49-8aa1-fc036523267a"
    },
    {
        "author": "宋无",
        "paragraphs": [
            "行李依吴榜，飘蓬更楚乡。",
            "山川岁云暮，风雨夜何长。",
            "此地从兵革，斯民复旱蝗。",
            "荐饥怀赈粟，久渴望携浆。",
            "船妇争遗穗，樵童拾弃芒。",
            "哭丧多藁葬，征旅少赢粮。",
            "岂有灾重并，而无户损伤。",
            "一年租幸免，众口饭谁将。",
            "生晚羞干禄，忧时念彼苍。",
            "悲歌思请剑，颓堕辄椎牀。",
            "宵枕当寒溜，晨梳候曙光。",
            "牧羊人戢戢，放马草荒荒。",
            "木落明秋野，江空月照霜。",
            "城乌头并白，水树叶先黄。",
            "羁客情难遣，朋侪兴不忘。",
            "投琼花院内，博塞竹林傍。",
            "尚恐诗盟浅，犹嗔吏鞅妨。",
            "偏提随款段，笭箵下沧浪。",
            "稍遂田园计，终须萝薜藏。",
            "松筠亲戚辈，麋鹿弟兄行。",
            "春寺寻暄暖，晴波泛渺茫。",
            "清泉濯足冷，紫菊染巾香。",
            "醉任王侯贵，闲辞礼数忙。",
            "庞公厌州府，陶令乐柴桑。",
            "酬答幽期惬，交游素愿偿。",
            "短章应得附，真赏莫能量。",
            "颇似岑参句，多因杜甫扬。",
            "流传千载后，直欲继前唐。"
        ],
        "title": "己亥秋淮南饥客中怀故里朋游寄之",
        "id": "a9135c9d-a960-4b93-9ceb-477570d3af76"
    },
    {
        "author": "宋无",
        "paragraphs": [
            "云伴老僧居翠微，老僧应共白云飞。",
            "杖藜西去云东去，日暮僧归云亦归。"
        ],
        "title": "南峰归云庵",
        "id": "114eb1e1-b803-4c3f-a4d7-00b0e9cafdcd"
    },
    {
        "author": "宋无",
        "paragraphs": [
            "杜曲芳菲早，江城店舍烟。",
            "雨青榆荚地，风白柳花天。",
            "愁结丁香上，酲余禁酒前。",
            "病多游冶少，春事亦留连。"
        ],
        "title": "建业闲居春思",
        "id": "fc7446b2-44d6-4e59-accb-e7ad5baaab5c"
    },
    {
        "author": "宋无",
        "paragraphs": [
            "闻说华阳洞，人间第八天。",
            "茅君旌屡降，弘景驾常延。",
            "地吐黄金气，潭流碧玉泉。",
            "神丹光夜发，朱草叶春妍。",
            "羽客家相接，麟洲脉共连。",
            "山遗秦女药，锄得汉朝钱。",
            "处士怀贞遯，长生契宿缘。",
            "童颜曾辟谷，鹤相合成仙。",
            "啸傲三峰上，披研万象先。",
            "囊攒五行物，剑握七星权。",
            "石铫青精饭，风炉紫术烟。",
            "赤松齐远躅，玄俗并遐肩。",
            "九转功将就，双亲念复虔。",
            "却携琼笈转，归枕白云眠。",
            "蓟子家尝历，壶公诀尽传。",
            "路回蓬岛下，杖化葛陂边。",
            "经案苔侵徧，闲枰雨滴穿。",
            "池留洗瓢水，壁挂断琴絃。",
            "蕙帐𤠔空怨，萝窗月自悬。",
            "巖存容怅望，涧去意潺湲。",
            "局久棋多变，寰清鼎又迁。",
            "衲衣期异日，筑室定他年。",
            "季世嗟予晚，幽栖志独坚。",
            "欲随蒲坐具，已办布行缠。",
            "学道无如此，游方恐未然。",
            "尚迟甘旨奉，更被苦恩牵。",
            "脑虑精难满，心忧影或偏。",
            "藓坛情愿扫，茶灶手能煎。",
            "根究婴儿后，参同混沌前。",
            "求真不易遇，师匠早哀怜。"
        ],
        "title": "寄眠云处士",
        "id": "ff3d564b-cebb-4d62-970f-44c20886ac99"
    },
    {
        "author": "宋无",
        "paragraphs": [
            "髪寒多不剃，门雪少曾开。",
            "瓦钵几星芋，石牀三面苔。",
            "缘衣蝨嬾拾，避猎鹿长来。",
            "见说巖头树，前生手自栽。"
        ],
        "title": "辟支巖道人",
        "id": "13825a1c-e67d-48fd-b073-e39426b957ee"
    },
    {
        "author": "宋无",
        "paragraphs": [
            "水驿相连晓夜行，浑无心记短长亭。",
            "莫笑杨花道飘泊，人生自有一浮萍。"
        ],
        "title": "水驿",
        "id": "cd5b681c-dfae-455a-87ba-48e1ba3c6712"
    },
    {
        "author": "宋无",
        "paragraphs": [
            "寒风扬尘走沙石，朔气僵人马辟易。",
            "五千步卒当数万，空拳奋张争无敌。",
            "单于趣降声疾呼，道穷矢尽身为俘。",
            "归无面目见天子，筑台何颜怀故都。",
            "义血不染战场草，宁甘北首阴山老。",
            "空垂远涕望汉天，难洒茂陵松柏边。"
        ],
        "title": "李陵台",
        "id": "8ae4dc07-0119-440b-8e16-d799258377c3"
    },
    {
        "author": "宋无",
        "paragraphs": [
            "霸业销沈烟树浓，吴王台殿梵王宫。",
            "屧廊人去土花碧，香径僧归秋叶红。",
            "飓母射巖风动地，蛟精徙穴雾迷空。",
            "明朝江郭重回首，寺在翠微苍霭中。"
        ],
        "title": "灵巖寺上方",
        "id": "5c3757ef-74ce-46b2-ad87-3df22f7e1f20"
    },
    {
        "author": "宋无",
        "paragraphs": [
            "童颜几寒暑，编叶当衣裳。",
            "琴古面无漆，柏枯身有香。",
            "树精为老仆，石髓作干粮。",
            "不语坐松下，天风吹髪凉。"
        ],
        "title": "大涤山道士",
        "id": "ee4a2460-0756-41cf-9c53-5789afddc8a6"
    },
    {
        "author": "宋无",
        "paragraphs": [
            "衡岳乔松道途远，成都古柏山川隔。",
            "忽惊老树刺眼来，疑是颓崖压东壁。",
            "拗怒风雷龙虎气，盘折造化干坤力。",
            "阴连沧海一片秋，秀夺西湖两峰色。",
            "寒云苒惹霾昼影，冻藓缘沿借春碧。",
            "醉翁睥睨欲挂衣，禅伯经营思憩锡。",
            "乌鸢冥下踏枝空，猿猱夜过嗔藤仄。",
            "铁干铜柯嗅不香，苍雪玄烟润将滴。",
            "便拟攀萝解纠缠，何烦平地生荆棘。",
            "直须扫去曲碌姿，挥作昂霄数千尺。"
        ],
        "tags": [
            "西湖"
        ],
        "title": "西湖酒家壁画枯木",
        "id": "9ba25917-3c4a-4a0e-9e11-4f3d94e4d363"
    },
    {
        "author": "宋无",
        "paragraphs": [
            "老妻病女去淮西，慈母居吴鹤髪衰。",
            "我独天涯听夜雨，寒灯三处照相思。"
        ],
        "title": "客夜思亲",
        "id": "2be86e10-9fa4-409e-8b87-1b434ec3c420"
    },
    {
        "author": "宋无",
        "paragraphs": [
            "吴刚夜入广寒阙，生擒老兔出秋月。",
            "嫦娥泣雨蟾影孤，灵药不舂玉杵歇。",
            "桂花凝毫拔苍绿，蜀丝缠金缕湘竹。",
            "紫兰蕊笑春风愁，莲花仙冠坠簪玉。",
            "松腴点漆光照眸，藤肪捣雪滑欲流。",
            "乐毅小帖排银钩，天马历块无九州。",
            "梦中忘笔那有花，古锥画地飞龙蛇。",
            "觉来寻锥亦无处，但见鸟迹留平沙。"
        ],
        "title": "梁隆吉遗冯笔并诗答以长句",
        "id": "46060e23-9418-43fd-a4fd-9300b56e133d"
    },
    {
        "author": "宋无",
        "paragraphs": [
            "国色双花相并栽，周郎分得小枝来。",
            "汉宫早有君王见，金屋须教一处开。"
        ],
        "title": "二乔卷",
        "id": "7250542f-2ada-4d7b-9ef7-df61dedb8e63"
    },
    {
        "author": "宋无",
        "paragraphs": [
            "道士醉卧天柱峰，睥睨石上千年之老松。",
            "松精相感入梦寐，化作苍髯双老龙。",
            "酒肠空洞生鳞角，飞出两龙醉不觉。",
            "须臾霹雳撼五岳，丰隆缩手不敢捉。",
            "神灵顷刻归虚无，壁上但见双松图。",
            "松耶龙耶莫能诘，栋梁霖雨藏秃笔。"
        ],
        "title": "南岳李道士画双松图",
        "id": "6b6f634a-70d6-476a-8f4b-4c7514af6c60"
    },
    {
        "author": "宋无",
        "paragraphs": [
            "珊瑚枕上玉箫横，一曲霓裳万里行。",
            "漫道九重宫殿远，几曾掩得外边声。"
        ],
        "title": "明皇卧吹箫图",
        "id": "cc2d7c8c-95c3-4b82-9170-dfcb57b7f13d"
    },
    {
        "author": "宋无",
        "paragraphs": [
            "玉山道人苍壁立，胸潴万斛松煤汁。",
            "吐作千年古怪藤，犹带西湖烟雨湿。",
            "元气淋漓草木活，太阴菌蠢虫蛇蛰。",
            "须萦翠雾瘦蛟走，睛抉玄珠黑龙泣。",
            "神剜鬼刻字崛奇，水精火齐光陆离。",
            "天魔擎来帝青宝，鲸波涌出珊瑚枝。",
            "墨花酣春马乳涨，醉梦渴想西凉姿。",
            "风窗秋疑蠹叶语，露架夜忆虬柯垂。",
            "须臾掩卷何所见，月落庭空无影时。"
        ],
        "tags": [
            "西湖"
        ],
        "title": "僧日观画蒲萄",
        "id": "c9f5389c-f3f5-434a-8109-10c2b597227b"
    },
    {
        "author": "宋无",
        "paragraphs": [
            "雨巾风帽别真师，雪满天坛驾鹤迟。",
            "囊佩山图行几日，棋逢仙客看多时。",
            "丹房芝术春英长，玉洞烟霞夜梦离。",
            "定有壶公远相送，瓢中添著几篇诗。"
        ],
        "title": "喜虚碧自龙虎归",
        "id": "08abf82b-edf5-4105-beba-dbca97502c66"
    },
    {
        "author": "宋无",
        "paragraphs": [
            "听彻哀絃泪两行，香山居士未心降。",
            "当年杜老吞声哭，恨不相逢在曲江。"
        ],
        "title": "琵琶亭",
        "id": "cb360008-132d-4f06-9282-73ed535fd7ef"
    },
    {
        "author": "宋无",
        "paragraphs": [
            "家分半席并鸥眠，兴堕吴头楚尾天。",
            "机杼晓声柔橹月，帘帷暝色片帆烟。",
            "鱼龙窟宅同春梦，鸡犬图书当夜船。",
            "咫尺五湖晴景好，钓竿闲在草堂前。"
        ],
        "title": "雨篷为吟友题",
        "id": "a961cce4-e0b3-4d5f-b83c-a35fb7505179"
    },
    {
        "author": "宋无",
        "paragraphs": [
            "毡城万里风雪寒，妾行虽危汉室安。",
            "汉室已安妾终老，妾颜穹庐岂长好。",
            "汉家将相多良策，更选婵娟满宫掖。",
            "单于世世求和亲，汉塞自此无风尘。"
        ],
        "title": "昭君曲",
        "id": "c51ea2dc-b27f-48e3-b148-bde8317a2998"
    },
    {
        "author": "宋无",
        "paragraphs": [
            "吴晋豪华冷劫灰，竺干金刹压崔嵬。",
            "玄黄半夜虎精泄，紫翠一峰鳌背来。",
            "池水暗通浦海入，巖扉寒枕白云开。",
            "轮蹄未散鬼吟寂，万壑松风僧定回。"
        ],
        "title": "虎丘",
        "id": "9ac9c0da-8034-449d-8862-f1edf1083ed0"
    },
    {
        "author": "宋无",
        "paragraphs": [
            "夫子今衡鉴，斯文属在兹。",
            "擅场年鼎盛，抱业器瓌奇。",
            "鹗荐崭头角，鶑迁奋羽仪。",
            "词源倾渤澥，笔阵偃蛟螭。",
            "太极钩深赋，先儒射策辞。",
            "秋闱前决胜，春榜后名驰。",
            "激切波澜立，镌镵物象危。",
            "光芒牛斗宿，标格凤凰池。",
            "袍色宫花称，才华制草宜。",
            "马骄曾杏苑，胪唱果丹墀。",
            "王事勤州佐，官联逼郡麾。",
            "谈经犹宝地，视篆必瓜期。",
            "渐觉要章宠，徐看利泽施。",
            "治应黄霸最，民定邵棠思。",
            "郢雪聆高调，郇云喜近披。",
            "晚陪灵运屐，早访董生帷。",
            "梓匠宁辞斵，樗材忝辱知。",
            "尘凡劳点化，传玩指瑕疵。",
            "我自哀王粲，伊谁说项斯。",
            "碧山招未隠，白髪病相欺。",
            "岁晏空江急，风回落木悲。",
            "雨来孤枕夜，梦别故人时。",
            "留滞飘蓬梗，攀援折桂枝。",
            "愿言多善政，尚得播声诗。"
        ],
        "title": "送金华黄晋卿之诸暨州判官",
        "id": "ca98088f-8ff6-4f16-ae98-b120f5208017"
    },
    {
        "author": "宋无",
        "paragraphs": [
            "一枝倾国又倾城，笑并香腮百媚生。",
            "湘浦二妃窥宝镜，星宫双六下银泓。",
            "金波影俪婵娟巧，玉露心分沆瀣清。",
            "曾向鸳鸯屏上看，野花空得合欢名。"
        ],
        "title": "观沈氏盆开双头莲花戏作",
        "id": "bb9d695f-9f9e-4023-b2e7-e6c3effa7b9b"
    },
    {
        "author": "宋无",
        "paragraphs": [
            "千峰乱水上，一榻到应分。",
            "古像焚香礼，寒钟出定闻。",
            "瓶离剑池月，锡入秣陵云。",
            "好去北山住，草堂休勒文。"
        ],
        "title": "送宗上人游金陵",
        "id": "19e583eb-de8d-4272-bb00-5cb3634e2b1a"
    },
    {
        "author": "宋无",
        "paragraphs": [
            "菊花三百六十种，处处名园花不同。",
            "安得化身千百亿，一花著取一吟翁。"
        ],
        "title": "吴中菊花盛开",
        "id": "88379b50-afef-44a8-b0cf-12bb273dfc5b"
    },
    {
        "author": "宋无",
        "paragraphs": [
            "燕台气概汾阳裔，赤骥腾骧彩凤飞。",
            "吏鞅晚淹彭泽米，酒钱春典杜陵衣。",
            "西山手板情还适，东里角巾身不归。",
            "空有遗文落人世，朱絃声绝赏音稀。"
        ],
        "title": "悼郭祥卿录判",
        "id": "8847d733-3acf-4e9b-955e-bce83af13ec4"
    },
    {
        "author": "宋无",
        "paragraphs": [
            "赭袍红映缕金衣，笑并花骢酒力微。",
            "试问六龙西幸日，有人曾侍翠华归。"
        ],
        "title": "题玉环联辔图",
        "id": "345b5939-ec95-4b91-a39e-cb49844b584d"
    },
    {
        "author": "宋无",
        "paragraphs": [
            "汉祖龙飞日，真人豹隠中。",
            "纶音来蓟北，驿传起江东。",
            "圣德深弘教，玄门厚植功。",
            "垂衣轩帝治，问道广成风。",
            "兽梦符坤极，鸿门建震宫。",
            "雨敷皇泽意，雪应紫宸衷。",
            "白玉刊章重，黄金范櫑雄。",
            "制词天藻叠，冠佩露华浓。",
            "宣室繁厘受，高禖敬祀恭。",
            "严斋迎景祚，正念格晨穹。",
            "宇宙枢机运，雷霆寂默通。",
            "扈骖銮从近，恩赉上方隆。",
            "裔演留侯系，经开柱史蒙。",
            "五朝膺显渥，百辟仰精忠。",
            "宗戚勋封盛，师生禄秩崇。",
            "力辞君九锡，首迈爵三公。",
            "第宅仙官府，逍遥绮皓翁。",
            "漆园春未老，蓬岛药何穷。",
            "诏下瑶京鹤，神升绛阙虹。",
            "自期冲举去，谁识寿龄终。",
            "霄驾烟霞远，星坛杖屦空。",
            "图容曾翰苑，遗蹟漫崆峒。",
            "太上元无象，微谣讵得工。",
            "独存清净化，为国致年丰。"
        ],
        "title": "阅张上卿仙游录",
        "id": "17e4d3e0-e8de-44e8-acda-4c1a2faf0ad1"
    },
    {
        "author": "宋无",
        "paragraphs": [
            "隠去看看白髪新，草堂资尽箧生尘。",
            "五陵亦有闲相识，只把黄金笑买春。"
        ],
        "title": "答无住上人",
        "id": "034cdcca-2d8a-434f-bcda-f314eaaaf70d"
    },
    {
        "author": "宋无",
        "paragraphs": [
            "五色何年补泬寥，百弓无地驾琼瑶。",
            "老龙千尺卧寒玉，雌霓半空横彩绡。",
            "天路行看星象逼，江涛怒息水犀嚣。",
            "骑鲸便欲超银汉，直践台阶挹斗杓。"
        ],
        "title": "吴江石桥新成",
        "id": "e3ef9f6d-3772-4757-8f83-a45687c2276d"
    },
    {
        "author": "宋无",
        "paragraphs": [
            "环堵萧然瓢屡空，不详姓字一衰翁。",
            "此身自谓羲皇上，却堕闲人画卷中。"
        ],
        "title": "渊明像",
        "id": "88a8fe23-e7b5-4a82-a402-7843e68a7d2c"
    },
    {
        "author": "宋无",
        "paragraphs": [
            "移家连晚岁，屏迹值春寒。",
            "旧业遗松迳，幽栖远杏坛。",
            "数椽容膝易，五斗折腰难。",
            "有客来排闼，无人为整冠。",
            "讽诗称鲍照，卧雪念袁安。",
            "下里余谁和，高山尔自弹。",
            "迎门屐齿折，扶病带围宽。",
            "乍喜交时彦，相寻到冷官。",
            "邻惊都骑盛，仆出草堂看。",
            "光价连城璧，风流艺苑兰。",
            "老嗟倾盖晚，贫觉布衣单。",
            "午灶添茶具，烟蓑罢钓竿。",
            "传呼闻杜曲，荣耀满江干。",
            "文雅多歆艳，殷勤少接欢。",
            "长鲸钩上掣，巨阙匣中蟠。",
            "笔力千钧弩，襟怀百丈澜。",
            "籍通金马选，诏待紫泥干。",
            "乐毅曾强赵，夷吾遂霸桓。",
            "贵应联万石，功定服三韩。",
            "留取刊彝鼎，勋名未汝阑。"
        ],
        "title": "答马怀秀兄弟见访",
        "id": "56819e97-a90b-48fa-a962-7b31304d8739"
    },
    {
        "author": "宋无",
        "paragraphs": [
            "锦袍烟艇夜郎西，酒思金銮入直时。",
            "不道相思杜陵老，愁吟落月屋梁诗。"
        ],
        "title": "太白扁舟图",
        "id": "27f84507-7647-4572-8d9f-3389e70205a6"
    },
    {
        "author": "宋无",
        "paragraphs": [
            "共有烟霞疾，襟期江海分。",
            "故人年老别，寒雨夜深闻。",
            "地肺潜通岳，峨眉秀拂云。",
            "何时负笈去，稽首五千文。"
        ],
        "title": "雨夜怀虚碧",
        "id": "9cefa37a-4d79-499e-aa9a-5b150bf5bc63"
    },
    {
        "author": "宋无",
        "paragraphs": [
            "少年令节醉花前，老病花前服药眠。",
            "自检铜人试榆火，午窗烧艾起新烟。"
        ],
        "title": "清明病中",
        "id": "17e6450b-7c78-4770-8431-90b487f6182b"
    },
    {
        "author": "宋无",
        "paragraphs": [
            "种种念予髪，垂垂怀老禅。",
            "公卿既无分，巾钵欲随缘。",
            "布袜云门寺，铜瓶雪窦泉。",
            "他年调水牯，鼻孔不烦穿。"
        ],
        "title": "简无功",
        "id": "5380ed11-7717-41e2-b634-baa3f53460c1"
    },
    {
        "author": "宋无",
        "paragraphs": [
            "酿蜜筒香蜂报衙，杏梁泥歇燕成家。",
            "浮萍断送春归去，尽向东流载落花。"
        ],
        "title": "春归",
        "id": "ad9742df-c034-48af-93e0-37ef8d45c3b6"
    },
    {
        "author": "宋无",
        "paragraphs": [
            "彭泽归来菊未荒，便投簪绂弄沧浪。",
            "一篷烟火莼鲈兴，数亩茅茨橘柚香。",
            "欸乃几时歌古调，籧篨何处避残阳。",
            "钓闲若枕图书卧，应被人称是墨庄。"
        ],
        "title": "渔庄为魏济民赋",
        "id": "acdee0f2-d3aa-45bb-b41b-947ab982954d"
    },
    {
        "author": "宋无",
        "paragraphs": [
            "雪压狐裘醉玉京，夜闻歌吹到天明。",
            "寒窗病起今头白，始听春蚕食叶声。"
        ],
        "title": "雪夜有怀",
        "id": "396c956a-6ef6-4a58-aee5-e93fe7ea0d85"
    },
    {
        "author": "宋无",
        "paragraphs": [
            "莫折阊门杨柳条，带将离恨过枫桥。",
            "向道春愁不禁荡，兰舟长放橹轻摇。"
        ],
        "title": "竹枝词",
        "id": "312316d0-7b15-4d89-b0ce-7a0fa66ca218"
    },
    {
        "author": "宋无",
        "paragraphs": [
            "海内升平服四夷，远邦贡物尽珍奇。",
            "近颁手诏俱停罢，独许南方进荔枝。"
        ],
        "title": "唐宫词补遗  其一",
        "id": "cc00fec2-1718-44a2-9d85-0ae8d4216b4f"
    },
    {
        "author": "宋无",
        "paragraphs": [
            "罢朝轻辇驻花边，催唤黄门住静鞭。",
            "三十六宫人笑语，上前争索洗儿钱。"
        ],
        "title": "唐宫词补遗  其二",
        "id": "fdc19faa-3351-4e72-91b0-51a2195ff287"
    },
    {
        "author": "宋无",
        "paragraphs": [
            "昭阳仙仗五云中，遥听笙箫起碧空。",
            "夜半月明人望幸，君王自在广寒宫。"
        ],
        "title": "唐宫词补遗  其三",
        "id": "af14b304-7e8e-40e5-b8a3-3b1b244c7a44"
    },
    {
        "author": "宋无",
        "paragraphs": [
            "宫娥随驾蜀山回，春日还从内苑来。",
            "闻道上皇忧寝食，御前休报海棠开。"
        ],
        "title": "唐宫词补遗  其四",
        "id": "81801e98-f7e7-462b-9b16-1ef054eaa256"
    },
    {
        "author": "宋无",
        "paragraphs": [
            "吴霜两鬓早先秋，闻道愁多会白头。",
            "溪上鹭鸶浑似雪，想应无那一身愁。"
        ],
        "title": "髪白解嘲",
        "id": "8569572b-17b7-4487-81a4-7ef082afe894"
    },
    {
        "author": "宋无",
        "paragraphs": [
            "力平水土势回天，功业三千五百年。",
            "四海九州皆禹迹，独留陵寝越山边。"
        ],
        "title": "大禹祠",
        "id": "75f27c84-0a58-421e-b551-39b0a7ff751d"
    },
    {
        "author": "宋无",
        "paragraphs": [
            "清泉自盥沐，丱髪不冠巾。",
            "看尽世间事，争如林下人。",
            "啸云巖谷应，坐石鹿麋亲。",
            "莫弃茅庵去，白桃花又春。"
        ],
        "title": "青衣洞隠者",
        "id": "e0d78c25-493c-4914-8545-690320807645"
    },
    {
        "author": "宋无",
        "paragraphs": [
            "绿阑干护水鳞鳞，苏小门前柳弄春。",
            "听得语声娇不见，隔帘佯唤卖花人。"
        ],
        "tags": [
            "西湖"
        ],
        "title": "西湖所见",
        "id": "d5a964ed-d0a1-4ee5-813a-5fbc08d4be56"
    },
    {
        "author": "宋无",
        "paragraphs": [
            "贞女浣纱日，行人去国悲。",
            "生前漂母餽，身后谪仙词。",
            "白月沈魂在，黄金报德迟。",
            "如何孟少府，到此不题诗。"
        ],
        "title": "贞义女庙",
        "id": "fe33a149-9bcf-44f3-970e-6cc63097bb1a"
    },
    {
        "author": "宋无",
        "paragraphs": [
            "葺茅栖碧巘，梯路上云危。",
            "树影池摇曲，泉声石碍迟。",
            "鸟衔丸罢药，猿拾著残棋。",
            "见说仙家伴，时来觅紫芝。"
        ],
        "title": "题许山人居",
        "id": "e71d8c52-465e-46b8-b2cb-02658ff4b601"
    },
    {
        "author": "宋无",
        "paragraphs": [
            "诗人不是欠生涯，野性从前嬾在家。",
            "冷眼春来元有分，看山看雪看梅花。"
        ],
        "title": "江东客中",
        "id": "de8611bc-95eb-401b-86ff-c20e27e78f9d"
    },
    {
        "author": "宋无",
        "paragraphs": [
            "天堑鸿流拥积沙，石城虎踞漫雄夸。",
            "山陵青草六朝地，巷陌乌衣百姓家。",
            "紫盖黄旗消王气，琼枝璧月吊庭花。",
            "孤云更作降旛势，目断楼船日又斜。"
        ],
        "title": "秣陵晚眺",
        "id": "303797e7-7750-4e81-8584-69b7dbeaf62c"
    },
    {
        "author": "宋无",
        "paragraphs": [
            "破屋无茅柱脚斜，一农头白病看家。",
            "年来水涝秧难莳，却傍湖塍种藕花。"
        ],
        "title": "田间见",
        "id": "9a4e2742-c71b-4802-b4d0-7e540d8374ca"
    },
    {
        "author": "宋无",
        "paragraphs": [
            "朱门当道拥高槐，拂晓鸣驺散乳鸦。",
            "红叱拨骄矜匼匝，黑昆仑黠解琵琶。",
            "姬将银蜡烧明月，犬带金铃卧落花。",
            "不信铜驼荆棘里，百年前是五侯家。"
        ],
        "title": "公子家",
        "id": "2a3ac867-a2e9-4546-abea-e8593e3bc11c"
    },
    {
        "author": "宋无",
        "paragraphs": [
            "月照芙蓉水殿秋，仙韶一曲奏凉州。",
            "高皇尚爱梨园舞，宣索当年菊部头。"
        ],
        "title": "宫词  其一",
        "id": "fd59c4df-811b-4c6c-82d2-dec83e0b423b"
    },
    {
        "author": "宋无",
        "paragraphs": [
            "条脱金寒翠袖冰，羊车梦里辘轳声。",
            "薰炉宿得沈香火，暖却春纤暖玉笙。"
        ],
        "title": "宫词  其二",
        "id": "695b833b-8d99-478c-a8e0-8f2cd178c11a"
    },
    {
        "author": "宋无",
        "paragraphs": [
            "妖艳分明搆祸胎，黄金瓌丽更危台。",
            "笙歌夜倚东风醉，粉黛春从南国来。",
            "原草翠迷行辇迹，野花红发舞衣灰。",
            "豪华肯信今为沼，烟水翻令后世哀。"
        ],
        "title": "姑苏台",
        "id": "c75e4177-55d7-40fd-9ef4-30c9749a0fa3"
    },
    {
        "author": "宋无",
        "paragraphs": [
            "一病文园渴思深，祇应惆怅为鸣琴。",
            "老来减尽凌云气，却赋长门易酒金。"
        ],
        "title": "长卿",
        "id": "5ab66d20-0ecb-4140-8146-1e295234d815"
    },
    {
        "author": "宋无",
        "paragraphs": [
            "十疋吴绫赏水新，一声歌歇杏梁尘。",
            "家徒四壁门如水，那得明珠换美人。"
        ],
        "title": "席上赠歌者",
        "id": "e0e419d2-864d-485c-b7b3-9ba145d642e0"
    },
    {
        "author": "宋无",
        "paragraphs": [
            "满袖玉皇香案烟，彩霓背上俯晴川。",
            "红黄霜树珊瑚海，黑白云花玳瑁天。",
            "玄圃空离楼十二，丹墀罢对字三千。",
            "吟豪醉蘸吴江水，写与骑鲸李谪仙。"
        ],
        "title": "垂虹亭秋日遣兴",
        "id": "5b977b2e-23fd-4493-b59a-ad503bd040e9"
    },
    {
        "author": "宋无",
        "paragraphs": [
            "千门万户矗青冥，六国脂膏四海兵。",
            "岂但此中非帝业，当时犹更有儒坑。"
        ],
        "title": "阿房宫图",
        "id": "70f0527a-0f98-4dd2-8bb7-db7a4d0a3db4"
    },
    {
        "author": "宋无",
        "paragraphs": [
            "蜀郡方齐鲁，文翁迈儁贤。",
            "箕裘承宪业，星宿近台躔。",
            "宇宙汾阳鼎，风云祖逖鞭。",
            "阃威分海徼，节制控闽川。",
            "餽饷功曾立，廉能蹟屡传。",
            "儒冠真耀武，帅府重芳年。",
            "参画旌麾右，驰驱将相前。",
            "豪挥惊草檄，燕集见华篇。",
            "吏牍分占授，军机妙转旋。",
            "百蛮元震讋，诸校益贞坚。",
            "训练群材进，钧陶众彦迁。",
            "柳营兵镇肃，莲幕绂光鲜。",
            "除内恩终许，安边诏必怜。",
            "酒容山简醉，骑想葛强联。",
            "日月新尧历，车书旧汉天。",
            "扬雄兼赋颂，嘉什到甘泉。"
        ],
        "title": "送牟都事景阳赴浙东帅幕",
        "id": "395aca41-95a9-42c0-9c58-336daedfc8c5"
    },
    {
        "author": "宋无",
        "paragraphs": [
            "剑阁清尘犯属车，纲骡驮得荔支无。",
            "却嫌画史才情少，不作承平舞马图。"
        ],
        "title": "骡纲图",
        "id": "e73ecab3-906b-4e15-8eb7-16836806d46e"
    },
    {
        "author": "宋无",
        "paragraphs": [
            "别墅清深无俗人，蛛丝窗户网游尘。",
            "绿阴镂日新欢夏，红雨鏖花故恼春。",
            "病去情怀逢酒恶，困来天气与茶亲。",
            "壁间乌帽长闲却，肯学陶家戴漉巾。"
        ],
        "title": "初夏别业",
        "id": "e73d7902-b193-4bf6-9c4c-8ab2d521c7fb"
    },
    {
        "author": "宋无",
        "paragraphs": [
            "衔得香泥去，花间日午时。",
            "玉人方睡起，莫讶卷帘迟。"
        ],
        "title": "燕",
        "id": "d15c12bf-0a71-4e41-949a-e4d35f3dad90"
    },
    {
        "author": "宋无",
        "paragraphs": [
            "远寄奇鎗紫玉形，寒翁欢喜欲镌铭。",
            "茅峰道士传茶诀，林屋山人送水经。",
            "崖瀑松风添瑟缩，地鑪槐火共青荧。",
            "矮瓶未罄长镵健，且傍云根饱茯苓。"
        ],
        "title": "谢僧遗石鎗",
        "id": "f21751be-6f2a-4690-8890-fdb55dc5c339"
    },
    {
        "author": "宋无",
        "paragraphs": [
            "拾来虚费藕丝穿，暴富池塘积万千。",
            "人世不平如买得，夏天那有盖鸥眠。"
        ],
        "title": "荷钱",
        "id": "0b23d247-4522-4ee7-b064-815e7b0ddba7"
    },
    {
        "author": "宋无",
        "paragraphs": [
            "翳日桤阴翠幄遮，葑围高下奕枰斜。",
            "陂塘几曲浅深水，桃李一溪红白花。",
            "赪尾自跳鱼放子，绿头相并鸭眠沙。",
            "春郊景物堪图写，输与烟樵雨牧家。"
        ],
        "title": "春日野步书田家",
        "id": "3b9868ee-6dc0-476a-8591-8a424e88bb27"
    },
    {
        "author": "宋无",
        "paragraphs": [
            "蓟门飞雨布袍泥，游子魂销几梦归。",
            "赋有声华羞狗监，泪无气概笑牛衣。",
            "客愁万斛添杯量，春瘦三分减带围。",
            "不似江南烟艇小，柳花如雪荻鱼肥。"
        ],
        "title": "客燕雨怀",
        "id": "13ccc2f4-d2b8-4490-925f-9075a103881d"
    },
    {
        "author": "宋无",
        "paragraphs": [
            "十日花时九雨风，年年百五病愁中。",
            "春寒不禁香篝火，红蜡青烟忆汉宫。"
        ],
        "title": "寒食",
        "id": "10f7e936-92ec-41bc-85f7-6001b6b9e979"
    },
    {
        "author": "宋无",
        "paragraphs": [
            "罢直奚官雪满腮，少年曾扈上之回。",
            "金砧戍削蹄多裂，玉秣辛酸齿半摧。",
            "苜蓿地闲春草遍，葡萄宫废野花开。",
            "病嘶破枥秋风夜，犹忆先朝较猎来。"
        ],
        "title": "旧内臣家老马",
        "id": "cfaf73c9-8c81-4bb0-add1-7872c7427c10"
    },
    {
        "author": "宋无",
        "paragraphs": [
            "缫得新丝白，将来织素缣。",
            "自慙非锦绮，尚被舞人嫌。"
        ],
        "title": "蚕妇",
        "id": "d42474c9-9e40-4bbb-8d6f-8e277f9109b0"
    },
    {
        "author": "宋无",
        "paragraphs": [
            "千年巖璞斩新硎，一片琳腴截紫青。",
            "云汉带星来玉匣，墨池蒸雨出沧溟。",
            "烟开雾敛天晶彩，海静江澄地典刑。",
            "要与陶泓作佳传，老磨松液写黄庭。"
        ],
        "title": "端石砚",
        "id": "2904852c-0d66-41fa-881e-e634f4826463"
    },
    {
        "author": "宋无",
        "paragraphs": [
            "东风吹绿上汀洲，染出江南一片愁。",
            "长到春来问芳草，不知何地可忘忧。"
        ],
        "title": "东风",
        "id": "fd8bf6f8-806a-42fb-b6bf-53f8aefda9ed"
    },
    {
        "author": "宋无",
        "paragraphs": [
            "粧浅颦深凭绮疏，小郎新拜执金吾。",
            "絃中言语分明怨，裀上腰肢准拟扶。",
            "翠履鸳寒慵鬬草，红牙马暖罢樗蒱。",
            "无人商略心头事，潜向花间卜紫姑。"
        ],
        "title": "无题效李商隠",
        "id": "71d2a8aa-7892-4f07-b0b7-863eb4629bb4"
    },
    {
        "author": "宋无",
        "paragraphs": [
            "疲牛病喘饿桑间，碌碡闲眠麦地干。",
            "残税驱将儿子去，豆畦却倩草人看。"
        ],
        "title": "旱乡田父言",
        "id": "5537627c-5dee-4e13-a171-959a7c073468"
    },
    {
        "author": "宋无",
        "paragraphs": [
            "金缕纹桑斵局坚，红云倒浸一池莲。",
            "星环紫极无多点，月印银潢有两弦。",
            "行采砧声鸣素练，计筹花片落牙钱。",
            "个人惯受卑栖苦，长为归迟罚绮筵。"
        ],
        "title": "双陆",
        "id": "4ea29786-e686-427b-a961-8914c0048f28"
    },
    {
        "author": "宋无",
        "paragraphs": [
            "荒园日日涉蓬蒿，破屋年年盖把茅。",
            "向石侧生花倚势，缘墙直上豆攀高。",
            "归兮春草芜三径，老矣松风有二毛。",
            "莫笑家贫拙于事，长须能压榨头糟。"
        ],
        "title": "秣陵寓居",
        "id": "26ca11ed-797c-4fcf-8456-186461be19d1"
    },
    {
        "author": "宋无",
        "paragraphs": [
            "壮怀玉具剑空携，老去金门献赋迟。",
            "服药身躯多病日，养花天气半阴时。",
            "愁乡尘积瑶琴岳，梦境寒生翠被池。",
            "春事几何公事急，可怜蝴蝶挂蛛丝。"
        ],
        "title": "春病起即事",
        "id": "48556b40-c480-4a42-9147-77fc1b398e51"
    },
    {
        "author": "宋无",
        "paragraphs": [
            "天女纤纤罢散花，婴儿一掌玉藏瑕。",
            "寒生钩弋两三指，春屈柔荑四五芽。",
            "骸垢有疮肤起粟，臂风无力手长麻。",
            "老夫技痒烦消遣，休忤仙姑打蔡家。"
        ],
        "title": "孟能静席上出四物分韵得牙背抓花字诗成赠",
        "id": "e52576bb-ec41-4d6a-973b-bc1f1f7feba9"
    },
    {
        "author": "宋无",
        "paragraphs": [
            "分向湘山伴野蒿，偶并香草入离骚。",
            "清名悔出群芳上，不入离骚更自高。"
        ],
        "title": "兰",
        "id": "6ede64db-d18a-410c-9798-d2f10995b251"
    },
    {
        "author": "宋无",
        "paragraphs": [
            "桐君种药隠蘅臯，竹祖生孙共养高。",
            "茶脚碧云凝午椀，酒声红雨滴春槽。",
            "休粮貌古添清瘦，饵术身轻长绿毛。",
            "仙诏未颁迟拔宅，家资犹恋一溪桃。"
        ],
        "title": "许山人家",
        "id": "5543f476-9cec-4cb3-a21b-8fcc0e215c28"
    },
    {
        "author": "宋无",
        "paragraphs": [
            "豆稭灰动拥罏天，品字煨残榾柮烟。",
            "诗草病多删枕上，眼花书久废灯前。",
            "老依萧寺僧留宿，相对蒲团夜不眠。",
            "筋力渐衰余习在，梦中去趁暗门船。"
        ],
        "title": "答无功岁暮见寄",
        "id": "f979ed2b-7b3d-4ef8-bd71-5a16730f05c8"
    },
    {
        "author": "宋无",
        "paragraphs": [
            "九天宫阙鬰嵯峨，公昔骑龙上大罗。",
            "文在玉堂多焕烂，泪经铜狄一滂沱。",
            "原陵禾黍悲酆镐，人物风流继永和。",
            "今日吴牋拜遗墨，只堪哀怨不堪歌。"
        ],
        "title": "书赵集贤诗翰后",
        "id": "e917061f-2647-45f3-8b81-943fea1f5b29"
    },
    {
        "author": "陈深",
        "paragraphs": [
            "繄古人之寥寥兮，夫何思之弗谖。",
            "蹇余生之独后兮，曾不得与之周旋。",
            "旷斯世而勿见兮，故增欷而永叹。",
            "抚遗籍而玄览兮，幸所闻之可尊。",
            "彼丹心之耿著兮，谅虽亡而实存。",
            "苟溯风而遐契兮，尚何有于古今。",
            "览元化兮无穷，感徂景兮如驶。",
            "余髪兮种种，余怀兮亹亹。",
            "驷黄虬兮遐征，仰超然之高轨。",
            "猗圣言兮如天，至道兮如海。",
            "超鸿濛兮何极，窥浩茫兮无涘。",
            "孰导余以正适兮，遵坦涂而容曳。",
            "惟谅友之昭昭，庶订余之愦愦。",
            "呜呼噫嘻，古之人兮，惠我无疆。",
            "忽不见兮心之伤，余之思兮曷云其忘。",
            "往者不可及，来者犹可望。",
            "非夫君之相和兮，谁逍遥以徜徉。"
        ],
        "title": "我思古人",
        "id": "37706cd3-dc1e-49e3-b613-7ccedb6fad35"
    },
    {
        "author": "陈深",
        "paragraphs": [
            "羲农去我远，醇风日以浇。",
            "遗经祕幽旨，千载空寥寥。",
            "濂洛导其源，百川始东朝。",
            "我生性颛蒙，望道弥坚高。",
            "鍼砭无良友，穷居困烦嚣。",
            "东平曹叔子，妙年振英翘。",
            "古心默相契，一语神情超。",
            "高堂奏绿绮，长空激商飚。",
            "谭玄探要妙，力学耡虚骄。",
            "方期拾瑶草，归袂何飘飖。",
            "淮水白浩浩，楚山青遥遥。",
            "相思意无尽，赠子一长谣。"
        ],
        "title": "送曹叔时归淮东",
        "id": "8c5d39b6-78de-44b3-aaf0-954af9ab37e7"
    },
    {
        "author": "陈深",
        "paragraphs": [
            "有桂生祇园，团团拥旌盖。",
            "灵根挺盘错，翠色深晻蔼。",
            "疑从鹫峰移，迥与峨石对。",
            "商飚动阊阖，夜气凝沆瀣。",
            "清芬弥六合，芳意函纤芥。",
            "华飘广寒府，金布如来界。",
            "天空氛翳灭，冏冏凉月挂。",
            "幽人夜禅起，净想须脱解。",
            "清游时独行，真赏聊自爱。",
            "妍华易销落，徒抱贞心在。",
            "苍鸾宁复来，临风发深嘅。"
        ],
        "title": "重玄寺旃檀林桂花",
        "id": "e50ed14f-a00a-4519-8fc6-205d9a9bcdd9"
    },
    {
        "author": "陈深",
        "paragraphs": [
            "残阳古城曲，岌岌荒台高。",
            "不知何年创，尚尔结构牢。",
            "青山拥危楯，白水环空壕。",
            "美哉此山谿，惨澹悲雄豪。",
            "当时一战霸，意气何矜骄。",
            "蛾眉坐倾国，忠魄随怒潮。",
            "空余故宫苑，寒雀飞野蒿。",
            "佳辰晤良友，清眺舒烦劳。",
            "夕风振丛薄，鸿雁中天号。",
            "永怀五湖客，一舸凌云涛。",
            "浩歌沧浪词，愿言从游遨。"
        ],
        "title": "姑苏台晚眺分韵得高字",
        "id": "a8d8a6a3-f904-4120-8ced-4dc4433777d8"
    },
    {
        "author": "陈深",
        "paragraphs": [
            "吴兴山水邦，杳蔼云气萃。",
            "冈峦抱萦回，溪流泻清驶。",
            "逍遥烟中客，缥渺云际寺。",
            "振锡赴幽寻，揽袂接遐契。",
            "是时秋正中，旷朗天宇霁。",
            "明月射神珠，光彩难自閟。",
            "渔歌和遗音，茶经诧幽事。",
            "欲从烟屩游，苦为尘鞅系。",
            "缅怀金坡英，归来云壑媚。",
            "采采白苹花，因风为遥寄。"
        ],
        "title": "送释存游苕川兼怀子昂学士",
        "id": "49176c93-414e-4e5f-b2bf-b2d0328902c6"
    },
    {
        "author": "陈深",
        "paragraphs": [
            "茝鸡晨先鸣，络纬夜虚织。",
            "物情固有殊，亦各竞时急。",
            "遥遥丘中士，荆扉昼常闭。",
            "赋诗悲徂年，开卷怀往昔。",
            "廓然一言得，不愿千金易。",
            "大江流汤汤，白日如过翼。",
            "虚堂拂朱絃，再鼓三叹息。",
            "西山遗清风，颍水有奇迹。",
            "勖哉望前修，猛志庶可及。",
            "自当葆天和，政不慕人益。"
        ],
        "title": "次韵陆承之岁暮述怀",
        "id": "fe8d66b5-4da8-40dc-9252-3e4953b869ad"
    },
    {
        "author": "陈深",
        "paragraphs": [
            "南山有孤凤，丹羽何葳蕤。",
            "朝餐琼树实，夕饮天津池。",
            "岐阳曾一鸣，千载今无期。",
            "将从和风翔，俯视尘壤卑。",
            "粱藻匪君食，枳棘匪君栖。",
            "遐举昆丘阳，肯为云萝羁。",
            "坐迟箫韶成，振翮还来仪。"
        ],
        "title": "孤凤篇上静轩阎学士",
        "id": "b8ba7752-1dcc-467b-9c8c-789165aa8aa0"
    },
    {
        "author": "陈深",
        "paragraphs": [
            "天寒霜霰繁，岁晏日月驶。",
            "周子何仓皇，孤征诣燕蓟。",
            "寥寥抱遗经，皦皦蓄幽志。",
            "青云既交荐，白首期一试。",
            "苍松多劲枝，老鹤负奇气。",
            "扶摇信可抟，高冥不难致。",
            "泮林日彫疏，子衿气沦替。",
            "侧伫典型人，复理俎豆事。",
            "明年候薰风，矫首江南澨。",
            "愿偕鲁诸生，敬揽叔孙袂。"
        ],
        "title": "送周必明北上",
        "id": "a3a14e87-0a8c-43a6-ad8f-269f0248e9a6"
    },
    {
        "author": "陈深",
        "paragraphs": [
            "恒山镇朔野，积翠凌太虚。",
            "中有仙子宅，霞光抱云居。",
            "怡怡伯阳姥，八十颜犹朱。",
            "神交殷玉女，祕字传金书。",
            "逍遥人间世，静寿仙者徒。",
            "令子返乌哺，专城绾菟符。",
            "金章映彩服，锦障承雕舆。",
            "前有命妇掖，后有玄孙扶。",
            "春风溢慈幄，晓日晖庆图。",
            "海桃摘霞实，灵芝掇云腴。",
            "南山为尔寿，北斗为尔𣂏。",
            "人生天壤内，菽水欢有余。",
            "矧兹寿且贵，身与五福俱。",
            "厚德获隆报，彼苍默相孚。",
            "诗人颂燕喜，此乐不可渝。"
        ],
        "title": "陇西太夫人八十寿",
        "id": "18543c9c-39b4-402e-94de-272fd3a9a4a9"
    },
    {
        "author": "陈深",
        "paragraphs": [
            "芳园矗层台，宛在江之曲。",
            "何年植琼树，粲粲纷在目。",
            "美人芙蓉裳，超遥处空谷。",
            "时登月中观，玩此枝上玉。",
            "幽芳忽吹来，妙契心自足。",
            "维皇岂虚畀，真意盖有属。",
            "夜阑耿无眠，霜霰天地肃。",
            "寥寥翠禽语，葱昽晓光旭。"
        ],
        "title": "寄题天与清香台",
        "id": "08fb8d4e-333a-46bc-9969-1613df026222"
    },
    {
        "author": "陈深",
        "paragraphs": [
            "楚楚洛阳生，清介常寡与。",
            "宦游江之南，移家寄吴渚。",
            "辛勤奉旨甘，言动无过举。",
            "阳春万物新，霈泽均施普。",
            "乘风方高翔，摧翅堕网罟。",
            "飞文中善类，横逆夫孰御。",
            "白日照丹心，皦皦中自许。",
            "有能辨冶长，终然脱石父。",
            "操存谅深固，夷险咸善处。",
            "涉难知弥明，履变德益聚。",
            "静探元化心，忧患真玉汝。"
        ],
        "title": "简秦章甫",
        "id": "9c407dd7-c5c1-4cd3-921a-93f943701097"
    },
    {
        "author": "陈深",
        "paragraphs": [
            "岁晏登禹陵，山水清游纵。",
            "回舻舣西湖，壎箎谐伯仲。",
            "旅窗灯焰青，炊臼感幽梦。",
            "绝絃闻遗声，据藜发哀恸。",
            "重怜游子情，惧乏尊章奉。",
            "凄风动虚幌，斜月照飞栋。",
            "芳胶解钿朵，流尘昏翠凤。",
            "荀香怅未歇，潘诗应屡讽。",
            "孤兽骇哀鸣，离禽感幽哢。",
            "蒙庄亦何人，傲倪自惊众。",
            "遗情信良难，至理堪折衷。"
        ],
        "tags": [
            "西湖"
        ],
        "title": "慰陆子顺丧偶",
        "id": "c4d53aa2-0c64-4632-a6d6-8bbc9832bf13"
    },
    {
        "author": "陈深",
        "paragraphs": [
            "玉妃还绛阙，委珮烟江滨。",
            "瑶华振英采，照曜山水春。",
            "海若不敢受，谓是天上珍。",
            "掌管倩姮氏，封护烦滕神。",
            "风标二公子，素服靓且新。",
            "邂逅蓬莱使，翩然与相亲。",
            "画师何从见，泚笔开清真。",
            "数幅悬高堂，一洗凡格尘。",
            "我欲商妙语，唤起逋仙人。"
        ],
        "title": "题梅图",
        "id": "88eda3dc-d5c1-4542-87cd-22edbae4cf71"
    },
    {
        "author": "陈深",
        "paragraphs": [
            "泄云蒙朝日，微雨霑庭除。",
            "幽人掩关卧，门外无来车。",
            "曹子别经岁，枉道过我庐。",
            "谓余抱文艺，胡为守乡闾。",
            "余曰匪高尚，褊性涉世疏。",
            "上奉白髪亲，余暇读我书。",
            "岂如叔时甫，妙年美名誉。",
            "词华烂絺绣，问学滋新畬。",
            "奉子一巵酒，聊为谭斯须。",
            "威凤翔高阁，逸骥腾云衢。",
            "及时树远业，临事毋踟蹰。"
        ],
        "title": "曹叔时见过索饯篇",
        "id": "ab339fb7-787b-420b-9bf7-69921f4f18a4"
    },
    {
        "author": "陈深",
        "paragraphs": [
            "凯风荡清淑，秦溪钟妙英。",
            "世德裕后远，盛年振清声。",
            "余昔客君家，君甫十二龄。",
            "期君世济美，事业如甘卿。",
            "微言副深望，荣涂践修程。",
            "东吴大藩地，政繁任匪轻。",
            "剸裁得终贾，游刃新发硎。",
            "勉奉兢兢戒，毋著赫赫称。",
            "临下必以庄，事上必以诚。",
            "勤劳慎细事，惠爱苏疲氓。",
            "制动由静一，养心贵和平。",
            "尝闻公辅量，允矣王休征。"
        ],
        "title": "寿元俞治中",
        "id": "aff651fe-8347-4724-a571-a9e790f8b072"
    },
    {
        "author": "陈深",
        "paragraphs": [
            "山昏归云歛，叶落夕飚骤。",
            "疏松漏微月，清光照巖窦。",
            "烟中二仙师，一笑欣邂逅。",
            "行行扑空翠，杖屦相先后。",
            "清景适与期，得句若天授。",
            "画成诗逾绝，开卷消鄙陋。",
            "如饮中泠泉，可咽不可𠻳。",
            "我怀陶贞白，日夕梦三秀。",
            "何年卓茆庵，饵术衍遐寿。"
        ],
        "title": "题梁中砥诗画图",
        "id": "a50d4657-1980-4ab3-a504-a820e760b3c9"
    },
    {
        "author": "陈深",
        "paragraphs": [
            "夜中不成寐，卧觉风剡剡。",
            "残寒贾余勇，飞雪犹厉惨。",
            "黎明卷新霁，旭日光晻晱。",
            "穷阴得阳和，春气已先感。",
            "负暄南轩下，余生亦云忝。",
            "高门谁能走，蓬户镇常掩。",
            "驰车听奔凑，庆语绝媚谄。",
            "自甘守疏慵，岂复叹坎?。",
            "濡毫寄桑翰，隠几坐文毯。",
            "壶倾酒不竭，炉拥火始燄。",
            "吐咏探清新，研书味真澹。",
            "流光信难驻，华髪那可染。",
            "拊己欣有得，感时能无憾。",
            "贞吉宜嘉遯，心亨由习坎。",
            "浮云易盈歇，神鉴常渊湛。",
            "黾勉奉吾亲，力学深自贬。"
        ],
        "title": "丁酉元日",
        "id": "d78cc14d-3906-495f-926e-ecde4a9284fb"
    },
    {
        "author": "陈深",
        "paragraphs": [
            "清才不数见，世固未易识。",
            "如玉在荆山，落落混于石。",
            "沈君义兴彦，恨我未良觌。",
            "陆子不妄交，称许斯为得。",
            "况有阙里孙，延之致经席。",
            "比聆道吴阊，捧檄建德国。",
            "高歌诵唐虞，诸子有矜式。",
            "严滩浩烟霞，山水澄鲜碧。",
            "暇日一登临，清赏慰愁寂。"
        ],
        "title": "送沈彦楚",
        "id": "6c6548cd-7d08-4146-bd4b-d9822435c55a"
    },
    {
        "author": "陈深",
        "paragraphs": [
            "何处桃花源，超然欲高举。",
            "永怀尘外游，遐契烟中侣。",
            "时从清夜阑，默探元化祖。",
            "寻幽得佳胜，将期结茅宇。",
            "任公五十犗，朅来向江渚。",
            "投竿鱼不食，归兴浩莫御。",
            "遥岑下落日，薄云阁清雨。",
            "扬舲吴淞滨，褰裳采芳杜。",
            "长歌去英淑，未卜重晤语。",
            "相期会有时，散髪卧云屿。"
        ],
        "title": "别卫山斋",
        "id": "8b64fee6-7196-46be-ac43-30efdd918164"
    },
    {
        "author": "陈深",
        "paragraphs": [
            "士生天壤内，所抱者奇气。",
            "当观人品高，岂尚名爵贵。",
            "子真第一流，沦迹南昌尉。",
            "至今疑仙去，风节照百世。",
            "希元人中豪，未识我深愧。",
            "尝闻畜爱马，童子刺而毙。",
            "略不动声色，度量有余地。",
            "岂易议浅深，是固余所畏。",
            "陆子少许可，欣然纪其事。",
            "迩聆尉山邑，芒刃聊小试。",
            "苕水清且迅，苕民号难治。",
            "愿言化以德，勿但施法制。",
            "令闻起在今，微言毋我弃。"
        ],
        "title": "送许希元尉德清",
        "id": "31db40c5-572a-4fd2-afed-ef72623e452a"
    },
    {
        "author": "陈深",
        "paragraphs": [
            "白莲生清池，至洁尘不污。",
            "当时取名社，亦以清净故。",
            "乐国初无有，莽莽果何处。",
            "陶公寄醉乡，盖深得其趣。",
            "公何挽不入，谢何推不去。",
            "远师信高识，心杂固不取。",
            "盗循彼何人，一见乃深许。",
            "士固未易知，身名期岁暮。",
            "遗风惊千祀，流落见缃素。",
            "永怀名山游，乐与善人遇。",
            "匡庐青拂天，江水日东骛。",
            "我将解世缠，已办登山具。",
            "载酒酹渊明，问津桃源路。"
        ],
        "tags": [
            "庐山"
        ],
        "title": "题郑柏窗所藏莲社图",
        "id": "5c2008a2-fe82-42c7-91e6-388da1c4af96"
    },
    {
        "author": "陈深",
        "paragraphs": [
            "华清宫中歌既醉，南海奇禽远争致。",
            "玉环最爱雪衣孃，当时曾得龙颜媚。",
            "璿房雕槛春日长，绣䙀娇儿在傍戏。",
            "君王怜汝解语言，怀恩不说宫中秘。",
            "临风鸷鸟何轩轩，叹惜纯良遭猛厉。",
            "苕翁写出当时事，侧立红衫内人臂。",
            "江花满地不忍看，空拂画图怜俊慧。"
        ],
        "title": "内人臂白鹦鹉图",
        "id": "77d069be-d4ce-42e0-8327-6bdf5736fedc"
    },
    {
        "author": "陈深",
        "paragraphs": [
            "娇黄著柳回东风，玉霙协瑞飞璇穹。",
            "金猊嘘暖香雾濛，铜槃蜜炬光如虹。",
            "尊前笑挹南极翁，海桃压袖朝霞红。",
            "苍苍五桂云巃嵷，南山翠色摩青空。",
            "仁者静寿如山崇，世间凡语难形容。"
        ],
        "title": "寿金仁叟",
        "id": "7cd0a08a-83ef-4e09-a7d9-a85794cd8c6f"
    },
    {
        "author": "陈深",
        "paragraphs": [
            "王良伯乐骨已朽，曹霸丹青亦希有。",
            "开图歘见神骏姿，对酒高歌雄剑吼。",
            "祇今骐骥困盐车，落日长鸣漫昂首。",
            "嗤嗤俗眼迷天机，相士嫌贫马嫌瘦。"
        ],
        "title": "书骏马图",
        "id": "c0cec51f-fe29-447b-9f41-63c9541d05b9"
    },
    {
        "author": "陈深",
        "paragraphs": [
            "岳生年少精悍姿，双眸照人烱秋水。",
            "气直云天亦自奇，口谭风鉴政可喜。",
            "一鹗盘空势轻矫，夕风吹波云欲起。",
            "海岸相逢话不休，一笑人间五百祀。",
            "方瞳祗合相山中，燕颔自堪侯万里。",
            "人生出处难豫期，浮云变化无穷已。",
            "巫咸一去不可追，归来心服壶丘子。"
        ],
        "title": "赠道眼相士",
        "id": "ae739330-1a72-4157-9ed7-8bd2eb93f446"
    },
    {
        "author": "陈深",
        "paragraphs": [
            "驱车登远道，白日忽西流。",
            "宇宙惊新梦，山河感旧游。",
            "云迷江令宅，月澹庾公楼。",
            "已已知何奈，长歌去国愁。"
        ],
        "title": "南游",
        "id": "f08efdb1-70c5-443f-a169-48184e0a4e77"
    },
    {
        "author": "陈深",
        "paragraphs": [
            "莽莽荒城下，悠悠古道傍。",
            "秋风吹草木，落日下牛羊。",
            "感慨悲新事，登临叹异方。",
            "长吟意无极，回首一霑裳。"
        ],
        "title": "晚望",
        "id": "bb7860f8-ec70-42e6-bf6c-b5445b12b654"
    },
    {
        "author": "陈深",
        "paragraphs": [
            "忽忽春将晚，幽窗趣亦佳。",
            "山蜂时入座，野鼠昼缘阶。",
            "俗事何能已，浮生信有涯。",
            "庄书读一尺，聊复散幽怀。"
        ],
        "title": "春日即事",
        "id": "96714e12-f4df-4e78-af91-92a254e9ae4a"
    },
    {
        "author": "陈深",
        "paragraphs": [
            "嗜书仍好古，亹亹一生心。",
            "搜抉无遗隠，幽忧不废吟。",
            "云鸿渺何许，烟海浩难寻。",
            "怅望高深意，秋空起暮阴。"
        ],
        "title": "次韵赠钱德钧",
        "id": "2d82e3e2-e044-4e78-b7be-5064b27c7dfa"
    },
    {
        "author": "陈深",
        "paragraphs": [
            "山中太玉子，比日复何如。",
            "自恨数年别，无因一寄书。",
            "江湖惊老大，日月暗销除。",
            "会晤无期在，凭诗问起居。"
        ],
        "title": "寄友",
        "id": "75e4af05-7cb8-45cb-aa89-e577ae619576"
    },
    {
        "author": "陈深",
        "paragraphs": [
            "海内皆兄弟，情深莫若君。",
            "那知经乱后，翻作久离群。",
            "皎皎云中月，悠悠巖上云。",
            "相思不可见，清梦遶江濆。"
        ],
        "title": "寄友",
        "id": "b1fcec65-4c95-4feb-ae68-22718cc8789e"
    },
    {
        "author": "陈深",
        "paragraphs": [
            "城南寡徒侣，钱子数来过。",
            "翰墨相娱玩，文章互切磨。",
            "交游常不厌，间阔竟如何。",
            "风雨怀君夜，空斋秋思多。"
        ],
        "title": "怀钱德钧",
        "id": "37018cc7-d6d2-4e57-84e1-c3fb570c9e4a"
    },
    {
        "author": "陈深",
        "paragraphs": [
            "野寺虽牢落，山僧亦自如。",
            "幽栖邻虎空，灵迹近龙居。",
            "地胜轩楹古，天寒草木疏。",
            "凭高望城郭，把酒一欷歔。"
        ],
        "title": "登阳山妙净院",
        "id": "4fa70c9e-84be-42a2-8a97-317b9a98afd8"
    },
    {
        "author": "陈深",
        "paragraphs": [
            "天上何年种，婆娑碧树幽。",
            "根盘蟾窟古，花落鹫峰秋。",
            "祇恐冰轮碍，时烦玉斧修。",
            "素娥久延伫，攀折使人愁。"
        ],
        "title": "赋月中桂",
        "id": "fe04f9a1-54c9-430e-94e0-4e37d6f5c04c"
    },
    {
        "author": "陈深",
        "paragraphs": [
            "放迹清江上，悲歌惜岁穷。",
            "孰能回白日，我欲问苍穹。",
            "天地遗民老，山河霸业空。",
            "清愁无著处，卷入酒杯中。"
        ],
        "title": "江上",
        "id": "9b3ad034-fb1b-4531-87da-dbbd57001c62"
    },
    {
        "author": "陈深",
        "paragraphs": [
            "卧疾萧斋冷，门深一迳苔。",
            "空庭小雨过，瘦马故人来。",
            "把酒悲新事，论诗畏逸才。",
            "未能亲往谢，病眼怕风埃。"
        ],
        "title": "次韵沈冲叟见访之什",
        "id": "a9649ec3-a7de-4e2f-937a-3c8c0840dd2d"
    },
    {
        "author": "陈深",
        "paragraphs": [
            "晨起盥栉罢，焚香默坐余。",
            "朝阳上窗户，寒雀下庭除。",
            "隠几商清句，开椷阅素书。",
            "吁嗟望尘客，徒解赋闲居。"
        ],
        "title": "次韵沈冲叟闲居即事",
        "id": "ae65f74b-e017-4c92-8a08-35e52c7c9e00"
    },
    {
        "author": "陈深",
        "paragraphs": [
            "旭日照萧晨，凄清不受尘。",
            "冷光明似雪，冬暖胜如春。",
            "红叶辉相照，黄花色愈新。",
            "南窗差可爱，曝背豁天真。"
        ],
        "title": "会霜晴诗  其一",
        "id": "e19de4a5-2aca-4b5a-844c-4d3f1a5227f5"
    },
    {
        "author": "陈深",
        "paragraphs": [
            "朝暾上高树，雾卷海天遥。",
            "劲气乘寒凝，严威见日销。",
            "钟清出远寺，马滑恐危桥。",
            "稍逼南枝暖，疏花破寂寥。"
        ],
        "title": "会霜晴诗  其二",
        "id": "d59e43e9-6d22-45c3-9870-b087fa9476e0"
    },
    {
        "author": "陈深",
        "paragraphs": [
            "客心惊岁暮，不奈送愁频。",
            "茅屋夜来雪，梅花江上春。",
            "驱车断行旅，闭户有高人。",
            "奚待扁舟兴，风期暗与亲。"
        ],
        "title": "次韵陆承之寒夜有怀  其一",
        "id": "ba14e363-2afb-42ab-83b5-eba460a9f9d9"
    },
    {
        "author": "陈深",
        "paragraphs": [
            "壮志寥寥在，流年冉冉催。",
            "寒灯和梦照，暗雨挟愁来。",
            "白雪词难和，青山首重回。",
            "夜阑浑不寐，慨想陆机才。"
        ],
        "title": "次韵陆承之寒夜有怀  其二",
        "id": "222bb91b-c765-4d12-849e-6a8d693b93ec"
    },
    {
        "author": "陈深",
        "paragraphs": [
            "之子尤谦抑，亲曾奉酒巵。",
            "怀才嗟未用，抱疾竟难治。",
            "岁暮风霜惨，天寒草木萎。",
            "壮年今已矣，慷慨有余悲。"
        ],
        "title": "挽王伯英",
        "id": "15c14a68-886d-40ab-a83d-9c45ee149cda"
    },
    {
        "author": "陈深",
        "paragraphs": [
            "廓落江海客，素怀经济才。",
            "年高劳治邑，道直恨无媒。",
            "白髪丝千缕，清风水一杯。",
            "功名须老大，行矣莫迟回。"
        ],
        "title": "送张德美北上",
        "id": "70bce8d4-fa42-40d2-9e3d-e38b8676ec15"
    },
    {
        "author": "陈深",
        "paragraphs": [
            "偶偕二三子，曳履古城阴。",
            "远慕求羊迹，永怀江海心。",
            "残阳隠深巷，积雨歇高林。",
            "自笑黄荂曲，那追白雪吟。"
        ],
        "title": "晚步",
        "id": "252f38f9-636a-4578-8e3f-06ab034d89ab"
    },
    {
        "author": "陈深",
        "paragraphs": [
            "晋朝雷焕地，君去是清游。",
            "神物今何处，沧江空自流。",
            "客程二千里，吾道一扁舟。",
            "徐孺祠前过，汀苹为荐羞。"
        ],
        "title": "送冯茂叔分教丰城",
        "id": "ba8142cc-74f1-4755-ae23-f0557756b3be"
    },
    {
        "author": "陈深",
        "paragraphs": [
            "海内知名士，乘时各树勋。",
            "辞华咸汇进，节行乃今闻。",
            "清月升林表，白华开水濆。",
            "缅怀纯茂德，遥睇楚山云。"
        ],
        "title": "赠孝廉",
        "id": "fbe7665d-30cd-45d0-a617-ec79322bcfc8"
    },
    {
        "author": "陈深",
        "paragraphs": [
            "东隅久不庭，抗疏出忠诚。",
            "不惮殊方使，期休四海兵。",
            "长虹贯日白，巨鹢压波清。",
            "笑下扶桑国，归来致泰平。"
        ],
        "title": "送耕存大参使日本  其一",
        "id": "f24cbf06-a2de-4aa7-8926-e8b779ce7615"
    },
    {
        "author": "陈深",
        "paragraphs": [
            "陆贾初驰诏，终军已请缨。",
            "上方颛委任，南国诵威名。",
            "挂席鹏风顺，敲舷蜯月明。",
            "阳侯应拱护，不遣海涛惊。"
        ],
        "title": "送耕存大参使日本  其二",
        "id": "56dc6949-939f-4bbd-8e49-1725371d3f82"
    },
    {
        "author": "陈深",
        "paragraphs": [
            "矫矫环中叟，清强八十余。",
            "平生山水趣，尽力老庄书。",
            "黄鹄人间世，白云天上居。",
            "蕉花吹又落，回首一欷歔。"
        ],
        "title": "挽褚雪巘高士",
        "id": "86b83755-14b1-4ab5-bb81-44547ae964ce"
    },
    {
        "author": "陈深",
        "paragraphs": [
            "峭峭孤峰起，苍寒倚太虚。",
            "尚嫌凡子到，那被美人污。",
            "霸业消磨尽，浮屠突兀居。",
            "凭高怕凄怆，兴尽即回舻。"
        ],
        "title": "王太古偕游灵巖余以事中止先还",
        "id": "68ff66ea-92e1-4393-b656-76bdea8c0292"
    },
    {
        "author": "陈深",
        "paragraphs": [
            "屋上即青山，柴扉镇日关。",
            "烟霞三径足，天地一身闲。",
            "归去词堪和，闲居赋可删。",
            "箪瓢差自乐，高视眇尘寰。"
        ],
        "title": "题潘臞斋容安书院",
        "id": "49b5ae7d-b5bb-4ac1-85bd-38122c523bc4"
    },
    {
        "author": "陈深",
        "paragraphs": [
            "多士乘时出，亨涂志业优。",
            "名家传旧学，文治佐新州。",
            "六月江湖冷，三山风雨秋。",
            "应怀霸越祖，落日望扁舟。"
        ],
        "title": "送范竹所赴吴江学职",
        "id": "46f230cc-0147-40f2-8ae1-09f8d9d0457a"
    },
    {
        "author": "陈深",
        "paragraphs": [
            "东吴隠散曹，解印脱烦劳。",
            "案上留丹诀，罇中有白醪。",
            "北风淮水疾，落日太行高。",
            "遥睇云飞处，归心正鬰陶。"
        ],
        "title": "送赵仲明还山东",
        "id": "8f47db5d-1af6-4233-8292-0d580e993c8b"
    },
    {
        "author": "陈深",
        "paragraphs": [
            "轩车绝华念，野服遂幽情。",
            "白鹭临溪逈，玄蝉余露清。",
            "弃家师季伟，莳药友通明。",
            "且结烟中客，谁论世上名。"
        ],
        "title": "次韵高龙洲入道",
        "id": "5a69e362-a5f5-4b2b-bcd6-b921b1f0f9cb"
    },
    {
        "author": "陈深",
        "paragraphs": [
            "夙有巖中约，今晨得得来。",
            "幽窗六人坐，清思一时开。",
            "雪下宜看竹，天寒未见梅。",
            "人生良会少，莫惜共持杯。"
        ],
        "title": "皋桥巖中道院与梁中砥商巖翁会饮",
        "id": "7f1ea423-dcf1-4c8d-9ab5-becb76523add"
    },
    {
        "author": "陈深",
        "paragraphs": [
            "杨子清而粹，遥遥江汉灵。",
            "无人继绝学，有客抱遗经。",
            "霜冷鸿飞碛，秋晴马在坰。",
            "东逢山似象，回首静仪刑。"
        ],
        "title": "送王从政赴番昜慈湖讲席",
        "id": "44527b2a-b097-4c7d-8bf6-bdba08650325"
    },
    {
        "author": "陈深",
        "paragraphs": [
            "并州沈厚士，气质得天灵。",
            "吴下留三祀，军中讲六经。",
            "微云点霄汉，清月出林坰。",
            "载鼓汾亭曲，令人识典型。"
        ],
        "title": "从政和韵来谢复就答之  其一",
        "id": "46c4a70d-385d-49d5-bd50-f9170ac34fd8"
    },
    {
        "author": "陈深",
        "paragraphs": [
            "墙东甘静处，诗思妙通灵。",
            "堂有慈亲奉，门无冗客经。",
            "佳儿诵书史，深巷类郊坰。",
            "应解庄周学，全生不近刑。"
        ],
        "title": "从政和韵来谢复就答之  其二",
        "id": "f1a82ed7-c858-48cf-845d-65b21a7b77e0"
    },
    {
        "author": "陈深",
        "paragraphs": [
            "山水经行遍，萧闲吏隠情。",
            "剑寒光不泯，鹤老骨逾清。",
            "倾盖逢知己，论诗盍让卿。",
            "从来说张祐，不是浪传名。"
        ],
        "title": "赠张受益检校  其一",
        "id": "6e415032-85f5-49ba-9c30-fc9cd759dc2a"
    },
    {
        "author": "陈深",
        "paragraphs": [
            "德刑相济用，自古意尤深。",
            "肃杀冬神令，慈祥使者心。",
            "月明清驿路，风色定寒林。",
            "善政民应化，毋忘鲁叟箴。"
        ],
        "title": "赠张受益检校  其二",
        "id": "4fb9188a-4000-4794-99a1-eb2538680ca8"
    },
    {
        "author": "陈深",
        "paragraphs": [
            "短日一何急，寒宵不肯明。",
            "霜寒那有梦，月落重伤情。",
            "壁冻琴丝断，风惊烛泪盈。",
            "微言忆王衍，达理悟庄生。"
        ],
        "title": "悼亡",
        "id": "7617d34a-2c47-436b-8171-f2b8632f45b3"
    },
    {
        "author": "陈深",
        "paragraphs": [
            "柴门饶野兴，不逐世浮沉。",
            "父子诗书乐，山林木石心。",
            "玩云联晚句，卧雪拥寒衾。",
            "又欲移家去，幽栖恐未深。"
        ],
        "title": "次韵赠友",
        "id": "393d03be-bdb7-470f-b6d5-b6844bf28c65"
    },
    {
        "author": "陈深",
        "paragraphs": [
            "闭关屏人事，褊性乐深居。",
            "琴罢更无事，昼长宜读书。",
            "粉墙苔色古，柽案竹行疏。",
            "渐喜相知少，门无冗客车。"
        ],
        "title": "深居",
        "id": "a73062ab-bc3c-4ba3-929c-afd885474a28"
    },
    {
        "author": "陈深",
        "paragraphs": [
            "暑夕坐无寐，把君诗独谣。",
            "才堪敌冰柱，韵不减江䖴。",
            "瘴海三年隔，风沙万里遥。",
            "相逢欣有得，倾箧尽琼瑶。"
        ],
        "title": "题沈华溪诗集",
        "id": "746cddc2-6a28-417d-8b8f-127096a2bb6e"
    },
    {
        "author": "陈深",
        "paragraphs": [
            "允矣夫人德，传家庆有余。",
            "生存黄鹄操，死葬白龙居。",
            "落月沉沧海，浮云散太虚。",
            "曾为陶侃客，酹酒重欷歔。"
        ],
        "title": "挽沈氏母夫人",
        "id": "ba6576ca-e0c9-414f-9658-80dfc999f243"
    },
    {
        "author": "陈深",
        "paragraphs": [
            "呜呜寒角动城头，吹起千年故国愁。",
            "才见专诸操匕首，旋闻西子载扁舟。",
            "霜寒古寺钟声早，月落南园树影秋。",
            "一笑浮华易盈歇，白云长在水东流。"
        ],
        "title": "晓望吴城有感",
        "id": "97f60792-c06e-4fd9-b055-cb9aa3cdb69c"
    },
    {
        "author": "陈深",
        "paragraphs": [
            "华髪萧萧两鬓秋，醉眠花竹旧风流。",
            "天心桥畔行将老，地肺山中隠去休。",
            "半岭白云容可玩，一庵明月尚空留。",
            "西风趣赴方台约，巖下遥看二老游。"
        ],
        "tags": [
            "终南山"
        ],
        "title": "送刘梅溪游句曲",
        "id": "a80aa6a0-0cde-471b-baa5-f47b02cdfc76"
    },
    {
        "author": "陈深",
        "paragraphs": [
            "文学渊源百行余，浮夸深陋汉相如。",
            "性灵偏爱居山水，才大难堪奉简书。",
            "毛义仕来身暂屈，扬雄老矣计全疏。",
            "强颜微禄营甘旨，已约烟霞共结庐。"
        ],
        "title": "次韵叔时述怀",
        "id": "ac7eeb3e-6ba0-483a-ac90-fff3f01f76d3"
    },
    {
        "author": "陈深",
        "paragraphs": [
            "二仲相从共此遨，濛濛花气袭征袍。",
            "几家绿暗藏深坞，一径红芳落野桃。",
            "春色暗随流水去，客怀空逐暮云高。",
            "临溪忽动秦源兴，应叹浮生何太劳。"
        ],
        "title": "次韵子封承之游桃花坞二首  其一",
        "id": "860a5001-5bd8-45e9-a23c-5fa5b8e360d7"
    },
    {
        "author": "陈深",
        "paragraphs": [
            "闾门行乐送韶华，闲访城阴野老家。",
            "黄蝶得晴飞菜叶，翠禽隔浦啄桃花。",
            "衡门倒屣临官路，古渡横舟阁浅沙。",
            "亦有诗人时一到，醉吟行尽夕阳斜。"
        ],
        "title": "次韵子封承之游桃花坞二首  其二",
        "id": "779e383a-8384-43a7-9e32-125cce895a48"
    },
    {
        "author": "陈深",
        "paragraphs": [
            "世外尘霞净绮纨，天风吹梦遶笙鸾。",
            "清名久上丹台箓，散秩新除紫府官。",
            "九酝霞觞分帝所，千秋银牓表仙坛。",
            "蔡经一见心相契，应许亲传蜕骨丹。"
        ],
        "title": "贺胡西轩入道",
        "id": "ecb766f5-8575-449a-8253-17131a20d7f2"
    },
    {
        "author": "陈深",
        "paragraphs": [
            "江上青山拥县城，江头结屋放歌行。",
            "散人昔有陆鲁望，处士今无祢正平。",
            "万顷云涛聊自赏，百年肝胆定谁倾。",
            "何时适有扁舟兴，趁得垂虹夜雪晴。"
        ],
        "title": "次韵王松陵",
        "id": "d4944ae1-bbd5-4667-a3c5-3976c030b012"
    },
    {
        "author": "陈深",
        "paragraphs": [
            "风流翰墨传千古，议论文章自一家。",
            "静爱云林披白苎，懒趋阊阖草黄麻。",
            "江山故国闲停櫂，风雨僧窗自瀹茶。",
            "甚欲从翁俱隠去，云深何处问桃花。"
        ],
        "title": "和龚翠巖雨中述怀韵",
        "id": "cc01812c-1027-43bb-a97e-ba10d2053f3a"
    },
    {
        "author": "陈深",
        "paragraphs": [
            "众峰戴雪玉崔嵬，风定湖光镜面开。",
            "山色可堪西子笑，溪声曾送越兵来。",
            "天寒野水摇孤艇，日落浮图对古台。",
            "回首风尘翳城阙，愁来谁伴倒清罍。"
        ],
        "title": "雪后游石湖",
        "id": "aa85224a-79bf-46ae-8769-a3da85dab655"
    },
    {
        "author": "陈深",
        "paragraphs": [
            "振屐重来事已非，却怜清景不相违。",
            "晴湖尽属盟鸥乐，夜月还惊化鹤归。",
            "万里吴船空野水，百年庾宅尚斜晖。",
            "醉哦昔日三高些，千载何人复见几。"
        ],
        "title": "范公农圃堂",
        "id": "1a414f8b-9798-448e-9ffa-2cc3fc78f7fa"
    },
    {
        "author": "陈深",
        "paragraphs": [
            "城南不得遂相羊，又著纶巾出草堂。",
            "李白杯中停月影，米家船上贯虹光。",
            "西来江水知乡近，北望淮山引兴长。",
            "应傍荆公祠下过，向来松竹尚苍苍。"
        ],
        "title": "送邓觉非赴金陵学职",
        "id": "763fde99-a3b9-4a56-807a-b44abdeffc29"
    },
    {
        "author": "陈深",
        "paragraphs": [
            "四十臞仙鬓未班，谭经海上看青山。",
            "曹江虀臼漫难读，禹庙梅梁去自还。",
            "叠嶂晓晴诗笔锐，平湖风定酒船闲。",
            "曾闻百粤多奇士，暇日清游盍叩关。"
        ],
        "title": "送潘臞斋赴会稽讲席",
        "id": "f2700b13-be46-44d0-8ea4-6747188b7f06"
    },
    {
        "author": "陈深",
        "paragraphs": [
            "三年独向孤山住，应为梅花滞水滨。",
            "沧海鹤归空有语，荒城草长又逢春。",
            "芝田火暖丹砂熟，松峤花香白酿新。",
            "安得与君俱隠去，烟萝深处著闲身。"
        ],
        "title": "汤梅山为道士归吴还山赋一诗以饯",
        "id": "a6954eb3-4980-4346-ac34-beb7a328148b"
    },
    {
        "author": "陈深",
        "paragraphs": [
            "游遨适兴随幽境，笑语相逢忽并船。",
            "流急溅袍飞带雨，岸回迷草暗浮烟。",
            "楼高近水涵飞鸟，树密藏云咽恨鹃。",
            "愁破已空尊酒绿，醉吟同眺晚晴天。"
        ],
        "title": "舟行邂逅周西园出示回文诗就次韵",
        "id": "57133176-7b09-4298-bb6a-d763d8ba6578"
    },
    {
        "author": "陈深",
        "paragraphs": [
            "万丈垂虹阿那边，君来山水愈清妍。",
            "洞庭云气浮樽俎，震泽涛声答诵絃。",
            "汀柳垂遮灵运笠，江花飞落广文毡。",
            "此行适有稽山兴，漫系春风载酒船。"
        ],
        "tags": [
            "洞庭湖"
        ],
        "title": "赠吴江学掾",
        "id": "767c587b-9dd6-4db8-a7a3-e337df6f707d"
    },
    {
        "author": "陈深",
        "paragraphs": [
            "汎汎春风湖上舟，幽寻不觉到瀛洲。",
            "碧桃花落门前地，翠柳阴垂水际楼。",
            "半夜鹤鸣松院静，一天星照石池幽。",
            "瑶林疑有神仙隠，愿得相从物外游。"
        ],
        "title": "宿真元观",
        "id": "58772c68-c0d0-4210-8017-c2f670414aba"
    },
    {
        "author": "陈深",
        "paragraphs": [
            "风雨鸡鸣江上村，祇今遗叟几人存。",
            "煎茶陆羽忘尘世，学稼樊迟老圣门。",
            "百尺苍松心不朽，千年古井水无浑。",
            "丹崖翠壁何从见，一笑相逢醉竹根。"
        ],
        "title": "赠陆稼村",
        "id": "0c4571b0-53d8-4ddd-9b51-d5e695c21ebe"
    },
    {
        "author": "陈深",
        "paragraphs": [
            "岿然高阁镇吴州，妙手应烦玉斧修。",
            "万叠红云凝宝座，一轮白日抱璚楼。",
            "濛濛灏气疑浮蜃，炯炯神光远射牛。",
            "终待留侯辞富贵，还来相伴赤松游。"
        ],
        "title": "澄虚观玉皇阁次韵",
        "id": "7ef04684-e600-4a07-b416-7b7c0416b896"
    },
    {
        "author": "陈深",
        "paragraphs": [
            "狼藉风烟知几秋，巍巍杰阁焕然修。",
            "移来世外神仙宅，幻出云中天帝楼。",
            "眺远但知观万象，养生应悟解全牛。",
            "帝觞他日分余沥，咫尺钧天得梦游。"
        ],
        "title": "又代赋",
        "id": "c38d1e12-a7a0-41c5-bc06-2034bb29f0b9"
    },
    {
        "author": "陈深",
        "paragraphs": [
            "牀头曾不置黄金，野褐纶巾善陆沉。",
            "七十康强疑有道，一毫荣辱不惊心。",
            "草根露冷沾芒屦，柏子烟清暖布衾。",
            "时启青囊看山水，行歌行入白云深。"
        ],
        "title": "赠周山人  其一",
        "id": "7f0d09f1-3b5c-4be9-9ede-8feffce80d0e"
    },
    {
        "author": "陈深",
        "paragraphs": [
            "郭范寥寥数百年，地仙还复出人间。",
            "豁开天外一双目，看尽江南千万山。",
            "玉指暗攒乌兔定，金盘活捉虎龙环。",
            "我今欲卜神仙宅，雾豹何妨露一班。"
        ],
        "title": "赠周山人  其二",
        "id": "194a5ce1-3ca9-492a-8c2b-104b44235fe4"
    },
    {
        "author": "陈深",
        "paragraphs": [
            "阿章年少懋才猷，柏府当年与赞筹。",
            "高卧久无求仕想，闲曹聊作读书谋。",
            "风烟坐度吴江晚，山水重探禹穴幽。",
            "正喜相逢又相别，飞花不分洒离愁。"
        ],
        "title": "饯杨世章",
        "id": "95cff4c4-25ad-40fb-bdfc-65fd1dc8fd98"
    },
    {
        "author": "陈深",
        "paragraphs": [
            "僦屋吴城不厌贫，江东初奉荐书新。",
            "壮年才略须名世，异国光阴肯滞人。",
            "官舍草生三月晚，遗宫花落六朝春。",
            "到时公事期程暇，应有新诗寄我频。"
        ],
        "title": "送信甫之江东",
        "id": "f96f398b-fc15-4564-91f0-379b1da907e3"
    },
    {
        "author": "陈深",
        "paragraphs": [
            "三楚名家有异孙，昔年射策对君门。",
            "青衫佐幕声名重，白首谭经道义尊。",
            "天壤忽惊遗老尽，衣冠今复几人存。",
            "小山桂树伤愁绝，頼有清香为返魂。"
        ],
        "title": "挽汤桂桥",
        "id": "25aa118f-7e86-4612-8e76-75647c32d120"
    },
    {
        "author": "陈深",
        "paragraphs": [
            "壮岁名登进士科，青云直上趁鸣珂。",
            "子真遐举神仙隠，玄晏闲居制作多。",
            "空掩高斋藏漫藁，竟无良药起沉疴。",
            "诸郎毁瘠衔哀切，为报门人废蓼莪。"
        ],
        "title": "又代挽",
        "id": "ff703439-ae91-49f9-bac7-d675140f4617"
    },
    {
        "author": "陈深",
        "paragraphs": [
            "便乘天骥上通逵，笑拂吴钩气益奇。",
            "徐庶交游尽名士，王维才艺重当时。",
            "西风星斗寒芒动，落日川原秋兴悲。",
            "莫向黄金台上望，霸图消歇草离离。"
        ],
        "title": "送悦心北上",
        "id": "70695d55-e487-4420-8048-213712bb2846"
    },
    {
        "author": "陈深",
        "paragraphs": [
            "移家东去寄田庐，始见高情与世疏。",
            "爱酒定从焦革饮，卜邻应近仲长居。",
            "天寒扫雪催煎茗，秋雨临溪命罩鱼。",
            "静里独全山野乐，人间荣利不关渠。"
        ],
        "title": "寄东皋叟",
        "id": "8d040ef6-cb65-47dc-8a88-c997a14b4399"
    },
    {
        "author": "陈深",
        "paragraphs": [
            "寒塘净如镜，云冷水葓秋。",
            "溪鸟无情物，悠悠不解愁。"
        ],
        "title": "题秋塘图二首  其一",
        "id": "490200d5-6c83-425e-840b-365a77b8b9d7"
    },
    {
        "author": "陈深",
        "paragraphs": [
            "水落秋菰老，夕寒烟树微。",
            "绝怜双白鹭，飞去似知几。"
        ],
        "title": "题秋塘图二首  其二",
        "id": "24d4f3a4-7083-4e1b-a946-67b3b58fbd58"
    },
    {
        "author": "陈深",
        "paragraphs": [
            "雪没馿腰白，行行诗兴催。",
            "不因太清绝，那肯犯寒来。"
        ],
        "title": "题画扇骑馿踏雪",
        "id": "6016d7db-062d-4bac-85fc-05ce7902d203"
    },
    {
        "author": "陈深",
        "paragraphs": [
            "万里乘槎来，锦衣惊昼炫。",
            "相逢秋风中，忽发一笑粲。"
        ],
        "title": "题钱舜举写生五首 石榴",
        "id": "5d2c4c1f-c288-4c3f-846d-87d05c2c6daf"
    },
    {
        "author": "陈深",
        "paragraphs": [
            "苍然蓝田姿，幽怀莹冰雪。",
            "邂逅青门翁，曾救人间暍。"
        ],
        "title": "题钱舜举写生五首 青瓜",
        "id": "a5c1b828-8dba-4477-aa1a-8be51f98a483"
    },
    {
        "author": "陈深",
        "paragraphs": [
            "翩翩凌波仙，静挹君子德。",
            "平生出处同，相知不易得。"
        ],
        "title": "题钱舜举写生五首 水仙兰",
        "id": "c0c8006c-2e0d-42ab-af50-3d8312e07da8"
    },
    {
        "author": "陈深",
        "paragraphs": [
            "百卉尽摇落，独傲清霜里。",
            "披榛见黄花，渊明元不死。"
        ],
        "title": "题钱舜举写生五首 菊花",
        "id": "b64846db-44a9-43f0-8484-5eca2c54f68f"
    },
    {
        "author": "陈深",
        "paragraphs": [
            "祕矣宫中戏，人间那得窥。",
            "开图付一笑，能不类儿嬉。"
        ],
        "title": "题钱舜举写生五首 戏婴图",
        "id": "c546aad7-dbe8-4ece-a22d-2829c0101bc6"
    },
    {
        "author": "陈深",
        "paragraphs": [
            "堂有期颐母，天涯事远游。",
            "人生归养乐，薄宦一萍浮。"
        ],
        "title": "送人远宦思亲还乡",
        "id": "d0538034-bafc-465f-8762-18329751a8c9"
    },
    {
        "author": "陈深",
        "paragraphs": [
            "岌岌两峰峙，岚光照寺门。",
            "青山无今古，白云自朝昏。"
        ],
        "title": "题王立章云山卷",
        "id": "9ca1eabb-7349-4b49-8764-71c8304c0b73"
    },
    {
        "author": "陈深",
        "paragraphs": [
            "老树千年古，精灵变化奇。",
            "纯阳有道士，犹且被渠知。"
        ],
        "title": "题扇上画  其一",
        "id": "8ae6d3b5-2197-4f65-98e8-95f26fb755ab"
    },
    {
        "author": "陈深",
        "paragraphs": [
            "古木排山立，幽窗傍水开。",
            "直疑林处士，独棹小舟回。"
        ],
        "title": "题扇上画  其二",
        "id": "5a80691a-e877-4186-940a-38a62799f80b"
    },
    {
        "author": "陈深",
        "paragraphs": [
            "寒溪上下碧，水鸟去来轻。",
            "衰柳伤秋色，应知画不成。"
        ],
        "title": "题秋塘小景",
        "id": "40f2d4ab-b5ae-4d50-935a-c594a4f0a1b2"
    },
    {
        "author": "陈深",
        "paragraphs": [
            "石罅修篁萧爽，水边老树槎牙。",
            "气味与翁相似，岁寒长对苍华。"
        ],
        "title": "题习斋先生扇上画",
        "id": "deef0c59-9118-486a-b759-7fe983f1ad5a"
    },
    {
        "author": "陈深",
        "paragraphs": [
            "蹇馿欲往何处，落日空山暮钟。",
            "行到水边幽寺，白云低覆青松。"
        ],
        "title": "题扇上画",
        "id": "aed8c4f9-bbec-4a0f-85a5-2a05b544c63f"
    },
    {
        "author": "陈深",
        "paragraphs": [
            "淡黄杨柳著烟轻，细草茸茸衬屐行。",
            "行到水边心会处，夕阳一树杏花明。"
        ],
        "title": "小园即事",
        "id": "9c479fb5-ccc5-48dd-b8b3-a532cc621a7a"
    },
    {
        "author": "陈深",
        "paragraphs": [
            "飞尽梅花重惜芳，仙房想像制新汤。",
            "犹疑清浅溪头汲，石鼎煎来水亦香。"
        ],
        "title": "南湖史君制暗香汤奇甚赋二绝求之  其一",
        "id": "03039e14-b3c0-4559-9087-3bb9bce08a2b"
    },
    {
        "author": "陈深",
        "paragraphs": [
            "雾阁云窗深闭春，微闻玉杵擣清声。",
            "玄霜祇许云英见，地上诗人渴梦生。"
        ],
        "title": "南湖史君制暗香汤奇甚赋二绝求之  其二",
        "id": "d210ec05-2559-4d0d-95f1-26b59885a876"
    },
    {
        "author": "陈深",
        "paragraphs": [
            "依约罗浮翠岭前，美人玉立破苍烟。",
            "画图未许分明见，一夜春风入梦先。"
        ],
        "title": "和南湖史君烟景墨梅图",
        "id": "161e75bb-0a0e-4904-a889-5fd25fc260d3"
    },
    {
        "author": "陈深",
        "paragraphs": [
            "并水轩窗宜夏居，夜凉如水似秋初。",
            "科头枕石卧明月，仰面迎风看太虚。"
        ],
        "title": "夏日南轩",
        "id": "86b55fc8-af56-4f2a-ba66-d00881f68f9c"
    },
    {
        "author": "陈深",
        "paragraphs": [
            "岸上征人水上舟，古今行役梦悠悠。",
            "恰如河畔青青草，死尽还生那得休。"
        ],
        "title": "出城道上有感",
        "id": "18fc714d-7e0c-4c9d-90ad-3eaa8cea4c01"
    },
    {
        "author": "陈深",
        "paragraphs": [
            "万里西风桂树秋，蟾宫云箔夜香浮。",
            "何当净洗红尘梦，乞取一枝遮醉眸。"
        ],
        "title": "邻圃求桂花并收坠英  其一",
        "id": "4c78a46e-6765-4ff3-a12f-662f435b6182"
    },
    {
        "author": "陈深",
        "paragraphs": [
            "收拾残英擣作汤，小山风味不能忘。",
            "敢烦即遣苍头去，扫取黄金一斛强。"
        ],
        "title": "邻圃求桂花并收坠英  其二",
        "id": "ebf33ad4-33c7-4418-a8ab-39a5f1917ae5"
    },
    {
        "author": "陈深",
        "paragraphs": [
            "飞龙天厩隘云稠，一匹骄驰掣电流。",
            "枥下髯奴真厮养，眼中元不识骅骝。"
        ],
        "title": "题唐圉人调马图",
        "id": "74f8405c-03b3-4ca6-8c27-cbf674af45ae"
    },
    {
        "author": "陈深",
        "paragraphs": [
            "小山桂树碧云西，三叠琴心月未低。",
            "曲罢便乘苍凤去，广寒琼牓要新题。"
        ],
        "title": "赋桂山",
        "id": "0bcd7770-bf36-496f-992a-a4e545711cc2"
    },
    {
        "author": "陈深",
        "paragraphs": [
            "吴下谦谦抱朴孙，妙年应遇长桑君。",
            "素心皦皦恒如月，一寸灵苗手自耘。"
        ],
        "title": "赠恒斋葛太医  其一",
        "id": "5803876f-c945-4908-bc57-d6a39cc8ed74"
    },
    {
        "author": "陈深",
        "paragraphs": [
            "人间无地不巇嵚，刺眼医门剑戟森。",
            "操术不为流俗变，始知夫子有恒心。"
        ],
        "title": "赠恒斋葛太医  其二",
        "id": "5a47ef74-7fd4-4fd6-a607-a5cc2b5b6846"
    },
    {
        "author": "陈深",
        "paragraphs": [
            "少小烟霞痼疾深，已将钟鼎等山林。",
            "年来更有躭玄癖，烦向膏肓为一鍼。"
        ],
        "title": "赠恒斋葛太医  其三",
        "id": "dafec03a-bf38-4588-9cdc-98094c3dc105"
    },
    {
        "author": "陈深",
        "paragraphs": [
            "三十六回秋月明，年年望断雁南征。",
            "苏郎皓首还乡去，媿杀当年李少卿。"
        ],
        "title": "济南赵君成南使羁留三纪得还其犹子录其遗事求诗为赋一绝",
        "id": "389582c8-5f57-4d54-802c-ccffb2be2c7a"
    },
    {
        "author": "陈深",
        "paragraphs": [
            "山夫聊作市廛居，漫学壶公计已疏。",
            "收卷向来经济策，案头唯集古方书。"
        ],
        "title": "吴市售药",
        "id": "11eaf7fa-be80-43f2-acca-f61f7daf8df8"
    },
    {
        "author": "陈深",
        "paragraphs": [
            "青山绿树蔽层楼，应有高人隠一丘。",
            "客子门前过何急，古今行役未曾休。"
        ],
        "title": "题山水扇  其一",
        "id": "44fd4680-a29f-4352-a621-c05e4ee89c4c"
    },
    {
        "author": "陈深",
        "paragraphs": [
            "江上层峰拥翠螺，人烟隠隠见巖阿。",
            "泊舟二子登平陆，遮莫风波奈尔何。"
        ],
        "title": "题山水扇  其二",
        "id": "480ec143-20fe-4827-a40b-f4a705119e51"
    },
    {
        "author": "汪炎昶",
        "paragraphs": [
            "圣君垂拱殿，游豫及时和。",
            "辇驻花边静，舟攒柳外多。",
            "泛遥齐解缆，载重密垂河。",
            "傅楫轻篙手，夔韶谱棹歌。",
            "鱼方充镐沼，禽亦感殷罗。",
            "唼藻翎频刷，看云首屡峨。",
            "大疑鹏与似，瑞比凤来过。",
            "鹓鹭欣相狎，凫鹥许继哦。",
            "微臣亦□幸，共尔沐恩波。"
        ],
        "title": "拟唐臣春苑池应制",
        "id": "51490eda-1455-4948-9190-1fc8aaf76af8"
    },
    {
        "author": "汪炎昶",
        "paragraphs": [
            "嗜幽猎奇閟，身忘落天涯。",
            "光吸泛霞濑，清弄浸月陂。",
            "襟怀屡荡涤，性情渐愉怡。",
            "孱颜谢往惑，晃朗还澄思。"
        ],
        "title": "次韵补柳子厚八愚诗  其一",
        "id": "2e6fcc10-6874-479f-8bb3-d351f5cfa61c"
    },
    {
        "author": "汪炎昶",
        "paragraphs": [
            "故邱堕苍茫，得兹頼居人。",
            "竹氛净媚晓，藓绩绿染春。",
            "藤萝设野幕，猿鸟卜近邻。",
            "岂不惬吾愚，弥使怀所亲。"
        ],
        "title": "次韵补柳子厚八愚诗  其二",
        "id": "e44195d5-9954-4f3c-b2dd-0177d165a3cf"
    },
    {
        "author": "汪炎昶",
        "paragraphs": [
            "撞玉锵断石，溅珠悬穉松。",
            "色资耳目净，声碎尘土空。",
            "静窥发奇趣，饱饮生异容。",
            "讵知愚所乐，适与智者同。"
        ],
        "title": "次韵补柳子厚八愚诗  其三",
        "id": "e8b58715-6945-42ec-8bc0-a0ab5621137b"
    },
    {
        "author": "汪炎昶",
        "paragraphs": [
            "何以施吾愚，沟泉甃苔石。",
            "涡溢分冷光，池呀注晴碧。",
            "箕颍计已失，沧浪远难即。",
            "敢慕洗耳翁，聊为濯缨客。"
        ],
        "title": "次韵补柳子厚八愚诗  其四",
        "id": "9f29bb7b-d9bc-4f72-9cb2-ea123a70d329"
    },
    {
        "author": "汪炎昶",
        "paragraphs": [
            "愚泉我所爱，规此须其来。",
            "但因坳窐势，不以智巧开。",
            "鸥驯如故知，鱼浮了无猜。",
            "感激平生怀，与尔同徘徊。"
        ],
        "title": "次韵补柳子厚八愚诗  其五",
        "id": "c22dc315-e54c-4941-946f-413f3a7e33f8"
    },
    {
        "author": "汪炎昶",
        "paragraphs": [
            "海仙怜憨痴，相嬉幻蓬岛。",
            "池悬孤影直，云增危势好。",
            "鹤盘意欲下，树滋色难老。",
            "春风慎披拂，勿俾生凡草。"
        ],
        "title": "次韵补柳子厚八愚诗  其六",
        "id": "1663b4e9-872b-4bae-8e35-823e25e3982d"
    },
    {
        "author": "汪炎昶",
        "paragraphs": [
            "晨兴气澄穆，池影涵幽堂。",
            "泉从松下来，潄齿生微香。",
            "内揣澹无得，外检倏已忘。",
            "即此冥其愚，乐如还故乡。"
        ],
        "title": "次韵补柳子厚八愚诗  其七",
        "id": "b8c5e7bf-9b6a-49f1-bd5a-48ff19015835"
    },
    {
        "author": "汪炎昶",
        "paragraphs": [
            "拂翳藤袅风，洒澡松助雨。",
            "幽抱逼池光，妙趣味禽语。",
            "愚岂异曩日，优惟绝浮慕。",
            "当有来者知，泉石良可抚。"
        ],
        "title": "次韵补柳子厚八愚诗  其八",
        "id": "6c25e82b-4073-4dce-9393-d0fc747cf98a"
    },
    {
        "author": "汪炎昶",
        "paragraphs": [
            "刊除浮习语丁宁，洙泗余风刮地清。",
            "孔李通家争几许，当时独未作门生。"
        ],
        "title": "晦庵先生遗墨  其一",
        "id": "e68157d9-21f9-4a11-856e-e3ef482695f1"
    },
    {
        "author": "汪炎昶",
        "paragraphs": [
            "久远知谁更解珍，即今犹见墨如新。",
            "难怀白璧归秦国，尚喜乌嘷属楚人。"
        ],
        "title": "晦庵先生遗墨  其二",
        "id": "25ebb04c-6246-4f7b-bc91-10baa74b9d6c"
    },
    {
        "author": "汪炎昶",
        "paragraphs": [
            "待制诗章雕玉雪，郎中笔阵布云霞。",
            "独于妙蹟留遗恨，涧石嵯峨叠藓花。"
        ],
        "title": "晦庵先生遗墨  其三",
        "id": "7267430d-e9d3-4ced-9cb7-a7cb6c423a1f"
    },
    {
        "author": "汪炎昶",
        "paragraphs": [
            "寥寥空谷嘘紫霞，谁知此有幽人家。",
            "洞门深锁苍藓滑，风藤𫂙𫂙吹残花。"
        ],
        "title": "访人不遇  其一",
        "id": "a37771e2-64ff-48d3-800d-6b16bf724d8d"
    },
    {
        "author": "汪炎昶",
        "paragraphs": [
            "东林笋蕨香更肥，西林鹁姑鸣复飞。",
            "厨烟渐冷饭已过，骤雨欲作翁未归。"
        ],
        "title": "访人不遇  其二",
        "id": "cac6da90-4152-4867-9adf-8d97e544a2a9"
    },
    {
        "author": "汪炎昶",
        "paragraphs": [
            "树借看书影，蝉供隠几声。",
            "人稀忘屋小，地净觉凉生。"
        ],
        "title": "绝句",
        "id": "c55fa056-1801-42b4-aa88-2044cb32f93a"
    },
    {
        "author": "汪炎昶",
        "paragraphs": [
            "遥望石耳山嶙峋，咆哮虎豹林涧深。",
            "山屏倚翠障残日，石剑攒锋锼太阴。",
            "岂有渔人可问讯，苦怜木客长哀吟。",
            "似闻更欲住绝顶，他日瘦筇何处寻。"
        ],
        "title": "送斗山兄隠居石耳山",
        "id": "5adcf1b8-cb8a-4744-807c-05e05ce11de7"
    },
    {
        "author": "汪炎昶",
        "paragraphs": [
            "剧暑逢添闰，微凉忽值秋。",
            "年争飞鸟疾，云共此生浮。",
            "多难仍怀古，他乡独倚楼。",
            "可能天下虑，政有一身忧。"
        ],
        "title": "秋怀二首  其一",
        "id": "6a059daa-83ba-4625-8c10-25f47e1bcd6e"
    },
    {
        "author": "汪炎昶",
        "paragraphs": [
            "干瓦鸣疏雨，虚櫺受远风。",
            "平生负奇志，此地托微躬。",
            "人笑书成癖，吾疑道未穷。",
            "数峰青入眼，天际失孤鸿。"
        ],
        "title": "秋怀二首  其二",
        "id": "8052fad5-d56c-4ace-969e-c1627a764753"
    },
    {
        "author": "汪炎昶",
        "paragraphs": [
            "撼竹露喧余滴，度荷风挟微香。",
            "醉袂拂开云影，钓丝牵动潭光。"
        ],
        "title": "六言二首  其一",
        "id": "ef1fd29f-1095-4f74-b80a-be679a2e9e76"
    },
    {
        "author": "汪炎昶",
        "paragraphs": [
            "暮雨带云凄涩，归时不脱渔蓑。",
            "邻犬误疑客至，数声吠出烟萝。"
        ],
        "title": "六言二首  其二",
        "id": "d02a9a6f-018b-4fe6-beca-b96508eeed2d"
    },
    {
        "author": "汪炎昶",
        "paragraphs": [
            "荦确疲幽迳，扶持仗瘦筇。",
            "断崖何处路，细雨隔山钟。",
            "猿窃垂帘果，僧樵卧涧松。",
            "人言深僻处，别更有灵踪。"
        ],
        "title": "香严院",
        "id": "8014048f-1dcd-455f-a759-39ff1ea71177"
    },
    {
        "author": "汪炎昶",
        "paragraphs": [
            "花阴匝地鸟声闲，睡起柴扉断往还。",
            "意定忽如千古上，欲寻已堕渺茫间。"
        ],
        "title": "睡起",
        "id": "df15d731-edd1-46b6-900f-18dbc5c4f0db"
    },
    {
        "author": "汪炎昶",
        "paragraphs": [
            "寒荫竹梢云，清分稻畦水。",
            "无令鸥鹭知，惊散菰蒲雨。"
        ],
        "title": "戏题江冲陶池亭",
        "id": "caeffe76-936d-467b-95cc-cead030355f5"
    },
    {
        "author": "汪炎昶",
        "paragraphs": [
            "拂云何日种，萧洒傍茅堂。",
            "翠重烟分渭，痕干泪染湘。",
            "堑鞭枝倒发，径篠笋斜行。",
            "地紧根相络，茎高箨渐长。",
            "山僧冬觅种，邻叟夏偷凉。",
            "泛户阴开阖，掀风势簸扬。",
            "杖侵铿瘦玉，爪刮聚浮霜。",
            "禽踏枝毵屋，松添影压墙。",
            "箾韶如不弃，或可佐宫商。"
        ],
        "title": "咏友人竹",
        "id": "22fc8ef6-b4d4-4575-a569-307ea6143e34"
    },
    {
        "author": "汪炎昶",
        "paragraphs": [
            "小雨清初夏，榴花著意红。",
            "短篁齐远树，轻燕接飞虫。",
            "睡眼云招去，余寒酒扫空。",
            "苦无羁思迫，端与故园同。"
        ],
        "title": "初夏",
        "id": "befaf8dd-1148-4e33-b235-e6630a8e3bd5"
    },
    {
        "author": "汪炎昶",
        "paragraphs": [
            "齿应宜脱落，鬓已旧苍浪。",
            "肉食定无分，茹蔬犹见妨。",
            "动疑难再稳，痛似忽微长。",
            "舌在吾何患，休看肘后方。"
        ],
        "title": "齿痛戏成三首  其一",
        "id": "d7ea9f3b-6e63-41c9-b7cd-9440e28a24d1"
    },
    {
        "author": "汪炎昶",
        "paragraphs": [
            "疗法人争授，奇功竟未遭。",
            "嚼侵惊已折，潄撼喜犹牢。",
            "幸不妨黄奶，惟当釂浊醪。",
            "子荆泉石约，一笑我将逃。"
        ],
        "title": "齿痛戏成三首  其二",
        "id": "cf6f9588-6981-4170-9d58-d26411212595"
    },
    {
        "author": "汪炎昶",
        "paragraphs": [
            "强把残编阅，支颐坐北堂。",
            "味从中夜永，痛偶暂时忘。",
            "意外逢奇药，人间欠此方。",
            "仓公如欲觅，寄语不珍藏。"
        ],
        "title": "齿痛戏成三首  其三",
        "id": "3075afcd-557a-400a-8537-dfb7eff67360"
    },
    {
        "author": "汪炎昶",
        "paragraphs": [
            "见说他州旱，孤怀尚惨然。",
            "泉浤分脉细，稻垅㔉泥坚。",
            "墟落才连壤，阴晴若异天。",
            "苍茫千里隔，甘泽固应怜。"
        ],
        "title": "六月二十一日大雨数里外旱如故是岁淮浙皆大旱",
        "id": "cce875d6-ff6a-4772-87a0-58bddc723be6"
    },
    {
        "author": "汪炎昶",
        "paragraphs": [
            "窗竹敛晚影，云起天冥冥。",
            "一雨输微凉，收尽蚊蚋声。",
            "生意落原野，焦黄返新青。",
            "滂沱更三日，端可□年登。",
            "呼儿具樽酒，喜剧不暇倾。",
            "长风卷归云，隙月忽微明。",
            "叶端留余滴，不满一饷听。"
        ],
        "title": "喜雨",
        "id": "35bc4ee3-a1c8-4b3b-9317-ba180409f3c2"
    },
    {
        "author": "汪炎昶",
        "paragraphs": [
            "昨暮北窗雨，未辨欹枕声。",
            "今晨东郊日，依作□炎□。",
            "神龙伏窟宅，独忍遗吾民。",
            "却恐空山雷，散入饥肠鸣。",
            "皇天亦何意，水旱频相仍。",
            "疲羸易凋瘵，可使失岁登。",
            "忧民岂吾责，畎亩心未宁。"
        ],
        "title": "复热",
        "id": "81f71156-55f9-4123-b28e-3870de968577"
    },
    {
        "author": "汪炎昶",
        "paragraphs": [
            "老松叶闲风所藏，露气引风风正狂。",
            "吹云去作何处雨，余力犹能为此凉。",
            "来从月里觉愈爽，助以谿声听更长。",
            "椎牀抚几喜欲绝，赤日杲杲升扶桑。"
        ],
        "title": "暑夜闻松声",
        "id": "f746f464-310f-4cf0-809a-33864713053a"
    },
    {
        "author": "汪炎昶",
        "paragraphs": [
            "半山松菊黯风烟，犹有新词世共传。",
            "暗叶宫商那有韵，绝无脂粉却成妍。",
            "趋朝玉佩行行整，入手骊珠颗颗圆。",
            "老子平生端崛强，可能著句独浑然。"
        ],
        "title": "编就荆公律",
        "id": "c31f4f76-156e-4f71-9376-4d760974e112"
    },
    {
        "author": "汪炎昶",
        "paragraphs": [
            "又是江南烟雨时，黄梅正解蹙人眉。",
            "平生谩说和羹事，一骑红尘属荔枝。"
        ],
        "title": "梅子",
        "id": "581cd438-5e4c-4068-afe7-5da91c41846c"
    },
    {
        "author": "汪炎昶",
        "paragraphs": [
            "客程不遑息，犯暑凌嵚崟。",
            "微风不足凉，汗流被衣襟。",
            "忙行趁云影，已过他山阴。",
            "疲极觉更高，攀跻力不任。",
            "幽蝉若相劳，屡作凄楚吟。"
        ],
        "title": "上岭",
        "id": "291bd195-40ab-4659-88a0-d3f0375b4613"
    },
    {
        "author": "汪炎昶",
        "paragraphs": [
            "宣平隠处今始过，烟霞城郭路几何。",
            "野渡谁浮夕阳艇，空山尚响樵人歌。",
            "石坛荒凉叠苔藓，谷鸟啁哳深松萝。",
            "何当更值买酒至，一笑使我朱颜酡。"
        ],
        "title": "南山",
        "id": "e374036a-f717-46be-a815-2b692ca91bbb"
    },
    {
        "author": "汪炎昶",
        "paragraphs": [
            "木末孤蝉鸣不休，客子正倦还登楼。",
            "断虹阁尽芳草雨，孤雁点破南云秋。",
            "城头笳声撼落叶，渡口霞影摇轻舟。",
            "浮生扰扰事无限，搔首坐看斜阳收。"
        ],
        "title": "登楼",
        "id": "09c6dda7-2db2-4d6c-ac82-0aa837c20378"
    },
    {
        "author": "汪炎昶",
        "paragraphs": [
            "屈指惊前辈，春来倍感伤。",
            "斯文虽未坠，此老复云亡。",
            "更觉新诗重，逾思别话长。",
            "相知谁遣晚，旧约堕苍茫。"
        ],
        "title": "壬辰冬识孙元京于郡城剧谈甚得因约余至其家已而不果明年春早闻已下世哭以诗",
        "id": "83e66cc7-ae82-425c-8042-7ed650577500"
    },
    {
        "author": "汪炎昶",
        "paragraphs": [
            "出郭未云远，野趣觉已深。",
            "溪声洗尘梦，树影凉絺襟。",
            "师模炯连璧，士价逾兼金。",
            "杯行孰为侑，间关爱幽禽。"
        ],
        "title": "同张赵二山长及郡城诸友小饮紫阳溪上分韵赋诗得金字",
        "id": "e02a9b36-115e-4ea4-b816-0927848ba6e0"
    },
    {
        "author": "汪炎昶",
        "paragraphs": [
            "午热蒸崖嶂，晡时骤雨来。",
            "仍年频见雹，中夏始闻雷。",
            "地撼山疑压，林昏鸟误回。",
            "吾宁识天意，吟苦自生哀。"
        ],
        "title": "五月二十三日雷雹大作",
        "id": "89add4e3-57bb-497a-a653-fd466a858b3a"
    },
    {
        "author": "汪炎昶",
        "paragraphs": [
            "云深行欲迷，但逐樵夫去。",
            "遥闻鸡犬声，人家在何处。"
        ],
        "title": "奉和江冲陶隠居二十韵  其一",
        "id": "4f4f929b-56fb-4bfe-8426-0ea465d5783a"
    },
    {
        "author": "汪炎昶",
        "paragraphs": [
            "断石倚枯柳，古色凝空青。",
            "落日借猿坐，清晨同鹤登。"
        ],
        "title": "奉和江冲陶隠居二十韵  其二",
        "id": "b8bff3f7-f3c6-4650-8531-85457334afec"
    },
    {
        "author": "汪炎昶",
        "paragraphs": [
            "入谷但杳冥，欲忘人寰近。",
            "烟霞谁与娱，烦君赋招隠。"
        ],
        "title": "奉和江冲陶隠居二十韵  其三",
        "id": "06e4ccb0-92ca-420d-a9a6-9dd08818c024"
    },
    {
        "author": "汪炎昶",
        "paragraphs": [
            "青冥风露凄，玉笙浮缥缈。",
            "石藓蚀秋花，萝月淡清晓。"
        ],
        "title": "奉和江冲陶隠居二十韵  其四",
        "id": "b3bfa866-78b9-4aff-9adf-ab9d60575cd0"
    },
    {
        "author": "汪炎昶",
        "paragraphs": [
            "雪瀑下平地，便作人间去。",
            "石潭如有情，少遣潺湲住。"
        ],
        "title": "奉和江冲陶隠居二十韵  其五",
        "id": "b462ade4-57aa-4efa-8f17-e4484f790a46"
    },
    {
        "author": "汪炎昶",
        "paragraphs": [
            "昭崖泫泉液，勃勃上云气。",
            "未遂朝宗愿，先有为霖意。"
        ],
        "title": "奉和江冲陶隠居二十韵  其六",
        "id": "a0df6871-8cb2-45be-a506-82ccb31151ad"
    },
    {
        "author": "汪炎昶",
        "paragraphs": [
            "苍然隔尘世，正对幽人家。",
            "绝宜疏雨余，斜阳点寒鸦。"
        ],
        "title": "奉和江冲陶隠居二十韵  其七",
        "id": "b637f677-69fa-4294-b728-612bb0f2e873"
    },
    {
        "author": "汪炎昶",
        "paragraphs": [
            "割云石棱铦，缠藤松骨槁。",
            "少华且未登，昌黎应绝倒。"
        ],
        "title": "奉和江冲陶隠居二十韵  其八",
        "id": "3d34c29b-76cf-4442-a904-181af5d82551"
    },
    {
        "author": "汪炎昶",
        "paragraphs": [
            "山鸟戛曙烟，扶桑挂初日。",
            "巖栖学仙侣，应试餐霞术。"
        ],
        "title": "奉和江冲陶隠居二十韵  其九",
        "id": "10b2d243-e0c0-4980-b4f8-8f7dfd94a726"
    },
    {
        "author": "汪炎昶",
        "paragraphs": [
            "前浮芙蓉翠，后汎石耳云。",
            "君欲竟幽讨，绝壁更一扪。"
        ],
        "title": "奉和江冲陶隠居二十韵  其一○",
        "id": "f835b04a-98da-428b-a911-8477aaa52489"
    },
    {
        "author": "汪炎昶",
        "paragraphs": [
            "清冷石泉飞，萧瑟松风到。",
            "虽未叶宫商，总是冲陶操。"
        ],
        "title": "奉和江冲陶隠居二十韵  其一一",
        "id": "dedffcba-9a45-4067-91e1-ff35be625182"
    },
    {
        "author": "汪炎昶",
        "paragraphs": [
            "石壁倚苍峭，香荪湿蒙茸。",
            "闻名九歌里，识面此山中。"
        ],
        "title": "奉和江冲陶隠居二十韵  其一二",
        "id": "4d747f0b-5085-43c5-bb6e-ab5127e95e77"
    },
    {
        "author": "汪炎昶",
        "paragraphs": [
            "看云已堪眠，待月兼宜坐。",
            "谁令作棋局，却使苍苔破。"
        ],
        "title": "奉和江冲陶隠居二十韵  其一三",
        "id": "eda37e0c-5a46-47a2-aee8-f25b1f9a53c3"
    },
    {
        "author": "汪炎昶",
        "paragraphs": [
            "以我鼻端气，观此石间风。",
            "理固未易辨，妙处要相同。"
        ],
        "title": "奉和江冲陶隠居二十韵  其一四",
        "id": "3a5ba5e4-6edf-4448-bffa-5e698edd8ed6"
    },
    {
        "author": "汪炎昶",
        "paragraphs": [
            "数点庐峰雪，吹入冲陶云。",
            "山灵定惊怪，佳景被子分。"
        ],
        "title": "奉和江冲陶隠居二十韵  其一五",
        "id": "df2d3b88-c403-48ca-a5f9-4783655cce10"
    },
    {
        "author": "汪炎昶",
        "paragraphs": [
            "人世纷喧嚣，空山自茅栋。",
            "烦君固扃鐍，保此曲肱梦。"
        ],
        "title": "奉和江冲陶隠居二十韵  其一六",
        "id": "c5f70bad-8c68-48c9-b833-3fa8d7d21aa8"
    },
    {
        "author": "汪炎昶",
        "paragraphs": [
            "高人厌尘纷，不肯栖平地。",
            "木末敞轩窗，托此超然意。"
        ],
        "title": "奉和江冲陶隠居二十韵  其一七",
        "id": "2b745c97-9f88-4f6f-97e6-8b59b57618b9"
    },
    {
        "author": "汪炎昶",
        "paragraphs": [
            "朅来雪矼头，眼随林麓转。",
            "意定众境生，一笑前峰远。"
        ],
        "title": "奉和江冲陶隠居二十韵  其一八",
        "id": "76c3fe95-94b0-4653-8d23-6352abff0413"
    },
    {
        "author": "汪炎昶",
        "paragraphs": [
            "窈窕东北峰，到眼佳有余。",
            "行人日攀缘，岂知供我娱。"
        ],
        "title": "奉和江冲陶隠居二十韵  其一九",
        "id": "f2151974-f258-4a7d-82d1-4d85d99110ba"
    },
    {
        "author": "汪炎昶",
        "paragraphs": [
            "截断浙东云，朝昏变奇状。",
            "平生采芝心，复此一惆怅。"
        ],
        "title": "奉和江冲陶隠居二十韵  其二○",
        "id": "143709db-2349-4b26-8a92-5dfb4cddd878"
    },
    {
        "author": "汪炎昶",
        "paragraphs": [
            "久矣刘郎怯画眉，锦䙀今始见娇儿。",
            "真成令气何妨少，犹及中年未是迟。",
            "应笑雍端惟觅果，定传江鲍总能诗。",
            "人言释氏亲携送，问取论功属阿谁。"
        ],
        "title": "友人江顺德见子",
        "id": "a19870e0-baf8-485b-8354-295bc25b43e0"
    },
    {
        "author": "汪炎昶",
        "paragraphs": [
            "淮县当年逼塞垣，乃翁采棒此悬门。",
            "余威尚可消奸猾，故老应思识子孙。",
            "几岁荒邱埋月冷，九秋丹旐逆风翻。",
            "访求合有遗文在，归与乡闾共讨论。"
        ],
        "title": "送江天多之淮东梁县迎先尉公柩兼陈言行省二首  其一",
        "id": "f24a646e-98de-4135-835f-8315f7335496"
    },
    {
        "author": "汪炎昶",
        "paragraphs": [
            "复有忧民意未忘，欲从分省拜封章。",
            "马周笔下文章妙，贾谊书中太息长。",
            "治世可能无利病，吾徒自此卜行藏。",
            "亦知自系苍生福，聊复临风倍激昂。"
        ],
        "title": "送江天多之淮东梁县迎先尉公柩兼陈言行省二首  其二",
        "id": "5a750fde-64da-4f82-a487-c7bb78a0f539"
    },
    {
        "author": "汪炎昶",
        "paragraphs": [
            "草草欢娱共一觞，葭灰昨夜煦初阳。",
            "民贫绝喜冬犹煖，客倦翻嫌日渐长。",
            "造化不停聊阖辟，人情自此隔炎凉。",
            "欲占岁稔浑无雪，儿诧晴云晓色黄。"
        ],
        "title": "冬至  其一",
        "id": "63773174-660d-47b5-8402-5cfc241424b5"
    },
    {
        "author": "汪炎昶",
        "paragraphs": [
            "山家律琯在寒梅，香袭幽窗报乍开。",
            "客梦并随残夜尽，乡心潜傍一阳回。",
            "幡垂稍喜春当近，竹爆先惊腊又催。",
            "从此东风无限绿，不妨吹上鬒毛来。"
        ],
        "title": "冬至  其二",
        "id": "0b4efc59-3071-4347-b422-e3b6d92e3779"
    },
    {
        "author": "汪炎昶",
        "paragraphs": [
            "两鬓宁逃雪色明，何须种种即关情。",
            "故应弱质生来早，未信穷愁染得成。",
            "偶脱乱离真已幸，更添憔悴亦休惊。",
            "镜中幸有朱颜在，尚用孤怀起不平。"
        ],
        "title": "余年二十余即有二毛盖乱离间关所致感而有作",
        "id": "cb755993-3336-49ea-8eec-2a5abc91b810"
    },
    {
        "author": "汪炎昶",
        "paragraphs": [
            "娱亲何烦羨三釜，种松筑亭真自贤。",
            "昔人固愿甘旨具，有子正须名节全。",
            "月摹碎影当奇画，风送寒声供醉眠。",
            "庭前雨露挟和气，明年定有枝相连。"
        ],
        "title": "吴氏碧松亭",
        "id": "39259f76-4808-43f3-9a95-21b4da99ee90"
    },
    {
        "author": "汪炎昶",
        "paragraphs": [
            "九州落编简，愁来得眺望。",
            "古人果有无，名存实全丧。",
            "去古日已邈，来期方浩荡。"
        ],
        "title": "奉和族祖紫巖翁谩兴十首  其一",
        "id": "44393fd9-9621-4404-a090-df7ea2754ffd"
    },
    {
        "author": "汪炎昶",
        "paragraphs": [
            "古圣道虽周，莫能保兴废。",
            "鼎中著干坤，堂上纳边鄙。",
            "万古递相扇，征伐与侈靡。"
        ],
        "title": "奉和族祖紫巖翁谩兴十首  其二",
        "id": "18a1ad07-3cb9-42f3-b670-6222d72d994b"
    },
    {
        "author": "汪炎昶",
        "paragraphs": [
            "铿锵国风始，孰云堕微茫。",
            "祇今寂寥中，满耳犹洋洋。",
            "聋俗自无闻，此音初不亡。"
        ],
        "title": "奉和族祖紫巖翁谩兴十首  其三",
        "id": "ffa86c0a-c320-4732-907d-2d9c32a9cdb6"
    },
    {
        "author": "汪炎昶",
        "paragraphs": [
            "地卑山故崇，河黄济故清。",
            "彼岂超世才，但媿吾无能。",
            "我家壁中书，不如相牛经。"
        ],
        "title": "奉和族祖紫巖翁谩兴十首  其四",
        "id": "173564d9-0fd4-4339-b806-f2f2bb39a851"
    },
    {
        "author": "汪炎昶",
        "paragraphs": [
            "众心异向背，如口纷嗜好。",
            "竞守一隅僻，不悟竟至老。",
            "何由破其惑，所贵皆为宝。"
        ],
        "title": "奉和族祖紫巖翁谩兴十首  其五",
        "id": "8bbb92e9-e030-4e14-a8b6-c9f145503df6"
    },
    {
        "author": "汪炎昶",
        "paragraphs": [
            "气节固难量，出处已可视。",
            "一挽即致之，定非栋梁器。",
            "文王不亲屈，渔竿老于渭。"
        ],
        "title": "奉和族祖紫巖翁谩兴十首  其六",
        "id": "43f53fe7-b108-46ca-b0f7-87964f42b93c"
    },
    {
        "author": "汪炎昶",
        "paragraphs": [
            "愚夫恬其愚，智者役于智。",
            "宁为坎井蛙，勿作盐车骥。",
            "扰扰夸健捷，才堪一噱耳。"
        ],
        "title": "奉和族祖紫巖翁谩兴十首  其七",
        "id": "d9acb779-96a0-4614-8c57-207db7cd38ec"
    },
    {
        "author": "汪炎昶",
        "paragraphs": [
            "寒士励苦行，不能动邻里。",
            "彼或外貌饰，即与时髦齿。",
            "激奖道已微，孰振颓波起。"
        ],
        "title": "奉和族祖紫巖翁谩兴十首  其八",
        "id": "8d3a9d34-c48a-46de-8b2b-cc6c151844ae"
    },
    {
        "author": "汪炎昶",
        "paragraphs": [
            "桃李贵以色，兰蕙贵以香。",
            "蚌胎祕奇彩，萤火耀寸光。",
            "中心固了了，竟莫辨否臧。"
        ],
        "title": "奉和族祖紫巖翁谩兴十首  其九",
        "id": "03ef0f87-bfda-4ec3-8174-e6e62b00c79c"
    },
    {
        "author": "汪炎昶",
        "paragraphs": [
            "兀兀守陋说，依依望奇功。",
            "适秦辙东首，欲至当何从。",
            "为谋止一身，茫然如捕风。"
        ],
        "title": "奉和族祖紫巖翁谩兴十首  其一○",
        "id": "618acee9-4155-4d8a-98dd-89a61dce0841"
    },
    {
        "author": "汪炎昶",
        "paragraphs": [
            "佐时犹幸识斯人，不尔终身憾不禁。",
            "诗里重逢神骨峭，老来更觉语言深。",
            "鬼吟似有声堪听，风过浑无迹可寻。",
            "死去岂余毫髪恨，生前亲获遇知音。"
        ],
        "title": "读孙元京诗集",
        "id": "4aafe3a4-a7e8-4d12-9518-12138070c72c"
    },
    {
        "author": "汪炎昶",
        "paragraphs": [
            "使幕须材掾，君今有此行。",
            "蛮烟山树远，驿雨海蝉鸣。",
            "持赠端何有，愚言慎勿轻。",
            "奋飞无异术，惟在保清贞。"
        ],
        "title": "送友人江和叔调闽海宪掾二首  其一",
        "id": "dd2d979e-0940-4afb-a018-6a5c72159074"
    },
    {
        "author": "汪炎昶",
        "paragraphs": [
            "莫叹才为掾，云霄自此初。",
            "会能舒所蕴，且复试其余。",
            "黄叶山村雨，青灯竹几书。",
            "平时学经济，谁不笑迂疏。"
        ],
        "title": "送友人江和叔调闽海宪掾二首  其二",
        "id": "d572eee9-7ae2-459a-b933-90704fc22db3"
    },
    {
        "author": "汪炎昶",
        "paragraphs": [
            "山人新覆草堂成，便觉烟霞别有情。",
            "凿牖先思当瀑布，看云旋拟著桃笙。",
            "庞公隠处携妻子，匡氏同来有弟兄。",
            "鹤背仙人应错愕，世间亦自有蓬瀛。"
        ],
        "title": "江伯几新覆雪矼草堂",
        "id": "1b8802df-11ca-4873-ae37-21ca4f14feb0"
    },
    {
        "author": "汪炎昶",
        "paragraphs": [
            "荒村犬吠人犹行，惊乌乱啼山月明。",
            "南邻捣碪适复罢，何处吹笛秋更清。",
            "疑含白龙堆外怨，恨不黄鹤楼中听。",
            "萤飞露下百草湿，倚风激烈思平生。"
        ],
        "title": "闻笛",
        "id": "5d6110ef-f819-4704-af9a-7dafb739c3d1"
    },
    {
        "author": "汪炎昶",
        "paragraphs": [
            "游戏壶天岁月深，人间又见谪仙人。",
            "镜中商岭飘萧髪，物外箕山自在身。",
            "安石少徒轻冕绂，伏波老未厌风尘。",
            "输君物外全双美，洛社耆英汉逸民。"
        ],
        "title": "次韵题张氏耆逸堂",
        "id": "bc66ec34-9663-4994-b387-816550c77a2a"
    },
    {
        "author": "汪炎昶",
        "paragraphs": [
            "西山入拄颊，终带板绶累。",
            "悠悠轩中人，心闲得真趣。"
        ],
        "title": "俞氏朝爽轩",
        "id": "439ea656-4e3b-40e7-a100-44c6ae9c9bd2"
    },
    {
        "author": "汪炎昶",
        "paragraphs": [
            "老韩妙笔见无由，一马长鸣塞草秋。",
            "败素烟昏谁解惜，盐车犹自困骅骝。"
        ],
        "title": "先世藏减笔画马甚精妙因乱失之追悼赋此",
        "id": "fc94057f-ea24-488a-bfc1-c8aaa1ecaa2f"
    },
    {
        "author": "汪炎昶",
        "paragraphs": [
            "依旧苍苔小径斜，当时从此入山家。",
            "心疑谬误还疑是，雨溼棠梨一树花。"
        ],
        "title": "过往岁避地之所屋毁人迁",
        "id": "d2d9f761-3557-439c-b8d6-b355f520f7f3"
    },
    {
        "author": "汪炎昶",
        "paragraphs": [
            "达人忧乐但随时，往事犹须入梦思。",
            "实行难磨姑致力，空言无补莫耽诗。",
            "水终易起渹风浪，松暂微低偃雪枝。",
            "李在道傍遭众弃，兰生谷底有人知。"
        ],
        "title": "次友韵",
        "id": "647cba50-0c7a-481d-9ada-0ae411f93288"
    },
    {
        "author": "汪炎昶",
        "paragraphs": [
            "溼带烟霏绿乍芒，不经烟火韵尤长。",
            "铜瓶雪滚伤真味，石硙尘飞泄嫩香。"
        ],
        "title": "咀丛间新茶二绝  其一",
        "id": "5e9139e9-67f1-447c-997f-c5e03a0970a8"
    },
    {
        "author": "汪炎昶",
        "paragraphs": [
            "卢仝陆羽事煎烹，谩自夸张立户庭。",
            "别向人间传一法，吾诗便把当茶经。"
        ],
        "title": "咀丛间新茶二绝  其二",
        "id": "2f5f79aa-dbfd-4415-9e84-92c9a6de46d9"
    },
    {
        "author": "汪炎昶",
        "paragraphs": [
            "漠漠阴云匝地垂，年年怯过禁烟时。",
            "晓风幸自浑无力，柳外微微弄酒旗。"
        ],
        "title": "春寒",
        "id": "ce771c2a-54ea-42b8-b479-b9515080ecab"
    },
    {
        "author": "汪炎昶",
        "paragraphs": [
            "事往孰非梦，岂必梦见之。",
            "安知非携手，胜处真哦诗。",
            "而子以为梦，确固不可移。",
            "竟亦莫能辨，鸦影横空陂。"
        ],
        "title": "友人俞伯初梦余立悬崖飞瀑之下谓曰吾缘涧曲折而来泉声忽左忽右子其为我赋所未能伯初即句曰石根行步转耳畔水声移遂足成短篇见示次韵答之",
        "id": "7fb20089-2ff8-4225-a9c9-50ff56d59b82"
    },
    {
        "author": "汪炎昶",
        "paragraphs": [
            "青莲界敞白云巅，乘兴难追雪夜船。",
            "孰肯忘怀当閙处，人当慕道向中年。",
            "即翻贝叶吾犹倦，更策筇枝子亦贤。",
            "可是此生凡骨重，丹梯无计一攀缘。"
        ],
        "title": "次韵约登里中莲花峰",
        "id": "b2a1d351-507b-40f1-bfe5-b8224d8fe22a"
    },
    {
        "author": "汪炎昶",
        "paragraphs": [
            "道人结庐青山巅，如望蓬莱无渡船。",
            "石栈天梯欲千仞，流水桃花知几年。",
            "辟佛谁持退之论，入社岂废渊明贤。",
            "亦闻曾破虎溪界，暂往勿谓吾无缘。"
        ],
        "title": "同侪坚挽同游用韵为谢然终不能从也",
        "id": "93841c39-f0d4-4aef-bdb4-2004ad41cf8f"
    },
    {
        "author": "汪炎昶",
        "paragraphs": [
            "挺植今几世，追数邈不逮。",
            "盘古始分画，已见数抱大。",
            "繁荄茁朽壤，力窃孕贞外。",
            "灵椿尔何知，诧阅寒暑代。",
            "深根谢撼拔，毅色支挫败。",
            "心坚素蕴直，貌古自类怪。",
            "梢优轴厚地，皮是船下濑。",
            "五岳空峥嵘，可纳枯窍内。",
            "绿狞攒磔髯，纹皴蹙腥背。",
            "萝茑获引援，萧艾藉覆盖。",
            "枝抽尚未已，著恐宇宙隘。",
            "余韵落尘寰，海涛让砰𪿪。",
            "此岂臃肿贱，莫肯发众快。",
            "材大固难容，不伐岂怜爱。",
            "阿房得附枝，岂见亟圯坏。",
            "卑魏若遁藏，丑惰事恬退。",
            "枯柏不自量，小器竞衒卖。",
            "负荷力不给，摧折自贾害。",
            "造化久培植，亦以邦国頼。",
            "山灵慎爱惜，勿使妄剪拜。",
            "大物不虚生，天意终有在。",
            "赋才巧尔殊，落落出行辈。",
            "所希亟遭逢，叶卷云影碎。"
        ],
        "title": "次韵俞伯初古松篇",
        "id": "5a5e9cb5-2b64-4c93-91f0-3b5c323de102"
    },
    {
        "author": "汪炎昶",
        "paragraphs": [
            "钜帙赋新篇，语鬬冰玉洁。",
            "未用咀根茎，固已骇枝叶。",
            "渊源二罗间，风雅未沦歇。",
            "手弄紫阳云，齿潄石梁月。",
            "陈腐痛刮磨，巧丽工采撷。",
            "郡有桐庐侯，毋辞迂步屧。"
        ],
        "title": "歙南汪叔和示以新吟掇其卷首一篇次韵归之",
        "id": "001b663d-d1c6-4a72-b5e1-297bc756f406"
    },
    {
        "author": "汪炎昶",
        "paragraphs": [
            "萧瑟连朝暮，凄凉抵客居。",
            "疏渠防更骤，绽屋趁微疏。",
            "润起荒厨醭，腥传僻巷淤。",
            "遣愁吾有策，闭户卧看书。"
        ],
        "title": "梅雨",
        "id": "8e3b86b2-2b50-4950-94b8-13a4767d49af"
    },
    {
        "author": "汪炎昶",
        "paragraphs": [
            "竹阴清入骨，消得此闲行。",
            "不待锄苍藓，频来径自成。"
        ],
        "title": "竹径",
        "id": "5be1366c-800a-45c0-b4a3-3de7e32f1d01"
    },
    {
        "author": "汪炎昶",
        "paragraphs": [
            "山人旧隠南山南，家具惟存赋诗笔。",
            "瓮浮清酝夜□云，菊泛寒香秋满室。",
            "模放已逼东篱真，经营况似南村宅。",
            "懒从干藓洒窗户，豪厌溼云黏几席。",
            "铜鞭敲□秋韵铿，蕙帐围寒晓光寂。",
            "张公十策未风云，周家六典姑泉石此与渊明亦何似，似处难将语凡客。",
            "世间尘土涴人衣，明日云深惆怅极。"
        ],
        "title": "里人俞退翁自号南山南菊逸尝赋诗以道其志继有和者一日示两钜编则有故文丞相长句冠于其首盖君谒丞相于燕京时所赠也谨次韵以归之",
        "id": "4ffaa05e-77e3-4ecd-aa4f-1487bcf16784"
    },
    {
        "author": "汪炎昶",
        "paragraphs": [
            "牵牛织女定虚传，快意惟须向目前。",
            "仰腹晒书真自苦，挂裈随俗底须然。",
            "长生殿冷新蛩咽，乞巧楼空破月悬。",
            "何不昨宵来就我，嫩凉恰与醉相便。"
        ],
        "title": "七夕明日次退翁韵",
        "id": "9223f155-1220-40b5-95f4-f3d81325d73d"
    },
    {
        "author": "汪炎昶",
        "paragraphs": [
            "便觉尘嚣隔，烟霞宁几深。",
            "树招怜翠眼，水发嗜清心。",
            "石晕团枯靥，崖芳簇碎金。",
            "知非罇酒聚，宠我以幽寻。"
        ],
        "title": "友人山庄",
        "id": "f183720c-dd7e-4454-a6f7-b4ae56777f0b"
    },
    {
        "author": "汪炎昶",
        "paragraphs": [
            "弟兄落落峙雄名，字落青珉定有灵。",
            "地下可能□□剑，人间喜似出兰亭。"
        ],
        "title": "三洪遗墨石刻  其一",
        "id": "0bf4c7f4-e7ee-4776-bc70-c8184992518a"
    },
    {
        "author": "汪炎昶",
        "paragraphs": [
            "物殊寿夭故难知，谁欲宽为久远期。",
            "尘土未能昏故楮，泥沙先已蚀残碑。"
        ],
        "title": "三洪遗墨石刻  其二",
        "id": "21d9ebc0-a379-49d8-bf85-24ca4b917e03"
    },
    {
        "author": "汪炎昶",
        "paragraphs": [
            "几钱典质乐毅论，十鼓尚阙周宣诗。",
            "响急黄楼须彻夜，碑埋岘首岂无时。"
        ],
        "title": "三洪遗墨石刻  其三",
        "id": "cf929b33-4361-481e-a4bb-338ffee11f87"
    },
    {
        "author": "汪炎昶",
        "paragraphs": [
            "起晚寒犹力，衣棱刮肉铦。",
            "吟豪须火逼，汲瓮被冰粘。",
            "犬卧贪依灶，乌窥欲下檐。",
            "遥峰惊变状，琢玉闯疏帘。"
        ],
        "title": "早雪",
        "id": "8fc302cb-6e5e-4fb3-b2df-b19398216046"
    },
    {
        "author": "汪炎昶",
        "paragraphs": [
            "一抔早已瞰陬隅，君子从渠自犬乌。",
            "谁泄天机似文展，争持地券与尧夫。",
            "新阡竞夺前人陇，高冢多踰旧日模。",
            "随分安排吾事了，咄哉俗子谩狂图。"
        ],
        "title": "曹主簿泾自卜寿藏追范石湖韵谨依虚谷使君例各一再和  其一",
        "id": "cd717cac-12b0-46be-baad-c245e899a315"
    },
    {
        "author": "汪炎昶",
        "paragraphs": [
            "醉吟且傍钓矶楸，坟上何曾酒到刘。",
            "从古英雄皆地下，几家扫拜尚原头。",
            "光阴且靳私颜子，蝼蚁那知圣孔丘。",
            "名在丹台公勿虑，会嗤蓬颗露漙秋。"
        ],
        "title": "曹主簿泾自卜寿藏追范石湖韵谨依虚谷使君例各一再和  其二",
        "id": "8b58e906-657a-4b48-933b-c3e8a40c992c"
    },
    {
        "author": "汪炎昶",
        "paragraphs": [
            "百年孰不寄荒隅，蝼螘欢欣怅野乌。",
            "畏死固知非达士，轻生断亦是狂夫。",
            "乐天陶令词堪续，荷锸刘伶迹易模。",
            "石椁同知罪司马，茶毗乃至羨浮图。"
        ],
        "title": "曹主簿泾自卜寿藏追范石湖韵谨依虚谷使君例各一再和  其三",
        "id": "3e8c2cb7-ec86-4e4f-b667-ca5a14baafe4"
    },
    {
        "author": "汪炎昶",
        "paragraphs": [
            "何遽卜茔兼树楸，寿如黄绮阅炎刘。",
            "九州骨岂皆黄壤，百岁人谁尽白头。",
            "贵贱一时膏野草，贤愚后代指荒丘。",
            "因公重慨浮生事，落叶寒云渺渺秋。"
        ],
        "title": "曹主簿泾自卜寿藏追范石湖韵谨依虚谷使君例各一再和  其四",
        "id": "079b4bfa-bafc-4d9b-9d06-c7396115e50a"
    },
    {
        "author": "汪炎昶",
        "paragraphs": [
            "奥学深探本，亨衢早著鞭。",
            "浮云时事改，皦日大名全。",
            "馥荦霜篱菊，清瓢雪窦泉。",
            "善人终不起，犹谓有苍天。"
        ],
        "title": "挽毕宰二首  其一",
        "id": "012dbf9d-b4cc-41de-bab3-86d83169b06a"
    },
    {
        "author": "汪炎昶",
        "paragraphs": [
            "极穷如自虑，笃养有余欢。",
            "动以古为法，事皆人所难。",
            "凶奸多上寿，庸鄙或高官。",
            "为喜才堪恃，丛深谢砌兰。"
        ],
        "title": "挽毕宰二首  其二",
        "id": "66822352-b7bb-4674-aae8-4f9a548538c2"
    },
    {
        "author": "汪炎昶",
        "paragraphs": [
            "原自风骚濬，根从李杜寻。",
            "烟云裁体制，月露洗胸襟。",
            "所施殊高下，论功系浅深。",
            "尽饶材力赡，政要苦留心。"
        ],
        "title": "和友人论诗二首  其一",
        "id": "7a0c0a48-5287-471c-83a3-ee95fa79dada"
    },
    {
        "author": "汪炎昶",
        "paragraphs": [
            "蒲团与檀版，拈著足家风。",
            "性觉随资近，人难尽己同。",
            "奇非居正外，易正在难中。",
            "意近语须远，形离神暗通。"
        ],
        "title": "和友人论诗二首  其二",
        "id": "7c02d734-11fe-4aa0-afc1-bc5f92fbf6de"
    },
    {
        "author": "汪炎昶",
        "paragraphs": [
            "城头钟断漏初长，布被寒生一夜霜。",
            "已剧凄凉犹似较，后来风色更凄凉。"
        ],
        "title": "初冬",
        "id": "1a8603ca-3b92-444a-b691-8516d651c81a"
    },
    {
        "author": "汪炎昶",
        "paragraphs": [
            "峰峦秋翠秾，禾黍晚露湿。",
            "虽然诗兴多，其奈归情急。",
            "清逼蓼花风，热薄桐阴日。",
            "社酒欲娱亲，岂不怀宴集。"
        ],
        "title": "友人江顺德连日留饮分韵赋诗得日字操笔立成",
        "id": "62e10cf3-5cf1-4df4-827c-7700365f10b3"
    },
    {
        "author": "汪炎昶",
        "paragraphs": [
            "人事正难料，天时仍可猜。",
            "仲冬连日雨，中夜数声雷。",
            "穷谷无薪卖，深村有虎来。",
            "疲民饥馑极，逃徙哭声哀。"
        ],
        "title": "冬夜闻雷",
        "id": "936ff75a-1400-49ab-9e25-9768ee5b7be5"
    },
    {
        "author": "汪炎昶",
        "paragraphs": [
            "老氏无为宗，高人养心妙。",
            "寂寞味无味，寡欲近道要。",
            "嚣静两皆然，任物曾无矫。",
            "蠹简五千言，以约揫汗渺。",
            "爰用得其微，一言讵为少。",
            "深功何从验，治民以无扰。",
            "更能极异效，迥立西京表。",
            "靖汉皮肤掇，谧齐土莫剽。"
        ],
        "title": "题吴判官澹斋",
        "id": "d21f4d8f-eddf-4617-921d-bf914fc8d8b5"
    },
    {
        "author": "汪炎昶",
        "paragraphs": [
            "到门忽怪不相迎，堂上惊闻有哭声。",
            "始悟已非生死隔，几年来往弟兼兄。"
        ],
        "title": "哭直方兄二首  其一",
        "id": "f4ca855e-643c-412d-bea7-2564e2b4bd97"
    },
    {
        "author": "汪炎昶",
        "paragraphs": [
            "今人万事欲心灰，忧患君曾遍历来。",
            "亲戚送将山下去，归来一饷哭声哀。"
        ],
        "title": "哭直方兄二首  其二",
        "id": "059c9ec5-9815-486f-8ae6-590f2450055b"
    },
    {
        "author": "汪炎昶",
        "paragraphs": [
            "足茧问津路，肩才息奚跛。",
            "醉乡托一廛，学海浮单舸。",
            "观心竦前瑕，敛躁入危坐。",
            "犹欣未穷极，早获挫刚果。",
            "愚徒巧掩拙，语每泄魇卧。",
            "所须补罅隙，亦才废星琐。",
            "智不给筹运，力难任败臝。",
            "汲汲欲为谋，政恐无时可。"
        ],
        "title": "次韵寄俞伯初",
        "id": "093a9818-80a3-46e7-9e4a-d6e929d2e5ea"
    },
    {
        "author": "汪炎昶",
        "paragraphs": [
            "僻郡鲜夷旷，人稠厥壤墝。",
            "艺才谋黍稷，缉欲待菅茅。",
            "赋重已前代，政宽犹乐郊。",
            "茧丝嚣驲骑，杼轴罥蟏蛸。",
            "君子谋斯达，邦人睫始交。",
            "霑恩陋河海，履坦失函崤。",
            "事匪壑邻国，慈惟恋故巢。",
            "枌榆叨密荫，棠棣挺新梢。",
            "已喜疽初决，宁容祸有苞。",
            "简书贻远则，永頼脱鞭敲。"
        ],
        "title": "谢梅庵汪御史免丝分得交字韵",
        "id": "b067a99b-f791-4fa3-a1de-a5f11a28838c"
    },
    {
        "author": "汪炎昶",
        "paragraphs": [
            "伟甚衣冠貌特奇，数声清越弄瑶徽。",
            "尚求人世知音听，地下钟期可亦稀。"
        ],
        "title": "偶忆徽外琴声妙入神之句而失记为何人诗爱其善于模写琴声沉吟数过是夕梦一伟丈夫为余鼓琴音调清越非复世所常闻因以纪之",
        "id": "7f951e8d-c127-47ea-8635-05893a7e7b4e"
    },
    {
        "author": "汪炎昶",
        "paragraphs": [
            "早已逃俗类，从今始清绝。",
            "皎皎不可侵，如看海□月。"
        ],
        "title": "赠凤林院海月师",
        "id": "d5949c4f-bff5-4a46-b602-4ea433a7acab"
    },
    {
        "author": "汪炎昶",
        "paragraphs": [
            "与易俱遯无何乡，紫阳风采犹堂堂。",
            "伊洛诸老前慷慨，字落琬琰嗅有香。",
            "余或闯首藩篱傍，占辞象例终茫洋。",
            "公剪蓁棘披羊肠，后顾万世不能忘。",
            "攘却异论拓我疆，片言只字挥琳瑯。",
            "安定嗣法兀老苍，渔猎四裔搜中央。",
            "蹴孔跞郑倾文场，霜刀与劂玉版方。",
            "姓名无翼已四翔，锵然孤凤鸣朝阳。",
            "不忝考亭斯故邦，再□足慰公所望。",
            "笋鞋踏穿山雨凉，九曲烟霞落锦囊。",
            "曩吾有易腾青箱，乍惊幽渺出炜煌。",
            "湛弼愧遁遗赍装，子云未许窥邻墙。",
            "不独暗陋分余光，后来企慕心徬徨。"
        ],
        "title": "次韵胡庭芳别考亭夫子祠下",
        "id": "0fc7af16-98fc-4ad3-88c7-a84bb1324a0b"
    },
    {
        "author": "汪炎昶",
        "paragraphs": [
            "乃□蓦跃玻璃寒，体被顽甲流腥涎。",
            "苏槁为穰功莫论，帝曰报汝后嗣蕃。",
            "或居渭水或淇园，一派逃入荒矶湾。",
            "厥后生子子生孙，头角崭然闯吾藩。",
            "拂云力鬰数寸间，精液不泄真味全。",
            "祝融玄冥效骏奔，茭心芦芽腼以惭。",
            "竹叶与汝本同根，以胶投漆无间言。",
            "当家清风洒干坤，不敢涴以荤与羶。"
        ],
        "title": "食笋",
        "id": "bf1847fc-47b4-4aef-be15-b40149153037"
    },
    {
        "author": "汪炎昶",
        "paragraphs": [
            "画角声中意欲迷，酒阑客思晚凄凄。",
            "恍然生我红尘外，满眼沧洲白鹭栖。"
        ],
        "title": "沧洲白鹭图五首  其一",
        "id": "76db7e32-2a46-4a38-94b3-37ef3a3be993"
    },
    {
        "author": "汪炎昶",
        "paragraphs": [
            "云影天光匝钓矶，毰毸微展雪毛衣。",
            "不知妙得天然趣，只道惊人意欲飞。"
        ],
        "title": "沧洲白鹭图五首  其二",
        "id": "3df8d8d5-1c13-49c7-845f-472d380e4a49"
    },
    {
        "author": "汪炎昶",
        "paragraphs": [
            "遥空几见落斜行，多在苹汀蓼岸傍。",
            "认得耸身烟雨态，数声相伴戛斜阳。"
        ],
        "title": "沧洲白鹭图五首  其三",
        "id": "5fe278f4-83f8-476d-9232-bdaac1eef3b6"
    },
    {
        "author": "汪炎昶",
        "paragraphs": [
            "联拳一足傍菰蒲，照影秋波雪点孤。",
            "荷响滴残篷外雨，远应有梦落江湖。"
        ],
        "title": "沧洲白鹭图五首  其四",
        "id": "384af62a-fcef-4e99-871f-9738e4b9b5a0"
    },
    {
        "author": "汪炎昶",
        "paragraphs": [
            "荷叶浦寒烟漠漠，芦花洲晚雨疏疏。",
            "虽然亦有鱼虾志，难把鸬鹚比并渠。"
        ],
        "title": "沧洲白鹭图五首  其五",
        "id": "133ce719-16b6-4020-82cf-ff344888a9e3"
    },
    {
        "author": "汪炎昶",
        "paragraphs": [
            "绕墙烟树色茏葱，燕入鶑过路不通。",
            "客子归来误惊喜，移家别住绿阴中。"
        ],
        "title": "客归二首  其一",
        "id": "ca1adca8-0922-44d8-9419-058af0f78e27"
    },
    {
        "author": "汪炎昶",
        "paragraphs": [
            "腊瓮香浓未遣开，琴书先自扑尘埃。",
            "偶然俗事都忘却，似有微凉拂面来。"
        ],
        "title": "客归二首  其二",
        "id": "6023b4b9-e559-46d9-ab6a-fa2ffbe9c233"
    },
    {
        "author": "汪炎昶",
        "paragraphs": [
            "残雪浮光莹晓枝，肯随红紫鬬妍姿。",
            "年年寒食风和雨，天遣开花值此时。"
        ],
        "title": "梨花",
        "id": "5ec0f11e-ea95-4b6e-b0cd-fe86691b9f6c"
    },
    {
        "author": "汪炎昶",
        "paragraphs": [
            "锵然新诗堕崖谷，一片寒光浮越罗。",
            "字搜珠玑竭贝阙，笔卷波浪干银河。",
            "未能力学自知媿，正使工诗奚足多。",
            "矧兹小技尚未至，议论我私当如何。"
        ],
        "title": "次韵谢敬存见寄",
        "id": "3873c56d-8e0e-4215-8f03-7220a412ebff"
    },
    {
        "author": "汪炎昶",
        "paragraphs": [
            "踏雪相过似语离，岁俄在巳可胜悲。",
            "买臣富贵天悭与，贾谊才名众误期。",
            "奉养慈闱才有弟，流传家学更无儿。",
            "羸骖偶跨身为累，稳骤雕鞍竟是谁。"
        ],
        "title": "哭云泉俞君",
        "id": "df925d1a-e596-4fad-8ebe-ce270218d81a"
    },
    {
        "author": "汪炎昶",
        "paragraphs": [
            "广厦或不足，陋巷乃有余。",
            "毫牟惴螫手，脔嘬疑灾肤。",
            "华裾制大布，盛馔庖荒蔬。",
            "先圣遗礼法，甚能闲腐儒。"
        ],
        "title": "读书感愤四首  其一",
        "id": "df9f978d-ddfa-4bb9-b38a-77a378fb4c9c"
    },
    {
        "author": "汪炎昶",
        "paragraphs": [
            "孔道贵平治，藜羹戹于陈。",
            "回也得其术，回也亦最贫。",
            "微言坠编简，又以诒我人。",
            "徒能相困悴，未能泽斯民。"
        ],
        "title": "读书感愤四首  其二",
        "id": "1e52b4e5-d2fc-44d6-9b1b-c4e713b4a3f5"
    },
    {
        "author": "汪炎昶",
        "paragraphs": [
            "痴尝泥编简，谓世无难为。",
            "家国共条贯，圣贤类我欺。",
            "鬓彩斑断雨，灯影清凉飔。",
            "吾道适自尔，贫贱岂所期。"
        ],
        "title": "读书感愤四首  其三",
        "id": "766b74b5-b119-430d-82e7-097855ef42c0"
    },
    {
        "author": "汪炎昶",
        "paragraphs": [
            "四载即五十，无闻了可知。",
            "身有俯仰责，书无毫髪裨。",
            "痴犹未能弃，嗜若可疗饥。",
            "彼哉一何智，莫或效我为。"
        ],
        "title": "读书感愤四首  其四",
        "id": "89307121-0868-457d-9077-b59ca8dd6e79"
    },
    {
        "author": "汪炎昶",
        "paragraphs": [
            "树崩崖更豁，涧曲路增长。",
            "片雨暝遥壑，疏蝉凄夕阳。",
            "竹潭初月影，萝谷稍秋光。",
            "适叹炎蒸剧，絺衣已怯凉。"
        ],
        "title": "晚出山涧",
        "id": "ff78a06f-a291-47e5-be5e-f7a91d4a0f41"
    },
    {
        "author": "汪炎昶",
        "paragraphs": [
            "苔深行爱软，藤曲挽惊长。",
            "松健根挐石，花繁树向阳。",
            "屦香霑药气，衣腻染岚光。",
            "病骨凛清意，无风亦自凉。"
        ],
        "title": "次早再入山用前韵",
        "id": "01dfe7f2-55c9-4fc2-beeb-65d3ea1a52d0"
    },
    {
        "author": "汪炎昶",
        "paragraphs": [
            "本不为幽寻，松边世外心。",
            "翠明山欲近，碧暗水疑深。",
            "鸟触岚光破，鱼惊屐响沈。",
            "输他茅舍好，径转绿萝岑。"
        ],
        "title": "望涧中田舍",
        "id": "49196e54-9bbb-4eea-a2c1-62928356961c"
    },
    {
        "author": "汪炎昶",
        "paragraphs": [
            "疑有沮溺辈，耦耕尚依依。",
            "倘遂一晤语，足慰千载思。",
            "散策靡所值，田间步委蛇。",
            "草露裛棕履，荇风凄葛衣。",
            "遥空已新月，高原尚斜晖。"
        ],
        "title": "晚出田间",
        "id": "f50ad637-d5e2-4b5c-a1f1-0e192bc11974"
    },
    {
        "author": "汪炎昶",
        "paragraphs": [
            "淅淅复淅淅，雨微声不休。",
            "蛩长远村夜，风早疏櫺秋。",
            "委蛇世路窄，隠忍吾道羞。",
            "时逢一笑适，岂足偿多忧。"
        ],
        "title": "雨夜言怀",
        "id": "c13f1e0c-c7ae-48f5-8cb0-75e7ab5f64b1"
    },
    {
        "author": "汪炎昶",
        "paragraphs": [
            "土底寻鞭剖茁来，花敲社雨乍闻雷。",
            "髯奴功过难相掩，夭阏中郎笛管胎。"
        ],
        "title": "二月食笋",
        "id": "65183b76-3b6e-432c-8ec5-cf9c8e020451"
    },
    {
        "author": "汪炎昶",
        "paragraphs": [
            "涉世才知命，菱花鬓尚青。",
            "天如憎善类，君又促余龄。",
            "病以忧虞积，和因学力形。",
            "奚从觇慎密，闾里涕交零。"
        ],
        "title": "哭中彝兄三首  其一",
        "id": "52492455-adff-46b3-8124-95cd51557c62"
    },
    {
        "author": "汪炎昶",
        "paragraphs": [
            "我方缠世故，而已返于真。",
            "亦岂异流俗，自难逢若人。",
            "病多犹嗜学，客至不知贫。",
            "毫髪犹无媿，情钟骨肉亲。"
        ],
        "title": "哭中彝兄三首  其二",
        "id": "f622b048-f37f-45dd-a005-250cda0a0a42"
    },
    {
        "author": "汪炎昶",
        "paragraphs": [
            "追随从早岁，终始只真情。",
            "责善古朋友，恤灾亲弟兄。",
            "靡酬亏大义，重聚倘来生。",
            "泪尽哭吾父，情伤忽屡倾。"
        ],
        "title": "哭中彝兄三首  其三",
        "id": "aed8cefb-d01a-4ab2-a335-860b052864ea"
    },
    {
        "author": "汪炎昶",
        "paragraphs": [
            "子豪于诗我所畏，发兴况逢金叵罗。",
            "势侔疾雷驱猛雨，思涌巨浪输长河。",
            "自藏珠玑箧笥媚，未报璚玖忧虞多。",
            "别离已久未遽叹，少须相与游无何。"
        ],
        "title": "江如松曩用胡敬存韵宠以佳章未及答而先人下世三四载不复作事今次韵以谢",
        "id": "48d8c596-722c-4c8c-9129-bfd0f235fac7"
    },
    {
        "author": "汪炎昶",
        "paragraphs": [
            "山色花香总是愁，当年此地几同游。",
            "偶来恍似君犹在，足拟过门却复休。"
        ],
        "title": "中彝兄于余至厚奄隔幽明因过其门追悼口述",
        "id": "a582dc80-76b8-4dc8-ba3b-fc738542891c"
    },
    {
        "author": "汪炎昶",
        "paragraphs": [
            "天灾集午未，岂意非虚传。",
            "忽从坦夷中，如堕崔嵬巅。",
            "年年稻半获，间日民一飦。",
            "性命毫毛轻，骨肉草芥捐。",
            "惟类偶遗脱，此君所安全。",
            "春花簇坠露，夏实攒荒烟。",
            "陟危虎豹怒，缒峻萝葛缠。",
            "采揉簸壳净，蒸曝舂粒坚。",
            "捉筐儿臝股，力杵妇耸肩。",
            "功与稻粱并，状如牟麦然。",
            "俚语漫纪实，敢希辑为编。"
        ],
        "title": "次韵竹米",
        "id": "fe3ad045-42dd-472e-84bb-124fc3ed14c4"
    },
    {
        "author": "汪炎昶",
        "paragraphs": [
            "术乃轰雷电，时方切禜雩。",
            "感通渠自诿，造化本无拘。",
            "翻想匙明雪，量同斛粜珠。",
            "天公应有语，尔力不关吾。"
        ],
        "title": "次颂符术致雨之韵",
        "id": "b7103950-0005-4996-896c-025def303f93"
    },
    {
        "author": "汪炎昶",
        "paragraphs": [
            "欲雨天如惜，先为数日阴。",
            "碎声才满树，残照已穿林。",
            "暂喜还成闷，因嗟已作吟。",
            "固应私此壤，潜洒待更深。"
        ],
        "title": "喜雨",
        "id": "ea022f4d-e5c2-437a-9d36-a7aa4f6d4641"
    },
    {
        "author": "汪炎昶",
        "paragraphs": [
            "一身兼百虑，旱暵最关心。",
            "稻获饥逾甚，民贫祸转深。",
            "偷生庸可必，此咎杳难寻。",
            "苦被浮云恼，时时谩作阴。"
        ],
        "title": "悯旱",
        "id": "cced1b9b-4a68-464c-8c42-81f98212d242"
    },
    {
        "author": "汪炎昶",
        "paragraphs": [
            "豪右方怀惧，疲羸岂易禁。",
            "力田逢屡歉，祷雨得微阴。",
            "气运宁无复，天灾匪独今。",
            "居然怀抱恶，满耳是呻吟。"
        ],
        "title": "即事",
        "id": "288ce5b2-e42e-4c05-a508-c871f189bcb1"
    },
    {
        "author": "汪炎昶",
        "paragraphs": [
            "龛晕描轻藓，檐阴幂翠藤。",
            "追凉时有客，避难昼无僧。",
            "法界魔为祟，宗风冷欲冰。",
            "不知缘底事，还复有传灯。"
        ],
        "title": "次韵游山寺",
        "id": "e715e362-b19c-4e56-a72f-f6753a739959"
    },
    {
        "author": "汪炎昶",
        "paragraphs": [
            "莫道山家浑索寞，化工原不鄙山家。",
            "却须豫作秋光地，自向窗前种蓼花。"
        ],
        "title": "种蓼",
        "id": "a85c4960-8722-4ba1-bbbd-5e0830ea95db"
    },
    {
        "author": "汪炎昶",
        "paragraphs": [
            "买得轻盈一树春，画堂歌舞又翻新。",
            "慈乌哺母情兼洽，彩凤将雏色总珍。",
            "𩭏鬌应梳云作髻，婵娟想琢玉为人。",
            "素知静婉矜佳丽，肯向罗敷意独亲。"
        ],
        "title": "次韵戏族兄存耕翁再纳宠姬  其一",
        "id": "f3789e03-e3fd-415d-8626-a79175bb4aca"
    },
    {
        "author": "汪炎昶",
        "paragraphs": [
            "香风轻漠绣帘春，乐事从来不厌新。",
            "已有昭华君未惬，若逢嫫母我犹珍。",
            "虚烦设醴长为客，幸不闻歌足恼人。",
            "欲赋高唐追宋玉，终嫌想像未如亲。"
        ],
        "title": "次韵戏族兄存耕翁再纳宠姬  其二",
        "id": "df841ced-de0c-4cdd-bc8e-8dfe8c1407c8"
    },
    {
        "author": "汪炎昶",
        "paragraphs": [
            "饥疫灾方息，飞蝗又作群。",
            "搅空吹密雪，障日度轻云。",
            "濒死欣才脱，偷生骇乍闻。",
            "分官严捕瘗，吏卒日纷纷。"
        ],
        "title": "记蝗",
        "id": "6d899836-f29a-4199-ab82-e78f8612f30f"
    },
    {
        "author": "汪炎昶",
        "paragraphs": [
            "一日二子各两屐，踏碎一径松花黄。",
            "人好禽鱼亦光耀，山空水石逾荒凉。",
            "胸次似涤冰雪莹，笑语欲染烟霞香。",
            "痴绝犹嫌不联袂，此已天幸宽愁肠。"
        ],
        "title": "俞伯初见访示吴体诗既去而江和叔至甚恨相后先也是夕用韵寄二君子",
        "id": "388a5748-68e3-4e59-877a-9e4a11eebdc2"
    },
    {
        "author": "汪炎昶",
        "paragraphs": [
            "世网无端巧见遮，路岐何处出褒斜。",
            "游山断合先庐阜，筑室宁当舍若耶。",
            "此事岂难吾未遂，中年渐近累仍加。",
            "还应倏尔貌如雪，病眼新来似有花。"
        ],
        "title": "次韵答伯初",
        "id": "27b84444-3577-407a-a7df-df33b55fdcc6"
    },
    {
        "author": "汪炎昶",
        "paragraphs": [
            "满壁蚕丛墨未昏，牵情一夜役吟魂。",
            "舟掀波浪经巫峡，袖扑云烟度剑门。",
            "九折乍惊身出险，三声犹似耳闻猿。",
            "无端一事留遗恨，欠觅浣花溪上村。"
        ],
        "title": "余于汪推官别墅覩壁间蜀道山水欲赋未能一夕忽梦如所见而有作觉记门字韵一联就枕上续之",
        "id": "8ce8c680-66af-441c-ba9a-432bf5b8992a"
    },
    {
        "author": "汪炎昶",
        "paragraphs": [
            "鬼斧淬霜劂嵚洞，石璺津□□清湩。",
            "一潭绀影浸秋寒，云染龙腥罥枝重。",
            "镌瑶□□四巑岏，雄压坤维妥以巩。",
            "人言曾见华阳儿，突□□濛珠尚捧。",
            "云璈丁当杂梵呗，悯涸忧枯乞灵宠。",
            "虚无怪电摇青光，谷搅崖搜雷雨□。",
            "地储精英固如是，岂必盘涡龙所拥。",
            "石藓镀绿欹风磴，跼步下窥毛髪疏。",
            "蟠鳞潜角见无由，鱼弄戏腮微浪涌。"
        ],
        "title": "同张李二同知及诸学官游石龙潭以韩公炭谷湫诗为韵分赋得捧字",
        "id": "aa7a96bc-39a7-4cdc-a098-f11137f79802"
    },
    {
        "author": "汪炎昶",
        "paragraphs": [
            "拂衣何必归沧洲，黟水不减沧江流。",
            "本有渔矶带苍藓，且无叠鼓惊眠鸥。",
            "风漾霞光笛声晚，云压雁影芦花秋。",
            "客子还能念乡土，今年更作新安游。"
        ],
        "title": "汪颜复秋江堂",
        "id": "82d3b35a-5e5a-45c0-8960-d23425bd3354"
    },
    {
        "author": "汪炎昶",
        "paragraphs": [
            "佐郡清声播，巡台应辟除。",
            "施为多近古，恬澹不渝初。",
            "政每寻无迹，□□□□余。",
            "抚摩殊搏击，去蠹肯踌躇。"
        ],
        "title": "送澹斋吴判官还台",
        "id": "f0a67d09-cf70-46c3-a664-8658505f192e"
    },
    {
        "author": "汪炎昶",
        "paragraphs": [
            "林磴诘曲萝茑缠，苍翠逼人诗思鲜。",
            "烟云改变异状出，草树点缀疏花妍。",
            "景好初疑未经涉，路熟忽记曾攀缘。",
            "杖藜兴来不可御，前有百尺风崖泉。"
        ],
        "title": "山行",
        "id": "b20e8289-9841-427e-a34f-ceb2034697b7"
    },
    {
        "author": "汪炎昶",
        "paragraphs": [
            "白露洗空河汉溼，耳目莹净无纤埃。",
            "秋声溢出涧谷外，野色迸入轩窗来。",
            "多感间吟亦凄婉，自谋有策常迂回。",
            "傲然高视万物表，黄花浊酒聊一咍。"
        ],
        "title": "秋怀",
        "id": "359add20-7874-4036-b4bc-711ee227da61"
    },
    {
        "author": "汪炎昶",
        "paragraphs": [
            "雨余露双角，戴角缘欹危。",
            "吾疑甚为累，失此将何依。",
            "荒凉一亩宫，晨出暮来归。",
            "虽不著我体，为累岂异兹。",
            "应有露卧翁，窃视复见嗤。"
        ],
        "title": "山园戏书三物  其一",
        "id": "e5e6be9c-a78f-4e66-b0ad-a3dab35a9890"
    },
    {
        "author": "汪炎昶",
        "paragraphs": [
            "名著虽已古，形模绝丑怪。",
            "应视坎井卑，不啻河海大。",
            "时作高雄声，如泄肝肠快。",
            "欲逃鼎俎烹，绝技惟一□。",
            "何劳努两目，怒气常不杀。"
        ],
        "title": "山园戏书三物  其二",
        "id": "d74d3f72-68b9-44e6-acd5-332745261cf2"
    },
    {
        "author": "汪炎昶",
        "paragraphs": [
            "群动各矜奋，尔独聊优游。",
            "引颈欲出穴，忽缩寻无由。",
            "物资爪牙利，一饱才能谋。",
            "尔形独何殊，宜有馁死忧。",
            "乃能乐清夜，和我商声讴。"
        ],
        "title": "山园戏书三物  其三",
        "id": "2c20dff4-6df3-4929-bde0-9d32de46cb3e"
    },
    {
        "author": "汪炎昶",
        "paragraphs": [
            "杖藜下入空谷暝，仰从树罅窥危矼。",
            "风叶吹满樵客径，石泉洒到幽人窗。",
            "旧且疑无颍川许，今兼信有襄阳庞。",
            "况是清风接襟袂，政使异世心已降。"
        ],
        "title": "题江伯几雪矼",
        "id": "f9797433-4eb8-493a-ae60-9b3d1ccd9768"
    },
    {
        "author": "汪炎昶",
        "paragraphs": [
            "泗水没宝鼎，此岂其云仍。",
            "煅顽炼钝凝，赤精小瓠断。",
            "疐枵以盛篆，细丹霞疑古。",
            "铭如虫啮余，渗枯青石液。",
            "迸云吸绀清，溉我毛颖波。",
            "陶浤豕腹仰，呀外膨亨𣂏。",
            "而不注闻戛，羹量函合龠。",
            "三趾狞入屡，出继常如盈。"
        ],
        "title": "古铜小鼎砚滴铭",
        "id": "1f60ea3d-95d0-4ee6-bfa4-17e30745ea31"
    },
    {
        "author": "汪炎昶",
        "paragraphs": [
            "母老妻单妾稚年，一朝无主泪潺湲。",
            "终身在困庸非命，遗腹承家尚系天。",
            "门户故应终有托，琴书可得遂无传。",
            "不知造物端何意，祸惨吾徒不少怜。"
        ],
        "title": "哭俞伯初",
        "id": "8a587438-8016-46cc-b919-dcef44d11d1f"
    },
    {
        "author": "汪炎昶",
        "paragraphs": [
            "闭门读书非俗人，政使未见犹倾心。",
            "斑窥已骇文彩异，流长要自根源深。",
            "松比灵椿健霜骨，草连玉树辉庭阴。",
            "岐山紫阳近相接，逸响流入花间琴。"
        ],
        "title": "休宁朱肖巖葺其先大父岐山书堂为藏修之所而征诗于余余闻其先伯父由释褐职教姑苏今其父子能世家学不坠遗基是可敬已为赋二章  其一",
        "id": "c31477cc-d5e1-4dd2-9ef0-8b239e486652"
    },
    {
        "author": "汪炎昶",
        "paragraphs": [
            "乃翁读书功未收，大儿收功才□流。",
            "三年刻楮岂无用，一鸣惊人姑少留。",
            "大伸纡鬰数应值，但力根本吾何求。",
            "书声夜杂岭猿苦，想见灯火虚堂秋。"
        ],
        "title": "休宁朱肖巖葺其先大父岐山书堂为藏修之所而征诗于余余闻其先伯父由释褐职教姑苏今其父子能世家学不坠遗基是可敬已为赋二章  其二",
        "id": "26906fcf-9b49-40bd-8d25-090c5f5fca72"
    },
    {
        "author": "汪炎昶",
        "paragraphs": [
            "韦偃工古松，与可善枯竹。",
            "岂如君家素壁上，有此天然画两幅。",
            "一株古木欹墙东，状如峨嵋山巅千岁万岁之枯松。",
            "旁有笛材拔孤玉，扶疏枝叶带露而筛风。",
            "天知君爱画，欲为发一哂。",
            "呼取羲娥作画师，借此二物为画本。",
            "戏从君家壁间摹写之，一枝一叶俱无遗。",
            "傍人来见道是画，问如何画无能之。",
            "元来画时不用诸葛笔、梁杲墨，别有妙法匿形迹。",
            "偷儿虽甚爱，看得卷不得。",
            "或全浏亮或模糊，随时明暗有卷舒。",
            "报君若欲观此画，请跨金乌玉兔来其下。"
        ],
        "tags": [
            "峨眉山"
        ],
        "title": "壁间古木新篁影有可爱走笔戏题",
        "id": "5294a1c3-3de0-481a-a806-5490474cafee"
    },
    {
        "author": "汪炎昶",
        "paragraphs": [
            "山如斵新棱，泉如注新碧。",
            "醉卧便妥帖，似换松根石。",
            "混俗悼昔遗，嗜静竦今获。",
            "吸鲸涤烦想，饫奇苏惫力。",
            "追往忽悟咎，持虑日增惕。"
        ],
        "title": "书兴四首  其一",
        "id": "e88c62d2-6d8b-4424-900f-fff75eed113a"
    },
    {
        "author": "汪炎昶",
        "paragraphs": [
            "时时溪上行，或与幽人遇。",
            "手把一编书，共倚崖边树。",
            "鹭近始蹔飞，鱼惊却重聚。",
            "佳景不待求，足熟自知处。",
            "稚子爱相随，似亦耽幽趣。"
        ],
        "title": "书兴四首  其二",
        "id": "c1b38a4e-7c22-4e48-92d5-85be2bcddf18"
    },
    {
        "author": "汪炎昶",
        "paragraphs": [
            "兴逼不暇卧，蹑屐鸣鸡先。",
            "裛袂碧氛润，袭襟爽概繁。",
            "噫馁出故气，咽甘潄新泉。",
            "骨瘦易酸楚，体虚觉轻便。",
            "樵子隔岭见，宁谓吾非仙。",
            "手持白羽扇，笑坐青崖巅。"
        ],
        "title": "书兴四首  其三",
        "id": "a6457c47-5ea1-4da8-a364-40c70fdb15a3"
    },
    {
        "author": "汪炎昶",
        "paragraphs": [
            "积阴歛荒霾，崖崿诡秘阐。",
            "泼光润绿漾，错彩岚翠闪。",
            "藓槎惊鹘巢，露扑裹虫茧。",
            "布棋出田庐，洒墨凝鸦点。",
            "每恨前山逼，遐眺不得展。",
            "意才豁危陟，日车已欹转。",
            "畏与俗人逢，归途取迂远。"
        ],
        "title": "书兴四首  其四",
        "id": "3413e1fd-f86a-4cc6-abd3-e0e85284db56"
    },
    {
        "author": "汪炎昶",
        "paragraphs": [
            "臞仙非臞惟少肥，风骨耸峭无妍姿。",
            "有口不餐世上味，颇黎琢盌盛珠玑。",
            "手挼脚踏思烂熳，笔头芳香撷江蓠。",
            "出古彝鼎或莫识，欲为平淡愈崛奇。",
            "论攒众口每如此，近日始读阅古诗。",
            "瘦劲老硬铁诘曲，龃龉不棘险不巇。",
            "此天与才未易学，太白吻喉贺肝脾。",
            "我喜欲绝彼乃怪，颈被惊缩牢如龟。",
            "深閟龙宫足瑰诡，犀燃惜仅一二窥。",
            "咏歌盛功代有作，吉甫宗元愈奚斯。",
            "铿轰炳耀震宇宙，荡涤万世清风吹。",
            "先生笔力妙如许，模云绘月岂所宜。",
            "何不飞霞缀为佩，驷以玉虬翼两螭。",
            "直从昆仑阆风苑，横绝四海窥荒维。",
            "左拔太华取巉绝，右抉星宿分芒辉。",
            "一跳突入东壁府，涤砚倒泻银河漪。",
            "咀盘嚼诰继雅颂，音被箫韶记之夔。",
            "与仪鸾凤舞百兽，垂亿万载无穷期。",
            "夜梦群仙领此语，曰不如此材无施。",
            "先生首涂定何日，愿执鞭弭长相随。"
        ],
        "title": "寄山臞滕主簿",
        "id": "0123793b-b77e-44d1-9d2a-15eedd38e958"
    },
    {
        "author": "汪炎昶",
        "paragraphs": [
            "三峡嗁猿恨满编，乐于此外本来全。",
            "累虽犹泥调兼操，高在已忘徽与絃。",
            "纸上陈言奚足恃，指间妙趣不容传。",
            "须知自有天然韵，寄在风泉与露蝉。"
        ],
        "title": "次韵题琴谱三首  其一",
        "id": "0815b400-ad92-4583-a2dd-fa42be639a44"
    },
    {
        "author": "汪炎昶",
        "paragraphs": [
            "镌琼镂玉缀为编，积雪涵秋调总全。",
            "听处孰忘身有耳，弹时自以意为絃。",
            "大音不泄琴何预，至妙无形操岂传。",
            "忽触悠扬徽外趣，冷风凄雨滋孤蝉。"
        ],
        "title": "次韵题琴谱三首  其二",
        "id": "be8fa9e3-8b8b-4a7d-885a-f2feaf04370b"
    },
    {
        "author": "汪炎昶",
        "paragraphs": [
            "竞夸珠贝溢吟编，豹管微窥惜未全。",
            "月莹寒光磨晓镜，风铿逸调脆秋絃。",
            "才惟渐少逾堪爱，诗不须多贵可传。",
            "囊里新篇还有几，不妨容我嘒蜩蝉。"
        ],
        "title": "次韵题琴谱三首  其三",
        "id": "007068d1-97cd-471b-8332-712923fa8a94"
    },
    {
        "author": "汪炎昶",
        "paragraphs": [
            "风中雾屦拂银湾，满贮烟霞洞府宽。",
            "物外山供情宛转，吟边海让思弥漫。",
            "岫云影压龙湫暝，涧瀑声吹鹤梦寒。",
            "唤醒海棠花畔约，不堪饶舌有丰干。"
        ],
        "title": "程森甫见示同伯几游雪矼观海棠之作伯几尝与余有此约次韵寄之",
        "id": "fa727fb2-ae43-4ae8-91c9-3da1eebf7c66"
    },
    {
        "author": "汪炎昶",
        "paragraphs": [
            "小试登临脚，岚光饰嫩情。",
            "跨虚桥缓渡，避险路迂行。",
            "端被狂为累，虚将饮得名。",
            "醉乡前日近，才稍认途程。"
        ],
        "title": "陪诸公携酒山家用壁间韵三首  其一",
        "id": "69ede728-1ac3-4f40-b3f7-34ec2ae49c6c"
    },
    {
        "author": "汪炎昶",
        "paragraphs": [
            "雪涛奔两涧，毛髪竖清寒。",
            "鼻裂花香劲，衣牵棘刺攒。",
            "步崖青壁滑，憩树绿阴团。",
            "莫忘兹游好，题诗后日看。"
        ],
        "title": "陪诸公携酒山家用壁间韵三首  其二",
        "id": "31fa3efe-41d8-40b5-a1bb-102adc8aa936"
    },
    {
        "author": "汪炎昶",
        "paragraphs": [
            "玉屑辉群彦，衣冠俨数翁。",
            "礼严推让际，情洽笑谈中。",
            "物外来真趣，罇前□古风。",
            "无端狂态发，从此忆新丰。"
        ],
        "title": "陪诸公携酒山家用壁间韵三首  其三",
        "id": "cd5d96ad-2ad8-4a32-9f91-4277e6b4aeee"
    },
    {
        "author": "汪炎昶",
        "paragraphs": [
            "咀霞嚼云香满髯，魏公之孙颜朱觇。",
            "岚光染秋迸疏帘，哦诗屡秃霜毫尖。",
            "岷峨清风飒帷幨，刮磨幽翳辉银蟾。",
            "剖析不鬰雁鹜钳，或马骤畈迂衔箝。",
            "鹿门烟萝扃鐍严，猿鸟未许逃幽潜。",
            "劲翮刷云不可淹，情曷能忘波涛渐。"
        ],
        "title": "寄赠张吏目",
        "id": "2002f76a-ebde-4fc4-9a63-5f8308f7f6c3"
    },
    {
        "author": "汪炎昶",
        "paragraphs": [
            "我谩怀清赏，君夸是胜游。",
            "倦犹攀鸟道，渴欲饮龙湫。",
            "墨客工传信，山灵觊阐幽。",
            "敢云希作者，强把记文修。"
        ],
        "title": "次韵游龙潭",
        "id": "a608c3ba-3c2c-49f8-a199-2a09aa2f093a"
    },
    {
        "author": "汪炎昶",
        "paragraphs": [
            "记语简以遒，饶舌泄幽秘。",
            "洗尽阛阓腥，阐此林壑气。",
            "曰予炯灵台，颇已窥彷彿。",
            "声利汹金鼓，耳目易烽燧。",
            "未用死灰渠，我道故自异。",
            "耿耿终莫易，当如浊时水。",
            "浊匪却而澄，浊自靡所寄。",
            "子本不避俗，而俗若子避。",
            "共袖剥啄手，为子成僻邃。",
            "任物解外梏，冥心蕴真诣。",
            "亦不谢尘嚣，亦不胶吾意。",
            "岂但静所守，经世可如是。"
        ],
        "title": "题王伯畏清心堂",
        "id": "bbb5b99d-58e6-4e4d-87fa-83387852c0ab"
    },
    {
        "author": "汪炎昶",
        "paragraphs": [
            "天澄灏气辉银湾，惊鸿未阵点绀寒。",
            "毕逋之孙嗜秽腐，为梁岂无鹓与鸾。",
            "暂抛机梭息鞅靷，别久未惬须臾懽。",
            "聚落扰扰集蠛蠓，小智未易镌孱顽。",
            "蓬颗牛羊半馁饫，云路险涩托足艰。",
            "增亏益庳祷乃遂，未见仁悯遗私干。",
            "经纬森罗蕴精耀，宁论匹偶腾欺谩。",
            "帝降厥孙责礼币，曷自贷予期追还。",
            "辎軿沓飒倡河鼓，虽异临邛亦疵瘢。",
            "政使流光夜奔迸，寸心尚在狐疑间。",
            "如何东西两相望，躔次不动光芒攒。"
        ],
        "title": "七夕读牛女事",
        "id": "cae9bd31-90f8-48ca-9cc0-e96555ef9f53"
    },
    {
        "author": "汪炎昶",
        "paragraphs": [
            "心亲迹难前，视曩勇不逮。",
            "梦往谓知路，佶屈迷晻暧。",
            "俄锵涧中作，如爪痒爬背。",
            "语抵珠颗圆，落祇賸磊磊。",
            "岂去陶韦遥，一切铲华彩。",
            "宁辞咏情性，责有庭帏在。",
            "寸禄足为娱，迟子董晁配。",
            "磨礲蓄精锐，坚忍勿少退。",
            "济时我所懵，有腼类沈晦。",
            "孤怀鬰不平，倾写尚子待。",
            "三山讵云遥，风帆渺云海。"
        ],
        "title": "次韵王子植见寄",
        "id": "3e61e946-b922-4f1e-9d82-f9dbebdea62c"
    },
    {
        "author": "汪炎昶",
        "paragraphs": [
            "自停伶伦双凤鸣，阴分嶰谷凉幽庭。",
            "淫哇不能屈其贞，睨霜节坚挺疏茎。",
            "骨含五音堪九成，欲泄未得鬰不平。",
            "峄阳孙枝感精诚，檿丝与俱徽玉明。",
            "为引虞薰发其声，却寄猗兰和䪫韺。",
            "陶絃在趣非耳听，韩腹曾思披以呈。",
            "厥妙可蕴求无形，必与俱传物斯荣。",
            "张公之孙余典刑，所宝不忝贻嘉名。",
            "彼局耳目尘满缨，泥琴琅玕挹余清。"
        ],
        "title": "张子京扁其先大父居琴之竹轩曰琴琅玕",
        "id": "40a5382f-f301-4e79-a119-beb8b7d6efff"
    },
    {
        "author": "汪炎昶",
        "paragraphs": [
            "莫是阿罗汉，前身住化城。",
            "梦犹形法相，业未刬诗情。",
            "矧复论修短，真当外死生。",
            "世人宽作计，端欲俟河清。"
        ],
        "title": "程存虚梦与六人饮酒赋诗余亦与焉而眉长夹鼻下与髯齐觉而记其诗以见示或以此为余寿征因忆罗汉中有长眉尊者戏次韵",
        "id": "76f4f94c-1650-4059-adae-2813181cd0af"
    },
    {
        "author": "汪炎昶",
        "paragraphs": [
            "片片绿剪湘潭烟，点点露滴秋凉天。",
            "正厌堆阜矻太华，欲避娇吭哑孤蝉。",
            "卷曲离奇且朽老，余习蟠错未铲扫。",
            "梦寐不忘我湔祓，谓曷一语能近道。"
        ],
        "title": "程申斋梦与江和叔咏余近作明日以二韵续所寄见示次韵酬之并呈和叔",
        "id": "cf804def-f226-41d5-b512-78168e5fb5a3"
    },
    {
        "author": "汪炎昶",
        "paragraphs": [
            "贡以土作，法奠于禹。",
            "篚纩与丝，青兖暨豫。",
            "制有常经，无斯焉取。",
            "世降土蹙，德不远柔。",
            "或九州赋，萃于一州。",
            "贸无为有，薄人于尤。",
            "维皇启运，蠲我疾苦。",
            "视青兖豫，不物而估。",
            "上便下安，踵以为故。",
            "虺蜮肆欺，蒙人了己。",
            "几创茧丝，涂我赤子。",
            "我侯曰嘻，害无我始。",
            "蕴隆挥汗，义动省闱。",
            "万钧回斡，民以恬熙。",
            "匪人实难，孰心疲羸。",
            "维此陋邦，桑稀田瘠。",
            "苟重以此，其何能息。",
            "自今寸缕，皆服侯德。",
            "弭蝗固德，今兹之康。",
            "此而非侯，篚贡是常。",
            "吏因以蝗，厥祸弥长。"
        ],
        "title": "上李侯",
        "id": "a4fd7986-4cef-41b8-9f5f-be7750764c85"
    },
    {
        "author": "苏寿元师",
        "paragraphs": [
            "伯鸾苏氏子，年少勤经史。",
            "下笔如有神，气概迈前古。",
            "切勿恃其长，囊麝自然香。",
            "如有周公美，使骄不足扬。"
        ],
        "title": "赠伯鸾",
        "id": "99e101ac-2f19-421a-99ae-963970f4fe4c"
    },
    {
        "author": "苏寿元",
        "paragraphs": [
            "转眼江流已昨非，便随鸥鹭省渔矶。",
            "飞花无复浪千顷，倒影依然山四围。",
            "不向静中观物理，更于何处觅天机。",
            "兴来倚杖斜阳外，弄徧潺湲未肯归。"
        ],
        "title": "水退",
        "id": "e6df08ef-22bb-4531-87b4-ecfa749a9d03"
    },
    {
        "author": "苏寿元",
        "paragraphs": [
            "青紫过如拾芥轻，今吾非辱故非荣。",
            "海波忽与桑田改，书眼空如秋月明。",
            "只可一丘容鹤隠，何须万里较鹏程。",
            "到头更要深山住，不作终南捷径名。"
        ],
        "title": "和雷壑先生韵",
        "id": "569a5fd0-ff8e-49a0-bd04-4b42c72a3ce7"
    },
    {
        "author": "苏寿元",
        "paragraphs": [
            "空有奇胸贮石渠，功名不许老头颅。",
            "凭君细阅寒窗下，还有它年房杜无。"
        ],
        "title": "赠风鉴",
        "id": "f09cd321-46d0-4586-a045-f8c5a267b9d1"
    },
    {
        "author": "尤山",
        "paragraphs": [
            "秋雨初晴后，鸡冠早放花。",
            "飞鸣欲何向，艳冶自堪夸。",
            "僻地裁红锦，遥天堕彩霞。",
            "金门多绛帻，分与野人家。"
        ],
        "title": "鸡冠花",
        "id": "91f36630-0929-46b7-9afa-f766a67158bd"
    },
    {
        "author": "朱南强",
        "paragraphs": [
            "茂林修竹恒苍苍，畦兰畹芷腾幽芳。",
            "鬰葱佳气蔼祯祥，小小一村名古隍。",
            "屋西有山名虎耳，东流挹抱长溪水。",
            "三峰笔架卓面前，背后驹骊翠屏倚。",
            "绕簷数顷祖遗田，尽可容侬耕晓烟。",
            "摘山钓水美且鲜，南窗笑傲北窗眠。",
            "三余祇把子孙教，不俾趁炎竞浮躁。",
            "先于道谊后文章，事长谦恭事亲孝。",
            "桑麻芋栗小园收，社酝茅柴逐旋篘。",
            "但得官清徭役省，此生温饱复何求。"
        ],
        "title": "古隍行",
        "id": "db38b041-ccad-468d-91e2-2d8e4c9cfbc8"
    },
    {
        "author": "蒋粹翁",
        "paragraphs": [
            "千载圣人闽海出，喜看龙马亦腾骧。",
            "首悬鱼目星光灿，脊散虎文金线长。",
            "道统再传天有意，素王重见世应康。",
            "惜哉灵物山中失，漠漠烟林使我伤。"
        ],
        "title": "满月山龙见",
        "id": "e833b83b-b83e-4ac0-a3c5-601d1e353422"
    },
    {
        "author": "蔡士裕",
        "paragraphs": [
            "鹅溪白茧光昭回，上写罗浮山南绝壁之寒梅。",
            "霜台铁面太孤峭，槎牙诘曲可望不可摧。",
            "我疑华光道人云水绝，为花传神惟有月。",
            "胸中若无一片冰雪心，焉能写此万古冰雪骨。"
        ],
        "title": "题所藏赵清献公梅花图",
        "id": "bf144e0a-825c-48f6-9530-bfde84369883"
    },
    {
        "author": "蔡士裕",
        "paragraphs": [
            "吾诵老韩听颖诗一章，琴中意味深且长。",
            "纵横变态浩无尽，颖絃韩笔相发扬。",
            "二贤往矣五百载，俯视六合空茫茫。",
            "今有芝田嗣颖传宫商，一弹令我喜，再弹令我伤。",
            "世多善手无善耳，使我百感煎中肠。",
            "高冈不闻鸣老凤，江湖夜雨啼寒螀。"
        ],
        "title": "赠琴士周芝田",
        "id": "7dab6ef1-d51b-4bf7-8d20-64749550375d"
    },
    {
        "author": "蔡士裕",
        "paragraphs": [
            "无计远尘嚣，寻幽过野桥。",
            "风刀削林杪，云带束山腰。",
            "水抱孤村迥，舟回断岸遥。",
            "几时忘俗虑，来此伴渔樵。"
        ],
        "title": "郊行",
        "id": "d68fd410-bc95-40b1-b5a0-4b81d9ea8ec7"
    },
    {
        "author": "蔡士裕",
        "paragraphs": [
            "凉涵诗魄莹苍旻，散髪吟商月满襟。",
            "风叶顺行芦叶尾，露华逆上稻花心。",
            "千山欧子秋声赋，一室希公夜气箴。",
            "坐待河倾天欲曙，邻翁起汲井桐阴。"
        ],
        "title": "秋夜宿田家夜久不寐",
        "id": "ee06e0f8-2f4c-4ab8-aade-a41cbd052eaf"
    },
    {
        "author": "蔡士裕",
        "paragraphs": [
            "萧萧凉意满西洲，缓步搜吟兴颇幽。",
            "豆叶黄深田病雨，蓼花红浅岸知秋。",
            "蹁跹影若孤驯鹤，漂泊身如不系舟。",
            "自喜浮生只如此，任渠谈笑觅封侯。"
        ],
        "title": "秋日溪上",
        "id": "a30b78b7-c214-4d69-bf59-1dda4fa1964a"
    },
    {
        "author": "蔡士裕",
        "paragraphs": [
            "慵为香兰读楚骚，俊游不惮著鞭劳。",
            "千钧弩底机方彀，百尺楼中气正豪。",
            "水激鱼龙江月暗，云翻雕鹘海风高。",
            "相逢要把精神对，应笑狂吟短髪搔。"
        ],
        "title": "友人远游",
        "id": "e338f856-3ed4-4bfe-92a7-126c1187c4de"
    },
    {
        "author": "蔡士裕",
        "paragraphs": [
            "风饕雪虐大江头，苔藓鳞鳞绾铁虬。",
            "清绝一枝先百卉，密攒万蕊傲千秋。",
            "本无烟火尘氛气，洗尽铅华脂粉羞。",
            "月夜携樽相对饮，恍疑身世在罗浮。"
        ],
        "title": "咏梅",
        "id": "609560cd-c35e-4c3a-84ad-91a50b6d94a4"
    },
    {
        "author": "黄超然",
        "paragraphs": [
            "不知乃不愠，古人叹难能。",
            "我谓直易事，学道非干名。",
            "本无求知心，愠亦何从生。",
            "所以茅簷下，高枕曲吾肱。",
            "琴书坐中友，云山门外朋。",
            "肺腑欣有得，耳目谅无憎。",
            "愿同子扬子，白首太玄经。"
        ],
        "title": "古风",
        "id": "ef15e9de-1430-48ba-bf4f-584adf65c4ad"
    },
    {
        "author": "黄超然",
        "paragraphs": [
            "晒麦有余粒，双鸠下庭际。",
            "知我无杀心，相忘两无碍。",
            "风暝物意乐，云薄花影晦。",
            "试知春色深，粗觉静可爱。",
            "纷纷门外客，经过不相诣。",
            "不邀亦不却，有酒当共醉。"
        ],
        "title": "遣兴",
        "id": "fbdfc2d8-7b0b-43a1-be12-cf8f5af590a4"
    },
    {
        "author": "黄超然",
        "paragraphs": [
            "鸱枭获腐鼠，欢喜同八珍。",
            "凤凰遨千仞，琅然落清音。",
            "事有适相值，枭遂生欢心。",
            "仰首噱一吓，谓凤当见侵。",
            "凤凰睹腐鼠，掩鼻方微颦。",
            "投惠且不纳，奋攫岂所任。",
            "昆仑有竹实，去去不可寻。"
        ],
        "title": "鸱枭获腐鼠",
        "id": "1743a4a3-07cd-4f7d-a18b-ef5179a4c3c5"
    },
    {
        "author": "黄超然",
        "paragraphs": [
            "秋近园林风露凉，虫声无数出颓墙。",
            "前朝旧事过如梦，不抵清秋一夜长。"
        ],
        "title": "秋夜",
        "id": "ddad4f3b-5a37-47eb-90f3-d92db165cc43"
    },
    {
        "author": "徐元娘",
        "paragraphs": [
            "毓秀含华十六龄，慈帏口授十三经。",
            "奇文不欲撑天地，大节偏教揭日星。",
            "何姓移刘亡汉室，谁人复楚乞秦廷。",
            "愿从一死明忠孝，碧血应留万古青。"
        ],
        "title": "绝命诗  其一",
        "id": "4c4f6b47-f14a-41df-a494-b05d0083b1f5"
    },
    {
        "author": "徐元娘",
        "paragraphs": [
            "弱质原归玉女峰，家亡国破恨重重。",
            "椿萱已遂抒忠愿，昆弟先教殉难从。",
            "热血千年啼杜宇，寒泉三尺照芙蓉。",
            "堪怜宫院齐收北，忍听天朝长乐钟。"
        ],
        "title": "绝命诗  其二",
        "id": "167d9739-ddaf-4ed7-bf9b-7a0696c7f176"
    },
    {
        "author": "黄景昌",
        "paragraphs": [
            "野色摇春麦正肥，烟村闲寂往还稀。",
            "未多桑叶蚕初浴，更小茅茨燕亦飞。",
            "行市绿蛆花泼眼，卧依黄犊草侵衣。",
            "数声桐角归来晚，杨柳移阴月半扉。"
        ],
        "title": "春日田园杂兴",
        "id": "8906def5-e472-406a-bf78-18c84cf5605b"
    },
    {
        "author": "陈尧道",
        "paragraphs": [
            "化日村田乐，春风耕织图。",
            "秧肥科斗动，桑暗鹁鸠呼。",
            "罢社翁分胙，占蚕媪得符。",
            "傍花随柳处，此事不关吾。"
        ],
        "title": "春日田园杂兴",
        "id": "4e466e4f-dff3-447f-9abf-22bab056884e"
    },
    {
        "author": "陈舜道",
        "paragraphs": [
            "春来非是爱吟诗，诗是田园漫兴时。",
            "无事花边繙兔册，有时桑下课牛医。",
            "乍随父老看秧去，还共儿童鬬草嬉。",
            "偶物兴怀浑不奈，春来非是爱吟诗。"
        ],
        "title": "春日田园杂兴十首  其一",
        "id": "124d8721-3d1d-4ba8-94e5-e5c865868c47"
    },
    {
        "author": "陈舜道",
        "paragraphs": [
            "春来非是爱吟诗，诗是田园乐兴时。",
            "清入吟怀花月照，红生笑面柳风吹。",
            "村声荡耳乌盐角，社酒柔情玉练槌。",
            "闲闷闲愁侬不省，春来非是爱吟诗。"
        ],
        "title": "春日田园杂兴十首  其二",
        "id": "f9a91eae-ea41-4a24-b332-032892f53b62"
    },
    {
        "author": "陈舜道",
        "paragraphs": [
            "春来非是爱吟诗，诗是田园饮兴时。",
            "草酌乍舒情眊矂，花生陡觉眼迷离。",
            "才呼枌社人同醉，又问杏邨家有谁。",
            "长日作劳无不得，春来非是爱吟诗。"
        ],
        "title": "春日田园杂兴十首  其三",
        "id": "b3392e1d-6684-413c-9514-eeca64ba5208"
    },
    {
        "author": "陈舜道",
        "paragraphs": [
            "春来非是爱吟诗，诗是田园懒兴时。",
            "放草地牛眠易熟，听花村鴂起来迟。",
            "蚕桑辛苦从渠妇，稼穑勤劳任我儿。",
            "疏散情怀收不起，春来非是爱吟诗。"
        ],
        "title": "春日田园杂兴十首  其四",
        "id": "edf6519f-d630-4722-8640-af16563b7a09"
    },
    {
        "author": "陈舜道",
        "paragraphs": [
            "春来非是爱吟诗，诗是田园引兴时。",
            "闻布谷声惊绿野，听提壶语忆青旗。",
            "曾因鬬草争心起，每为看花乐意随。",
            "景物撩人禁不定，春来非是爱吟诗。"
        ],
        "title": "春日田园杂兴十首  其五",
        "id": "bf4e619e-a5e3-4fea-ad79-2594756dbe7f"
    },
    {
        "author": "陈舜道",
        "paragraphs": [
            "春来非是爱吟诗，诗是田园寄兴时。",
            "稼穑但凭牛犊健，阴晴每付鹁鸪知。",
            "托寻花去将予乐，借卷桐吹写所思。",
            "抚景寓言良不浅，春来非是爱吟诗。"
        ],
        "title": "春日田园杂兴十首  其六",
        "id": "abc28016-d3d0-408a-9504-b9a84144ee1a"
    },
    {
        "author": "陈舜道",
        "paragraphs": [
            "春来非是爱吟诗，诗是田园乘兴时。",
            "得暇分畦秧韭菜，趁晴樊圃树棠梨。",
            "山烟青笠等闲去，沙地乌犍和醉骑。",
            "一片野情羁不住，春来非是爱吟诗。"
        ],
        "title": "春日田园杂兴十首  其七",
        "id": "ab568402-447e-4d8e-a664-23c22f7b2c0e"
    },
    {
        "author": "陈舜道",
        "paragraphs": [
            "春来非是爱吟诗，诗是田园遣兴时。",
            "行傍山翁驱犊父，坐观邻妪试鹅儿。",
            "看秧时测水深浅，行菜闲占春早迟。",
            "白日渐长消不去，春来非是爱吟诗。"
        ],
        "title": "春日田园杂兴十首  其八",
        "id": "6753458c-68f6-493d-b0e3-33561c4c915b"
    },
    {
        "author": "陈舜道",
        "paragraphs": [
            "春来非是爱吟诗，诗是田园尽兴时。",
            "蓐食出门天欲曙，荷鉏归路月相随。",
            "踏青漫有心情在，耕绿宁甘体力疲。",
            "个段工夫偿不足，春来非是爱吟诗。"
        ],
        "title": "春日田园杂兴十首  其九",
        "id": "d4f1b87d-9592-4626-86fd-8957a7615925"
    },
    {
        "author": "陈舜道",
        "paragraphs": [
            "春来非是爱吟诗，诗是田园感兴时。",
            "草地耕牛方有犊，花村吠犬那生牦。",
            "麦青未必三时粥，桑绿其如二月丝。",
            "触物兴怀言不尽，春来非是爱吟诗。"
        ],
        "title": "春日田园杂兴十首  其一○",
        "id": "ff3fdc31-7014-4773-9a8e-fc8a82e4cf82"
    },
    {
        "author": "俞肇",
        "paragraphs": [
            "石根行步转，耳畔水声移。"
        ],
        "title": "句",
        "id": "c551a303-d44c-4d9d-808c-19b02bed4a24"
    },
    {
        "author": "宋恭宗",
        "paragraphs": [
            "寄语林和靖，梅花几度开。",
            "黄金台下客，应是不归来。"
        ],
        "title": "在燕京作",
        "id": "c2e51935-b66d-4102-8bc0-4e56b17f0b7b"
    },
    {
        "author": "宋恭宗",
        "paragraphs": [
            "毛羽自然可数，仙禽不受凡笼。",
            "衔得梧桐一叶，中含无限秋风。"
        ],
        "title": "鹦鹉",
        "id": "f729b2a2-0175-4edf-8dd1-45d3e33a7724"
    },
    {
        "author": "郊庙朝会歌辞",
        "paragraphs": [
            "在国南方，时维就阳。",
            "以祈帝祉，式致民康。",
            "豆笾鼎俎，金石丝簧。",
            "礼行乐奏，皇祚无疆。"
        ],
        "title": "建隆郊祀八首 降神用《高安》。",
        "id": "58077562-c485-42fb-9216-8c2aa5e9e92d"
    },
    {
        "author": "郊庙朝会歌辞",
        "paragraphs": [
            "步武舒迟，升坛肃祗。",
            "其容允若，于礼攸宜。"
        ],
        "title": "建隆郊祀八首 皇帝升降用《隆安》。",
        "id": "9bf82663-ad84-4bae-8076-8f3e5894792f"
    },
    {
        "author": "郊庙朝会歌辞",
        "paragraphs": [
            "嘉玉制币，以通神明。",
            "神不享物，享于克诚。"
        ],
        "title": "建隆郊祀八首 奠玉币用《嘉安》。",
        "id": "0c187d35-524d-4aae-bfff-df3d0fc9e570"
    },
    {
        "author": "郊庙朝会歌辞",
        "paragraphs": [
            "笙镛备乐，茧栗陈牲。",
            "乃迎芳俎，以荐高明。"
        ],
        "title": "建隆郊祀八首 奉俎用《丰安》。",
        "id": "0395118c-bb55-46ad-901b-40c03665c428"
    },
    {
        "author": "郊庙朝会歌辞",
        "paragraphs": [
            "丹云之爵，金龙之杓。",
            "挹于尊罍，是曰清酌。"
        ],
        "title": "建隆郊祀八首 酌献用《禧安》。",
        "id": "ff783305-82fc-4f5f-a5cb-9361a788a5d8"
    },
    {
        "author": "郊庙朝会歌辞",
        "paragraphs": [
            "洁兹五齐，酌彼六尊。",
            "致诚斯至，率礼弥敦。",
            "以介景福，永隆后昆。",
            "重熙累洽，帝道攸尊。"
        ],
        "title": "建隆郊祀八首 饮福用《禧安》。",
        "id": "8a61c951-5fb8-408f-8c08-07d5de06e7ad"
    },
    {
        "author": "郊庙朝会歌辞",
        "paragraphs": [
            "谓天盖高，其听孔卑。",
            "闻乐歆德，介以福禧。"
        ],
        "title": "建隆郊祀八首 亚献、终献用《正安》。",
        "id": "195daf10-3246-40b3-b870-8769c80e6169"
    },
    {
        "author": "郊庙朝会歌辞",
        "paragraphs": [
            "倏兮而来，忽兮而回。",
            "云驭杳邈，天门洞开。"
        ],
        "title": "建隆郊祀八首 送神用《高安》。",
        "id": "9382229a-283d-4986-98f8-85eea7d195ca"
    },
    {
        "author": "郊庙朝会歌辞",
        "paragraphs": [
            "圜丘何方，在国之阳。",
            "礼神合祭，运启无疆。",
            "祖考来格，笾豆成行。",
            "其仪肃肃，降福穰穰。"
        ],
        "title": "咸平亲郊八首 降神用《高安》。",
        "id": "250e61fa-77df-40ca-9a6e-0072eb2b68ba"
    },
    {
        "author": "郊庙朝会歌辞",
        "paragraphs": [
            "礼备乐成，干健天行。",
            "帝容有穆，佩玉锵鸣。"
        ],
        "title": "咸平亲郊八首 皇帝升降用《隆安》。",
        "id": "b5cc7ed0-3965-4a1d-8fbb-b3799bb3c666"
    },
    {
        "author": "郊庙朝会歌辞",
        "paragraphs": [
            "定位毖祀，告于神明。",
            "嘉玉量币，享于克诚。"
        ],
        "title": "咸平亲郊八首 奠玉币用《嘉安》。",
        "id": "6c800ecb-adde-42a6-ab72-c359609d5cfc"
    },
    {
        "author": "郊庙朝会歌辞",
        "paragraphs": [
            "有牲斯纯，有俎斯陈。",
            "进于上帝，昭报深仁。"
        ],
        "title": "咸平亲郊八首 奉俎用《丰安》。",
        "id": "0284a15d-b95c-4908-b4c0-0747e19740bd"
    },
    {
        "author": "郊庙朝会歌辞",
        "paragraphs": [
            "大报于帝，盛德升闻。",
            "醴齐良洁，粢盛苾芬。"
        ],
        "title": "咸平亲郊八首 酌献用《禧安》。",
        "id": "ef817f47-04c9-4570-bb0a-2601b2c99cb7"
    },
    {
        "author": "郊庙朝会歌辞",
        "paragraphs": [
            "祀帝圜丘，九州献力。",
            "礼行于郊，百神受职。",
            "灵祇格思，享我明德。",
            "天鉴孔章，玄祉昭锡。"
        ],
        "title": "咸平亲郊八首 饮福用《禧安》。",
        "id": "6864ec97-eb28-4710-b426-b559f8c54fac"
    },
    {
        "author": "郊庙朝会歌辞",
        "paragraphs": [
            "羽籥云罢，干戚载扬。",
            "接神有恪，锡羨无疆。"
        ],
        "title": "咸平亲郊八首 亚献、终献用《正安》。",
        "id": "3592de1a-a889-4458-8247-306454777592"
    },
    {
        "author": "郊庙朝会歌辞",
        "paragraphs": [
            "神驾来思，风举云飞。",
            "神驭归止，天空露晞。"
        ],
        "title": "咸平亲郊八首 送神用《高安》。",
        "id": "8feca28c-6c12-457a-9e31-586b11a799dd"
    },
    {
        "author": "郊庙朝会歌辞",
        "paragraphs": [
            "千龄启运，三后在天。",
            "嘉坛并侑，亿万斯年。"
        ],
        "title": "景祐亲郊三圣并侑二首 奠币用《广安》。",
        "id": "990f8808-d008-477f-94c2-85991a836976"
    },
    {
        "author": "郊庙朝会歌辞",
        "paragraphs": [
            "皇基缔构，帝系灵长。",
            "躬荐鬰鬯，子孙保昌。"
        ],
        "title": "景祐亲郊三圣并侑二首 酌献用《彰安》。",
        "id": "05957159-c22a-4c46-bc2f-12e019ec1d35"
    },
    {
        "author": "郊庙朝会歌辞",
        "paragraphs": [
            "翕受骏命，震叠群方。",
            "侑祀上帝，德厚流光。"
        ],
        "title": "景祐常祀二首 太祖配位奠币用《定安》。",
        "id": "9a876fe2-868f-4932-a9be-4d9b36a0af36"
    },
    {
        "author": "郊庙朝会歌辞",
        "paragraphs": [
            "诞受灵符，肇基丕业。",
            "配享洁尊，永隆万叶。"
        ],
        "title": "景祐常祀二首 酌献用《英安》。",
        "id": "d9c67b8c-1a5b-4521-afee-5b7f275c7f94"
    },
    {
        "author": "郊庙朝会歌辞",
        "paragraphs": [
            "无为靡远，深厚广圻。",
            "祭神恭在，弁冕衮衣。",
            "粢盛丰美，明德馨辉。",
            "以祥以佑，非眇专祈。"
        ],
        "title": "元符亲郊五首 降神用《景安》，六变辞同。",
        "id": "e548487c-4062-47f0-a3cc-b0dccfb27c53"
    },
    {
        "author": "郊庙朝会歌辞",
        "paragraphs": [
            "神灵拥卫，景从云随。",
            "玉色温粹，天步舒迟。",
            "周旋陟降，皇心肃祗。",
            "千灵是保，百福攸宜。"
        ],
        "title": "元符亲郊五首 升升用《干安》，罍洗、饮福并奏。",
        "id": "1a853731-959f-4a6b-acb9-638a84a7bf8b"
    },
    {
        "author": "郊庙朝会歌辞",
        "paragraphs": [
            "左手执籥，右手秉翟。",
            "进旅退旅，万舞有奕。"
        ],
        "title": "元符亲郊五首 退文舞、迎武舞用《正安》。",
        "id": "2d731fd5-913a-4b24-8085-8f57a399cf6c"
    },
    {
        "author": "郊庙朝会歌辞",
        "paragraphs": [
            "陟彼郊丘，大祀是承。",
            "其豆孔庶，其香始升。",
            "上帝时歆，以我齐明。",
            "卒事而彻，福禄来咸。"
        ],
        "title": "元符亲郊五首 彻豆用《熙安》。",
        "id": "3b7f34ab-c44e-4da0-b44f-de13ecf6644c"
    },
    {
        "author": "郊庙朝会歌辞",
        "paragraphs": [
            "馨遗八尊，器空二簋。",
            "至祝至虔，穹祇贶祉。"
        ],
        "title": "元符亲郊五首 送神用《景安》。",
        "id": "8a5c0351-ee8b-4a4d-9673-fc9cafac727c"
    },
    {
        "author": "郊庙朝会歌辞",
        "paragraphs": [
            "因山为高，爰陟其首。",
            "玉趾躩如，在帝左右。",
            "帝谓我王，予怀仁厚。",
            "眷言顾之，永绥九有。"
        ],
        "title": "政和亲郊三首 皇帝升降用《干安》。",
        "id": "983dfba2-13ed-41c1-9e20-4eb8840e5ae0"
    },
    {
        "author": "郊庙朝会歌辞",
        "paragraphs": [
            "于穆文祖，妙道九德。",
            "默契灵心，肇基王迹。",
            "启佑后人，垂裕罔极。",
            "合食昭荐，孝思维则。"
        ],
        "title": "政和亲郊三首 配位酌献用《大宁》。 其一",
        "id": "35f68f0d-1ebf-42ff-b5ff-c49c1f2a5520"
    },
    {
        "author": "郊庙朝会歌辞",
        "paragraphs": [
            "于皇顺祖，积德累祥。",
            "发源深厚，不耀其光。",
            "基天明命，厥后克昌。",
            "是孝是享，申锡无疆。"
        ],
        "title": "政和亲郊三首 配位酌献用《大宁》。 其二",
        "id": "a4824182-0ca0-4af7-9a1c-95d665d59ef8"
    },
    {
        "author": "郊庙朝会歌辞",
        "paragraphs": [
            "〔圜钟为宫三奏〕蒐讲上仪，式修毖祀。",
            "日吉辰良，礼成乐备。",
            "风驭云旗，聿来歆止。",
            "嘉我馨德，介兹繁祉。"
        ],
        "title": "高宗建炎初祀昊天上帝 降神用《景安》。 其一",
        "id": "b32215b7-7844-4af2-8477-2936ffd632d0"
    },
    {
        "author": "郊庙朝会歌辞",
        "paragraphs": [
            "〔黄钟为角一奏〕我将我享，涓选休成。",
            "执事有恪，惟寅惟清。",
            "乐既六变，肃雍和鸣。",
            "高高在上，庶几是听。"
        ],
        "title": "高宗建炎初祀昊天上帝 降神用《景安》。 其二",
        "id": "7658ae54-7e53-4fa2-a93f-83429a53ab66"
    },
    {
        "author": "郊庙朝会歌辞",
        "paragraphs": [
            "〔太簇为征一奏〕礼崇禋祀，备物荐诚。",
            "昭格穹昊，明德惟馨。",
            "风马云车，肸蠁居歆。",
            "申锡无疆，赉我思成。"
        ],
        "title": "高宗建炎初祀昊天上帝 降神用《景安》。 其三",
        "id": "de021435-f1e0-4273-84c4-637d467a5970"
    },
    {
        "author": "郊庙朝会歌辞",
        "paragraphs": [
            "〔姑洗为羽一奏〕惟天为大，物始攸资。",
            "恭承禋祀，以报以祈。",
            "神不可度，日监在兹。",
            "有馨明德，庶其格思。"
        ],
        "title": "高宗建炎初祀昊天上帝 降神用《景安》。 其四",
        "id": "57c76ebc-cf10-44c1-a416-072522216d1d"
    },
    {
        "author": "郊庙朝会歌辞",
        "paragraphs": [
            "灵承上帝，厉意专精。",
            "设洗于阼，罍水以清。",
            "盥以致洁，感通神明。",
            "无远弗届，其飨兹诚。"
        ],
        "title": "高宗建炎初祀昊天上帝 皇帝盥洗用《正安》。",
        "id": "48f43b74-0717-43b8-86d9-7cb9d9def481"
    },
    {
        "author": "郊庙朝会歌辞",
        "paragraphs": [
            "皇矣上帝，神格无方。",
            "一阳肇复，典祀有常。",
            "豆登丰洁，荐德清香。",
            "棐诚居歆，降福穰穰。"
        ],
        "title": "高宗建炎初祀昊天上帝 升坛用《正安》。",
        "id": "cdb54f15-dafd-426d-bba1-fdafadf57cdf"
    },
    {
        "author": "郊庙朝会歌辞",
        "paragraphs": [
            "治极发闻，不瑕有芬。",
            "嘉玉陈币，神届欣欣。",
            "诚心昭著，钦恭无文。",
            "以妥以侑，笃祜何垠。"
        ],
        "title": "高宗建炎初祀昊天上帝 上帝位奠玉币用《嘉安》。",
        "id": "11563f36-7f07-4d44-aedd-f38426e72c98"
    },
    {
        "author": "郊庙朝会歌辞",
        "paragraphs": [
            "茫茫苍穹，孰知其纪。",
            "精意潜通，虽远而迩。",
            "量币荐诚，有实斯篚。",
            "睠然顾之，永锡繁祉。"
        ],
        "title": "高宗建炎初祀昊天上帝 太祖位奠币用《定安》。",
        "id": "77079f16-f482-41e0-a362-2cc03a617391"
    },
    {
        "author": "郊庙朝会歌辞",
        "paragraphs": [
            "典祀有常，昭事上帝。",
            "奉以告虔，逮迄奠币。",
            "钟鼓既设，礼仪既备。",
            "神之格思，恭承贶赐。"
        ],
        "title": "高宗建炎初祀昊天上帝 皇帝还位用《正安》。",
        "id": "8f015fd1-a4b0-4c78-a033-576616787999"
    },
    {
        "author": "郊庙朝会歌辞",
        "paragraphs": [
            "祀事孔明，礼文惟楙。",
            "爰洁牺牲，载登俎豆。",
            "或肆或将，无声无臭。",
            "精祲潜通，永绥我后。"
        ],
        "title": "高宗建炎初祀昊天上帝 捧俎用《丰安》。",
        "id": "cfdbd6f1-29d8-4086-a3c1-c4f52917e97c"
    },
    {
        "author": "郊庙朝会歌辞",
        "paragraphs": [
            "气萌黄钟，万物资始。",
            "钦若高穹，吉蠲时祀。",
            "神策泰元，增授无已。",
            "群生熙熙，函蒙繁祉。"
        ],
        "title": "高宗建炎初祀昊天上帝 上帝酌献用《嘉安》。",
        "id": "c3c9ab71-09a0-4b29-b1a4-f8e8dea70943"
    },
    {
        "author": "郊庙朝会歌辞",
        "paragraphs": [
            "赫赫翼祖，受命于天。",
            "德迈三代，威加八埏。",
            "陟配上帝，明禋告虔。",
            "流光垂裕，于万斯年。"
        ],
        "title": "高宗建炎初祀昊天上帝 太祖位酌献用《英安》。",
        "id": "0234c636-40a7-40c1-ab30-86525b74c152"
    },
    {
        "author": "郊庙朝会歌辞",
        "paragraphs": [
            "大德曰生，阴阳寒暑。",
            "乐舞形容，干戚籥羽。",
            "一弛一张，退旅进旅。",
            "神安乐之，祉锡绵宇。"
        ],
        "title": "高宗建炎初祀昊天上帝 文舞退、武舞进用《正安》。",
        "id": "db4d2093-6134-4a87-b2e5-1037728ba12c"
    },
    {
        "author": "郊庙朝会歌辞",
        "paragraphs": [
            "惟圣普临，顺皇之德。",
            "典礼有彝，享祀不忒。",
            "笾豆静嘉，降登肸饬。",
            "神具醉止，景贶咸集。"
        ],
        "title": "高宗建炎初祀昊天上帝 亚、终献用《文安》。",
        "id": "cccd921e-97aa-4c73-ae25-907c7001de24"
    },
    {
        "author": "郊庙朝会歌辞",
        "paragraphs": [
            "内心齐诚，外物蠲洁。",
            "神来迪尝，俎豆既彻。",
            "燕及群生，靡或夭阏。",
            "降福穰穰，时万时亿。"
        ],
        "title": "高宗建炎初祀昊天上帝 彻豆用《肃安》。",
        "id": "122738aa-42d5-486e-b1fa-b3daa14ed8c4"
    },
    {
        "author": "郊庙朝会歌辞",
        "paragraphs": [
            "于赫上帝，乘龙御天。",
            "惟圣克事，明飨斯虔。",
            "荐豆云彻，灵猋且旋。",
            "载锡休祉，其惟有年。"
        ],
        "title": "高宗建炎初祀昊天上帝 送神用《景安》。",
        "id": "77f38d6f-27ec-4bb2-a820-1bb2e24b6a0a"
    },
    {
        "author": "郊庙朝会歌辞",
        "paragraphs": [
            "灵承上帝，精意感通。",
            "馨香旁达，粢盛既丰。",
            "登降有仪，祀备乐终。",
            "神之听之，福禄来崇。"
        ],
        "title": "高宗建炎初祀昊天上帝 望燎用《正安》。",
        "id": "5996f056-bac7-41b7-8af4-ab75b30c392e"
    },
    {
        "author": "郊庙朝会歌辞",
        "paragraphs": [
            "帝出于震，巽惟齐明。",
            "律曰姑洗，以示洁清。",
            "我交于神，蠲意必精。",
            "既盥而往，祈鉴斯诚。"
        ],
        "title": "绍兴二十八年祀圜丘 皇帝入中壝用《干安》。",
        "id": "fa805ee3-a329-4018-b367-1eeffd6861ae"
    },
    {
        "author": "郊庙朝会歌辞",
        "paragraphs": [
            "阳动黄宫，日旋南极。",
            "天门荡荡，百神受职。",
            "爰熙紫坛，熉黄殊色。",
            "神哉沛来，盖亲有德。"
        ],
        "title": "绍兴二十八年祀圜丘 降神用《景安》。",
        "id": "b726e4fa-e2ff-4d67-a58d-0f2b83be9631"
    },
    {
        "author": "郊庙朝会歌辞",
        "paragraphs": [
            "帝顾明德，监于克诚。",
            "齐戒涤濯，式示洁清。",
            "郊丘合祛，享意必精。",
            "既盥而荐，熙事备成。"
        ],
        "title": "绍兴二十八年祀圜丘 盥洗用《干安》。",
        "id": "a2a34aba-3bec-46d6-a710-a4888d5451fa"
    },
    {
        "author": "郊庙朝会歌辞",
        "paragraphs": [
            "帝临崇坛，媪神其从。",
            "稽古合祛，并侑神宗。",
            "升阶奠玉，诚意感通。",
            "贶施鼎来，受福无穷。"
        ],
        "title": "绍兴二十八年祀圜丘 升坛用《干安》。",
        "id": "8eb5e2c8-b721-463a-8ef5-913e82c1f78d"
    },
    {
        "author": "郊庙朝会歌辞",
        "paragraphs": [
            "上穹昊天，日星垂曜。",
            "照临下土，王国是保。",
            "维玉与帛，寅恭昭报。",
            "永左右之，钦若至道。"
        ],
        "title": "绍兴二十八年祀圜丘 昊天上帝位奠玉币用《嘉安》。御制。",
        "id": "9f1cb736-aa52-46f0-8c5b-a50fd48a3358"
    },
    {
        "author": "郊庙朝会歌辞",
        "paragraphs": [
            "至哉坤厚，隤然止静。",
            "柔载动植，资始成性。",
            "玉光币色，璨若其映。",
            "式恭禋祀，有邦之庆。"
        ],
        "title": "绍兴二十八年祀圜丘 皇地祇位奠玉币用《嘉安》。御制。",
        "id": "ea4abadd-0d6d-42de-a916-25d819334f3c"
    },
    {
        "author": "郊庙朝会歌辞",
        "paragraphs": [
            "明明翼祖，并侑泰坛。",
            "肇造绵宇，王业孔艰。",
            "表正封略，上际下蟠。",
            "躬以大报，亦止于燔。"
        ],
        "title": "绍兴二十八年祀圜丘 太祖皇帝位奠币用《广安》。御制。",
        "id": "f724c69a-4a05-4c73-8b87-12da230f7dc0"
    },
    {
        "author": "郊庙朝会歌辞",
        "paragraphs": [
            "赫赫巍巍，及时纯熙。",
            "昊天成命，后则受之。",
            "登迈邃古，光被声诗。",
            "有币陟配，孙谋所贻。"
        ],
        "title": "绍兴二十八年祀圜丘 太宗皇帝位奠玉币用《化安》。御制。",
        "id": "2bde4008-7fb5-4602-9812-42ea8dc0e1f0"
    },
    {
        "author": "郊庙朝会歌辞",
        "paragraphs": [
            "躬展盛仪，天步逡巡。",
            "乐备礼交，嘉玉既陈。",
            "神方安坐，荐祉纷纶。",
            "陟降有容，皇心载勤。"
        ],
        "title": "绍兴二十八年祀圜丘 降坛用《干安》。",
        "id": "6c99a9d5-bb38-49a9-9c1c-c6375136fae2"
    },
    {
        "author": "郊庙朝会歌辞",
        "paragraphs": [
            "克昭王业，命成昊天。",
            "泰畤禋燎，八陛惟圆。",
            "肃然威仪，登降周旋。",
            "是谓精享，神监吉蠲。"
        ],
        "title": "绍兴二十八年祀圜丘 还位用《干安》。",
        "id": "56bf299b-d218-435c-a07c-ae2fee16a994"
    },
    {
        "author": "郊庙朝会歌辞",
        "paragraphs": [
            "至大惟天，云何称德。",
            "展诚致荐，牲用博硕。",
            "诚以牲寓，帝由诚格。",
            "居歆降祥，时万时亿。"
        ],
        "title": "绍兴二十八年祀圜丘 奉俎用《丰安》。",
        "id": "5eb7d1cb-f8c9-4ed4-9e12-15490463d3e2"
    },
    {
        "author": "郊庙朝会歌辞",
        "paragraphs": [
            "帝出于震，巽惟洁齐。",
            "神明其德，迺称禋柴。",
            "惟兹吉蠲，昭事聿怀。",
            "重盥而祀，敷锡孔皆。"
        ],
        "title": "绍兴二十八年祀圜丘 再诣盥洗用《干安》。",
        "id": "4add9282-c900-437b-8c7d-e2ddc968a6fe"
    },
    {
        "author": "郊庙朝会歌辞",
        "paragraphs": [
            "谒款坛陛，祗祀泰禋。",
            "丘圜自然，可格至神。",
            "桂尊登酌，嘉荐芳新。",
            "靡福菲眇，敷佑下民。"
        ],
        "title": "绍兴二十八年祀圜丘 昊天上帝位酌献用《禧安》。御制。",
        "id": "2c6f1d31-6705-4033-98cd-bf66686695fd"
    },
    {
        "author": "郊庙朝会歌辞",
        "paragraphs": [
            "厚德光大，承元之明。",
            "兹潜莩吹，升于昭清。",
            "冰天桂海，咸资化成。",
            "恭酌彝醪，报本惟精。"
        ],
        "title": "绍兴二十八年祀圜丘 皇地祇位酌献用《光安》。御制。",
        "id": "9dd9608d-d210-49bb-94c1-962e563ffd77"
    },
    {
        "author": "郊庙朝会歌辞",
        "paragraphs": [
            "于赫皇祖，创业立极。",
            "肃肃灵命，荡荡休德。",
            "嘉觞精洁，雅奏金石。",
            "丕显神谟，惟后之则。"
        ],
        "title": "绍兴二十八年祀圜丘 太祖皇帝位酌献用《彰安》。",
        "id": "3ee1eb6f-3d13-4e82-937b-ae5ab38765ce"
    },
    {
        "author": "郊庙朝会歌辞",
        "paragraphs": [
            "丕铄帝宗，复受天命。",
            "羣阴犹黩，一戎大定。",
            "奠鬯斯馨，功歌在咏。",
            "佑启后人，文轨蚤正。"
        ],
        "title": "绍兴二十八年祀圜丘 太宗皇帝位酌献用《韶安》。御制。",
        "id": "bc6db709-ee2b-4d26-94e1-9d19f778788a"
    },
    {
        "author": "郊庙朝会歌辞",
        "paragraphs": [
            "肆类上帝，怀柔百神。",
            "槀秸既设，珪币既陈。",
            "精诚潜交，已事而竣。",
            "佑我亿载，基图日新。"
        ],
        "title": "绍兴二十八年祀圜丘 还位用《干安》。",
        "id": "a2fe1a2b-8fd9-4639-b58c-844f1fd5a3e0"
    },
    {
        "author": "郊庙朝会歌辞",
        "paragraphs": [
            "恭展美报，聿修上仪。",
            "礼乐和节，登降适宜。",
            "德焉斯亲，神靡不娭。",
            "海内承福，式固邦基。"
        ],
        "title": "绍兴二十八年祀圜丘 入小次用《干安》。",
        "id": "a64f3cb5-8216-421e-a4f4-9dcb5fb209fd"
    },
    {
        "author": "郊庙朝会歌辞",
        "paragraphs": [
            "泰元尊临，富媪繁祉。",
            "于皇祖宗，既昭格止。",
            "奏舞象功，灵其有喜。",
            "永言孝思，尽善尽美。"
        ],
        "title": "绍兴二十八年祀圜丘 文舞退、武舞进用《正安》。",
        "id": "965875c5-aa3c-49a8-ae73-b79b8e7df4d2"
    },
    {
        "author": "郊庙朝会歌辞",
        "paragraphs": [
            "阳丘其高，神祇并位。",
            "既奠厥玉，既奉厥醴。",
            "亦有嘉德，克相毖祀。",
            "旨酒载爵，以成熙事。"
        ],
        "title": "绍兴二十八年祀圜丘 亚献用《正安》。",
        "id": "ec2748fc-c104-45c1-9006-734faac209a3"
    },
    {
        "author": "郊庙朝会歌辞",
        "paragraphs": [
            "爰熙紫坛，天地并贶。",
            "来燕来宁，毕陈鬰鬯。",
            "承神至尊，精意所乡。",
            "告灵飨矣，祉福其畅。"
        ],
        "title": "绍兴二十八年祀圜丘 出小次位用《干安》。",
        "id": "7955592a-9b7a-41ed-ab4e-ff130369d116"
    },
    {
        "author": "郊庙朝会歌辞",
        "paragraphs": [
            "帝临崇坛，媪神其从。",
            "祖宗并歆，福禄攸同。",
            "兵寝刑措，时和岁丰。",
            "其膺受之，将施无穷。"
        ],
        "title": "绍兴二十八年祀圜丘 诣饮福位用《干安》。",
        "id": "fc242a08-0698-494f-89b4-6dbaea59fd17"
    },
    {
        "author": "郊庙朝会歌辞",
        "paragraphs": [
            "八音克谐，降神出祇。",
            "风马云车，陟降在兹。",
            "锡我纯嘏，我应受之。",
            "一人有庆，燕及羣黎。"
        ],
        "title": "绍兴二十八年祀圜丘 饮福用《禧安》。",
        "id": "d74a1d4b-7e92-448c-9509-180adebafba7"
    },
    {
        "author": "郊庙朝会歌辞",
        "paragraphs": [
            "帝出于震，孝奏上仪。",
            "燔燎羶芗，神徕燕娭。",
            "肃若旧典，罔或不祗。",
            "既右飨之，翕受蕃厘。"
        ],
        "title": "绍兴二十八年祀圜丘 还位用《干安》。",
        "id": "ecd20898-961d-4c7f-9c25-4de9445ccbd1"
    },
    {
        "author": "郊庙朝会歌辞",
        "paragraphs": [
            "燎芗既升，焫膋以洁。",
            "于豆于登，焄蒿有飶。",
            "紫幄熉黄，神其安悦。",
            "将以庆成，薄言盍彻。"
        ],
        "title": "绍兴二十八年祀圜丘 彻豆用《熙安》。",
        "id": "6f46aa1b-0108-4852-a9d6-e6f1d6932f7a"
    },
    {
        "author": "郊庙朝会歌辞",
        "paragraphs": [
            "九霄眇邈，神不可求。",
            "何以降之，监德之修。",
            "三献备成，神不可留。",
            "何以送之，保天之休。"
        ],
        "title": "绍兴二十八年祀圜丘 送神用《景安》。",
        "id": "ec1fb06e-67bd-4b75-96ec-131c633ef8bf"
    },
    {
        "author": "郊庙朝会歌辞",
        "paragraphs": [
            "谓天盖高，阳嘘而生。",
            "日月列宿，皆天之神。",
            "肆求厥类，与阳俱升。",
            "视燎于坛，以终其勤。"
        ],
        "title": "绍兴二十八年祀圜丘 望燎用《干安》。",
        "id": "3f573d03-6f2b-4d7b-af8c-ff6c0d1d8cb3"
    },
    {
        "author": "郊庙朝会歌辞",
        "paragraphs": [
            "谓地盖厚，阴翕而成。",
            "社稷羣望，皆地之灵。",
            "肆求厥类，与阴俱凝。",
            "视瘗于坎，以终其勤。"
        ],
        "title": "绍兴二十八年祀圜丘 望瘗用《干安》。",
        "id": "ce9d3757-a62f-46b4-9707-214c3d3e34cf"
    },
    {
        "author": "郊庙朝会歌辞",
        "paragraphs": [
            "舞具八佾，乐备六成。",
            "大矣孝熙，厉意专精。",
            "已事而竣，回轸还衡。",
            "我应受之，以莫不增。"
        ],
        "title": "绍兴二十八年祀圜丘 还大次用《干安》。",
        "id": "7231376d-b79d-4aaa-a245-9148b67305f6"
    },
    {
        "author": "郊庙朝会歌辞",
        "paragraphs": [
            "五辂鸣銮，八神警跸。",
            "天官景从，莫不祗栗。",
            "祲威盛容，昭哉祖述。",
            "祚我无疆，叶气充溢。"
        ],
        "title": "绍兴二十八年祀圜丘 还内用《采茨》。",
        "id": "0515aa14-50b5-4ffa-94aa-add2f27125b8"
    },
    {
        "author": "郊庙朝会歌辞",
        "paragraphs": [
            "合祀丘泽，登侑祖宗。",
            "顾諟惟精，灵承惟恭。",
            "有严皇仪，有庄帝容。",
            "监于克诚，肃肃雍雍。"
        ],
        "title": "宁宗郊祀二十九首",
        "id": "50186f4c-81b0-4e15-ad48-1292657e5d18"
    },
    {
        "author": "郊庙朝会歌辞",
        "paragraphs": [
            "〔圜钟为宫〕天门荡荡，云车阴阴。",
            "百神咸秩，三灵顾歆。",
            "神哉来娭，神哉溥临。",
            "飨时宋德，翼翼小心。"
        ],
        "title": "宁宗郊祀二十九首 降神用《景安》。 其一",
        "id": "02cd62f8-0a2f-4b83-a5cb-f919cf456d57"
    },
    {
        "author": "郊庙朝会歌辞",
        "paragraphs": [
            "〔黄钟为角〕华盖既动，紫微洞开。",
            "星枢周旋，日车徘徊。",
            "灵兮顾佑，灵兮沛来。",
            "载燕载娭，式时坛垓。"
        ],
        "title": "宁宗郊祀二十九首 降神用《景安》。 其二",
        "id": "6974fe03-437f-4e6c-a0b0-f719d6b5967a"
    },
    {
        "author": "郊庙朝会歌辞",
        "paragraphs": [
            "〔太簇为征〕泰尊媪厘，祖功宗德。",
            "辰躔陪营，岳渎受职。",
            "神哉来下，神哉来格。",
            "飨德惟馨，留虞嘉席。"
        ],
        "title": "宁宗郊祀二十九首 降神用《景安》。 其三",
        "id": "218ad33a-0224-4981-bb67-4bd29e880c0f"
    },
    {
        "author": "郊庙朝会歌辞",
        "paragraphs": [
            "〔姑洗为羽〕金石宣昭，羽旄纷纶。",
            "洁火夕照，明水夜陈。",
            "娭哉惟灵，娭哉惟神。",
            "风马招摇，惟德之亲。"
        ],
        "title": "宁宗郊祀二十九首 降神用《景安》。 其四",
        "id": "7ee697e9-8cc2-45b8-8b0d-9b85938e3d5e"
    },
    {
        "author": "郊庙朝会歌辞",
        "paragraphs": [
            "皇帝俭勤，盥用陶瓦。",
            "礼神颂祗，奠币献斝。",
            "月鉴阴肃，醴液融冶。",
            "挹彼注兹，礼无违者。"
        ],
        "title": "宁宗郊祀二十九首 皇帝盥洗用《干安》。",
        "id": "eb2044cb-0bb4-4dee-9002-9943d656852b"
    },
    {
        "author": "郊庙朝会歌辞",
        "paragraphs": [
            "崇台穹窿，高灵下堕。",
            "庆阴彷彿，从坐嶪峨。",
            "宵升于丘，时通权火。",
            "维天之命，百禄是荷。"
        ],
        "title": "宁宗郊祀二十九首 升坛用《干安》。",
        "id": "3b622abd-90af-43e7-8bcf-97080d02480d"
    },
    {
        "author": "郊庙朝会歌辞",
        "paragraphs": [
            "帝飨于郊，一精二纯。",
            "紫觚陟降，嘉玉妥陈。",
            "神方留娭，瑞贶纷纶。",
            "申锡无疆，螽斯振振。"
        ],
        "title": "宁宗郊祀二十九首 降坛。",
        "id": "dd4a9ace-5fed-44e9-a898-06a719c107a9"
    },
    {
        "author": "郊庙朝会歌辞",
        "paragraphs": [
            "肃肃礼度，鋗鋗宫奏。",
            "天行徐谧，皇仪昭懋。",
            "光连重璧，物备簋豆。",
            "于皇以飨，无声无臭。"
        ],
        "title": "宁宗郊祀二十九首 还位。",
        "id": "7ef5da9c-e7a6-4967-98d1-ad5587f2e5e9"
    },
    {
        "author": "郊庙朝会歌辞",
        "paragraphs": [
            "列俎孔陈，嘉笾维实。",
            "鼎煁阳燧，玉流星液。",
            "我牲既硕，我荐既苾。",
            "神监下昭，安坐翔吉。"
        ],
        "title": "宁宗郊祀二十九首 尚书奉俎。",
        "id": "4919a94c-126b-46e7-b949-a518adf40f86"
    },
    {
        "author": "郊庙朝会歌辞",
        "paragraphs": [
            "帝登初觞，礼严再盥。",
            "精明显昭，齐颙洞贯。",
            "灵娭留俞，神光炳焕。",
            "我宋受福，永寿于万。"
        ],
        "title": "宁宗郊祀二十九首 再诣盥洗。",
        "id": "7e6c9a26-3f78-4093-9eed-088958fa1fd9"
    },
    {
        "author": "郊庙朝会歌辞",
        "paragraphs": [
            "紫坛岳立，神光夜烛。",
            "有俨旒采，有鸾佩玉。",
            "霄垠顾佑，祖宗熙穆。",
            "对越不忘，俾尔戬谷。"
        ],
        "title": "宁宗郊祀二十九首 再升坛。",
        "id": "31206e5e-3c44-4d61-99a2-17d01210e692"
    },
    {
        "author": "郊庙朝会歌辞",
        "paragraphs": [
            "天容澄谧，景气晏和。",
            "瓒斝荐醇，鋗璆叶歌。",
            "帝降庭止，夜其如何。",
            "神助之休，宜尔众多。"
        ],
        "title": "宁宗郊祀二十九首 降坛用《干安》。",
        "id": "3dd4d070-d88e-4f4b-9324-36178e0c65bd"
    },
    {
        "author": "郊庙朝会歌辞",
        "paragraphs": [
            "甘露流英，卿云舒采。",
            "灵俞有喜，神光晻暧。",
            "穆穆来莅，洋洋如在。",
            "帝用居歆，泽及四海。"
        ],
        "title": "宁宗郊祀二十九首 还位用《干安》。",
        "id": "0bd6c526-a3ea-4073-aabe-cb4dc4e8cb26"
    },
    {
        "author": "郊庙朝会歌辞",
        "paragraphs": [
            "听惟飨德，监惟棐忱。",
            "顾諟思明，灵承思钦。",
            "永言端莅，肃对下临。",
            "上帝是皇，毋贰尔心。"
        ],
        "title": "宁宗郊祀二十九首 入小次用《干安》。",
        "id": "42ccb5c2-2f4e-4081-802a-7c52b251fc76"
    },
    {
        "author": "郊庙朝会歌辞",
        "paragraphs": [
            "羽籥陈容，干戚按节。",
            "德闲而泰，功劳而决。",
            "虞我神祇，扬我谟烈。",
            "尽美尽善，福流有截。"
        ],
        "title": "宁宗郊祀二十九首 文舞退、武舞进用《正安》。",
        "id": "f98936dc-d43e-4e51-ac5c-5525dcd10849"
    },
    {
        "author": "郊庙朝会歌辞",
        "paragraphs": [
            "帝临中坛，神从八陛。",
            "华玉展瑞，明馨荐醴。",
            "亦有嘉德，克相盛礼。",
            "献兹重觞，降福弥弥。"
        ],
        "title": "宁宗郊祀二十九首 亚献用《正安》。",
        "id": "5bb7314c-be0b-41bf-b7f3-344b610e8258"
    },
    {
        "author": "郊庙朝会歌辞",
        "paragraphs": [
            "敬事天地，升侑祖宗。",
            "陈盥于三，介觞之重。",
            "秉德翼翼，有来雍雍。",
            "相予祀事，福嘏日溶。"
        ],
        "title": "宁宗郊祀二十九首 终献用《正安》。",
        "id": "a127953e-870a-45d3-b1cc-3ba0e93cc374"
    },
    {
        "author": "郊庙朝会歌辞",
        "paragraphs": [
            "孝奏展成，熙仪毕荐。",
            "光流桂俎，祥衍椒奠。",
            "风管晨凝，云容天转。",
            "拜贶于郊，右序诒燕。"
        ],
        "title": "宁宗郊祀二十九首 出小次用《干安》。",
        "id": "ad29e252-bef4-49d6-9ece-6494f7b8a396"
    },
    {
        "author": "郊庙朝会歌辞",
        "paragraphs": [
            "所飨惟清，所钦惟馨。",
            "灵喜留俞，天景窈冥。",
            "福禄来成，福禄来宁。",
            "皇用时敛，寿我慈庭。"
        ],
        "title": "宁宗郊祀二十九首 诣饮福位用《干安》。",
        "id": "2033cf6e-ed3b-41fb-837f-b36604746573"
    },
    {
        "author": "郊庙朝会歌辞",
        "paragraphs": [
            "瓒斝觩䚧，觥罍氤氲。",
            "有醴惟香，有酒惟欣。",
            "肸蠁丰融，懿懿芬芬。",
            "我龙受之，如川如云。"
        ],
        "title": "宁宗郊祀二十九首 饮福用《禧安》。",
        "id": "f9c782d5-f67b-4072-bc81-70d584167cfa"
    },
    {
        "author": "郊庙朝会歌辞",
        "paragraphs": [
            "天锡多祉，皇受五福。",
            "言瞻瑶坛，迄奉瑄玉。",
            "昭星炳燿，元气回复。",
            "帝仪载旋，有嘉穆穆。"
        ],
        "title": "宁宗郊祀二十九首 降坛用《干安》。",
        "id": "cabafb88-e88f-4c17-b45b-6ede9f3b9598"
    },
    {
        "author": "郊庙朝会歌辞",
        "paragraphs": [
            "璇图天深，鼎文日辉。",
            "庆流皇家，象炳紫微。",
            "干回冕旒，云焕衮衣。",
            "何千万年，式于九围。"
        ],
        "title": "宁宗郊祀二十九首 还位用《干安》。",
        "id": "920b54c7-b570-4f6e-9098-242b99c26f03"
    },
    {
        "author": "郊庙朝会歌辞",
        "paragraphs": [
            "兰豆既升，簠簋既登。",
            "礼备俎实，飨贵牲𦞪。",
            "时乃告彻，器用毕兴。",
            "祚我皇基，介福是膺。"
        ],
        "title": "宁宗郊祀二十九首 尚书彻豆用《熙安》。",
        "id": "74e718bc-4249-4027-b775-26df82f8d3bb"
    },
    {
        "author": "郊庙朝会歌辞",
        "paragraphs": [
            "神辅有德，来燕来娭。",
            "礼荐熙成，三灵逆厘。",
            "神飨有道，言旋言归。",
            "福祉咸蒙，百世本支。"
        ],
        "title": "宁宗郊祀二十九首 送神用《景安》。",
        "id": "0ab6325d-1944-423b-9fcb-a0a5f59c47ae"
    },
    {
        "author": "郊庙朝会歌辞",
        "paragraphs": [
            "莫神乎天，阳嘘而生。",
            "日月星辰，皆干之精。",
            "肆求厥类，与阳俱升。",
            "眡燎于坛，展也大成。"
        ],
        "title": "宁宗郊祀二十九首 诣望燎位用《干安》。",
        "id": "0342b4f3-50c9-41d3-85ef-d4a883aa2cc0"
    },
    {
        "author": "郊庙朝会歌辞",
        "paragraphs": [
            "地载万物，阴翕而成。",
            "山岳河渎，皆坤之灵。",
            "克肖其象，与阴俱凝。",
            "眡瘗于坎，思求厥成。"
        ],
        "title": "宁宗郊祀二十九首 诣望瘗位用《干安》。",
        "id": "7ee7a504-2c6b-474e-bbd5-136a04453b99"
    },
    {
        "author": "郊庙朝会歌辞",
        "paragraphs": [
            "福方流胙，祈方钦柴。",
            "卤簿载肃，球架允谐。",
            "帝祉具临，皇灵允怀。",
            "遄御于次，降福孔皆。"
        ],
        "title": "宁宗郊祀二十九首 还大次用《干安》。",
        "id": "109da2d6-db1c-459e-a46b-49f6d34ff3af"
    },
    {
        "author": "郊庙朝会歌辞",
        "paragraphs": [
            "八神呵跸，千官景从。",
            "回轸还衡，祲威盛容。",
            "妥饰芝凤，御朝云龙。",
            "归寿慈闱，敷时民雍。"
        ],
        "title": "宁宗郊祀二十九首 还内用《干安》。",
        "id": "01a51d97-f32f-4b71-9039-de0542a5cb8d"
    },
    {
        "author": "郊庙朝会歌辞",
        "paragraphs": [
            "天祚有开，文德来远。",
            "祈谷日辛，侑神礼展。"
        ],
        "title": "景祐上辛祈谷二首 太宗配位奠币用《仁安》。",
        "id": "39f0f96f-2636-4093-bb14-478059163fe9"
    },
    {
        "author": "郊庙朝会歌辞",
        "paragraphs": [
            "于穆神宗，惟皇永命。",
            "荐醴六尊，声歌千咏。"
        ],
        "title": "景祐上辛祈谷二首 酌献用《绍安》。",
        "id": "e3f9fe3e-d0fd-42fa-84f1-2ca415800b89"
    },
    {
        "author": "郊庙朝会歌辞",
        "paragraphs": [
            "于穆思文，克配上帝。",
            "涓选休成，遵扬严卫。",
            "祗荐明诚，肃陈量币。",
            "享兹吉蠲，申锡来裔。"
        ],
        "title": "绍兴祈谷三首 太宗位奠币用《宗安》。",
        "id": "93b75bd2-25e8-45aa-af22-1ea4cdf2fa64"
    },
    {
        "author": "郊庙朝会歌辞",
        "paragraphs": [
            "三阳肇新，万物资始。",
            "精诚祈天，其听斯迩。",
            "愿均雨旸，田畴之喜。",
            "如坻如京，以备百礼。"
        ],
        "title": "绍兴祈谷三首 上帝位酌献用《嘉安》。",
        "id": "d8de9e78-56af-48b9-b4be-c7d57483e7e4"
    },
    {
        "author": "郊庙朝会歌辞",
        "paragraphs": [
            "天锡勇智，允惟太宗。",
            "功隆德盛，与帝比崇。",
            "礼严陟配，诚达精衷。",
            "尚其锡祉，岁以屡丰。"
        ],
        "title": "绍兴祈谷三首 太宗位酌献用《德安》。",
        "id": "37fef9a8-3ab2-42cd-8a11-be66c65e7c4f"
    },
    {
        "author": "郊庙朝会歌辞",
        "paragraphs": [
            "昊天盖高，祀事为大。",
            "严配皇灵，亿福来介。"
        ],
        "title": "孟夏雩祀二首 太祖配坐奠币用《献安》。",
        "id": "5b613e5c-7bec-4528-bbec-c161b5594c81"
    },
    {
        "author": "郊庙朝会歌辞",
        "paragraphs": [
            "龙见而雩，神之来格。",
            "牺象精良，威灵赫奕。"
        ],
        "title": "孟夏雩祀二首 酌献用《感安》。",
        "id": "9c3c4af1-40ff-4f87-94b4-329eca706353"
    },
    {
        "author": "郊庙朝会歌辞",
        "paragraphs": [
            "苍苍昊穹，覆临下土。",
            "钦惟岁事，民所依怙。",
            "爰竭精虔，礼典斯举。",
            "甘泽以时，介我稷黍。"
        ],
        "title": "绍兴雩祀一首",
        "id": "0bcf3a28-be44-4fcf-9f34-5afa203381af"
    },
    {
        "author": "郊庙朝会歌辞",
        "paragraphs": [
            "天何言哉，至清而健。",
            "默定幽赞，降祥福善。",
            "夙设圜坛，恭陈嘉荐。",
            "贞驭下临，储休锡羨。",
            "生物之祖，兴益之宗。",
            "于国之阳，以禋昊穹。",
            "六变降神，于论鼓钟。",
            "亲德享道，锡羨无穷。"
        ],
        "title": "冬至孟春孟夏季秋四祀上公摄事七首 降神用《景安》。二章。",
        "id": "e09f90a9-c40c-4429-a9c4-9f266ff97ed5"
    },
    {
        "author": "郊庙朝会歌辞",
        "paragraphs": [
            "礼经之重，祭典为宗。",
            "上公摄事，登降弥恭。",
            "庶品丰洁，令仪肃雍。",
            "百神萃止，惟吉之从。"
        ],
        "title": "冬至孟春孟夏季秋四祀上公摄事七首 太尉行用《正安》。",
        "id": "7accd680-0028-4cab-88b2-74061ebdfc7f"
    },
    {
        "author": "郊庙朝会歌辞",
        "paragraphs": [
            "礼崇禋祀，神鉴孔明。",
            "牲牷博腯，以炰以烹。",
            "馨香蠲洁，品物惟精。",
            "锡以纯嘏，享兹至诚。"
        ],
        "title": "冬至孟春孟夏季秋四祀上公摄事七首 司徒奉俎用《丰安》。",
        "id": "f3da8361-24c5-461d-bcab-f842af9cb4b4"
    },
    {
        "author": "郊庙朝会歌辞",
        "paragraphs": [
            "簠簋既陈，吉蠲登荐。",
            "洗心防邪，肃祗祭典。",
            "陟降惟寅，笾豆有践。",
            "百福咸宜，淳耀丕显。"
        ],
        "title": "冬至孟春孟夏季秋四祀上公摄事七首 饮福用《广安》。",
        "id": "49d75114-b342-41cf-98a5-2de80c4eea2c"
    },
    {
        "author": "郊庙朝会歌辞",
        "paragraphs": [
            "秩秩礼文，肃肃严祀。",
            "仰洽神休，式协民纪。",
            "灌献有容，叙其俎簋。",
            "明德惟馨，以介丕祉。"
        ],
        "title": "冬至孟春孟夏季秋四祀上公摄事七首 亚、终献用《文安》。",
        "id": "558745f8-7805-4bd5-8a74-a33505dedb20"
    },
    {
        "author": "郊庙朝会歌辞",
        "paragraphs": [
            "帝临中坛，肃恭禋祀。",
            "灵景舒光，飞龙旋轨。",
            "送神有章，神心具醉。",
            "辅德惟仁，永锡元祉。"
        ],
        "title": "冬至孟春孟夏季秋四祀上公摄事七首 送神用《景安》。",
        "id": "39ff0f42-fd56-4212-981c-ffab2eb7a46f"
    },
    {
        "author": "郊庙朝会歌辞",
        "paragraphs": [
            "四序伊始，三阳肇新。",
            "气迎东郊，蛰户咸春。",
            "功宣播殖，泽被生民。",
            "祝史正辞，昭事惟寅。"
        ],
        "title": "景德以后祀五方帝十六首 青帝降神用《高安》。六变。",
        "id": "bf45ec94-4308-428a-aacd-700f730be68d"
    },
    {
        "author": "郊庙朝会歌辞",
        "paragraphs": [
            "条风始至，盛德在木。",
            "平秩东作，种献穜穋。",
            "律应青阳，气和玉烛。",
            "惠彼兆民，以介景福。"
        ],
        "title": "景德以后祀五方帝十六首 奠玉币、酌献并用《嘉安》。",
        "id": "b2b13370-0009-4c70-b7b2-12f783cbf678"
    },
    {
        "author": "郊庙朝会歌辞",
        "paragraphs": [
            "备物致用，荐羞神明。",
            "礼成乐举，克享克禋。"
        ],
        "title": "景德以后祀五方帝十六首 送神用《高安》。",
        "id": "696b4710-621a-4652-94fd-8d1dccc9d52d"
    },
    {
        "author": "郊庙朝会歌辞",
        "paragraphs": [
            "条风斯应，候历维新。",
            "阳和启蛰，品物皆春。",
            "篪簧协奏，簠簋毕陈。",
            "精羞丰荐，景福攸臻。"
        ],
        "title": "景德以后祀五方帝十六首 酌献用《祐安》。",
        "id": "97e75d87-580f-4cfd-b228-53c0d167da1c"
    },
    {
        "author": "郊庙朝会歌辞",
        "paragraphs": [
            "长嬴戒序，候正南讹。",
            "功资蕃育，气应清和。",
            "鼎实嘉俎，乐备登歌。",
            "神其来享，降福孔多。"
        ],
        "title": "景德以后祀五方帝十六首 赤帝降神用《高安》。",
        "id": "480192f1-1340-43ad-a41b-08024db51e6f"
    },
    {
        "author": "郊庙朝会歌辞",
        "paragraphs": [
            "象分离位，德配炎精。",
            "景风协律，化神含生。",
            "百嘉茂育，乃顺高明。",
            "神无常享，享于克诚。"
        ],
        "title": "景德以后祀五方帝十六首 奠玉币、酌献用《嘉安》。景祐用《祐安》，辞亦不同。",
        "id": "ec67080f-a6b7-4c50-9674-92542f6c9f71"
    },
    {
        "author": "郊庙朝会歌辞",
        "paragraphs": [
            "笾豆有践，黍稷惟馨。",
            "礼终三献，神归杳冥。"
        ],
        "title": "景德以后祀五方帝十六首 送神用《高安》。",
        "id": "e999ca7a-d92b-4c31-814b-16710563cbca"
    },
    {
        "author": "郊庙朝会歌辞",
        "paragraphs": [
            "坤舆厚载，黄裳元吉。",
            "宅中居正，含章抱质。",
            "分王四季，其功靡秩。",
            "育此羣生，首兹六律。"
        ],
        "title": "景德以后祀五方帝十六首 黄帝降神用《高安》。",
        "id": "9ef0452e-220f-4523-90ef-e0496ea597c4"
    },
    {
        "author": "郊庙朝会歌辞",
        "paragraphs": [
            "中央定位，厚德惟新。",
            "五行攸正，四气爰均。",
            "笙镛以间，簠簋斯陈。",
            "为民祈福，肃奉明禋。"
        ],
        "title": "景德以后祀五方帝十六首 奠玉币、酌献用《嘉安》。景祐用《祐安》，辞亦不同。",
        "id": "b4cb72bd-da49-4af1-b55a-d4d30b42a267"
    },
    {
        "author": "郊庙朝会歌辞",
        "paragraphs": [
            "土德居中，方舆配位。",
            "乐以送神，式申昭事。"
        ],
        "title": "景德以后祀五方帝十六首 送神用《高安》。",
        "id": "ef040524-12e5-4eba-99e8-a033718f1528"
    },
    {
        "author": "郊庙朝会歌辞",
        "paragraphs": [
            "西颢腾晶，天地始肃。",
            "盛德在金，百嘉茂育。",
            "彍弩射牲，筑场登谷。",
            "明灵格思，旌罕纷属。"
        ],
        "title": "景德以后祀五方帝十六首 白帝降神用《高安》。",
        "id": "89c37f5c-17f4-42ca-a232-8d2305ebe885"
    },
    {
        "author": "郊庙朝会歌辞",
        "paragraphs": [
            "博硕肥腯，以炰以烹。",
            "嘉栗旨酒，有弥斯盈。",
            "肴核惟旅，肃肃烝烝。",
            "吉蠲备物，享于克诚。"
        ],
        "title": "景德以后祀五方帝十六首 奠玉币、酌献用《嘉安》。景祐用《祐安》，辞亦不同。",
        "id": "3e4fcb77-fe52-4155-88f9-ee7716762a34"
    },
    {
        "author": "郊庙朝会歌辞",
        "paragraphs": [
            "飚轮戾止，景烛灵坛。",
            "金奏绎如，白露漙漙。"
        ],
        "title": "景德以后祀五方帝十六首 送神用《高安》。",
        "id": "8b4df0bd-e328-431d-af0c-288d74b10d81"
    },
    {
        "author": "郊庙朝会歌辞",
        "paragraphs": [
            "隆冬戒序，岁历顺成。",
            "一人有庆，万物由庚。",
            "有旨斯酒，有硕斯牲。",
            "报功崇德，正直聪明。"
        ],
        "title": "景德以后祀五方帝十六首 黑帝降神用《高安》。",
        "id": "b2ce3dc9-df2b-4fb4-be1c-08313390c4a9"
    },
    {
        "author": "郊庙朝会歌辞",
        "paragraphs": [
            "大仪斡运，星纪环周。",
            "三时不害，黍稷盈畴。",
            "克诚致享，品物咸羞。",
            "礼成乐变，锡祚贻休。"
        ],
        "title": "景德以后祀五方帝十六首 奠玉币、酌献用《嘉安》。景祐用《祐安》，辞亦不同。",
        "id": "d3c41eea-d850-4add-87d5-3211f6b411fb"
    },
    {
        "author": "郊庙朝会歌辞",
        "paragraphs": [
            "管磬咸和，礼献斯毕。",
            "灵驭言旋，神降之吉。"
        ],
        "title": "景德以后祀五方帝十六首 送神用《高安》。",
        "id": "12a9b25d-404c-4298-b488-6585e06503b1"
    },
    {
        "author": "郊庙朝会歌辞",
        "paragraphs": [
            "〔圜钟宫三奏〕于神何司，而德于木。",
            "肃然顾歆，则我斯福。",
            "我祀孔时，我心载祗。",
            "匪我之私，神来不来。"
        ],
        "title": "绍兴以后祀五方帝六十首 青帝降神用《高安》。 其一",
        "id": "551bb674-d3f0-48dc-bfc3-0b7a1e60518a"
    },
    {
        "author": "郊庙朝会歌辞",
        "paragraphs": [
            "〔黄钟为角一奏〕神兮焉居，神在震方。",
            "仁以为宅，秉天之阳。",
            "神之来矣，道修以阻。",
            "望神未来，使我心苦。"
        ],
        "title": "绍兴以后祀五方帝六十首 青帝降神用《高安》。 其二",
        "id": "f8d9a9b7-a0d0-4a0d-a1ae-f168f9f0a834"
    },
    {
        "author": "郊庙朝会歌辞",
        "paragraphs": [
            "〔太簇为征一奏〕神在途矣，习习以风。",
            "百灵后先，敢一不恭。",
            "奔走疠疫，祓除菑凶。",
            "顾瞻下方，逍遥从容。"
        ],
        "title": "绍兴以后祀五方帝六十首 青帝降神用《高安》。 其三",
        "id": "83cb51ad-da9e-47ed-b96a-874d950351f7"
    },
    {
        "author": "郊庙朝会歌辞",
        "paragraphs": [
            "〔姑洗羽一奏〕温然仁矣，熙然春矣。",
            "龙驾帝服，穆将临矣。",
            "我酒清矣，我肴烝矣。",
            "我乐备矣，我神顾矣。"
        ],
        "title": "绍兴以后祀五方帝六十首 青帝降神用《高安》。 其四",
        "id": "e2b8f5e9-c7e9-430b-8465-cd473528d024"
    },
    {
        "author": "郊庙朝会歌辞",
        "paragraphs": [
            "在国之东，有坛崇成。",
            "节以和乐，式降式登。",
            "洁我珮服，璆琳锵鸣。",
            "匪坛斯高，曷妥厥灵。"
        ],
        "title": "绍兴以后祀五方帝六十首 升殿用《正安》。",
        "id": "21d49fe6-87d3-47b1-9e5b-eccca5acaf48"
    },
    {
        "author": "郊庙朝会歌辞",
        "paragraphs": [
            "物之熙熙，胡为其然。",
            "蒙神之休，迺敢报旃。",
            "有邸斯珪，有量斯币。",
            "于以奠之，格此精意。"
        ],
        "title": "绍兴以后祀五方帝六十首 青帝奠玉币用《嘉安》。",
        "id": "8e75d483-ad0d-46f6-a706-d2b1cafacae5"
    },
    {
        "author": "郊庙朝会歌辞",
        "paragraphs": [
            "卜岁之初，我迎春祗。",
            "孰克侑飨，曰古宓戏。",
            "于皇宓戏，万世之德。",
            "再拜稽首，敢爱斯璧。"
        ],
        "title": "绍兴以后祀五方帝六十首 太昊氏位奠币用《嘉安》。",
        "id": "b6ef5e6c-3fa9-4ff6-b8c5-9f4c713a0e0c"
    },
    {
        "author": "郊庙朝会歌辞",
        "paragraphs": [
            "灵兮安留，烟燎既升。",
            "有硕其牲，有俎斯承。",
            "匪牲则硕，我德惟馨。",
            "缓节安歌，庶几是听。"
        ],
        "title": "绍兴以后祀五方帝六十首 奉俎用《丰安》。",
        "id": "1e880889-f3f1-4b95-a901-d370b258fe8d"
    },
    {
        "author": "郊庙朝会歌辞",
        "paragraphs": [
            "百末布兰，我酒伊旨。",
            "酌以匏爵，洽我百礼。",
            "帝居青阳，顾予嘉觞。",
            "右我天子，宜君宜王。"
        ],
        "title": "绍兴以后祀五方帝六十首 青帝酌献用《祐安》。",
        "id": "f102dee5-d6da-4588-bf2a-9710b6a6fcb4"
    },
    {
        "author": "郊庙朝会歌辞",
        "paragraphs": [
            "五德之王，谁实始之。",
            "功括造化，与天无期。",
            "酌我清酤，盥献载饬。",
            "神鉴孔飨，天子之德。"
        ],
        "title": "绍兴以后祀五方帝六十首 太昊酌献用《祐安》。",
        "id": "6e387f24-eb08-4338-80e4-9e689659aaa2"
    },
    {
        "author": "郊庙朝会歌辞",
        "paragraphs": [
            "贰觞具举，承神嘉虞。",
            "神具醉止，眷焉此都。",
            "我岁方新，我亩伊殖。",
            "时旸时雨，繄神之力。"
        ],
        "title": "绍兴以后祀五方帝六十首 亚、终献用《文安》。",
        "id": "f5e7fa45-28b2-4d94-baaf-9365ed4f1e54"
    },
    {
        "author": "郊庙朝会歌辞",
        "paragraphs": [
            "忽而来兮，格神鸿休。",
            "忽而往兮，神不予留。",
            "神在天兮，福我寿我。",
            "千万春兮，高灵下堕。"
        ],
        "title": "绍兴以后祀五方帝六十首 送神用《高安》。",
        "id": "65b37ce5-e8f5-4316-9fa1-833a7a03fd4c"
    },
    {
        "author": "郊庙朝会歌辞",
        "paragraphs": [
            "〔圜钟为宫〕离明御正，德协于火。",
            "有感其生，维帝是何。",
            "帝图炎炎，贻福锡我。",
            "鉴于妥虔，高灵下堕。"
        ],
        "title": "绍兴以后祀五方帝六十首 赤帝降神用《高安》。 其一",
        "id": "337a3aec-0519-4a93-b5dd-ad97efec217d"
    },
    {
        "author": "郊庙朝会歌辞",
        "paragraphs": [
            "〔黄钟为角〕赤精之君，位于朱明。",
            "茂育万物，假然长嬴。",
            "我洁我盛，我蠲我诚。",
            "神其下来，云车是承。"
        ],
        "title": "绍兴以后祀五方帝六十首 赤帝降神用《高安》。 其二",
        "id": "b3c8484c-3bcc-4cb1-a2af-74800e06cd65"
    },
    {
        "author": "郊庙朝会歌辞",
        "paragraphs": [
            "〔太簇为征〕八卦相荡，一气散施。",
            "隆炽恢台，职神尸之。",
            "肃肃飚御，神戾于天。",
            "于昭神休，天子万年。"
        ],
        "title": "绍兴以后祀五方帝六十首 赤帝降神用《高安》。 其三",
        "id": "00a6177d-92de-447d-bb25-98ba8884a067"
    },
    {
        "author": "郊庙朝会歌辞",
        "paragraphs": [
            "〔姑洗为羽〕烨烨其光，炳炳其灵。",
            "窅其如容，歘其如声。",
            "扇以景风，导以朱斿。",
            "我德匪类，神其安留。"
        ],
        "title": "绍兴以后祀五方帝六十首 赤帝降神用《高安》。 其四",
        "id": "4844bf59-9bd8-4347-b81e-fd176f71b9db"
    },
    {
        "author": "郊庙朝会歌辞",
        "paragraphs": [
            "除地国南，有基崇崇。",
            "载陟载降，式虔式恭。",
            "燎烟既燔，黻冕斯容。",
            "神如在焉，肆予幽通。"
        ],
        "title": "绍兴以后祀五方帝六十首 升殿用《正安》。",
        "id": "1cbfc830-5f66-4d16-a636-bd308b156a5b"
    },
    {
        "author": "郊庙朝会歌辞",
        "paragraphs": [
            "太微呈祥，炎德克彰。",
            "佑我基命，格于明昌。",
            "一纯二精，有严典祀。",
            "于以奠之，以介繁祉。"
        ],
        "title": "绍兴以后祀五方帝六十首 赤帝奠玉币用《嘉安》。",
        "id": "f3e59074-b815-43bd-90dd-34d105186429"
    },
    {
        "author": "郊庙朝会歌辞",
        "paragraphs": [
            "练以纁黄，有篚将之。",
            "肸蠁斯答，有神昭之。",
            "维神于民，实始货食。",
            "归德报功，敢怠王国。"
        ],
        "title": "绍兴以后祀五方帝六十首 神农氏奠币用《嘉安》。",
        "id": "9317ba26-fa3e-406e-a9ed-870eb5fef19d"
    },
    {
        "author": "郊庙朝会歌辞",
        "paragraphs": [
            "有牲在涤，从以骍牡。",
            "或肆或将，有洁其俎。",
            "神嗜饮食，飶飶芬芬。",
            "莫腆于诚，神其顾歆。"
        ],
        "title": "绍兴以后祀五方帝六十首 奉俎用《丰安》。",
        "id": "39dfc1ff-bbf2-4bc0-961f-f1e43e6bdf62"
    },
    {
        "author": "郊庙朝会歌辞",
        "paragraphs": [
            "四月维夏，兆于重离。",
            "帝执其衡，物无疠疵。",
            "于皇帝功，思乐旨酒。",
            "奠爵既成，垂福则有。"
        ],
        "title": "绍兴以后祀五方帝六十首 赤帝酌献用《祐安》。",
        "id": "56458e1f-2437-45fd-9c7c-c20aefb41296"
    },
    {
        "author": "郊庙朝会歌辞",
        "paragraphs": [
            "猗欤先农，肇兹黍稷。",
            "既殖既播，有此粒食。",
            "秬鬯洁清，彝罇疏幂。",
            "竭我瑶斝，莫报嘉绩。"
        ],
        "title": "绍兴以后祀五方帝六十首 神农氏酌献用《祐安》。",
        "id": "efc8b1ce-c3a7-4d82-8fa3-f1a80bb35650"
    },
    {
        "author": "郊庙朝会歌辞",
        "paragraphs": [
            "盥爵奠斝，载虔载恭。",
            "笾豆静嘉，于乐鼓钟。",
            "礼备三献，神具醉止。",
            "孰显神德，扬光纷委。"
        ],
        "title": "绍兴以后祀五方帝六十首 亚、终献用《文安》。",
        "id": "4921f15b-c714-4f79-b767-a9e0f747627a"
    },
    {
        "author": "郊庙朝会歌辞",
        "paragraphs": [
            "神来何从，馺然灵风。",
            "神去何之，杳然幽踪。",
            "伊神去来，雾散云烝。",
            "独遗休祥，山崇川增。"
        ],
        "title": "绍兴以后祀五方帝六十首 送神用《高安》。",
        "id": "2fef6f8a-aa48-4314-92c9-3bcc764a554f"
    },
    {
        "author": "郊庙朝会歌辞",
        "paragraphs": [
            "〔圜钟为宫〕维帝奠位，乃咸于时。",
            "孰主张是，而枢纽之。",
            "谷我腹我，比予于儿。",
            "告我冠服，迨其委蛇。"
        ],
        "title": "绍兴以后祀五方帝六十首 黄帝降神用《高安》。 其一",
        "id": "fa18ddd0-08ca-4eda-ac45-1c8e0a946a6e"
    },
    {
        "author": "郊庙朝会歌辞",
        "paragraphs": [
            "〔黄钟角〕荪无不在，日与我居。",
            "孰不可来，肸蠁斯须。",
            "象服龙驾，渊渊鼓桴。",
            "荪不汝多，多汝意孚。"
        ],
        "title": "绍兴以后祀五方帝六十首 黄帝降神用《高安》。 其二",
        "id": "44a54d34-15c7-4d97-abd6-f9c692dc3712"
    },
    {
        "author": "郊庙朝会歌辞",
        "paragraphs": [
            "〔太簇征〕乐哉帝居，逝留无常。",
            "尔信我宅，尔中我乡。",
            "乃眷兹土，于赫君王。",
            "翩然下来，去未遽央。"
        ],
        "title": "绍兴以后祀五方帝六十首 黄帝降神用《高安》。 其三",
        "id": "62493b8d-f638-4688-8018-8f90b29a55b2"
    },
    {
        "author": "郊庙朝会歌辞",
        "paragraphs": [
            "〔姑洗羽〕澹兮抚琴，啾兮吹笙。",
            "神之未来，肃穆以听。",
            "缤纷羽旄，姣服在中。",
            "神既来止，亦无惰容。"
        ],
        "title": "绍兴以后祀五方帝六十首 黄帝降神用《高安》。 其四",
        "id": "e39f4fa3-11ef-439d-a847-e4260688ed17"
    },
    {
        "author": "郊庙朝会歌辞",
        "paragraphs": [
            "民生地中，动作食息。",
            "与我周旋，莫匪尔极。",
            "捕鲽东海，搴茅南山。",
            "彼劳如何，矧升降间。"
        ],
        "title": "绍兴以后祀五方帝六十首 升殿用《正安》。",
        "id": "fd1d348d-b728-4ba5-bda6-fb0d7d08b1b4"
    },
    {
        "author": "郊庙朝会歌辞",
        "paragraphs": [
            "万椟之宝，一絇之丝。",
            "孕之育之，谁为此施。",
            "归之后神，神曰何为。",
            "不宰之功，荡然四垂。"
        ],
        "title": "绍兴以后祀五方帝六十首 黄帝奠玉币用《嘉安》。",
        "id": "4d5ff539-69ad-4e13-a677-dd850224e4fe"
    },
    {
        "author": "郊庙朝会歌辞",
        "paragraphs": [
            "维有熊氏，以土胜王。",
            "其后皆沿，兹德用壮。",
            "黼黻幅舄，裳衣是创。",
            "币之玄纁，对此昭亮。"
        ],
        "title": "绍兴以后祀五方帝六十首 有熊氏位奠币用《嘉安》。",
        "id": "704e8a1a-3c31-4ad8-bd9e-987a0b547910"
    },
    {
        "author": "郊庙朝会歌辞",
        "paragraphs": [
            "王曰钦哉，无爱斯牲。",
            "登我元祀，亦有皇灵。",
            "以将以享，或剥或烹。",
            "大夫之俎，天子之诚。"
        ],
        "title": "绍兴以后祀五方帝六十首 奉俎用《丰安》。",
        "id": "2169d7d6-5587-4de6-b315-42ce288388c8"
    },
    {
        "author": "郊庙朝会歌辞",
        "paragraphs": [
            "黍以为翁，鬰以为妇。",
            "以侑元功，以酌大斗。",
            "伊谁歆之，皇皇帝后。",
            "伊谁嘏之，天子万寿。"
        ],
        "title": "绍兴以后祀五方帝六十首 黄帝酌献用《祐安》。",
        "id": "b9bf506e-8252-497e-ba22-6c883ea3a483"
    },
    {
        "author": "郊庙朝会歌辞",
        "paragraphs": [
            "昔在绵邈，有人公孙。",
            "登政抚辰，节用良勤。",
            "所蓄既大，所行宜远。",
            "载其华罇，从以箫管。"
        ],
        "title": "绍兴以后祀五方帝六十首 有熊氏酌献用《祐安》。",
        "id": "7e80fdca-bc80-4ac0-9bb2-82dd46a53c48"
    },
    {
        "author": "郊庙朝会歌辞",
        "paragraphs": [
            "羽觞更陈，厥味清凉。",
            "饮之不烦，又有蔗浆。",
            "夜未艾止，明星浮浮。",
            "愿言妥灵，灵兮淹留。"
        ],
        "title": "绍兴以后祀五方帝六十首 亚、终献用《文安》。",
        "id": "66ce3413-0f21-4758-81de-f82346407b09"
    },
    {
        "author": "郊庙朝会歌辞",
        "paragraphs": [
            "灵不肯留，沛兮将归。",
            "玉节猋逝，翠旗并驰。",
            "顾瞻伫立，怅然佳期。",
            "蹇千万年，无斁人斯。"
        ],
        "title": "绍兴以后祀五方帝六十首 送神用《高安》。",
        "id": "21730087-9a44-47eb-9b8f-6f6c2ab772ed"
    },
    {
        "author": "郊庙朝会歌辞",
        "paragraphs": [
            "〔圜钟为宫〕白藏启序，庶汇向成。",
            "有严禋祀，用答幽灵。",
            "风马云车，来燕来宁。",
            "洋洋在上，休福是承。"
        ],
        "title": "绍兴以后祀五方帝六十首 白帝降神用《高安》。 其一",
        "id": "2aa2474b-8b2f-403c-bbe5-309d5a184a81"
    },
    {
        "author": "郊庙朝会歌辞",
        "paragraphs": [
            "〔黄钟角〕素精肇节，金行固藏。",
            "气冲炎伏，明河翻霜。",
            "功收有年，礼荐有章。",
            "祇越眇冥，鸿基永昌。"
        ],
        "title": "绍兴以后祀五方帝六十首 白帝降神用《高安》。 其二",
        "id": "9cb198fc-592f-4e2c-8b9e-a4104a5502b7"
    },
    {
        "author": "郊庙朝会歌辞",
        "paragraphs": [
            "〔太簇征〕昊天之气，揫敛万汇。",
            "涓日洁齐，有严厥祀。",
            "有牲维肥，有酒维旨。",
            "神之燕娭，锡兹福祉。"
        ],
        "title": "绍兴以后祀五方帝六十首 白帝降神用《高安》。 其三",
        "id": "08bbda83-57a2-463f-ad61-64bd30719d19"
    },
    {
        "author": "郊庙朝会歌辞",
        "paragraphs": [
            "〔姑洗羽〕执矩斯兑，实惟素灵。",
            "受职储休，万宝以成。",
            "飨于西郊，奠玉陈牲。",
            "侑以雅乐，来歆克诚。"
        ],
        "title": "绍兴以后祀五方帝六十首 白帝降神用《高安》。 其四",
        "id": "49c7df14-3e1d-4c7b-98ad-ffb33fbea32c"
    },
    {
        "author": "郊庙朝会歌辞",
        "paragraphs": [
            "素猋谐律，西颢堕灵。",
            "肇复元祀，晨炀肃清。",
            "下土层陔，嘉荐芳馨。",
            "以御蕃祉，介我西成。"
        ],
        "title": "绍兴以后祀五方帝六十首 升殿用《正安》。",
        "id": "46ab0abb-6203-40b3-b67d-b1302e7bc095"
    },
    {
        "author": "郊庙朝会歌辞",
        "paragraphs": [
            "惟时素秋，肇举元祀。",
            "礼备乐作，降登有数。",
            "洋洋在上，神既来止。",
            "神之格思，锡我繁祉。"
        ],
        "title": "绍兴以后祀五方帝六十首 白帝奠玉币用《嘉安》。",
        "id": "bba19aea-76e7-4bee-b87f-f218ae154427"
    },
    {
        "author": "郊庙朝会歌辞",
        "paragraphs": [
            "西颢肃清，羣生茂遂。",
            "有严报典，孔明祀事。",
            "珪币告虔，神灵燕喜。",
            "赉我丰年，以锡民祉。"
        ],
        "title": "绍兴以后祀五方帝六十首 少昊氏位奠币用《嘉安》。",
        "id": "a8b38c4e-3ca7-44b9-a80f-3a1a6051ca22"
    },
    {
        "author": "郊庙朝会歌辞",
        "paragraphs": [
            "洽礼既陈，谐音具举。",
            "有涤斯牲，孔硕为俎。",
            "维帝居歆，介我稷黍。",
            "乐哉有秋，繄神之祜。"
        ],
        "title": "绍兴以后祀五方帝六十首 奉俎用《丰安》。",
        "id": "30986b2d-f4e6-43a7-aefc-9edfd4865502"
    },
    {
        "author": "郊庙朝会歌辞",
        "paragraphs": [
            "徂商肇祀，灵盖孔飨。",
            "恭承嘉禧，湛澹秬鬯。",
            "监此馨香，灵其安留。",
            "畴惠下民，匪灵之休。"
        ],
        "title": "绍兴以后祀五方帝六十首 白帝酌献用《祐安》。",
        "id": "bc010a68-cf12-4508-a166-5ee5d99ce20c"
    },
    {
        "author": "郊庙朝会歌辞",
        "paragraphs": [
            "沆砀西颢，功载万世。",
            "乘金宅兑，侑我明祀。",
            "嘉觞布兰，牲玉洁精。",
            "神之燕虞，肃用有成。"
        ],
        "title": "绍兴以后祀五方帝六十首 少昊氏位酌献用《祐安》。",
        "id": "09f008b6-2270-4c26-8505-af9fd1387384"
    },
    {
        "author": "郊庙朝会歌辞",
        "paragraphs": [
            "肃成万物，泬寥其秋。",
            "惟兹祀事，戾止灵斿。",
            "酌献具举，典礼是求。",
            "冀福斯民，黍稷盈畴。"
        ],
        "title": "绍兴以后祀五方帝六十首 亚、终献用《文安》。",
        "id": "fcc45da4-63a8-493d-a796-f2001f182c29"
    },
    {
        "author": "郊庙朝会歌辞",
        "paragraphs": [
            "沆砀白藏，顺成万宝。",
            "有来德馨，于昭神妥。",
            "露华晨晞，飚驭聿还。",
            "介我嗣岁，泽均幅员。"
        ],
        "title": "绍兴以后祀五方帝六十首 送神用《高安》。",
        "id": "70fd1274-7e91-40c4-a55e-d25aed8dce20"
    },
    {
        "author": "郊庙朝会歌辞",
        "paragraphs": [
            "〔圜钟为宫〕吉日壬癸，律中应钟。",
            "国有故常，北郊迎冬。",
            "乃蒇祀事，必祗必恭。",
            "明默虽异，感而遂通。"
        ],
        "title": "绍兴以后祀五方帝六十首 黑帝降神用《高安》。 其一",
        "id": "357e5a41-22b4-4c73-850b-4e9c2063800f"
    },
    {
        "author": "郊庙朝会歌辞",
        "paragraphs": [
            "〔黄钟为角〕良月盈数，四气推迁。",
            "帝于是时，典司其权。",
            "高灵下堕，降祉幅员。",
            "神之听之，祀事罔愆。"
        ],
        "title": "绍兴以后祀五方帝六十首 黑帝降神用《高安》。 其二",
        "id": "4029dcd6-5893-4efa-80bc-629b592b7cf9"
    },
    {
        "author": "郊庙朝会歌辞",
        "paragraphs": [
            "〔太簇为征〕北方之神，执权司冬。",
            "三时务农，于焉告功。",
            "礼备乐作，归功于神。",
            "风马来游，永锡斯民。"
        ],
        "title": "绍兴以后祀五方帝六十首 黑帝降神用《高安》。 其三",
        "id": "66795275-a09d-4ffe-b395-30fee214b64a"
    },
    {
        "author": "郊庙朝会歌辞",
        "paragraphs": [
            "〔姑洗为羽〕天地闭塞，盛德在水。",
            "黑精之君，降福羨祉。",
            "洋洋在上，若或见之。",
            "齐庄承祀，其敢斁思。"
        ],
        "title": "绍兴以后祀五方帝六十首 黑帝降神用《高安》。 其四",
        "id": "30c91e3e-0b2a-45b3-bfd1-8d0682bb250a"
    },
    {
        "author": "郊庙朝会歌辞",
        "paragraphs": [
            "昧爽昭事，煌煌露光。",
            "涤溉蠲洁，容仪肃庄。",
            "牲肥酒旨，荐此芬芳。",
            "降陟有序，礼无越常。"
        ],
        "title": "绍兴以后祀五方帝六十首 升殿用《正安》。",
        "id": "f2a2e338-8226-455a-8389-4703c5ed48d2"
    },
    {
        "author": "郊庙朝会歌辞",
        "paragraphs": [
            "晨曦未升，天宇肃穆。",
            "祗若元祀，将以币玉。",
            "神之格思，三献茅缩。",
            "明灵怿豫，下土是福。"
        ],
        "title": "绍兴以后祀五方帝六十首 黑帝奠玉币用《嘉安》。",
        "id": "687b0009-08d7-4c65-9f9b-7c8c4fe4e4e6"
    },
    {
        "author": "郊庙朝会歌辞",
        "paragraphs": [
            "飚驭云盖，神之顾歆。",
            "丕昭礼容，发扬乐音。",
            "祀事既举，仰当神心。",
            "申以嘉币，式荐诚谌。"
        ],
        "title": "绍兴以后祀五方帝六十首 高阳氏位奠币用《嘉安》。",
        "id": "1d98b80e-cde9-4f52-a3bc-aa40c1218748"
    },
    {
        "author": "郊庙朝会歌辞",
        "paragraphs": [
            "辰牡孔硕，奉牲以告。",
            "祕祝非祈，丰年宜报。",
            "至意昭彻，交乎神明。",
            "降福穰穰，用燕羣生。"
        ],
        "title": "绍兴以后祀五方帝六十首 奉俎用《丰安》。",
        "id": "02b19fae-f084-46f7-86ba-11a65373cf0a"
    },
    {
        "author": "郊庙朝会歌辞",
        "paragraphs": [
            "赫赫神游，周流八极。",
            "德馨上闻，于焉来格。",
            "不腆酒醴，用伸悃愊。",
            "神其歆之，民用向德。"
        ],
        "title": "绍兴以后祀五方帝六十首 黑帝酌献用《祐安》。",
        "id": "c055b3dd-aae4-4adf-8ad9-67ec59bdd9a3"
    },
    {
        "author": "郊庙朝会歌辞",
        "paragraphs": [
            "十月纳禾，民务藏盖。",
            "不有神休，民罔攸頼。",
            "孟冬之吉，礼行不昧。",
            "神降百祥，昭著蓍蔡。"
        ],
        "title": "绍兴以后祀五方帝六十首 高阳氏酌献用《祐安》。",
        "id": "80d4c2a4-ce3e-46d5-b05d-5acaf464ecaf"
    },
    {
        "author": "郊庙朝会歌辞",
        "paragraphs": [
            "万汇揫敛，时惟冬序。",
            "蠢尔黎氓，入此室处。",
            "酌献告神，礼以时举。",
            "頼此阴骘，民有所怙。"
        ],
        "title": "绍兴以后祀五方帝六十首 亚、终献用《文安》。",
        "id": "1e7daa91-e9ef-4cef-8ebd-e1405ad75af5"
    },
    {
        "author": "郊庙朝会歌辞",
        "paragraphs": [
            "神之戾止，天门夜开。",
            "礼备告成，云{车井}亟回。",
            "旗纛晻霭，万灵喧豗。",
            "独遗祉福，用泽九垓。"
        ],
        "title": "绍兴以后祀五方帝六十首 送神用《高安》。",
        "id": "1ae6570e-0852-4991-a8dd-754c317f5ed4"
    },
    {
        "author": "郊庙朝会歌辞",
        "paragraphs": [
            "和均玉管，政协璿衡。",
            "四序资始，万物含生。",
            "皇猷允洽，至德惟明。",
            "为民祈福，克致精诚。"
        ],
        "title": "干德以后祀感生帝十首 降神用《大安》。",
        "id": "06ac16f7-c7ee-47c8-91d1-276db9363e2d"
    },
    {
        "author": "郊庙朝会歌辞",
        "paragraphs": [
            "衣冠俨若，步武有容。",
            "公卿济济，率礼惟恭。"
        ],
        "title": "干德以后祀感生帝十首 太保行用《保安》。",
        "id": "8461b959-91ad-4a51-a4f2-b88f3ea0a15b"
    },
    {
        "author": "郊庙朝会歌辞",
        "paragraphs": [
            "昊天降康，云何以报。",
            "斯谋斯惟，雍雍灌鬯。",
            "身之洁兮，神斯来止。",
            "神之享兮，民斯福矣。"
        ],
        "title": "干德以后祀感生帝十首 罍洗用《正安》。",
        "id": "5afe5027-881e-4bd9-a34a-c2f74a62a640"
    },
    {
        "author": "郊庙朝会歌辞",
        "paragraphs": [
            "笾豆有践，玉帛斯陈。",
            "神无常享，享于精纯。"
        ],
        "title": "干德以后祀感生帝十首 奠玉币用《庆安》。",
        "id": "da115372-011b-46f6-a27b-3f60e2076eb6"
    },
    {
        "author": "郊庙朝会歌辞",
        "paragraphs": [
            "俎实具列，明德惟馨。",
            "肃容祗荐，神其降灵。"
        ],
        "title": "干德以后祀感生帝十首 奉俎用《咸安》。",
        "id": "54e9f1ec-0f89-47f7-9f2e-7ea053ade573"
    },
    {
        "author": "郊庙朝会歌辞",
        "paragraphs": [
            "乐调凤律，酒浥牺尊。",
            "至灵斯御，盛德弥敦。"
        ],
        "title": "干德以后祀感生帝十首 酌献用《崇安》。",
        "id": "7e85d650-aa4f-436e-81b5-8ea062bc3add"
    },
    {
        "author": "郊庙朝会歌辞",
        "paragraphs": [
            "三阳戒律，万汇腾精。",
            "既苏昆虫，毕达勾萌。",
            "具陈牺象，式荐诚明。",
            "锡以蕃祉，永保咸平。"
        ],
        "title": "干德以后祀感生帝十首 饮福用《广安》。",
        "id": "183dbb88-df9e-4d5a-84a2-fe5b7b236207"
    },
    {
        "author": "郊庙朝会歌辞",
        "paragraphs": [
            "大君有命，祀典咸脩。",
            "荐献式叙，淑慎优柔。"
        ],
        "title": "干德以后祀感生帝十首 亚、终献用《文安》。",
        "id": "37bc34e7-a1a2-4015-93c6-643e9a841990"
    },
    {
        "author": "郊庙朝会歌辞",
        "paragraphs": [
            "奉承明祀，惟羊惟牛。",
            "卬盛于豆，备陈庶羞。",
            "钟鼓喤喤，神具醉止。",
            "其彻嘉笾，永绥福祉。"
        ],
        "title": "干德以后祀感生帝十首 彻豆用《肃安》。以下二首政和中制。",
        "id": "5ac35cfc-c46a-4dbc-a564-317b0f4d49db"
    },
    {
        "author": "郊庙朝会歌辞",
        "paragraphs": [
            "既临下土，复归于天。",
            "神之报贶，受福无边。"
        ],
        "title": "干德以后祀感生帝十首 送神用《普安》。",
        "id": "80908b10-6a52-47ea-bae0-0519cf64f637"
    },
    {
        "author": "郊庙朝会歌辞",
        "paragraphs": [
            "濬发长源，粤惟始祖。",
            "五运协图，万灵来护。"
        ],
        "title": "景祐祀感生帝二首 宣祖配位奠币用《皇安》。",
        "id": "cf23915e-34f2-4290-9bb4-6b939672a251"
    },
    {
        "author": "郊庙朝会歌辞",
        "paragraphs": [
            "龙德而隠，源流则长。",
            "宜乎亿祀，侑享弥昌。"
        ],
        "title": "景祐祀感生帝二首 酌献用《肃安》。",
        "id": "18c89381-f5a5-4fb9-a976-ba5ef44e3ad7"
    },
    {
        "author": "郊庙朝会歌辞",
        "paragraphs": [
            "二仪交泰，七政顺行。",
            "四序资始，万物含生。",
            "皇朝创业，盛德致平。",
            "为民祈福，洁此精诚。"
        ],
        "title": "元符祀感生帝五首 降神用《大安》。六变。",
        "id": "06e33b1c-fc92-49f6-a96f-1eed235c9ba5"
    },
    {
        "author": "郊庙朝会歌辞",
        "paragraphs": [
            "冕旒俨若，步武有容。",
            "公卿济济，韶頀邕邕。"
        ],
        "title": "元符祀感生帝五首 初献升降用《保安》。",
        "id": "5322a6d8-d4d4-4dc1-b39b-b79aef018eb0"
    },
    {
        "author": "郊庙朝会歌辞",
        "paragraphs": [
            "乐和凤律，酒奠牺尊。",
            "神明斯享，礼盛难论。"
        ],
        "title": "元符祀感生帝五首 帝位酌献。",
        "id": "955e4969-b0ab-4f36-84ee-db6a0ef716d7"
    },
    {
        "author": "郊庙朝会歌辞",
        "paragraphs": [
            "大君有命，阙典咸脩。",
            "帝歆明祀，佑圣千秋。"
        ],
        "title": "元符祀感生帝五首 亚、终献用《文安》。",
        "id": "b7321b0f-f36f-4d7d-bcba-80a33983c80e"
    },
    {
        "author": "郊庙朝会歌辞",
        "paragraphs": [
            "俯临下土，回复上天。",
            "触类而长，荷福无边。"
        ],
        "title": "元符祀感生帝五首 送神用《普安》。",
        "id": "855887fb-cfae-4c62-bb70-0c58be5d188b"
    },
    {
        "author": "郊庙朝会歌辞",
        "paragraphs": [
            "〔圜钟为宫〕炎精之神，飞{车井}碧落。",
            "驾以浮云，丹书赤雀。",
            "礼备豆笾，乐谐箫勺。",
            "神具醉止，佑我景铄。"
        ],
        "title": "绍兴以后祀感生帝十六首 降神用《大安》。 其一",
        "id": "a7f3de68-f2fd-4340-ab49-d6219573a2df"
    },
    {
        "author": "郊庙朝会歌辞",
        "paragraphs": [
            "〔黄钟为角〕宋德惟火，神实司之。",
            "上仪申蒇，迎方重离。",
            "瑶币告洁，秀华金支。",
            "啾啾神龙，来介繁禧。"
        ],
        "title": "绍兴以后祀感生帝十六首 降神用《大安》。 其二",
        "id": "f0295f56-32bd-43ce-b880-b68711ab8b91"
    },
    {
        "author": "郊庙朝会歌辞",
        "paragraphs": [
            "〔太簇为征〕于物司火，于方峙南。",
            "璇霄来下，羽卫毵毵。",
            "祠官祝厘，联珮合簪。",
            "本支有衍，则百斯男。"
        ],
        "title": "绍兴以后祀感生帝十六首 降神用《大安》。 其三",
        "id": "a2aadd8a-1801-466a-ba98-96f5b8bbfbd3"
    },
    {
        "author": "郊庙朝会歌辞",
        "paragraphs": [
            "〔姑洗为羽〕惟神之安，方解羽銮。",
            "赤旗霞曳，从以炎官。",
            "居歆嘉荐，肸蠁灵坛。",
            "神之格矣，民讫多盘。"
        ],
        "title": "绍兴以后祀感生帝十六首 降神用《大安》。 其四",
        "id": "3c5bb71b-e332-4299-ac6a-97b77eaa545e"
    },
    {
        "author": "郊庙朝会歌辞",
        "paragraphs": [
            "冲牙锵鸣，肃容专精。",
            "交神之义，罔敢弗诚。",
            "设洗于阼，罍水惟清。",
            "盥以致洁，感通神明。"
        ],
        "title": "绍兴以后祀感生帝十六首 盥洗用《保安》。",
        "id": "d750e57e-eee4-499e-b6ab-6387a18c69e7"
    },
    {
        "author": "郊庙朝会歌辞",
        "paragraphs": [
            "三阳交泰，日新惟良。",
            "大建厥祀，兹报兴王。",
            "礼严陟降，德荐馨香。",
            "聿怀嘉庆，降福穰穰。"
        ],
        "title": "绍兴以后祀感生帝十六首 升殿用《保安》。",
        "id": "b30b2e6a-cf0c-48b4-9bbb-5aba5c5679f7"
    },
    {
        "author": "郊庙朝会歌辞",
        "paragraphs": [
            "肃肃严祀，神幽必闻。",
            "骋驾临飨，将歆飶芬。",
            "嘉玉陈币，钦恭无文。",
            "永绥多祜，国祚何垠。"
        ],
        "title": "绍兴以后祀感生帝十六首 感生帝位奠玉币用《光安》。",
        "id": "1b2737b6-34a4-4d3e-a8ae-46abbd7e4e61"
    },
    {
        "author": "郊庙朝会歌辞",
        "paragraphs": [
            "于穆文献，景炎发祥。",
            "启兹皇运，垂庆无疆。",
            "篚币有陈，式昭肃庄。",
            "神之格思，如在洋洋。"
        ],
        "title": "绍兴以后祀感生帝十六首 僖祖位奠币用《皇安》。",
        "id": "3ff5ebf7-b8ce-44c7-bc2c-c9eed741f080"
    },
    {
        "author": "郊庙朝会歌辞",
        "paragraphs": [
            "笾豆大房，秩秩在列。",
            "奉牲以告，既全既洁。",
            "乐均无爽，牲醴攸设。",
            "神兮燕娭，霓旌孑孑。"
        ],
        "title": "绍兴以后祀感生帝十六首 奉俎用《咸安》。",
        "id": "7aa65f1c-e2d5-4b26-a91b-e6f9ff49da3f"
    },
    {
        "author": "郊庙朝会歌辞",
        "paragraphs": [
            "盛德在火，相我炎祚。",
            "典祀有常，牲玉维具。",
            "风马云车，翩翩来顾。",
            "式蕃帝祉，后昆有裕。"
        ],
        "title": "绍兴以后祀感生帝十六首 感生帝位酌献用《崇安》。",
        "id": "6dfc3829-ab95-4b58-b8c6-bbf683cd2029"
    },
    {
        "author": "郊庙朝会歌辞",
        "paragraphs": [
            "皇矣文献，开国有先。",
            "德配感生，对越在天。",
            "练日得辛，来止灵坛。",
            "神其锡羨，瑞应猗兰。"
        ],
        "title": "绍兴以后祀感生帝十六首 僖祖位酌献用《肃安》。",
        "id": "0d4c4086-04f9-4832-a82e-5f0a17e7f0fd"
    },
    {
        "author": "郊庙朝会歌辞",
        "paragraphs": [
            "苾苾芬芬，神具醉止。",
            "笙磬铿锵，干旄旖旎。",
            "鬷假无言，神灵惟喜。",
            "申锡蕃厘，暨我孙子。"
        ],
        "title": "绍兴以后祀感生帝十六首 文舞退、武舞进用《正安》。",
        "id": "925f4fd1-5f7b-4860-b8fa-a01ae9741946"
    },
    {
        "author": "郊庙朝会歌辞",
        "paragraphs": [
            "伟炎厥初，缘感而系。",
            "庆衍式崇，昭融有契。",
            "乐功既谐，觞献斯继。",
            "歆类不违，克昌百世。"
        ],
        "title": "绍兴以后祀感生帝十六首 亚、终献用《文安》。",
        "id": "7c05abbf-692c-4703-b95c-b96af260b558"
    },
    {
        "author": "郊庙朝会歌辞",
        "paragraphs": [
            "洁陈斯备，昭格惟禋。",
            "神歆以饫，宰彻其馂。",
            "清歌振晓，叶气流春。",
            "永锡祚嗣，以渥烝民。"
        ],
        "title": "绍兴以后祀感生帝十六首 彻豆用《肃安》。",
        "id": "8c6cbf7f-9c1b-4d52-a231-527537a44b6a"
    },
    {
        "author": "郊庙朝会歌辞",
        "paragraphs": [
            "丰祀孔饰，肃来自天。",
            "兰尊既彻，飚驭载遄。",
            "骑云缥缈，聆乐流连。",
            "惟迈惟顾，降福绵绵。"
        ],
        "title": "绍兴以后祀感生帝十六首 送神用《大安》。",
        "id": "85fb622a-6fa0-471a-961f-ca05cf2baf1f"
    },
    {
        "author": "郊庙朝会歌辞",
        "paragraphs": [
            "礼文既洽，熏燎聿升。",
            "嘉气四塞，丹诚上腾。",
            "惟类之应，惟福之兴。",
            "永炽天统，亿载灵承。"
        ],
        "title": "绍兴以后祀感生帝十六首 望燎用《普安》。",
        "id": "b085a7d4-cbd6-4a69-9188-92536c255db6"
    },
    {
        "author": "郊庙朝会歌辞",
        "paragraphs": [
            "思文圣考，对越在天。",
            "侑神作主，奉币申虔。"
        ],
        "title": "景祐大享明堂二首 真宗配位奠币用《诚安》。",
        "id": "f4e12715-c1e6-45c6-8246-05d2b4e671a2"
    },
    {
        "author": "郊庙朝会歌辞",
        "paragraphs": [
            "偃革兴文，封峦考瑞。",
            "威烈巍巍，允膺宗祀。"
        ],
        "title": "景祐大享明堂二首 酌献用《德安》。",
        "id": "ca053946-8277-4a2b-b9ca-0ef5a415110a"
    },
    {
        "author": "郊庙朝会歌辞",
        "paragraphs": [
            "维圣享帝，维孝严亲。",
            "肇图世室，躬展精禋。",
            "镛鼓既设，笾豆既陈。",
            "至诚攸感，保格上神。"
        ],
        "title": "皇祐亲享明堂六首 降神用《诚安》。",
        "id": "deebfea3-2899-42f3-9a56-662f575edcad"
    },
    {
        "author": "郊庙朝会歌辞",
        "paragraphs": [
            "干亨坤庆育函生，路寝明堂致洁诚。",
            "玉帛非馨期感格，降康亿载保登平。"
        ],
        "title": "皇祐亲享明堂六首 奠玉币曰《镇安》。",
        "id": "49c290c7-0e7d-4964-a051-41852d116e1d"
    },
    {
        "author": "郊庙朝会歌辞",
        "paragraphs": [
            "肃肃路寝，相维明堂。",
            "二仪鉴止，三圣侑旁。",
            "灵期䜣合，祠节齐庄。",
            "至诚并贶，降福无疆。"
        ],
        "title": "皇祐亲享明堂六首 酌献曰《庆安》。",
        "id": "b49191bf-c560-473f-a6bb-78bc8ee3b5a5"
    },
    {
        "author": "郊庙朝会歌辞",
        "paragraphs": [
            "祖功宗德启隆熙，严配交修太室祠。",
            "圭币荐诚知顾享，本支锡羨固邦基。"
        ],
        "title": "皇祐亲享明堂六首 三圣配位奠币用《信安》。",
        "id": "476ec4b2-6ece-4973-95e5-967d84372689"
    },
    {
        "author": "郊庙朝会歌辞",
        "paragraphs": [
            "艺祖造邦，二宗绍德。",
            "肃雍孝享，登配圜极。",
            "先训有开，菲躬何力。",
            "歆馨锡羨，保民丽亿。"
        ],
        "title": "皇祐亲享明堂六首 酌献用《孝安》。",
        "id": "29f5390c-2dba-4b10-ae66-df094fcbd525"
    },
    {
        "author": "郊庙朝会歌辞",
        "paragraphs": [
            "我将我享，辟公显助。",
            "献终豆彻，礼成乐具。",
            "饰驾上游，升烟高骛。",
            "神保聿归，介兹景祚。"
        ],
        "title": "皇祐亲享明堂六首 送神用《诚安》。",
        "id": "fc21df55-4bb6-4f5e-9639-c2099de2d1d6"
    },
    {
        "author": "郊庙朝会歌辞",
        "paragraphs": [
            "烨烨房心，下照重屋。",
            "我严帝亲，匪配之渎。",
            "西颢沆砀，夕景已肃。",
            "灵其来娭，嘉荐芳鬰。"
        ],
        "title": "嘉祐亲享明堂二首 降神用《诚安》。",
        "id": "a9dcbb90-a471-4a25-908e-85610140d0c5"
    },
    {
        "author": "郊庙朝会歌辞",
        "paragraphs": [
            "明明合宫，莫尊享帝。",
            "礼乐熙成，精与神契。",
            "桂尊初阑，羽驾倏逝。",
            "遗我嘉祥，于显万世。"
        ],
        "title": "嘉祐亲享明堂二首 送神用《诚安》。",
        "id": "8c12975a-662e-451e-9dde-449595b21271"
    },
    {
        "author": "郊庙朝会歌辞",
        "paragraphs": [
            "于皇圣考，克配上帝。",
            "永言孝思，昭荐嘉币。"
        ],
        "title": "熙宁亲享明堂二首 英宗奠币用《诚安》。",
        "id": "763bb59a-755a-4bab-b446-5ddf95f4c749"
    },
    {
        "author": "郊庙朝会歌辞",
        "paragraphs": [
            "英声迈古，德施在民。",
            "允秩宗祀，宾延上神。"
        ],
        "title": "熙宁亲享明堂二首 酌献用《德安》。",
        "id": "3d8b8cb6-ade7-413f-a30e-53119e590a5f"
    },
    {
        "author": "郊庙朝会歌辞",
        "paragraphs": [
            "严父配天，孝乎明堂。",
            "与奠升阶，降音以将。",
            "天步有节，帝容必庄。",
            "辟公宪之，礼无不臧。"
        ],
        "title": "元符亲享明堂十一首 皇帝升降用《仪安》。",
        "id": "07fd93b3-5c45-4be9-a382-708f9bf1392f"
    },
    {
        "author": "郊庙朝会歌辞",
        "paragraphs": [
            "圣能享帝，孝克事亲。",
            "于皇宗祀，盛节此陈。",
            "何以荐虔，二精有炜。",
            "何以致祥，上天鉴止。"
        ],
        "title": "元符亲享明堂十一首 上帝位奠玉币用《镇安》。",
        "id": "1c26bf7b-c5bc-4812-96d2-b8f817418f34"
    },
    {
        "author": "郊庙朝会歌辞",
        "paragraphs": [
            "合宫礼备，时维哲王。",
            "堂筵四敞，明德馨香。",
            "圣考来格，降福穰穰。",
            "承承继继，万祀其昌。"
        ],
        "title": "元符亲享明堂十一首 神宗奠币用《信安》。",
        "id": "52bbd944-afa1-41ec-bae6-a7f3d8d4c530"
    },
    {
        "author": "郊庙朝会歌辞",
        "paragraphs": [
            "奕奕明堂，天子即事。",
            "奠我圣考，配于上帝。",
            "凡百有职，畴敢不祗。",
            "俎洁牲肥，其登有仪。"
        ],
        "title": "元符亲享明堂十一首 奉俎用《禧安》。",
        "id": "3ae17497-3be3-48bc-8e34-547539b9d7e5"
    },
    {
        "author": "郊庙朝会歌辞",
        "paragraphs": [
            "惟礼不渎，所以严亲。",
            "惟孝不匮，所以教民。",
            "陟配文考，享于大神。",
            "重禧累福，祚裔无垠。"
        ],
        "title": "元符亲享明堂十一首 上帝位酌献用《庆安》。",
        "id": "9bbbb837-5023-4248-861f-4de193193aca"
    },
    {
        "author": "郊庙朝会歌辞",
        "paragraphs": [
            "隆功骏德，两有烈光。",
            "陟配宗祀，惠我无疆。"
        ],
        "title": "元符亲享明堂十一首 配位酌献用《德安》。",
        "id": "2ee25234-d83c-427f-93d5-76c938175a99"
    },
    {
        "author": "郊庙朝会歌辞",
        "paragraphs": [
            "舞以象功，乐惟崇德。",
            "文经万邦，武靖四国。",
            "一张一弛，其仪不忒。",
            "神鉴孔昭，孝思维则。"
        ],
        "title": "元符亲享明堂十一首 退文舞、迎武舞用《穆安》。",
        "id": "1bba720c-fc0d-4587-a024-b82fd7ab4a38"
    },
    {
        "author": "郊庙朝会歌辞",
        "paragraphs": [
            "于昭盛礼，严父配天。",
            "尽物尽诚，莫匪吉蠲。",
            "重觞既荐，九奏相宣。",
            "神介景福，亿万斯年。"
        ],
        "title": "元符亲享明堂十一首 亚献用《穆安》。",
        "id": "0db388a1-9276-4ee9-a197-8fb392eafc03"
    },
    {
        "author": "郊庙朝会歌辞",
        "paragraphs": [
            "莫尊乎天，莫亲乎父。",
            "既享既侑，诚申礼举。",
            "戛击堂上，八音始具。",
            "天子亿龄，饮神之胙。"
        ],
        "title": "元符亲享明堂十一首 饮福用《胙安》。",
        "id": "d4a2b58e-45ab-4c2e-bd6c-bc63c24d1785"
    },
    {
        "author": "郊庙朝会歌辞",
        "paragraphs": [
            "穆穆在堂，肃肃在庭。",
            "于显辟公，来相思成。",
            "神既歆止，有闻无声。",
            "锡我休嘉，燕及羣生。"
        ],
        "title": "元符亲享明堂十一首 彻豆用《歆安》。",
        "id": "72175e2f-2031-44d1-b023-d839400d32a1"
    },
    {
        "author": "郊庙朝会歌辞",
        "paragraphs": [
            "有奕明堂，万方时会。",
            "宗子圣考，作帝之配。",
            "乐酌虞典，礼从周志。",
            "厘事既成，于皇来暨。"
        ],
        "title": "元符亲享明堂十一首 归大次用《憩安》。",
        "id": "67ac71e4-1f6b-4a63-8420-dfc547ec09fe"
    },
    {
        "author": "郊庙朝会歌辞",
        "paragraphs": [
            "交于神明，内心为贵。",
            "外致其文，亦效精意。",
            "嘉玉既陈，将以量币。",
            "肃肃雝雝，惟帝之对。"
        ],
        "title": "大观宗祀明堂五首 奠玉币用《镇安》。 其一",
        "id": "2607f58a-016c-4100-ad1a-d437d4c56917"
    },
    {
        "author": "郊庙朝会歌辞",
        "paragraphs": [
            "有邦事神，享帝为尊。",
            "内心致德，外示弥文。",
            "嘉玉效珍，荐以量币。",
            "恭钦伊何，惟以宗祀。"
        ],
        "title": "大观宗祀明堂五首 奠玉币用《镇安》。 其二",
        "id": "2a0f821c-ffe1-4c03-93dc-63486352a31d"
    },
    {
        "author": "郊庙朝会歌辞",
        "paragraphs": [
            "肇祀明堂，告成大报。",
            "颙颙祗祗，率见昭考。",
            "涓选休辰，齐明朝夕。",
            "于惟皇王，孝思罔极。"
        ],
        "title": "大观宗祀明堂五首 配位奠币用《信安》。",
        "id": "913a7612-7f86-450c-98e2-8c5c8a77653c"
    },
    {
        "author": "郊庙朝会歌辞",
        "paragraphs": [
            "若昔大猷，孝思维则。",
            "永言孝思，丕承其德。",
            "于昭明威，侑于上帝。",
            "赉我思成，永绥福祉。"
        ],
        "title": "大观宗祀明堂五首 酌献用《孝安》。",
        "id": "901ddcd8-88ee-45e7-bce1-a880af083c99"
    },
    {
        "author": "郊庙朝会歌辞",
        "paragraphs": [
            "于昭皇考，大明体神。",
            "宪章文思，宜民宜人。",
            "严父之道，陟配于天。",
            "躬行孝告，有孚于先。"
        ],
        "title": "大观宗祀明堂五首 配位酌献用《大明》。",
        "id": "6f5e6b4c-3197-4c35-908a-3ba9eff7c6de"
    },
    {
        "author": "郊庙朝会歌辞",
        "paragraphs": [
            "惟我有宋，昊天子之。",
            "三年卜祀，百世承基。",
            "施及冲眇，奉牲以祠。",
            "敢忘斋栗，偏举上仪。"
        ],
        "title": "绍兴亲享明堂二十六首 皇帝入门用《仪安》。",
        "id": "c656b3cc-a1d9-4ab9-a188-08fa5e68b05b"
    },
    {
        "author": "郊庙朝会歌辞",
        "paragraphs": [
            "于赫明堂，肇称禋祀。",
            "祖宗来游，亦侑于帝。",
            "九州骏奔，百辟咸事。",
            "敛时纯休，锡我万世。"
        ],
        "title": "绍兴亲享明堂二十六首 升堂用《仪安》。",
        "id": "e790f429-b089-4add-b9ab-848e9473e015"
    },
    {
        "author": "郊庙朝会歌辞",
        "paragraphs": [
            "噫神何亲，惟德是辅。",
            "玉牲具陈，诚则来顾。",
            "我开明堂，遵国之故。",
            "尚蒙居歆，以笃宗祜。"
        ],
        "title": "绍兴亲享明堂二十六首 降神用《诚安》。",
        "id": "99b0b649-29a0-4bae-b16c-8209ea14b264"
    },
    {
        "author": "郊庙朝会歌辞",
        "paragraphs": [
            "肇开九筵，维古之倣。",
            "皇皇大神，来顾来享。",
            "庶仪交修，百辟显相。",
            "微诚自中，交际天壤。"
        ],
        "title": "绍兴亲享明堂二十六首 盥洗用《仪安》。",
        "id": "bdcde066-3b88-4d51-be45-885867a2e3a7"
    },
    {
        "author": "郊庙朝会歌辞",
        "paragraphs": [
            "皇皇后帝，周览四方。",
            "眷我前烈，燕娭此堂。",
            "金支秀发，黼帐高张。",
            "世歆明祀，曰宋是常。"
        ],
        "title": "绍兴亲享明堂二十六首 上帝位奠玉币用《镇安》。",
        "id": "3a2db63f-a5b9-449d-84cc-d790e5f4c529"
    },
    {
        "author": "郊庙朝会歌辞",
        "paragraphs": [
            "至哉坤元，持载万物。",
            "继天神圣，观世治忽。",
            "颂祇之堂，荐以圭黻。",
            "孰为邦休，四海无拂。"
        ],
        "title": "绍兴亲享明堂二十六首 皇地祇位奠玉币用《嘉安》。",
        "id": "77e51ec7-daff-4af2-8f1f-e2b99ca5923b"
    },
    {
        "author": "郊庙朝会歌辞",
        "paragraphs": [
            "推尊太元，重屋为盛。",
            "谁其配之，我祖齐圣。",
            "开基握符，正位凝命。",
            "于万斯年，孝孙有庆。"
        ],
        "title": "绍兴亲享明堂二十六首 太祖位奠币用《广安》。",
        "id": "82d9f43d-c004-4298-a781-edbef2242180"
    },
    {
        "author": "郊庙朝会歌辞",
        "paragraphs": [
            "帝神来格，靡祀不从。",
            "侑坐而食，独升祖宗。",
            "在庭祗肃，展采错重。",
            "三献之礼，百年之容。"
        ],
        "title": "绍兴亲享明堂二十六首 太宗位奠币用《化安》。",
        "id": "7358dbd5-cc7b-48f4-a618-487332333d24"
    },
    {
        "author": "郊庙朝会歌辞",
        "paragraphs": [
            "于穆帝临，至矣元造。",
            "克配其仪，惟我文考。",
            "仁恩广覃，奕叶永保。",
            "宗祀惟初，以扬孝道。"
        ],
        "title": "绍兴亲享明堂二十六首 徽宗位奠币用《泰安》。",
        "id": "6b4f5f1a-49f5-4c3f-a2a3-684b1e70bbd8"
    },
    {
        "author": "郊庙朝会歌辞",
        "paragraphs": [
            "耳听鋗玉，目瞻熉珠。",
            "乐备周奏，仪参汉图。",
            "神人并况，天地同符。",
            "亦既见帝，王心则愉。"
        ],
        "title": "绍兴亲享明堂二十六首 皇帝还位用《仪安》。",
        "id": "1cfeb417-27b3-4d94-a1a7-65164bfcb36d"
    },
    {
        "author": "郊庙朝会歌辞",
        "paragraphs": [
            "展牲登俎，箫韶在庭。",
            "羞陈五室，意彻三灵。",
            "匪物斯享，惟诚则馨。",
            "永作祭主，神其亿宁。"
        ],
        "title": "绍兴亲享明堂二十六首 尚书捧俎用《禧安》。",
        "id": "cbafa11d-f13a-4b73-871f-03aec38574f3"
    },
    {
        "author": "郊庙朝会歌辞",
        "paragraphs": [
            "日在东陆，维时上辛。",
            "肇开阳馆，恭礼尊神。",
            "苍玉辉夜，紫烟炀晨。",
            "祖宗并配，天地同禋。"
        ],
        "title": "绍兴亲享明堂二十六首 昊天上帝位酌献用《庆安》。",
        "id": "6664d7e7-717a-4b97-aabb-2476ed3789f6"
    },
    {
        "author": "郊庙朝会歌辞",
        "paragraphs": [
            "地禩泰折，歌同我将。",
            "黝牲纯洁，丝竹发扬。",
            "博厚而久，含洪以光。",
            "扶持宗社，曰笃不忘。"
        ],
        "title": "绍兴亲享明堂二十六首 皇地祇位酌献用《彰安》。",
        "id": "2b8e7af1-a9e6-4850-ad4a-ca92a37e9068"
    },
    {
        "author": "郊庙朝会歌辞",
        "paragraphs": [
            "一德开基，百年垂统。",
            "中天禘郊，薄海朝贡。",
            "宝龟相承，器鼎加重。",
            "泽深庆绵，帝复命宋。"
        ],
        "title": "绍兴亲享明堂二十六首 太祖位酌献用《孝安》。",
        "id": "32fde349-84cc-4b7e-8db5-55fac56023bf"
    },
    {
        "author": "郊庙朝会歌辞",
        "paragraphs": [
            "绍天承业，继世立功。",
            "帷幄屡胜，车书始同。",
            "武扫氛雾，文垂日虹。",
            "遗泽所及，孰知其终。"
        ],
        "title": "绍兴亲享明堂二十六首 太宗位酌献用《韶安》。",
        "id": "e319d947-45ab-47c7-b408-5b39cf9a74c7"
    },
    {
        "author": "郊庙朝会歌辞",
        "paragraphs": [
            "钦惟合宫，承神至尊。",
            "祗戒专精，俨然若存。",
            "奠兹嘉觞，茝兰其芬。",
            "发祉隤祥，以子以孙。"
        ],
        "title": "绍兴亲享明堂二十六首 徽宗位酌献用《成安》。",
        "id": "e8242b28-7b3a-4cca-82e8-bc5defa81ae4"
    },
    {
        "author": "郊庙朝会歌辞",
        "paragraphs": [
            "匏尊既举，鞂席未移。",
            "有德斯顾，靡神不娭。",
            "物情肃穆，天宇清夷。",
            "宅中受命，永复邦基。"
        ],
        "title": "绍兴亲享明堂二十六首 皇帝还小次用《仪安》。",
        "id": "96c3b511-30b4-4b85-ae4d-ed6f656293c1"
    },
    {
        "author": "郊庙朝会歌辞",
        "paragraphs": [
            "神之歘至，庆阴杳冥。",
            "风马云车，恍若有承。",
            "备形声容，于昭文明。",
            "庶几嘉虞，来享来宁。"
        ],
        "title": "绍兴亲享明堂二十六首 文舞退、武舞进用《穆安》。",
        "id": "724e0d5d-6cff-45ac-9cd3-80b1df67fc2f"
    },
    {
        "author": "郊庙朝会歌辞",
        "paragraphs": [
            "四阿有严，神既戾止。",
            "备物虽仪，洁诚惟己。",
            "有来振振，相我熙事。",
            "载酌陶匏，以成毖祀。"
        ],
        "title": "绍兴亲享明堂二十六首 亚献用《穆安》。",
        "id": "85582192-3838-49f7-a10f-1b4c1c8283f0"
    },
    {
        "author": "郊庙朝会歌辞",
        "paragraphs": [
            "诚一为专，礼三而称。",
            "孰陪邦祠，惟我同姓。",
            "金丝屡调，圭玉交映。",
            "是谓熙成，福来神听。"
        ],
        "title": "绍兴亲享明堂二十六首 终献用《穆安》。",
        "id": "077c4b0a-d8c5-4a33-97b9-d63f8fe1023a"
    },
    {
        "author": "郊庙朝会歌辞",
        "paragraphs": [
            "孰谓天远，至诚则通。",
            "孰谓地厚，与天则同。",
            "惠我纯嘏，克成大功。",
            "握图而治，如日之中。"
        ],
        "title": "绍兴亲享明堂二十六首 皇帝饮福用《胙安》。",
        "id": "15ab2225-5f33-4ff3-a70e-24a48edbfb4a"
    }
]
]