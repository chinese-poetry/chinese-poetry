[
    {
        "author": "喻汝礪",
        "paragraphs": [
            "扣橈泛澄虚，濯流睇幽芳。",
            "晚霙襯奇樹，夕霏媚疏篁。",
            "歸鳥亦暫閒，夜魄動初凉。",
            "忽焉衆星微，天髙月舒光。",
            "昔也杜陵子，澹然此茅堂。",
            "客至酒自斟，句得意已忘。",
            "云何常念饑，零落在道旁。",
            "古來技入神，一飯豈所望。",
            "吾輩天所窮，慨歌淚霑裳。"
        ],
        "title": "晚泛浣花遂宿草堂",
        "id": "db5ea295-2c0e-4810-9f4c-de4b0d2a92c5"
    },
    {
        "author": "喻汝礪",
        "paragraphs": [
            "臯朔語類俳，上頗倡優之。",
            "嚴吾數預事，慘凛失所棲。",
            "慨彼猜忌姿，公卿命如絲。",
            "夫子迺謁閑，翩翩富丰儀。",
            "眷言彼姝子，深情結幽期。",
            "浩露泛酒甕，輕雲思琴徽。",
            "撫絃視八荒，頗覺秦岫低。",
            "紛紛漢諸子，悟解良獨遲。",
            "一朝不自保，頸血霑裳衣。",
            "公豈不炯戒，慮禍盖已微。",
            "污已迥前識，達生邁天倪。",
            "闊哉昭曠情，豈屑後代嗤。"
        ],
        "title": "遊琴臺",
        "id": "6995a00b-de3a-4c1e-9435-959c4639e1ae"
    },
    {
        "author": "喻汝礪",
        "paragraphs": [
            "燦燦詩翁錦里西，只緣詩好遂窮棲。",
            "竹鋪冷色雲連寺，柳漾晴絲鳥過溪。",
            "凝怨不禁關樹暗，駐情應恨蜀山低。",
            "離人苦怕春歸盡，可忍紅英半著泥。"
        ],
        "title": "草堂詩  其一",
        "id": "80539c82-b889-4ddc-94f8-622855105abd"
    },
    {
        "author": "喻汝礪",
        "paragraphs": [
            "閒把煙光次第陳，岷峨風物見精神。",
            "翻成錦繡千般様，供與江山幾處春。",
            "深屋長河元老大，蛾眉曼睩却逡巡。",
            "從公乞取無邊手，免作詩中半箇人。"
        ],
        "title": "草堂詩  其二",
        "id": "744a7f7a-938f-433a-a550-724ade6ee579"
    },
    {
        "author": "喻汝礪",
        "paragraphs": [
            "從教日日敞窗扉，嫌怕風光入眼遲。",
            "剩買芒鞋供看竹，趁乘春雨去裁榿。",
            "苦無賓客僧來後，薄有生涯鶴下時。",
            "聞道鄰翁酒初熟，新篘一酌莫相遺。"
        ],
        "title": "草堂詩  其三",
        "id": "3633cfc6-7cac-4df1-bac4-bdfb70cf090f"
    },
    {
        "author": "喻汝礪",
        "paragraphs": [
            "遠嶼曲洲縱復横，沙邊繁鳥弄簫笙。",
            "一軒檐冷松陰合，十里林香藥草生。",
            "路轉斷楂逢石坐，風移深竹見僧行。",
            "晚來冲抱更清曠，時有幽人带月耕。"
        ],
        "title": "草堂詩  其四",
        "id": "2453b73a-bf22-4568-a8f6-95a6d642256c"
    },
    {
        "author": "喻汝礪",
        "paragraphs": [
            "亂後飄零歇此身，風光無賴更清新。",
            "客懷易感酒添病，詩思苦慳花減春。",
            "南枝北枝鶯舌巧，前村後村雨脚匀。",
            "暫借溪邊老爲客，花心柳眼莫撩人。"
        ],
        "title": "草堂詩  其五",
        "id": "f437b136-730e-4e09-82ef-0e704d8927ca"
    },
    {
        "author": "喻汝礪",
        "paragraphs": [
            "翠木搖艷溪之灣，游子失氣生愁酸。",
            "誇力搏虎筋骨絕，雙流迸巘道路難。",
            "布衾多年窘夜雨，土銼無火啼夜餐。",
            "一生忠義老寂寞，旋燒竹葉供春寒。"
        ],
        "title": "草堂詩  其六",
        "id": "00a2ddd6-87ac-4369-8f5d-fc6ed0caf0fe"
    },
    {
        "author": "喻汝礪",
        "paragraphs": [
            "詩人以來誰者工，建安元嘉無此翁。",
            "維摩壁畔不到處，伽梨角邊無限風。",
            "孟郊空螯但彭越，何晏片甲非虬龍。",
            "先生住處在何許，我亦不知西北東。"
        ],
        "title": "草堂詩  其七",
        "id": "b659240c-baf1-4797-85e3-8648b5e3f40b"
    },
    {
        "author": "喻汝礪",
        "paragraphs": [
            "朝元閣邊瑶草芳，惟君之故遥相望。",
            "人歸後雁關塞阻，思入南鳬離夢長。",
            "懸知同心兩相憶，剩欲共看千里光。",
            "金輿玉輦不復見，腸斷華清雲樹蒼。"
        ],
        "title": "草堂詩  其八",
        "id": "4bdecbe7-b8f5-4c56-ae8e-c1e4c98f4115"
    },
    {
        "author": "喻汝礪",
        "paragraphs": [
            "竹外清疏侵碧溪，谿邊竹澹煙雨霏。",
            "閒看雪嶺題詩罷，醉散西郊信馬歸。",
            "霄漢直愁雙闕迥，夢魂長著五陵飛。",
            "故園秀木又春色，只恐歸去池臺非。"
        ],
        "title": "草堂詩  其九",
        "id": "197066fd-713b-4cc5-af75-3fb32c332d2d"
    },
    {
        "author": "喻汝礪",
        "paragraphs": [
            "錦宮城西春草芳，杜陵客子憂思長。",
            "浴晴晚樹淡浮綠，臥水幽花深度香。",
            "交情憫憫言燕阻，舊國迤迤雲山蒼。",
            "白蘋洲渚落日晚，明邊正銜歸鴈行。"
        ],
        "title": "草堂詩  其一○",
        "id": "a72e2d7b-1fbb-405b-a273-7c2ce51cd0c7"
    },
    {
        "author": "喻汝礪",
        "paragraphs": [
            "浣花四月天氣和，綵舟翠旂樂莫過。",
            "離人千里起遥怨，緩棹一曲浮靈波。",
            "惠風曇曇泛蘅杜，流雲演演逾關河。",
            "終然有懷春復夏，歸去灞滻眠汀莎。"
        ],
        "title": "草堂詩  其一一",
        "id": "fc7e8f47-ac34-491e-b3d2-dd9acc62b1ae"
    },
    {
        "author": "喻汝礪",
        "paragraphs": [
            "支策翳然林水間，蕭疏神韻淡風煙。",
            "滄浪亭畔各分手，杜宇聲中恰一年。",
            "自昔風人裁一骨，於今捫膝亦么弦。",
            "試看堂上百千海，餘子浮漚卻未全。"
        ],
        "title": "草堂詩  其一二",
        "id": "be423b4a-fec6-4275-8b3c-b4dfe2c3d798"
    },
    {
        "author": "喻汝礪",
        "paragraphs": [
            "東風原自無消息，獨捲珠簾望春色。",
            "風驚紅葉墮珊珊，夢斷行雲泣殘月。",
            "挹挹柔情不自持，此心端被月先知。",
            "窺窗入户如相伴，應是嬌娥慣别離。"
        ],
        "title": "題周昉美人拜月圖",
        "id": "8c95213b-3f41-40f4-b64b-d5ab01d4c737"
    },
    {
        "author": "喻汝礪",
        "paragraphs": [
            "濯錦江邊莎草濃，散花樓畔夭芙蓉。",
            "蜀山疊疊修門遠，誰把丹心問李鄘。"
        ],
        "title": "散花樓",
        "id": "9e46dfa5-2164-4d74-9d77-0e9d28699bbe"
    },
    {
        "author": "喻汝礪",
        "paragraphs": [
            "真人何年下紫清，目睛飄墮如流星。",
            "至今玉洞通窈冥，蕭然紫室之威靈。",
            "杖履而來六月望，赤旱裂石風淒冷。",
            "屹然四壁呀欲動，神怪夭矯目喪睛。",
            "道與之貌非丹青，馭風而行誰使令。",
            "雲飛電掣集帝所，超然得意皆天人。",
            "異哉石子偉丈夫，胸中磊磊怪所儲。",
            "玄圃之山帝所居，子游其間墮雙鳬。",
            "不然安知天上有此樂，禿筆一掃凌方壺。",
            "細看毛骨分錙銖，偉形傑狀人人殊。",
            "古來列真誰所摹，前稱關同後張圖。",
            "近之豪者郭忠恕，落筆拂戾如奔諸。",
            "兩公軼蕩不拘束，筆力磊砢相劘扶。",
            "我來憑欄聊一呼，隨翁聯軒上清都。"
        ],
        "title": "玉局洞石恪畫仙人四壁",
        "id": "3b24e3c7-2101-4340-a0aa-f1861d6e80e4"
    },
    {
        "author": "喻汝礪",
        "paragraphs": [
            "先公御吏如御兵，迎刃而解如庖丁。",
            "掀髯一笑黠吏走，蜀中草木知威名。",
            "伯兄渠渠天下士，嵩高少室之英靈。",
            "妙齡提書噭閶闔，谹議可以諧韶韺。",
            "昨年兩作益州牧，西南惡少不敢行。",
            "後來繼者有季弟，潭潭大度涵滄溟。",
            "指麾萬事不作意，決眥雨電風煙雲。",
            "南望峨眉西玉壘，逸氣夜與銀河傾。",
            "幅巾筇杖過何許，閑邀仲元訪君平。",
            "小蓬董寶夜吹笙，往往笑倒長庚星。",
            "拔劍起舞者誰子，杜陵老翁醉不醒。",
            "生平入眼無俗物，胡爲見我眼自青。",
            "武侯廟前有古柏，風吟雨嘯蛟龍聲。",
            "我來正欲刳爾腹，琢作巨屋丹其楹。",
            "琢作巨屋丹其楹，繪此落落三名卿。",
            "尚使千載知儀刑，喻子作詩如鼎銘。"
        ],
        "title": "上席帥",
        "id": "09855929-8e2d-44e1-87a4-d9791197cbda"
    },
    {
        "author": "喻汝礪",
        "paragraphs": [
            "獨詠滄浪古岸邊，牽風柳带綠凝煙。",
            "得魚且斫金絲鱠，醉折桃花倚釣船。"
        ],
        "title": "錦江思",
        "id": "f76dffba-453c-4439-9717-51a1589fd38b"
    },
    {
        "author": "喻汝礪",
        "paragraphs": [
            "太虛八境初無二，中有道人常洞視。",
            "借問道人何等公，從志其名聶其氏。",
            "華亭春酣戰桃李，香氣入簾人破睡。",
            "凌波微步度勞塵，梔子同心傳密意。",
            "道人不動如澄水，看破新裝小年紀。",
            "回身向郎郎忍棄，愁眺月華空掩涕。",
            "含羞轉態春百媚，而我定心初不起。",
            "世人悠悠初未知，故有冥籍還見記。",
            "儀州判官臨潁生，良原甲夜黄衣吏。",
            "手提淡墨但倉黄，門列陰兵更奇佹。",
            "昧爽堂皇勢呀豁，玉带神君氣高厲。",
            "靖國再拜呼使前，案頭吏抱百葉紙。",
            "數行具書一善事，聶君夜卻淫奔李。",
            "由來胸中無濁見，前塵百暗心常止。",
            "一室超然方隱几，入眼狂花亂飄墜。",
            "定情豈復顧條脫，合歡未許同陽燧。",
            "坐令密行動幽祇，棘使華年增一紀。",
            "出門仍問紫衣翁，陰誅與世無差異。",
            "百葉部中分次第，忠孝棄捐神所劓。",
            "殺生之報定何如，朝生暮死蜉蝣爾。",
            "踏翠裁紅可憐妓，濯足瓊漿被鞭箠。",
            "房公湖邊秋色裏，阿孫圖南前拜跪。",
            "扣頭授我如上事，願謁英篇書所以。",
            "我聞南曹北曹尺有咫，天知地知元密邇。",
            "豈惟妙藥徹五藏，況復寶鑑懸千里。",
            "幽中諒有鬼能言，密處須防牆有耳。",
            "諸生舉止雖細微，動念觀心實幽邃。",
            "端知天上戊申錄，記盡人間不平地。",
            "東鄰西舍總不知，卻有鬼神知子細。",
            "障礙爲壁通爲空，只有此心難掩蔽。",
            "云何是中有明暗，至行通神裁一理。",
            "道人兩眼無赤眚，揩定人間幾真僞。",
            "趙驊已矣馬元死，郡有隱德如君子。",
            "嗟我諸生苦流轉，奔色奔聲復奔味。",
            "其間貪魃尤陰詭，收索攜提入饞喙。",
            "都兒阿對共揶揄，笑殺官人常夢穢。",
            "雖云幽暗巧規避，僮僕羞之那不愧。",
            "哀哉詭譎王冀公，未省胡顔向祁睿。",
            "我愛昔人尤簡貴，寡欲清真有高氣。",
            "曠然澹處但真獨，胸中豈復留塵累。",
            "生死幽明了不期，是心默與神明契。",
            "王忱繡被下庭堂，李約寶珠存含禭。",
            "九原可作吾與歸，斂膝容之想幽致。"
        ],
        "title": "隱德詩",
        "id": "13af3c0c-1793-4327-94db-b0b7fb8a468f"
    },
    {
        "author": "喻汝礪",
        "paragraphs": [
            "魚復江邊春事起，萬點紅旗颺清泚。",
            "主人元是劉夢得，載酒娛賓水光裏。",
            "酒闌放脚步涉磧，細石作行相靡迤。",
            "臥龍起佐赤龍子，天地風雲入鞭箠。",
            "蛇盤虎翼飛鳥翔，四正四奇公所壘。",
            "當時二十四萬師，開門闔門隨臂指。",
            "幾回嚇殺生仲達，往往宵遁常騎豕。",
            "海中仙人丈二履，相與往來迂玉趾。",
            "笑云此公大肚皮，龍拏虎擲堆胸胃。",
            "江頭風波幾劘蕩，斷岸奔峰俱披靡。",
            "陽侯鏖戰三峽怒，祇此細石吹不起。",
            "晉大司馬宣武公，常山之蛇中首尾。",
            "幙中矹矹何物客，未有一客能解此。",
            "千年獨有老奇癲，見之斂袂三嘆喟。",
            "頗知此法自玄女，細與諸公剖根柢。",
            "君不見風后英謀儘奇詭，龕定蚩尤等蜉蟻。",
            "漢大將軍親閱試，四夷聞風皆褫氣。",
            "馬隆三千相角掎，西羌茸茸落牙嘴。",
            "而公於此出新意，蓋世功名無第二。",
            "不知何處著雙手，建立乃與天地比。",
            "河圖洛書亦如此，堂堂孔明今未死。",
            "我門生人如死人，老了不作一件事。",
            "卻被獮猴坐御床，孰眎天王出居汜。",
            "既不能蹠穿膝暴秦王庭，放聲七日哭不已。",
            "又不能斷脰決腹死社稷，滿地淋漓流腦髓。",
            "羨它安晉溫太真，壯它霸越會稽蠡。",
            "八年嫪戀飽妻子，灑涕東風肉生髀。",
            "斑斑猶在杲卿髪，離離未落張巡齒。",
            "愛惜微軀欲安用，有臣如此難準擬。",
            "雖然愛國心尚在，左角右角頗諳委。",
            "二廣二矩及甄，春秋所書晉所紀。",
            "況廼東廂與洞當，復有青龍洎旬始。",
            "淫淫陳法有如許，智者舍是愚者蔽。",
            "此圖昔人之芻狗，參以古法行以已。",
            "偏爲前距狄笑之，制勝於茲亮其豈。",
            "爾朱十萬破百萬，第顧方略何如耳。",
            "嗟我去國歲月老，渺渺赤心馳玉扆。",
            "可憐阿伾財女子，而我未刷邦家恥。",
            "屬者買舟瀘川縣，扣船欲泛吳江水。",
            "赤甲山前春雪深，白帝城下扁舟艤。",
            "胡爲於此久留滯，細雨打篷愁不睡。",
            "剽聞逆雛犯淮泗，陛下自將誅陳豨。",
            "六師如龍賊如鼠，殺回屋瓦皆蜚墜。",
            "距黍直射六百步，虜尸蔽江一千里。",
            "哀哉獮猴太癡絕，垂死尚持虞帝匕。",
            "那知光武定中興，要把中原通爬洗。",
            "君不見陛下神武如太宗，萬全制陳將平戎。",
            "倚聞獻馘平江宮，坐使四海開春容。",
            "六騑還自江之東，光復舊京如轉蓬。",
            "蜀花千枝萬枝紅，輒莫取次隨東風。",
            "奇癲眼腦醉冬烘，東向舞蹈壽廼翁。",
            "醉醒聊作竹枝曲，乞與欸乃歌巴童。"
        ],
        "title": "八陣圖",
        "id": "6e0b521a-cb40-42ea-9237-78468b7e68e4"
    },
    {
        "author": "喻汝礪",
        "paragraphs": [
            "果爲山中州，叢攢少平地。",
            "斗下金泉峰，十里掃空翠。"
        ],
        "title": "仙鶴樓二首  其一",
        "id": "aecf2f52-ec4f-4d81-b060-58695f85e4de"
    },
    {
        "author": "喻汝礪",
        "paragraphs": [
            "岧岧金泉峰，望望朝復夕。",
            "凄冷雨中樹，曠朗雲外石。"
        ],
        "title": "仙鶴樓二首  其二",
        "id": "8fa6f8c8-1645-4ba5-a1b2-b142b144f275"
    },
    {
        "author": "喻汝礪",
        "paragraphs": [
            "江山有英氣，草木多秀拔。",
            "仙聖之所廬，著眼盡現傑。"
        ],
        "title": "雲臺望鶴亭",
        "id": "2155b83f-b84b-4567-be80-123a026d8b23"
    },
    {
        "author": "喻汝礪",
        "paragraphs": [
            "暝色輕煙罩郡城，漁舟燈火倒觀星。",
            "寒山遠水江村暮，自在粧成水墨屏。"
        ],
        "title": "宿錦屏山暮景",
        "id": "457f2d1b-b30b-431c-a216-fb98d25a8f66"
    },
    {
        "author": "喻汝礪",
        "paragraphs": [
            "徑向山腰轉，門從水面開。",
            "片雲巖下宿，一鉢朔方來。",
            "落日鳥衝樹，輕雲花覆苔。",
            "惟應荔枝熟，時躡白雲回。"
        ],
        "title": "下巖寺二首  其一",
        "id": "c2a9e692-9dfe-429e-bc6d-f98a1b2a887b"
    },
    {
        "author": "喻汝礪",
        "paragraphs": [
            "路暗松杉密，天空霧雨開。",
            "山容依檻轉，鳥影渡江來。",
            "汲水僧歸寺，啣花鹿印苔。",
            "年年蠶麥熟，貧道啜齋回。"
        ],
        "title": "下巖寺二首  其二",
        "id": "865070fe-b6b3-4c08-bda0-c8b52b704a8e"
    },
    {
        "author": "喻汝礪",
        "paragraphs": [
            "捫膝來爲普慈守，先生懸車在林藪。"
        ],
        "title": "句  其一",
        "id": "6e6b94fa-9c86-4599-bba9-a9edc342bec5"
    },
    {
        "author": "喻汝礪",
        "paragraphs": [
            "閑尋物理幽。"
        ],
        "title": "句  其二",
        "id": "6ba4f407-2c3a-4e38-b991-929ae0dd95e4"
    },
    {
        "author": "喻汝礪",
        "paragraphs": [
            "寒林春自芳。"
        ],
        "title": "句  其三",
        "id": "b3ad7b17-cb28-4edb-872e-9b8e806144c9"
    },
    {
        "author": "喻汝礪",
        "paragraphs": [
            "借問幾時辭碧落。"
        ],
        "title": "句  其四",
        "id": "8591ac7b-e15a-411c-96a7-77c770599ae1"
    },
    {
        "author": "張綱",
        "paragraphs": [
            "一聲清蹕九天來，睿主崇文寶運開。",
            "光動石渠春滉漾，香浮芸閣晝徘徊。",
            "天顔有喜垂清問，御筆親題仰聖才。",
            "鉛槧小臣空悵望，五雲深處認蓬莱。"
        ],
        "title": "聞車駕幸秘府二首  其一",
        "id": "d4690769-4be6-4602-8a38-4d4de1930f04"
    },
    {
        "author": "張綱",
        "paragraphs": [
            "春旗簇仗石渠邊，東壁分明帝座前。",
            "八品微官恩有地，七年通籍願瞻天。",
            "心馳魏闕何時到，身滯周南祗自憐。",
            "遙想道山雲集處，幾多光寵被羣賢。"
        ],
        "title": "聞車駕幸秘府二首  其二",
        "id": "cf9a6205-32b3-4516-ae67-753cefd382b6"
    },
    {
        "author": "張綱",
        "paragraphs": [
            "酒狂翫世芙蓉仙，胸中落落太古全。",
            "浮雲富貴不着眼，肯復騰上誇鳶肩。",
            "應怪元龍負豪氣，獻書天子言十事。",
            "騎騾一去不可追，風月凄凉壁間字。"
        ],
        "title": "次韻王子飛跋石曼卿洛中題壁",
        "id": "aceeac59-8143-49df-9d1b-e507172509e1"
    },
    {
        "author": "張綱",
        "paragraphs": [
            "太丘道廣固難周，自有良朋結勝游。",
            "莫使彈琴防性氣，只堪尋竹占清幽。",
            "三篇解索詩償債，一醉那無酒喚愁。",
            "貧甚淵明在環堵，忍教空負菊花秋。"
        ],
        "title": "九日陳少陽同戴國衡王虞章游天清寺菊坡不蒙踐約次韻少陽",
        "id": "c0bceb88-2ade-4017-a9d1-a4f7103312f5"
    },
    {
        "author": "張綱",
        "paragraphs": [
            "古寺凴崇岡，蒼烟蔭喬木。",
            "欹斜屋鱗比，繚繞牆带束。",
            "何人闢層軒，延客寄遐矚。",
            "醉賞菊坡下，客意豈在菊。",
            "念昔居此地，名世盡儒服。",
            "師曠賢多知，蒼史聖重目。",
            "臺成竟誰游，事去不容跼。",
            "梁王髙帝孫，名字亦不辱。",
            "當時盛歌舞，肯使後人逐。",
            "陳跡今故存，新池爲誰綠。",
            "感歎世上事，反覆如轉燭。",
            "請君聽鍾魚，尚想吹紫玉。"
        ],
        "title": "次韻國衡",
        "id": "38b42a38-6f5c-4e53-92a7-706541b89a37"
    },
    {
        "author": "張綱",
        "paragraphs": [
            "軌道無停轍，楓林難盡柯。",
            "人生百年間，疾若下走坡。",
            "何爲行役苦，况乃憂患多。",
            "淵明頗解事，舍濁揚清波。",
            "九原骨已朽，萬古名不磨。",
            "念我獨窘束，處世隨唯阿。",
            "塵埃眼中滿，歲月馬上過。",
            "不作鷄肋棄，尚扣牛角歌。",
            "正賴良友朋，詩句陶天和。",
            "涓涓吐微溜，浩浩供洪河。",
            "三篇怯大手，未陳先倒戈。",
            "借問菊坡游，頗亦狂醉麽。",
            "獨不飲公榮，冷面看紅酡。",
            "欲賦無好語，書懷愧陰何。"
        ],
        "title": "次韻虞章",
        "id": "f274ff14-b7fa-4c82-b3a0-1889e474cfce"
    },
    {
        "author": "張綱",
        "paragraphs": [
            "紛紛兒輩謾同時，獨負權奇不受羈。",
            "刻燭已驚詩句逸，飛觴肯放酒行遲。",
            "平生白璧休三歎，萬事黄粱僅一炊。",
            "誰向先賢得風制，空令人笑虎頭癡。"
        ],
        "title": "書懷",
        "id": "bd957503-bb26-4aaa-88e2-ad870be3a2d0"
    },
    {
        "author": "張綱",
        "paragraphs": [
            "大木千章難近用，朱絃三歎有遺音。",
            "微言欲扣會心處，濁酒不妨隨意斟。"
        ],
        "title": "夜飲二首  其一",
        "id": "df773bf9-7c11-4727-a861-d42b56ddfaf2"
    },
    {
        "author": "張綱",
        "paragraphs": [
            "年少詩狂不自禁，那堪客裏聽孤砧。",
            "窗寒夜半月初上，酒盡欲眠愁更深。"
        ],
        "title": "夜飲二首  其二",
        "id": "649072d8-0449-4cc5-8dcc-e75439c9b561"
    },
    {
        "author": "張綱",
        "paragraphs": [
            "禪房深夜雨蕭蕭，只有青燈伴寂寥。",
            "咫尺嬋娟鎖朱戶，不知何日枉佳招。"
        ],
        "title": "戲張處文二首  其一",
        "id": "cd4d3957-73e3-423d-bed0-1436a956a4cd"
    },
    {
        "author": "張綱",
        "paragraphs": [
            "延賓北海坐常滿，不飲公榮亦太慳。",
            "病渇固應難與酒，嘯歌元自不相關。"
        ],
        "title": "戲張處文二首  其二",
        "id": "4e3d1722-c4d2-433b-a4a4-e33ef76bd028"
    },
    {
        "author": "張綱",
        "paragraphs": [
            "在處朱朱兼白白，化工伎倆真多色。",
            "誰知先生鐵石心，到眼物華如過客。",
            "髙標可但凌三冬，一枝傑出妖艷中。",
            "椒蘭絳灌信鼎貴，萬世屈賈留清風。"
        ],
        "title": "春末桃李盛開竹間有梅一枝嶷然秀發用唐子西韻簡汪彦章",
        "id": "3883213a-a69f-473b-a1b0-fa62a7f946e6"
    },
    {
        "author": "張綱",
        "paragraphs": [
            "春融凖擬千塲醉，底事年來興易厭。",
            "滿眼笙歌招不出，獨哦詩句遶窮簷。"
        ],
        "title": "館職上元宴集葆真宫以病不赴次龔濬之韻",
        "id": "048226c1-bfe2-46b5-861c-1d2597901e9f"
    },
    {
        "author": "張綱",
        "paragraphs": [
            "黄閣曾居百辟尊，經綸相業滿乾坤。",
            "化行風雨年年節，恩到桑麻處處村。",
            "付與斗樞深拱極，安排鼎鉉再調元。",
            "贊襄好爲蒼生計，天子文思納盡言。"
        ],
        "title": "鄭樞密生日五首  其一",
        "id": "0a567132-b667-41a6-a8b5-cd9901d7324c"
    },
    {
        "author": "張綱",
        "paragraphs": [
            "朝來佳氣滿樞庭，知是君王用老成。",
            "素倚房喬關大事，政須裴度張威名。",
            "三千奏上深憂國，百萬功成看偃兵。",
            "聽取啼禽催布穀，便將霖雨發春耕。"
        ],
        "title": "鄭樞密生日五首  其二",
        "id": "a0ec064c-7869-42ed-bcdf-27898b4e2f39"
    },
    {
        "author": "張綱",
        "paragraphs": [
            "袞衣廊廟孰推先，元老勳名自卓然。",
            "忠概明堂尊一柱，神鋒長劍倚中天。",
            "定知闢國功歸召，已見疏封地得燕。",
            "相業蟬聯應未艾，少翁家學似韋賢。"
        ],
        "title": "鄭樞密生日五首  其三",
        "id": "f2163e74-6597-415a-9abd-82a3c88db40b"
    },
    {
        "author": "張綱",
        "paragraphs": [
            "此日君恩特地深，傳呼星使自天臨。",
            "鸞臺鳯閣滿春色，燕語鶯啼俱好音。",
            "駿極共歌申降嶽，對揚真賴傅爲霖。",
            "青氈豈待金甌卜，自有公言格帝心。"
        ],
        "title": "鄭樞密生日五首  其四",
        "id": "83a1bb5e-be5d-4b53-8573-269db904de71"
    },
    {
        "author": "張綱",
        "paragraphs": [
            "推轂當時起陸沈，巴渝祗恐累知音。",
            "十年謬許門人列，一報長懷國士心。",
            "沙路待看新築穩，桃陰應念舊蹊深。",
            "酸寒尚有男兒志，忍使霜華兩鬢侵。"
        ],
        "title": "鄭樞密生日五首  其五",
        "id": "b1fd8e62-27ca-4e0f-9bb7-d259ec077705"
    },
    {
        "author": "張綱",
        "paragraphs": [
            "瑞霧祥烟滿絳霄，詔開黄閣宴生朝。",
            "鈞天合奏御香滿，百辟紫宸初散朝。",
            "流花寶爵傳宣勸，歡聲自逐和風轉。",
            "四方争獻壽星圖，祝公千歲身長健。",
            "畫手丹青妙入神，煌煌列宿能寫真。",
            "貂冠玉带畫中見，便是凌烟閣上人。",
            "偉哉風骨神仙裔，主張壽禄來塵世。",
            "不須更占南極星，看取老人朝玉帝。"
        ],
        "title": "代人上鄭相生日三首 壽星",
        "id": "3a58c890-6f07-4a0a-8cf0-29c0c02818d3"
    },
    {
        "author": "張綱",
        "paragraphs": [
            "上方有國名衆香，經行苑囿皆芬芳。",
            "世人豈識天香界，但知蘇合及都梁。",
            "博山氤氳吐微竇，一炷香嬰凈塵垢。",
            "散成五色空中雲，持獻現前無量壽。",
            "我公宿悟香嚴因，應緣來現宰官身。",
            "妙香密圓證無漏，總持不動真天人。",
            "熏陶四海看無際，便是經行衆香地。",
            "獻香陋語應已聞，羅筏寧論幾千里。"
        ],
        "title": "代人上鄭相生日三首 壽香",
        "id": "bb207164-38be-47e5-9913-bc5ccb444ffb"
    },
    {
        "author": "張綱",
        "paragraphs": [
            "凝香紅蠟大如椽，華堂兩兩排金蓮。",
            "漏澀銅壺寒夜永，光搖翠幄爭春妍。",
            "蘭膏芳苡何足道，簾卷香風碧煙裊。",
            "霜蛾勿用拂麟鬚，合就仙丹會難老。",
            "我公身依日月光，不假仙丹亦壽康。",
            "煌煌神燭照天下，光焰何止萬丈長。",
            "世間爝火知無助，想像丹輝爭欲賦。",
            "可憐賤士老不才，短檠見跋無佳句。"
        ],
        "title": "代人上鄭相生日三首 壽燭",
        "id": "490e5035-550b-42d2-b2b0-339233efa4c9"
    },
    {
        "author": "張綱",
        "paragraphs": [
            "蓬萊宮中老仙伯，一首詩堪萬人敵。",
            "胡不佩劍趨明光，要試南陽二千石。",
            "南陽異時名帝鄉，蘘山菊水秋風香。",
            "民歌召杜向千載，至今遺俗皆農桑。",
            "使君此去殊不惡，坐嘯風流有餘樂。",
            "堂前畫燭照紅粧，席上枯棋響飛雹。",
            "行看璽書下赤墀，旌旗夾道生光輝。",
            "應念斯文要羽翼，歸來九萬翔天池。"
        ],
        "title": "送趙承之出守鄧州",
        "id": "93cdacb8-12da-4c2c-98b8-fbfb7df29787"
    },
    {
        "author": "張綱",
        "paragraphs": [
            "剝啄龍門未厭頻，履聲容易出雲津。",
            "求羊徑掃無它客，王謝堂前宴令辰。",
            "心醉不知簾外雨，眼花唯覺坐中春。",
            "留連更欲窮歡賞，惆悵金壺啟夕淪。"
        ],
        "title": "謁蔣仲遠坐中出所知和徐學士詩歸而次韻二首是日飲仲遠宅見二侍兒  其一",
        "id": "4674e591-7571-4b07-a70f-0a980a0e8a39"
    },
    {
        "author": "張綱",
        "paragraphs": [
            "不須乘月坐胡床，簾底高張蜜炬香。",
            "隨意尊罍供北海，等閑談論到羲皇。",
            "三朝舊德真忘分，一介微官倍有光。",
            "禮絕百寮明日事，可能重許上公堂。"
        ],
        "title": "謁蔣仲遠坐中出所知和徐學士詩歸而次韻二首是日飲仲遠宅見二侍兒  其二",
        "id": "7dfb62ce-d6f2-4883-a26e-0ac263da22be"
    },
    {
        "author": "張綱",
        "paragraphs": [
            "索米長安甑欲塵，斗升分惠意何親。",
            "無煩子罕出公粟，自有叔牙知我貧。",
            "指囷高風懷國士，翻匙佳句憶詩人。",
            "他年若遂歸田去，盡種香秔老此身。"
        ],
        "title": "謝周仲弼寄新米",
        "id": "a63a22f1-8502-43c6-8b29-2cfbb83d0aec"
    },
    {
        "author": "張綱",
        "paragraphs": [
            "佳言吐屑破春溫，落落胸懷自不羣。",
            "百萬買鄰輕去我，十千沽酒屢思君。",
            "懶償詩債緣何事，熟讀棋經要異聞。",
            "挑戰會從今日始，待嚴旗鼓送奔軍。"
        ],
        "title": "索仲弼和詩且邀奕",
        "id": "2f6c13cf-94f5-428b-b861-d6ca619eaffd"
    },
    {
        "author": "張綱",
        "paragraphs": [
            "萬籟沉沉夜色幽，倚樓長嘯雜吳謳。",
            "干時不利羞魚沫，廩食無功類鼠偷。",
            "已欲忘言聊卒歲，尚餘豪氣獨悲秋。",
            "麴生胗味真吾友，誰解招呼與解愁。"
        ],
        "title": "次韻彥章秋夜有感",
        "id": "8b130cc7-f4df-491d-9934-c765d4670ea5"
    },
    {
        "author": "張綱",
        "paragraphs": [
            "秋雲來不斷，野色浩無窮。",
            "興逸煩襟外，詩成醉眼中。",
            "懷鄉看宿鳥，轉物悟飛蓬。",
            "何日江南去，新鱸鱠筯紅。"
        ],
        "title": "秋日野望",
        "id": "ad14c410-6560-4886-929d-bf017135680e"
    },
    {
        "author": "張綱",
        "paragraphs": [
            "嗜酒劉伶絕世無，春衫典盡倒天壺。",
            "造門誰爲傾家釀，見客常留滿眼沽。",
            "頗訝霜威太嚴令，忽分春色到焦枯。",
            "一尊且作通宵醉，明日重看朝夕烏。"
        ],
        "title": "謝洪察院送酒",
        "id": "fb4b8bd0-cd90-487e-9237-5894724fe00b"
    },
    {
        "author": "張綱",
        "paragraphs": [
            "蕭瑟中宵雨打窗，那知風月亂飄黄。",
            "已無佳月供清賞，賴有新詩耿夜光。",
            "蓬戶我方甘寂寞，朱門君勿看輝煌。",
            "只今天柱峰何在，好約玄真一醉狂。"
        ],
        "title": "次韻陳去非中秋無月",
        "id": "b0a6e4ee-a590-406a-b735-7b9ef426103f"
    },
    {
        "author": "張綱",
        "paragraphs": [
            "結束征鞍去欲奔，行行折柳送都門。",
            "壯懷未用看雙鬢，祖席何妨醉一尊。",
            "玉局仙遊成獨往，草堂詩句與誰論。",
            "懸知别乘風流處，醉倚紅粧笑語温。"
        ],
        "title": "送杜子從赴成都倅",
        "id": "ad5c9675-b150-4511-93b1-485fe6eabf97"
    },
    {
        "author": "張綱",
        "paragraphs": [
            "奉倩傷情愛所鍾，佳人難再豈天窮。",
            "登臺曾是吹簫侣，對影今爲舞鏡雄。",
            "虚案故應愁午飯，小窗誰與伴春風。",
            "夜深它帳遙聞語，莫怨朝來無是公。"
        ],
        "title": "友人哭內作詩次韻",
        "id": "3f49e378-5962-4c60-8cfc-5a76cd605c45"
    },
    {
        "author": "張綱",
        "paragraphs": [
            "破睡輕風透碧紗，寶釵聊插任欹斜。",
            "欲尋女伴嬉遊去，試問鞦韆有幾家。"
        ],
        "title": "戲題所見",
        "id": "20498d8f-891f-401a-8faa-e494d13149a2"
    },
    {
        "author": "張綱",
        "paragraphs": [
            "縈蛇路轉惬登臨，一室翛然客静心。",
            "杖履主人山下去，風鳴岩壑自幽深。"
        ],
        "title": "候張彦智承出",
        "id": "d2781303-3ea4-4139-9edd-a9b1b5ea9520"
    },
    {
        "author": "張綱",
        "paragraphs": [
            "老將詩壇數按臨，詞鋒疑有受降心。",
            "夜嚴旗鼓吾將勉，只恐秦師壁已深。"
        ],
        "title": "用前韻索彦智和詩",
        "id": "23412635-9714-4ea4-bce5-303d6bd52c7d"
    },
    {
        "author": "張綱",
        "paragraphs": [
            "纍纍弱蔓繞長松，未放蒼龍舞太空。",
            "賴有霜刀堪一割，謝公汧水爲磨礱。"
        ],
        "title": "彦智贈汧泉一斗使僕淬礪斤斧出長松矯矯之姿甚大惠也因成小詩寄謝昔李太白作詩三千首自謂不直一杯水今詩四句耳較之不直涓滴乃欲酬一斗之贈無乃太鮮乎",
        "id": "82a68ae5-b0b9-430e-b263-06b0a8bd86df"
    },
    {
        "author": "張綱",
        "paragraphs": [
            "簷桷縱横僅滿筵，維摩病室故蕭然。",
            "焚香静掃床前地，宴坐超觀物外天。",
            "容膝不妨元亮醉，下帷誰識仲舒賢。",
            "白頭千里來相就，知是吾兒幾世緣。"
        ],
        "title": "喜門客至",
        "id": "48c86d5e-cffe-49be-84f9-1b3159f7ecae"
    },
    {
        "author": "張綱",
        "paragraphs": [
            "騎馬走天闕，着破幾狐裘。",
            "功名藐未涯，日月去不留。",
            "從來舌本彊，游談愧枚鄒。",
            "閉門有樂地，未用兒女憂。",
            "故人寄新詩，卷軸紅牙頭。",
            "飄然雪中作，乘興將誰謀。",
            "相與情未疏，連夜飛輕舟。",
            "此身一縷微，豈待萬戶侯。",
            "有酒且共樂，貧交乃勝游。"
        ],
        "title": "讀周仲弼雪中友人過訪詩次其韻",
        "id": "2cc9c9ec-1418-4b92-9d33-54b7453f1b38"
    },
    {
        "author": "張綱",
        "paragraphs": [
            "黄花白酒兩相逢，把酒簪花對晚風。",
            "千里故園雲水外，三年歸路夢魂中。",
            "自憐晼晚傷秋色，誰解疏狂發醉紅。",
            "寄語髯周頗知否，此時情緒與君同。"
        ],
        "title": "次韻仲弼重九",
        "id": "2e5e001a-3738-4f75-a13c-acf6be10fb92"
    },
    {
        "author": "張綱",
        "paragraphs": [
            "破的雄鄉國，擔簦上帝京。",
            "路夷驤逸驥，天闊轉飛鯨。",
            "學就千人敵，名歸四海争。",
            "莫言年少在，歲月易峥嶸。"
        ],
        "title": "送姪合赴省試三首  其一",
        "id": "a57c3410-9d9d-4cbd-8bb7-9ec43057c751"
    },
    {
        "author": "張綱",
        "paragraphs": [
            "黄卷新儒業，青錢舊世家。",
            "征衣輕遠别，祖席倍歡譁。",
            "雲薄堯天近，山昏楚日斜。",
            "髙堂朝夕念，擢桂是生涯。"
        ],
        "title": "送姪合赴省試三首  其二",
        "id": "8b6b1823-f6ed-4aa4-abc6-52f7414cb8f5"
    },
    {
        "author": "張綱",
        "paragraphs": [
            "聖主收羣策，終軍正妙年。",
            "精神揮玉雪，翰墨灑雲烟。",
            "舊學嗟予老，衰宗繼汝賢。",
            "决科須第一，慎勿棄青氈。"
        ],
        "title": "送姪合赴省試三首  其三",
        "id": "52baa7bc-4879-46bb-a9df-b11e94d58bfc"
    },
    {
        "author": "張綱",
        "paragraphs": [
            "旌旗千里照江紅，學語小兒争挽弓。",
            "春風江岸草無際，馬蹄踏遍青茸茸。",
            "將軍面作石稜紫，百萬胡羣陣前死。",
            "游魂假息度長江，京觀應慚望西滸。",
            "蘇侯筆力壯三軍，破虜長謠入眼驚。",
            "何當更獻中興頌，坐看萬國朝神京。"
        ],
        "tags": [
            "长江"
        ],
        "title": "次韻蘇養直破虜謠",
        "id": "ae3b82dd-680c-42b2-af8c-8262985f4563"
    },
    {
        "author": "張綱",
        "paragraphs": [
            "髙臥元龍百尺樓，飽看風月自忘憂。",
            "雖無濁酒招陶令，尚有枯棋伴奕秋。",
            "俗事可堪遮眼底，愁情終莫上眉頭。",
            "襟懷落落誰能測，方寸端容萬斛舟。"
        ],
        "title": "次韻仲弼  其一",
        "id": "891df1b2-7f69-47ff-9a3d-2372fb8d0278"
    },
    {
        "author": "張綱",
        "paragraphs": [
            "千里長懷北固樓，客居顔巷不堪憂。",
            "清熒坐看孤燈夜，搖落初驚一葉秋。",
            "已厭清談揮麈尾，誰能細字寫蠅頭。",
            "蒓鱸固是吾家味，好約西風買釣舟。"
        ],
        "title": "次韻仲弼  其二",
        "id": "5e67c4a7-c95c-4fbb-b3e9-c60758819b1e"
    },
    {
        "author": "張綱",
        "paragraphs": [
            "臥病何人爲掃門，墮霜黄葉任繽紛。",
            "旋沽濁酒難禁醉，厭數孤砧遠更聞。",
            "冉冉生涯飄似夢，悠悠心緒亂如雲。",
            "幾時得遂江湖去，野性終隨鷗鷺羣。"
        ],
        "title": "次韻李傳道感事",
        "id": "b973a846-2f6f-4819-acbf-940a1912ce8c"
    },
    {
        "author": "張綱",
        "paragraphs": [
            "未復錢塘郡，先收鐵瓮城。",
            "妖星隨月落，殺氣逐參橫。",
            "已築鯨鯢觀，重新鼓角聲。",
            "大江應好在，流恨幾時平。"
        ],
        "title": "聞官軍掩殺城中羣寇次傳道韻",
        "id": "544a2b81-9f34-4709-979d-fa1f37513419"
    },
    {
        "author": "張綱",
        "paragraphs": [
            "懶性時難合，愁腸酒易醺。",
            "雨聲窗外過，客語夢中聞。",
            "借問安邦策，誰堪破賊羣。",
            "可憐吾老矣，生意薄如雲。"
        ],
        "title": "飲散",
        "id": "4304fe0a-37dc-4421-ad76-64fb53b52762"
    },
    {
        "author": "張綱",
        "paragraphs": [
            "賊隨寛詔免，恩浹大江浮。",
            "人少餘新市，城荒剩古丘。",
            "瘡痍誰共理，宵旰獨深憂。",
            "莫上西樓望，黄雲滿眼愁。"
        ],
        "title": "聞鎮江賊平",
        "id": "6e29ddf5-daad-4e28-b963-ffe6ac726447"
    },
    {
        "author": "張綱",
        "paragraphs": [
            "餘年知有幾，時過如激箭。",
            "况乃世味惡，酸辛幾嘗徧。",
            "朝來忽覽鏡，坐嘆華髪變。",
            "故人尚青眼，危論排月旦。",
            "慰我出新詩，驪珠有餘燦。"
        ],
        "title": "次韻彦智夜歸三首  其一",
        "id": "3020af0a-6c24-49d7-8fe8-e9b11507af7b"
    },
    {
        "author": "張綱",
        "paragraphs": [
            "國步何多艱，戎虜尚傳箭。",
            "萬里眇寰海，澒洞風塵徧。",
            "其間蟣虱臣，亦作豺狼變。",
            "中興賴明主，掃除在一旦。",
            "凴君深夜望，已失妖星燦。"
        ],
        "title": "次韻彦智夜歸三首  其二",
        "id": "89c08d7a-ab1b-4add-934e-1e6f3da394f4"
    },
    {
        "author": "張綱",
        "paragraphs": [
            "扁舟連夜發，歸興急如箭。",
            "喪亂男女悲，一息萬慮徧。",
            "人生豈匏繫，事業有豹變。",
            "聖主纂洪業，廟堂用伊旦。",
            "拔茅到公等，王道何其燦。"
        ],
        "title": "次韻彦智夜歸三首  其三",
        "id": "126d769e-2482-4726-9cc6-9487ffb9dc7c"
    },
    {
        "author": "張綱",
        "paragraphs": [
            "不見梁王舊吹臺，年來愁眼向誰開。",
            "求賢廊廟無虚日，報國涓塵自乏才。",
            "直指漫能迎櫑具，永懷寧敢咏金罍。",
            "相看鬢髪霜千丈，自視文章水一杯。",
            "晚歲可憐神氣索，故人猶寄好詩來。",
            "追還正始真堪喜，突過黄初豈易陪。",
            "婉孌也知能度曲，葡萄應已釀新醅。",
            "何時東閣容驚坐，一日那辭一百迴。"
        ],
        "title": "次韻蘇晉翁見寄",
        "id": "a9f6106f-98c4-471f-83a5-9bbf728adc7f"
    },
    {
        "author": "張綱",
        "paragraphs": [
            "老來心事不禁春，風物相撩入眼新。",
            "苦索吟哦成底急，且休拘束任吾真。",
            "有錢買酒須饒醉，無事看山莫厭頻。",
            "憂國只今夔契在，應容衰疾伴樵人。"
        ],
        "title": "傷春",
        "id": "786e31e4-54b3-467d-9962-c9056a39b908"
    },
    {
        "author": "張綱",
        "paragraphs": [
            "滿眼鶯花自在春，送春情緒怯愁新。",
            "鼓琴不用戴安道，行酒卻須温太真。",
            "晚歲深交能有幾，相逢爛醉莫辭頻。",
            "新條更有明年在，重與東風作主人。"
        ],
        "title": "用前韻送春",
        "id": "c8706b13-9fda-4857-b195-f0bf01727caf"
    },
    {
        "author": "張綱",
        "paragraphs": [
            "年來春事不相關，一笑除非醉裏拚。",
            "未信花枝憎白髪，且隨月色傍朱欄。",
            "他時拜賜猶能記，此夜傷心更忍看。",
            "姚魏風流渾謾與，坐來雙泪落金盤。"
        ],
        "title": "次韻傳道夜觀牡丹",
        "id": "7fdd66b8-70fa-4a66-9d1d-b7d270a1b265"
    },
    {
        "author": "張綱",
        "paragraphs": [
            "七月忽逢晦，悲秋竟若何。",
            "破羌無妙略，中聖有狂歌。",
            "世味羞嘗鼎，心源欲静波。",
            "由來麋鹿性，幽興滿烟莎。"
        ],
        "title": "七月晦",
        "id": "6d92af8b-942c-46da-88bb-544a9806c67d"
    },
    {
        "author": "張綱",
        "paragraphs": [
            "窮巷歸來已白頭，結茅何必榜休休。",
            "好山當戶碧雲晚，明月滿谿寒葦秋。",
            "詩社縱添新句法，醉鄉難覓舊交遊。",
            "平生幸自無機械，一棹夷由去狎鷗。"
        ],
        "title": "歸鄉",
        "id": "38faafc0-2af3-4965-90e3-6c2f1c1f001d"
    },
    {
        "author": "張綱",
        "paragraphs": [
            "愁來莫遣上眉頭，着酒驅除醉即休。",
            "未省一官堪送老，已驚雙鬢不禁秋。",
            "收心香火供清夢，洗眼雲溪結勝遊。",
            "喚取短篷乘晚興，坐看烟浪没輕鷗。"
        ],
        "title": "用前韻",
        "id": "523d9b73-88b4-4ae6-a032-9b80d4f34e17"
    },
    {
        "author": "張綱",
        "paragraphs": [
            "蓬鬢秋風老，柴門轍跡疏。",
            "誰同今夜月，望絕故人書。",
            "止酒愁元亮，何心賦子虚。",
            "得詩還喜誦，習氣未全除。"
        ],
        "title": "對月",
        "id": "0ec48438-b5e3-4733-81bb-378495906cbf"
    },
    {
        "author": "張綱",
        "paragraphs": [
            "西山羣盜欲侵凌，小艇移家傍險行。",
            "遮眼亂雲方合沓，向人飛雪忽縱橫。",
            "心憂出穴虎狼近，身似遶枝烏鵲驚。",
            "天闊此時難借問，地偏何處可偷生。"
        ],
        "title": "避寇艤舟遇雪",
        "id": "00410a82-7547-4118-91a3-d6f204061779"
    },
    {
        "author": "張綱",
        "paragraphs": [
            "雪花吹面凍凌凌，客路艱危敢緩行。",
            "春酒可賖三日近，野梅初見一枝橫。",
            "傷時在處愁先滿，討賊無期夢自驚。",
            "誰解山東問消息，謝公應起爲蒼生。"
        ],
        "title": "用前韻",
        "id": "87660c12-4be7-4915-b54d-2133b4d4189b"
    },
    {
        "author": "張綱",
        "paragraphs": [
            "泊船髙岸曲，散策小村傍。",
            "盜賊耳邊滿，朝廷天際望。",
            "繫愁官柳嫩，醒醉野梅香。",
            "後進推吾子，詞鋒不可當。"
        ],
        "title": "泊舟廟灣次姪合",
        "id": "c0169dd8-a7c5-471c-9719-2b5a4f65c4de"
    },
    {
        "author": "張綱",
        "paragraphs": [
            "亂後荒田杞棘生，歸來還喜見春耕。",
            "隨犁細雨濛濛濕，轉壠新泉聒聒鳴。",
            "好勸賣刀添健犢，盡令長畝種香秔。",
            "腐儒一飽真餘事，莫遣閭閻有歎聲。"
        ],
        "title": "春耕",
        "id": "f9accb18-6fe2-49ac-994e-5978dbb5a67f"
    },
    {
        "author": "張綱",
        "paragraphs": [
            "宴罷金雞列，籠瞻黼座遙。",
            "兩雄争定霸，一戰息虚憍。",
            "忍受摧冠辱，貪承賜錦饒。",
            "如何紀渻氏，今乃混漁樵。"
        ],
        "title": "次韻黄堯翁鬭雞三首  其一",
        "id": "4be353b1-75ed-4baf-9047-615db06fa16b"
    },
    {
        "author": "張綱",
        "paragraphs": [
            "繫馬翠樓下，鬭雞花樹傍。",
            "飛毛驚辟易，喋血壯摧傷。",
            "奮撃方乘勢，歡呼忽擅場。",
            "忿心能幾許，嗟爾太匆忙。"
        ],
        "title": "次韻黄堯翁鬭雞三首  其二",
        "id": "4c1b058b-ce2d-412a-b644-1358bd5479bd"
    },
    {
        "author": "張綱",
        "paragraphs": [
            "約鬭提籠出，無譁倚壁看。",
            "禍心藏芥羽，碎首濕朱冠。",
            "擒敵壯夫事，策勳公子歡。",
            "棲羣噲等伍，今日始知韓。"
        ],
        "title": "次韻黄堯翁鬭雞三首  其三",
        "id": "eda0d13f-00ef-4034-a4d3-329efc4a27e1"
    },
    {
        "author": "張綱",
        "paragraphs": [
            "萬事浮雲過眼空，羞將白髪競春紅。",
            "折腰久已慚元亮，作賦何勞慕敬通。",
            "經世豈無天下士，知心應有古人同。",
            "破除孤憤難忘酒，聖處時時且一中。"
        ],
        "title": "次韻顧應文",
        "id": "68f2bb4e-8946-4221-a09a-4e1db79be774"
    },
    {
        "author": "張綱",
        "paragraphs": [
            "卻老慚無術，驅愁賴有書。",
            "披尋窮浩渺，領略造玄虚。",
            "窗日三竿静，爐薫一炷餘。",
            "倦來還自哂，蠧簡類蟫魚。"
        ],
        "title": "讀書",
        "id": "37387e2e-a11c-42f7-922d-794b639a17cc"
    },
    {
        "author": "張綱",
        "paragraphs": [
            "說食書生費口牙，一盃初捧白瓷花。",
            "晨鳬夜鯉可亡命，早韮晚菘同世家。",
            "毒甚鏌鎁渾謾語，詩成珠玉且雄誇。",
            "腐儒一飽忘麤糲，更索盧仝七椀茶。"
        ],
        "title": "次韻孫仲益食豚魚",
        "id": "2f36fe4c-9213-469c-a29b-34044393ab7a"
    },
    {
        "author": "張綱",
        "paragraphs": [
            "筋力摧頹老自知，追歡猶學少年時。",
            "園林勝處看如夢，杖履行來步懶移。",
            "對酒不堪蕉葉滿，插花那復帽簷欹。",
            "羡君詩句方豪甚，應笑疏狂亦强隨。"
        ],
        "title": "次韻應文遊東園",
        "id": "91852a6a-f795-4915-a26d-8430d0c7c85f"
    },
    {
        "author": "張綱",
        "paragraphs": [
            "濛濛烟雨忽晴開，坐覺羣山爽氣來。",
            "誰向此間尋賀老，相逢莫放酒船回。"
        ],
        "title": "次韻李道士觀南山三首  其一",
        "id": "9eba08db-4c56-4567-9ff1-34b243f4180a"
    },
    {
        "author": "張綱",
        "paragraphs": [
            "山似圍屏六曲開，小谿如带傍山來。",
            "結廬谿北對山住，俗駕何妨且勒回。"
        ],
        "title": "次韻李道士觀南山三首  其二",
        "id": "10f06d9d-28e4-4ca3-9014-5d055d18f20c"
    },
    {
        "author": "張綱",
        "paragraphs": [
            "柴門無事晝慵開，杖履誰曾得得來。",
            "隔岸野花隨處發，護巢幽鳥傍林回。"
        ],
        "title": "次韻李道士觀南山三首  其三",
        "id": "616c03d2-3d5c-4ef7-a15d-a0326a6e32b0"
    },
    {
        "author": "張綱",
        "paragraphs": [
            "三顧當年尚草廬，南陽誰識臥龍居。",
            "舍人自是出世佛，學子猶呼行秘書。",
            "視草似聞虚翰苑，追鋒看即近郊墟。",
            "論思好爲蒼生計，莫學辛毗謾引裾。"
        ],
        "title": "與韓子蒼别久忽邂逅於臨川遭時亂離道舊感歎子蒼有詩見贈次韻奉呈二首  其一",
        "id": "1cb8e2a4-a6c1-41b9-b82e-e51990199e22"
    },
    {
        "author": "張綱",
        "paragraphs": [
            "隨緣到處是吾廬，風雨飄颻敢定居。",
            "異縣逢君如隔世，七年怪我苦無書。",
            "平生出處皆陳跡，大半交遊已故墟。",
            "愁絕不知尊酒盡，醉歸兒女笑牽裾。"
        ],
        "title": "與韓子蒼别久忽邂逅於臨川遭時亂離道舊感歎子蒼有詩見贈次韻奉呈二首  其二",
        "id": "fbd34925-ba51-4e9a-a9b1-961f8a977e82"
    },
    {
        "author": "張綱",
        "paragraphs": [
            "早從微宦去田廬，慚愧英游許並居。",
            "拙計自憐嵇叔懶，暮年空悔子公書。",
            "歸尋松竹開幽徑，坐看牛羊下夕墟。",
            "已把經綸付王導，不妨綀布製襟裾。"
        ],
        "title": "言懷用子蒼韻",
        "id": "63553d4d-c2ae-421f-82b5-33f61a81b76c"
    },
    {
        "author": "張綱",
        "paragraphs": [
            "底事承明厭直廬，孤城天遠寄幽居。",
            "根塵已悟三乘祖，香火聊看八會書。",
            "是處風烟供翰墨，何妨杖履入村墟。",
            "皇文近日收遺老，妙手終煩補帝裾。"
        ],
        "title": "謝錢巽叔用子蒼韻",
        "id": "509fdbb1-88e6-45aa-8716-4173eb1bbe82"
    },
    {
        "author": "張綱",
        "paragraphs": [
            "五馬歸來識舊廬，相門曾對水雲居。",
            "家聲自可威戎虜，吏最何勞課簿書。",
            "好扈六飛還魏闕，卻麾单騎復姚墟。",
            "莫欺霜鬢將軍老，矍鑠猶能一攬裾。"
        ],
        "title": "寄曾公袞用子蒼韻",
        "id": "493b9a96-c463-416c-ba09-20bc6dfaffe5"
    },
    {
        "author": "張綱",
        "paragraphs": [
            "病骨支離怯晚風，可堪遊目送飛鴻。",
            "書淫老去還知倦，酒聖秋來却喜中。",
            "北伐會須空虎落，西邊先欲靖蠶叢。",
            "卑飛莫起扶搖念，徒使莊生笑二蟲。"
        ],
        "title": "晚興二首次人韻  其一",
        "id": "f7efed41-c566-42e5-894a-3e9f376cf51d"
    },
    {
        "author": "張綱",
        "paragraphs": [
            "衰草連雲萬木風，天髙滅没見孤鴻。",
            "夕陽人散酒旗下，遠浦船歸漁笛中。",
            "兀兀松窗翻蠧簡，垂垂蓬鬢颯霜叢。",
            "自憐世味諳來慣，已覺忘辛似蓼蟲。"
        ],
        "title": "晚興二首次人韻  其二",
        "id": "d24988f3-9b48-4669-ad8a-891a9f428379"
    },
    {
        "author": "張綱",
        "paragraphs": [
            "翩翩才氣逸輕翰，倒寫波瀾筆力寛。",
            "沈醉不辭金盞側，清吟長占竹窗寒。",
            "捧心欲效羞顰媚，斵鼻須煩盡堊漫。",
            "辱贈驪珠念無報，但驚懷袖有奇觀。"
        ],
        "title": "次韻謝人惠詩",
        "id": "55c77197-10d4-4077-b7f5-724616e25031"
    },
    {
        "author": "張綱",
        "paragraphs": [
            "夜雨妨清夢，疏簷落細聲。",
            "幽懷無客語，偶坐有琴橫。",
            "水闊柴荆迥，風髙鴈鶩驚。",
            "感時思報主，材薄愧平生。"
        ],
        "title": "夜雨",
        "id": "eb91b1ce-7893-4b95-bc7d-75a2260eff42"
    },
    {
        "author": "張綱",
        "paragraphs": [
            "閉閤静無寐，觀書空復愁。",
            "虞卿雙白璧，晏子一狐裘。",
            "萬事等歸盡，百年誰得留。",
            "還將句中眼，爲問賈長頭。"
        ],
        "title": "閉閤",
        "id": "a29ced64-1286-476b-adbc-9d63fba1ee60"
    },
    {
        "author": "張綱",
        "paragraphs": [
            "籃輿行盡萬松岡，得得來看古道場。",
            "飛錫落花成佛去，後人誰見紫金光。"
        ],
        "title": "行部至南陵題隱静寺",
        "id": "25e3ca4e-1c5f-4246-a0c5-80603a261d64"
    },
    {
        "author": "張綱",
        "paragraphs": [
            "踏殘西日寄僧房，一炷爐熏秋夜長。",
            "誰作響泉喧客枕，夢回欹聽雨淋浪。"
        ],
        "title": "寄宿隱静東軒軒外竹引飛泉落地中隔窗聞之如秋雨瀉簷聲",
        "id": "ebcb876d-a20c-4fea-9ff9-54ebc9a1f844"
    },
    {
        "author": "張綱",
        "paragraphs": [
            "落日孤村静，凄風一笛秋。",
            "寸心灰欲死，雙鬢雪添愁。",
            "未報中原復，應煩肉食謀。",
            "獨慚蘇季子，計拙敝貂裘。"
        ],
        "title": "次韻李彦達客舍秋懷",
        "id": "7bdb8a46-957a-4f5a-a576-3954824ebc26"
    },
    {
        "author": "張綱",
        "paragraphs": [
            "之子初傾盖，論詩即定交。",
            "心清懸水鑑，才逸奮蒲梢。",
            "貰酒移賓榻，攜盤雜野肴。",
            "半醒還半醉，相對老蘅茅。"
        ],
        "title": "次韻彦達",
        "id": "5ffd0562-2404-45f6-8c4c-025e26ea1a0f"
    },
    {
        "author": "張綱",
        "paragraphs": [
            "木落秋聲迥，山寒暮色連。",
            "時危羞冕紱，身老寄林泉。",
            "濁酒平孤憤，清吟續短篇。",
            "一枝吾已足，鴻鵠謝哀憐。"
        ],
        "title": "木落",
        "id": "343b5da9-ec56-48c0-8764-127f352ed314"
    },
    {
        "author": "張綱",
        "paragraphs": [
            "梧陰低落月，蛩響怨凄風。",
            "舊隱江烟裏，歸期客夢中。",
            "攬衣驚带緩，看燭待花紅。",
            "莫謾呼歡伯，驅愁正罔功。"
        ],
        "title": "思歸",
        "id": "e7bf5532-e983-45da-b708-52b3dc8930d0"
    },
    {
        "author": "張綱",
        "paragraphs": [
            "浮榮過眼風脫葉，鴛行無復清夢接。",
            "柴門晝閉雀可羅，寒日暉暉弄疏樾。",
            "已種芳蘭滋九畹，更遣胎仙舞三叠。",
            "李侯壯志亦可人，舉目萬里欲橫絕。",
            "醉眼時看石稜紫，吟鬢半作霜棘折。",
            "方今聖主躬儉勤，奏賦不須誇羽獵。",
            "中興盛事要磨崖，老於文字誰踰結。",
            "願君勉力上扶搖，渺渺雲海出飛楫。",
            "莫隨鎩翮臥窮巷，漫學啼螿弔寒月。"
        ],
        "title": "次韻酬彦達",
        "id": "853609ee-df35-4711-ab65-241a4105f696"
    },
    {
        "author": "張綱",
        "paragraphs": [
            "卷去竹書閑棐几，臥看桐影轉簷牙。",
            "試憑波律送清夢，未信華胥天一涯。"
        ],
        "title": "燒香三絕句  其一",
        "id": "505467f7-09a4-49dc-964e-0514befb81fa"
    },
    {
        "author": "張綱",
        "paragraphs": [
            "霏霏沉水屑玄玉，靄靄博山生翠雲。",
            "羅筏城旁知幾里，坐令香界徹微熏。"
        ],
        "title": "燒香三絕句  其二",
        "id": "74c29bca-2925-47d1-8a58-aac4278a61ba"
    },
    {
        "author": "張綱",
        "paragraphs": [
            "閉眼無勞身外思，安心有法静中知。",
            "香添細炷焚千和，茶碾新芽試一旗。"
        ],
        "title": "燒香三絕句  其三",
        "id": "9cae2888-52f1-41f0-9ce0-c7a809b84afb"
    },
    {
        "author": "張綱",
        "paragraphs": [
            "阻闊書郵頓兩忘，三年清夢獨徜徉。",
            "風旌引興與天遠，繭緒牽愁知日長。",
            "逸翮佇歸鴛鷺列，鳴騶忽下水雲鄉。",
            "秋霖窮巷無人到，裹飯應煩問子桑。"
        ],
        "title": "次韻錢巽叔見贈",
        "id": "4f1be419-2ecd-4cee-930f-19749f9157ee"
    },
    {
        "author": "張綱",
        "paragraphs": [
            "伊昔趨青鎖，嘗叨奉紫宸。",
            "燕間承仄席，清問及垂綸。",
            "寵荷皇恩重，歸慚白髪新。",
            "粉身那足報，結草是吾鄰。"
        ],
        "title": "感恩",
        "id": "486fdba4-6764-4270-80b5-fe6045fe73de"
    },
    {
        "author": "張綱",
        "paragraphs": [
            "褊性多違俗，忘年只舊山。",
            "心隨黄葉謝，身與白雲閑。",
            "杜酒頻應酌，莱衣賸喜班。",
            "幽情在叢桂，爲着槿籬環。"
        ],
        "title": "幽情",
        "id": "0f243379-9808-4541-b278-a4ea7960e125"
    },
    {
        "author": "張綱",
        "paragraphs": [
            "未試屠龍學，頻應引劍看。",
            "夢驚秋枕雨，愁入曙窗寒。",
            "戰伐今年定，乾坤萬里寛。",
            "扶搖終一舉，回首謝悲酸。"
        ],
        "title": "彦達作詩自歎次韻勉之",
        "id": "1ca8a4be-f29e-4e16-ae6b-80167b89f2c8"
    },
    {
        "author": "張綱",
        "paragraphs": [
            "地偏車馬静，門閉水雲深。",
            "野艇收晴網，村舂續暮砧。",
            "危腸逢酒怯，病骨畏寒侵。",
            "又見鴉歸盡，誰賡梁甫吟。"
        ],
        "title": "日暮",
        "id": "0ba90d7c-5141-453a-8c8c-f470558b2d55"
    },
    {
        "author": "張綱",
        "paragraphs": [
            "坐看飛雨激風雷，忽變晴空萬里開。",
            "殘暑暗隨簷溜去，新凉頻逐樹聲來。",
            "朱絃奏罷空三歎，白酒篘殘尚一杯。",
            "病懶怕催詩債急，彊吟狂斐不知裁。"
        ],
        "title": "次韻彦達雨霽",
        "id": "d3292267-40bc-4ece-8b78-d67e4dfbd41e"
    },
    {
        "author": "張綱",
        "paragraphs": [
            "急雨鳴初歇，崇雲凝不流。",
            "客帆迷息浦，漁火聚烟洲。",
            "委巷藏身拙，殘編亂眼愁。",
            "功名心已謝，肯負故山幽。"
        ],
        "title": "晚雨",
        "id": "70615259-0d3e-423f-a304-cbbd976b4fa5"
    },
    {
        "author": "張綱",
        "paragraphs": [
            "斵石染輕翰，對面可十手。",
            "價重千黄金，欲見那得苟。",
            "難欺相如璧，寧碎范增斗。",
            "作詩伐君謀，聊以當墨守。"
        ],
        "title": "彦達借研意在白取次韻戲答",
        "id": "84424a80-0895-4d67-9f56-ea3318c8ed9f"
    },
    {
        "author": "張綱",
        "paragraphs": [
            "秋來天色半晴陰，衰鬢難禁節物侵。",
            "蘭葉向人方泣露，菊花催酒已浮金。",
            "莫將詩課頻頻聒，不那愁城日日深。",
            "咫尺南山堪寄傲，欲隨鳩杖徧幽尋。"
        ],
        "title": "家叔示秋夜詩次韻",
        "id": "1ace081c-cca6-42fd-84f5-e38a4e377158"
    },
    {
        "author": "張綱",
        "paragraphs": [
            "蕭然雲屋敞溪陰，荒徑蒿莱故故侵。",
            "穿竹晚風輕戞玉，入簾凉月碎搖金。",
            "畏寒皮骨驚秋早，得酒情懷語夜深。",
            "臨老工夫在禪說，試拈波若爲重尋。"
        ],
        "title": "用前韻",
        "id": "d3fa81ec-b74c-47ca-9355-800a0313114e"
    },
    {
        "author": "張綱",
        "paragraphs": [
            "月窗明素練，風榻浄飛沙。",
            "飲極樽無綠，更長燭自花。",
            "感時憂未散，得句喜能誇。",
            "莫寄思歸語，粧寒損鬢鴉。"
        ],
        "title": "次韻戲彦達思歸",
        "id": "9eb2fc5d-051e-4c98-a03d-e913cba34cfa"
    },
    {
        "author": "張綱",
        "paragraphs": [
            "漁火前村近，秋砧静夜多。",
            "山烟歸宿鳥，水月動明波。",
            "燭短催詩急，樽空奈客何。",
            "抱愁眠不穩，林影半床過。"
        ],
        "title": "月夜",
        "id": "daf76f71-400a-4226-8af7-e104ca0e9f76"
    },
    {
        "author": "張綱",
        "paragraphs": [
            "宇宙秋光老，崦嵫夜色連。",
            "澄波寒浸月，低樹遠浮烟。",
            "巷僻喧都騎，杯行促廣筵。",
            "摩尼元自照，沉醉不妨禪。"
        ],
        "title": "秋夜小酌",
        "id": "87c5a02b-aa15-46ea-adee-826809853057"
    },
    {
        "author": "張綱",
        "paragraphs": [
            "俗態多違性，憂梅不近城。",
            "詩書看長物，林壑寄餘情。",
            "傍驛尋梅使，衝寒過麴生。",
            "一枝供細酌，歸路見參橫。"
        ],
        "title": "探梅",
        "id": "a1b285a2-e3b9-496e-8475-5405b2730934"
    },
    {
        "author": "張綱",
        "paragraphs": [
            "地僻官仍冷，心閑日自長。",
            "松篁供遠吹，芝朮度幽香。",
            "直木應先伐，驚禽忍再傷。",
            "家山吾所愛，投老慰相望。"
        ],
        "title": "山中即事",
        "id": "c0d95c22-55ae-4f3d-a127-2e0a6c118c10"
    },
    {
        "author": "張綱",
        "paragraphs": [
            "信步尋梅約，欣逢亞雪枝。",
            "春藏紅蕚小，寒嗇暗香遲。",
            "畫角傳新曲，粧臺歛翠眉。",
            "廣平心不動，唯許筆端知。"
        ],
        "title": "次韻彦達折梅",
        "id": "301384b6-dd5b-43f9-ae1b-6c64da275f37"
    },
    {
        "author": "張綱",
        "paragraphs": [
            "陋巷人誰樂，窮居意自安。",
            "擁門雲樹暗，繚徑土花乾。",
            "白髪驚時速，青燈耿夜寒。",
            "中原滿胡騎，一念一悲酸。"
        ],
        "title": "僻居",
        "id": "fd21628a-21c1-448d-b537-cda3e32dd52e"
    },
    {
        "author": "張綱",
        "paragraphs": [
            "朔風卷地寒雲繁，忽驚空花墮簷間。",
            "遠山歷亂眼中失，飛鳥滅没天際還。",
            "緬想端門萬官賀，雲陛儼列鳴珮環。",
            "豐年獻瑞天一笑，聲動四海具歡顔。",
            "李侯人物妙天下，何獨臥窮看屋山。",
            "胸次冰壺自深瑩，管中霧豹難窺斑。",
            "異時富貴恐不免，詎忍空歌梁甫艱。",
            "君看鴻鵠有髙志，一舉九萬誰能攀。"
        ],
        "title": "次韻彦達對雪有感",
        "id": "a94512fe-4efe-4ec4-b688-31fd3113992b"
    },
    {
        "author": "張綱",
        "paragraphs": [
            "雪晴日脚下茅屋，深巷泥融頻屐聲。",
            "幽鳥喚春啼不那，野梅迎客意先傾。",
            "愁腸斷送酒邊散，詩眼安排烟際橫。",
            "晚歲浮榮安用許，祗應丘壑未忘情。"
        ],
        "title": "雪晴",
        "id": "5a57f298-4ffb-4d1b-b83c-33f432584745"
    },
    {
        "author": "張綱",
        "paragraphs": [
            "老去交親渾謾與，興來終日飲亡何。",
            "扣門頗厭催書債，隱几憑誰遣睡魔。",
            "肯怪物情相楚越，端由吾道自丘軻。",
            "衰慵更着詩煩惱，筆陣方開已倒戈。"
        ],
        "title": "次韻彦達催詩",
        "id": "61966a1e-d2bc-457f-8008-a66b6ec1476a"
    },
    {
        "author": "張綱",
        "paragraphs": [
            "忽忽歲云暮，霏霏山雨頻。",
            "鳥啼茅舍静，梅映竹籬新。",
            "陋巷無深轍，清酤有善隣。",
            "中原消息斷，聊與醉鄉親。"
        ],
        "title": "歲暮二首  其一",
        "id": "253684e9-4294-4271-a291-3698e063d591"
    },
    {
        "author": "張綱",
        "paragraphs": [
            "寒逐雲陰散，年催節物新。",
            "桃符趨臘市，社鼓賽田神。",
            "任性琴書懶，呼兒杖履頻。",
            "君恩難報處，家食奉雙親。"
        ],
        "title": "歲暮二首  其二",
        "id": "d8c1ad18-4299-4c39-8198-8e8bc98a8f01"
    },
    {
        "author": "張綱",
        "paragraphs": [
            "雪殘春信近，山迥客愁新。",
            "興極樽無酒，詩成筆有神。",
            "玩心雲物變，驚夢雨聲頻。",
            "坐對華嚴海，忘言意自親。"
        ],
        "title": "用前韻",
        "id": "aa9ecf65-5b93-49f5-990a-15e1d4efbf6a"
    },
    {
        "author": "張綱",
        "paragraphs": [
            "日落寒雲薄，樓髙望眼迷。",
            "興亡千古恨，衰病萬行啼。",
            "拔士空巖穴，防秋尚鼓鼙。",
            "建章何處是，坐待玉繩低。"
        ],
        "title": "野望",
        "id": "a709ec8f-29d5-4e95-b2ab-13792cee4d1e"
    },
    {
        "author": "張綱",
        "paragraphs": [
            "倚空山翠羅曲屏，入山曉日寒凄清。",
            "蒼龍導前散疏影，幽鳥勸坐回新聲。",
            "探梅忽見數枝發，曳杖折來雙眼明。",
            "綽約東窗可無伴，煩君火急呼麯生。"
        ],
        "title": "探梅",
        "id": "7bc229bb-4083-4922-9808-14f861423f01"
    },
    {
        "author": "張綱",
        "paragraphs": [
            "舍爵頺然飲中仙，夜歸一葦航深淵。",
            "長歌扣舷天上坐，起舞失脚水底眠。",
            "未省渇羌笑肉動，會令鼹鼠驚腹便。",
            "布帆無恙急藏去，明年更試春江船。"
        ],
        "title": "彦達乘小舟醉歸墮水作此戲之",
        "id": "aab4bc18-70c9-4729-b6b6-eb5187b60598"
    },
    {
        "author": "張綱",
        "paragraphs": [
            "士有鴻鵠志，萬里一舉翮。",
            "胸中自廊廟，肯顧三畝宅。",
            "李侯氣邁爽，詞鋒凜霜戟。",
            "老夫晚結交，文會欣有繹。",
            "劇談到時事，唾手欲任責。",
            "短褐天路髙，畎畝抱忠赤。",
            "風雷惜變化，泥蟠等蜥蜴。",
            "結茅西山下，樵爨走僮獲。",
            "富貴會有時，簞飄豈不適。",
            "世態翻覆手，寧較黑與白。",
            "興來時一杯，南窗俯遙碧。"
        ],
        "title": "次韻李公顯",
        "id": "412e3477-b766-4228-baf3-95fea37cab20"
    },
    {
        "author": "張綱",
        "paragraphs": [
            "蒲牢不擊欠晨炊，風伯如何聖得知。",
            "留我艤舟明日去，滿堂香飯雪翻匙。"
        ],
        "title": "歸自金壇值雨宿顧龍山翌日施米作供",
        "id": "9a43d022-1b0a-4e52-9654-f2cbe2323fde"
    },
    {
        "author": "張綱",
        "paragraphs": [
            "李侯詞氣吐朝陽，光焰真成萬丈長。",
            "綠髪莫將塵土暗，會看它日照金章。"
        ],
        "title": "次韻公顯見贈  其一",
        "id": "a7c020a8-710c-4c0d-a84b-a3d3dcf63310"
    },
    {
        "author": "張綱",
        "paragraphs": [
            "年齊耆舊愧衰陽，懶性唯耽野趣長。",
            "了卻官租更何事，君王約法已三章。"
        ],
        "title": "次韻公顯見贈  其二",
        "id": "3241c8dd-1613-4ebd-9053-0ac7acf998cf"
    },
    {
        "author": "張綱",
        "paragraphs": [
            "初試梅粧惬壽陽，藁砧山上夜何長。",
            "式微未盡閨中怨，束晳那辭補一章。"
        ],
        "title": "用前韻戲公顯",
        "id": "79c2ed50-eb83-4885-a29c-d6a0e0a033f9"
    },
    {
        "author": "張綱",
        "paragraphs": [
            "堂堂筆陣一當千，得意秋風急着鞭。",
            "百萬破荒明日事，未應長欠畝頭錢。"
        ],
        "title": "送公顯應舉",
        "id": "9c9e6010-f306-442b-98ed-7c2ef031e666"
    },
    {
        "author": "張綱",
        "paragraphs": [
            "鋪茸紫葵亂晴颸，點金寒菊棲短籬。",
            "木犀韻髙陋凡枝，顧與葵菊同階墀。",
            "香聞十里自絕奇，造物豈偏雨露滋。",
            "閒見層出珠琲垂，鵝黄靛粧宫様宜。",
            "烟銷紅日下薄帷，宴坐幽窗風度時。",
            "頗覺飄飄蘭蕙姿，着人不去催作詩。",
            "李侯爲續離騷辭，香草端從筆下移。",
            "花前把卷不停披，何以酬君金屈巵。"
        ],
        "title": "次韻公顯木犀",
        "id": "3a75ca81-f580-4655-8213-3c84dbaf2286"
    },
    {
        "author": "張綱",
        "paragraphs": [
            "壽陽催粧花睡起，半額殘黄嬌欲語。",
            "香魂浮動滿幽思，着莫春風暗相與。",
            "李侯鐵心似廣平，筆力萬鈞談笑舉。",
            "詩成夜誦更清絕，向來誰識袁臨汝。",
            "句中有味應獨知，吟罷餘甘發微咀。"
        ],
        "title": "次韻公顯賦蠟梅詩二首  其一",
        "id": "744e9ac6-cb20-487e-9588-afcebc4fb58d"
    },
    {
        "author": "張綱",
        "paragraphs": [
            "愁裏危腸日九迴，今朝愁眼爲花開。",
            "一枝斜倚向人笑，應報上林春信來。"
        ],
        "title": "次韻公顯賦蠟梅詩二首  其二",
        "id": "fc930ac7-09ab-42cd-9170-d0968b3895bb"
    },
    {
        "author": "張綱",
        "paragraphs": [
            "老去看花能幾回，旋移花樹着行栽。",
            "君家封植滿烟露，分我一枝春色來。"
        ],
        "title": "從丁世叔覓花栽",
        "id": "fa187d5f-da33-4bf1-b987-999903faa282"
    },
    {
        "author": "張綱",
        "paragraphs": [
            "雨餘沙逕浄無泥，策杖何妨過竹谿。",
            "迎客野花隨處發，勸沽幽鳥向人啼。",
            "峰巒路轉攀蘿倦，樓觀烟深望眼迷。",
            "疑是武陵仙地隔，坐來遐想舊桃蹊。"
        ],
        "title": "庚午三月十日遊茅山",
        "id": "7309a4ba-0429-4a6e-813b-292872f215fb"
    },
    {
        "author": "張綱",
        "paragraphs": [
            "瓶空何必醉如泥，送客誰能過虎谿。",
            "一枕閉門追蝶夢，兩行森木聽鶯啼。",
            "新詩未讀心先伏，細字徐看眼欲迷。",
            "筆底春風有生意，他年桃李會成蹊。"
        ],
        "title": "王伯壽見復用前韻奉答",
        "id": "bac24554-04d5-4b73-a9e7-9eba7507e4fc"
    },
    {
        "author": "張綱",
        "paragraphs": [
            "仲蔚蓬蒿滿徑荒，主人曾是漢中郎。",
            "干時不利初無術，醫國那知别有方。",
            "老去與誰同臭味，秋來多病獨悲凉。",
            "倚天長劍君休問，腐肉當前亦歛鋩。"
        ],
        "title": "次韻伯壽述懷",
        "id": "fff442d7-593e-43e9-a901-454f77e282fd"
    },
    {
        "author": "張綱",
        "paragraphs": [
            "打窗風雨夜蕭蕭，客裏誰堪伴寂寥。",
            "五字蘇州有苗裔，髙吟何必更聞韶。"
        ],
        "title": "邀韋汝昭同宿上館",
        "id": "8fe75e12-6f6e-41e3-9963-f60523bede2b"
    },
    {
        "author": "張綱",
        "paragraphs": [
            "擾擾何年斷俗緣，從今便合老山間。",
            "會將碧澗洗心浄，坐看白雲終日閒。"
        ],
        "title": "題華陽南窗",
        "id": "2c564e76-b94f-4218-89dd-f3f723d90bce"
    },
    {
        "author": "張綱",
        "paragraphs": [
            "蕭蕭兩鬢雪毛新，忝竊清朝舊薦紳。",
            "陳力心知難就列，引年恩許致爲臣。",
            "臥家正恐貽官謗，增秩俄驚捧帝綸。",
            "温飽一門生意足，捐軀無路報涓塵。"
        ],
        "title": "衰病辭祿蒙恩賜可時小子堅方塵末第陳德昭袁仲誠惠詩褒借褒借甚寵次韻奉答二首  其一",
        "id": "49e395c7-a8e0-4f24-b6b2-6be070cfb28a"
    },
    {
        "author": "張綱",
        "paragraphs": [
            "月窟當年裛桂香，衰蘭那敢望重芳。",
            "姓名忽見偕千佛，骨相端知誤九方。",
            "老樹逢春欣有蘖，新雛出谷敢争翔。",
            "琢磨賴有交朋在，髙義無專數范張。"
        ],
        "title": "衰病辭祿蒙恩賜可時小子堅方塵末第陳德昭袁仲誠惠詩褒借褒借甚寵次韻奉答二首  其二",
        "id": "f95bb6d8-2f1e-4bb6-a100-240a2e375612"
    },
    {
        "author": "張綱",
        "paragraphs": [
            "三復長篇句法新，蘭言紉佩更書紳。",
            "才髙奚啻千人敵，譽過空慚一介臣。",
            "莫訝筆端能品藻，定由胸次有經綸。",
            "波瀾萬頃分餘滴，洗盡昏花滿眼塵。"
        ],
        "title": "用前韻再簡二首  其一",
        "id": "4e048d66-10e1-4593-b1b8-e8d89f4bf7f9"
    },
    {
        "author": "張綱",
        "paragraphs": [
            "二妙争開古錦囊，爛然佳句壓羣芳。",
            "奉髙遺德歸臨汝，文範流風在季方。",
            "顧我挂冠寧復振，生兒附翼豈能翔。",
            "願公勉力躋雲路，視草斯文要主張。"
        ],
        "title": "用前韻再簡二首  其二",
        "id": "3a35ac61-519d-442a-9ffc-afd86edf38cb"
    },
    {
        "author": "張綱",
        "paragraphs": [
            "喜雪排筵曉漏催，玉人傳詔下天來。",
            "香隨日轉蓬萊近，花带春回錦繡開。",
            "一線新陰留鼓吹，三登和氣入樽罍。",
            "叨霑惠渥思歸美，授簡梁園愧乏才。"
        ],
        "title": "赴喜雪御筵歸作",
        "id": "b27a3aa8-54b7-4946-afd5-e8216238eec7"
    },
    {
        "author": "張綱",
        "paragraphs": [
            "奕世占來寶運昌，母儀垂慶肇生商。",
            "鑾回長樂神人喜，書就蓬山日月光。",
            "北闕導迎三衞仗，東朝歡奉萬年觴。",
            "太平盛事人相語，孝德回天賴我皇。"
        ],
        "title": "進呈皇太后回鑾事實",
        "id": "71b0054b-a469-408d-9347-d17537f923e0"
    },
    {
        "author": "張綱",
        "paragraphs": [
            "吾皇聖德紹先猷，清廟華芝屢降休。",
            "道盛百王神畫驗，祥開兩室化功侔。",
            "犧尊影照彤雲聚，藻梲光連瑞氣浮。",
            "願詔樂章歌偉蹟，更從來歲薦郊丘。"
        ],
        "title": "太廟靈芝産于仁宗皇帝英宗皇帝兩室前楹芝上有文成王字臣叨陪政府得預榮觀謹課成律詩二首  其一",
        "id": "8cd9d2fe-cd1a-49bd-a262-1f6c514f57e2"
    },
    {
        "author": "張綱",
        "paragraphs": [
            "升平和氣格天淵，瑞物嘉生太室前。",
            "根托丹楹朝麗日，葉敷華盖護非烟。",
            "燕胎爲祝多男慶，天母人符萬歲篇。",
            "聖意每勤宗廟事，屢蒙休應答精虔。"
        ],
        "title": "太廟靈芝産于仁宗皇帝英宗皇帝兩室前楹芝上有文成王字臣叨陪政府得預榮觀謹課成律詩二首  其二",
        "id": "f13d1464-54f2-45dd-a0cd-55ed6db6b127"
    },
    {
        "author": "張綱",
        "paragraphs": [
            "三日殘冬趁臈回，飛霙滿眼送春來。",
            "香浮綵勝隨宜带，花着瑤林是處開。",
            "已卜屢豐歌井邑，何妨乘興倒樽罍。",
            "東陽莫訝休文瘦，老病仍添一歲催。"
        ],
        "title": "歲前三日立春值雪會同僚飲",
        "id": "22b61a38-3d27-4ed7-80c0-f3de8deba66a"
    },
    {
        "author": "張綱",
        "paragraphs": [
            "上元春色壓輕寒，故事賓僚集晚筵。",
            "合坐香浮花裊娜，捲簾風定月嬋娟。",
            "閭閻盡道宜新歲，燈火何妨減去年。",
            "堪笑樽前窮太守，只愁老病欲歸田。"
        ],
        "title": "上元",
        "id": "2d33ecfb-9cdf-4a71-8648-6f8077c2428c"
    },
    {
        "author": "張綱",
        "paragraphs": [
            "乞得清朝一病身，杖藜歸去老山村。",
            "室廬旋築新椽就，松菊猶尋舊徑存。",
            "漸喜有緣窮野興，只慚無路報君恩。",
            "百年來日知餘幾，且把生涯付一樽。"
        ],
        "title": "休官",
        "id": "0db8e428-499a-409f-9a4a-6bf60ed3d3b0"
    },
    {
        "author": "張綱",
        "paragraphs": [
            "恩光初自九天來，玉樹三枝一日開。",
            "造物無私人共慶，那知陰德舊栽培。"
        ],
        "title": "弟姪三人同日受官實爲吾家盛事老懷不勝忭喜作四小詩見區區之意  其一",
        "id": "2817e857-e2e5-4959-9aec-22a792bc1ee1"
    },
    {
        "author": "張綱",
        "paragraphs": [
            "三世追榮荷聖恩，諸孫仍見捧絲綸。",
            "當年孝友家聲在，流慶增光屬後人。"
        ],
        "title": "弟姪三人同日受官實爲吾家盛事老懷不勝忭喜作四小詩見區區之意  其二",
        "id": "31aea6ea-7cbb-45ff-9896-0a78a521f517"
    },
    {
        "author": "張綱",
        "paragraphs": [
            "恩袍新綠照新秋，文雅鄉評早見收。",
            "王謝故應人物勝，芝蘭生處自風流。"
        ],
        "title": "弟姪三人同日受官實爲吾家盛事老懷不勝忭喜作四小詩見區區之意  其三",
        "id": "d6049491-40ec-420a-bb84-480fe3f14ae7"
    },
    {
        "author": "張綱",
        "paragraphs": [
            "清時得謝老山村，弟姪相過慶一門。",
            "結綬滿庭青若若，莫辭勤苦報君恩。"
        ],
        "title": "弟姪三人同日受官實爲吾家盛事老懷不勝忭喜作四小詩見區區之意  其四",
        "id": "35be544d-1dfa-402c-8f35-1d9c8f0db985"
    },
    {
        "author": "張綱",
        "paragraphs": [
            "圓丘迎日至，大駕肅天臨。",
            "樂奏來靈享，嵩呼動德音。",
            "均恩寰宇慶，望闕老臣心。",
            "基命歌周雅，何勞五字吟。"
        ],
        "title": "郊祀慶成用堅韻",
        "id": "105d7818-2c91-4e30-99f9-8269b48e1940"
    },
    {
        "author": "張綱",
        "paragraphs": [
            "歲晚穿池結小亭，地偏聊欲寄幽情。",
            "虚簷風度披襟爽，曲岸波平照眼明。",
            "過我賓朋無厭數，傍人鷗鷺不須驚。",
            "聖朝乞得身閑散，便覺淵明是隔生。"
        ],
        "title": "作亭池上日游其間頗覺自適",
        "id": "b9456197-a7fe-4d84-b5c1-ab871013367f"
    },
    {
        "author": "張綱",
        "paragraphs": [
            "君恩賜我老菟裘，旋築池亭野趣幽。",
            "地勢曲連青嶂遶，波光環匝翠烟浮。",
            "興來樽酒隨時辦，客散琴書盡日留。",
            "爲問標題意何在，一生心足是歸休。"
        ],
        "title": "題喜歸亭",
        "id": "fabb3646-1c0e-4ef7-a818-5aac5118caa0"
    },
    {
        "author": "張綱",
        "paragraphs": [
            "解組清朝返舊鄉，依然門巷接回塘。",
            "閒身乍覺鳥聲樂，緩步重尋花徑香。",
            "多謝故人停桂棹，何妨清夜醉霞觴。",
            "新詩贈我光蓬屋，什襲應同夏后璜。"
        ],
        "title": "次韻袁仲誠見贈",
        "id": "5ca5d0d5-7116-43c2-8d43-93e577f37768"
    },
    {
        "author": "張綱",
        "paragraphs": [
            "晏子區區惜敝裘，吾衰亦戀故山幽。",
            "得歸更喜詩盈軸，任達寧須酒拍浮。",
            "已縱虚名身外去，肯將俗物眼邊留。",
            "只慚老負君恩重，結草他年報未休。"
        ],
        "title": "再用喜歸亭韻",
        "id": "89c46327-11aa-48ea-ba53-27f5b7b74210"
    },
    {
        "author": "張綱",
        "paragraphs": [
            "明詔搜賢動四陲，西來一鶚冠羣飛。",
            "擅埸筆勢驚華省，發策才名上紫微。",
            "無負題橋平日志，要看懷綬故鄉歸。",
            "相逢肯惜傾家釀，已約鶯花慎勿違。"
        ],
        "title": "送張輔卿省試",
        "id": "cf8995fc-8edb-47de-b622-fca1585dc91c"
    },
    {
        "author": "張綱",
        "paragraphs": [
            "老來百計不相關，詩句雕鐫興亦闌。",
            "只有好花堪照眼，從君聊借一枝看。"
        ],
        "title": "簡袁仲誠覓芍藥花",
        "id": "1f78f8c5-1f77-44be-a22e-4c742af732b0"
    },
    {
        "author": "張綱",
        "paragraphs": [
            "筆陣橫飛屢叩關，嚴兵夜點迫更闌。",
            "好花多謝頻分我，怯敵魂驚未暇看。"
        ],
        "title": "仲誠和詩四首又疊送花再用韻答",
        "id": "54ca582b-aab1-4c9f-9ba1-aada89af2f91"
    },
    {
        "author": "張綱",
        "paragraphs": [
            "扁舟避艤山隈，問捷江城信未迴。",
            "犯夜號風驚夢破，催寒飛雪送愁來。",
            "三軍挾纊煩溫詔，百戰搴旗賴雋材。",
            "已辦磨崖頌功烈，竚還生意發春雷。"
        ],
        "title": "避寇舟中風雨大作",
        "id": "df41d180-388b-4972-8259-b895089ab33c"
    },
    {
        "author": "張綱",
        "paragraphs": [
            "吟殘翻水筆生春，秀句驚人字字新。",
            "賦料揚雄誰可敵，才高太白善無鄰。",
            "清心鳴鏑增豪氣，刮膜神篦凈俗塵。",
            "唯有訴窮疑太過，文章從古忌悲辛。"
        ],
        "title": "王伯壽示佳作備述窮苦次韻奉呈",
        "id": "6608069e-77aa-494c-a512-e8d1a8984206"
    },
    {
        "author": "張綱",
        "paragraphs": [
            "朔風吹雪應嘉時，蔌蔌空庭靜夜知。",
            "歲稔不須占瑞諜，家貧尤喜映書帷。",
            "花雖無艶難争巧，舞不成行也自奇。",
            "病起老翁迷眼界，寒窗呵筆强裁詩。"
        ],
        "title": "雪作",
        "id": "d682a772-9126-4711-b99f-5334c7cad43b"
    },
    {
        "author": "張綱",
        "paragraphs": [
            "名花朵朵向人開，家釀沈沈旋撥醅。",
            "咫尺晴川風更便，追歡何惜片帆來。"
        ],
        "title": "招親舊賞花",
        "id": "a36c2c3a-87e5-484c-ad95-f2417e8599a3"
    },
    {
        "author": "張綱",
        "paragraphs": [
            "聞道防秋吉語來，生朝宴席爲君開。",
            "黄花也似知人意，争挽歡聲入壽杯。"
        ],
        "title": "安人生日",
        "id": "bdf9849e-8d2b-4208-993d-359d67e35663"
    },
    {
        "author": "張綱",
        "paragraphs": [
            "牙旗動處擁貔貅，直渡黄河塞草秋。",
            "百萬强兵陣前死，肯教衛霍獨封侯。"
        ],
        "title": "聞大帥勇决直趨北界喜而作此",
        "id": "696aa97c-009e-4367-a392-0e02616fcf41"
    },
    {
        "author": "張綱",
        "paragraphs": [
            "先生詩興浩難收，苦思俄驚兩鬢秋。",
            "變格競傳吳富體，懷沙擬續畔牢愁。",
            "會令後學輕焚藳，消得詩名號倚樓。",
            "我老恨無青玉案，錦囊分示若爲酬。"
        ],
        "title": "次韻王周伯和應文詩",
        "id": "9261f5f8-427b-4dc1-a71b-8b26fc02e358"
    },
    {
        "author": "張綱",
        "paragraphs": [
            "杖藜何日下西疇，想見欣逢歲有秋。",
            "可但聚糧供腹飽，還應釀秫散眉愁。",
            "决科佇看標金榜，得路終期侍玉樓。",
            "莫把光陰等閑棄，一朝清問要人酬。"
        ],
        "title": "應文監視刈穫有詩輒和一篇恐以一飽廢學因而勉之",
        "id": "d6571955-5ee3-4ccb-9c39-44b626fed5ae"
    },
    {
        "author": "張綱",
        "paragraphs": [
            "閑裏光陰逐水流，重陽忽復故園秋。",
            "休言白髪從教老，試插黄花也解愁。",
            "感舊有時曾落帽，憑髙無力更登樓。",
            "昏昏病懶惟堪睡，詩債休催未暇酬。"
        ],
        "title": "九日用前韻",
        "id": "08c1b98a-756c-4ea3-8d5a-8f46889baac3"
    },
    {
        "author": "張綱",
        "paragraphs": [
            "老來無計了殘年，只有歡情寄酒邊。",
            "歌舞借看真達士，忍將朱戶鎖嬋娟。"
        ],
        "title": "走筆戲呈世叔伯達二親友",
        "id": "1301713c-7c96-4a40-916f-c90e90a1ec2c"
    },
    {
        "author": "張綱",
        "paragraphs": [
            "幼子童孫乏寸長，遷官同日被榮光。",
            "芝蘭瑞色來空翠，雨露恩言滿詔黄。",
            "莫訝飛騰循九品，會看毫末聳千章。",
            "即今天子收羣策，廊廟訏謨要主張。"
        ],
        "title": "次韻周伯見贈",
        "id": "2e43ea37-f129-466d-88a1-8ac726b05726"
    },
    {
        "author": "張綱",
        "paragraphs": [
            "百歲休誇日月長，十分逾八歎流光。",
            "精忠許國心猶赤，老病催人髪已黄。",
            "扶杖每聞宣鳯詔，望雲無路仰龍章。",
            "恢圖幸有皋夔在，坐看朝綱萬目張。"
        ],
        "title": "用前韻",
        "id": "ff108d10-a323-4d78-92ea-4b4290e6cc06"
    },
    {
        "author": "張綱",
        "paragraphs": [
            "下詔徴多士，彈冠動四溟。",
            "三埸遵舊典，八韻見明經。",
            "勸駕勤州牧，吟牋詫地靈。",
            "春風歸路近，衫色照山青。"
        ],
        "title": "次韻方守送進士",
        "id": "1f793a14-8a3f-44e4-9df3-c94976fb90cd"
    },
    {
        "author": "張綱",
        "paragraphs": [
            "最宜爲誥唐仲舒，上林子虚漢相如。",
            "喜君萬事懶着眼，獨向文章情未疏。",
            "家貧肯戀儋石儲，船漏則已那復袽。",
            "素志蹉跎雪侵鬢，青衫匍匐塵滿裾。",
            "可憐虞翻屯骨相，相逢呼我丈人行。",
            "夜聞抵掌論開邊，怒髪衝冠亦何壯。",
            "鸘裘典盡終諱寒，忍寒悲歌行路難。",
            "綈袍恐貽范叔怒，長篇忽拜烏絲闌。",
            "辭章典要古所尚，餘子碌碌何足仰。",
            "願君回筆頌皇猷，偃武修文答靈貺。",
            "天子亟欲聞盡言，前席還應虚黈纊。"
        ],
        "title": "次韻周伯謝綿襖長篇",
        "id": "8d921544-251d-465d-a555-213724b28da3"
    },
    {
        "author": "張綱",
        "paragraphs": [
            "莫笑樽前白髪翁，曾騎竹馬戲元豐。",
            "年彌八帙癡頑在，身荷三朝寵眷隆。",
            "綠野敢將前哲比，香山幸有老人同。",
            "興來尚欲尋幽去，收拾殘春杖屨中。"
        ],
        "title": "老夫辭榮里居行年八十酒間漫成拙句二首述意而已不以示外也  其一",
        "id": "070a5b13-4014-4f3f-85e2-04aa17f5e493"
    },
    {
        "author": "張綱",
        "paragraphs": [
            "老病辭榮日月邊，歸來擬作地行仙。",
            "飛霜滿鬢三千丈，止水觀心八十年。",
            "松菊尚存堪寄傲，干戈未定敢安眠。",
            "君王宵旰圖恢復，洗眼神兵策萬全。"
        ],
        "title": "老夫辭榮里居行年八十酒間漫成拙句二首述意而已不以示外也  其二",
        "id": "f50b2009-2ba1-4cc7-8bd5-c043842b89b5"
    },
    {
        "author": "張綱",
        "paragraphs": [
            "老來光景去駸駸，親舊應多惜老心。",
            "傾盖義髙雙白璧，開函詩敵萬黄金。",
            "催年生怕玲瓏唱，醉夜寧辭鑿落深。",
            "多謝慇懃祝强健，寄言衰病莫相侵。"
        ],
        "title": "親舊以老夫年及中壽既辱臨况又多以詩詞相慶祝顧衰謝何以得之輒成鄙句叙述感悰",
        "id": "75375418-9cd9-45d0-8073-5a117fa329f2"
    },
    {
        "author": "張綱",
        "paragraphs": [
            "蕭然華髪映蒼顔，九帙開來第一年。",
            "鍊盡交游難諱老，養成衰病却安禪。",
            "新春已負登山屐，舊賞空慚載酒船。",
            "張緒風流那復少，坐看飛雪弄晴烟。"
        ],
        "title": "老病",
        "id": "862eec82-0a37-4535-b300-85c388ca3e7f"
    },
    {
        "author": "張綱",
        "paragraphs": [
            "英髦雲集幾千人，羣試争看藝絕倫。",
            "一鼓搴旗先作氣，三塲下筆要如神。",
            "决科無失青氈舊，拜賜重添綠綬新。",
            "秀發孫枝吾欲見，夢魂已到上林眷。"
        ],
        "title": "送釡孫省試",
        "id": "e883782d-f227-4902-bfa4-20457f1ca5d7"
    },
    {
        "author": "張綱",
        "paragraphs": [
            "誰爲傳花信，新亭破睡風。",
            "春回芳意早，客到賞心同。",
            "酒盞搖江綠，詩牋照坐紅。",
            "無由接歡宴，危坐正書空。"
        ],
        "title": "次韻洪總領題花信亭得江樓二首  其一",
        "id": "66f596dd-c9a7-4b54-80d3-bf0f4463b4b4"
    },
    {
        "author": "張綱",
        "paragraphs": [
            "地勝宜樓觀，臨江勢屹然。",
            "横波吞翠壁，倒影插雕椽。",
            "老子難收興，雲安未足憐。",
            "由來詞翰手，五鳯獨居前。"
        ],
        "title": "次韻洪總領題花信亭得江樓二首  其二",
        "id": "4b11fb98-3d58-46e7-9217-077bdd1b167d"
    },
    {
        "author": "張綱",
        "paragraphs": [
            "舊句入貞珉，新題亦已陳。",
            "光陰如許速，誰是百年人。"
        ],
        "title": "見華陽舊題刻石有感",
        "id": "f43b1cfc-c8be-4d8c-aef6-1710fb061087"
    },
    {
        "author": "張綱",
        "paragraphs": [
            "昧死飛章上九天，懇辭嚴召卒餘年。",
            "綸言寵念桑榆迫，臺餽恩垂雨露偏。",
            "異數一時真創見，窮鄉萬口徧誇傳。",
            "吾衰忝冒知難報，結草他年敢避先。"
        ],
        "title": "某上章辭免召命蒙恩矜許仍賜羊酒存問自念衰殘辱此異數不勝感天荷聖之情謹課成拙詩一首",
        "id": "12000648-6c66-45fb-8dd4-52d1e31d97b8"
    },
    {
        "author": "張綱",
        "paragraphs": [
            "召節煌煌下帝關，君王圖舊起髙年。",
            "露章懇避回天速，拜命歡呼壓地偏。",
            "錫饌宰官侵夜到，問安州牧置郵傳。",
            "辭榮有耀人皆說，誰解清時獨占先。"
        ],
        "title": "用前韻",
        "id": "fe20f90e-7564-4cf9-b590-6919657926fa"
    },
    {
        "author": "張綱",
        "paragraphs": [
            "絲綸五色錦爲囊，寵贈雙親廟室光。",
            "位列三孤升極品，名加大國啟新疆。",
            "劬勞仰荷湛恩報，精爽應知積慶長。",
            "燕及子孫宜勉力，忠勤他日繼遺芳。"
        ],
        "title": "考妣贈官一時榮耀老懷易感輒敬書長句",
        "id": "13b044ac-7ea4-4fa8-b117-2302fcea7db2"
    },
    {
        "author": "張綱",
        "paragraphs": [
            "莫辭官小路間關，趁取春風稳着鞭。",
            "無限清時推轂手，冲天何必待三年。"
        ],
        "title": "送彦禮弟赴歙尉四首  其一",
        "id": "60fd775a-42c1-4610-bd75-6adc1cc3fd8a"
    },
    {
        "author": "張綱",
        "paragraphs": [
            "池塘春草促君詩，阿緒風流絮欲飛。",
            "滿眼吾家好風景，正須相賞忽相違。"
        ],
        "title": "送彦禮弟赴歙尉四首  其二",
        "id": "06d872bc-1b13-44d7-84c3-6a5205191604"
    },
    {
        "author": "張綱",
        "paragraphs": [
            "高才自是古梅仙，綵棒何須向壁懸。",
            "晉盜奔秦無一事，爐薫深炷好安禪。"
        ],
        "title": "送彦禮弟赴歙尉四首  其三",
        "id": "66ce0111-25e7-47b7-b9ec-d6649890ded2"
    },
    {
        "author": "張綱",
        "paragraphs": [
            "空詩羞澀送君行，老病難堪叙别情。",
            "天假吾年未填壑，它時猶及問歸程。"
        ],
        "title": "送彦禮弟赴歙尉四首  其四",
        "id": "83ccfb12-10f1-4db2-8024-ddb5f921231e"
    },
    {
        "author": "張綱",
        "paragraphs": [
            "人衰馬亦老，不踏長安道。",
            "筋力漸疲羸，鞍韉謾華好。",
            "見我勿嘶鳴，爲爾動懷抱。",
            "無復矍鑠時，去去飽豐草。"
        ],
        "title": "舊所乘馬老且瘠見之感懷",
        "id": "8535e57b-0ffe-4623-8546-20ab6efb01b3"
    },
    {
        "author": "張綱",
        "paragraphs": [
            "仕路定風波，人生能幾何。",
            "時來聊試手，爲瑞不宜多。"
        ],
        "title": "夜思出處因作戲言",
        "id": "ae50cbf0-e1eb-47c0-a3c5-84f63217eade"
    },
    {
        "author": "張綱",
        "paragraphs": [
            "故交淪没水東流，歲晚無人話昔遊。",
            "飛絮落花何足道，忽經風雨亦添愁。"
        ],
        "title": "老來交朋淪謝雖婢僕亦無在者感舊忽覺凄然",
        "id": "4b2507ad-3a8a-4f04-924e-f439cbc04d77"
    },
    {
        "author": "張綱",
        "paragraphs": [
            "輔漢陰功大，生商寶運開。",
            "俸從湯邑省，恩向外家裁。",
            "奄忽乘仙馭，劬勞動聖哀。",
            "園陵奉遺誥，終不費邦財。"
        ],
        "title": "顯仁皇后挽詞三首  其一",
        "id": "9e8eac3d-17c2-47f5-917c-f4ec45fa05c5"
    },
    {
        "author": "張綱",
        "paragraphs": [
            "長樂坤儀肅，思齊母道全。",
            "九州供大養，八帙茂遐年。",
            "仗簇江山外，哀纒日月邊。",
            "遺芳歸史筆，萬古照青編。"
        ],
        "title": "顯仁皇后挽詞三首  其二",
        "id": "a952ce36-6b39-421b-a30a-4770c0320d59"
    },
    {
        "author": "張綱",
        "paragraphs": [
            "仗去慈寧殿，神歸永祐宫。",
            "問安迷輦道，灑泣慟宸衷。",
            "水逝長江月，天號宰木風。",
            "平生尚慈儉，流澤到無窮。"
        ],
        "tags": [
            "长江"
        ],
        "title": "顯仁皇后挽詞三首  其三",
        "id": "800f8906-18f5-4075-83db-8fabe8a1e88a"
    },
    {
        "author": "張綱",
        "paragraphs": [
            "五福兼全舉世稀，庭闈早日見清規。",
            "應期千載生公輔，掩迹三遷號母師。",
            "漢魏疏封華國史，蘋蘩遺德繼周詩。",
            "年年只說重陽近，無復黄花酒一巵。"
        ],
        "title": "鄭國太挽詞四首  其一",
        "id": "228c7445-3a6f-411f-9c28-57fe1b045829"
    },
    {
        "author": "張綱",
        "paragraphs": [
            "一夕萱堂事已非，百年遺範在豐碑。",
            "頒花玉殿春風暖，奉詔登樓夜漏移。",
            "罷宴已聞修故事，回班那復見新儀。",
            "音容寂寞應仙去，香火因緣只自知。"
        ],
        "title": "鄭國太挽詞四首  其二",
        "id": "44ea5a05-a376-49c2-97d4-8d9856388cd0"
    },
    {
        "author": "張綱",
        "paragraphs": [
            "蘭桂秋風一夜催，袞衣何處望南陔。",
            "堂垂斗帳銷香篆，鑑掩飛鸞下玉臺。",
            "漢使從天虚鹵簿，胡笳和月助悲哀。",
            "東門咫尺佳城在，雙鶴飛空日幾回。"
        ],
        "title": "鄭國太挽詞四首  其三",
        "id": "557d1973-0b86-400f-ab7f-5fc508f6651b"
    },
    {
        "author": "張綱",
        "paragraphs": [
            "銘旌冉冉去飛揚，蕭瑟西風泣畫堂。",
            "不見魚軒辭繡轂，空餘鸞誥冷綃囊。",
            "姓名自是標仙籍，環珮應知返帝鄉。",
            "盡把遺芳歸史筆，會令千古獨輝煌。"
        ],
        "title": "鄭國太挽詞四首  其四",
        "id": "b478c9df-a454-4df7-9e8b-aec94cba89bc"
    },
    {
        "author": "張綱",
        "paragraphs": [
            "一德乘亨運，三公冠宰司。",
            "秉鈞回直道，解組向明時。",
            "人去空圖畫，名存粲鼎彛。",
            "懸知千古後，貪懦激清規。"
        ],
        "title": "何丞相挽詞三首  其一",
        "id": "841e428f-5e83-435d-a2b9-515804757397"
    },
    {
        "author": "張綱",
        "paragraphs": [
            "帝念虧三鑑，天臨動八鑾。",
            "飛星瞻傅說，舊學記甘盤。",
            "治定身先退，名全德不刊。",
            "于何驗符策，有子嗣鴛鸞。"
        ],
        "title": "何丞相挽詞三首  其二",
        "id": "d2eb6edb-c6cf-4815-a136-585d7ea3533a"
    },
    {
        "author": "張綱",
        "paragraphs": [
            "不憖遺元老，巖巖失具瞻。",
            "勳庸扶廟社，名字到閭閻。",
            "王國開封大，師垣寵數兼。",
            "夢雞初莫省，今日竟成占。"
        ],
        "title": "何丞相挽詞三首  其三",
        "id": "6d3ef69e-8d0e-4796-8b22-e6cb5007444a"
    },
    {
        "author": "張綱",
        "paragraphs": [
            "詞伯風騷舊，公朝宿望存。",
            "郎官寧出宰，廷尉亟平反。",
            "夢斷天衢遠，愁連野樹昏。",
            "祗應陰德茂，蘭玉照于門。"
        ],
        "title": "譚勝仲挽詞二首  其一",
        "id": "85b21422-889a-4291-97cc-c6c1f7887ee2"
    },
    {
        "author": "張綱",
        "paragraphs": [
            "時論歸清德，耽書到白頭。",
            "士應知己用，人豈法家流。",
            "骨瘦凌孤鶴，詩豪壓萬牛。",
            "悲看耆舊傳，誰復繼前修。"
        ],
        "title": "譚勝仲挽詞二首  其二",
        "id": "49eb28d8-8560-45cf-bf5b-de200391feff"
    },
    {
        "author": "張綱",
        "paragraphs": [
            "四海知名士，三朝老從臣。",
            "勤王安反側，分閫試經綸。",
            "天闊鴛行斷，山空馬鬛新。",
            "豐碑滿忠義，千古詔簪紳。"
        ],
        "title": "湯德廣挽詞三首  其一",
        "id": "c054d9a5-6003-4f30-b110-78c180aec23c"
    },
    {
        "author": "張綱",
        "paragraphs": [
            "忠憤憂時切，風雲得路先。",
            "官箴循吏傳，家法棣華篇。",
            "滅虜兵方急，優賢席屢前。",
            "如何天不憖，髙冢臥蒼烟。"
        ],
        "title": "湯德廣挽詞三首  其二",
        "id": "8dee91af-d995-458f-b6f2-01df57364ca6"
    },
    {
        "author": "張綱",
        "paragraphs": [
            "束髪師前輩，忘年得此翁。",
            "雞豚同里社，詩禮共家風。",
            "别去十年久，書無三月空。",
            "歸來人不見，銘旐舞斜紅。"
        ],
        "title": "湯德廣挽詞三首  其三",
        "id": "8e9ccdcc-82e6-4779-8c10-7f826ee280a0"
    },
    {
        "author": "張綱",
        "paragraphs": [
            "京兆吾宗不乏人，煌煌朱紱照簪紳。",
            "棠陰訟簡絃歌樂，蓮幕才髙畫諾新。",
            "北海但知樽有酒，莱蕪誰念甑生塵。",
            "哀笳忽送秋風急，忍看遺踪萬古陳。"
        ],
        "title": "張彦度挽詩二首  其一",
        "id": "a46cfd94-66a1-4d59-a850-b3724989139b"
    },
    {
        "author": "張綱",
        "paragraphs": [
            "滿目溪山舊賞心，杖藜那復共登臨。",
            "平生友誼情無間，累世宗盟分更深。",
            "顧我老懷誰告語，思君遙夜獨悲吟。",
            "流風賴有諸郎在，他日相親倘嗣音。"
        ],
        "title": "張彦度挽詩二首  其二",
        "id": "6b16da5d-ff55-458f-b5ed-83b724c31814"
    },
    {
        "author": "張綱",
        "paragraphs": [
            "厚德鄉評最，知名國士同。",
            "郎曹參列宿，宰屬輔宗工。",
            "紫詔恩垂下，黄梁夢已空。",
            "九原那可作，流涕濕西風。"
        ],
        "title": "莊弱翁挽詩二首  其一",
        "id": "3ff4fbac-039d-400c-a4af-5ce5d2bea262"
    },
    {
        "author": "張綱",
        "paragraphs": [
            "仕路青霄逼，還家白髪生。",
            "一麾驚作夢，三徑適幽情。",
            "孰謂如蘭契，先隨逝水傾。",
            "送君悽斷處，烟雨暗銘旌。"
        ],
        "title": "莊弱翁挽詩二首  其二",
        "id": "374a8723-5082-496d-b8c7-7589d2d928f4"
    },
    {
        "author": "張綱",
        "paragraphs": [
            "吾舅當朝傑，幽芳配德同。",
            "典刑家法整，湯沐上恩隆。",
            "鸞影悲塵鑑，蘭芬泣露叢。",
            "音容不知處，宰木夜號風。"
        ],
        "title": "胡氏碩人挽詞二首  其一",
        "id": "6eb034d2-c578-494e-b1ba-e988317703bd"
    },
    {
        "author": "張綱",
        "paragraphs": [
            "我有劬勞念，多從外氏遊。",
            "母儀頻接侍，賓饋每淹留。",
            "應惜年垂老，相親禮特優。",
            "一朝千古别，衰淚不能收。"
        ],
        "title": "胡氏碩人挽詞二首  其二",
        "id": "2ed567c5-501f-46eb-b654-9d7af3b0e6f7"
    },
    {
        "author": "張綱",
        "paragraphs": [
            "射策飛騰早，推賢望實兼。",
            "直心常自負，大器果難淹。",
            "持橐丹墀稳，分符畫戟嚴。",
            "平生莫追憶，淚盡轉愁添。"
        ],
        "title": "舅李侍郎挽詞三首  其一",
        "id": "65c68754-06a8-4f74-8344-839155cf853a"
    },
    {
        "author": "張綱",
        "paragraphs": [
            "諸舅唯公在，承顔念母存。",
            "笑看身已老，情話意彌温。",
            "不作求田計，方期報主恩。",
            "髙堂忽蕭瑟，誰爲賦招魂。"
        ],
        "title": "舅李侍郎挽詞三首  其二",
        "id": "ab78fbeb-e92a-48f3-9abb-87675ed1234f"
    },
    {
        "author": "張綱",
        "paragraphs": [
            "彊健公先去，零丁我曷從。",
            "同盟空白水，酷似有衰容。",
            "休說鵷行夢，看成馬鬛封。",
            "淚流南望眼，愁絕暮雲重。"
        ],
        "title": "舅李侍郎挽詞三首  其三",
        "id": "3e10a1d4-59a6-460d-8666-0b72972665c0"
    },
    {
        "author": "張綱",
        "paragraphs": [
            "畫省真郎選，朱幡老郡侯。",
            "名歸時論重，行向古人求。",
            "嗜學千雞跖，修文五鳯樓。",
            "秋風忽驚夢，懷舊涕交流。"
        ],
        "title": "洪慶善挽詞二首  其一",
        "id": "f94b3ed1-f439-4e69-a3dd-c2a99837c9ab"
    },
    {
        "author": "張綱",
        "paragraphs": [
            "忝戚鄉閭舊，論交道義深。",
            "窮搜千古意，樂易一生心。",
            "遭謗身雖貶，全名死不沉。",
            "君恩爲昭雪，歸窆得家林。"
        ],
        "title": "洪慶善挽詞二首  其二",
        "id": "d76eca99-eb79-4fed-bb66-d613d9c5f3c0"
    },
    {
        "author": "張綱",
        "paragraphs": [
            "生兒要路早飛騰，玉瑱金花寵屢膺。",
            "天壽康寧逾九帙，佛心明了契三乘。",
            "葭莩永歎音容阻，閭里空存孝義稱。",
            "追想潘輿從游處，青青烟草正愁凝。"
        ],
        "title": "吳氏太淑人挽詞",
        "id": "0b5c7268-6637-42ab-9942-2591aad78aa8"
    },
    {
        "author": "張綱",
        "paragraphs": [
            "坦腹東牀衆莫奇，堂堂吾弟獨君知。",
            "交親未及親三歲，淪喪俄驚共一時。",
            "琴在我方悲子敬，禮存誰爲哭言思。",
            "山阿幽室千年閟，挽語空吟靖節詩。"
        ],
        "title": "陳叔美挽詞",
        "id": "aa906d00-437a-4bea-a034-09082c2a1cf6"
    },
    {
        "author": "張綱",
        "paragraphs": [
            "總角承顔賴擊蒙，後生因識古人風。",
            "忘情自到羲皇上，盛事多談慶曆中。",
            "雙壽兒孫青若若，一門慈孝鬱葱葱。",
            "吁嗟耆舊今何在，古木斜陽瀨水空。"
        ],
        "title": "外祖李承事挽詞二首  其一",
        "id": "290981bb-3137-44af-8259-2188a1feb24b"
    },
    {
        "author": "張綱",
        "paragraphs": [
            "西山忽與老人期，未報深恩忍復思。",
            "燕及祖風從少小，與聞家訓識操持。",
            "聊從諸舅紀遺行，深愧外孫無好辭。",
            "懸想追封在他日，附書名傳有佳兒。"
        ],
        "title": "外祖李承事挽詞二首  其二",
        "id": "3334da5d-0678-438d-882b-57a202395a43"
    },
    {
        "author": "張綱",
        "paragraphs": [
            "由來甥舅兩相依，存没誰知半路虧。",
            "在側每蒙誇叔寶，不才那得似牢之。",
            "臨風酌酒酬春處，對月凴軒語夜時。",
            "回首凄凉已陳迹，壯心無哭奈愁思。"
        ],
        "title": "舅李義卿挽詞",
        "id": "e5dc1fe5-558d-43a9-8ded-cbb278cf6fb0"
    },
    {
        "author": "張綱",
        "paragraphs": [
            "天闕辭嚴召，雲棲得坐忘。",
            "尊生三洞籙，起死上池方。",
            "神託飛魚化，丹餘舊竈香。",
            "從今紀甲子，華表佇還鄉。"
        ],
        "title": "沈洞元挽詞",
        "id": "d409b0d0-5be3-4cb1-a94e-96205549cc54"
    },
    {
        "author": "張綱",
        "paragraphs": [
            "一尊相别未經時，情話如今忍復思。",
            "老去交親能有幾，年來懷抱更誰知。",
            "谿橋路斷秋風急，香火庭空曉日遲。",
            "三尺孤墳閉千古，傷心東望涕交頤。"
        ],
        "title": "徐獻仲挽詞",
        "id": "77def840-9ff7-4f14-ae0f-cb5ee3b7cc92"
    },
    {
        "author": "張綱",
        "paragraphs": [
            "回首三年别，追懷一笑歡。",
            "坐移香砌暖，飲散燭花殘。",
            "蒿里歸何速，桃蹊忍更看。",
            "秋原愁絕處，爲想鶺鴒寒。"
        ],
        "title": "丁宣仲挽詞",
        "id": "084b843d-de07-4daa-8e74-b07d9d606748"
    },
    {
        "author": "張綱",
        "paragraphs": [
            "白首論交舊，黄冠獨此人。",
            "誠全知俗薄，語直見情親。",
            "上館鍾魚在，空壇月露新。",
            "如今入山去，行處是悲辛。"
        ],
        "title": "李居正挽詞",
        "id": "5e68ef8e-5977-4507-89be-20df1da258da"
    },
    {
        "author": "張綱",
        "paragraphs": [
            "世德知名早，鄉評第一流。",
            "折腰官易厭，拄頰興難收。",
            "博物千尋海，髙情百尺樓。",
            "平生松菊徑，蕭瑟晚雲秋。"
        ],
        "title": "丁明仲挽詞二首  其一",
        "id": "156bec25-ab56-497e-96b9-3d2d91564d34"
    },
    {
        "author": "張綱",
        "paragraphs": [
            "里社欣相接，葭莩晚益親。",
            "過從忘客禮，簡易見天真。",
            "把酒微風夜，歸舟細雨春。",
            "如今每追憶，悽慟欲傷神。"
        ],
        "title": "丁明仲挽詞二首  其二",
        "id": "923b45f9-bf92-480f-a3ab-f3de2d80ea34"
    },
    {
        "author": "張綱",
        "paragraphs": [
            "望族推平輿，清芬嗣太邱。",
            "鄉評嚴禮法，家學邃源流。",
            "幸託葭莩契，方期仗履遊。",
            "西風忽悲惨，忍復看眠牛。"
        ],
        "title": "陳美成挽詞二首  其一",
        "id": "bbc2fc7e-25b0-41b0-876f-06d3dac7f89d"
    },
    {
        "author": "張綱",
        "paragraphs": [
            "德潤洮湖闊，心平福地安。",
            "流風前輩似，雅量鄙夫寛。",
            "松菊開三徑，芝蘭秀二難。",
            "百年如轉燭，蕭瑟夜堂寒。"
        ],
        "title": "陳美成挽詞二首  其二",
        "id": "b3219017-ebd1-4325-b7ef-9bd19d67b4d0"
    },
    {
        "author": "張綱",
        "paragraphs": [
            "舊約頻相過，交情忍獨違。",
            "四時閑杖履，一榻冷烟霏。",
            "易感龍祠别，難期鶴馭歸。",
            "老懷誰共語，東望益霑衣。"
        ],
        "title": "丁宋卿挽詞",
        "id": "b1a5527a-403c-4272-87dc-ea2834278ef8"
    },
    {
        "author": "張綱",
        "paragraphs": [
            "吾家奕奕茂芝蘭，士論尤推季孟間。",
            "挾策可憐埸屋老，杜門空對水雲間。",
            "嗟余屏跡常多病，幸爾論心數解顔。",
            "乘興過從無復日，忍將愁眼望西山。"
        ],
        "title": "彦飾弟挽詞二首  其一",
        "id": "381e2f2b-bdec-4e23-8d8b-800739381f28"
    },
    {
        "author": "張綱",
        "paragraphs": [
            "解組歸來會面初，杖藜朝暮過吾廬。",
            "相親樽酒情無間，共話田園樂有餘。",
            "樗散年頹方倚託，棣華風急頓蕭疏。",
            "堂堂人物無髙壽，不那哀傷淚滿裾。"
        ],
        "title": "彦飾弟挽詞二首  其二",
        "id": "1c5e7913-dc3c-42b0-866a-f78c9affde61"
    },
    {
        "author": "張綱",
        "paragraphs": [
            "憶弟懸弧日，當余弱冠年。",
            "艱勤同素志，衰病各華顛。",
            "辭禄歸相倚，驚魂去忽先。",
            "一樽風雨夜，那復共蟬聯。"
        ],
        "title": "彦深弟挽詞",
        "id": "968ddebb-957c-477a-99f5-aad29b1c4c96"
    },
    {
        "author": "張綱",
        "paragraphs": [
            "地發湖光秀，神鍾鶴骨清。",
            "髙談排俗子，執友遍時英。",
            "枳棘鸞棲在，松楸馬鬛成。",
            "欲收東望眼，流涕若爲情。"
        ],
        "title": "陳子張挽詞二首  其一",
        "id": "6c8234ef-6856-4715-ba3b-8b3d47511f3a"
    },
    {
        "author": "張綱",
        "paragraphs": [
            "交契先朝露，凄凉對夕暉。",
            "箕裘三世遠，簿領一官微。",
            "翠柏開新隧，青編冷舊幃。",
            "元方未慚長，萬里看横飛。"
        ],
        "title": "陳子張挽詞二首  其二",
        "id": "255e59c2-f6e2-47b9-8afb-88052d5f0f12"
    },
    {
        "author": "張綱",
        "paragraphs": [
            "仙李移根遠，夭桃表慶長。",
            "九重頒象服，三世奉萱堂。",
            "尚想慈祥性，難追淡靚粧。",
            "眼酸生怕哭，雙淚忽淋浪。"
        ],
        "title": "堅所生母李氏安人挽詞五首  其一",
        "id": "796d8223-9eb4-4b3c-acd0-dc1f589cf100"
    },
    {
        "author": "張綱",
        "paragraphs": [
            "四德騰芳早，三乘悟性空。",
            "清修忘俗累，勤儉肅家風。",
            "舞鏡鸞悲影，飛花雨泣叢。",
            "愁情無處著，半入夢魂中。"
        ],
        "title": "堅所生母李氏安人挽詞五首  其二",
        "id": "630a3e96-90d0-4fda-b675-ace117257197"
    },
    {
        "author": "張綱",
        "paragraphs": [
            "舊約余偕老，分違汝忽先。",
            "有懷中饋闕，無憾母儀全。",
            "望斷送歸路，衷纒垂盡年。",
            "何當卜同穴，相與伴愁烟。"
        ],
        "title": "堅所生母李氏安人挽詞五首  其三",
        "id": "c766e648-8257-4969-8f2d-013122291ae2"
    },
    {
        "author": "張綱",
        "paragraphs": [
            "七帙開逾半，孤芳散若飄。",
            "可憐頻舉案，那復記吹簫。",
            "翠幌浮埃積，熏爐舊炷消。",
            "如何寄懷抱，細雨夜蕭蕭。"
        ],
        "title": "堅所生母李氏安人挽詞五首  其四",
        "id": "76cc4dcf-fef5-4304-a4c4-7705eb672812"
    },
    {
        "author": "張綱",
        "paragraphs": [
            "色如春溫，若可與言。",
            "神如水清，不可以煩。",
            "子喬仙去遠矣，乃今識其裔孫。",
            "任造化之日逝，獨湛然而常存。"
        ],
        "title": "道士王如晦真贊  其一",
        "id": "d28697a9-62a4-45e0-8316-75667fc2f43c"
    },
    {
        "author": "張綱",
        "paragraphs": [
            "道風仙骨照青春，誰寫生綃卻亂真。",
            "莫訝三毛不加頰，齊公端解視全人。"
        ],
        "title": "道士王如晦真贊  其二",
        "id": "ea1a52fb-e11d-4305-8fe4-530274155bc0"
    },
    {
        "author": "張綱",
        "paragraphs": [
            "蟠根仙李萬葉敷，遺芳豈直黄冠徒。",
            "吐氣硉矹古丈夫，味道之腴貌何癯。",
            "誰令畏壘俎豆予，龍吟虎嘯人爭趨。",
            "故棲猿鶴情未疏，翻然脫屣吾歸歟。",
            "舍者爭席不關渠，向來形諜誠區區。"
        ],
        "title": "道士李沖妙真贊  其一",
        "id": "978106b2-6ee0-4166-abe7-3f1bbc075fb4"
    },
    {
        "author": "張綱",
        "paragraphs": [
            "領袖名山，龍吟虎嘯。",
            "忽辭屨於戶外，信光矣而不耀。",
            "是將沖而用之，深入乎衆妙之門。",
            "吾不知其人，曰伯陽之孫。"
        ],
        "title": "道士李沖妙真贊  其二",
        "id": "7b848967-d3c6-4112-99a0-0b3d7c6c253f"
    },
    {
        "author": "張綱",
        "paragraphs": [
            "堂堂莫作公侯想，是身如幻無定相。",
            "衣冠掛卻神武門，便是維摩坐方丈。"
        ],
        "title": "自贊寫真  其一",
        "id": "a90cb02f-0200-4e3a-b975-b1a6b75f6de0"
    },
    {
        "author": "張綱",
        "paragraphs": [
            "投閑歲久，聖恩圖舊。",
            "載錫身章，在帝左右。",
            "骨相多屯，何以瘉人。",
            "陳力就列，勿爲具臣。"
        ],
        "title": "自贊寫真  其二",
        "id": "2a68a3ce-2071-4ed9-9ec2-efd512e986e8"
    },
    {
        "author": "張綱",
        "paragraphs": [
            "紫綬金章八十三，衰殘不稱舊官銜。",
            "煩君寫作歸田老，野野翛然坐碧巖。"
        ],
        "title": "南洞即事",
        "id": "d2d716da-367a-48e5-b956-c13660d325e4"
    },
    {
        "author": "釋文觀",
        "paragraphs": [
            "過去諸如來，斯門已成就，好事不如無。",
            "現在諸菩薩，今各入圓明，好事不如無。",
            "未來修學人，當依如是住，好事不如無。"
        ],
        "title": "偈",
        "id": "2184bbd4-546e-4809-a79f-7a0dec3ada56"
    },
    {
        "author": "釋文觀",
        "paragraphs": [
            "冬瓜蘸雪未爲淡，匠者三文淡最幽。",
            "淡最幽，天共白雲曉，水和明月流。"
        ],
        "title": "頌古三首  其一",
        "id": "9234dbae-7cd0-4db0-ade2-a05f25f14e1d"
    },
    {
        "author": "釋文觀",
        "paragraphs": [
            "趙州勘破老婆時，恰似青春三月裏。",
            "陌上遊人爭看花，鷓鴣啼處誰相委。"
        ],
        "title": "頌古三首  其二",
        "id": "6a96b75e-fdd7-41a4-8826-234afc2befc0"
    },
    {
        "author": "釋文觀",
        "paragraphs": [
            "冰雪肌膚西舍女，梳粧巧巧畫雙眉。",
            "傍人筆力強傳寫，戶外如何見得伊。"
        ],
        "title": "頌古三首  其三",
        "id": "259842eb-7e5f-4dd6-b670-e8836113722f"
    },
    {
        "author": "釋可觀",
        "paragraphs": [
            "夾山不在一橈上，明月蘆花夜夜寒。",
            "誰謂華亭消息斷，儼然秋色在江山。"
        ],
        "title": "頌古",
        "id": "8da65d4a-7964-46ad-b557-70909eea2870"
    },
    {
        "author": "釋可觀",
        "paragraphs": [
            "胸中一寸灰已冷，頭上千莖雪未消。",
            "老步只宜平地去，不知何事又登高。"
        ],
        "title": "重九",
        "id": "30b6f4df-b1cf-4962-83a3-cfa38ae72b31"
    },
    {
        "author": "釋可觀",
        "paragraphs": [
            "維摩詰不壞於身，而隨一相老竹庵。",
            "壞與不壞，初無欠長。",
            "到處江山風月，不是這個伎倆。"
        ],
        "title": "自題像",
        "id": "3ed10b66-4148-4a7b-a071-bb6aeeb1794d"
    },
    {
        "author": "劉濤",
        "paragraphs": [
            "五峰巖在白雲間，巖下千山與萬山。",
            "莫向公卿容易道，恐伊來此一生閑。"
        ],
        "title": "五峰巖",
        "id": "19cafd5b-a89b-4edd-97d2-5e4eca375427"
    },
    {
        "author": "劉濤",
        "paragraphs": [
            "唐時賢士今何在，晉代青松獨此存。",
            "往事悠悠何處問，金雞山色又黄昏。"
        ],
        "title": "延福寺",
        "id": "167cb607-40c3-4dbe-9423-f59fc481fa8c"
    },
    {
        "author": "劉濤",
        "paragraphs": [
            "今人思古不如古，後代思今亦似今。",
            "古往今來祇如此，溪山傷盡幾人心。"
        ],
        "title": "思古堂",
        "id": "2981264c-ea29-46ac-83d3-05ca51070ab7"
    },
    {
        "author": "劉濤",
        "paragraphs": [
            "處士墳三尺，吳山松萬株。",
            "空餘著書業，不見煉丹爐。",
            "道古言難合，年高勢最孤。",
            "盛朝禮樂備，無處用真儒。"
        ],
        "title": "處士林知墓",
        "id": "98cd89da-cf63-4589-98e7-212abb36d2d6"
    },
    {
        "author": "張澂",
        "paragraphs": [
            "均佚歸來一品崇，赤城新野煥仙風。",
            "功存社稷今全德，身佩安危本至公。",
            "寧似樂天丹竈破，不令北海酒樽空。",
            "中原未靖戎氛惡，會有訏謨沃舜聰。"
        ],
        "title": "建炎丞相成國呂忠穆公退老堂  其一",
        "id": "69838010-1ee6-4b46-9ae4-71bfba171eb1"
    },
    {
        "author": "張澂",
        "paragraphs": [
            "背郭堂成樂趣真，碧油幢下海山春。",
            "誰知種木十年手，元是擎天一柱人。",
            "久矣威名彰草木，行須談笑靜風塵。",
            "寧容巾屨長閑逸，即看金甌寵數新。"
        ],
        "title": "建炎丞相成國呂忠穆公退老堂  其二",
        "id": "703b9784-a2c9-4138-b8fd-28786e6359ab"
    },
    {
        "author": "張澂",
        "paragraphs": [
            "昔者青雲亭，位置直巽隅。",
            "旴江入懷抱，靈谷當襟裾。",
            "百年但草茀，兔葵雜榛蕪。",
            "我登問安堂，凝睇爽氣俱。",
            "相將還絕賞，翬飛接雲鳬。",
            "卻望州郭盛，五峰畫不如。"
        ],
        "title": "青雲亭",
        "id": "832b1f2f-9553-4aa8-bd49-80725be60e90"
    },
    {
        "author": "張澂",
        "paragraphs": [
            "年大嗜煙壑，心鄙城郭近。",
            "籃輿踐晨霜，峭蒨入雲畛。",
            "病衰風見乘，放浪顧難忍。",
            "駕言小玩愒，微尚希遯隱。",
            "隱淪著扁舟，欲濟江無流。",
            "岧嶤雷公山，信美慚薄遊。",
            "夕煙散林谷，暮鐘鳴寺樓。",
            "撫事百感集，聊茲兼夕留。",
            "留情不復懽，惻惻抱悲嘆。",
            "何以紓拂鬰，曳策青雲端。",
            "雷祠蔽深莽，靈宮俯層巒。",
            "下視萬壑趨，遙見千峰攢。",
            "攢峰娛余心，領略悟山陰。",
            "平生一丘壑，何須故山岑。",
            "放懷白鳥盟，斯焉得重尋。",
            "題詩謝靈山，勿閟金玉音。"
        ],
        "title": "雷公山",
        "id": "33037412-d97e-4876-ae6c-080384e225db"
    },
    {
        "author": "張澂",
        "paragraphs": [
            "晨登嵯峨嶺，危欲搏春冥。",
            "安得秦六甲，鎚鑿使之平。"
        ],
        "title": "嵯峨嶺",
        "id": "4e1884e0-0af0-4af7-929a-a680c5cb5e2c"
    },
    {
        "author": "張澂",
        "paragraphs": [
            "千峰來南兮萬馬奔，翠麓卻立兮如飲江之黿。",
            "湫靈沸黑兮神物生，雲霧晝晦兮風憀慄而凄清。",
            "我愛灘瀧㶁㶁兮寒瀨齒齒，浮我江䑳兮歲不知其幾。",
            "石中之人兮喜我不屑，華我以春花兮食我以秋實。",
            "我棄而不即兮獨不清冷弄明月。"
        ],
        "title": "蝦蟆石",
        "id": "506b447c-525c-4db1-b953-1e1f68bd2c58"
    },
    {
        "author": "張澂",
        "paragraphs": [
            "船去臨川郭，江深鑿石潭。",
            "梅花如庾嶺，客路厭江南。",
            "晚日明深谷，長煙繚翠嵐。",
            "極知江路近，終約艤浮驂。"
        ],
        "title": "鑿石潭",
        "id": "8334cafb-019d-4591-aa8d-686677abc1e3"
    },
    {
        "author": "張澂",
        "paragraphs": [
            "露槳依灘急，霜飚入鬢清。",
            "秋痕到晴樹，江勢擁孤城。",
            "野鶴疑仙分，檣烏伴水程。",
            "故園千嶂外，白首不勝情。"
        ],
        "title": "源潭",
        "id": "f9346936-e347-44ad-9eb4-a15c1d2f90e5"
    },
    {
        "author": "張澂",
        "paragraphs": [
            "述陂元是一滄州，四繞澄江璧水流。",
            "肥腴不但便黍麥，清瘦尤宜橘柚秋。",
            "秋風籬落青間黄，王孫金彈天雨霜。",
            "甘寒入齒冰漿冷，氣馥吳姬翠袖香。",
            "我衰不辦作李衡，木奴千戶供我耕。",
            "但愛洞庭春色好，細釀只許幽人傾。",
            "傳柑酷憶風光裏，懷橘真成淚如洗。",
            "陂傍儻種三百栽，商山之樂吾得矣。"
        ],
        "tags": [
            "洞庭湖"
        ],
        "title": "述陂橘",
        "id": "971004bc-4b17-4333-974b-b293a5154bdf"
    },
    {
        "author": "張澂",
        "paragraphs": [
            "家山謬說冷糖霜，未若椑侯遠擅場。",
            "甘似醍醐成蜜汁，寒於瑪瑙貯冰漿。",
            "學書博士空題葉，病渴文園卻屢嘗。",
            "不識梁侯底處所，虎賁要是似中郎。"
        ],
        "title": "椑侯柿",
        "id": "23d2b711-ed4f-4d12-bcc1-49d62837a9f7"
    },
    {
        "author": "張澂",
        "paragraphs": [
            "峭蒨雲煙曉騎迷，地偏心遠愛林扉。",
            "人家歲晏川坻靜，場圃功成鴈鶩肥。",
            "雷嶺泉深方澤潤，井山丹就已空飛。",
            "經行不爲山林約，結臆煙霞自翠微。"
        ],
        "title": "文昌軒",
        "id": "10526da8-c010-4c07-ab9c-1c83cf94470c"
    },
    {
        "author": "張澂",
        "paragraphs": [
            "城東孝義寺，仍說臥冰池。",
            "雖贋猶堪訓，前賢況可師。",
            "香銷春殿冷，樓壓暮鐘嘶。",
            "末俗逾偷薄，哀懷欲涕洟。"
        ],
        "title": "孝義寺",
        "id": "770e7678-7f74-41d1-8c68-2fcbc4976723"
    },
    {
        "author": "張澂",
        "paragraphs": [
            "野山縈小樹，翠麓訪禪家。",
            "殿古燈無焰，霜濃菊自花。",
            "寒煙深橘柚，雜樹矯龍蛇。",
            "歸路綿岡隴，寒風舞凍鴉。"
        ],
        "title": "清沼寺",
        "id": "95f041b8-0fd6-4a90-8fca-f24c6c1b1523"
    },
    {
        "author": "張澂",
        "paragraphs": [
            "桂嶺摩天灘波經地兩磅礴，盡石之變窮神之祕禹所鑿。",
            "故其高者峭拔排空礪矛槊，而其下者宏曠洞達侔觀閣。",
            "瞻彼龍巖穹窿巃嵷跨寥廓，發地百尺蜿蜒躨跜勢拏攫。",
            "騎風乘雲去爲膏澤起焦涸，或爲至人老子孔明世程彠。",
            "結融肖像綵介朱鬣宛如昨，風醒雨澀森然向人恐遂躍。",
            "豢龍不官孔甲劉累失其學，亦復舞湫號蚓生物困陵轢。",
            "我昔笠澤覽觀湖海天一握，正見神物下飲濤波釃瀺灂。",
            "蒼鱗修尾其大環臂煙霧薄，須臾上征疾雷迅雨間飛雹。",
            "自喜壯觀光絕後前邈霄堮，豈知白首炎陬水石窮脈絡。",
            "雄姿偉態摩挲沈嘆窘揚搉，潭湫涵泹尚其來游醉牷犦。",
            "山空月寒風露凄然誰與樂，卻視陳跡感郗陵谷眙以愕。",
            "我作銘詩贅牙嚄唶嫓灝噩，琢之嵌巖日月齊光萬古託。"
        ],
        "title": "詩銘",
        "id": "761e7aa2-89cd-4abf-a0dd-0168707315ae"
    },
    {
        "author": "張澂",
        "paragraphs": [
            "蕭寺藏幽谷，溪流燕尾分。",
            "松蘿諸洞合，鐘鼓上方聞。",
            "寶塔開晴日，空潭隔暮雲。",
            "躋攀窮勝境，猿鶴自爲羣。"
        ],
        "title": "仰山",
        "id": "99e53304-0959-468e-bc90-9900736aacc9"
    },
    {
        "author": "張澂",
        "paragraphs": [
            "鑄金像出開元末，檢玉書藏景祐間。"
        ],
        "title": "句  其一",
        "id": "0007debe-03b1-401d-8139-10be6453ce8c"
    },
    {
        "author": "張澂",
        "paragraphs": [
            "漳南周匡物，競秀元和年。",
            "作句詫親友，進爲鄉黨先。"
        ],
        "title": "句  其二",
        "id": "6f6d3502-76eb-4b2d-ab99-7decbc5f2cf0"
    },
    {
        "author": "張澂",
        "paragraphs": [
            "述陂蹲鴟瘦如鶴，味美渾疑齊酥酪。"
        ],
        "title": "句  其三",
        "id": "57bfae3e-7243-41b6-bfb0-0d036c75bf6b"
    },
    {
        "author": "張澂",
        "paragraphs": [
            "汝水秋橙大如盃。"
        ],
        "title": "句  其四",
        "id": "4f90994d-c75f-4184-b013-7047b9316ea3"
    },
    {
        "author": "李健",
        "paragraphs": [
            "午庭官事了，心與白動閑。",
            "泉脈瀉崖谷，天風吹珮環。",
            "花開煙靄外，人語翠微間。",
            "山色看來好，相留不放還。"
        ],
        "title": "題詞山",
        "id": "413a42f0-56ca-407d-bcb5-f302b3726cb8"
    },
    {
        "author": "釋普鑑",
        "paragraphs": [
            "枯木無華幾度秋，斷雲猶掛樹梢頭。",
            "自從鬭折泥牛角，直至如今水倒流。"
        ],
        "title": "真凈禪師舉石霜虔侍者話問之契悟偈",
        "id": "b7360c88-7784-41e9-8eb1-fa9a6f2e35a9"
    },
    {
        "author": "釋普鑑",
        "paragraphs": [
            "月圓，伏惟三世諸佛。",
            "貍奴白牯，各各起居萬福。",
            "時中淡薄，無可相延，切希寬抱。",
            "老水牯牛，近日亦自多病多惱，不甘水草。",
            "遇著暖日和風，當下和身便倒。",
            "教渠拽杷牽犁，直是搖頭擺腦。",
            "可憐萬頃良田，一時變爲荒草。"
        ],
        "title": "偈",
        "id": "0524cf43-de35-4848-a146-6ad620a8bd03"
    },
    {
        "author": "釋普鑑",
        "paragraphs": [
            "銅頭鐵觜百家冤，一喝雙分照用全。",
            "三尺吹毛定寰宇，臨行拋向瞎驢邊。"
        ],
        "title": "五派 臨濟",
        "id": "16da88cc-d4b5-43cb-b22d-16d8709a192c"
    },
    {
        "author": "釋普鑑",
        "paragraphs": [
            "三句都將一串穿，等閑掛向御樓前。",
            "幾多行客眼定動，東海鯉魚飛上天。"
        ],
        "title": "五派 雲門",
        "id": "d3b4de9c-493c-46f2-a5d7-5bc08e1be99d"
    },
    {
        "author": "釋普鑑",
        "paragraphs": [
            "紫庭黄閣带春溫，寢殿何人侍至尊。",
            "長愛百司分職處，玉鞭敲鐙出金門。"
        ],
        "title": "五派 曹洞",
        "id": "3d8c6473-9a3d-4f73-9ad2-a64767fb8ffc"
    },
    {
        "author": "釋普鑑",
        "paragraphs": [
            "一個撒開千萬個，簸箕解說無生話。",
            "草堂睡起觜盧都，寂子要須原夢破。"
        ],
        "title": "五派 溈仰",
        "id": "16a3ac70-75af-459d-8bb5-22f6a72a2c0e"
    },
    {
        "author": "釋普鑑",
        "paragraphs": [
            "溪光野色浸樓臺，一笛遙聞奏落梅。",
            "風送斷雲歸嶺去，月和流水過橋來。"
        ],
        "title": "五派 法眼",
        "id": "9c5f8f01-5a24-4077-b0c5-df555c2cf570"
    },
    {
        "author": "釋普鑑",
        "paragraphs": [
            "拈花親付老頭陀，平地俄興一丈波。",
            "後代釘椿搖櫓者，竹篙量水轉譊訛。"
        ],
        "title": "頌古二首  其一",
        "id": "e317dde7-ac3f-4541-9a15-1885870bc4b2"
    },
    {
        "author": "釋普鑑",
        "paragraphs": [
            "你若無心我也休，鴛鴦帳裏懶擡頭。",
            "家童爲問深深意，笑指紗窗月正秋。"
        ],
        "title": "頌古二首  其二",
        "id": "ca72a562-dc5c-497a-b8cd-0cf05b01dc15"
    },
    {
        "author": "張斛",
        "paragraphs": [
            "晚雨漲平堤，沙邊獨杖藜。",
            "長風催雁北，衆水避潮西。",
            "楚客相逢少，吳天入望低。",
            "故園無路到，春草自萋萋。"
        ],
        "title": "沙邊",
        "id": "c134b4ce-c76f-4e9d-9f44-37fee3d99a38"
    },
    {
        "author": "張斛",
        "paragraphs": [
            "巴蜀三年客，江湖萬里情。",
            "滄波何處盡，歸棹幾時行。",
            "世態浮雲變，春愁細草生。",
            "羣山遮望眼，片月上高城。"
        ],
        "title": "東川春日",
        "id": "36927e55-9e19-4066-bc4c-4f8113f77d43"
    },
    {
        "author": "張斛",
        "paragraphs": [
            "衆壑斂新雨，孤舟增暮寒。",
            "巫山今夜月，湘水幾人看。",
            "不得臨湖醉，惟愁下峽難。",
            "雙魚憑寄遠，尺素勸加餐。"
        ],
        "title": "巫山對月懷湖外親友",
        "id": "02502d9c-ea6c-47b0-aeed-1050a8e2865b"
    },
    {
        "author": "張斛",
        "paragraphs": [
            "天風吹雪滿千山，不見桃花汎碧瀾。",
            "洞裏仙人貪種玉，豈知人世有春寒。"
        ],
        "title": "武陵春雪",
        "id": "9d7f88cb-67b1-41b1-a076-06a3b041e44a"
    },
    {
        "author": "張斛",
        "paragraphs": [
            "高秋客未還，何處望鄉關。",
            "喬木蒼烟外，孤亭落照間。",
            "雨晴山覺近，潮滿水如閑。",
            "目斷峒陽路，歸雲不可攀。"
        ],
        "title": "盧臺峭帆亭",
        "id": "2ae6a8da-fcac-46d9-a457-3bb304eec4d7"
    },
    {
        "author": "張斛",
        "paragraphs": [
            "高寺鳴鐘後，孤舟落雁邊。",
            "已知歸徑晚，故就上方眠。",
            "石峻溜聲急，月高松影圓。",
            "明朝下烟靄，迴首阻清川。"
        ],
        "title": "高寺",
        "id": "46530406-f1bb-4aa4-aec0-4256d92f851b"
    },
    {
        "author": "張斛",
        "paragraphs": [
            "武江斜轉石，文岫獨參天。",
            "綠漲他山雨，青浮近市烟。",
            "松薪炊白粲，水蔓繫紅鮮。",
            "自喜飄蓬跡，安居過兩年。"
        ],
        "title": "寓中江縣樓",
        "id": "b6789143-292b-43e3-b46c-4b1fd98f2a89"
    },
    {
        "author": "張斛",
        "paragraphs": [
            "野曠悲行客，湍驚礙去船。",
            "夜江清汎月，秋草碧連天。"
        ],
        "title": "迴文二首  其一",
        "id": "11637040-2aa8-4746-b548-37b5f6fa240d"
    },
    {
        "author": "張斛",
        "paragraphs": [
            "綠逕斜縈草，紅梢半落花。",
            "曲池風碎月，欹岸雨摧沙。"
        ],
        "title": "迴文二首  其二",
        "id": "e1b36f88-25da-4b6c-8454-4fdd3418b3a9"
    },
    {
        "author": "張斛",
        "paragraphs": [
            "一亭圍古木，雙磵瀉清流。",
            "行到雲山暮，卧聞風雨秋。",
            "客塵何日浣，病渴此時瘳。",
            "歸去南溪上，輕舟細浪浮。"
        ],
        "title": "仙門驛聽泉",
        "id": "3f868627-1518-4753-a7c3-4be780a8a2bf"
    },
    {
        "author": "張斛",
        "paragraphs": [
            "雨夜宿山齋，夜深雨聲息。",
            "石室含餘清，風枝堕殘滴。"
        ],
        "title": "夜雨南山",
        "id": "9ac5d54a-dfaf-4d29-907c-aebb9c28b942"
    },
    {
        "author": "張斛",
        "paragraphs": [
            "高林俯青冥，柯葉森若織。",
            "陽光已轉午，陰嶺仍半黑。",
            "峥嶸亂石間，行子有苦色。",
            "臨深地勢入，涉險天宇塞。",
            "四顧無所投，迹蠒去未息。",
            "悵然增百憂，冥冥羨歸翼。"
        ],
        "title": "平安關道中二首  其一",
        "id": "ab58a5a2-05d1-40d4-b9a6-07da834eb9ef"
    },
    {
        "author": "張斛",
        "paragraphs": [
            "窮冬十日陰，積雪千山路。",
            "晴雲開半嶺，落日猶在樹。",
            "悠悠客心速，慘慘天色暮。",
            "寒鳥各有依，解鞍尚無處。",
            "游魚誤銜鈎，玄豹終隱霧。",
            "行行謝冠冕，復我林壑趣。"
        ],
        "title": "平安關道中二首  其二",
        "id": "4b0c104f-35b9-46bf-8f9e-f8f0790cc707"
    },
    {
        "author": "張斛",
        "paragraphs": [
            "無數飛花委路塵，不堪重醉楚城春。",
            "明朝回首江南岸，烟雨昏昏不見人。"
        ],
        "title": "將渡江",
        "id": "c8bd73eb-ff4a-42e1-a310-c58527bc10c8"
    },
    {
        "author": "張斛",
        "paragraphs": [
            "雲林無俗姿，相對可終老。",
            "如何塵中人，不見青山好。"
        ],
        "title": "還家",
        "id": "488d25d0-55db-44fe-a615-82aefc4b7313"
    },
    {
        "author": "張斛",
        "paragraphs": [
            "風雨無時浪蹴天，南浮舟楫信多艱。",
            "半生夢破寒江月，萬里春回故國山。",
            "歸客自傷青鬢改，高僧長共白雲閑。",
            "誅茅借我溪西地，未厭相從水石間。"
        ],
        "title": "訪香林老",
        "id": "7d348488-d862-4f70-928d-0c3a939337bf"
    },
    {
        "author": "張斛",
        "paragraphs": [
            "夙有滄洲趣，雲扃夢幾回。",
            "臨深疑地盡，望遠覺天開。",
            "月湧冰輪出，濤飜雪陣來。",
            "無機同海客，鷗鳥莫相猜。"
        ],
        "title": "海邊亭爲浩然賦",
        "id": "1028e83a-3f78-4b34-a2ec-97e558c7e956"
    },
    {
        "author": "張斛",
        "paragraphs": [
            "浮雲久與故山違，茅棟如存尚可依。",
            "行路相逢初似夢，舊游重到復疑非。",
            "滄江萬里悲南渡，白髪幾人能北歸。",
            "二十年前河上月，尊前還共惜清輝。"
        ],
        "title": "南京遇馬丈朝美",
        "id": "bfe9bbc5-9c46-4240-a1b7-37c6d7a745a8"
    },
    {
        "author": "張斛",
        "paragraphs": [
            "天圍秋漲闊，山背夕陽孤。",
            "岸樹晴猶濕，汀煙近卻無。"
        ],
        "title": "小孤山",
        "id": "656cca57-f5fb-4082-93e1-2035143efab6"
    },
    {
        "author": "張斛",
        "paragraphs": [
            "雲開千里月，風動一天星。"
        ],
        "title": "句  其一",
        "id": "fa86bcab-7739-4200-bc7b-7957db962849"
    },
    {
        "author": "張斛",
        "paragraphs": [
            "細草沙邊樹，疏煙嶺外村。"
        ],
        "title": "句  其二",
        "id": "4d3c46f1-3b7d-4f89-8119-816a35146a0e"
    },
    {
        "author": "張斛",
        "paragraphs": [
            "綠漲他山雨，青浮近市煙。"
        ],
        "title": "句  其三",
        "id": "060d1069-9332-4e9c-89e3-17681011f177"
    },
    {
        "author": "張斛",
        "paragraphs": [
            "月色四時好，人心此夜偏。"
        ],
        "title": "句  其四",
        "id": "1a861a90-eaa4-48e3-bd26-3b203e20e766"
    },
    {
        "author": "張斛",
        "paragraphs": [
            "春水有秀色，野雲無俗姿。"
        ],
        "title": "句  其五",
        "id": "9c6ff3f8-36f4-4d57-a20a-4a82b4544d2f"
    },
    {
        "author": "張斛",
        "paragraphs": [
            "晴光搖碧海，遠色带滄洲。"
        ],
        "title": "句  其六",
        "id": "2659008d-f6c0-4d8f-bfa2-165940dfa611"
    },
    {
        "author": "張斛",
        "paragraphs": [
            "雨聲喧莫島，水色借秋空。"
        ],
        "title": "句  其七",
        "id": "46b841c1-c44c-4e40-bc29-9238d49265af"
    },
    {
        "author": "張斛",
        "paragraphs": [
            "碣石晚風催雁急，昭祁寒漲與雲平。"
        ],
        "title": "句  其八",
        "id": "844cd85f-495a-4035-9560-294ca7b47eaf"
    },
    {
        "author": "王澧",
        "paragraphs": [
            "望處疑蓬島，天長碧海閑。",
            "雲霞收玉宇，煙浪湧銀山。",
            "茶人清談裏，風生兩腋間。",
            "詩成似西嶺，高嶮不容攀。"
        ],
        "title": "和吳顧道暑雪軒",
        "id": "e688f277-3746-4441-91c0-6e5cc02121ec"
    },
    {
        "author": "王澧",
        "paragraphs": [
            "層軒高棟與雲侵，照眼嵯峨雪滿岑。",
            "寒人欄干欺畏日，煙橫圖畫失遙杯。",
            "雍容樽俎開金地，模寫風光要玉音。",
            "萬里岷峨今更重，太平藩翰作喉襟。"
        ],
        "title": "和田望再賦暑雪軒",
        "id": "ab83390a-f1ee-4c92-b294-6081d9f26fdc"
    },
    {
        "author": "王澧",
        "paragraphs": [
            "膚使中心若飲冰，合江宴集更思清。",
            "涼風輕拂來幽戶，暑雨乍收新霽晴。",
            "蕭灑虛亭迎野色，玲瓏遠水漱溪聲。",
            "公餘自得高吟賞，還轡雍容带月行。"
        ],
        "title": "和周通老合江亭",
        "id": "0766a1e3-3ba6-46bd-b461-298143bb8826"
    },
    {
        "author": "王析",
        "paragraphs": [
            "精藍結處足清虛，泉遶庭階樹遶廬。",
            "鬰密青巒垂薜荔，渟澄碧沼映芙蕖。",
            "客來差喜風塵隔，僧住應知世網疏。",
            "爲感湯休暮雲句，使人煩慮頓然除。"
        ],
        "title": "碧沼寺",
        "id": "2d9171dc-bf5e-4e39-b7c6-44e6d97c7b99"
    },
    {
        "author": "劉庠",
        "paragraphs": [
            "萬疊羣山裏，招提獨屹然。",
            "遠依花嶺構，高與上方連。",
            "鐘磬雲霄外，簷楹杳靄邊。",
            "佛宮皆古像，詩版盡唐賢。",
            "乘興公餘日，間來首夏天。",
            "池清初過雨，沼碧乍生蓮。",
            "薜荔垂青幄，芭蕉展翠牋。",
            "谿聲寒漱玉，嵐氣冷堆煙。",
            "信步宜松徑，烹茶喜石泉。",
            "虛堂不知暑，凈境合通仙。",
            "自得幽棲趣，翻嗟俗事牽。",
            "紅塵懶回首，落日尚遷延。"
        ],
        "title": "碧沼寺",
        "id": "29676dd8-a9e7-4429-ad94-5361a187f7ad"
    },
    {
        "author": "蕭淵言",
        "paragraphs": [
            "山勢凌空下鬰迂，前森秀島應台符。",
            "洞中古老傳仙迹，望外風光接海隅。",
            "屹若臣心彊諫剖，嵌如龜腹效靈刳。",
            "清幽景致仁人樂，誰爲名標勝地圖。"
        ],
        "title": "留題三洲洞",
        "id": "31a7d2c7-71b3-4d35-b771-87b1e5a2bdd5"
    },
    {
        "author": "張志行",
        "paragraphs": [
            "勝境追遊豈易尋，公餘喜得共登臨。",
            "攀蘿縹緲雲霄興，夾道琮琤玉石音。",
            "置酒但教呼我輩，題名何必刻碑陰。",
            "籃輿歸去敲明月，盛集應堪繼竹林。"
        ],
        "title": "邑宰同遊峴峰",
        "id": "bd321cb4-1c84-47c0-8ae4-731fe2cb6545"
    },
    {
        "author": "張志行",
        "paragraphs": [
            "夢遊還解洗塵勞，一日堪來一百遭。",
            "有眼石泉聲更細，無心亭竹節猶高。",
            "洞中意寂含千古，世上名輕等一毫。",
            "此藥要知天付與，未宜輕話與兒曹。"
        ],
        "title": "涵碧亭",
        "id": "74148cfc-52e8-4fa6-863a-eace3e7f0798"
    },
    {
        "author": "張廣",
        "paragraphs": [
            "平時場屋漫聲名，晚下瞿唐信此生。",
            "萬里不應頻去國，一麾聊復爲專城。",
            "送春杯酒侵行色，上峽家山慰客情。",
            "坐遣官曹頓牢落，說詩誰復似康衡。"
        ],
        "title": "送喻迪孺郎中知遂寧府",
        "id": "316c3106-e475-4e03-a68c-eb5e36d72196"
    },
    {
        "author": "陳括",
        "paragraphs": [
            "古來唯有杜陵翁。"
        ],
        "title": "句",
        "id": "a656c9a7-da44-48d7-bd05-de7b315a4b74"
    },
    {
        "author": "楊川",
        "paragraphs": [
            "武溪控扼五溪傜，路入京城萬國朝。",
            "石櫃雄排沅水勢，浮國高聳接雲霄。",
            "丹砂井湧三泉脈，玉带河橫六畫橋。"
        ],
        "title": "武陵溪",
        "id": "e5a4f2f1-ba29-4a6c-95a6-67e0243291fb"
    },
    {
        "author": "呂鏜",
        "paragraphs": [
            "瘦竹長松萬仞山，白雲深處小禪關。",
            "忘機人到忘機處，一縷春風盡日閑。"
        ],
        "title": "題豐溪清風堂",
        "id": "9aa1732a-726d-4f22-9fa0-cba86cde2cfa"
    },
    {
        "author": "呂鏜",
        "paragraphs": [
            "數千里兮客王畿，忘甘旨兮親庭幃。",
            "歲云莫兮音書稀，魂欲斷兮白雲飛。"
        ],
        "title": "歌",
        "id": "7061f96e-3a96-4882-a39a-adb2ba65cc84"
    },
    {
        "author": "朱廣漢",
        "paragraphs": [
            "文星落處天地泣，此老已亡吾道窮。",
            "才力謾趨生仲達，功名猶忌死姚崇。",
            "人間便覺無清氣，海外何人識古風。",
            "平日萬篇誰愛惜，六丁收拾在瑤宮。"
        ],
        "title": "過東坡墓",
        "id": "497554f6-b9c6-45c3-99c1-2aa8012da6c3"
    },
    {
        "author": "朱廣漢",
        "paragraphs": [
            "百萬人中隱一身，深如勺水在滄溟。",
            "獨醒自負賢人酒，天闊難尋處士星。",
            "照影自憐湖水碧，高吟贏得蜀山青。",
            "城南老樹如相問，不枉翻空過洞庭。"
        ],
        "tags": [
            "洞庭湖"
        ],
        "title": "自咏",
        "id": "fb735167-dcad-46c4-978f-52ff141d4027"
    },
    {
        "author": "徐若渾",
        "paragraphs": [
            "杖履曾爲勝地遊，朅來驚嘆歲華週。",
            "上方重閣人如舊，修竹茂林山自秋。",
            "尚想縱談方外去，空餘妙墨壁間留。",
            "回頭彭蠡湖邊路，準擬東歸一釣舟。"
        ],
        "title": "遊龍華寺",
        "id": "942ce668-c71d-4bdd-baa9-cdaa40f86d6b"
    },
    {
        "author": "徐若渾",
        "paragraphs": [
            "嘉君步屐招提寺，應與白雲相對閑。",
            "盡見地輿藏勝境，始知天柱是名山。",
            "疏疏葉脫長林表，瀝瀝泉鳴亂石間。",
            "又入郡城聲利窟，定嫌輕自寶坊還。"
        ],
        "title": "和遊章法寺",
        "id": "a1b477c3-0df8-40d2-8471-30a9ab785db8"
    },
    {
        "author": "徐若渾",
        "paragraphs": [
            "我公大志在經綸，初向山房寄此身。",
            "到老自全千丈節，調元曾轉萬家春。",
            "青編勳業光終爛，翠琰文章久更新。",
            "今古斯人常想慕，不應上墊雨中巾。"
        ],
        "title": "經綸堂",
        "id": "a9fe2db9-956f-4f83-a7e0-81f76152462a"
    },
    {
        "author": "徐若渾",
        "paragraphs": [
            "南有樹居叟，翛然一徑開。",
            "經年野戶外，不見俗人來。",
            "冰炭知難合，溪山覺易陪。",
            "竹間逢片石，一坐便忘回。"
        ],
        "title": "藍田喻言詩二首  其一",
        "id": "ecd4e735-179b-4ea6-8c28-67929752df54"
    },
    {
        "author": "徐若渾",
        "paragraphs": [
            "處世覺還早，終無陸地波。",
            "事從安分少，憂爲過求多。",
            "慮廣神偏昧，心平氣自和。",
            "萬般惟好勝，勝得又如何。"
        ],
        "title": "藍田喻言詩二首  其二",
        "id": "66e0f9fe-6579-4958-b91b-460cd1b76b3b"
    },
    {
        "author": "李資諒",
        "paragraphs": [
            "鹿鳴嘉會宴賢良，仙樂洋洋出洞房。",
            "天上賜花頭上艷，盤中宣橘袖中香。",
            "黄河再報千年瑞，綠醑輕浮萬壽觴。",
            "今日陪臣參盛際，願歌天保永無忘。"
        ],
        "title": "睿謀殿賜宴和御製",
        "id": "f333f2d3-f414-493c-b9eb-44e464962d61"
    },
    {
        "author": "梵仙",
        "paragraphs": [
            "萬里區區學宦游，江南江北幾時休。",
            "朝來作別殷勤語，爲謝多情黄栗留。"
        ],
        "title": "祈澤寺",
        "id": "1f780ac4-42d0-4409-b8ae-a4eb31fd7948"
    },
    {
        "author": "董天慶",
        "paragraphs": [
            "潭深凈如練，宛然魚自見。",
            "獨憐簑笠翁，錯下銀鈎線。"
        ],
        "title": "蒼龍巖潭",
        "id": "0070b6af-6354-4c35-9098-864efb8b26ed"
    },
    {
        "author": "侯綬",
        "paragraphs": [
            "千峰美景真堪戀，一點靈源我自閑。",
            "居士不緣能解此，豈知深隱在松間。"
        ],
        "title": "題大隱堂",
        "id": "977f5586-9ee3-451a-b7bb-e0ebe3e9738c"
    },
    {
        "author": "郝以中",
        "paragraphs": [
            "風雷龍虎驚州牧，一去朝天更不還。",
            "巖拆杏花空爛熳，泉盈丹井尚潺湲。",
            "嶺頭猿起凄涼嘆，洞口雲歸寂寞閑。",
            "登覽幾回餘悵望，只聞人道僕公山。"
        ],
        "title": "僕公山思杏丹仙",
        "id": "2f33ebc2-b22c-449b-8034-466f4c9db192"
    },
    {
        "author": "徽宗朝太學生",
        "paragraphs": [
            "選飯朝來不喜餐，御廚空費八珍盤。",
            "人間有味俱嘗徧，只許江梅一點酸。"
        ],
        "title": "續徽宗詩",
        "id": "e114e1a0-845d-443c-8996-2f6b78438eea"
    },
    {
        "author": "朱淑真",
        "paragraphs": [
            "梅花枝上雪初融，一夜高風激轉東。",
            "芳草池塘冰未薄，柳條如線著春工。"
        ],
        "title": "立春前一日",
        "id": "a8e3d61b-ab90-4e9e-8a29-3621b36d9eb3"
    },
    {
        "author": "朱淑真",
        "paragraphs": [
            "停杯不飲待春來，和氣先春動六街。",
            "生菜乍挑宜卷餅，羅幡旋剪稱聯釵。",
            "休論殘臘千重恨，管入新年百事諧。",
            "從此對花幷對景，盡拘風月入詩懷。"
        ],
        "title": "立春古律",
        "id": "0fa81283-52d6-4fbb-8213-306b9e285400"
    },
    {
        "author": "朱淑真",
        "paragraphs": [
            "自折梅花插鬢端，韭黄蘭茁簇春盤。",
            "潑醅酒軟渾無力，作惡東風特地寒。"
        ],
        "title": "又絕句二首  其一",
        "id": "1ecc9e90-2eeb-4ff1-b112-f9c121c9a870"
    },
    {
        "author": "朱淑真",
        "paragraphs": [
            "喜勝春幡嫋鳳釵，新春不換舊情懷。",
            "草根隱綠冰痕滿，柳眼藏嬌雪影埋。"
        ],
        "title": "又絕句二首  其二",
        "id": "7a8b4b66-9a34-4f51-9439-b01b5848813b"
    },
    {
        "author": "朱淑真",
        "paragraphs": [
            "淡薄輕寒雨後天，柳絲無力带朝煙。",
            "弄晴鶯舌於中巧，著雨花枝分外妍。",
            "消破舊愁馮酒盞，去除新恨賴詩篇。",
            "年年來到梨花月，瘦不勝衣怯杜鵑。"
        ],
        "title": "春霽",
        "id": "fe8e30de-b079-4e2f-8440-835d49cf241d"
    },
    {
        "author": "朱淑真",
        "paragraphs": [
            "樓臺影裏蕩春風，協氣融怡物物同。",
            "草色乍翻新樣綠，花容不減舊時紅。",
            "鶯唇小巧輕煙裏，蝶翅輕便細雨中。",
            "聊把新詩記風景，休嗟萬事轉頭空。"
        ],
        "title": "新春",
        "id": "ff07faec-94b4-4163-b2e4-668ee7155796"
    },
    {
        "author": "朱淑真",
        "paragraphs": [
            "海棠深院雨初收，苔徑無風蝶自由。",
            "百結丁香誇美麗，三眠楊柳弄輕柔。",
            "小桃酒膩紅尤淺，芳草寒餘綠漸稠。",
            "寂寂珠廉歸燕未，子規啼處一春愁。"
        ],
        "title": "晴和",
        "id": "aaff90c0-af05-45f0-8d90-aee9804e20d9"
    },
    {
        "author": "朱淑真",
        "paragraphs": [
            "薄雲籠日弄輕陰，試與詩工略話春。",
            "春蠢綠楊初學線，茸茸碧草漸成茵。",
            "園林深寂撩私恨，山水昏明惱暗顰。",
            "芳意被他寒約住，天應知有惜花人。"
        ],
        "title": "春陰古律二首  其一",
        "id": "c36c6457-c262-42be-b3d0-24670fe1635a"
    },
    {
        "author": "朱淑真",
        "paragraphs": [
            "陡覺湘裙剩带圍，情懷常是被春欺。",
            "半簷落日飛花後，一陣輕寒微雨時。",
            "幽谷想應鶯出晚，舊巢應怪燕歸遲。",
            "間關幾許傷懷處，悒悒柔情不自持。"
        ],
        "title": "春陰古律二首  其二",
        "id": "3cadfff0-6165-4299-9273-adf4cc13f583"
    },
    {
        "author": "朱淑真",
        "paragraphs": [
            "楊花擾亂少年心，怕雨愁風用意深。",
            "付與酒杯渾不管，從教天氣作春陰。"
        ],
        "title": "又絕句少年心",
        "id": "07f519c1-3750-4f1a-bced-d3bda0ec2e4c"
    },
    {
        "author": "朱淑真",
        "paragraphs": [
            "春到休論舊日情，風光還是一番新。",
            "鶯花有恨偏供我，桃李無言祇惱人。",
            "粉淚洗幹清瘦面，带圍寬盡小腰身。",
            "東君負我春三月，我負東君三月春。"
        ],
        "title": "問春古律",
        "id": "c7ae3912-ba8c-496b-9b93-29aeda3f9434"
    },
    {
        "author": "朱淑真",
        "paragraphs": [
            "十二欄杆鎖畫樓，春風吹損上簾鈎。",
            "花心柳眼從教放，蝶意蜂情一任休。",
            "殘滯酒懷消舊恨，禁持詩句遣新愁。",
            "東君若也憐孤獨，莫使韶光便似秋。"
        ],
        "title": "訴春",
        "id": "4baff705-f690-487e-a9cf-23cc563bb84c"
    },
    {
        "author": "朱淑真",
        "paragraphs": [
            "閣淚拋詩卷，無聊酒獨親。",
            "客情方惜別，心事已傷春。",
            "柳暗輕籠日，花飛半掩塵。",
            "鶯聲驚蝶夢，喚起舊愁新。"
        ],
        "title": "傷春",
        "id": "cad7ed18-9bca-4e2f-abef-1b870bbc5bba"
    },
    {
        "author": "朱淑真",
        "paragraphs": [
            "寂寂多愁客，傷春二月中。",
            "惜花嫌夜雨，多病怯東風。",
            "不奈鶯聲碎，那堪蝶夢空。",
            "海堂方睡足，簾影日融融。"
        ],
        "title": "春日感懷",
        "id": "c2043257-7669-446c-b4c1-7ac95c69e64d"
    },
    {
        "author": "朱淑真",
        "paragraphs": [
            "乍暖還寒二月天，釀紅醖綠鬬新鮮。",
            "日烘春色成和氣，風弄花香作瑞煙。",
            "鶯舌似簧初學語，柳條如線未飛綿。",
            "金杯滿酌黄封酒，欲勸東君莫放權。"
        ],
        "title": "中春書事",
        "id": "4f4f8ae7-3681-4b51-a7f2-38eb9b1bd0eb"
    },
    {
        "author": "朱淑真",
        "paragraphs": [
            "乳燕調雛出畫簷，遊蜂喧翅入珠簾。",
            "日長無事人慵困，金鴨香銷懶更添。"
        ],
        "title": "又絕句",
        "id": "a468e3e0-a167-49f6-b305-4398a989b08a"
    },
    {
        "author": "朱淑真",
        "paragraphs": [
            "拭目憑闌久，柔風拂面吹。",
            "鶯花爭嫵媚，詩酒鬬清奇。",
            "已近清明節，初過上巳時。",
            "莫縈尋俗事，隨意樂春熙。"
        ],
        "title": "春半",
        "id": "3bce17de-b7e6-4caf-be0b-de436a1bb538"
    },
    {
        "author": "朱淑真",
        "paragraphs": [
            "輕寒噤㾕花期晚，皺綠差鱗接遠波。",
            "躍藻白魚翻玉尺，穿林黄鳥度金梭。",
            "閑將詩草臨軒讀，靜聽漁船隔岸歌。",
            "盡日倚窗情脈脈，眼前無事奈春何。"
        ],
        "title": "春日即事",
        "id": "68765852-1ad3-4eb5-afde-1e826e236e18"
    },
    {
        "author": "朱淑真",
        "paragraphs": [
            "屋嗔柳葉噪春鴉，簾幕風輕燕翅斜。",
            "芳草池塘初夢斷，海棠庭院正愁加。",
            "幾聲嬌巧黄鸝舌，數朵柔纖小杏花。",
            "獨倚莊窗梳洗倦，只慚辜負好年華。"
        ],
        "title": "春詞二首  其一",
        "id": "192062b7-03ee-4842-88f3-9ca47a160f2c"
    },
    {
        "author": "朱淑真",
        "paragraphs": [
            "屈指清明數日期，紛紛紅紫競芳菲。",
            "池塘水暖鶼鶼並，巷陌風輕燕燕飛。",
            "柳带萬條籠淑景，遊絲千尺網晴暉。",
            "人間何處無春色，祇是西樓人未歸。"
        ],
        "title": "春詞二首  其二",
        "id": "7b6592a8-9393-4e4f-ba1c-f6bce23a51a9"
    },
    {
        "author": "朱淑真",
        "paragraphs": [
            "客裏逢春想恨濃，故園花木夢魂同。",
            "連堤綠陰晴煙裏，映水紅搖薄霧中。"
        ],
        "title": "春色有懷",
        "id": "f9fea9a8-0cb0-4a73-9c14-48cfc5450b3c"
    },
    {
        "author": "朱淑真",
        "paragraphs": [
            "鄰姬約我踏青遊，強拂愁眉下小樓。",
            "去戶欲行還自省，也知憔悴見人羞。"
        ],
        "title": "約遊春不去二首  其一",
        "id": "b8ab5987-eae5-4498-b2ef-277df68f04e5"
    },
    {
        "author": "朱淑真",
        "paragraphs": [
            "少年意思懶能酬，愛好心情一向休。",
            "若到舊家遊冶處，只應滿眼是春愁。"
        ],
        "title": "約遊春不去二首  其二",
        "id": "1b27e6af-4a51-4df6-9045-62fede38e629"
    },
    {
        "author": "朱淑真",
        "paragraphs": [
            "鵓鳩聲歇已閑晴，柳眼窺春淺放青。",
            "樓上捲簾凝目處，遠山如畫盡幃幈。"
        ],
        "title": "喜晴",
        "id": "8aa72f7d-abeb-4ed6-a9c1-97208b414c2e"
    },
    {
        "author": "朱淑真",
        "paragraphs": [
            "春來春去幾經過，不似今年恨最多。",
            "寂寂海棠枝上月，照人清夜欲如何。"
        ],
        "title": "春日雜書十首  其一",
        "id": "0eaa2fd6-98b3-496a-9059-12f3a6623cb0"
    },
    {
        "author": "朱淑真",
        "paragraphs": [
            "柳絲拂拂弄東風，日色春容一樣同。",
            "嫩草破煙開秀綠，小桃和露拆香紅。"
        ],
        "title": "春日雜書十首  其二",
        "id": "896be53e-f07f-4a74-b549-07acf662b1a3"
    },
    {
        "author": "朱淑真",
        "paragraphs": [
            "鬆鬆麗日約餘寒，春向梅邊柳上添。",
            "蜂蝶自知新得意，展鬚忙翅入層簾。"
        ],
        "title": "春日雜書十首  其三",
        "id": "2c07ef62-c141-45c2-afd4-5efe5037a469"
    },
    {
        "author": "朱淑真",
        "paragraphs": [
            "柳垂新綠膩煙光，紫燕惺鬆語畫梁。",
            "午睡忽驚雞唱罷，日移花影上窗香。"
        ],
        "title": "春日雜書十首  其四",
        "id": "fdf983dc-9c4c-4917-a872-d45832295c85"
    },
    {
        "author": "朱淑真",
        "paragraphs": [
            "捲簾月掛一鈎斜，愁到黄昏轉更加。",
            "獨坐小窗無伴侶，凝情羞對海棠花。"
        ],
        "title": "春日雜書十首  其五",
        "id": "d5f307a0-1211-43b6-96a3-82944b95f604"
    },
    {
        "author": "朱淑真",
        "paragraphs": [
            "鬬草尋花正及時，不爲容易見芳菲。",
            "誰能更覷閑針線，且殢春光伴酒巵。"
        ],
        "title": "春日雜書十首  其六",
        "id": "c3fbaf97-8331-4b85-b9ff-ecb88763be9b"
    },
    {
        "author": "朱淑真",
        "paragraphs": [
            "月篩窗幌好風生，病眼傷春淚欲傾。",
            "寫字彈琴無意緒，踏青挑菜沒心情。"
        ],
        "title": "春日雜書十首  其七",
        "id": "f94ae76d-8947-46a4-be72-93ed683bfe3d"
    },
    {
        "author": "朱淑真",
        "paragraphs": [
            "一年好處清明近，已覺春光大半休。",
            "點檢芳菲多少在，翠深紅淺已關愁。"
        ],
        "title": "春日雜書十首  其八",
        "id": "e2f8871f-4c41-47f3-9537-2626e9446651"
    },
    {
        "author": "朱淑真",
        "paragraphs": [
            "濛濛細雨濕香塵，似欲藏鴉柳色新。",
            "鬬草工夫渾忘卻，祇憑詩酒破除春。"
        ],
        "title": "春日雜書十首  其九",
        "id": "96cd4714-2cd9-4d2f-bcaf-23b10a9262e0"
    },
    {
        "author": "朱淑真",
        "paragraphs": [
            "自入春來日日愁，惜花翻作爲花羞。",
            "呢喃飛過雙雙燕，嗔我簾垂不上鉤。"
        ],
        "title": "春日雜書十首  其一○",
        "id": "bb3cf817-0eab-456d-b00a-2f55490edd08"
    },
    {
        "author": "朱淑真",
        "paragraphs": [
            "紅疊苔痕綠滿枝，舉杯和淚送春歸。",
            "鶬鶊有意留殘景，杜字無情戀晚暉。",
            "蝶趁落花盤地舞，燕隨狂絮入簾飛。",
            "醉中曾記題詩處，臨水人家半敞扉。"
        ],
        "title": "晚春會東園",
        "id": "fd8b8889-c7f2-44ff-b99b-dab47b55826a"
    },
    {
        "author": "朱淑真",
        "paragraphs": [
            "卻扇羞花春已空，掃紅吹白任顛風。",
            "斷腸芳草連天碧，春不歸來夢不通。"
        ],
        "title": "晚春有感",
        "id": "72b4ad21-d792-4c5f-bbf6-08aee2d42479"
    },
    {
        "author": "朱淑真",
        "paragraphs": [
            "才過清明春意殘，落花飛恕便相關。",
            "銜泥燕子時來去，釀蜜蜂兒自往還。",
            "風靜窗前榆葉鬧，雨餘牆角蘚苔斑。",
            "綠槐高柳濃陰合，深院人眠白晝閑。"
        ],
        "title": "暮春三首  其一",
        "id": "b1d0581e-b753-4158-a764-7fdc6724cc8e"
    },
    {
        "author": "朱淑真",
        "paragraphs": [
            "碧沼荷錢小葉圓，眼前芍藥恣連顛。",
            "清明已過三春候，穀雨初晴四月天。",
            "乍著薄羅偏覺瘦，懶勻鉛粉祇宜眠。",
            "情知廢事因詩句，氣習難除筆硯緣。"
        ],
        "title": "暮春三首  其二",
        "id": "990c7682-b05a-4a5a-b950-495824b072a5"
    },
    {
        "author": "朱淑真",
        "paragraphs": [
            "舉杯無語送春歸，分付東風欲去時。",
            "燕子樓臺人寂寂，楊花庭院日熙熙。",
            "枝頭添翠鶯先覺，葉底銷紅蝶未知。",
            "詩卷酒杯新廢卻，閑愁消遣殢他誰。"
        ],
        "title": "暮春三首  其三",
        "id": "e4b51ff1-2179-487a-82b8-9c4829de3dce"
    },
    {
        "author": "朱淑真",
        "paragraphs": [
            "櫻桃初薦杏梅酸，槐嫩風高麥秀寒。",
            "惆悵東君太情薄，挽留時暫也應難。"
        ],
        "title": "恨春五首  其一",
        "id": "d824b2ac-1195-4794-a85f-c43d1f1a0c5d"
    },
    {
        "author": "朱淑真",
        "paragraphs": [
            "一瞬芬菲爾許時，苦無佳句紀相思。",
            "春光正好須風雨，恩愛方深奈別離。",
            "淚眼謝他花繳抱，愁懷惟賴酒扶持。",
            "鶯鶯燕燕休相笑，試與單棲各自知。"
        ],
        "title": "恨春五首  其二",
        "id": "5a8b2575-e9f5-4b17-8607-dc7b948ca95e"
    },
    {
        "author": "朱淑真",
        "paragraphs": [
            "病酒厭厭日正高，一聲啼鳥在花梢。",
            "驚回好夢方萌蕊，喚起新愁卻破苞。",
            "暗把後期隨處記，閑將清恨倩詩嘲。",
            "從今始信恩成怨，且與鶯花作淡交。"
        ],
        "title": "恨春五首  其三",
        "id": "8babb34c-360d-455f-a82b-572e2cd7319f"
    },
    {
        "author": "朱淑真",
        "paragraphs": [
            "遲遲花日上簾鉤，盡日無人獨倚樓。",
            "蝶使蜂媒傳客恨，鶯梭柳線織春愁。",
            "碧雲信斷惟勞夢，紅葉成詩想到秋。",
            "幾許別離多少淚，不堪重省不堪流。"
        ],
        "title": "恨春五首  其四",
        "id": "7bfad1d9-7a11-4ddd-8e60-fa493007293e"
    },
    {
        "author": "朱淑真",
        "paragraphs": [
            "一篆煙消繫臂香，閑看書冊就牙牀。",
            "鶯聲冉冉來深院，柳色陰陰暗畫牆。",
            "眼底落紅千萬點，臉邊新淚兩三行。",
            "梨花細雨黄昏後，不是愁人也斷腸。"
        ],
        "title": "恨春五首  其五",
        "id": "07bb6000-b65a-4298-b11e-a092cb3caf76"
    },
    {
        "author": "朱淑真",
        "paragraphs": [
            "片片飛花弄晚暉，杜鵑啼血訴春歸。",
            "憑誰礙斷春歸路，更且留連伴翠微。"
        ],
        "title": "春歸五首  其一",
        "id": "2e1952d2-aa05-42b4-8daa-612f17d4c791"
    },
    {
        "author": "朱淑真",
        "paragraphs": [
            "滿地落花初過雨，一聲啼鳥已春歸。",
            "午窗夢覺情懷惡，風絮欺人故著衣。"
        ],
        "title": "春歸五首  其二",
        "id": "23261c98-b884-4f28-ba15-afaf6ed91cb4"
    },
    {
        "author": "朱淑真",
        "paragraphs": [
            "狼藉花因昨夜風，春歸了不見行蹤。",
            "孤吟惸坐清如水，憶得輕離十二峰。"
        ],
        "title": "春歸五首  其三",
        "id": "3c2fe0c0-8431-496f-a0eb-943c2f1277de"
    },
    {
        "author": "朱淑真",
        "paragraphs": [
            "一點芳心冷若灰，寂無夢想惹塵埃。",
            "東君總領鶯花處，浪蝶狂蜂不自來。"
        ],
        "title": "春歸五首  其四",
        "id": "662849b5-6467-49f2-8623-46c1fe1aee34"
    },
    {
        "author": "朱淑真",
        "paragraphs": [
            "平疇交綠藹成陰，梅豆初肥酒味新。",
            "門外好禽情分熟，不知春去尚啼春。"
        ],
        "title": "春歸五首  其五",
        "id": "a2b450f6-b2bb-4e91-8c42-438a43180361"
    },
    {
        "author": "朱淑真",
        "paragraphs": [
            "連理枝頭花正開，妒花風雨苦相催。",
            "願教青帝長爲主，莫遣紛紛落翠苔。"
        ],
        "tags": [
            "寓人",
            "古诗三百首",
            "爱情",
            "花",
            "写花",
            "宋诗"
        ],
        "title": "惜春",
        "id": "04b9bb55-71fd-4d14-a379-640669f0101b"
    },
    {
        "author": "朱淑真",
        "paragraphs": [
            "午窗春睡足，推枕起來時。",
            "瘦怯羅衣褪，慵妝鬢影垂。",
            "舊愁消不盡，新恨忽相隨。",
            "有蝶傳魂夢，無鴻寄別離。"
        ],
        "title": "春睡",
        "id": "81d6b46b-29b2-4c42-ad2b-7fc1405039c3"
    },
    {
        "author": "朱淑真",
        "paragraphs": [
            "社燕歸來春正濃，摧花雨倩一番風。",
            "倚樓閑省經由處，月館雲藏望眼中。"
        ],
        "title": "春日閑坐",
        "id": "9ac83df5-4aa1-41e8-834d-41e93c0907df"
    },
    {
        "author": "朱淑真",
        "paragraphs": [
            "半簷斜月人歸後，一枕清風夢破時。",
            "無奈梨花春寂寂，杜鵑聲裏祇顰眉。"
        ],
        "title": "春夜",
        "id": "20d4e513-eb0b-4348-8bd4-fdc11673e88f"
    },
    {
        "author": "朱淑真",
        "paragraphs": [
            "夢回酒醒春愁怯，寶鴨煙銷香未歇。",
            "薄衾無奈五更寒，杜鵑叫落西樓月。"
        ],
        "title": "春宵",
        "id": "fd8949c2-d0c8-4dd9-86e1-20803aa3859b"
    },
    {
        "author": "朱淑真",
        "paragraphs": [
            "闌月籠春霽色澄，深沉簾幙管絃清。",
            "爭豪競侈連仙館，墜翠遺珠滿帝城。",
            "一片笑聲連鼓吹，六街燈火麗升平。",
            "歸來禁漏踰三四，窗上梅花瘦影橫。"
        ],
        "title": "元夜三首  其一",
        "id": "e0bfecb6-e307-4187-a5a3-dec10956fd96"
    },
    {
        "author": "朱淑真",
        "paragraphs": [
            "厭塵小雨潤生寒，雲影澄鮮月正圓。",
            "十里綺羅春富貴，千門燈火夜嬋娟。",
            "香街寶馬嘶瓊轡，輦路輕輿鄉翠軿。",
            "高掛危簾凝望處，分明星斗下晴天。"
        ],
        "title": "元夜三首  其二",
        "id": "1cfbedf0-a542-4884-ab56-6ac65083acfd"
    },
    {
        "author": "朱淑真",
        "paragraphs": [
            "火獨銀花觸目紅，揭天鼓吹鬧春風。",
            "欣歡入手愁忙裏，舊事驚心憶夢中。",
            "但願暫成人繾綣，不妨常任月朦朧。",
            "賞燈那得工夫醉，未必明年此會同。"
        ],
        "title": "元夜三首  其三",
        "id": "a0cb74dc-09c4-4688-aa41-57f1c6ed0f89"
    },
    {
        "author": "朱淑真",
        "paragraphs": [
            "煙火笙歌是處休，沉沉春雨暗皇州。",
            "危樓十二闌干曲，一曲闌干一曲愁。"
        ],
        "title": "元夜遇雨",
        "id": "791388f1-6aa0-47d4-975e-6bb4b1564421"
    },
    {
        "author": "朱淑真",
        "paragraphs": [
            "東風吹雨苦生寒，慳澀春光不放寬。",
            "萬紫千紅渾未見，閑愁先占許多般。"
        ],
        "title": "雨中寫懷",
        "id": "d2a23539-8cf4-4fd0-901b-d3136ccb8015"
    },
    {
        "author": "朱淑真",
        "paragraphs": [
            "抱影無眠坐夜闌，窗風戰雨下琅玕。",
            "我將好況供陪夢，只恐燈花不耐寒。"
        ],
        "title": "夜雨二首  其一",
        "id": "37491148-46a0-48dc-a0fd-ffdacda987d3"
    },
    {
        "author": "朱淑真",
        "paragraphs": [
            "明朝春在雨中看，心碎簷聲點滴間。",
            "蹤有酒能消熟恨，寧無花解怨生寒。"
        ],
        "title": "夜雨二首  其二",
        "id": "3df70a6b-a5a6-43b5-a4ec-ef4f03ec2fb8"
    },
    {
        "author": "朱淑真",
        "paragraphs": [
            "添得垂楊色更濃，飛煙捲霧弄輕風。",
            "展勻芳草茸茸綠，濕透妖桃薄薄紅。",
            "潤物有情如著意，催花無語自施工。",
            "一犂膏脈分春壟，只慰農桑望眼中。"
        ],
        "title": "膏雨",
        "id": "7d0e3fc5-f240-4b57-a065-1fc404488c4b"
    },
    {
        "author": "朱淑真",
        "paragraphs": [
            "幾度尋芳已不成，又還寂寞過清明。",
            "慳風澀雨顛迷甚，十日春無一日晴。"
        ],
        "title": "阻雨",
        "id": "8b79841d-c17d-4454-bd15-0b5c10d10d00"
    },
    {
        "author": "朱淑真",
        "paragraphs": [
            "竹搖清影罩幽窗，兩兩時禽噪夕陽。",
            "謝卻海棠飛盡絮，困人天氣日初長。"
        ],
        "tags": [
            "夏天"
        ],
        "title": "清晝",
        "id": "ddabd380-0c06-4152-ab06-2afadfd6a0e0"
    },
    {
        "author": "朱淑真",
        "paragraphs": [
            "生情賦得春心性，剩選名花繞砌栽。",
            "客到且堪供客眼，詩慳聊可助詩才。",
            "低叢高架隨宜有，淺紫深紅次第開。",
            "便做即今風雨限，要看香豔繡蒼苔。"
        ],
        "title": "惜花",
        "id": "3adebc7e-4b35-4763-8c33-9c5310c2cea5"
    },
    {
        "author": "朱淑真",
        "paragraphs": [
            "欲向花邊遣舊愁，對花無語祇成羞。",
            "春光蹤好須歸去，誰伴幽人著意留。"
        ],
        "title": "看花",
        "id": "d401b5f0-4873-4c79-97f2-dc8736c5ba6d"
    },
    {
        "author": "朱淑真",
        "paragraphs": [
            "自移紅藥繞闌栽，粉膩香嬌逐旋開。",
            "且與幽人充近侍，莫教風雨苦相催。"
        ],
        "title": "移花",
        "id": "f0b3adb3-f805-45e9-bb67-88322b46ae5e"
    },
    {
        "author": "朱淑真",
        "paragraphs": [
            "庭外緗桃一萼紅，多情特地振春風。",
            "仙源已露真消息，迥作新花發舊叢。"
        ],
        "title": "小桃葉去偶生數花",
        "id": "484ebbdb-5086-46a6-b1a3-eb3fcfae4bdc"
    },
    {
        "author": "朱淑真",
        "paragraphs": [
            "盡是劉郎手自栽，劉郎去後幾番開。",
            "東君有意能相顧，蛺蝶無情更不來。"
        ],
        "title": "窗西桃花盛開",
        "id": "fe27c040-81b5-4db4-9c77-2ee9b0a5c85a"
    },
    {
        "author": "朱淑真",
        "paragraphs": [
            "淺注胭脂剪絳綃，獨將妖豔冠花曹。",
            "春心自得東君意，遠勝玄都觀裏桃。"
        ],
        "title": "杏花",
        "id": "d2712989-18f3-4f78-bdcb-36535c01433a"
    },
    {
        "author": "朱淑真",
        "paragraphs": [
            "朝來带雨一枝春，薄薄香羅蹙蕊勻。",
            "冷豔未饒梅共色，靚粧長與月爲鄰。",
            "許同蝶夢還如蝶，似替人愁卻笑人。",
            "須到年年寒食夜，情懷爲你倍傷神。"
        ],
        "title": "梨花",
        "id": "5d0ec773-c72a-4afd-8ad4-3698fd365c54"
    },
    {
        "author": "朱淑真",
        "paragraphs": [
            "胭脂爲臉玉爲肌，未赴春風二月期。",
            "曾比溫泉妃子睡，不吟西蜀杜陵詩。",
            "桃羞豔冶愁回首，柳妬妖嬈祇皺眉。",
            "燕子欲歸寒食近，黄昏庭院雨絲絲。"
        ],
        "title": "海棠",
        "id": "c16d5d76-8396-470f-9e13-af3ffd56b371"
    },
    {
        "author": "朱淑真",
        "paragraphs": [
            "花神未怯春歸去，故遣仙姿殿後芳。",
            "白玉體輕蟾魄瑩，素紗囊薄麝臍香。",
            "夢思洛浦嬋娟態，愁記瑤臺淡淨粧。",
            "勾引詩情清絕處，一枝和雨在東牆。"
        ],
        "title": "茶䕷",
        "id": "50864ba9-6a72-4e28-9ee7-fbac69a36cdc"
    },
    {
        "author": "朱淑真",
        "paragraphs": [
            "王種元從上苑分，擁培圍護怕因循。",
            "快晴快雨隨人意，正爲牆陰作好春。"
        ],
        "title": "偶得牡丹數本移植窗外將有著花意二首  其一",
        "id": "d0957b57-d70e-4f84-ab0a-2612f226b717"
    },
    {
        "author": "朱淑真",
        "paragraphs": [
            "香玉對春未啄花，露根烘曉見紅霞。",
            "自非水月觀音樣，不稱維摩居士家。"
        ],
        "title": "偶得牡丹數本移植窗外將有著花意二首  其二",
        "id": "a2a977ae-39b4-485c-b0a9-c6ab34d91006"
    },
    {
        "author": "朱淑真",
        "paragraphs": [
            "玲瓏巧蹙紫羅囊，今得東君著意粧。",
            "带露欲開宜曉日，臨風微困怯春霜。",
            "發揮名字來雕輦，彈厭芳菲入醉鄉。",
            "最是午窗初睡省，重重贏得夢魂香。"
        ],
        "title": "瑞香",
        "id": "9a484055-7c0e-4cb7-9cbb-fda9e42daeb1"
    },
    {
        "author": "朱淑真",
        "paragraphs": [
            "萬縷千絲織暖風，絆煙留霧市橋東。",
            "砌成幽恨斜陰裏，供斷閑愁細雨中。"
        ],
        "title": "柳",
        "id": "4927b550-22cd-4d35-8d9d-814a49236e14"
    },
    {
        "author": "朱淑真",
        "paragraphs": [
            "繚繞晴空似雪飛，悠揚不肯著塵泥。",
            "花邊嬌軟黏蜂翅，陌上輕狂趁馬蹄。",
            "貼水化萍隨浪遠，弄風無影度牆低。",
            "成團作陣愁春去，故把東君歸路迷。"
        ],
        "title": "柳絮",
        "id": "b681186b-7622-47d9-9451-ab5925c073c7"
    },
    {
        "author": "朱淑真",
        "paragraphs": [
            "花落花開事可悲，等閑一醉失芳菲。",
            "園林初聽鶯聲澀，庭徑俄看蝶粉稀。",
            "欹枕夜深無夢到，倚樓天外便魂飛。",
            "我無雲翼飛歸去，杜宇能飛卻不歸。"
        ],
        "title": "聞子規有感",
        "id": "088b491f-68b5-47d9-a83c-9a5bf6676102"
    },
    {
        "author": "朱淑真",
        "paragraphs": [
            "枝上渾無一點春，半隨流水半隨塵。",
            "柔桑欲椹吳蠶老，稚筍成竿綵鳳馴。",
            "荷嫩愛風欹蓋翠，榴花宜日皺裙殷。",
            "待封一𥯃傷心淚，寄與南樓薄倖人。"
        ],
        "title": "初夏二首  其一",
        "id": "631426c7-8244-4bab-a448-1d90d1268c4d"
    },
    {
        "author": "朱淑真",
        "paragraphs": [
            "冰蠶欲繭二桑陰，粉籜彫風曲徑深。",
            "長日漸成微暑意，喜看樓影浸波心。"
        ],
        "title": "初夏二首  其二",
        "id": "656c8e7e-879f-42f7-81b4-f3da1f6bf358"
    },
    {
        "author": "朱淑真",
        "paragraphs": [
            "雨過橫塘蛙吹鬧，日融芳圃蜜脾香。",
            "一痕心事難消遣，雙鵲飛鳴過短牆。"
        ],
        "title": "日永",
        "id": "bb68df05-6989-4fb0-bcfc-e766e7071464"
    },
    {
        "author": "朱淑真",
        "paragraphs": [
            "縱有靈符共綵絲，心情不似舊家時。",
            "榴花照眼能牽恨，強切菖蒲泛酒巵。"
        ],
        "title": "端午",
        "id": "bea177fd-87e7-42a2-bf08-0666e365bc19"
    },
    {
        "author": "朱淑真",
        "paragraphs": [
            "日輪推火燒長空，正是六月三伏中。",
            "旱雲萬疊赤不雨，地裂河枯塵起風。",
            "農憂田畝死禾黍，車水救田無暫處。",
            "日長饑渴喉嚨焦，汗血勤勞誰與語。",
            "播插耕耘功已足，尚愁秋晚無成熟。",
            "雲霓不至空自忙，恨不擡頭向天哭。",
            "寄語豪家輕薄兒，綸巾羽扇將何爲。",
            "田中青稻半黄槁，安坐高堂知不知。"
        ],
        "title": "苦熱聞田夫語有感",
        "id": "af53a824-19fe-41a4-926c-79a9ca015720"
    },
    {
        "author": "朱淑真",
        "paragraphs": [
            "微涼待月畫樓西，風遞荷香拂面吹。",
            "先自桂堂無暑氣，那堪人唱雪堂詞。"
        ],
        "title": "納涼桂堂二首  其一",
        "id": "a8e90414-52c1-4bbe-a62d-5d24febca0c9"
    },
    {
        "author": "朱淑真",
        "paragraphs": [
            "清香滿座瓜分玉，明月澄空酒漾金。",
            "不是夜涼難就醉，一簾秋色竹森森。"
        ],
        "title": "納涼桂堂二首  其二",
        "id": "b731de41-728b-4f77-a252-8d212f0fe9ed"
    },
    {
        "author": "朱淑真",
        "paragraphs": [
            "東風作雨淺寒生，梅子傳黄未肯晴。",
            "戢戢籜龍頭角就，溫雲繚繞變江城。"
        ],
        "title": "梅蒸滋甚因懷湖上二首  其一",
        "id": "f4c9a4f6-337f-4d4f-8b20-54b5feef736b"
    },
    {
        "author": "朱淑真",
        "paragraphs": [
            "雲暗湖光雨四垂，珠璣萬斛撒琉璃。",
            "紫苔階面寒聲急，有甚心情更賦詩。"
        ],
        "title": "梅蒸滋甚因懷湖上二首  其二",
        "id": "8f9e76d2-2905-4f7b-97f4-cabcba063dff"
    },
    {
        "author": "朱淑真",
        "paragraphs": [
            "旋折蓮蓬破綠瓜，酒杯收起點新茶。",
            "飛蠅不到冰壺淨，時有涼風入齒牙。"
        ],
        "title": "納涼即事",
        "id": "58c6f79e-6046-4f05-b075-da122bb83809"
    },
    {
        "author": "朱淑真",
        "paragraphs": [
            "烈日如焚正藴隆，黑雲載雨瀉長空。",
            "搜龍霹靂一聲歇，庭竹瀟瀟來好風。"
        ],
        "title": "夏雨生涼三首  其一",
        "id": "8789c61c-d676-48c8-9b6c-66ffd1a827dc"
    },
    {
        "author": "朱淑真",
        "paragraphs": [
            "崒嵂金蛇殷殷雷，過雷斑駁漸晴開。",
            "雨催涼意詩催雨，當盡新篘玉友醅。"
        ],
        "title": "夏雨生涼三首  其二",
        "id": "b10e0756-1f88-47c8-9289-ce2c39133392"
    },
    {
        "author": "朱淑真",
        "paragraphs": [
            "眼界清無俗事來，要涼更著好詩催。",
            "涼生還又撩幽恨，留取孤樽對月開。"
        ],
        "title": "夏雨生涼三首  其三",
        "id": "2a7cdef5-34eb-4929-ba0b-8290fadd980a"
    },
    {
        "author": "朱淑真",
        "paragraphs": [
            "幽篁脫籜綠參差，雨過微風拂面宜。",
            "浴罷晚粧慵不御，卻親筆硯賦新詩。"
        ],
        "title": "雨過",
        "id": "245eb650-3a17-4bef-a4ab-54b30f421571"
    },
    {
        "author": "朱淑真",
        "paragraphs": [
            "赤日炎炎燒八荒，田中無雨苗半黄。",
            "天工不放老龍懶，赤電驅雷雲四方。",
            "瓊瑰萬斛寫碧落，陂塘池沼皆泱泱。",
            "高田低田盡沾澤，農喜禾無可槁傷。",
            "我皇聖德布寰宇，六月青天降甘雨。",
            "四海咸蒙滂沛恩，九州盡解焦熬苦。",
            "傾盆勢歇塵點無，衣袂生涼罷揮羽。",
            "江上數峰天外青，眼界增明快心腑。",
            "炎熱一洗無留跡，頓覺好風生雨腋。",
            "紗廚湘簟爽氣新，沉李削瓜浮玉液。",
            "傍池占得秋意多，尚餘珠點綴圓荷。",
            "樓頭月上雲散盡，遠水連天天接波。"
        ],
        "title": "喜雨",
        "id": "aa446b06-66d4-4b6d-a34c-c8fbf19cb659"
    },
    {
        "author": "朱淑真",
        "paragraphs": [
            "花底杯傾演漾金，月邊風細竹陰陰。",
            "故人清遠更真絕，消盡煩襟爽氣深。"
        ],
        "title": "夏夜",
        "id": "0739837e-f2c5-419e-9451-6d2649413993"
    },
    {
        "author": "朱淑真",
        "paragraphs": [
            "平波浮動洛妃鈿，翠色嬌圓小更鮮。",
            "蕩漾湖光三十頃，未知葉底是誰蓮。"
        ],
        "title": "新荷",
        "id": "09c9b6fa-376d-4120-a83a-0e1ced1ada64"
    },
    {
        "author": "朱淑真",
        "paragraphs": [
            "淨土移根體性殊，笑他紅白費工夫。",
            "幽姿羞損嬋娟女，異色孤芳瀲灩湖。",
            "顧影有情欺水荇，向人無語鄙風蒲。",
            "一枝搖動清香遠，幾許詩牋與畫圖。"
        ],
        "title": "青蓮花",
        "id": "13ff21ef-3e84-4a80-b317-507d7b2d28d3"
    },
    {
        "author": "朱淑真",
        "paragraphs": [
            "一痕春寄小峰蠻，薝蔔香清水影寒。",
            "玉質自然無暑意，更宜移就月中看。"
        ],
        "title": "水梔子",
        "id": "fb271b12-b7a9-4a8a-ac28-6201d02196a8"
    },
    {
        "author": "朱淑真",
        "paragraphs": [
            "停針無語淚盈眸，不但傷春夏亦愁。",
            "花外飛來雙燕子，一番飛過一番羞。"
        ],
        "title": "羞燕",
        "id": "d4ae32a0-60a3-47bc-80e7-09fdf9532004"
    },
    {
        "author": "朱淑真",
        "paragraphs": [
            "一痕雨過濕秋光，紈扇初拋自有涼。",
            "霧影乍隨山影薄，蛩聲偏接漏聲長。"
        ],
        "title": "早秋",
        "id": "24cb31a0-32ff-45ea-b00b-5dcfa58cb7f8"
    },
    {
        "author": "朱淑真",
        "paragraphs": [
            "梧影蕭疏弄晚晴，殘蟬凄楚不堪聽。",
            "樓高望極秋山去，溢眼重重疊疊青。"
        ],
        "title": "秋日登樓",
        "id": "e1fd577d-8173-452e-b15f-0380b8deef54"
    },
    {
        "author": "朱淑真",
        "paragraphs": [
            "雨過涼生枕簟秋，樓頭新月掛銀鉤。",
            "且無揮扇勞纖手，只好燒香伴酒甌。"
        ],
        "title": "秋夜雜書二首  其一",
        "id": "5c21a868-1755-49fb-9914-dbfab8f84326"
    },
    {
        "author": "朱淑真",
        "paragraphs": [
            "窗外蛩吟解說秋，迢迢清夜惜前遊。",
            "月華飛過西樓上，添起離人一段愁。"
        ],
        "title": "秋夜雜書二首  其二",
        "id": "f2bbe06f-6003-47ba-a93b-d05d94571e6e"
    },
    {
        "author": "朱淑真",
        "paragraphs": [
            "夜久無眠秋氣清，燭花頻剪欲三更。",
            "鋪牀涼滿梧桐月，月在梧桐缺處明。"
        ],
        "tags": [
            "闺怨",
            "抒情",
            "孤寂",
            "秋天",
            "夜晚",
            "惆怅"
        ],
        "title": "秋夜二首  其一",
        "id": "38cefb32-6767-436a-816c-ab06c0efd9ce"
    },
    {
        "author": "朱淑真",
        "paragraphs": [
            "涼天如水夜澄鮮，桂子風清嫩去眠。",
            "多謝嫦娥知我意，中秋未到月先圓。"
        ],
        "title": "秋夜二首  其二",
        "id": "bfad699f-17e3-4df6-b4cc-5322550f93df"
    },
    {
        "author": "朱淑真",
        "paragraphs": [
            "似箭撩風穿帳幕，如傾涼雨咽更籌。",
            "冷懷欹枕人無寐，鐵石肝腸也淚流。"
        ],
        "title": "秋夜聞雨三首  其一",
        "id": "dbe23bd4-9254-430d-a286-71166cf4c79a"
    },
    {
        "author": "朱淑真",
        "paragraphs": [
            "竹窗蕭索鎮如秋，雨滴簷花夜不休。",
            "獨宿廣寒多少恨，一時分付我心頭。"
        ],
        "title": "秋夜聞雨三首  其二",
        "id": "6c2654d3-4024-42e8-b6bb-1820b135ec9c"
    },
    {
        "author": "朱淑真",
        "paragraphs": [
            "似篾身材無事瘦，如絲腸肚怎禁愁。",
            "鳴窗更聽芭蕉雨，一葉中藏萬斛愁。"
        ],
        "title": "秋夜聞雨三首  其三",
        "id": "fa9a537e-fc7e-4cb8-9e1f-9ac7267777c5"
    },
    {
        "author": "朱淑真",
        "paragraphs": [
            "哭損雙眸斷盡腸，怕黄昏後到昏黄。",
            "更堪細雨新秋夜，一點殘燈伴夜長。"
        ],
        "title": "秋夜有感",
        "id": "7a13e8d2-3d80-4ca0-87e4-49fd4a123a2c"
    },
    {
        "author": "朱淑真",
        "paragraphs": [
            "馮夷捧出一輪月，河伯吹開萬里雲。",
            "寥廓無塵河漢遠，水光天影接清芬。"
        ],
        "title": "中夜",
        "id": "ffca74b4-37fb-453a-84cc-22bac89328a3"
    },
    {
        "author": "朱淑真",
        "paragraphs": [
            "燈花鵲喜兩無憑，那更清宵夢不成。",
            "月上樓頭天似洗，愁人別是一般情。"
        ],
        "title": "月夜",
        "id": "4ad49447-3dfe-40d9-a764-25e8cd707543"
    },
    {
        "author": "朱淑真",
        "paragraphs": [
            "月轉西窗斗帳深，燈昏香燼擁寒衾。",
            "魂飛何處臨風笛，腸斷誰家搗夜砧。"
        ],
        "title": "長宵",
        "id": "eac3287f-969c-4f6d-bfe1-b1db2cf9980a"
    },
    {
        "author": "朱淑真",
        "paragraphs": [
            "半窗殘照一簾風，小小池亭竹徑通。",
            "楓葉醉紅秋色裏，兩三行雁夕陽中。"
        ],
        "title": "對景漫成",
        "id": "3a67fef9-f25f-4e5f-a844-917e440050f4"
    },
    {
        "author": "朱淑真",
        "paragraphs": [
            "拜月亭前梧葉稀，穿針樓上覺秋遲。",
            "天孫正好貪歡笑，那得工夫賜巧絲。"
        ],
        "title": "七夕",
        "id": "737536af-faca-4cac-8623-a00646643a30"
    },
    {
        "author": "朱淑真",
        "paragraphs": [
            "秋來長是病，不易到中秋。",
            "欲賞今宵月，須登昨夜樓。",
            "露濃梧影淡，風細桂香浮。",
            "莫做尋常看，嫦娥亦解愁。"
        ],
        "title": "中秋",
        "id": "91052f5d-e493-45ed-a102-52f52a5fc19d"
    },
    {
        "author": "朱淑真",
        "paragraphs": [
            "積葉冷翻階，癡雲暗海涯。",
            "樓高勞望眼，天暝隔吟懷。",
            "宛轉愁難遣，團圓事未諧。",
            "四簷飛急雨，寂寂坐空齊。"
        ],
        "title": "中秋值雨",
        "id": "7465e60f-b24c-4c19-a99f-4cfc0bc980c4"
    },
    {
        "author": "朱淑真",
        "paragraphs": [
            "捲簾待明月，拂檻對西風。",
            "夜氣涵秋色，瑤河浸碧空。",
            "草根鳴蟋蟀，天外叫冥鴻。",
            "幾許舊時事，今宵誰與同。"
        ],
        "title": "獨坐",
        "id": "8b0f46d8-ba3c-4f2f-91ec-a40364238d3c"
    },
    {
        "author": "朱淑真",
        "paragraphs": [
            "黄昏院落雨瀟瀟，獨對孤燈恨氣高。",
            "針錢懶拈腸自斷，梧桐葉葉剪風刀。"
        ],
        "title": "悶懷二首  其一",
        "id": "47173a94-2e38-4077-aad7-69c2458b6d34"
    },
    {
        "author": "朱淑真",
        "paragraphs": [
            "秋雨沉沉滴夜長，夢難成處轉淒涼。",
            "芭蕉葉上梧桐裏，點點聲聲有斷腸。"
        ],
        "title": "悶懷二首  其二",
        "id": "76b615e3-6627-4c06-8813-c754232c950a"
    },
    {
        "author": "朱淑真",
        "paragraphs": [
            "照水芙蓉入眼明，敗荷枯草鬧秋聲。",
            "疏雲不雨陰長定，喚起詩懷酒興清。"
        ],
        "title": "湖上閑望二首  其一",
        "id": "153e1424-a613-4999-85b5-3d555e232b15"
    },
    {
        "author": "朱淑真",
        "paragraphs": [
            "薄雲疏日弄陰晴，山秀湖平眼界清。",
            "不必西風吹葉下，愁人滿耳是秋聲。"
        ],
        "title": "湖上閑望二首  其二",
        "id": "973c2c60-f7bc-498f-8824-6ea4c28cb59a"
    },
    {
        "author": "朱淑真",
        "paragraphs": [
            "誰家橫笛弄輕清，喚起離人枕上情。",
            "自是斷腸聽不得，非干吹出斷腸聲。"
        ],
        "title": "中秋聞笛",
        "id": "456f196a-b819-4a86-99f8-d532ea770cb4"
    },
    {
        "author": "朱淑真",
        "paragraphs": [
            "去年年月愁何限，重上心來益斷腸。",
            "秋色夕陽俱淡薄，淚痕離思共淒涼。",
            "征鴻有陣全無信，黄菊無情卻有香。",
            "自覺近來清瘦了，懶將鸞鏡照容光。"
        ],
        "title": "九日",
        "id": "294461d1-25db-4b78-bc1e-f84b1b15ce08"
    },
    {
        "author": "朱淑真",
        "paragraphs": [
            "淡月疏雲九月天，醉霜危葉墜江寒。",
            "孤窗鎮日無聊賴，編輯詩詞改抹看。"
        ],
        "title": "寫懷二首  其一",
        "id": "1d9163e7-617a-4c10-84c4-801dd11120ce"
    },
    {
        "author": "朱淑真",
        "paragraphs": [
            "菊有黄花離檻邊，怨鴻聲重下寒天。",
            "偏宜小閣幽窗下，獨自燒香獨自眠。"
        ],
        "title": "寫懷二首  其二",
        "id": "aa34d852-80fd-40c1-899e-b409fb98344b"
    },
    {
        "author": "朱淑真",
        "paragraphs": [
            "婦人雖軟眼，淚不等閑流。",
            "我因無好況，揮斷五湖秋。"
        ],
        "title": "秋日述懷",
        "id": "b4df00b7-4835-4dae-9e70-06e346b73c39"
    },
    {
        "author": "朱淑真",
        "paragraphs": [
            "初合雙鬟學畫眉，未知心事屬他誰。",
            "待將滿抱中秋月，分付蕭郎萬首詩。"
        ],
        "title": "秋日偶成",
        "id": "97656ea5-751e-431b-a781-8b7d20b062fe"
    },
    {
        "author": "朱淑真",
        "paragraphs": [
            "煙濃難認別州山，彷彿鷗群浴遠灘。",
            "一點客帆搖動處，排雲給日弄先寒。"
        ],
        "title": "秋日晚望",
        "id": "84969029-1a2c-45e8-a0a9-f6455216bc1c"
    },
    {
        "author": "朱淑真",
        "paragraphs": [
            "纖纖新月掛黄昏，人在幽閨欲斷魂。",
            "牋素拆封還又改，酒杯慵舉卻重溫。",
            "燈花占斷燒心事，羅袖長供挹淚痕。",
            "益悔風流多不足，須知恩愛是愁恨。"
        ],
        "title": "秋夜牽情三首  其一",
        "id": "9b9a42cd-b73b-45f9-a364-13c86e47798a"
    },
    {
        "author": "朱淑真",
        "paragraphs": [
            "簷外秋清繡綺窗，菊煙月露冷浮香。",
            "寒更二十五聲點，相應愁情爾許長。"
        ],
        "title": "秋夜牽情三首  其二",
        "id": "8bda34ae-ea9f-46d0-b2c9-776f94d153ac"
    },
    {
        "author": "朱淑真",
        "paragraphs": [
            "閑悶閑愁百病生，有情終不似無情。",
            "風流意思鐫磨盡，離別肝腸鑄寫成。"
        ],
        "title": "秋夜牽情三首  其三",
        "id": "97171c6c-0652-42f3-b70c-7bc371a47ce3"
    },
    {
        "author": "朱淑真",
        "paragraphs": [
            "彈壓西風擅衆芳，十分秋色爲君忙。",
            "一枝淡貯書窗下，人與花心各自香。"
        ],
        "title": "詠桂四首  其一",
        "id": "0acc8fbd-fa6a-437e-8fc2-b305b96bbe43"
    },
    {
        "author": "朱淑真",
        "paragraphs": [
            "移根蟾窟不尋常，枝葉猶垂月露香。",
            "可笑當年陶靖節，東籬猶带菊花黄。"
        ],
        "title": "詠桂四首  其二",
        "id": "0a4f1688-62c3-4092-b500-874a82aed957"
    },
    {
        "author": "朱淑真",
        "paragraphs": [
            "酷愛清香折一枝，故簪香髻驀思維。",
            "若教水月浮清淺，消得林逋兩句詩。"
        ],
        "title": "詠桂四首  其三",
        "id": "4e420e27-0669-414f-9274-7ff982e2fb8f"
    },
    {
        "author": "朱淑真",
        "paragraphs": [
            "月待圓時花正好，花將殘後月還虧。",
            "須知天上人間物，同稟秋清在一時。"
        ],
        "title": "詠桂四首  其四",
        "id": "ce6e147d-7527-4726-8878-4e97ad839c72"
    },
    {
        "author": "朱淑真",
        "paragraphs": [
            "著意裁詩特地催，花須著意聽新詩。",
            "清香未吐黄金粟，嫩蕊猶藏碧玉枝。",
            "不是地寒偏放晚，定知花好故開遲。",
            "也宜急趁無風雨，莫待霜高露結時。"
        ],
        "title": "堂下巖桂秋晚未開作詩促之",
        "id": "9dd71ae1-8cd1-44fb-b383-c0a314dfdce0"
    },
    {
        "author": "朱淑真",
        "paragraphs": [
            "回旋秋色漙清露，淩厲西風紫嫩霜。",
            "莫作東籬等閑看，下清曾借廣寒香。"
        ],
        "title": "白菊",
        "id": "438e4e8f-c718-4daf-8b82-5120adddf68b"
    },
    {
        "author": "朱淑真",
        "paragraphs": [
            "明窗瑩几淨無塵，月映幽窗夜色新。",
            "惟有梅花無限意，射人又放一枝春。"
        ],
        "title": "冬日梅窗書事四首  其一",
        "id": "f7fff300-bc8f-40bc-b3cf-e38a0142de49"
    },
    {
        "author": "朱淑真",
        "paragraphs": [
            "愛日烘簷暖似春，梅花描摸雪精神。",
            "清香未寄江南夢，偏惱幽閑獨睡人。"
        ],
        "title": "冬日梅窗書事四首  其二",
        "id": "4441a4aa-cace-4ace-a916-781aa07a3f6d"
    },
    {
        "author": "朱淑真",
        "paragraphs": [
            "病起眼前俱不喜，可人唯有一枝梅。",
            "未容明月橫疏影，且得清香寄酒杯。"
        ],
        "title": "冬日梅窗書事四首  其三",
        "id": "681a5529-9e58-4d14-a619-5577fefcdd8e"
    },
    {
        "author": "朱淑真",
        "paragraphs": [
            "的皪江梅淺淺春，小窗相對自清新。",
            "幽香特地成牽役，不似梨花入夢頻。"
        ],
        "title": "冬日梅窗書事四首  其四",
        "id": "81231f79-c701-4b28-8cc4-cee1e79a6b06"
    },
    {
        "author": "朱淑真",
        "paragraphs": [
            "綴雪融酥各自芳，兩般顔色一般香。",
            "瑤池會罷朝元客，縞素仙裳問道裝。"
        ],
        "title": "二色梅",
        "id": "dc837a3c-b4d4-402d-8761-fd035ffff03c"
    },
    {
        "author": "朱淑真",
        "paragraphs": [
            "溪橋野店梅都綻，此地冬深尚未寒。",
            "寄語梅花且寧奈，枝頭無雪不堪看。"
        ],
        "title": "山腳有梅一株地差背陰冬深初結蕊作絕句寄之",
        "id": "5552aa6f-4693-437a-af46-a2ff90ba62ad"
    },
    {
        "author": "朱淑真",
        "paragraphs": [
            "一樹梅花雪月間，梅清月皎雪光寒。",
            "看來表裏俱清徹，酌酒吟詩興儘寬。"
        ],
        "title": "雪夜對月賦詩",
        "id": "b12bfeb3-83e5-48e7-8e5c-8e595a2fbb79"
    },
    {
        "author": "朱淑真",
        "paragraphs": [
            "寒雀無聲滿竹籬，凍雲四羃雪將垂。",
            "北風不看人情面，控勒梅花不放枝。"
        ],
        "title": "欲雪",
        "id": "f34ea126-dd59-462e-83c1-d8754fafe868"
    },
    {
        "author": "朱淑真",
        "paragraphs": [
            "一夜青山換玉尖，了無塵翳半痕兼。",
            "寒鴉打食圍沙渚，凍雀藏身宿畫簷。",
            "野外易尋東郭履，月中難認塞翁髯。",
            "梅花恣逞春情性，不管風姨號令嚴。"
        ],
        "title": "雪二首  其一",
        "id": "86b91b3f-0721-4c8a-842d-1a5898903c96"
    },
    {
        "author": "朱淑真",
        "paragraphs": [
            "誰剪飛花六出尖，索娥肌肉瑩相兼。",
            "分明幻玉迷青嶂，輕薄隨風入畫簷。",
            "凍筆想停詩客手，寒蓑宜擁釣翁髯。",
            "長安陋巷多貧士，可見鶉衣透膽嚴。"
        ],
        "title": "雪二首  其二",
        "id": "8abc0331-2bf0-451b-9c8d-0bfbf2d95d63"
    },
    {
        "author": "朱淑真",
        "paragraphs": [
            "饑禽高噪日三竿，積雪回風墮指寒。",
            "秀色暗添梅富裕，綠梢明報竹平安。",
            "冷侵翠袖詩肩聳，春入紅爐酒量寬。",
            "簾外有山千萬疊，醉眸渾作怒濤看。"
        ],
        "title": "雪晴",
        "id": "fafbcb23-4642-4280-bc10-2f443bcb2a7b"
    },
    {
        "author": "朱淑真",
        "paragraphs": [
            "圜坐紅爐唱小詞，旋篘新酒賞新詩。",
            "大家莫惜今宵醉，一別參差又幾時。"
        ],
        "title": "圍爐",
        "id": "7e0f726a-af0b-4d44-b0db-a18323a82d16"
    },
    {
        "author": "朱淑真",
        "paragraphs": [
            "爆竹聲中臘已殘，酴酥酒暖燭花寒。",
            "朦朧曉色籠春色，便覺春光不一般。"
        ],
        "title": "除日",
        "id": "1141a4de-fdb6-4039-950e-f4fb0fa95cf7"
    },
    {
        "author": "朱淑真",
        "paragraphs": [
            "窮冬欲去尚徘徊，獨坐頻斟守歲杯。",
            "一夜臘寒隨漏盡，十分春色破朝來。",
            "桃符自寫新翻句，玉律誰吹定等灰。",
            "且是作詩人未老，換年添歲莫相催。"
        ],
        "title": "除夜",
        "id": "ac85cda2-99ef-43bd-b5dc-18353020fdd6"
    },
    {
        "author": "朱淑真",
        "paragraphs": [
            "門前春水碧於天，坐上詩人逸似仙。",
            "白璧一雙無玷缺，吹簫歸去又無緣。"
        ],
        "title": "湖上小集",
        "id": "8a045671-b5df-4601-9c09-da1bd52e18a7"
    },
    {
        "author": "朱淑真",
        "paragraphs": [
            "晴波碧漾浸春空，邃館清寒柳曳風。",
            "隔岸誰家修竹外，杏花斜裊一枝紅。"
        ],
        "title": "下湖即事",
        "id": "d405a195-fd31-420b-a99f-cba5b8fa0746"
    },
    {
        "author": "朱淑真",
        "paragraphs": [
            "靜看飛蠅觸曉窗，宿酲未醒卷梳粧。",
            "強調朱粉西樓上，愁裏春山畫不長。"
        ],
        "title": "西樓寄情",
        "id": "9a27ce66-8c19-45e2-8a5d-7d89db3e3315"
    },
    {
        "author": "朱淑真",
        "paragraphs": [
            "花落春無語，春歸鳥自啼。",
            "多情是蜂蝶，飛過粉牆西。"
        ],
        "title": "書窗即事二首  其一",
        "id": "4790a3f6-c4c0-4e54-ad4a-4efc9ab2a93a"
    },
    {
        "author": "朱淑真",
        "paragraphs": [
            "一陣催花雨，高低飛落紅。",
            "榆錢空萬疊，買不住春風。"
        ],
        "title": "書窗即事二首  其二",
        "id": "b8dcc013-c2c7-4491-8a3f-20f30938778d"
    },
    {
        "author": "朱淑真",
        "paragraphs": [
            "水鳥棲煙夜不喧，風傳宮漏到湖邊。",
            "三更好月十分魄，萬里無雲一樣天。"
        ],
        "title": "夜留依綠亭  其一",
        "id": "06cb982e-be12-469d-9b0a-2c5c32f44413"
    },
    {
        "author": "朱淑真",
        "paragraphs": [
            "雨換新涼秋興濃，流螢明滅綠楊中。",
            "庭虛池印一方月，樓靜簷披四面風。"
        ],
        "title": "夜留依綠亭  其二",
        "id": "4be49296-aee4-44fd-a2d1-a4b5e3664ac6"
    },
    {
        "author": "朱淑真",
        "paragraphs": [
            "天街平貼淨無塵，燈火春搖不夜城。",
            "乍得好涼宜散步，朦朧新月弄疏明。"
        ],
        "title": "閑步",
        "id": "68172152-cad5-493f-ab5b-b2ce19a8a04f"
    },
    {
        "author": "朱淑真",
        "paragraphs": [
            "牆頭花外說新情，拔去閑愁著耳聽。",
            "青鳥已承雲信息，預先來報兩三聲。"
        ],
        "title": "聞鵲",
        "id": "1f0af5bc-10e8-458c-a000-035bac735559"
    },
    {
        "author": "朱淑真",
        "paragraphs": [
            "翠樓高壓浙山頭，海角湖光豁醉眸。",
            "萬景入簾吹不捲，一般心做百般愁。"
        ],
        "title": "試墨",
        "id": "4498dd54-2829-476f-a0d8-2f1addaa4052"
    },
    {
        "author": "朱淑真",
        "paragraphs": [
            "蘭釭和氣散氤氳，忽作元珠吐穗新。",
            "膏脈破芽非藉手，敷芳成豔不關春。",
            "疑猜海角天涯事，攪亂衾寒枕冷人。",
            "我欲生憐心燄上，何妨好客致清貧。"
        ],
        "title": "燈花",
        "id": "24ca7e54-5a41-424e-9448-c05079f353af"
    },
    {
        "author": "朱淑真",
        "paragraphs": [
            "短短牆圍小小亭，半簷疏玉響泠泠。",
            "塵飛不到人長靜，一篆爐煙兩卷經。"
        ],
        "title": "書王庵道姑壁",
        "id": "cfd1ea02-2c15-4802-9962-bde3245ff79a"
    },
    {
        "author": "朱淑真",
        "paragraphs": [
            "一塍芳草碧芋芋，活水穿花暗護田。",
            "蠶事正忙農事急，不知春色爲誰妍。"
        ],
        "title": "東馬塍",
        "id": "c209e1f8-a615-4e0a-9365-af97b5f24266"
    },
    {
        "author": "朱淑真",
        "paragraphs": [
            "若箇龍眠手，能傳處士詩。",
            "借他窗上影，寫作雪中枝。",
            "頃刻回春色，輕盈動玉巵。",
            "不能殷七七，橫笛月中吹。"
        ],
        "title": "墨梅",
        "id": "9b0e894e-99ba-40bc-a042-0373f119b9fc"
    },
    {
        "author": "朱淑真",
        "paragraphs": [
            "下視紅塵意眇然，翠欄十二出雲顛。",
            "縱眸愈覺心寬大，碧落無垠繞地圓。"
        ],
        "title": "月臺",
        "id": "7d4ab74b-5dfd-444e-bbfc-edd70ed85c78"
    },
    {
        "author": "朱淑真",
        "paragraphs": [
            "霜月迎寒著意圓，橫天雲浪礙嬋娟。",
            "嫦娥未肯全梳掠，玉鑒先教露半邊。"
        ],
        "title": "雲掩半月",
        "id": "febee654-ce55-43d0-a1c0-f9c8cb1b6d74"
    },
    {
        "author": "朱淑真",
        "paragraphs": [
            "覽鏡驚容卻自嫌，逢春長盡病懨懨。",
            "吹花弄粉新來懶，惹恨供愁舊日添。",
            "生怕子規聲到耳，苦羞雙燕影穿簾。",
            "眉頭眼底無他事，須信離情一味嚴。"
        ],
        "title": "傷別二首  其一",
        "id": "987b59eb-a28b-460b-8675-de37f927f469"
    },
    {
        "author": "朱淑真",
        "paragraphs": [
            "雙燕呢喃語畫梁，勸人休恁苦思量。",
            "逢春觸處須縈恨，對景無時不斷腸。",
            "寒食梨花新月夜，黄昏楊柳舊風光。",
            "繁華種種成愁恨，最是西樓近夕陽。"
        ],
        "title": "傷別二首  其二",
        "id": "231890a7-26ef-4cd5-aa44-f10b90b3648c"
    },
    {
        "author": "朱淑真",
        "paragraphs": [
            "苦沒心情只愛眠，夢魂還又到愁邊。",
            "舊家庭院春長鎖，今夜樓臺月正圓。",
            "錦夜樓臺雙鳳带，獸爐閑爇水沉煙。",
            "良辰美景俱成恨，莫問新年與舊年。"
        ],
        "title": "訴愁",
        "id": "02a26a77-f929-4c45-ad77-8f7ec63308f8"
    },
    {
        "author": "朱淑真",
        "paragraphs": [
            "鷗鷺鴛鴦作一池，須知羽翼不相宜。",
            "東君不與花爲主，何似休生連理枝。"
        ],
        "title": "愁懷二首  其一",
        "id": "f71661c4-f3e1-47a6-b66c-4cdb67ae1796"
    },
    {
        "author": "朱淑真",
        "paragraphs": [
            "滿眼春光色色新，花紅柳綠總關情。",
            "欲將鬰結心頭事，付與黄鸝叫幾聲。"
        ],
        "title": "愁懷二首  其二",
        "id": "6eb9ba53-d80d-449f-8da9-33f107453ec6"
    },
    {
        "author": "朱淑真",
        "paragraphs": [
            "銀屏屈曲障春風，獨抱寒衾睡正濃。",
            "啼鳥一聲驚夢破，亂愁依舊鎖眉峰。"
        ],
        "title": "舊愁二首  其一",
        "id": "4cf0e60d-6026-4df7-8388-04a3cb32bf20"
    },
    {
        "author": "朱淑真",
        "paragraphs": [
            "花影重重疊綺窗，篆煙飛上枕屏香。",
            "無情鶯舌驚春夢，喚起愁人對夕陽。"
        ],
        "title": "舊愁二首  其二",
        "id": "6848512b-a725-478b-8cb0-0ceeb4f03d05"
    },
    {
        "author": "朱淑真",
        "paragraphs": [
            "寂寂疏簾掛玉樓，樓頭新月曲如鈎。",
            "不須問我情深淺，鈎動長天遠水愁。"
        ],
        "title": "供愁",
        "id": "1650ddf9-c96c-49cf-9906-8f1ea83c5233"
    },
    {
        "author": "朱淑真",
        "paragraphs": [
            "調朱弄粉總無心，瘦覺寬餘纏臂金。",
            "別後大拚憔悴損，思情未抵此情深。"
        ],
        "title": "恨別",
        "id": "1233f2a7-6ef5-4a0a-a154-55f66bb89368"
    },
    {
        "author": "朱淑真",
        "paragraphs": [
            "如毛細雨藹遙空，偏與花枝著意紅。",
            "人自多愁春自好，天應不語悶應同。",
            "吟牋謾有千篇苦，心事全無一點通。",
            "窗外數聲新百舌，喚回楊柳正眠中。"
        ],
        "title": "寄恨",
        "id": "37bb370e-631c-4719-927e-68ad9ca314b5"
    },
    {
        "author": "朱淑真",
        "paragraphs": [
            "欲寄相思滿紙愁，魚沉雁杳又還休。",
            "分明此去無多地，如在天涯無盡頭。"
        ],
        "title": "寄情",
        "id": "8f9bb1c0-9b51-42f5-a093-62ba67901efb"
    },
    {
        "author": "朱淑真",
        "paragraphs": [
            "吹徹雲簫夜未賒，梨花带月映窗紗。",
            "休將往事思量遍，瀲灧新愁亂似麻。"
        ],
        "title": "無寐二首  其一",
        "id": "60d9763e-5ce8-40fa-a3ff-e984dabdbc5b"
    },
    {
        "author": "朱淑真",
        "paragraphs": [
            "背彈珠淚暗傷神，挑盡寒燈睡不成。",
            "卸卻鳳釵尋睡去，上牀開眼到天明。"
        ],
        "title": "無寐二首  其二",
        "id": "65510b03-efbb-4732-8a16-027a7489c4b3"
    },
    {
        "author": "朱淑真",
        "paragraphs": [
            "夢回酒醒嚼盂冰，侍女貪眠喚不應。",
            "瘦㾪江梅知我意，隔窗和月謾騰騰。"
        ],
        "title": "酒醒",
        "id": "ff493d0c-6305-4a08-810f-ae5e672bfd7f"
    },
    {
        "author": "朱淑真",
        "paragraphs": [
            "起來不喜勻紅粉，強把菱花照病容。",
            "腰瘦故知閑事惱，淚多隻爲別情濃。"
        ],
        "title": "睡起二首  其一",
        "id": "b900fb56-f806-4d32-8b1f-d7a9be693c7a"
    },
    {
        "author": "朱淑真",
        "paragraphs": [
            "懶對粧臺指黛眉，任他雙鬢向煙垂。",
            "侍兒全不知人意，猶把梅花插一枝。"
        ],
        "title": "睡起二首  其二",
        "id": "0ec7d28d-ca38-4fe7-b6a1-e92c17ad5f0b"
    },
    {
        "author": "朱淑真",
        "paragraphs": [
            "春花秋月若浮漚，怎得心如不繫舟。",
            "肌骨大都無一把，可憐禁駕許多愁。"
        ],
        "title": "清瘦",
        "id": "eb8fe3f9-b8ab-4794-8025-d2ad8b929c53"
    },
    {
        "author": "朱淑真",
        "paragraphs": [
            "淚粉勻開滿鏡愁，麝煤拂斷遠山秋。",
            "一痕心寄銀屏上，不見人來竹葉舟。"
        ],
        "title": "悶書",
        "id": "901f5e31-1665-41ed-88b3-0ab58ba69aa5"
    },
    {
        "author": "朱淑真",
        "paragraphs": [
            "無事江頭弄碧波，分明掌上見嫦娥。",
            "不知李謫仙人在，曾向江頭捉得麽。"
        ],
        "title": "掬水月在手",
        "id": "78da9070-c239-4036-b4e4-48f99fd255c9"
    },
    {
        "author": "朱淑真",
        "paragraphs": [
            "豔紅影裏擷芳回，沾惹春風兩袖歸。",
            "夾路露桃渾欲笑，不禁蜂蝶繞人飛。"
        ],
        "title": "弄花香滿衣",
        "id": "dc5eb226-1be3-4a3f-9939-2aa7188d51da"
    },
    {
        "author": "朱淑真",
        "paragraphs": [
            "管弦催上錦裀時，體段輕盈祇欲飛。",
            "若使明皇當日見，阿蠻無計況楊妃。"
        ],
        "title": "會魏夫人席上命小鬟妙舞曲終求詩于予以飛雪滿群山爲韻作五絕  其一",
        "id": "9630a8b8-a120-4752-8986-65645a3423c6"
    },
    {
        "author": "朱淑真",
        "paragraphs": [
            "香茵穩襯半鈎月，來往淩波雲影滅。",
            "弦催緊拍捉將遍，兩袖翻然做迴雪。"
        ],
        "title": "會魏夫人席上命小鬟妙舞曲終求詩于予以飛雪滿群山爲韻作五絕  其二",
        "id": "cc5d7efe-c48f-4f9b-b15f-30e38ec322a0"
    },
    {
        "author": "朱淑真",
        "paragraphs": [
            "柳腰不被春拘管，鳳轉鸞回霞袖緩。",
            "舞徹伊州力不禁，筵前撲簌花飛滿。"
        ],
        "title": "會魏夫人席上命小鬟妙舞曲終求詩于予以飛雪滿群山爲韻作五絕  其三",
        "id": "2444adc8-c7c3-44cf-9b23-8ad26c75ccb3"
    },
    {
        "author": "朱淑真",
        "paragraphs": [
            "占斷京華第一春，清歌妙舞實超群。",
            "只愁到曉人星散，化作巫山一段雲。"
        ],
        "title": "會魏夫人席上命小鬟妙舞曲終求詩于予以飛雪滿群山爲韻作五絕  其四",
        "id": "d2c865a4-7085-4b6a-876c-f3ebe3e88d88"
    },
    {
        "author": "朱淑真",
        "paragraphs": [
            "燭花影裏粉姿閑，一點愁侵兩點山。",
            "不怕带他飛燕妬，無言相逐省弓彎。"
        ],
        "title": "會魏夫人席上命小鬟妙舞曲終求詩于予以飛雪滿群山爲韻作五絕  其五",
        "id": "7be7482a-62d2-4b62-a372-cac230f56894"
    },
    {
        "author": "朱淑真",
        "paragraphs": [
            "筆頭去取萬千端，後世遭它恣意瞞。",
            "王霸謾分心與迹，到成功處一般難。"
        ],
        "title": "讀史",
        "id": "f012cfc0-1d8b-4550-a648-8c95c70ffc1d"
    },
    {
        "author": "朱淑真",
        "paragraphs": [
            "輕圓絕勝雞頭肉，滑膩偏宜蟹眼湯。",
            "縱有風流無處說，已輸湯餅試何郎。"
        ],
        "title": "圓子",
        "id": "8102e79f-a117-4715-9334-cb80419731d9"
    },
    {
        "author": "朱淑真",
        "paragraphs": [
            "旋粧冷火試龍涎，香繞屏山不動煙。",
            "簾幕半垂燈燭暗，酒闌時節未忺眠。"
        ],
        "title": "即事",
        "id": "68894ba0-149e-447d-bec6-7cd6205381e8"
    },
    {
        "author": "朱淑真",
        "paragraphs": [
            "女子弄文誠可罪，那堪詠月更吟風。",
            "磨穿鐵硯成何事，繡折金鍼卻有功。"
        ],
        "title": "自責二首  其一",
        "id": "95d17ef6-21b7-48da-8b9d-92d0bcf3b913"
    },
    {
        "author": "朱淑真",
        "paragraphs": [
            "悶無消遣只看詩，又見詩中話別離。",
            "添得情懷轉蕭索，如知伶俐不如癡。"
        ],
        "title": "自責二首  其二",
        "id": "69c396ba-6f3b-4b6d-b6ae-8358c6995481"
    },
    {
        "author": "朱淑真",
        "paragraphs": [
            "浴罷雲鬟亂不梳，清癯無力氣方蘇。",
            "坐來始覺神魂定，尚怯涼風到坐隅。"
        ],
        "title": "浴罷",
        "id": "06645b62-fd1b-4475-8863-cce79fd5e8f5"
    },
    {
        "author": "朱淑真",
        "paragraphs": [
            "竹引清風入酒巵，森森涼氣暗侵肌。",
            "冰巒四疊渾無暑，不似人間六月時。"
        ],
        "title": "宴謝夫人堂",
        "id": "54d168da-2299-42fb-95fe-f3cd578fa029"
    },
    {
        "author": "朱淑真",
        "paragraphs": [
            "不見孤山處士星，西湖風月爲誰清。",
            "當時寂寞冰霜下，兩句詩成萬古名。"
        ],
        "tags": [
            "西湖"
        ],
        "title": "吊林和靖二者  其一",
        "id": "43fb4aef-5a49-411e-a3ea-01b987b5e51a"
    },
    {
        "author": "朱淑真",
        "paragraphs": [
            "短篷載影夜歸時，月白風清易得詩。",
            "不識酌泉拈菊意，一庭寒翠藹空祠。"
        ],
        "title": "吊林和靖二者  其二",
        "id": "8a753e35-e049-4236-aa9f-e9c68a92bc8c"
    },
    {
        "author": "朱淑真",
        "paragraphs": [
            "雨好解開花百結，風恬扶起柳三眠。",
            "春醲釅處多傷感，那得心情事管弦。"
        ],
        "title": "答求譜",
        "id": "50447cbe-b92c-48e6-934e-41d4aab747c2"
    },
    {
        "author": "朱淑真",
        "paragraphs": [
            "聲聲喜報鵲溫柔，忽接芳緘自便郵。",
            "一尺溪藤摛錦带，數行香墨健銀鉤。",
            "傾心吐盡重重恨，入眼翻成字字愁。",
            "添得情懷無是處，非干病酒與悲秋。"
        ],
        "title": "得家嫂書",
        "id": "573f4361-c418-4009-aee6-78a27fa1606b"
    },
    {
        "author": "朱淑真",
        "paragraphs": [
            "雪從庾嶺梅中盡，春向隋提柳上來。",
            "多少園林正蕭索，紛紛爭逐趁時開。"
        ],
        "title": "新春二絕  其一",
        "id": "03fdc5db-f461-47eb-9ebe-93e2c5cdce30"
    },
    {
        "author": "朱淑真",
        "paragraphs": [
            "黄宮陽氣幾潛伸，玉管吹灰適報春。",
            "天子只知農事重，躬耕端的爲吾民。"
        ],
        "title": "新春二絕  其二",
        "id": "4f1a32c8-fc40-4b21-94ed-3cd1e396127a"
    },
    {
        "author": "朱淑真",
        "paragraphs": [
            "景近清明節，垂楊翠縷長。",
            "塞鴻歸朔漠，海燕度瀟湘。",
            "花麗繁爭錦，鶯嬌巧轉簧。",
            "西園正明媚，收拾入吟鄉。"
        ],
        "title": "春日有作",
        "id": "043fbe0f-9223-42e5-9983-f7092769a5a0"
    },
    {
        "author": "朱淑真",
        "paragraphs": [
            "山明雪盡翠嵐深，天闊雲開斷翳陰。",
            "漠漠暖煙生草木，薰薰和氣動園林。",
            "詩書遣興消長日，景物牽情入苦吟。",
            "金鴨火殘香閣靜，更調商羽弄瑤琴。"
        ],
        "title": "早春喜晴即事",
        "id": "944b0566-744f-40db-b306-55edba97a0e0"
    },
    {
        "author": "朱淑真",
        "paragraphs": [
            "日暖風和明媚天，最宜吟詠入詩篇。",
            "庭花吐蕊紅如錦，岸柳飛絲白似錦。",
            "深院雕梁巢燕返，高林喬木谷鶯遷。",
            "韶光正近清明節，花塢樓臺酒旆懸。"
        ],
        "title": "春晴",
        "id": "96a88b60-1d49-4ee6-8e60-2da589400c60"
    },
    {
        "author": "朱淑真",
        "paragraphs": [
            "春雲漠漠連春空，映階草色綠茸茸。",
            "不寒不暖雨新霽，滿城佳氣浮葱葱。",
            "岸柳依依微煙籠，園林淡蕩催花風。",
            "東君造化一何工，施青繪紫複勻紅。",
            "多少閑花與凡卉，不論妍醜爭夭穠。",
            "燕舞鶯歌晝晷永，簾幕無人門宇靜。",
            "何處飛來雙蛺蝶，翻翻飛入尋香徑。",
            "可憐春色都九旬，朝歡暮宴歸王孫。",
            "禿毫寫紙屬詩人，長歌短什勞精神。",
            "長歌短什聊自適，豈有佳句生陽春。"
        ],
        "title": "春日行",
        "id": "1c408f43-7e1a-4b72-9c68-79ec9a7183a2"
    },
    {
        "author": "朱淑真",
        "paragraphs": [
            "閑步西園裏，春風明媚天。",
            "蝶疑莊叟夢，絮憶謝娘聯。",
            "踏草青茵軟，看花紅錦鮮。",
            "徘徊月影下，欲去又依然。"
        ],
        "title": "春遊西園",
        "id": "55f8d25f-a283-4d5d-863b-cbbd3ae238b4"
    },
    {
        "author": "朱淑真",
        "paragraphs": [
            "春園得對賞芳菲，步草黏鞋絮點衣。",
            "萬木初陰鶯百轉，千花乍拆蝶雙飛。",
            "牽情自覺詩毫健，痛飲惟優酒力微。",
            "窮日追歡歡不足，恨無爲計鎖斜暉。"
        ],
        "title": "春園小宴",
        "id": "34184800-579f-4e57-8701-988bb246a15c"
    },
    {
        "author": "朱淑真",
        "paragraphs": [
            "從宦東西不自由，親幃千里淚長流。",
            "已無鴻雁傳家信，更被杜鵑追客愁。",
            "日暖鳥歌空美景，花光柳影謾盈眸。",
            "高樓惆悵憑闌久，心逐白雲南向浮。"
        ],
        "title": "春日書懷",
        "id": "ee46c6f6-ec2e-4f91-b480-e7e19f95ce0d"
    },
    {
        "author": "朱淑真",
        "paragraphs": [
            "春暖長江水正清，洋洋得意漾波生。",
            "非無欲透龍門志，只待新雷震一聲。"
        ],
        "tags": [
            "长江"
        ],
        "title": "春日亭上觀魚",
        "id": "8d924e96-21de-4543-aa7b-f3d6e1e4d11d"
    },
    {
        "author": "朱淑真",
        "paragraphs": [
            "默默深閨掩晝關，簡編盈案小窗寒。",
            "卻嗟流水琴中意，難向人前取次彈。"
        ],
        "title": "春晝偶成",
        "id": "8723f9e7-822d-4c19-9319-2c0dfe83f2da"
    },
    {
        "author": "朱淑真",
        "paragraphs": [
            "窈窕風光艷艷春，無言桃李一番新。",
            "青回野燒草初染，光泛幽香蘭可紉。",
            "官柳欲眠多態度，海棠貪睡足精神。",
            "舊遊似夢渾情懶，對景無聊愁殺人。"
        ],
        "title": "春日雜興",
        "id": "6033571c-3e6d-4d61-9ae6-ffd92b22aec1"
    },
    {
        "author": "朱淑真",
        "paragraphs": [
            "青旛碧勝縷金文，柳色梅花逐指新。",
            "卻笑尚爲兒女態，寶刀剪綵強爲春。"
        ],
        "title": "立春日粧成宜春花",
        "id": "fcf52009-7297-4dec-98ac-9004f6a116a9"
    },
    {
        "author": "朱淑真",
        "paragraphs": [
            "挑盡殘燈夢欲迷，子規催月小樓西。",
            "紗窗偷眼天將曉，無數宿禽花下啼。"
        ],
        "title": "春曉雜興",
        "id": "65155a77-0770-4288-9847-f3f469ca0335"
    },
    {
        "author": "朱淑真",
        "paragraphs": [
            "淮南寒食更風流，絲管紛紛逐勝遊。",
            "春色眼前無限好，思親懷土自多愁。"
        ],
        "title": "寒食詠懷",
        "id": "3d2f49ec-ec9f-42f4-81a9-696bc287e30c"
    },
    {
        "author": "朱淑真",
        "paragraphs": [
            "簾前日暖翩翩過，簾外風輕對對斜。",
            "偏是社來還社去，年年不見蠟梅花。"
        ],
        "title": "春燕",
        "id": "6a7f74f0-fa10-4d0d-8264-2ee11f624eef"
    },
    {
        "author": "朱淑真",
        "paragraphs": [
            "清江碧草兩悠悠，各自風流一種愁。",
            "正是落花寒食夜，夜深無伴倚空樓。"
        ],
        "title": "春夜感懷",
        "id": "0b7ad411-cbd7-45e9-ab38-b03380e52aad"
    },
    {
        "author": "朱淑真",
        "paragraphs": [
            "翠密藏鴉綠柳提，傷春懶矣步桃溪。",
            "夢回窗下日當午，鶗鴂一聲林外啼。"
        ],
        "title": "獨坐感春",
        "id": "9a29651a-6447-4804-8a1f-1c5a2b31c6a8"
    },
    {
        "author": "朱淑真",
        "paragraphs": [
            "倦對飄零滿徑花，靜聞春水鬧鳴蛙。",
            "故人何處草空碧，撩亂寸心天一涯。"
        ],
        "title": "暮春有感",
        "id": "9a3276de-2f8d-4e60-ad44-6be1cde97e14"
    },
    {
        "author": "朱淑真",
        "paragraphs": [
            "東風迤邐轉南風，萬物全歸長養功。",
            "舜豈無心阜民俗，薰薰歌入五絃中。"
        ],
        "title": "夏日作",
        "id": "29bda1b8-edcf-467f-b57c-5297f2271ad5"
    },
    {
        "author": "朱淑真",
        "paragraphs": [
            "紗幮困臥日初長，解卻紅裙小罩涼。",
            "一篆爐煙籠午枕，冰肌生汗白蓮香。"
        ],
        "title": "暑月獨眠",
        "id": "fc3f2fe6-cad1-4d87-b326-f5c0718d224f"
    },
    {
        "author": "朱淑真",
        "paragraphs": [
            "水亭相對已黄昏，靜數飛螢過小園。",
            "窗下孤燈自明滅，無陶獨自懶扃門。"
        ],
        "title": "暑夜",
        "id": "ed81a598-bc94-4511-85d0-6663fb6cf750"
    },
    {
        "author": "朱淑真",
        "paragraphs": [
            "暑夕炎蒸著摸人，移牀借月臥中庭。",
            "更深露下衣襟冷，夢到陽臺不奈醒。"
        ],
        "title": "夏夜有作",
        "id": "2b14b847-0fdf-400a-becf-0e9edf3b1277"
    },
    {
        "author": "朱淑真",
        "paragraphs": [
            "滿意好風生水面，趁人明月到天心。",
            "此時情緒誰能會，獨坐中庭夜已深。"
        ],
        "title": "夏夜乘涼",
        "id": "b53b649a-16aa-4a67-bfed-586b608fd0ee"
    },
    {
        "author": "朱淑真",
        "paragraphs": [
            "夏日初長候，風櫺暑夕眠。",
            "衣輕香汗透，睡重翠鬟偏。",
            "顰綠攢眉小，啼紅上臉鮮。",
            "起來無箇事，纖手弄清泉。"
        ],
        "title": "夏枕自詠",
        "id": "a080192f-72be-43d4-924a-7b0d4384373f"
    },
    {
        "author": "朱淑真",
        "paragraphs": [
            "戀戀西湖景，山頭带夕陽。",
            "歸禽翻竹露，落果響芹塘。",
            "葉倚風中靜，魚遊水底涼。",
            "半亭明月色，荷氣惱人香。"
        ],
        "tags": [
            "西湖"
        ],
        "title": "遊湖歸晚",
        "id": "5980d9dd-c74d-49e3-b8fc-3c6727710803"
    },
    {
        "author": "朱淑真",
        "paragraphs": [
            "小閣對芙蕖，囂塵一點無。",
            "水風涼枕罩，雪葛爽肌膚。"
        ],
        "title": "西樓納涼",
        "id": "38bb309f-2429-4265-9400-5278b953831f"
    },
    {
        "author": "朱淑真",
        "paragraphs": [
            "淡紅衫子透肌膚，夏日初長水閣虛。",
            "獨自憑闌無箇事，水風涼處讀文書。"
        ],
        "title": "夏日游水閣",
        "id": "d119676f-1d16-430a-a582-bd358df843ec"
    },
    {
        "author": "朱淑真",
        "paragraphs": [
            "極目寒郊外，晚來微雨收。",
            "隴頭霞散綺，天際月懸鈎。",
            "一字新鴻度，千聲落葉秋。",
            "倚樓堪聽處，玉笛在漁舟。"
        ],
        "title": "秋日晚望",
        "id": "811e5cae-e5e7-4230-9540-7784fcf8d476"
    },
    {
        "author": "朱淑真",
        "paragraphs": [
            "蕭瑟西風起何處，庭前葉葉驚梧樹。",
            "萬物收成天地肅，田家芋栗初登圃。",
            "杳杳高穹片水清，一點秋鵰翥雲路。",
            "淒淒空曠雨初晴，涼飇動地收殘暑。",
            "高樓玉笛應清商，天外數聲新雁度。",
            "園林草木半含黄，籬菊黄金花正吐。",
            "池上枯楊噪晚蟬，愁蓮蔌蔌啼殘露。",
            "可憐秋色與春風，幾度榮枯新復故。"
        ],
        "title": "秋日行",
        "id": "b6cd7194-0de4-4c63-a639-0d2d5ce6b078"
    },
    {
        "author": "朱淑真",
        "paragraphs": [
            "芙蓉斜倚胭脂臉，巖桂輕搖金粟花。",
            "愁思不知秋浩蕩，一鞭逸興繞天涯。"
        ],
        "title": "秋日偶題",
        "id": "ac01977f-ca51-43f6-b2ef-d7ed0dbc0d61"
    },
    {
        "author": "朱淑真",
        "paragraphs": [
            "肅肅涼風至，淒然景驟清。",
            "雨餘殘暑退，日落晚涼生。",
            "鷹隼雙睛轉，梧桐一葉驚。",
            "試聽松竹裏，萬籟起秋聲。"
        ],
        "title": "早秋偶筆",
        "id": "24d3adfe-f252-449d-b0b2-221f412aa13e"
    },
    {
        "author": "朱淑真",
        "paragraphs": [
            "三秋靈匹此宵期，萬古傳聞果是非。",
            "免俗未能還自笑，金鍼乞得巧絲歸。"
        ],
        "title": "七夕口占",
        "id": "8d993102-98cd-4981-8c02-19ccb8f816a9"
    },
    {
        "author": "朱淑真",
        "paragraphs": [
            "一夜涼風動扇愁，背時容易入新秋。",
            "桃花臉上汪汪淚，忍到更深枕上流。"
        ],
        "title": "新秋",
        "id": "32d8fa6e-f893-42e0-8014-c33d3ea09de8"
    },
    {
        "author": "朱淑真",
        "paragraphs": [
            "雨後風涼暑氣收，庭梧葉葉報初秋。",
            "浮雲盡逐黄昏去，樓角新蟾掛玉鈎。"
        ],
        "title": "初秋雨晴",
        "id": "728550cd-4dc7-4451-9aab-43dada827c1b"
    },
    {
        "author": "朱淑真",
        "paragraphs": [
            "西風淅淅收殘暑，庭竹蕭疏報早秋。",
            "砌下黄昏微雨後，幽蛩唧唧使人愁。"
        ],
        "title": "早秋有感",
        "id": "c33ab30b-5b8f-42bc-8f2c-5fb862a78603"
    },
    {
        "author": "朱淑真",
        "paragraphs": [
            "涼吹晚颼颼，蘆花兩岸秋。",
            "夕陽樓上望，獨倚淚偷流。"
        ],
        "title": "秋樓晚望",
        "id": "71993ebd-087c-4674-8b3a-f5ee321c6d1a"
    },
    {
        "author": "朱淑真",
        "paragraphs": [
            "風倍淒涼月倍明，人間占得十分清。",
            "可憐宋玉多才子，只爲多情苦愴情。"
        ],
        "title": "對秋有感",
        "id": "6c10c054-ea66-4c92-a5df-24c5946f33e3"
    },
    {
        "author": "朱淑真",
        "paragraphs": [
            "扁舟夜泊月明秋，水面魚遊趁閘流。",
            "更作嬌癡兒女態，笑將竿竹擲絲鈎。"
        ],
        "title": "秋夜舟行宿前江",
        "id": "229ba027-dc84-4257-87b2-2756a092fd94"
    },
    {
        "author": "朱淑真",
        "paragraphs": [
            "九秋三五夕，此夕正秋中。",
            "天意一夜別，人心千古同。",
            "清光消霧靄，皓色遍高空。",
            "願把團圓盞，年年對兔宮。"
        ],
        "title": "中秋夜家宴詠月",
        "id": "1ef6c575-78a0-4fef-af96-dc5ac1c41ff7"
    },
    {
        "author": "朱淑真",
        "paragraphs": [
            "不許蟾蜍此夜明，始知天意是無情。",
            "何當拔去閑雲霧，放出光輝萬里清。"
        ],
        "title": "中秋夜不見月",
        "id": "ba44c03f-c4fc-45d1-bb25-30f6965af7c4"
    },
    {
        "author": "朱淑真",
        "paragraphs": [
            "杳杳長空斂霧煙，冰輸都勝別時圓。",
            "風傳漏報天將曉，惆悵嬋娟又隔年。"
        ],
        "title": "中秋月",
        "id": "9b90f62c-2919-4568-93f7-bf36e262fb7d"
    },
    {
        "author": "朱淑真",
        "paragraphs": [
            "獨占秋光盛，天工信有偏。",
            "清暉千里共，皓魄十分圓。",
            "兔影寒猶弄，蟾蜍老更堅。",
            "只愁看未足，一去又輕年。"
        ],
        "title": "中秋玩月",
        "id": "89f58d4f-4f0e-4307-889c-bf70ae8933ca"
    },
    {
        "author": "朱淑真",
        "paragraphs": [
            "清宵三五涼風發，湖上閑吟步明月。",
            "涓涓流水淺又清，皎潔長空纖靄滅。",
            "水光月色環相連，可憐清景兩奇絕。"
        ],
        "title": "湖上詠月",
        "id": "9f5d3b6c-0788-49f3-8342-039f9d9264bd"
    },
    {
        "author": "朱淑真",
        "paragraphs": [
            "滿院含秋思，蟾輝映一方。",
            "蛩吟喧曲砌，鳥宿傍回塘。",
            "木落桐應瘦，宵寒漏正長。",
            "安仁閑感慨，徒爾鬢蒼蒼。"
        ],
        "title": "秋夜感懷",
        "id": "55ec2ade-a3bf-4d8a-b44e-afb77d24c514"
    },
    {
        "author": "朱淑真",
        "paragraphs": [
            "疏雨洗高穹，瀟瀟滴井桐。",
            "潤煙生硯底，涼氣入堂中。",
            "翠鎖交竿竹，紅翻落葉楓。",
            "撫琴閑弄曲，靜坐理商宮。"
        ],
        "title": "小閣秋日詠雨",
        "id": "ecbe89a9-5398-4284-b091-adfb087b082d"
    },
    {
        "author": "朱淑真",
        "paragraphs": [
            "秋風本無意，愁思自難禁。",
            "共月傷千里，來書勝萬金。",
            "代騮驚北吹，越鳥戀南林。",
            "已有歸寧約，何須惜歲陰。"
        ],
        "title": "秋日得書",
        "id": "ede0ee61-9cbf-4e19-930f-3007ba175f5a"
    },
    {
        "author": "朱淑真",
        "paragraphs": [
            "生殺循環本自然，可堪肅肅出乎天。",
            "休嗟物理易彫瘁，好看西成報有年。"
        ],
        "title": "秋深偶作",
        "id": "b8d25efd-5f81-42d4-bc11-4bb93ba3d69f"
    },
    {
        "author": "朱淑真",
        "paragraphs": [
            "瀟瀟風雨暗殘秋，忍見黄生滿徑幽。",
            "恰似楚人情太苦，年年對景倍添愁。"
        ],
        "title": "暮秋",
        "id": "11d6149d-1a3a-49bd-9631-1e0a7b24c411"
    },
    {
        "author": "朱淑真",
        "paragraphs": [
            "日一北而萬物生，始知天意在收成。",
            "愚民未論祁寒理，往往相爲嗟怨聲。"
        ],
        "title": "新冬",
        "id": "7984886d-9d6c-4839-9f03-3a3b755d8b14"
    },
    {
        "author": "朱淑真",
        "paragraphs": [
            "觸目園池景，荷枯菊已荒。",
            "風寒侵夜枕，霜凍怯晨粧。",
            "江上楓翻赤，庭前橘带黄。",
            "題詩欲排悶，對景倍悲傷。"
        ],
        "title": "初冬書懷",
        "id": "0122f404-421a-40dd-9933-1c35bd9470a1"
    },
    {
        "author": "朱淑真",
        "paragraphs": [
            "愛日溫溫正滌場，老農擊壤慶時康。",
            "水催舂韻擣殘雨，風急耞聲带夕陽。",
            "霜瓦曉寒欺酒力，月欄夜冷動詩腸。",
            "厭厭對景無情緒，謾把梅花取次粧。"
        ],
        "title": "冬日離詠",
        "id": "7a7d6c51-2353-43f6-99ef-56559556ef3f"
    },
    {
        "author": "朱淑真",
        "paragraphs": [
            "彤雲黯黯暮天寒，半卷珠簾未欲眠。",
            "獨坐小窗無伴侶，可憐霜月向人圓。"
        ],
        "title": "霜夜",
        "id": "f6febc53-93a5-461f-93cc-e41acb90276b"
    },
    {
        "author": "朱淑真",
        "paragraphs": [
            "霜月照人悄，迢迢夜未闌。",
            "鴛幃夢展轉，珠淚向誰彈。"
        ],
        "title": "長宵",
        "id": "d3717566-9169-474e-a9d2-dd29cb4466a3"
    },
    {
        "author": "朱淑真",
        "paragraphs": [
            "溫溫天氣似春和，試探寒梅已滿坡。",
            "笑折一枝插雲鬢，問人瀟灑似誰麼。"
        ],
        "title": "探梅",
        "id": "a02bf152-f13c-4893-b68b-7159d325c8a1"
    },
    {
        "author": "朱淑真",
        "paragraphs": [
            "黄鍾應律好風吹，陰伏陽升淑氣回。",
            "葵影便移日長至，梅花先趁小寒開。",
            "八神表日占和歲，六琯飛葭動細灰。",
            "已有岸旁迎臘柳，參差又欲領春來。"
        ],
        "title": "冬至",
        "id": "c26b94de-3e74-428e-9440-0d6154f77317"
    },
    {
        "author": "朱淑真",
        "paragraphs": [
            "憑闌觀雪獨徘徊，欲賦慚無詠絮才。",
            "鹽撒空中如可用，收藏聊與贈羹梅。"
        ],
        "title": "觀雪偶成",
        "id": "c707ceb2-8393-4f6b-bbd1-200b9be0e9ed"
    },
    {
        "author": "朱淑真",
        "paragraphs": [
            "推枕鴛幃不奈寒，起來霜月轉闌干。",
            "悶懷脈脈與誰說，淚滴羅衣不忍看。"
        ],
        "title": "冬夜不寐",
        "id": "f35c16ae-5992-4b69-ad94-9a81731ab3b5"
    },
    {
        "author": "朱淑真",
        "paragraphs": [
            "六出飛花四面來，連山連水皓皚皚。",
            "玲瓏天地蒼茫合，的皪園林爛漫開。",
            "庾嶺臘梅寒散亂，章臺風柳絮縈回。",
            "自言空有孤吟癖，覽景慚無謝氏才。"
        ],
        "title": "詠雪",
        "id": "83924c0c-33b9-4dac-a903-a514be477fe9"
    },
    {
        "author": "朱淑真",
        "paragraphs": [
            "夜雪飛花似月明，交連寒影透門庭。",
            "只宜挾策臨窗坐，免用辛勤更聚螢。"
        ],
        "title": "雪夜賡筆",
        "id": "4b97b8e1-0caa-4ca9-85a6-8deb9ed579eb"
    },
    {
        "author": "朱淑真",
        "paragraphs": [
            "江水冰消起綠鱗，川原蕩滌少煙塵。",
            "風吹南北溪橋畔，柳色參差欲漏春。"
        ],
        "title": "江上雪霽",
        "id": "555d392d-2a8f-4e3e-a3d2-1a5d8e6683fa"
    },
    {
        "author": "朱淑真",
        "paragraphs": [
            "紛紛瑞雪壓山河，特出新奇和郢歌。",
            "樂道幽人方閉戶，高歌漁父正披蓑。",
            "自嗟老景光陰速，唯使佳時感愴多。",
            "更念鰥居憔悴客，映書無寐奈愁何。"
        ],
        "title": "對雪一律",
        "id": "43d45102-c7b9-47f3-ab0b-11ecf3fe7229"
    },
    {
        "author": "朱淑真",
        "paragraphs": [
            "朱簾暮卷綺筵開，風雪紛紛入酒杯。",
            "對景恨無飛絮句，從今羞見謝娘才。"
        ],
        "title": "賞雪",
        "id": "c1248667-abe4-434f-a130-3aa3eca9b58d"
    },
    {
        "author": "朱淑真",
        "paragraphs": [
            "昨夜霜風透膽寒，圍爐漫意昔年歡。",
            "如今獨坐無人說，撥悶惟憑酒力寬。"
        ],
        "title": "圍爐",
        "id": "e663cb8b-ab49-43c4-870c-74c5aec1f939"
    },
    {
        "author": "朱淑真",
        "paragraphs": [
            "休嘆流光去，看看春欲回。",
            "椒盤卷紅燭，柏酒溢金杯。",
            "殘臘餘更盡，新年曉角催。",
            "爭先何物早，唯有後園梅。"
        ],
        "title": "除夜",
        "id": "d9c187d2-de86-40b3-a017-d83addb1ecf6"
    },
    {
        "author": "朱淑真",
        "paragraphs": [
            "天與嬌嬈綴作花，更於枝上散餘霞。",
            "少陵漫道多詩興，不得當時一句誇。"
        ],
        "title": "海棠",
        "id": "41e19b7f-c591-4c13-b574-28d9770bc429"
    },
    {
        "author": "朱淑真",
        "paragraphs": [
            "芬芳紅紫間成叢，獨占花王品第中。",
            "到底只留爲謔贈，更勞國史刺民風。"
        ],
        "title": "芍藥",
        "id": "0997a3a6-e6cf-462d-973f-e1600b658156"
    },
    {
        "author": "朱淑真",
        "paragraphs": [
            "嬌嬈萬態逞殊芳，花品名中占得王。",
            "莫把傾城比顔色，從來家國爲伊亡。"
        ],
        "title": "牡丹",
        "id": "9e579f98-e2bd-4724-84be-23c746b014c5"
    },
    {
        "author": "朱淑真",
        "paragraphs": [
            "如何天賦與芬芳，徒作佳人淡竚粧。",
            "試倩東風一爲主，輕黄應不讓姚黄。"
        ],
        "title": "黄芙蓉",
        "id": "5a088c40-d33c-46ac-9a32-b42ccc99808e"
    },
    {
        "author": "朱淑真",
        "paragraphs": [
            "一枝才謝一枝殷，自是春工不與閑。",
            "縱使牡丹稱絕豔，到頭榮瘁片時間。"
        ],
        "title": "長春花",
        "id": "abddb44d-4e29-492d-a8ff-5fa15950e37c"
    },
    {
        "author": "朱淑真",
        "paragraphs": [
            "飛葩散亂擁欄香，萬朵千枝不計行。",
            "爛漫初開向清晝，會稽太守乍還鄉。"
        ],
        "title": "薔薇花  其一",
        "id": "7ed31382-9ba0-450a-8367-cee14e808248"
    },
    {
        "author": "朱淑真",
        "paragraphs": [
            "滿地紅影蘸秋光，始覺芙蓉植在旁。",
            "賴有佳人頻醉賞，和將紅粉更施粧。"
        ],
        "title": "薔薇花  其二",
        "id": "705c920b-92bd-4b10-92ca-a6057182020e"
    },
    {
        "author": "朱淑真",
        "paragraphs": [
            "爲花結實自殊常，摘下盤中顆顆香。",
            "味重不容輕衆口，獨於寢廟薦先嘗。"
        ],
        "title": "櫻桃",
        "id": "c188dd39-68a7-4209-bcb2-a96fa7f23ee0"
    },
    {
        "author": "朱淑真",
        "paragraphs": [
            "園林蕭索未迎春，獨爾花開處處新。",
            "只有官娃無一事，每將施額鬬粧勻。"
        ],
        "title": "梅花二首  其一",
        "id": "d0c89ee5-893a-4e6f-8069-04efbd8b1856"
    },
    {
        "author": "朱淑真",
        "paragraphs": [
            "消得騷人幾許時，疏籬淡月著橫枝。",
            "破荒的皪香隨馬，春信先教驛使知。"
        ],
        "title": "梅花二首  其二",
        "id": "909beb81-a423-4271-b30d-5ea1160ad8bf"
    },
    {
        "author": "朱淑真",
        "paragraphs": [
            "勁直忠臣節，孤高列女心。",
            "四時同一色，霜雪不能侵。"
        ],
        "title": "直竹",
        "id": "73dc2b49-749b-411a-80f3-d6180988a57e"
    },
    {
        "author": "朱淑真",
        "paragraphs": [
            "暑氣炎炎正若焚，荷花於此見天真。",
            "香房馥郁隨風拆，笑臉妖嬈映水新。",
            "間葉淺深殷似點，滿池繁媚麗於春。",
            "年年占得餘芳在，幾見當時步步人。"
        ],
        "title": "荷花",
        "id": "cf9a0e5d-1dd3-43e5-938f-9e367d7ca9d8"
    },
    {
        "author": "朱淑真",
        "paragraphs": [
            "園林經臘正彫殘，獨爾花開爛漫鮮。",
            "借問隴梅知幸否，得陪春卉共時妍。"
        ],
        "title": "臘月躑躅一枝獨開",
        "id": "30d2e5dd-949b-4b63-bdd7-876ce3e30541"
    },
    {
        "author": "朱淑真",
        "paragraphs": [
            "豈意爲花屬後庭，荒迷亡國自茲生。",
            "至今猶恨隔江唱，可惜當時枉用情。"
        ],
        "title": "後庭花",
        "id": "cbcd1352-a952-4039-915f-5962246e740d"
    },
    {
        "author": "朱淑真",
        "paragraphs": [
            "幽芳別得化工栽，紅紫紛紛莫與偕。",
            "珍重故人培養厚，真香獨許寄庭階。"
        ],
        "title": "乞蘭",
        "id": "4722789e-01bf-4ebc-ad53-5b57948f297c"
    },
    {
        "author": "朱淑真",
        "paragraphs": [
            "自古興亡本自天，豈容人力預其間。",
            "非憑天與憑騅逝，騅不前兮戰已閑。"
        ],
        "title": "項羽二首  其一",
        "id": "6d39df5d-fc46-459a-855e-4184e8acd323"
    },
    {
        "author": "朱淑真",
        "paragraphs": [
            "蓋世英雄力拔山，豈知天意在西關。",
            "范增可用非能用，徒嘆身亡頃刻間。"
        ],
        "title": "項羽二首  其二",
        "id": "b31081f3-04b7-4b8e-8812-6d09a9e21c88"
    },
    {
        "author": "朱淑真",
        "paragraphs": [
            "男兒忍辱志長存，出胯曾無怨一言。",
            "漂母人亡石空在，不知還肯念王孫。"
        ],
        "title": "韓信",
        "id": "2b50c7c3-0586-45b1-a8c0-979c829d4320"
    },
    {
        "author": "朱淑真",
        "paragraphs": [
            "功成名遂便歸休，天道分明不與留。",
            "果可人間戀駒隙，何心願學赤松遊。"
        ],
        "title": "張良",
        "id": "1a896ce4-6154-49d6-885d-d1a10ce5c36d"
    },
    {
        "author": "朱淑真",
        "paragraphs": [
            "漢方擾擾襲秦風，勇士相高馬上功。",
            "惟有君侯守奇節，能將新語悟宸衷。"
        ],
        "title": "陸賈",
        "id": "f9dab668-54b9-49a2-86b2-22593a88daf1"
    },
    {
        "author": "朱淑真",
        "paragraphs": [
            "文帝爲君固有餘，豈容流涕復長吁。",
            "單于可擊非無策，表餌陳來術已疏。"
        ],
        "title": "賈生",
        "id": "d072868c-551f-4d1a-86c8-b5ff5f9e3379"
    },
    {
        "author": "朱淑真",
        "paragraphs": [
            "秦火經來道失真，下帷發憤每勞神。",
            "誰知異日爲無得，只聽平津一老臣。"
        ],
        "title": "董生",
        "id": "0116dbd2-3652-4872-8282-c091ec824e11"
    },
    {
        "author": "朱淑真",
        "paragraphs": [
            "七國綿延蔓草圖，一言請削獨干誅。",
            "揚雄自負功名志，猶罪當時太失愚。"
        ],
        "title": "晁錯",
        "id": "b484e65c-3ef4-4e6b-8395-472de65fd21f"
    },
    {
        "author": "朱淑真",
        "paragraphs": [
            "洽聞博識似君難，況復騰凌宗室間。",
            "屢諫不容甘畎畝，七侯同日亦何顔。"
        ],
        "title": "劉向二首  其一",
        "id": "65b38bc2-b25f-4343-a5ca-6fe25cb59c77"
    },
    {
        "author": "朱淑真",
        "paragraphs": [
            "王氏滔天擅國權，可堪恭顯廁其間。",
            "屢形天譴君非悟，徒使宗臣每犯顔。"
        ],
        "title": "劉向二首  其二",
        "id": "9f3cfc6f-0c42-4de0-9539-a1efe957083a"
    },
    {
        "author": "朱淑真",
        "paragraphs": [
            "福有根基善有源，必興緣此敞新軒。",
            "埋蛇入相真堪慕，屠狗封侯豈足論。",
            "未必芝蘭偏謝砌，好看車馬集于門。",
            "從來天報無先後，不在其身在子孫。"
        ],
        "title": "題王氏必興軒",
        "id": "12c216c5-f9ec-4c70-a03b-c16c280aa62f"
    },
    {
        "author": "朱淑真",
        "paragraphs": [
            "瀟灑新軒傍翠岑，攀鱗勃勃此潛心。",
            "易驚誰羨葉公室，入夢當爲傅說霖。",
            "變化一身雷霹遠，騰凌千里海波深。",
            "臥廬曾比崇高志，肯憶當時梁父吟。"
        ],
        "title": "題余氏攀鱗軒",
        "id": "25dd3935-2429-4b35-b7ce-22741e30bed2"
    },
    {
        "author": "朱淑真",
        "paragraphs": [
            "一軒瀟灑正東偏，屏棄囂塵聚簡編。",
            "美璞莫辭彫作器，涓流終見積成淵。",
            "謝班難繼予慚甚，顔孟堪睎子勉旃。",
            "鴻鵠羽儀當養就，飛騰早晚看沖天。"
        ],
        "title": "賀人移學東軒",
        "id": "ddb55f8d-e8e4-4e20-8129-ecd3741f7b8c"
    },
    {
        "author": "朱淑真",
        "paragraphs": [
            "春闈報罷已三年，又向西風促去鞭。",
            "屢鼓莫嫌非作氣，一飛當自卜沖天。",
            "賈生少達終何遇，馬援才高老更堅。",
            "大抵功名無早晚，平津今見起菑川。"
        ],
        "title": "送人赴試禮部",
        "id": "ea0c643c-c9a3-4abc-bc22-1ef8bf4ca47a"
    },
    {
        "author": "朱淑真",
        "paragraphs": [
            "當年持節使，寬厚出誠心。",
            "郡國承風遠，朝廷注意深。",
            "十行初下詔，四海望爲霖。",
            "幾夜台星轉，光侵九棘林。"
        ],
        "title": "代送人赴召司農",
        "id": "e7ca9a56-7cf5-4d38-ade2-442c56f1625d"
    },
    {
        "author": "朱淑真",
        "paragraphs": [
            "南北常嗟見未因，停舟今喜笑談親。",
            "張姬淑德同冰玉，李白高吟泣鬼神。",
            "和管幸聽鳴鳳侶，濫竽還愧賞音人。",
            "佳篇獎拂還過實，班衛聲名豈易倫。"
        ],
        "title": "次韻見贈兼簡吳夫人",
        "id": "c101893d-f522-4770-9b24-7b7fb037f89e"
    },
    {
        "author": "朱淑真",
        "paragraphs": [
            "華榜危樓豈浪名，人間四者此環幷。",
            "日知光景無虛度，時覺清風滿座生。",
            "庾亮據牀談興逸，仲宣倚檻客愁輕。",
            "眼前此樂難兼得，許我登臨載酒行。"
        ],
        "title": "題四幷樓",
        "id": "3c903365-4fce-4139-b455-b98ea0820825"
    },
    {
        "author": "朱淑真",
        "paragraphs": [
            "高亭忽登覽，豁爾思無窮。",
            "訪古多遣跡，留題有鉅公。",
            "地分吳楚界，人在斗牛中。",
            "不是乘槎客，那知此路通。"
        ],
        "title": "題斗野亭",
        "id": "1ff4400c-330a-41a0-9850-501658a084f5"
    },
    {
        "author": "朱淑真",
        "paragraphs": [
            "帆高風順疾如飛，天闊波平遠又低。",
            "山色水光隨地改，共誰裁剪入新詩。"
        ],
        "title": "舟行即事七首  其一",
        "id": "b6f90e2f-8d64-485a-870b-cf3ddd730717"
    },
    {
        "author": "朱淑真",
        "paragraphs": [
            "扁舟欲發意何如，回望鄉關萬里餘。",
            "誰識此情腸斷處，白雲遙處有親廬。"
        ],
        "title": "舟行即事七首  其二",
        "id": "cd72267e-f827-4380-9217-85efa2bb29e8"
    },
    {
        "author": "朱淑真",
        "paragraphs": [
            "畫舸寒江江上亭，行舟來去泛縱橫。",
            "無端添起思鄉意，一字天邊歸雁聲。"
        ],
        "title": "舟行即事七首  其三",
        "id": "9b53bed7-2313-4953-84a4-27f279935ce2"
    },
    {
        "author": "朱淑真",
        "paragraphs": [
            "滿江流水萬重波，未似幽懷別恨多。",
            "目斷親闈瞻不到，臨風揮沔獨悲歌。"
        ],
        "title": "舟行即事七首  其四",
        "id": "43f5fcac-43b3-40bf-a656-02461664a0ad"
    },
    {
        "author": "朱淑真",
        "paragraphs": [
            "對景如何可遣懷，與誰江上共詩裁。",
            "江長景好是難盡，每自臨風愧乏才。"
        ],
        "title": "舟行即事七首  其五",
        "id": "607c392d-f863-461e-b9bd-c015a071ef51"
    },
    {
        "author": "朱淑真",
        "paragraphs": [
            "歲暮天涯客異鄉，扁舟今又度瀟湘。",
            "顰眉獨坐水窗下，淚滴羅衣暗斷腸。"
        ],
        "title": "舟行即事七首  其六",
        "id": "032c5651-944a-40a8-b979-9e729aa9f7f6"
    },
    {
        "author": "朱淑真",
        "paragraphs": [
            "歲節將殘惱悶懷，庭闈獻壽阻傳杯。",
            "此愁此恨人誰見，鎮日柔腸自九迴。"
        ],
        "title": "舟行即事七首  其七",
        "id": "f0724efb-f14b-44d0-83cf-60bfde49f1d1"
    },
    {
        "author": "朱淑真",
        "paragraphs": [
            "去家千里外，飄泊若爲心。",
            "詩誦南陔句，琴歌陟岵音。",
            "承顔故國遠，舉目白雲深。",
            "欲識歸寧意，三年數歲陰。"
        ],
        "title": "寄大人二首  其一",
        "id": "429a5bf3-e5c3-48e3-8b5e-3f8263754c49"
    },
    {
        "author": "朱淑真",
        "paragraphs": [
            "極目思鄉國，千山更萬津。",
            "庭闈勞夢寐，道路厭埃塵。",
            "詩禮聞相遠，琴樽誰是親。",
            "愁看羅袖上，長揾淚痕新。"
        ],
        "title": "寄大人二首  其二",
        "id": "eed4f190-ebe7-4a38-8942-fbdfb99a946b"
    },
    {
        "author": "朱淑真",
        "paragraphs": [
            "忽得南來信，殷勤慰我心。",
            "新詩憐後逸，清論憶容音。",
            "目斷鄉程遠，樓高客恨深。",
            "三年重會合，依舊見荆陰。"
        ],
        "title": "和前韻見寄  其一",
        "id": "02deaef4-329a-435e-bfd8-27b9ff20bbd1"
    },
    {
        "author": "朱淑真",
        "paragraphs": [
            "憶昔江頭別，相看對古津。",
            "去來分櫓棹，南北隔音塵。",
            "把酒何時共，論文幾日親。",
            "歸寧知有約，綵服共爭新。"
        ],
        "title": "和前韻見寄  其二",
        "id": "bdd63897-0a36-4866-89b1-d91bc9e34169"
    },
    {
        "author": "朱淑真",
        "paragraphs": [
            "角瑩纖瓊鱗粲金，擁珠閑臥紫淵深。",
            "時來天地雲雷舉，起作人間救旱霖。"
        ],
        "title": "臥龍",
        "id": "fc9d8a3e-92cb-48b3-97c2-2d42b7ecefc4"
    },
    {
        "author": "朱淑真",
        "paragraphs": [
            "紛紛桃李皆凡俗，四時之中惟有竹。",
            "非惟蒼翠列風輕，對之自覺清人肉。",
            "羨君年少多才藝，筆墨潛偷造化力。",
            "掃出一枝爰惠我，清陰翠色驚滿幅。",
            "嗟我得之喜何以，貪夫忽獲珠盈斛。",
            "朝夕捧玩不知疲，如在太白樓上宿。",
            "遽令標軸掛壁間，勁節直日長目前。",
            "不必溪邊尋六逸，不必林間訪七賢。",
            "豈使閻本與王維，獨擅古念稱神師。",
            "又有屏間名浪得，誤墨成形何足奇。",
            "未若一筆掃一枝，渭川移來人莫疑。",
            "珍藏欲默默不得，命牋索筆成新詩。",
            "詩窮紙滿意不盡，閣筆無語愧才稀。"
        ],
        "title": "代謝人見惠墨竹",
        "id": "5644aae2-b59f-4336-aafa-c28e102cf6fe"
    },
    {
        "author": "朱淑真",
        "paragraphs": [
            "病眼看花似夢中，一番次第又飛空。",
            "朝來不忍倚樹立，倚樹恐搖枝上紅。"
        ],
        "title": "惜花",
        "id": "329cbb31-c77f-4e32-9c10-df8116421713"
    },
    {
        "author": "朱淑真",
        "paragraphs": [
            "一徑濃陰影覆牆，含煙敲雨暑天涼。",
            "猗猗肯羨夭桃豔，凜凜終同勁柏剛。",
            "風籟入時添細韻，月華臨處送清光。",
            "凌冬不改青堅節，冒雪何傷色轉蒼。"
        ],
        "title": "竹  其一",
        "id": "57ffc5fa-2803-478f-84b7-cb38cdc45810"
    },
    {
        "author": "朱淑真",
        "paragraphs": [
            "百竿直節拂雲霽，千畝誰人羨渭溪。",
            "燕雀謾教來唧噪，虛心終待鳳凰棲。"
        ],
        "title": "竹  其二",
        "id": "f75e560d-293b-456e-a414-f4512d598178"
    },
    {
        "author": "朱淑真",
        "paragraphs": [
            "正阻行程江岸間，江頭三日繫歸船。",
            "水光激浪高翻雪，風力推沙遠漲煙。",
            "拔悶喜陪尊有酒，供廚不慮食無錢。",
            "雕章見及唯虛辱，勉強賡酬愧斐然。"
        ],
        "title": "江上阻風",
        "id": "b8dcfee6-7b37-40e2-980b-9a5a7f48c03f"
    },
    {
        "author": "朱淑真",
        "paragraphs": [
            "桃李無言蜂蝶忙，曉寒未肯放春光。",
            "花將計會千山日，風爲栽埋一夜霜。"
        ],
        "title": "雪晴二首  其一",
        "id": "de6b5b3d-a885-4bae-9d4a-dc9ed650eeec"
    },
    {
        "author": "朱淑真",
        "paragraphs": [
            "早上新鶯語尚蠻，花無氣力倚雕欄。",
            "幸蒙殘雪回頭早，又遣東風薄倖寒。"
        ],
        "title": "雪晴二首  其二",
        "id": "cf865cdc-a214-4311-b128-7de6f2121fac"
    },
    {
        "author": "朱淑真",
        "paragraphs": [
            "雙毫五彩兔狸鋒，珍與歐陽象管同。",
            "多謝寄來情意重，從今敢廢墨池工。"
        ],
        "title": "筆",
        "id": "475dadf9-ecbf-4c26-8ba6-666f1319f682"
    },
    {
        "author": "朱淑真",
        "paragraphs": [
            "野花啼鳥喜新晴，湖上波光漾日明。",
            "底事傷春心緒懶，不堪愁裏聽鶯聲。"
        ],
        "title": "鶯",
        "id": "86f4a26c-b082-43fb-a654-c6a475a43503"
    },
    {
        "author": "朱淑真",
        "paragraphs": [
            "林花落盡草初齊，客裏蕭條思欲迷。",
            "又是春光去時節，滿城飛絮亂鶯啼。"
        ],
        "title": "三月三日",
        "id": "854a72ce-4faa-46c1-861e-558d995d8218"
    },
    {
        "author": "朱淑真",
        "paragraphs": [
            "清明玩賞正繁華，今日林梢落盡花。",
            "人散酒闌春已去，一泓初漲滿池蛙。"
        ],
        "title": "清明遊飲少湖莊",
        "id": "c383cbf7-7cda-4f54-8bc8-34500e84bc84"
    },
    {
        "author": "朱淑真",
        "paragraphs": [
            "土花能白又能紅，晚節由能愛此工。",
            "寧可抱香枝上老，不隨黄葉舞秋風。"
        ],
        "title": "黄花",
        "id": "23ce3401-f358-402e-9fdf-65eb7a807b95"
    },
    {
        "author": "朱淑真",
        "paragraphs": [
            "曉來偶意畫愁眉，種種新粧試略施。",
            "堪笑時人爭彷彿，滿城將謂是時宜。"
        ],
        "title": "畫眉",
        "id": "fa3427f1-872e-4205-9c5b-7f7bc6915497"
    },
    {
        "author": "朱淑真",
        "paragraphs": [
            "長絲嫋娜拂溪垂，乳絮風吹漠漠飛。",
            "全惜東風與爲主，年年先占得韶暉。"
        ],
        "title": "詠柳二首  其一",
        "id": "873785c3-d6e6-490e-b513-6009e0511b78"
    },
    {
        "author": "朱淑真",
        "paragraphs": [
            "風牽裊裊搖無定，翠影侵階已午天。",
            "花發鳥歌春景媚，好看柔軟吐香綿。"
        ],
        "title": "詠柳二首  其二",
        "id": "5fa0e109-0812-4e08-9487-a4e3e18710ad"
    },
    {
        "author": "朱淑真",
        "paragraphs": [
            "每對春風競吐芳，胭脂顔色更濃粧。",
            "含羞自是不言者，從此成蹊入醉鄉。"
        ],
        "title": "桃花",
        "id": "9471b0d9-97d8-41fe-9997-cac469269a9a"
    },
    {
        "author": "朱淑真",
        "paragraphs": [
            "滿園花發白于梅，又與紅桃幷候開。",
            "可口直須成實後，莫將苦種路旁栽。"
        ],
        "title": "李花二首  其一",
        "id": "c5d6df4b-20a5-4371-9afe-6225ded8216f"
    },
    {
        "author": "朱淑真",
        "paragraphs": [
            "小小瓊英舒嫩白，未饒深紫與輕紅。",
            "無言路側誰知味，惟有尋芳蝶與蜂。"
        ],
        "title": "李花二首  其二",
        "id": "fa45df15-ac36-4afb-9f91-819e385a6587"
    },
    {
        "author": "朱淑真",
        "paragraphs": [
            "雪格冰姿蠟蒂紅，水邊山畔淡煙籠。",
            "江風也似知人意，密遞清香到室中。"
        ],
        "title": "梅",
        "id": "4e5e7bfa-bf9a-4404-afb8-47406793db23"
    },
    {
        "author": "朱淑真",
        "paragraphs": [
            "夜久萬籟息，琴聲愈幽寂。",
            "接引到清江，巖泉溜寒滴。"
        ],
        "title": "夏夜彈琴",
        "id": "218a396c-7cc9-4f7c-86c0-934feacf2125"
    },
    {
        "author": "朱淑真",
        "paragraphs": [
            "天然金蕊冠群英，誰信鵝黄染得成。",
            "昨夜南枝報春信，摘來香露月中清。"
        ],
        "title": "蠟梅",
        "id": "ffb25d2d-f39d-4151-b263-f8ee8047012b"
    },
    {
        "author": "朱淑真",
        "paragraphs": [
            "熠熠迎宵上，林間點點光。",
            "初疑星錯落，渾訝火熒煌。",
            "著雨藏花塢，隨風入畫堂。",
            "兒童競追撲，照字集書囊。"
        ],
        "title": "夏螢",
        "id": "d7824246-6f20-4a38-a45b-666367362399"
    },
    {
        "author": "朱淑真",
        "paragraphs": [
            "深閨寂寞带斜暉，又是黄昏半掩扉。",
            "燕子不知人意思，檐前故作一雙飛。"
        ],
        "title": "觀燕",
        "id": "38ba50a2-ac8a-42b4-82d3-6334b7e13d9f"
    },
    {
        "author": "朱淑真",
        "paragraphs": [
            "見爾來齊去亦齊，空巢零落屋廬低。",
            "更無心記啣泥處，花絮春風小院西。"
        ],
        "title": "送燕",
        "id": "2ccdec57-9bd4-4242-b1fc-74a01a282d0c"
    },
    {
        "author": "朱淑真",
        "paragraphs": [
            "曠寫亭高四望中，樓臺城郭正春風。",
            "笙歌富庶千門樂，市井喧嘩百貨通。",
            "疊疊民居還瓦屋，紛紛遊蝶亂花叢。",
            "憑欄忽念非吾土，目斷白雲心莫窮。"
        ],
        "title": "遊曠寫亭有作",
        "id": "a6895f8f-b42b-41c7-9b27-41397974bea8"
    },
    {
        "author": "李清照",
        "paragraphs": [
            "佛貍定見卯年死，貴賤紛紛尚流徙。",
            "滿眼驊騮雜騄駬，時危安得真致此。",
            "老矣誰能致千里，但願相將過淮水。"
        ],
        "title": "打馬賦詩",
        "id": "f7779431-f485-402d-b21f-43888b16b2f6"
    },
    {
        "author": "李清照",
        "paragraphs": [
            "五十年功如電掃，華清花柳咸陽草。",
            "五坊供奉鬬雞兒，酒肉堆中不知老。",
            "胡兵忽自天上來，逆胡亦是姦雄才。",
            "勤政樓前走胡馬，珠翠踏盡香塵埃。",
            "何爲出戰輒披靡，傳置荔枝多馬死。",
            "堯功舜德本如天，安用區區紀文字。",
            "著碑銘德真陋哉，乃令神鬼磨山崖。",
            "子儀光弼不自猜，天心悔禍人心開。",
            "夏商有鑒當深戒，簡策汗青今具在。",
            "君不見當時張說最多機，雖生已被姚崇賣。"
        ],
        "title": "和張文潛浯溪中興頌二首  其一",
        "id": "ff41468f-0600-4483-93d0-4b8413936b72"
    },
    {
        "author": "李清照",
        "paragraphs": [
            "君不見驚人廢興傳天寶，中興碑上今生草。",
            "不知負國有姦雄，但說成功尊國老。",
            "誰令妃子天上來，虢秦韓國皆天才。",
            "花桑羯鼓玉方響，春風不敢生塵埃。",
            "姓名誰復知安史，健兒猛將安眠死。",
            "去天尺五抱甕峰，峰頭鑿出開元字。",
            "時移勢去真可哀，姦人心醜深如崖。",
            "西蜀萬里尚能反，南內一閉何時開。",
            "可憐孝德如天大，反使將軍稱好在。",
            "嗚呼奴輩乃不能道輔國用事張后尊，乃能念春薺長安作斤賣。"
        ],
        "title": "和張文潛浯溪中興頌二首  其二",
        "id": "85e4e3a1-bfb5-40e4-82e7-4f30c7da2353"
    },
    {
        "author": "李清照",
        "paragraphs": [
            "三年夏六月，天子視朝久。",
            "凝旒望南雲，垂衣思北狩。",
            "如聞帝若曰，岳牧與群后。",
            "賢寧無半千，運已遇陽九。",
            "勿勒燕然銘，勿種金城柳。",
            "豈無純孝臣，識此霜露悲。",
            "何必羹捨肉，便可車載脂。",
            "土地非所惜，玉帛如塵泥。",
            "誰當可將命，幣厚詞益卑。",
            "四岳僉曰俞，臣下帝所知。",
            "中朝第一人，春官有昌黎。",
            "身爲百夫特，行足萬人師。",
            "嘉祐與建中，爲政有臯夔。",
            "匈奴畏王商，吐蕃尊子儀。",
            "夷狄已破膽，將命公所宜。",
            "公拜手稽首，受命白玉墀。",
            "曰臣敢辭難，此亦何等時。",
            "家人安足謀，妻子不必辭。",
            "願奉天地靈，願奉宗廟威。",
            "徑持紫泥詔，直入黄龍城。",
            "單于定稽顙，侍子當來迎。",
            "仁君方恃信，狂生休請纓。",
            "或取犬馬血，與結天日盟。",
            "胡公清德人所難，謀同德協心志安。",
            "脫衣已被漢恩暖，離歌不道易水寒。",
            "皇天久陰后土溼，雨勢未回風勞急。",
            "車聲轔轔馬蕭蕭，壯士懦夫俱感泣。",
            "閭閻嫠婦亦何知，瀝血投書干記室。",
            "夷虜從來性虎狼，不虞預備庸何傷。",
            "衷甲昔時聞楚幕，乘城前日記平涼。",
            "葵丘踐土非荒城，勿輕談士棄儒生。",
            "露布詞成馬猶倚，崤函關出雞未鳴。",
            "巧匠何曾棄樗櫟，芻蕘之言或有益。",
            "不乞隋珠與和璧，只乞鄉關新信息。",
            "靈光雖在應蕭蕭，草中翁仲今何若。",
            "遣氓豈尚種桑麻，殘虜如聞保城郭。",
            "嫠家父祖生齊魯，位下名高人比數。",
            "當時稷下縱談時，猶記人揮汗成雨。",
            "子孫南渡今幾年，飄流遂與流人伍。",
            "欲將血淚寄山河，去灑東山一抔土。"
        ],
        "title": "上韓公樞密  其一",
        "id": "dc1d4078-4ac0-4045-9337-4fc036d095ec"
    },
    {
        "author": "李清照",
        "paragraphs": [
            "想見皇華過二京，壺漿夾道萬人迎。",
            "連昌宮裏桃應在，華萼樓頭鵲定驚。",
            "但說帝心憐赤子，須知天意念蒼生。",
            "聖君大信明如日，長亂何須在屢盟。"
        ],
        "title": "上韓公樞密  其二",
        "id": "de496db9-e840-451e-b4c8-1ecb9509f948"
    },
    {
        "author": "李清照",
        "paragraphs": [
            "千古風流八詠樓，江山留與後人愁。",
            "水通南國三千里，氣壓江城十四州。"
        ],
        "title": "婺州八咏樓",
        "id": "b44d50a7-ba60-41d7-a288-5ab6486ae4a9"
    },
    {
        "author": "李清照",
        "paragraphs": [
            "日月堯天大，璿璣舜歷長。",
            "側聞行殿帳，多集上書囊。"
        ],
        "title": "端午帖子 皇帝閣",
        "id": "0964040f-49e5-4025-b84e-776775dfe1cc"
    },
    {
        "author": "李清照",
        "paragraphs": [
            "意帖初宜夏，金駒已過蠶。",
            "至尊千萬壽，行見百斯男。"
        ],
        "title": "端午帖子 皇后閣",
        "id": "73d8ca81-f90d-4955-b9a6-876d25d8f442"
    },
    {
        "author": "李清照",
        "paragraphs": [
            "三宮催解糉，妝罷未天明。",
            "便面天題字，歌頭御賜名。"
        ],
        "title": "端午帖子 夫人閣",
        "id": "c888edf8-feb4-4ca9-9a21-9e21be6f9b38"
    },
    {
        "author": "李清照",
        "paragraphs": [
            "十五年前花月底，相從曾賦賞花詩。",
            "今看花月渾相似，安得情懷似往時。"
        ],
        "tags": [
            "思念",
            "抒情",
            "追忆"
        ],
        "title": "偶成",
        "id": "f2b17bdd-026c-4c2b-adef-cf0c82a09483"
    },
    {
        "author": "李清照",
        "paragraphs": [
            "莫進黄金簟，新除玉局牀。",
            "春風送庭燎，不復用沈香。"
        ],
        "title": "春帖子 皇帝閣",
        "id": "a3040de0-4233-49b3-aeb0-98a048788a4c"
    },
    {
        "author": "李清照",
        "paragraphs": [
            "金環半后禮，鉤弋比昭陽。",
            "春生百子帳，喜入萬年觴。"
        ],
        "title": "春帖子 貴妃閣",
        "id": "f7bff790-cd8e-4009-9cbe-e540a8b0b582"
    },
    {
        "author": "李清照",
        "paragraphs": [
            "生當爲人傑，死亦作鬼雄。",
            "至今思項羽，不肯過江東。"
        ],
        "tags": [
            "爱国",
            "励志",
            "典故",
            "古诗三百首",
            "宋诗",
            "咏史怀古",
            "带有地名",
            "宋・辽・金・元",
            "地名"
        ],
        "title": "夏日絕句",
        "id": "ba2fe8ca-41aa-466a-b268-fa3526daafb5"
    },
    {
        "author": "李清照",
        "paragraphs": [
            "學詩三十年，緘口不求知。",
            "誰遣好奇士，相逢說項斯。"
        ],
        "title": "分得知字韻",
        "id": "4da9f457-0793-44c7-a86e-207fbf0a03ea"
    },
    {
        "author": "李清照",
        "paragraphs": [
            "曉夢隨疏鐘，飄然躡雲霞。",
            "因緣安期生，邂逅萼綠華。",
            "秋風正無賴，吹盡玉井花。",
            "共看藕如船，同食棗如瓜。",
            "翩翩坐上客，意妙語亦佳。",
            "嘲辭鬬詭辨，活火分新茶。",
            "雖非助帝功，其樂莫可涯。",
            "人生能如此，何必歸故家。",
            "起來斂衣坐，掩耳厭喧嘩。",
            "心知不可見，念念猶咨嗟。"
        ],
        "title": "曉夢",
        "id": "8c530854-cb5c-4acb-a7a6-32f485fd4423"
    },
    {
        "author": "李清照",
        "paragraphs": [
            "春殘何事苦思鄉，病裏梳頭恨最長。",
            "梁燕語多終日在，薔薇風細一簾香。"
        ],
        "title": "春殘",
        "id": "c13055a4-5fd4-4049-9627-da0c59351de8"
    },
    {
        "author": "李清照",
        "paragraphs": [
            "寒窗敗几無書史，公路可憐竟至此。",
            "青州從事孔方君，終日紛紛喜生事。",
            "作詩謝絕聊閉門，燕寢凝香有佳思。",
            "靜中我乃得知交，烏有先生子虛子。"
        ],
        "title": "感懷",
        "id": "6b5192c1-6d91-4840-bcac-7a7526a1298e"
    },
    {
        "author": "李清照",
        "paragraphs": [
            "巨艦只緣因利往，扁舟亦是爲名來。",
            "往來有愧先生德，特地通宵過釣台。"
        ],
        "tags": [
            "名利",
            "宋・辽・金・元"
        ],
        "title": "釣台",
        "id": "b86a930d-17ca-48c2-a48d-fb6d72908157"
    },
    {
        "author": "李清照",
        "paragraphs": [
            "南渡衣冠欠王導，北來消息少劉琨。"
        ],
        "title": "句  其一",
        "id": "7ad180ce-3da1-4535-8cca-3ca70574611c"
    },
    {
        "author": "李清照",
        "paragraphs": [
            "南游尚覺怯吳江冷，北狩應悲易水寒。"
        ],
        "title": "句  其二",
        "id": "fa1b7490-8178-4c44-a54d-8da68782c91e"
    },
    {
        "author": "李清照",
        "paragraphs": [
            "何況人間父子情。"
        ],
        "title": "句  其三",
        "id": "0da6cab6-589c-4e5e-9197-f91e41636b02"
    },
    {
        "author": "李清照",
        "paragraphs": [
            "炙手可熱心可寒。"
        ],
        "title": "句  其四",
        "id": "d73eabff-b5dc-464f-bad1-987ce187e907"
    },
    {
        "author": "李清照",
        "paragraphs": [
            "露花倒影柳三變，桂子飄香張九成。"
        ],
        "title": "句  其五",
        "id": "e6ec7ed0-b3dc-4ac5-a7ee-38eb12d3debf"
    },
    {
        "author": "李清照",
        "paragraphs": [
            "兩漢本繼紹，新室如贅疣。"
        ],
        "title": "句  其六",
        "id": "9bbbf482-a6b6-4120-9ca4-5e0c8571010f"
    },
    {
        "author": "李清照",
        "paragraphs": [
            "所以嵇中散，至死薄殷周。"
        ],
        "title": "句  其七",
        "id": "046616ed-ed73-4d02-8b0c-1d0c567e6d7d"
    },
    {
        "author": "李清照",
        "paragraphs": [
            "詩情如夜鵲，三遶未能安。"
        ],
        "title": "句  其八",
        "id": "15b3ae2a-f529-447b-9bf5-b888830fbf84"
    },
    {
        "author": "李清照",
        "paragraphs": [
            "少陵也自可憐人，更待來年試春草。"
        ],
        "title": "句  其九",
        "id": "8884c54a-55a6-4f9b-97a1-b7d13177d2ce"
    },
    {
        "author": "李清照",
        "paragraphs": [
            "猶將歌扇向人遮。"
        ],
        "title": "句  其一○",
        "id": "d2d5842b-44e1-4500-bfaf-22f51097a3c4"
    },
    {
        "author": "李清照",
        "paragraphs": [
            "水晶山枕象牙牀。"
        ],
        "title": "句  其一一",
        "id": "081c2740-d225-4bf6-930a-f43b6ed0d22e"
    },
    {
        "author": "李清照",
        "paragraphs": [
            "彩雲易散月長虧。"
        ],
        "title": "句  其一二",
        "id": "8858a449-3765-4cc7-aadc-77474eef0e81"
    },
    {
        "author": "李清照",
        "paragraphs": [
            "幾多深恨斷人腸。"
        ],
        "title": "句  其一三",
        "id": "152e22ee-4757-4b5f-a417-84382fbcf8c8"
    },
    {
        "author": "李清照",
        "paragraphs": [
            "羅衣消盡恁時香。"
        ],
        "title": "句  其一四",
        "id": "c4e3dc73-2e15-4da1-9157-fe99633c8862"
    },
    {
        "author": "李清照",
        "paragraphs": [
            "閑愁也似月明多。"
        ],
        "title": "句  其一五",
        "id": "21168cb3-1b5c-43e3-aa27-67720e9a0e7b"
    },
    {
        "author": "李清照",
        "paragraphs": [
            "直送淒涼到畫屏。"
        ],
        "title": "句  其一六",
        "id": "6b622e5d-b503-432f-ba57-f2d039b909a1"
    },
    {
        "author": "張守",
        "paragraphs": [
            "大哉觀世音，願力不思議。",
            "化身千百億，於一刹那頃。",
            "香山大因緣，愍念苦海衆。",
            "慈悲示修證，欲同到彼岸。",
            "受辱不退轉，是乃忍辱仙。",
            "抉眼斷兩手，不啻棄涕唾。",
            "欻然千手眼，照用無邊際。",
            "至人見與執，不在千手眼。",
            "向來棄去時，初無一毫欠。",
            "乃至以千記，我亦無贏餘。",
            "是故將示寂，還復本來相。",
            "猶如大虚空，雲電或風霾。",
            "須臾各霽止，太虚自寥廓。",
            "我今仰靈蹤，歡喜發洪願。",
            "今生未喪世，誓願永歸依。",
            "更與見聞者，同登無上法。"
        ],
        "title": "余舊供觀音比得蔣穎叔所傳香山成道因緣歎仰靈異因爲贊於後",
        "id": "25335352-1d8d-4002-9721-131a5aa07a45"
    },
    {
        "author": "張守",
        "paragraphs": [
            "嶷嶷玄英孫，聞風自鄞川。",
            "朅來苕霅間，王事亦復聯。",
            "相遇一傾蓋，論交即忘年。",
            "開口見城府，落筆生雲烟。",
            "尋春五亭岸，釣月雙溪船。",
            "杯行各酣適，箕踞忘拘牽。",
            "放辭發奇偉，捜句窮鑱鐫。",
            "我時怯欲降，退壁常自堅。",
            "俯首試外臺，一矢雙鵰連。",
            "聯鑣仲與季，三秀來差肩。",
            "羣雋爲辟易，拱手不敢前。",
            "折箠破大敵，未足煩戈鋋。",
            "風低忽垂翅，信命付諸天。",
            "公飛東陽舄，我訪蘭亭賢。",
            "雙魚數流問，五馬方薦延。",
            "攝事古山陰，晤語復粲然。",
            "禪心扣空寂，蔬飯捐葷羶。",
            "一洗盡玷缺，皎皎尺璧圓。",
            "繼從甘陵遊，假道仍周旋。",
            "飄零我蓬轉，渠敢自意全。",
            "邂逅鳳凰闕，公亦仍迍邅。",
            "宦學舊軰行，金狨覆文韉。",
            "以及後來秀，青雲各聯翩。",
            "公方駕别車，去即三山巔。",
            "俟期下吳越，寄跡無一廛。",
            "尚及秋風殘，飽膾鱸魚鮮。",
            "我陋不足數，生理亦可憐。",
            "爾來犯不韙，策足英俊躔。",
            "文羞白羽扇，中豈青銅錢。",
            "家風故不惡，蹇步徒加鞭。",
            "迷途得蹭蹬，奄奄如寒蟬。",
            "别公起歸思，端欲驅其先。",
            "經營一囊粟，攀附嗟無緣。",
            "擿耳聽知音，拂拭朱絲絃。",
            "一札行亦馳，兩槳定復還。",
            "闊步白玉堂，一揮筆如椽。"
        ],
        "title": "方時敏倅濬歸浙江待次送行",
        "id": "1b55206e-7b03-428a-9c73-9202f969dcf1"
    },
    {
        "author": "張守",
        "paragraphs": [
            "薄晚雪逾密，助寒風更顛。",
            "長塗客衣薄，僕馬僵不前。",
            "綠林軫玉食，渠敢嘆獨賢。",
            "行喜見故人，羈懷得披宣。",
            "冰花散渺莽，玉樹争清妍。",
            "遥知坐歗餘，鈴齋聳吟肩。"
        ],
        "title": "貴溪道中寄信州夏蒙夫使君",
        "id": "d5576f13-8862-4281-8490-c811bdedc716"
    },
    {
        "author": "張守",
        "paragraphs": [
            "六花照老眼，令我喜欲顛。",
            "頃刻萬株玉，巧趁春風前。",
            "佇立聽風謡，誦言使君賢。",
            "不事廚傳飾，皇化憂不宣。",
            "相見雖蒼顔，妙語加韶妍。",
            "小邦猶射鼠，安用彎黄肩。"
        ],
        "title": "再和",
        "id": "36aa22b2-c34e-4445-a79b-92f71d62363f"
    },
    {
        "author": "張守",
        "paragraphs": [
            "任重非所勝，位高憂疾顛。",
            "歸耕半頃秫，榮枯付樽前。",
            "來作江南牧，衰謝愧五賢。",
            "喜聞復故境，中興頌周宣。",
            "賢能不復遺，紆餘定爲妍。",
            "勿笑百僚尾，三署會須肩。"
        ],
        "title": "來詩過有稱譽再和",
        "id": "c6bf876c-95d7-45e2-8aaf-423fc1efe4e2"
    },
    {
        "author": "張守",
        "paragraphs": [
            "客游跨兩春，胸次飽塵滓。",
            "無人抉河漢，爲我一浣洗。",
            "故人富清製，放筆如翻水。",
            "此間渺無津，滂沛到筆底。",
            "長鬚遣大軸，光彩照窗几。",
            "我時食對案，驚喜失筯匕。",
            "風雅間何闊，稍復聞正始。",
            "滌除塵想滅，肝肺挹清泚。",
            "早年上金閨，氣劘諸彦壘。",
            "風斤運無旁，四座羞血指。",
            "駸駸跨驄馬，奔輪不容柅。",
            "負大難爲力，得坎聊復止。",
            "熙辰崇盛典，潤色待東里。",
            "風雲吐憤鬱，事業振奇偉。",
            "餘暇賦天台，金聲追祖禰。"
        ],
        "title": "謝孫仲益察院借示詩卷",
        "id": "b92c4dab-b103-4e1c-a306-badc4648fd4e"
    },
    {
        "author": "張守",
        "paragraphs": [
            "若人儒林秀，俊聲自孩提。",
            "振鬛日千里，衆眼驚月題。",
            "盍登要路津，獻納蘇黔黎。",
            "聊乘使者車，枳棘非鸞棲。",
            "戢翼下吳會，客路秋風凄。",
            "弭帆江之濵，歸夢先苕谿。",
            "寄傲水南北，忘懷玉東西。",
            "况乃味禪悦，已知昔途迷。",
            "坐笑老婆禪，杖拂勞提撕。",
            "祗應浩然氣，中宵吐虹霓。",
            "功名儻來遇，未免雲衢躋。",
            "秖今寵辱際，淵澄看旋鯢。",
            "龍鍾秣陵守，短髪那勝箆。",
            "邂逅見亹亹，野鶴羞凡鷄。",
            "言句謝筌栰，未易窮端倪。",
            "歸來見詹尹，寧復問突梯。"
        ],
        "title": "洪慶善提刑罷官過建康惠詩和答",
        "id": "1d4c2538-affd-477a-8bb3-315110745781"
    },
    {
        "author": "張守",
        "paragraphs": [
            "靜者悦山林，夸者慕鐘鼎。",
            "人生各有適，所樂滯一境。",
            "王郎超世姿，名教得深省。",
            "窮通付風雨，一笑萬累屏。",
            "閑居秖蔬水，開卷味自永。",
            "從事雖賢勞，游刃失綮肯。",
            "此心故休休，閲世徒耿耿。",
            "開軒理松菊，留客辦果茗。",
            "得趣地自偏，無塵句尤警。",
            "他年觀出處，廊廟即箕潁。"
        ],
        "title": "題王巖起樂齋",
        "id": "7a894c18-f662-4888-b494-cba84e285250"
    },
    {
        "author": "張守",
        "paragraphs": [
            "憶昨避寇亂，與君連一墻。",
            "别來幾寒暑，杳如參與商。",
            "君與喪亂際，徜徉水雲鄉。",
            "十年林下夢，不到聲利塲。",
            "結庵劣容膝，不爲大盜藏。",
            "此懷那須澄，已作冰雪涼。",
            "花竹供四時，飲水樂未央。",
            "何當謝塵鞅，解纓濯滄浪。"
        ],
        "title": "澄懷庵",
        "id": "ce4900da-3745-41c0-9a68-ce38247eb877"
    },
    {
        "author": "張守",
        "paragraphs": [
            "雲山屹長空，烟水湛深淥。",
            "築臺萬象表，領略在吾目。",
            "凝嵐翠欲流，煙光炯堪掬。",
            "盡洗纓上塵，長照杯中醁。"
        ],
        "title": "嵐光臺",
        "id": "ad58748b-0ef4-4526-adb5-1b9415c101d2"
    },
    {
        "author": "張守",
        "paragraphs": [
            "胸中浩無旁，吞納九雲夢。",
            "高懷有所寄，亭中亦空洞。",
            "涼月侵風櫺，寒烟逼曉棟。",
            "達人意有餘，未許俗子共。"
        ],
        "title": "四達亭",
        "id": "2a25be10-49b6-450c-9817-1966d7089b99"
    },
    {
        "author": "張守",
        "paragraphs": [
            "令君命卿家，一經世遺子。",
            "煌煌丹桂枝，寂寞踰五紀。",
            "朅來山水縣，闢館貯書史。",
            "竹梧森翠碧，鸞鵠自停峙。",
            "翩翩丹穴雛，一鳴驚衆耳。",
            "綷羽覽輝翔，百鳥各披靡。",
            "英姿凌雲氣，玉頰編貝齒。",
            "唾手取青氊，父老爲驚喜。",
            "寧無英妙年，亦或拾青紫。",
            "上堂拜重慶，此事世無比。",
            "勉哉尊所聞，烟霄千萬里。",
            "五斗暫折腰，百錬無繞指。",
            "矯翼儀舜韶，作瑞明光裏。",
            "來者玩兹亭，甘棠同勿毁。"
        ],
        "title": "題閭丘氏巢鳳亭以其子登科胡茂老名之",
        "id": "7cc738a0-dbc1-4d04-93fb-e94cd3ac81fd"
    },
    {
        "author": "張守",
        "paragraphs": [
            "奉詔辭北闕，把麾到南州。",
            "向來政已拙，老去語更偷。",
            "條教雖屢下，瘡痍何時瘳。",
            "猶喜豺虎息，稍解聖主憂。",
            "英英幕中彦，紅蕖汎清流。",
            "袖手聽婉畫，藥石兼珍羞。",
            "衰遲樗櫟姿，萬一桑榆收。",
            "吾人南豐秀，未應仄席求。",
            "飄泊乘别車，惠然肯來游。",
            "周旋見家規，會合非人謀。",
            "清詩日礱琢，不厭枯腸捜。",
            "束書赴嘉招，掉臂不我留。",
            "我無青玉案，何以報所投。",
            "從兹謝淚洳，龍門看吞舟。"
        ],
        "title": "和曾宏父告别兼簡幕屬",
        "id": "8feedf31-97f1-4a88-aa93-46c7aedcb9c3"
    },
    {
        "author": "張守",
        "paragraphs": [
            "抱釁久羸瘠，兀若槁木枝。",
            "别離故作惡，未别意已悽。",
            "况此清商時，木落水潦歸。",
            "艤舟話心曲，未了舟欲移。",
            "借問何匆匆，直恐違官期。",
            "念此登臨意，何止騷人悲。",
            "子行不可留，子鬢殊未衰。",
            "痛飲置人事，江上鱸魚肥。"
        ],
        "title": "秦楚材和六一先生秋懷因次韻送别",
        "id": "73f89afc-eb01-42ce-9625-bfc15ed9192a"
    },
    {
        "author": "張守",
        "paragraphs": [
            "涎涎社燕尾，嗈嗈霜雁聲。",
            "兩物巧相避，寸陰不得停。",
            "我來燕未歸，倐見雁南征。",
            "客遊何當還，節物凜可驚。",
            "哀歌撫長鋏，獨夜羞短檠。",
            "念營堂上巢，愧爾飛冥冥。"
        ],
        "title": "客居聞雁有感",
        "id": "0c0eba10-76db-4477-8f8a-d82c7c8f92be"
    },
    {
        "author": "張守",
        "paragraphs": [
            "籃輿破霜曉，駕言郡城南。",
            "雲山爲好色，風日仍清酣。",
            "古祠據山腹，深堂静潭潭。",
            "我來何所禱，禍福久已諳。",
            "頑冥亦天資，乞靈漫懷慙。",
            "同來得我軰，勝處思窮探。",
            "爽氣排俗慮，濁醪侑清談。",
            "卧碑一拂拭，古鏡開塵函。",
            "斯人已仙去，寒泉獨清甘。",
            "扶藜山崷崒，放目窺渾涵。",
            "前瞻羣峰翔，九僊駐飛驂。",
            "後俯歸路迷，城郭埋烟嵐。",
            "平生丘壑姿，回首不我堪。",
            "歸來耿不寐，青燈對書龕。"
        ],
        "title": "常山神祠",
        "id": "bf54b3fa-9444-463e-b830-360c9c8e4c55"
    },
    {
        "author": "張守",
        "paragraphs": [
            "我來春未動，兀坐秋忽老。",
            "客懷飽世味，塵土不容澡。",
            "尚餘筆硯癖，俯仰半華皓。",
            "中年得異書，夜諷或至卯。",
            "爾來口生棘，妙語時耳剽。",
            "故人吾臭味，囊帙富緗縹。",
            "什襲祕不傳，凜若璧在趙。",
            "念兹訪遺逸，從人掇殘藁。",
            "何當發其藏，囷廪一傾倒。",
            "窮途百態惡，歸思疾飛鳥。",
            "終當餽所有，共此絕代寶。",
            "歲晚同吟哦，乘風上蓬島。"
        ],
        "title": "姚志道有書輒不借戲呈",
        "id": "0824affa-e9a4-49c3-8f36-8f157a317af1"
    },
    {
        "author": "張守",
        "paragraphs": [
            "廣文坐客寒無氊，少陵人來坐馬韉。",
            "胸中富等千户侯，不使囊中餘一錢。",
            "嗟予久客貧到骨，兀坐長恐藜床穿。",
            "才名未踏兩公閾，窮愁何遽容爭先。",
            "畫餅端知不餬口，筆耕輒亦遭無年。",
            "媿無文茵薦佳客，促膝危坐如寒蟬。",
            "君不見漢朝博士能說經，五十餘席輸戴憑。",
            "又不見袁尚索席藉凍地，不意頭顱行萬里。",
            "空榻蕭然亦安穏，得失榮枯付天理。",
            "金狨覆鞍容墜傷，禍福由來相伏倚。"
        ],
        "title": "客居坐無茵褥賓至常苦之戲作",
        "id": "e671ea17-5dfa-43db-b497-425079311652"
    },
    {
        "author": "張守",
        "paragraphs": [
            "不羡高門聫甲乙，欲傍林泉老蓬蓽。",
            "田間築室路三杈，亭子蔭茅簷四出。",
            "春霖竹牖上蝸牛，夏夜藜床吟蟋蟀。",
            "茅亭雖小容舒嘯，丘壑胸中故超軼。",
            "晨窗晚逕足披風，細柳修篁長障日。",
            "閉關已作柴桑趣，况有腴田供種秫。",
            "客來共醉甕頭春，長嘯一聲百憂失。",
            "遥想妖氛纒象魏，忍見風塵侵警蹕。",
            "勿憂蘇門真避世，要似武侯時抱膝。",
            "我紆郡紱病且衰，欲報君恩老無術。",
            "簪裳未覺柴栅殊，鼓吹殆與池蛙一。",
            "簿領幾回迷老眼，况復伸眉縱狂率。",
            "已慙成瑨功曹諺，空憶劉琨胡騎逸。",
            "遐想東臯落成處，欲往從之足雙桎。",
            "夢君琢句俯清流，春草池塘到詩律。",
            "便應投紱賦歸來，肯待子平婚嫁畢。"
        ],
        "title": "題舍弟舒嘯亭",
        "id": "0086f6da-f0ac-4005-ac31-c1502705c619"
    },
    {
        "author": "張守",
        "paragraphs": [
            "二松偃蓋勢曲拳，二松疏幹凌風烟。",
            "霜姿舒卷全于天，笑看草木爭春妍。",
            "杖藜誰子行蹁蹮，欲渡略彴迴溪船。",
            "令我清夢歸林泉，漳江流駛行可沿。"
        ],
        "title": "題畫",
        "id": "95484e69-856a-451f-bc6b-0bd68bf8912c"
    },
    {
        "author": "張守",
        "paragraphs": [
            "去年謝病辭黄屋，夜夜鄉心夢相續。",
            "今年罷郡理菟裘，喜在家庭厠蘭玉。",
            "阿翁年德冠吾宗，時親典刑聽約束。",
            "懷奇終待玉三獻，世路不堪珠九曲。",
            "愛酒惟憂北海空，居貧不作揚雄逐。",
            "如何蔬糲肯淹留，不爲盤餐爲宗族。",
            "忘懷一醉見天真，窮達寧煩詹尹卜。",
            "歸作長歌寫悲壯，千載騷人可奴僕。",
            "客星在天翁莫愁，赫赫太陽升若木。"
        ],
        "title": "和族叔祖古風",
        "id": "2ecc7d5a-0dfe-4661-a7a0-23e9d2398de6"
    },
    {
        "author": "張守",
        "paragraphs": [
            "贈君吉水麝煤之玄玉，毗陵兔穎之毛錐。",
            "玄玉磨研勝點漆，毛錐揮洒如印泥。",
            "增光纒龍之大字，煥發吐鳳之英詞。",
            "玉旒光邉借前箸，便好再勒中興碑。"
        ],
        "title": "送提刑劉嶠解印還朝二首  其一",
        "id": "c53ecfa7-1a5d-4d53-8823-cb5120e38ca8"
    },
    {
        "author": "張守",
        "paragraphs": [
            "贈君西蜀衛生之藥，南臺送别之詩。",
            "藥驅陰邪保真氣，詩叙平昔同襟期。",
            "願言加餐錫難老，念兹分袂送將歸。",
            "時有平安寄來雁，慰我别後長相思。"
        ],
        "title": "送提刑劉嶠解印還朝二首  其二",
        "id": "6f7f6c2b-77bf-4b5e-88e0-d48eefc03781"
    },
    {
        "author": "張守",
        "paragraphs": [
            "承平不用衛與英，赤子頻弄潢池兵。",
            "猰貐向恃七閩險，彗孛欲翳三辰明。",
            "吾皇南顧念凋瘵，舊臣雖老堪一行。",
            "奉詔褰帷問瘡痏，一意摩拊無他營。",
            "爾來松溪掃遺孽，卒歲不復枹鼓鳴。",
            "九農豐登四郊静，孟冬大閲張軍聲。",
            "摩天金鼓動霜曉，井鉞色正參旗横。",
            "羽箭犀利七札薄，鐵騎馳突一鳥輕。",
            "戰士人人逞驍儁，猛將一一懷忠精。",
            "吾軍如此粗可用，縱有綠林何足平。",
            "獨公之家雄洛京，人物接武多名卿。",
            "天涯邂逅見典刑，豈止一善宜盱衡。",
            "胸中韜鈐想餘事，筆下文采常知名。",
            "登塲縱觀重感慨，那得萬騎聽使令。",
            "通和強敵固下策，自古三王猶有征。",
            "得君耆艾將神武，定看却敵賢長城。"
        ],
        "title": "次韻范寥孟冬大閲之什",
        "id": "8712e002-69ae-4eeb-a325-31aa53d069fc"
    },
    {
        "author": "張守",
        "paragraphs": [
            "早禾飽熟收山場，晚禾碩茂青吐芒。",
            "五風十雨作豐歲，一飽何以酬蒼蒼。",
            "牛遭癘疫大半死，挽犁豈誇人力強。",
            "妻兒翁媪共耕鑿，勤勞有此一稔償。",
            "人言穀賤三農傷，我喜不乏三軍糧。",
            "邉騎長驅自送死，卒致一怒煩君王。",
            "將軍輸忠士賈勇，獻俘獻捷來相望。",
            "忍令戰士有饑色，努力收斂輸太倉。",
            "勿言無以飽妻子，湏知餓死勝兵死。"
        ],
        "title": "豐歲行",
        "id": "e449bcd3-da8e-4dcb-98fe-16956127ded8"
    },
    {
        "author": "張守",
        "paragraphs": [
            "吏散無人跡，風回掃積氛。",
            "虛涼簷際得，遠響靜中聞。",
            "樹色深留暝，爐烟細裊雲。",
            "此間應有句，端合與君分。"
        ],
        "title": "晚霽獨坐戲呈周元舉劉希范許少伊同舍諸兄二首  其一",
        "id": "963b63bb-f27a-4ac3-8ee2-4b160fb41d14"
    },
    {
        "author": "張守",
        "paragraphs": [
            "疾風迴急雨，碧瓦散晴氛。",
            "幽趣何人共，微吟得自聞。",
            "扶笻翻倦鳥，岸幘送歸雲。",
            "病惱新涼夕，孤斟負十分。"
        ],
        "title": "晚霽獨坐戲呈周元舉劉希范許少伊同舍諸兄二首  其二",
        "id": "3a65fd37-7a58-4cd8-972e-43c05efa7a0d"
    },
    {
        "author": "張守",
        "paragraphs": [
            "薄霧林花潤，微風沙水清。",
            "鴻歸心共遠，鷗泛眼偏明。",
            "寸祿秋毫累，分陰尺璧輕。",
            "滄浪端可濯，藿食了餘生。"
        ],
        "title": "出郊奉祠",
        "id": "4d88ce64-fbb5-436a-b076-729d8ae3cbf8"
    },
    {
        "author": "張守",
        "paragraphs": [
            "潤公看經室，山氣翠霏霏。",
            "花雨當軒墮，松雲入座飛。",
            "鑿池泉繞霤，採木露沾衣。",
            "欲覓三山石，空慙心賞違。"
        ],
        "title": "題潤公看經室",
        "id": "afd0959e-9b51-4841-ac90-385c148dd035"
    },
    {
        "author": "張守",
        "paragraphs": [
            "湖海關幽夢，峰巒想翠氛。",
            "詩囊閑事業，禪衲舊知聞。",
            "白簡留任昉，玄文付子雲。",
            "飛潛俱有適，物理聽羣分。"
        ],
        "title": "元舉希范見和佳篇皆有懷歸之意頗合鄙趣因次元韻",
        "id": "25e229de-cc20-457e-8a4a-844a998343e8"
    },
    {
        "author": "張守",
        "paragraphs": [
            "蛇影沉杯裏，牛鳴震坐傍。",
            "晦明生癘疫，神物護忠良。",
            "喜復神明舊，閑宜日月長。",
            "關心一枰上，黑白已分行。"
        ],
        "title": "撫屬游君病起惠詩次韻",
        "id": "4c12e5b1-2bc2-43f8-9318-8a4ca08c6d7a"
    },
    {
        "author": "張守",
        "paragraphs": [
            "才疏空許國，老去漫爲官。",
            "長病同玄晏，多言愧懶殘。",
            "歸心隨贛水，愁眼望桑乾。",
            "自笑髪如鶴，羞看鏡裏鸞。"
        ],
        "title": "王承可惠官字韻詩次韻二首  其一",
        "id": "ccbe3e62-0dcc-481b-835d-09c0d8a4237e"
    },
    {
        "author": "張守",
        "paragraphs": [
            "昔年留建業，授館厠嘉賓。",
            "忝竊慙高位，淹留有故人。",
            "相逢青鬢在，誰信白頭新。",
            "晚歲良田熟，東阿豈漫云。"
        ],
        "title": "王承可惠官字韻詩次韻二首  其二",
        "id": "c93b0eb3-358d-4b48-a0c6-16adb64eb00f"
    },
    {
        "author": "張守",
        "paragraphs": [
            "詩壇推宿將，一諾重千金。",
            "長怯雷門過，惟堪澤畔吟。",
            "數篇真漫興，三歎沗知音。",
            "佳句如傳法，慇懃慰夙心。"
        ],
        "title": "獲從樞密徐公游者累月雖接名理不敢言詩念揮斤般郢之門古人所誚也日者惡語流傳不圖徹聽過蒙奬譽形之篇什輒復次韻叙謝",
        "id": "a637d376-30b1-4356-934f-2b8676a9d250"
    },
    {
        "author": "張守",
        "paragraphs": [
            "頻年分將閫，那敢厭粗官。",
            "花著雙眸暗，霜侵兩鬢殘。",
            "四郊才罷警，七澤忽憂乾。",
            "未報君恩重，清高愧伯鸞。"
        ],
        "title": "和王巖起惠二詩  其一",
        "id": "acc54a75-a901-436a-92be-90f9ad5371c5"
    },
    {
        "author": "張守",
        "paragraphs": [
            "勝流還入幕，賢否數嘉賓。",
            "婉畫無遺慮，佳言更可人。",
            "中郎才簡亮，開府句清新。",
            "淥水稱佳麗，於今不足云。"
        ],
        "title": "和王巖起惠二詩  其二",
        "id": "c3ce61b3-921c-4ea4-8ea5-302825a2ac36"
    },
    {
        "author": "張守",
        "paragraphs": [
            "秋雨厭煩濁，清詩静垢氛。",
            "向來佳句法，不遣俗人聞。",
            "和氣回霜簡，閑心付嶺雲。",
            "只應明主眷，符水未容分。"
        ],
        "title": "和答少伊",
        "id": "d4b43c29-2483-4019-be8d-db11956a6b7f"
    },
    {
        "author": "張守",
        "paragraphs": [
            "久客迷歲月，勞生念斗升。",
            "寒侵風卷幔，夜靜月窺燈。",
            "暗穴鳴饑鼠，晨窗上凍蠅。",
            "起來看鏡懶，種種髪鬅鬙。"
        ],
        "title": "獨夜耿耿至旦蚤作偶書",
        "id": "3f9a69f3-35c7-4d22-bf7c-1044d47b5139"
    },
    {
        "author": "張守",
        "paragraphs": [
            "斜日明官柳，飛紅綴客衣。",
            "隔林鶯對語，掠水燕爭飛。",
            "野飲聊排悶，羈懷得解圍。",
            "言歸歸未可，今昨兩俱非。"
        ],
        "title": "野飲",
        "id": "5747fd1f-138d-4dad-920c-641ad10e22e7"
    },
    {
        "author": "張守",
        "paragraphs": [
            "孝友終身篤，詞章一世英。",
            "艱難扈行在，憔悴老承明。",
            "歸院花塼影，趨朝革履聲。",
            "一麾隨逝水，塵迹想平生。"
        ],
        "title": "胡已茂端明同年挽詞  其一",
        "id": "94dbc64c-e108-4094-bfbc-88ac6bc7e542"
    },
    {
        "author": "張守",
        "paragraphs": [
            "道德文恭並，才猷修簡親。",
            "中庸漢伯始，清獻晉平春。",
            "望襲高華胄，身終侍從臣。",
            "不諧三老約，華屋繐帷新。"
        ],
        "title": "胡已茂端明同年挽詞  其二",
        "id": "26f06d3a-8d7f-4371-bdb4-1905c98f9eda"
    },
    {
        "author": "張守",
        "paragraphs": [
            "虀鹽太學鬢先秋，乘興聊爲漫汗遊。",
            "戲把漢旌行絕域，不因卭竹取封侯。",
            "波神侑飲鯨翻鱠，海雨催詩蜃吐樓。",
            "不獨鷄林傳好句，會看弭檝上瀛洲。"
        ],
        "title": "送秦楚材使高麗二首  其一",
        "id": "11d9a330-0df0-48f8-a5c7-fb73799a7923"
    },
    {
        "author": "張守",
        "paragraphs": [
            "學士風流異域傳，幾航雲海使南天。",
            "不因名動五千里，豈見文高二百年。",
            "貢外别題求妙札，錦中翻様織新篇。",
            "淹留却恨鴛行舊，不得飛觴駐蹕前。"
        ],
        "title": "送秦楚材使高麗二首  其二",
        "id": "c0bec894-4c25-4d51-8d75-0efd0eb2e48b"
    },
    {
        "author": "張守",
        "paragraphs": [
            "老懷欲别已辛酸，再歲周旋瞬息間。",
            "誰遣暮潮催兩槳，却應清夢掛三山。",
            "功名不許淹行色，談話何時復解顔。",
            "鵷鷺行間如借問，爲言衰謝合投閑。"
        ],
        "title": "送提刑劉嶠解印還朝",
        "id": "3b2a2213-ee85-4126-a851-4a959aede573"
    },
    {
        "author": "張守",
        "paragraphs": [
            "少室山中計已成，卧看朝市等蠅營。",
            "對門山雪惟詩思，過眼秋雲即宦情。",
            "長恐搢紳嘲捷徑，勿緣升斗誚虚名。",
            "翁看肉食顔如甲，何似村醪一笑赬。"
        ],
        "title": "紹興丁已以大禮館客恩奏族叔祖有詩見戲次韻和答二首  其一",
        "id": "c01c4e28-d613-4295-a639-d8890c8fca07"
    },
    {
        "author": "張守",
        "paragraphs": [
            "衣冠相望兩卿家，列鼎當年辦咄嗟。",
            "後裔不應猶短褐，除書未怕失丹砂。",
            "恩光漫欲霑宗族，品秩何勞問等差。",
            "莫笑青衫同畫餅，也勝辛苦踏槐花。"
        ],
        "title": "紹興丁已以大禮館客恩奏族叔祖有詩見戲次韻和答二首  其二",
        "id": "5be01bf0-2f87-4844-bc5b-ef573de2e194"
    },
    {
        "author": "張守",
        "paragraphs": [
            "佳麗江山得共遊，一時賓主亦風流。",
            "鳥飛魚泳青油幕，虎踞龍盤白鷺洲。",
            "坐席未温俄告别，題輿催上莫淹留。",
            "苕溪尺五煙霄近，入手功名不自由。"
        ],
        "title": "送仲并倅湖州",
        "id": "b6b63dd3-c8fc-43c1-813a-5ce3de6efd26"
    },
    {
        "author": "張守",
        "paragraphs": [
            "滄江洗盡眼中埃，飽看江山句更裁。",
            "風引前旌如挽去，山迎歸棹欲飛來。",
            "捐軀許國憂心在，袖手還家笑口開。",
            "應念龍鍾豫章守，沉迷薄領日回回。"
        ],
        "title": "伯恭侍郎自吳門謝事有詩和者無慮百餘人矣且命屬和不可辭次韻",
        "id": "cf2452a1-1be5-4b81-bb70-87febf7cbc94"
    },
    {
        "author": "張守",
        "paragraphs": [
            "詩隣可卜擬誅茅，好句人間見一毫。",
            "吟就鉢聲應未絕，流傳紙價頓能高。",
            "謬成燕雀追黄鵠，已作蜻蜓避百勞。",
            "清夜月窗裁警句，霜梧風竹助蕭騷。"
        ],
        "title": "次韻張煇惠詩三首  其一",
        "id": "13c5aa24-6946-4578-82bf-0da382a1b432"
    },
    {
        "author": "張守",
        "paragraphs": [
            "投老須營一把茅，晚親珠玉看揮毫。",
            "賦牛絕敏驚曹植，刻鵠無成愧伯高。",
            "已放閑身栖寂寞，時憑佳句洗塵勞。",
            "喜逢載酒經過客，老去無心作反騷。"
        ],
        "title": "次韻張煇惠詩三首  其二",
        "id": "eec71d93-9deb-4b4f-8a76-7c0d617b83f0"
    },
    {
        "author": "張守",
        "paragraphs": [
            "老依背郭蔭堂茅，寒夜微吟自削毫。",
            "羨子筆迴霜氣勁，驚人句與月魂高。",
            "極知蹇足追隨苦，便覺長鬚走送勞。",
            "因識盧郎是佳器，定能痛飲誦離騷。"
        ],
        "title": "次韻張煇惠詩三首  其三",
        "id": "f6cae621-5523-4a6c-844e-1ffb675e1327"
    },
    {
        "author": "張守",
        "paragraphs": [
            "咳唾成詩未許攀，腹中應著綺千端。",
            "畫蛇思巧因饒足，倚馬才高肯駐鞍。",
            "割肉固非方朔社，蒸壺曾入老盧盤。",
            "小瑕不揜千金璧，能事寧容俗眼看。"
        ],
        "title": "張子華作詩誤用事有詩訟其過因次元韻",
        "id": "3a3f3375-674e-40e4-a339-28a87685b6ba"
    },
    {
        "author": "張守",
        "paragraphs": [
            "爲寮東越肯忘年，南越相逢兩皓然。",
            "杜守謬容居召後，楊文那敢在王前。",
            "誰能狡兔營三窟，深羨神龍襲九淵。",
            "便合從公下吳會，濟時無術擬求田。"
        ],
        "title": "王承可再示次韻",
        "id": "039d1b76-1db8-463f-b11f-7ecf8ebc993d"
    },
    {
        "author": "張守",
        "paragraphs": [
            "百篇無一可譏評，落紙銀鈎慕伯英。",
            "足蹇向來甘後乘，敵勍真合避先聲。",
            "探驪君每珠先獲，類鶩吾慙鵠不成。",
            "十五大都須趙璧，無勞鼠璞換秦城。"
        ],
        "title": "張子華屢爲唱篇有詩要予爲首唱次韻謝之二首  其一",
        "id": "54ce35f7-4265-4c30-88d1-4eac2b5a8f32"
    },
    {
        "author": "張守",
        "paragraphs": [
            "詩名宗黨不虛傳，又復舂容見大篇。",
            "李蔡名甘居廣下，照隣文合在楊前。",
            "盤斜敢下長鯨釣，引路須煩老驥先。",
            "紙貴韋郎一千首，不妨頻覓浣花牋。"
        ],
        "title": "張子華屢爲唱篇有詩要予爲首唱次韻謝之二首  其二",
        "id": "638977f9-bafc-49ea-9ccb-c340d263241d"
    },
    {
        "author": "張守",
        "paragraphs": [
            "高誼天涯日講聞，欲趣函丈畏深文。",
            "佳言阻聽霏霏屑，秀句欣披藹藹雲。",
            "鴛序略同慙晚遇，鑾坡並直記宵分。",
            "中朝多少登龍客，應擬沙堤御李君。"
        ],
        "title": "李漢老參政寄和文字韻詩次韻謝之",
        "id": "bc4ede10-30ca-49b8-9cfb-2e17b9043b42"
    },
    {
        "author": "張守",
        "paragraphs": [
            "大篇作者鬭舂容，肯爲明時歎不逢。",
            "通塞任分蝸兩角，唱酬應秃兔千鋒。",
            "光依日月從初載，名在蓬瀛第幾重。",
            "聯轡盍歸廊廟去，支離容我受三鍾。"
        ],
        "title": "楚材出示汪廷俊唱和詩次韻",
        "id": "917d84ad-e234-49ee-9434-b559f1e55846"
    },
    {
        "author": "張守",
        "paragraphs": [
            "學道居慙邴曼容，典刑今向海邊逢。",
            "德容璞玉長涵潤，才刃硎刀始瑩鋒。",
            "養壽不憂潘鬢二，趣裝行覲舜瞳重。",
            "期公展盡調元手，盛取勲名勒景鐘。"
        ],
        "title": "丞相惠詩復次前韻  其一",
        "id": "959c1428-ff1f-4c42-abf7-384001933ca3"
    },
    {
        "author": "張守",
        "paragraphs": [
            "開函三復似南容，入眼清詩左右逢。",
            "絕唱自應開奧窔，全提誰敢觸機鋒。",
            "朱絃清越宜三疊，寶玉森羅富五重。",
            "袖手吟邊無好句，冥搜空恨五更鐘。"
        ],
        "title": "丞相惠詩復次前韻  其二",
        "id": "9b85570f-1454-461f-be3e-e40ac6e25fcf"
    },
    {
        "author": "張守",
        "paragraphs": [
            "澤國秋霖漲渺瀰，天都久客厭驅馳。",
            "不辭短褐供萊戲，苦憶長頭課楚詞。",
            "帳望巾車陶靖節，浪聞推轂鄭當時。",
            "此身長恐儒冠誤，已媿當年學稼遲。"
        ],
        "title": "李道士惠詩次韻二首  其一",
        "id": "0e39a50a-e7cb-4901-b676-c504e5087f02"
    },
    {
        "author": "張守",
        "paragraphs": [
            "秋空目斷白雲飛，過隙奔駒激箭馳。",
            "愛日王符空著論，悲秋宋玉漫徴詞。",
            "問天擬决行藏計，擇地猶難喜懼時。",
            "負郭儻容供旨味，窮年衡宇足棲遲。"
        ],
        "title": "李道士惠詩次韻二首  其二",
        "id": "8bf6c19a-8da7-41a6-87f8-2a6fc45241ee"
    },
    {
        "author": "張守",
        "paragraphs": [
            "此生休問小行年，合抱遺經老玉川。",
            "處世長懷方外友，羨君今作地行僊。",
            "風塵京洛傷羈旅，雲水江鄉渺接連。",
            "歸夢但隨南雁去，懶追鵰鶚上青天。"
        ],
        "title": "次川字韻",
        "id": "2b7685f3-a2c9-4a1f-81a0-f797b2c1e63e"
    },
    {
        "author": "張守",
        "paragraphs": [
            "紅塵飄轉任吾年，羞媿丹砂葛稚川。",
            "海上黿鼉誰可駕，淮南鷄犬故能仙。",
            "棄家似欲追梅福，琢句何妨學惠連。",
            "待爾藥爐丹就日，御風同訪洞中天。"
        ],
        "title": "再惠詩有學仙之意次前韻",
        "id": "ca878523-1c73-4ce4-90d7-374b6ca643a8"
    },
    {
        "author": "張守",
        "paragraphs": [
            "性靈陶冶賴遺篇，秋水愁看灌百川。",
            "索米誰憐身是客，餐霞還恨骨非仙。",
            "鳥驚急雨來還去，雲敵衝風斷復連。",
            "好句時時慰愁絕，仰慙高義薄雲天。"
        ],
        "title": "雨中復惠詩仍次前韻",
        "id": "62adbde1-2f98-4cd0-b16b-1720f6b23f1a"
    },
    {
        "author": "張守",
        "paragraphs": [
            "短檠心醉養生篇，擬築高峰看逝川。",
            "野性合休林下鞅，枯腸常愧飲中仙。",
            "化羝未是左元放，檄虎先煩顧少連。",
            "何處羽衣從漫汗，君山千仞水如天。"
        ],
        "title": "又詩有卜荆溪之意雅合鄙懷因次韻二首  其一",
        "id": "1114d0e4-b44d-4b15-8534-95117b00113b"
    },
    {
        "author": "張守",
        "paragraphs": [
            "心醉微言九九篇，浩如滄海翕支川。",
            "著書柱史家傳道，辟穀留侯世學僊。",
            "蠧簡倦推三豕渡，長弓那解兩禽連。",
            "極知無用宜幽隱，杜曲無田擬問天。"
        ],
        "title": "又詩有卜荆溪之意雅合鄙懷因次韻二首  其二",
        "id": "46507252-28c3-47f1-a63e-d6a67fce56c4"
    },
    {
        "author": "張守",
        "paragraphs": [
            "度嶺三年歎陸沉，一抛城市洗塵襟。",
            "雷霆激石泉聲怒，煙雨埋雲樹色深。",
            "食肉向無編貝齒，憂時空有未灰心。",
            "露門勸講高華地，倦鳥終當返故林。"
        ],
        "title": "被召赴經筵途中偶成",
        "id": "a50c154a-dbb8-43b8-be01-480801e0952e"
    },
    {
        "author": "張守",
        "paragraphs": [
            "堤沙不起潤如酥，坐看飛雲自卷舒。",
            "麥隴人閑牛舐犢，柳陂波淺鷺窺魚。",
            "殘花糝徑東風後，碧草粘天暮雨初。",
            "分付榮枯蝸兩角，濁醪青杏送春餘。"
        ],
        "title": "汴上小雨復霽",
        "id": "0c9441b0-ab44-4546-a223-bf1e484bcf63"
    },
    {
        "author": "張守",
        "paragraphs": [
            "相門耆舊典刑餘，戚里豪華習氣除。",
            "遊遍雲山行樂耳，種成香草賦歸歟。",
            "紉芳蘭畹餘幽佩，辟蠧芸堂有舊書。",
            "奎畫煌煌照林壑，只應門外看鋒車。"
        ],
        "title": "伯恭要賦薌林",
        "id": "ae0bc5b2-e84d-4d62-a98a-2f5e39ac2d0c"
    },
    {
        "author": "張守",
        "paragraphs": [
            "閑築池亭古刹邊，厭將勲業寫凌煙。",
            "柳湖寄傲王摩詰，丹鼎怡神葛稚川。",
            "樂聖一尊濃琥珀，平戎三尺舊龍泉。",
            "一邱勿作淹留計，袞繡歸時席夜前。"
        ],
        "title": "次韻李丞相園亭二首  其一",
        "id": "3ed6c652-7330-43de-ae24-f3bd77107024"
    },
    {
        "author": "張守",
        "paragraphs": [
            "疏泉斸石寄高懷，仙藥名花取意栽。",
            "履道醉吟齊步武，平泉景物付雲來。",
            "菰蒲雨洗雙池净，松竹風傳萬壑哀。",
            "怪底茅齋頻下榻，故時賓客滿翹材。"
        ],
        "title": "次韻李丞相園亭二首  其二",
        "id": "4e5d19ee-e1bf-4af7-b9fa-abe2abf58880"
    },
    {
        "author": "張守",
        "paragraphs": [
            "紛紛甲第照清都，誰信蝸牛亦自廬。",
            "未厭囂塵聊近市，不湏高大擬容車。",
            "窺牀夜月陪清冷，入户風埃痛掃除。",
            "豐屋從來招鬼瞰，却因容膝得安居。"
        ],
        "title": "僦居城南人皆笑其陋戲作因以自解",
        "id": "125ef8b7-a24a-453b-931c-b9231d48a042"
    },
    {
        "author": "張守",
        "paragraphs": [
            "不貯閑愁學子山，此心分付水雲間。",
            "臨池罷釣魚同樂，隱几忘機鶴伴閑。",
            "爲喜經臺依絕境，故安禪榻面孱顔。",
            "洪崖仙事皆陳迹，戲說遺巾笑李寰。"
        ],
        "title": "題洗心亭次韻",
        "id": "347d4a18-39f5-4b7f-910b-90830be8795d"
    },
    {
        "author": "張守",
        "paragraphs": [
            "擬上籃輿趁曉晴，不妨小立聽江聲。",
            "青山合處江疑斷，野渡喧時潮欲平。",
            "雨脚又從天際起，霜毛偏傍鏡邊明。",
            "綠林未静煩宵旰，敢爲龍鍾歎遠行。"
        ],
        "title": "豫章離濟江亭",
        "id": "e92e4d05-4b05-419c-be8f-bbe327462d13"
    },
    {
        "author": "張守",
        "paragraphs": [
            "自笑行藏愧古人，歸與有意坐長貧。",
            "霜毛不種自生鬢，雲路無梯寧致身。",
            "春韮秋菘聊當肉，冬裘夏葛聽懸鶉。",
            "何當即買扁舟去，醉兀五湖煙雨春。"
        ],
        "title": "久客感懷",
        "id": "8629c657-2c6a-475b-a615-56d173091176"
    },
    {
        "author": "張守",
        "paragraphs": [
            "青燈隻影夜迢迢，賴有塵編洗鬱陶。",
            "此事長慙作吏廢，少功又笑爲儒勞。",
            "行藏老驥思千里，用否九牛亡一毛。",
            "端爲鱸魚挽幽興，擬飛煙艇破秋濤。"
        ],
        "title": "夜坐觀書",
        "id": "c7a4a965-0b7f-4167-98a3-6d82ed72487c"
    },
    {
        "author": "張守",
        "paragraphs": [
            "午夢初殘日未西，人情節物睡偏宜。",
            "花開花落紛無定，春到春歸漫不知。",
            "香縷細縈環堵室，槐陰清翳一枰棊。",
            "此間粗有超然處，雕琢天真却坐詩。"
        ],
        "title": "睡起戲書呈葛魯卿席大光周舉同舍諸兄",
        "id": "ddce0c9b-ddb4-4c06-a8bb-c0512ff9c6ed"
    },
    {
        "author": "張守",
        "paragraphs": [
            "風條日萼半披殘，不用登臨意惘然。",
            "宿麥吐芒風卷浪，垂楊吹絮暖生煙。",
            "送春鶯友分明語，並水鳬雛取次眠。",
            "觸眼風光渾有味，人生行樂且加鞭。"
        ],
        "title": "春晚即事",
        "id": "931c16bd-3a88-4a1b-8e31-2f0f31786075"
    },
    {
        "author": "張守",
        "paragraphs": [
            "江城暑退葉驚秋，環堵蕭蕭草樹幽。",
            "掃净塵心清似水，静看人態曲如鈎。",
            "一尊楚醴醇無敵，半榻湘波冷欲流。",
            "午枕日斜呼不省，夢魂還上五湖舟。"
        ],
        "title": "早秋書事",
        "id": "87507282-1d46-42e4-9475-2c995ac3c226"
    },
    {
        "author": "張守",
        "paragraphs": [
            "幾人能信見前因，滿意肥甘豢色身。",
            "曾是鼎鐘華貴胄，肯同瓶鉢苦空人。",
            "招呼善友明初地，降伏心魔浄六塵。",
            "翻笑花間霑醉客，空看高冢卧麒麟。"
        ],
        "title": "次韻曾天猷贈知宗趙端禮展鉢詩",
        "id": "fb488766-817c-4de0-8dc6-44393047109f"
    },
    {
        "author": "張守",
        "paragraphs": [
            "長驅敵騎傍淮淝，又是忠賢許國時。",
            "扶義東吳回日轂，宣威西蜀正參旗。",
            "暫逢貝錦辭黄閣，却續金華上赤墀。",
            "聯事烏臺餘病骨，仰看麟閣寫英姿。"
        ],
        "title": "送德遠樞密初召赴經筵",
        "id": "1bc657fd-8635-4220-b583-2458505f9336"
    },
    {
        "author": "張守",
        "paragraphs": [
            "幾年頭角翳蒿萊，今日寧辭盡一杯。",
            "好向明時聊自試，莫緣荒逕憶歸來。",
            "白頭休歎從人後，青眼多應爲汝開。",
            "老去豈堪頻作惡，風帆目斷首空回。"
        ],
        "title": "舍弟寄和送行詩有倦游之歎因勉之",
        "id": "e6ee0419-3f7f-4918-b8b6-3a780bb65fee"
    },
    {
        "author": "張守",
        "paragraphs": [
            "溥溥清露洗殘粧，静倚疏籬暗吐芳。",
            "不逐黄花候秋節，笑看殷葉隕風霜。",
            "寒潭誰致南陽種，晚景宜登靖節堂。",
            "我對冰姿賡雪唱，騎騾無計度飛黄。"
        ],
        "title": "和人晚秋白菊",
        "id": "3165f81c-0e64-4889-b3e7-7c58e9487872"
    },
    {
        "author": "張守",
        "paragraphs": [
            "鳳去池荒今幾年，碧梧翠竹故依然。",
            "鳴簷流水涓涓下，排闥羣山袞袞前。",
            "幸有清風繼蓮社，不堪斜日近虞淵。",
            "歸途滿眼春耕了，勸課無功愧力田。"
        ],
        "title": "遊鳳池寺",
        "id": "d22e7833-6b84-42ac-ad04-a23f4609f951"
    },
    {
        "author": "張守",
        "paragraphs": [
            "猩毛意重鵝毛贈，老不中書一悵然。",
            "宜付削毫貧鄭灼，政堪握筆晉僧虔。",
            "判冥即合防抛失，瘞塜寧甘便棄捐。",
            "瓦研蓬窗吾臭味，秃翁相對且忘年。"
        ],
        "title": "友人惠猩猩毛筆一枝秃甚作詩戲之",
        "id": "36e17de7-5754-462f-b802-bb17918d8132"
    },
    {
        "author": "張守",
        "paragraphs": [
            "杯羮卓午薦朝餐，一飽龜腸亦爾難。",
            "窮鬼還來調韓愈，夫人真欲試劉寛。",
            "尚餘食案韭三種，早悟官亭鱠兩盤。",
            "傳語廚人莫轑釡，不應餓死悔儒冠。"
        ],
        "title": "婢子翻羮",
        "id": "d0dbd54c-6d7d-413d-9f58-967f8bd905b5"
    },
    {
        "author": "張守",
        "paragraphs": [
            "元禮清門有四龍，雲孫遠跨舊家風。",
            "持荷入侍聲名早，仗鉞宣威節制雄。",
            "晚歲獨抛塵鞅外，高懷聊寄藥爐中。",
            "堂堂玉樹埋黄壤，何事凌煙欠此公。"
        ],
        "title": "李似矩尚書挽詞二首  其一",
        "id": "0ddf7322-9a58-4a2e-8199-bd1a4756fc8b"
    },
    {
        "author": "張守",
        "paragraphs": [
            "只今耆舊幾晨星，又失三朝一老成。",
            "許國忠規關社稷，絕塵奇表照簪纓。",
            "秖應鼎裏金丹就，無復廷中革履聲。",
            "才大故難供世用，空餘拱木翳佳城。"
        ],
        "title": "李似矩尚書挽詞二首  其二",
        "id": "26d8a19a-659d-4d32-9cc1-41a6786dbb8a"
    },
    {
        "author": "張守",
        "paragraphs": [
            "剸煩餘刃發硎刀，使節藩符久漫勞。",
            "腰綬六朝知壽考，懸車一紀足清高。",
            "光陰不用悲駒隙，温凊無違有鳳毛。",
            "晚綴葭莩公已病，送行無路首空搔。"
        ],
        "title": "胡進彦挽詞",
        "id": "d124551b-a890-4687-9ac1-81b67284c6a5"
    },
    {
        "author": "張守",
        "paragraphs": [
            "聲馳太學俊游先，膏火窮年味絕編。",
            "百戰收名丹桂籍，一麾送老白雲邊。",
            "心閑要路門無轍，歲惡窮閻爨有煙。",
            "全福略無毫髪恨，更餘身後一經傳。"
        ],
        "title": "惠彦光挽詞",
        "id": "2f2f95a2-44ac-4b87-ba1c-a2d7e03b044d"
    },
    {
        "author": "張守",
        "paragraphs": [
            "霅水論交今有誰，兩翁華髪映朝衣。",
            "功名晼晚君流落，衰病栖遲我倦飛。",
            "叔夜相思能肯顧，子猷乘興却言歸。",
            "人生動是參商别，三復清詩對落暉。"
        ],
        "title": "趙約不遠千里命駕相過中道寄示三詩姑和答一篇",
        "id": "ceb773a1-c81a-46d4-981b-8164926740eb"
    },
    {
        "author": "張守",
        "paragraphs": [
            "風流誰復似三郎，並轡春風輦路香。",
            "漫說宫中行樂祕，畫圖千古記興亡。"
        ],
        "title": "題明皇聯鑣圖",
        "id": "af918be3-dcd7-4690-9ea6-f828fbfbd7f8"
    },
    {
        "author": "張守",
        "paragraphs": [
            "四老堂中四老人，飽經喪亂始收身。",
            "蒼顔鶴髪團欒坐，知是時平有幸民。"
        ],
        "title": "戲題四老堂十首  其一",
        "id": "8fffc92e-1f4c-4802-8338-0acea8577904"
    },
    {
        "author": "張守",
        "paragraphs": [
            "兄弟當年七業興，精神如鶴齒如冰。",
            "升沈存没今如許，且作隨堂粥飯僧。"
        ],
        "title": "戲題四老堂十首  其二",
        "id": "1d7f2f06-fefc-450f-bb9b-99ce89c0e739"
    },
    {
        "author": "張守",
        "paragraphs": [
            "已是平頭六十人，江湖身老寸心存。",
            "明窗净几翻經卷，深炷爐香答主恩。"
        ],
        "title": "戲題四老堂十首  其三",
        "id": "a1f72309-d5bc-4003-acd2-c2f381a3728f"
    },
    {
        "author": "張守",
        "paragraphs": [
            "一派荆溪過枕前，喜從人境得幽偏。",
            "直疑身在煙波上，卧送飛帆落照邊。"
        ],
        "title": "戲題四老堂十首  其四",
        "id": "365cda4b-891b-43c9-be6f-0c153c15963c"
    },
    {
        "author": "張守",
        "paragraphs": [
            "堂後堂前竹與梅，老人多半手親栽。",
            "何時更作閑花草，亦遣羣芳次第開。"
        ],
        "title": "戲題四老堂十首  其五",
        "id": "894401de-2298-4b11-9269-cb3020743cd8"
    },
    {
        "author": "張守",
        "paragraphs": [
            "四時花草逐時新，袞袞年華過眼頻。",
            "景物無窮人自老，新花應解笑迎人。"
        ],
        "title": "戲題四老堂十首  其六",
        "id": "da3c9734-18ce-4e82-aa75-eeed07384651"
    },
    {
        "author": "張守",
        "paragraphs": [
            "繫舟長傍柳堤陰，曳杖時穿竹徑深。",
            "薙草澆花課僮僕，更無餘事可關心。"
        ],
        "title": "戲題四老堂十首  其七",
        "id": "d68aa8fc-4569-4576-853d-7d3a2ebc5625"
    },
    {
        "author": "張守",
        "paragraphs": [
            "多病經時不著冠，岸巾長對倦雲閑。",
            "年來衰謝交遊絕，靖節柴門不用關。"
        ],
        "title": "戲題四老堂十首  其八",
        "id": "dcf332bb-f58d-4290-a8ee-b490709aedc1"
    },
    {
        "author": "張守",
        "paragraphs": [
            "鶴養丹成鹿養茸，羣呦對舞傍衰慵。",
            "待看仙骨他年就，同訪蓬萊第一峰。"
        ],
        "title": "戲題四老堂十首  其九",
        "id": "0d4603c3-8a1d-4ff0-8ae7-e8fdacb07ec0"
    },
    {
        "author": "張守",
        "paragraphs": [
            "商嶺偷生計已疏，橘中樂事亦區區。",
            "洛陽耆舊今黄壤，會有人傳四老圖。"
        ],
        "title": "戲題四老堂十首  其一○",
        "id": "265b39f4-cc47-4d74-b077-be8957e96006"
    },
    {
        "author": "張守",
        "paragraphs": [
            "色味清香美莫名，更憐圓樹碧亭亭。",
            "結根得所天然勝，爲對三台第一星。"
        ],
        "title": "題茘枝亭",
        "id": "a38abeec-9722-442d-a8e5-f995f2f71382"
    },
    {
        "author": "張守",
        "paragraphs": [
            "直上煙霄碧玉抽，静搖月露冷光浮。",
            "堂堂勁節冰霜後，元老如今有壯猷。"
        ],
        "title": "竹亭詩和韻",
        "id": "221f7f40-09c5-44c2-8677-808c0c2c73a2"
    },
    {
        "author": "張守",
        "paragraphs": [
            "閉門不復過高軒，夢蝶悠揚栩栩然。",
            "睡起杖藜經略彴，静看鷗鷺浴晴川。"
        ],
        "title": "和答錢文高四首  其一",
        "id": "45bcf01e-a80c-4bcd-bac3-17c840d79777"
    },
    {
        "author": "張守",
        "paragraphs": [
            "毣毣精思愧鮑宣，如如不動契金仙。",
            "回觀争奪紛華地，已老吳蠶不復眠。"
        ],
        "title": "和答錢文高四首  其二",
        "id": "cd404ad2-42a6-4f2f-bb9d-4ba50f5374cc"
    },
    {
        "author": "張守",
        "paragraphs": [
            "跡抛朝市不妨清，心照空華故自明。",
            "但憶滄浪時鼓枻，肯從金谷聽鳴筝。"
        ],
        "title": "和答錢文高四首  其三",
        "id": "d75d6c9a-95c6-46e7-8e92-dd6bf4b799f4"
    },
    {
        "author": "張守",
        "paragraphs": [
            "覓句高攀孟浩然，藏經遠慕漢韋賢。",
            "深林小隱成幽趣，我得爲隣愧子先。"
        ],
        "title": "和答錢文高四首  其四",
        "id": "e2234665-483c-4067-a806-5d67eb4ee815"
    },
    {
        "author": "張守",
        "paragraphs": [
            "昔向丹墀侍玉軒，略無裨補髪蒼然。",
            "元非食肉封侯相，合抱遺經老玉川。"
        ],
        "title": "和答諸兄弟四首  其一",
        "id": "f8c881e6-669f-49bc-be93-5beb455467b0"
    },
    {
        "author": "張守",
        "paragraphs": [
            "三州皇化未能宣，山水清奇記九仙。",
            "白首弟兄長掛夢，喜聽夜雨對床眠。"
        ],
        "title": "和答諸兄弟四首  其二",
        "id": "3f01e089-e69f-4412-9ca9-9bce1ac7b836"
    },
    {
        "author": "張守",
        "paragraphs": [
            "門對芙渠碧沼清，蕭蕭五柳似淵明。",
            "遠聽林壑風鳴籟，戲看兒童草鼓筝。"
        ],
        "title": "和答諸兄弟四首  其三",
        "id": "c47b486e-30f1-4b59-af3f-1fcfe94850d2"
    },
    {
        "author": "張守",
        "paragraphs": [
            "通塞升沈亦偶然，山林高卧更稱賢。",
            "似聞小築西湖上，擇勝渾輸一著先。"
        ],
        "tags": [
            "西湖"
        ],
        "title": "和答諸兄弟四首  其四",
        "id": "7ffcc9e5-1d9d-40f8-9e7c-0c39a136d7d0"
    },
    {
        "author": "張守",
        "paragraphs": [
            "摧頽病鶴怕乘軒，歸路風帆任渺然。",
            "環堵故能容兩膝，掃除荒徑老斜川。"
        ],
        "title": "族叔祖示四絕句次韻  其一",
        "id": "e33458fe-c77e-43e2-b65a-9bb1d37ff515"
    },
    {
        "author": "張守",
        "paragraphs": [
            "不樂從軍學仲宣，那能辟穀慕飛僊。",
            "直緣衰病干明主，乞得南窗一覺眠。"
        ],
        "title": "族叔祖示四絕句次韻  其二",
        "id": "d58da0c2-f896-48fc-a2e6-5f831b86eba4"
    },
    {
        "author": "張守",
        "paragraphs": [
            "衰懷底物能陶寫，社舞村歌眼暫明。",
            "誰似玉人供巧笑，不勞長笛與哀筝。"
        ],
        "title": "族叔祖示四絕句次韻  其三",
        "id": "f069bed9-37ce-4c40-ad9b-f5d67a4543d4"
    },
    {
        "author": "張守",
        "paragraphs": [
            "追陪杖履已悠然，把玩詩篇更覺賢。",
            "局上頻煩問瓜葛，吟邊端不敢争先。"
        ],
        "title": "族叔祖示四絕句次韻  其四",
        "id": "6de62ef5-2b67-4a5c-9991-d61e89dc43c6"
    },
    {
        "author": "張守",
        "paragraphs": [
            "南渡登舟即水仙，西垣有客思悠然。",
            "因君相問爲官意，不買毘陵附郭田。"
        ],
        "title": "送客",
        "id": "5cbfc2d9-1d74-443a-914c-38fbbc036f65"
    },
    {
        "author": "張守",
        "paragraphs": [
            "小閣幽深枕淺波，直疑湘水見英娥。",
            "不將詩酒頻料理，奈此風前二妙何。"
        ],
        "title": "雙蓮閣",
        "id": "dff68f8f-2de5-4784-926c-34becea01493"
    },
    {
        "author": "張守",
        "paragraphs": [
            "意匠潛符造物工，笑談花塢出榛叢。",
            "風條日萼隨時看，須信春藏指掌中。"
        ],
        "title": "花塢",
        "id": "7ad8c875-947a-45f8-90a7-c399ea0c6382"
    },
    {
        "author": "張守",
        "paragraphs": [
            "月裏移根傍小齋，不惟收子看花開。",
            "搗香篩辣歸春甕，凖擬高人勝士來。"
        ],
        "title": "桂齋",
        "id": "164b0e18-47b6-4537-9155-505f90af9b07"
    },
    {
        "author": "張守",
        "paragraphs": [
            "分得騷人九畹香，時人不服更幽芳。",
            "小窗低户維摩室，苒苒奇芬春晝長。"
        ],
        "title": "蘭室",
        "id": "41f674f9-c992-4d9d-b264-f60c533c239f"
    },
    {
        "author": "張守",
        "paragraphs": [
            "笑取功名指顧間，歸來心與倦雲閑。",
            "閉關不作南柯想，睡起香凝金愽山。"
        ],
        "title": "夢室",
        "id": "fd7c93ec-73de-4335-9b88-883445ee5f17"
    },
    {
        "author": "張守",
        "paragraphs": [
            "罷酒尋花涉斷磯，顛躋猶復强褰衣。",
            "可憐醉眼無分别，却把傍邊柳折歸。"
        ],
        "title": "罷酒",
        "id": "2dabca5d-73a8-4b9a-a1b2-d6ed001c2c35"
    },
    {
        "author": "張守",
        "paragraphs": [
            "方銳新池卧介圭，水光如玉夜騰輝。",
            "不應只作韓侯覲，更喜姬公著袞衣。"
        ],
        "title": "圭沼",
        "id": "36f4286e-ed69-4ca9-8190-68b2d5f28d27"
    },
    {
        "author": "張守",
        "paragraphs": [
            "多病扶笻老自便，得君方竹更輕堅。",
            "平生正以方爲累，擬付山僧任削圓。"
        ],
        "title": "人惠方竹杖",
        "id": "34dc2306-fe0d-44be-ba68-a28174299e7c"
    },
    {
        "author": "張守",
        "paragraphs": [
            "蟠根带石傲年芳，秋雨春風拂水長。",
            "不用引年勞服食，相公勲業似汾陽。"
        ],
        "title": "菖蒲澗",
        "id": "bdd2eb8d-abc5-4871-b26d-cc20d98fac99"
    },
    {
        "author": "張守",
        "paragraphs": [
            "風折枯荷蘆葦秋，蕭蕭鸂鶒上沙洲。",
            "關心滿眼江湖趣，何日扁舟得自由。"
        ],
        "title": "題崔慤畫",
        "id": "bd4aea6c-c095-4cc8-8819-b98f2037e4db"
    },
    {
        "author": "張守",
        "paragraphs": [
            "大老歸周慶有源，中興吾宋屬雲孫。",
            "五龍夾日三辰正，一虎當溪百獸奔。",
            "何事雲山遽招隱，向來金鼎厭調元。",
            "追鋒早晚求黄髪，三徑還荒靖節園。"
        ],
        "title": "建炎丞相呂忠穆公退老堂詩  其一",
        "id": "1373c57c-6534-425e-a6af-72c52812c899"
    },
    {
        "author": "張守",
        "paragraphs": [
            "聞道抽身向急流，海邊暫艤濟川舟。",
            "功存社稷推元老，人向漁樵識故侯。",
            "綠野江山供笑傲，赤松儔侶伴淹留。",
            "閑棋小酌懷疇昔，清夢時追杖履遊。"
        ],
        "title": "建炎丞相呂忠穆公退老堂詩  其二",
        "id": "51b726ab-330e-4adc-9cf5-87aec89b7f21"
    },
    {
        "author": "張守",
        "paragraphs": [
            "鏤冰斵雪賦精神，不受丹青一點塵。",
            "施粉故應嫌太白，謾憑水墨見天真。"
        ],
        "title": "席大光邀同賦墨梅花  其一",
        "id": "be127e79-1749-467a-8438-1b49e8470788"
    },
    {
        "author": "張守",
        "paragraphs": [
            "騷人洗硯試松煙，造化鑪錘貯筆端。",
            "春破南枝入詩眼，句成祇許畫中看。"
        ],
        "title": "席大光邀同賦墨梅花  其二",
        "id": "296cd1ee-1ad9-4604-a08e-be98b3e25de2"
    },
    {
        "author": "張守",
        "paragraphs": [
            "笑揮墨妙當鉛華，真是天然玉雪花。",
            "月冷霜清春不管，一枝寒影墮溪斜。"
        ],
        "title": "席大光邀同賦墨梅花  其三",
        "id": "a4afacfe-ecb9-4759-8d43-e501c14db883"
    },
    {
        "author": "張守",
        "paragraphs": [
            "墨白何妨俗眼疑，寫真妙處足天機。",
            "橫斜疏影黄昏月，貌盡西湖處士詩。"
        ],
        "tags": [
            "西湖"
        ],
        "title": "席大光邀同賦墨梅花  其四",
        "id": "b5626562-0b64-474a-b968-bf9d4f873a5a"
    },
    {
        "author": "張守",
        "paragraphs": [
            "墨竹文翁舊寫真，墨梅顔子更超群。",
            "我家幸有篔簹谷，乞取冰姿伴此君。"
        ],
        "title": "席大光邀同賦墨梅花  其五",
        "id": "970cec02-865d-49ef-87dd-aacf69f4ea13"
    },
    {
        "author": "張守",
        "paragraphs": [
            "故園雪樹想彫零，卻向毫端見典型。",
            "夢破江南愁絕處，前村煙迥雨冥冥。"
        ],
        "title": "席大光邀同賦墨梅花  其六",
        "id": "33b83b21-0346-417c-9473-7008bf3794eb"
    },
    {
        "author": "張守",
        "paragraphs": [
            "乃公倦經綸，結□俯滄浪。",
            "風波不到處，修鱗自徜祥。",
            "一與芳餌辭，此樂殊未央。",
            "借問那得知，吾人亦相忘。"
        ],
        "title": "魚樂亭",
        "id": "4c3024cc-7d11-4b4c-99ab-6a643de68bd1"
    },
    {
        "author": "呂本中",
        "paragraphs": [
            "客事久輸鸚鵡盃，春愁如接鳳凰臺。",
            "樹陰不礙帆影過，雨氣却隨潮信来。",
            "山似故人堪對飲，花如遺恨不重開。",
            "雪籬風榭年年事，辜負風光取次回。"
        ],
        "title": "暮步至江上",
        "id": "860f7950-b900-44bc-bcb4-79f6e1481a40"
    },
    {
        "author": "呂本中",
        "paragraphs": [
            "張卿畫竹今成癖，笑語揮毫不作難。",
            "欻見高標起蕭瑟，坐令炎暑變荒寒。",
            "筆頭似有千年韻，胸次猶須萬斛寛。",
            "歲晚雪霜君記取，此君懷抱要重看。"
        ],
        "title": "題張君墨竹",
        "id": "0d8eb77a-d574-4bfb-88ac-b49ac0f20392"
    },
    {
        "author": "呂本中",
        "paragraphs": [
            "涼風森爽遽如許，天氣蕭條殊未佳。",
            "密逕留陰□□竹，敗畦藏雨鬬蛙蟆。",
            "碧雲莫合人千里，丹鳳□□天一涯。",
            "唯有雙叢庭下菊，殷勤還作去年花。"
        ],
        "title": "陰",
        "id": "16868cdb-feef-4891-ac2e-55c4b25558b4"
    },
    {
        "author": "呂本中",
        "paragraphs": [
            "窮居日荒涼，杜門與世絕。",
            "親故日夜疏，詩書固宜缺。",
            "符離雖陋邦，賢士稍羅列。",
            "德操青雲器，議論輩前哲。",
            "外貌發英華，中心瑩冰雪。",
            "介然特立士，勁氣剛于鐵。",
            "攘臂辯是非，孰能逃區别。",
            "信民粹而和，名利誠難悅。",
            "汩沒稠人中，獨抱雲松節。",
            "偉哉二三子，實乃邦家傑。",
            "我来從之游，內顧慙疏拙。",
            "欣然對三益，放懷歌數闋。",
            "已矣不須言，渠當爲君說。"
        ],
        "title": "符離諸賢詩",
        "id": "2823e0be-a7fb-4a7e-9a5f-9c9127655831"
    },
    {
        "author": "呂本中",
        "paragraphs": [
            "病着文書懶出門，偶扶藜杖看行雲。",
            "屋頭日在轉花影，水面風来散縠紋。",
            "不厭莫城千嶂合，稍令明月萬家分。",
            "小庭留得清秋在，已見霜紅未見君。"
        ],
        "title": "德操充之皆約九月間見過今皆未至扶杖出門悠然有感",
        "id": "619e5da7-11db-41bf-b898-32d79c36bcb7"
    },
    {
        "author": "呂本中",
        "paragraphs": [
            "暖日温風破淺寒，短青無數簇幽蘭。",
            "三年止酒償春意，可忍花梢带面看。"
        ],
        "title": "遊劉氏園",
        "id": "b98e5d09-7f40-4b5d-8e95-b4ea563df362"
    },
    {
        "author": "呂本中",
        "paragraphs": [
            "步屧荒園日已昏，呼兒當逕掃苔痕。",
            "春愁不作遊人地，細雨殘梅過上元。"
        ],
        "title": "上元",
        "id": "a8a6e592-fe04-48cf-8cb9-9dc56d123775"
    },
    {
        "author": "呂本中",
        "paragraphs": [
            "含烟带雨過平橋，嫋嫋千絲復萬條。",
            "張令當年緣底事，風流才似女兒腰。"
        ],
        "title": "柳",
        "id": "8ebfb5bc-da88-4843-805b-0c6efca33458"
    },
    {
        "author": "呂本中",
        "paragraphs": [
            "天乞幽人一夜涼，故教微雨送斜陽。",
            "暝陰籠樹山更好，爽氣侵人土自香。",
            "多病不眠唯藥裹，居閑長坐只繩牀。",
            "五年謬作江湖客，幾對鱸魚憶故鄉。"
        ],
        "title": "喜雨",
        "id": "63eb3de5-a3bb-4bfb-905a-5f26a420d494"
    },
    {
        "author": "呂本中",
        "paragraphs": [
            "無數新花替舊叢，兔葵高卧占春風。",
            "向来桃李成蹊處，今在陂塘渺莽中。"
        ],
        "title": "舍東舊有花數百株自去歲大雨道路阻絕不復可尋感歎成詩",
        "id": "5b877539-769e-4845-a925-e5fbf688f048"
    },
    {
        "author": "呂本中",
        "paragraphs": [
            "水天空闊片帆開，野岸蕭條送騎回。",
            "重到張公泊船處，小亭春在鎖青苔。"
        ],
        "title": "送文潛歸因成一絕奉寄",
        "id": "bd480e51-50e8-4773-95ea-f91cf8faea29"
    },
    {
        "author": "呂本中",
        "paragraphs": [
            "晚風初染嫩鵝黄，小雨仍添百和香。",
            "折與病夫元不稱，玉瓶留待冶游郎。"
        ],
        "title": "謝人送牡丹",
        "id": "e09a391f-ea6b-4194-aeff-725dbea01d21"
    },
    {
        "author": "呂本中",
        "paragraphs": [
            "暑氣侵人始欲愁，簞瓢窮巷不堪憂。",
            "亂蟬泊雨林塘静，密逕吹花草樹幽。",
            "春盡茅簷深着燕，日高田水故飛鷗。",
            "莫欺湫隘無餘地，待借元龍百尺樓。"
        ],
        "title": "宿州初暑",
        "id": "6469cc47-b85e-4545-8674-001677749c47"
    },
    {
        "author": "呂本中",
        "paragraphs": [
            "小行畏蛇蝎，端坐困蚊蚋。",
            "終日方丈間，茫然豈唯供。",
            "病本兼恐添，藥費小園新。",
            "雨餘蔬畦共，飽聞譍門柳。",
            "清陰妙無對，便思攜杖往。",
            "行歌當游戲。",
            "千秋陶淵明，此意渠亦會。"
        ],
        "title": "夏日書事",
        "id": "9cad4325-df82-4154-95b4-3fc2f225b295"
    },
    {
        "author": "呂本中",
        "paragraphs": [
            "念我江西老斵輪，久無漫鼻與揮斤。",
            "千金莫買蛾眉笑，留寄溪堂病主人。"
        ],
        "title": "寄吉州若谷叔",
        "id": "4cd6165e-1b62-41c0-a241-84b6974ccbb0"
    },
    {
        "author": "呂本中",
        "paragraphs": [
            "萬里江南雨外船，長腰秔米縮頭鯿。",
            "廣文繋馬無由去，更有何人贈酒錢。"
        ],
        "title": "寄汪信民",
        "id": "390a5bd7-2be3-4bf4-9d32-27fddc79cb91"
    },
    {
        "author": "呂本中",
        "paragraphs": [
            "昔聞城東園，欲往常不款。",
            "今来天氣佳，茶甌起衰懶。",
            "杖藜出門去，如膜開病眼。",
            "木葉犯新霜，瓜田带餘暖。",
            "川源疑有無，風雲遞舒卷。",
            "不期魚鳥會，偶逐鷗鷺遠。",
            "淺水亂菰蒲，荒亭秀苔蘚。",
            "青山近在望，更悟秋意晚。",
            "同行二三子，詩語各蕭散。",
            "不愁罰觴難，苦恨白日短。",
            "千秋高陽池，令人憶山簡。"
        ],
        "title": "同諸子游城東園",
        "id": "49b9f861-4e02-41a4-a7f4-0913e81a1611"
    },
    {
        "author": "呂本中",
        "paragraphs": [
            "君不見渭川之陰卧龍横千秋，貌取者誰文湖州。",
            "十年筆意閉黄壤，只今妙手唯楊侯。",
            "楊侯畫竹盡真跡，功奪造化令人愁。",
            "滿堂迴頭看下筆，擾擾雲烟亂晴日。",
            "大叢縱横高入雲，斜風落葉秋紛紛。",
            "小叢欹傾病無力，傍水長根走蒼石。",
            "門前車馬汗成川，何得陰風動高壁。",
            "楊侯嘻笑辭未工，此意不與丹青同。",
            "粉黛初數無一錢費，酒炙能使千家空。",
            "襪材遠寄動盈屋，我子畫無由窮。",
            "剡溪寒藤不難致，須君放手爲雙叢。",
            "須君放手爲雙叢，與我俱隱南山中。"
        ],
        "title": "楊道孚墨竹歌",
        "id": "d8cbc0e7-0a01-41f5-8f4e-58543f451ac2"
    },
    {
        "author": "呂本中",
        "paragraphs": [
            "八年去東都，觸事無一好。",
            "沈綿淹歲時，憂虞滿懷抱。",
            "欲歸故里閭，稀復舊耆老。",
            "悠悠歲欲盡，忽忽身向老。",
            "小堂佳有餘，所恨来不早。",
            "饑蟲語夜霜，疏星亂衰草。",
            "支撐壞壁高，側轉寒木小。",
            "詩書久棄置，詞林迹如掃。",
            "佳人何時来，路遠音信少。",
            "庭前冬開花，扶杖起千繞。",
            "春風回馬首，清尊待君倒。",
            "先期留酒錢，仍須具梨棗。"
        ],
        "title": "謝無逸秦處度諸人皆許省試後見訪冬夜有懷作此詩寄之",
        "id": "3ef6c7ea-a31f-41e0-8131-488bfbb32bff"
    },
    {
        "author": "呂本中",
        "paragraphs": [
            "野竹新開徑，疏籬自著行。",
            "暮寒收雨雪，落日散牛羊。",
            "生事顔公拙，才名謝奕狂。",
            "藥囊無奈汝，春到莫相妨。"
        ],
        "title": "歲晚",
        "id": "e0fcb2ea-a500-4c6a-87eb-5bc44d4a2ab0"
    },
    {
        "author": "呂本中",
        "paragraphs": [
            "浦口生春綠未酣，南山初見碧嶃巖。",
            "風聲入樹翻歸鳥，月影浮江倒客帆。",
            "破甑不堪充酒券，短蓑真欲換朝衫。",
            "往来泥雨城南路，可見輕鷗定不凡。"
        ],
        "title": "晚步至江上",
        "id": "00b7d7d9-0cd9-42a4-9ea7-21af42372b46"
    },
    {
        "author": "呂本中",
        "paragraphs": [
            "樹陰殘雪半成泥，尚想狂花一尺圍。",
            "小雨似酥黄草盡，澄江如練白鷗飛。",
            "未辭酒炙爲公費，政恐親知見面稀。",
            "南市津頭行艓子，無人識我醉中歸。"
        ],
        "title": "訪晁進道歸",
        "id": "00396b72-2132-4b2e-80f5-19ee75fb30c8"
    },
    {
        "author": "呂本中",
        "paragraphs": [
            "借君手中板，爲君歌一辭。",
            "辭中宛轉君不曉，爲君說盡長相思。",
            "輕霜夜度吳城暖，楓葉蘆花秋意晚。",
            "萬里春隨驛使歸，十年夢逐佳人遠。",
            "當時笑語似兒劇，象牀玉手無消息。",
            "古岸風江千里船，咫尺春愁那得憐。",
            "君不見信陵門下客，侯嬴不用今頭白。"
        ],
        "title": "怨歌行",
        "id": "0fb651b4-d5d0-4580-adb7-4920199d120d"
    },
    {
        "author": "呂本中",
        "paragraphs": [
            "雪盡寒仍在，園荒春欲歸。",
            "晴空落雁小，古木聚鵶稀。",
            "肺病猶堪酒，囊空合典衣。",
            "碧雲愁不見，千里故山薇。"
        ],
        "title": "雪盡",
        "id": "39645515-7a34-4e1f-a08e-2d8107d5c0cb"
    },
    {
        "author": "呂本中",
        "paragraphs": [
            "冰霜連暮春，既雨寒愈重。",
            "扁舟纜荒亭，淺水咽微凍。",
            "今晨稍和柔，始覺芳意動。",
            "經旬厭拘束，樂事須一縱。",
            "籃輿無俗情，鴟夷當賓從。",
            "千花犯濃雲，紅紫相餞送。",
            "未知滕薛長，乃若鄒魯鬨。",
            "娉婷北門柳，别淚作凄痛。",
            "陵陂少荒蕪，亦未妨耕種。",
            "道人喜我来，清談破昏夢。",
            "彈琴不須弦，風林助吟諷。",
            "嫰玉擣香秔，浮蛆撥春甕。",
            "嘉蔬剪朝露，奇果市新貢。",
            "西鄰亦可人，明窗碾雙鳳。",
            "人生一飽適，此外更何用。",
            "七年城北交，事與朱阮共。",
            "長詩不成篇，臨行當三弄。",
            "瓊瑶報木桃，爲子末後供。"
        ],
        "title": "三月一日泊舟宿州城外因縱步至城北遂過天慶觀道士留飲乃歸",
        "id": "1450a9ca-8464-401b-a7b9-8b83efbf83d1"
    },
    {
        "author": "呂本中",
        "paragraphs": [
            "燈火客帆盡，人烟村市幽。",
            "晚風號古木，高岸束黄流。",
            "物色淮山近，春光霧雨愁。",
            "棲遲舊游地，来豁十年憂。"
        ],
        "title": "宿青陽驛",
        "id": "bf86f836-9e4c-4e02-a601-bf4a3d229c51"
    },
    {
        "author": "呂本中",
        "paragraphs": [
            "吾生復何往，樂事亦匆匆。",
            "寶塔千帆外，春城萬壑中。",
            "亂花緣側逕，晚照落晴空。",
            "坐想西倉老，掀髯一笑同。"
        ],
        "title": "游南山歸簡張嘉父博士",
        "id": "be72f8c9-d554-4d3b-80a6-ff6e5ee773ce"
    },
    {
        "author": "呂本中",
        "paragraphs": [
            "拄腹文章未補饑，積瘕潛愧不堪悲。",
            "兒曹怪我疏愚甚，不見田光盛壯時。"
        ],
        "title": "書懷",
        "id": "1e86055c-be73-46aa-845e-912c024c2395"
    },
    {
        "author": "呂本中",
        "paragraphs": [
            "客愁如長河，浩蕩去不息。",
            "未来已相關，千里在咫尺。",
            "抱疾寄他鄉，終年守岑寂。",
            "中虛耗神志，內熱損筋力。",
            "長虞二豎攖，復有寒餒廹。",
            "怪渠甑上煙，愧爾囊中帛。",
            "平生所讀書，已如不相識。",
            "坐貽鄉黨笑，敢辭塵埃没。",
            "舊游今幾時，轉眄忽陳迹。",
            "死者不復見，墓草春已碧。",
            "生者天一涯，未免陳蔡厄。",
            "兒曹乳臭在，瞑目分黑白。",
            "雖無未見書，頗多雌黄筆。",
            "出言輒周孔，而不辨菽麥。",
            "啾啾要酬和，內顧頗牽率。",
            "坐令懷抱惡，更覺天宇窄。",
            "忽忽十年事，俯仰同戲劇。",
            "從来肺腑親，翻手胡與越。",
            "獨餘二三子，肝膽猶鐵石。",
            "尚怪東郭貧，亦訝懷祖黠。",
            "西軒来何時，簞瓢共饑渴。",
            "念君不能已，一飯再三噎。",
            "誰能明予心，皎皎霜夜月。"
        ],
        "title": "客居書懷奉寄介然若谷才仲兼簡信民",
        "id": "49be0f25-1dcb-49ad-88cf-19225a46ee4f"
    },
    {
        "author": "呂本中",
        "paragraphs": [
            "小園常在眼，春事已天涯。",
            "雨暗堤前路，苔深林外家。",
            "曲池通小徑，密樹隱殘花。",
            "長愧隣翁酒，囊空尚可賖。"
        ],
        "title": "小園",
        "id": "a5c82d19-2851-4e6b-b7fa-da028fbfbb79"
    },
    {
        "author": "呂本中",
        "paragraphs": [
            "紛紛乾沒混泥沙，暫遣塵言掛齒牙。",
            "妙畫已歸三語掾，壯游空記五侯家。",
            "古壇背日藏芳草，小樹留春放晚花。",
            "能共山翁同活計，隔林分聽一池蛙。"
        ],
        "title": "謁雍道士",
        "id": "cd92ad66-5b59-4fd4-8343-e5cc4c5aa734"
    },
    {
        "author": "呂本中",
        "paragraphs": [
            "隱几虛堂俗客稀，片心真與道相宜。",
            "風搖柳带千絲亂，雨勒花心十日期。",
            "瘦病才蘇休强酒，良辰雖好少題詩。",
            "賈生詞賦常流落，歸去来兮在幾時。"
        ],
        "title": "春日即事二首  其一",
        "id": "ec204707-2720-445f-82d5-99be6e459519"
    },
    {
        "author": "呂本中",
        "paragraphs": [
            "病起多情白日遲，强来庭下探花期。",
            "雪消池館初春後，人倚欄干欲暮時。",
            "亂蝶狂蜂俱有意，兔葵燕麥自無知。",
            "池邉垂柳腰肢活，折盡長條爲寄誰。"
        ],
        "title": "春日即事二首  其二",
        "id": "fbbacab4-3315-4157-a0be-aa827d1861eb"
    },
    {
        "author": "呂本中",
        "paragraphs": [
            "楊子文章老更新，狂吟寡和過陽春。",
            "雙聲疊韻俱難敵，指物程形似有神。",
            "畫馬已無韓幹肉，草書真得伯英筋。",
            "可憐一首閑居賦，解道連蜷能幾人。"
        ],
        "title": "寄前鎮西楊法曹",
        "id": "a8837a75-72fe-435c-9c0e-0f3040010605"
    },
    {
        "author": "呂本中",
        "paragraphs": [
            "人生百歲能幾何，顧我把酒胡不歌。",
            "窮通大抵夢南柯，我復夢中多蹉跎。",
            "自古英雄亦何有，往事紛紛不如酒。",
            "嗟予真得酒中趣，幾度尊前揖星斗。",
            "病起槐陰鸚已老，今日相逢還草草。",
            "匆匆數日是行人，且向尊前一傾倒。",
            "人生樂事亦難并，明月清風况都好。"
        ],
        "title": "飲酒",
        "id": "ea26d37a-e6a6-463f-9db7-4188f31a5ec5"
    },
    {
        "author": "呂本中",
        "paragraphs": [
            "陳壽謂諸葛，將略非所長。",
            "私恨寫青史，千古何茫茫。",
            "謗議終自破，公論不可當。",
            "是非倘可定，青蠅果何傷。"
        ],
        "title": "讀史",
        "id": "1de9ce81-7e63-4211-b12e-250a710b2553"
    },
    {
        "author": "呂本中",
        "paragraphs": [
            "大阮愛我詩，謂我能詩矣。",
            "我詩来無極，愛之終不已。",
            "吾非聖者也，但智慮多耳。",
            "賜始可言詩，吾智由商起。"
        ],
        "title": "戲呈七十七叔",
        "id": "a8025021-6e8a-45a0-9092-d98c68d10d06"
    },
    {
        "author": "呂本中",
        "paragraphs": [
            "去年芳草又萋萋，休歎王孫猶未歸。",
            "更見春深送春雁，三三兩兩傍雲飛。"
        ],
        "title": "偶作",
        "id": "be2d1233-77e3-48b1-a8a3-554a42bb1d0b"
    },
    {
        "author": "呂本中",
        "paragraphs": [
            "悠悠千載五湖心，古廟無人鎖綠陰。",
            "爲問功成肥遯後，不知何術累千金。"
        ],
        "title": "謁陶朱公廟",
        "id": "3b2b6b94-9710-43e1-ad29-bfdf71843450"
    },
    {
        "author": "呂本中",
        "paragraphs": [
            "終日題詩詩不成，融融午睡夢頻驚。",
            "覺來心緒都無事，牆外啼鶯一兩聲。"
        ],
        "title": "睡",
        "id": "8ce3b199-2425-4b52-8367-91174d72d323"
    },
    {
        "author": "呂本中",
        "paragraphs": [
            "夢入長安道，萋萋盡春草。",
            "覺来春已去，一片池塘好。"
        ],
        "title": "夢",
        "id": "3f63cc3a-fc78-488e-a2c6-ace7a713464a"
    },
    {
        "author": "呂本中",
        "paragraphs": [
            "我愛陶彭澤，解言歸去来。",
            "醉眠猶遣客，却使世人猜。"
        ],
        "title": "讀陶元亮傳  其一",
        "id": "b041965c-f6f2-4037-8cfb-7e2c11fc589c"
    },
    {
        "author": "呂本中",
        "paragraphs": [
            "我愛陶彭澤，不求弦上聲。",
            "琴中如有趣，曾遣幾人聽。"
        ],
        "title": "讀陶元亮傳  其二",
        "id": "81efa4d2-6fc6-4bdb-b4ce-bfb2e9d66b27"
    },
    {
        "author": "呂本中",
        "paragraphs": [
            "出門厭交情，袖手看世故。",
            "紛紛駒過隙，忽忽豹隱霧。",
            "生平喜退縮，未到心已悟。",
            "尚餘好事人，相就討新句。",
            "雖非琢肝腎，終自費調護。",
            "君看雪霜根，豈受桃李妬。",
            "胥疏老支離，骯髒舊賓傅。",
            "何由兩行纒，遠泛一大瓠。",
            "從君乞妙語，一洗詩酒汚。"
        ],
        "title": "寄璧上人",
        "id": "c3617c99-af72-4089-91a1-a7e6bd4484a9"
    },
    {
        "author": "呂本中",
        "paragraphs": [
            "符離城裏相逢處，酒肉如山放手空。",
            "已見神通過鶖子，未應鮮健勝龐公。",
            "且尋扇子舊頭角，一任杏花能白紅。",
            "破箬笠前江萬里，無人曾識此家風。"
        ],
        "title": "寄璧公道友",
        "id": "6ed258ed-cb78-4e4c-a7e9-b5c8b9e92e22"
    },
    {
        "author": "呂本中",
        "paragraphs": [
            "先生昔據道玄峰，咳唾珠玉家爲空。",
            "只今江西二三子，可到元和六七公。",
            "雙髩只期他日白，千花猶是去年紅。",
            "須君吸盡西江水，不假扶搖萬里風。"
        ],
        "tags": [
            "长江"
        ],
        "title": "用前韻寄商老",
        "id": "9684e9a0-d977-4b99-8cd4-b4eeecab3587"
    },
    {
        "author": "呂本中",
        "paragraphs": [
            "文字撐腸不療窮，詩来想見左書空。",
            "雖非問道暏狂屈，猶勝遺書訪子公。",
            "銀杯久拚浮大白，桃花且看舒小紅。",
            "記取浮盃無剩語，他年說似馬牛風。"
        ],
        "title": "又寄無逸信民",
        "id": "7a72f0d3-7d56-4efa-b606-86eebdbfcb06"
    },
    {
        "author": "呂本中",
        "paragraphs": [
            "江山取别太匆匆，對面難尋一段空。",
            "顧我自無黄閣様，如君合是黑頭公。",
            "客塵袞袞催前浪，俗眼紛紛替舊紅。",
            "炙日茅簷那接膝，重来肯借一帆風。"
        ],
        "title": "奉答璧公兼簡諸友",
        "id": "d7a94e14-c680-4097-accb-7aa33458bb00"
    },
    {
        "author": "呂本中",
        "paragraphs": [
            "歌呼屢回曹相國，牋書或似魏司空。",
            "半生懷抱向餘子，千載風流獨此公。",
            "未用反身藏白黑，更須着眼辨青紅。",
            "無人與助求田費，雅稱謝家林下風。"
        ],
        "title": "得李去言詩次韻答之",
        "id": "747bf834-4e86-43e7-91e1-44bfb2a582c3"
    },
    {
        "author": "呂本中",
        "paragraphs": [
            "愛閑多病老封戎，看子垂天上碧空。",
            "懶惰未須攀此老，典刑政爾賴諸公。",
            "鬚如震澤三春淥，詩似芙蕖五月紅。",
            "坐此逃禪夫可恕，不應獨許我乘風。"
        ],
        "title": "督山伯蕭遠和詩并示舍弟",
        "id": "dcec001e-1f58-40cc-9218-bb24827e2c2a"
    },
    {
        "author": "呂本中",
        "paragraphs": [
            "故人瓶錫各西東，吾道從来冀北空。",
            "病去漸于文字懶，南来猶覺歲時公。",
            "江回夜雨千巖黒，霜着高林萬葉紅。",
            "政好還家君未肯，莫教慚愧北窗風。"
        ],
        "title": "用寄璧上人韻寄范元實趙才仲及從叔知止兼率山伯同賦",
        "id": "93d20062-d390-4d43-b98a-1151c41675d6"
    },
    {
        "author": "呂本中",
        "paragraphs": [
            "風江舞暮帆，野樹散歸鳥。",
            "寒燈上壁角，疏星綴林杪。",
            "歸來静無事，獨坐搜黙藁。",
            "放筆有新功，無人與傾倒。",
            "不知新恨多，但覺舊愁少。",
            "石鼎倚殘爐，茶煙看清裊。",
            "明朝尋酒錢，折簡喚諸老。"
        ],
        "title": "夜作呈諸公",
        "id": "b8b5a3cd-ab41-46e4-9a80-8394d9fd00d7"
    },
    {
        "author": "呂本中",
        "paragraphs": [
            "日日南風沙打圍，掛帆端爲故人回。",
            "長空渺渺水無際，遠樹冥冥花自開。",
            "疾病久辜鸚鵡杓，江山稍近鳳凰臺。",
            "月明雪霽山陰道，尚想王郎乘興來。"
        ],
        "title": "山陽寶應道中與汪信民兄弟洪玉父杜子師張益中日夕過從自過高郵不復有此樂也因作此詩寄懷",
        "id": "f0dc3811-5cbc-4911-9d1c-d2a490f606c5"
    },
    {
        "author": "呂本中",
        "paragraphs": [
            "春風未雌雄，尊酒自賢聖。",
            "燕巢樓閣間，鶯語花柳静。"
        ],
        "title": "春日",
        "id": "f5fd9df4-2b99-4c7e-9fc9-0b0f865dbe24"
    },
    {
        "author": "呂本中",
        "paragraphs": [
            "貪夫九鼎猶不足，淵明一軒長有餘。",
            "人生趨向等天壤，鴟嚇腐鼠猜鵷雛。",
            "中郎妙處世不識，風期自與常人殊。",
            "開軒便有千載韻，友葛天氏無懷徒。",
            "坐看松菊換時節，兔葵桃樹紛榮枯。",
            "五年却走各南北，千里懷想空煩紆。",
            "雙魚沈浮久不至，三径寂寞今何如。",
            "文章潦倒付丘壑，疾病蹭蹬思江湖。",
            "何時共坐北風裏，煩君小摘園中蔬。"
        ],
        "title": "知止歗傲軒",
        "id": "58deae28-78b2-47d8-a434-28443447fd4f"
    },
    {
        "author": "呂本中",
        "paragraphs": [
            "三旬埃鬱得清風，領袖猶飜汗摺紅。",
            "已是夢清無俗夢，更移涼簟月明中。"
        ],
        "title": "暑夕乍涼二絕  其一",
        "id": "326c520e-9082-42ae-b596-b8f75cb8afec"
    },
    {
        "author": "呂本中",
        "paragraphs": [
            "暮蟬蕭瑟下斜陽，已似茅簷氣味長。",
            "團扇未須憂棄置，竹奴猶可助清涼。"
        ],
        "title": "暑夕乍涼二絕  其二",
        "id": "3214fcdc-1699-4c26-a312-ab1c681d7667"
    },
    {
        "author": "呂本中",
        "paragraphs": [
            "少年樂事未全諳，疾病侵凌已不堪。",
            "尚喜步兵頻入夢，夢中猶復似曹南。"
        ],
        "title": "寄知止二絕  其一",
        "id": "257eb82c-19a2-4f80-80c1-1eebc4b79aa3"
    },
    {
        "author": "呂本中",
        "paragraphs": [
            "竹林還往風流絕，剡縣交游氣味疏。",
            "今代高人多惜費，千金未抵一行書。"
        ],
        "title": "寄知止二絕  其二",
        "id": "02a4f0f6-4227-44bc-89e8-53fcdc9e8c30"
    },
    {
        "author": "呂本中",
        "paragraphs": [
            "雨映煙籠萬竹蟠，枯條高下不堪看。",
            "非干秋後多霜露，自是芙蓉不耐寒。"
        ],
        "title": "游北李園三絕  其一",
        "id": "379ec574-356f-469b-9a8b-3afa8232c128"
    },
    {
        "author": "呂本中",
        "paragraphs": [
            "去馬來舟絕往還，此中情味却相干。",
            "明年知是明寒食，待約花梢月下看。"
        ],
        "title": "游北李園三絕  其二",
        "id": "5f315d6d-c8f4-41a9-a8dd-f5a9895fe488"
    },
    {
        "author": "呂本中",
        "paragraphs": [
            "壁間詩字有凝塵，庭下梅梢又作春。",
            "獨有城南汪教授，當時同是看花人。"
        ],
        "title": "游北李園三絕  其三",
        "id": "2764ff06-8651-41c0-9759-8d21bb2f7869"
    },
    {
        "author": "呂本中",
        "paragraphs": [
            "小徑縱横出紫苔，綠陰高下綴黄梅。",
            "榴花却是多情思，留宿薰風未肯開。"
        ],
        "title": "游北李園",
        "id": "1138f855-aae3-470a-84f3-de180c2619d5"
    },
    {
        "author": "呂本中",
        "paragraphs": [
            "東南之望廬山英，李郎落落奇後生。",
            "鳳凰麒麟在郊藪，芝蘭玉樹生階庭。",
            "文章初如濫觴水，行見萬里通滄溟。",
            "汪侯愛君筆不停，謂君詩似秋風清。",
            "世間兒子甘縮手，蘇過趙柟俱抗行。",
            "少年才氣乃如此，後来定是賢公卿。",
            "伊昔先朝文物盛，君家諸父當朝廷。",
            "外兄復是不世才，奇祥異瑞相輝映。",
            "翻雲覆雨十年後，昏昏醉夢須君醒。",
            "我生未壯日向衰，疾病侵凌心已灰。",
            "眼中之人不易見，千變百技常追隨。",
            "詩書深藏半鼠矢，筆墨高卧封蛛絲。",
            "功名已矣付公等，田園肯放吾先歸。"
        ],
        "tags": [
            "庐山"
        ],
        "title": "寄李怤去言",
        "id": "3c92284d-6e09-444c-ae17-f76828f221be"
    },
    {
        "author": "呂本中",
        "paragraphs": [
            "汪子宦不達，四海漫聲名。",
            "有弟極磊落，氣宇和而清。",
            "三冬文史足，十年書劍成。",
            "出言見瓌穎，府庫森五兵。",
            "於身則已拙，泛如池中萍。",
            "輕肥置度外，辛苦抱遺經。",
            "乃知佳子弟，必由賢父兄。",
            "念子初来時，我方疾病攖。",
            "相從四寒暑，所歷不可聽。",
            "昏昏醉夢裏，得君時一醒。",
            "擁爐共殘火，軟語當盃鐺。",
            "君亦不我厭，爲我雙眼青。",
            "勿云軀幹小，氣吞横海鯨。",
            "懸榻念文舉，開逕憶淵明。",
            "二子風流遠，感君兄弟情。",
            "窮通有時節，此士爾勿輕。"
        ],
        "title": "贈汪莘叔野",
        "id": "2b79e215-1fad-4fb2-b03b-28b422cadfcd"
    },
    {
        "author": "呂本中",
        "paragraphs": [
            "西風吹禾黍，落日在陋巷。",
            "杖藜訪新冬，霜樹眇空曠。",
            "人煙村舎西，行旅古原上。",
            "晚山晴更好，秀色常在望。",
            "居閑得真趣，日欲就疏放。",
            "豈惟憎俗徒，庶自免嘲謗。",
            "東鄰酒初熟，清香亂盆盎。",
            "徑須騎牆頭，挈榼獻窮狀。",
            "吾生足羈旅，久病非少壯。",
            "銀杯多羽化，布帆且無恙。",
            "雖非陶潛隱，不負徐邈暢。"
        ],
        "title": "新冬",
        "id": "4bedc019-c9ba-4119-9e2f-1c4ab8507872"
    },
    {
        "author": "呂本中",
        "paragraphs": [
            "君不見城南千樹桃，君不見澗底百尺松。",
            "松生偃蹇卧霜雪，桃李一笑隨春風。",
            "百年澗底終自若，桃花猶得暫時紅。",
            "嗚呼志士每如此，衡門高卧不見用，心雖無瑕饑欲死。"
        ],
        "title": "贈謝無逸",
        "id": "4f5fd3dd-e362-4e51-9181-564732f34019"
    },
    {
        "author": "呂本中",
        "paragraphs": [
            "病憶江湖去，書無尺寸工。",
            "平時窶人子，忽是富家翁。",
            "活計呻吟裏，交情夢寐中。",
            "獨於張處士，相近數過從。"
        ],
        "title": "贈張若虛",
        "id": "43c16154-45bd-47e6-816c-c667acd2e7ae"
    },
    {
        "author": "呂本中",
        "paragraphs": [
            "五年客符離，端坐受貧病。",
            "從来疏出門，今乃懶成性。",
            "官多豪富郎，分明與時競。",
            "取醉不論錢，定無塵生甑。",
            "豈但相娱樂，頗復自賢聖。",
            "汪侯雖官居，笑語怯豪橫。",
            "折腰衆人後，瓊林自輝映。",
            "背後足官府，眼前謬恭敬。",
            "偷閑過草堂，遣興眯眼浄。",
            "雖非醉紅裙，清談却差勝。",
            "秋高數能來，勿厭阻泥濘。"
        ],
        "title": "贈信民",
        "id": "ffaddf8b-cbdf-4873-8359-b65bde981bea"
    },
    {
        "author": "呂本中",
        "paragraphs": [
            "符離之民難與居，五年坐此如囚拘。",
            "比屋生涯但剽劫，諸生學問只鄉閭。",
            "南鄰經年不相見，北里雖見復粗疏。",
            "窄衣小帽走塵土，也復生貌施襟裾。",
            "對此自然憂氣滿，疾病日益何由除。",
            "君不見圖經所記又可哀，此州自古無賢才。"
        ],
        "title": "符離行",
        "id": "6a1d5866-8511-435a-8eef-b5879a1e0cad"
    },
    {
        "author": "呂本中",
        "paragraphs": [
            "縞带銀杯欲着塵，小園幽樹已含春。",
            "風流王謝佳公子，臭味曹劉入幕賓。",
            "細朵定無泥土涴，暗香猶带雪霜新。",
            "剩摩枵腹搜奇句，去惱城南得定人。"
        ],
        "title": "探梅呈汪信民",
        "id": "4d85d080-8685-407a-8c70-bcb9720c1b0d"
    },
    {
        "author": "呂本中",
        "paragraphs": [
            "顔子置身陋巷，屈原放跡江湖。",
            "何似我公歸去，馬羸不厭長途。"
        ],
        "title": "奉懷張公潛舍人二首  其一",
        "id": "162862d0-cdac-4244-92d1-29e1db9b3516"
    },
    {
        "author": "呂本中",
        "paragraphs": [
            "腕中有萬斛力，胸次乃千頃陂。",
            "字畫顔行楊草，文章韓筆杜詩。"
        ],
        "title": "奉懷張公潛舍人二首  其二",
        "id": "021db2a6-a610-4710-95e4-2eae7872210e"
    },
    {
        "author": "呂本中",
        "paragraphs": [
            "三年讀書少餘味，燈火可親病爲祟。",
            "謝侯好事憐我窮，時遣雙魚問憔悴。",
            "交情乃似親骨肉，學行坐越諸公輩。",
            "胸中萬卷書屈蟠，少日力戰登詩壇。",
            "下帷卻掃謝俗子，凍吟不管兒號寒。",
            "只今食粥已數月，千慮百憂煩筆端。",
            "高才本是棟梁器，苦語終無儒生酸。",
            "樂章短句又清絕，陶寫萬象嘲江山。",
            "江南草木不得閑，問君何爲愁肺肝。",
            "十年行坐想風采，千里魂夢勞追攀。",
            "我無良田歸不得，忍窮氣味君應識。",
            "囊貯未了歲寒計，學道空愧琳與璧。",
            "交親零落半鬼錄，白日輕去真可惜。",
            "終朝撥火煮蘆菔，南山之南待君喫。"
        ],
        "title": "答無逸惠書",
        "id": "51569798-f16a-472f-920d-92ddfbb0e5bb"
    },
    {
        "author": "呂本中",
        "paragraphs": [
            "一門叔父到卿好，中表弟兄惟爾賢。",
            "往事關心空自語，新詩好句與誰傳。",
            "溪山已近堪投老，文史雖窮莫取憐。",
            "仲弟墓頭今宿草，爲渠先賦補亡篇。"
        ],
        "title": "寄知止才仲",
        "id": "dbb13022-1238-4903-b06f-51bda2e190ec"
    },
    {
        "author": "呂本中",
        "paragraphs": [
            "五年望張子，兀坐四壁空。",
            "今晨千里来，如熱濯清風。",
            "笑談不改舊，憐我衰病攻。",
            "斯人舊豪氣，頗似陳元龍。",
            "只今更省事，終歲兩頬紅。",
            "何知珊瑚樹，却倚塵埃中。",
            "晁侯夙所敬，見渠如見公。",
            "網羅枝出脚，遠逐冥冥鴻。",
            "同會得玉郎，敲門夜相從。",
            "殷勤一盃酒，目送西歸鴻。",
            "人生少如意，此樂難再逢。",
            "君家老季鷹，高韻留吴淞。",
            "風流遠孫在，一櫂何時東。",
            "不嫌道里遠，爲我略從容。"
        ],
        "title": "寄張益中",
        "id": "8dcb296a-8fb4-4fe6-bcfd-dac7da55da9c"
    },
    {
        "author": "呂本中",
        "paragraphs": [
            "東家起傳觴，西家起相喚。",
            "我亦了新詩，成此奇一段。",
            "念無毫髮益，但見日月換。",
            "出門語沈郎，造請我亦漫。"
        ],
        "title": "元日贈沈宗師四首  其一",
        "id": "2797d9aa-1974-4aa5-91cd-ff69794b0b5a"
    },
    {
        "author": "呂本中",
        "paragraphs": [
            "念昔從諸賢，關汪老耆舊。",
            "是事今則無，斯人亦難又。",
            "爾来見公子，却立兩公後。",
            "不倦以終之，可以爲子壽。"
        ],
        "title": "元日贈沈宗師四首  其二",
        "id": "8cf31cc8-dc74-4014-a7e0-cad997bd3aad"
    },
    {
        "author": "呂本中",
        "paragraphs": [
            "沈郎固可人，好善乃天性。",
            "迹隨萬事遠，心與一物定。",
            "蕭然四立壁，筆墨自温凊。",
            "更持孟賁勇，少折楚士脛。"
        ],
        "title": "元日贈沈宗師四首  其三",
        "id": "4ed225da-6bd7-49e0-8199-5f9fc580753a"
    },
    {
        "author": "呂本中",
        "paragraphs": [
            "君無綺紈氣，我有冰雪容。",
            "相期五石瓠，共濟萬里風。",
            "江山秀句在，內子空洞中。",
            "還身視塵滓，當有一日功。"
        ],
        "title": "元日贈沈宗師四首  其四",
        "id": "85a04009-b88b-4021-829a-e2bbf76bc5ec"
    },
    {
        "author": "呂本中",
        "paragraphs": [
            "南雪看未穏，北風吹已殘。",
            "才堪十年夢，不稱一生酸。",
            "日月方回首，風霜與凭欄。",
            "遲明出謝客，頓覺帽圍寛。"
        ],
        "title": "梅",
        "id": "a0a94558-502e-4db6-a971-452b0a92155e"
    },
    {
        "author": "呂本中",
        "paragraphs": [
            "破臘冬仍在，逢正陰更頻。",
            "寒流未解凍，雪意欲妨春。",
            "畏病還疏酒，逃寒懶見人。",
            "郊東小桃李，還是一番新。"
        ],
        "title": "苦陰",
        "id": "994b10ce-983d-4a75-8853-8cbbe12730c6"
    },
    {
        "author": "呂本中",
        "paragraphs": [
            "一庵便送淵明老，四海共傳摩詰詩。",
            "本自妨人枕邊夢，不能陪汝劍頭炊。",
            "交游大半饑寒裏，疾病中分少壯時。",
            "西寺木魚東寺鼓，三年三見浹闍黎。"
        ],
        "title": "贈浹上人",
        "id": "9b63b27b-9ff1-47a3-82eb-38e66fada09f"
    },
    {
        "author": "呂本中",
        "paragraphs": [
            "春来消息未真傳，久負蒲團一味禪。",
            "燈火侵尋作佳境，冰霜偃蹇過新年。",
            "江聲悮落三更雨，野色遥看萬斛船。",
            "咫尺風光不相貸，忍令好語到愁邊。"
        ],
        "title": "正月十二日夜作",
        "id": "3645ab96-8c37-402d-8dd5-74296fd7fa72"
    },
    {
        "author": "呂本中",
        "paragraphs": [
            "漢朝公主歌黄鵠，秦地佳人唱柳枝。",
            "想見雲車度沙漠，一盃湩酪酹明妃。"
        ],
        "title": "咸安公主",
        "id": "f29fe203-0c05-4ffb-9a85-c7a4510caf41"
    },
    {
        "author": "呂本中",
        "paragraphs": [
            "秦人彊盛時，百戰無逡巡。",
            "漢氏失中策，清邊烽燧頻。",
            "丈夫不任事，女子去和親。",
            "君王爲置酒，單于来奉珍。",
            "朝辭漢宫月，暮隨胡地塵。",
            "鞍馬白沙暮，旃裘黄草春。",
            "人生在相合，不論越與秦。",
            "但取眼前好，莫言長苦辛。",
            "君看輕薄兒，何殊胡地人。"
        ],
        "title": "明妃",
        "id": "595753d9-024f-4674-9676-ba2031dae83d"
    },
    {
        "author": "呂本中",
        "paragraphs": [
            "雨着河堤柳着煙，小樓燈火又今年。",
            "東風不與行人便，留滯長亭十里船。"
        ],
        "title": "正月十三日河堤上作",
        "id": "2ad28aa1-bc28-4998-a445-398af19ec7f0"
    },
    {
        "author": "呂本中",
        "paragraphs": [
            "疏燈欲盡漁商市，小雨似開桃李顔。",
            "一夜簷聲鳴甕盎，無人知我坐蒲團。"
        ],
        "title": "昨日晚歸戲成四絕呈子之兼煩轉示進道丈  其一",
        "id": "baa93122-3b2c-49c4-a1e6-ede292395e71"
    },
    {
        "author": "呂本中",
        "paragraphs": [
            "卧疾江邊久未回，懶随兒輩走塵埃。",
            "天公尚有餘情在，肯放梅花自在開。"
        ],
        "title": "昨日晚歸戲成四絕呈子之兼煩轉示進道丈  其二",
        "id": "34d8d817-a677-4e40-ae4f-0ef7519f3543"
    },
    {
        "author": "呂本中",
        "paragraphs": [
            "春愁故故妨人樂，舊蘚新苔不暫晴。",
            "想見江郎閉船卧，滿川風雨報天明。"
        ],
        "title": "昨日晚歸戲成四絕呈子之兼煩轉示進道丈  其三",
        "id": "5bfeaae6-5cc0-44c9-817a-233977ea0d43"
    },
    {
        "author": "呂本中",
        "paragraphs": [
            "晁卿白髮風流在，肯伴香車作夜遨。",
            "借問典衣充戲責，何如沽酒喚吾曹。"
        ],
        "title": "昨日晚歸戲成四絕呈子之兼煩轉示進道丈  其四",
        "id": "2b281d78-d0cb-44b2-a4d3-a6ad0901b283"
    },
    {
        "author": "呂本中",
        "paragraphs": [
            "燈火滿城公不來，爲公雕句洗塵埃。",
            "春愁不到城西寺，更約梅花緩緩開。"
        ],
        "title": "上元夜招沈宗師不至聞已赴郡會作二絕戲之  其一",
        "id": "050476e5-9d39-4af3-bb31-fa952b43d4e3"
    },
    {
        "author": "呂本中",
        "paragraphs": [
            "白酒紅燈稱意春，知公未免踏黄塵。",
            "繩牀好在休相憶，輸與瑯琊浹上人。"
        ],
        "title": "上元夜招沈宗師不至聞已赴郡會作二絕戲之  其二",
        "id": "2907dfcf-92f0-4d47-a1a9-d3b54b01b357"
    },
    {
        "author": "呂本中",
        "paragraphs": [
            "枯木庵中浹道人，百年無影卧輪囷。",
            "未須特地通身去，放取枝條自在春。"
        ],
        "title": "浹上座求枯木庵詩戲成兩絕贈之  其一",
        "id": "7c8cd906-d98a-4573-a117-894be28255e2"
    },
    {
        "author": "呂本中",
        "paragraphs": [
            "前身石霜後身浹，如印印泥風去塵。",
            "認得當時侍者意，無人知是密庵人。"
        ],
        "title": "浹上座求枯木庵詩戲成兩絕贈之  其二",
        "id": "88b1de7b-3e59-4b43-90c1-88641a4078d6"
    },
    {
        "author": "呂本中",
        "paragraphs": [
            "柳着河冰雪着船，小桃應誤取春憐。",
            "牀頭有酒須君醉，又廢蒲團一夜禪。"
        ],
        "title": "正月末雪中小酌",
        "id": "4ebd3de1-7e85-428e-98d6-02ace63da18b"
    },
    {
        "author": "呂本中",
        "paragraphs": [
            "密庵居士渠不識，齒髮則衰心未然。",
            "樽下不知公子貴，酒中差覺孟生賢。",
            "已吞舌本三千丈，却住人間五百年。",
            "觸忤風光君莫怪，棒頭無地可逃禪。"
        ],
        "title": "次韻張生",
        "id": "85fb97aa-babf-44ee-bcb2-234aca5995c2"
    },
    {
        "author": "呂本中",
        "paragraphs": [
            "滿江風月一船霜，無計留君只自狂。",
            "燈火隔簾香隔坐，無人知是竹枝娘。"
        ],
        "title": "追成舊作",
        "id": "fe5581f2-5606-49f9-9116-1c77daa891a4"
    },
    {
        "author": "呂本中",
        "paragraphs": [
            "望大趙書如渇驥，憶老汪膠無續弦。",
            "看徧江南與江北，小屏微雨是斜川。"
        ],
        "title": "久不得才仲書因成二絕寄之  其一",
        "id": "d07b2f5f-2dcb-4d79-b429-d0000547f4ac"
    },
    {
        "author": "呂本中",
        "paragraphs": [
            "病去詩無一點塵，亦知摩詰是前身。",
            "憐君更似西江水，合伴倚松庵裏人。"
        ],
        "tags": [
            "长江"
        ],
        "title": "久不得才仲書因成二絕寄之  其二",
        "id": "34f9619d-fd5c-4074-a264-4757123712f8"
    },
    {
        "author": "呂本中",
        "paragraphs": [
            "斜陽入花柳，渾欲不勝情。",
            "春事乃如此，病軀安得平。",
            "尚堪衝宿酒，復作快新晴。",
            "荒簷足烏鳥，莫厭晚来聲。"
        ],
        "title": "晚晴",
        "id": "47cd9cf6-f51b-48a6-9e0a-8820f5400a48"
    },
    {
        "author": "呂本中",
        "paragraphs": [
            "春風吹茅簷，落日半花柳。",
            "餘寒盛氣來，佳辰爲誰有。",
            "公来但黙坐，有味皆可口。",
            "端如列鼎食，衣被以醇酒。",
            "煩言不知要，實自費斗藪。",
            "南泉山下人，了不計可否。",
            "山柴晚復焰，當爲一舉手。",
            "荒江甚泬寥，此味亦長久。",
            "不嫌薰病眼，重當爲公取。"
        ],
        "title": "連日與一上人會話密庵清坐附火乃有山居氣息因成一詩奉呈",
        "id": "a6e50e8a-3372-492b-a7be-0f7f647b9a4b"
    },
    {
        "author": "呂本中",
        "paragraphs": [
            "二頃良田一畝宫，好山當自屬林公。",
            "須君留我卓錐地，安聽颼飀萬壑風。"
        ],
        "title": "一上人屢言瑯琊南塔之勝予蓋樂之而未能往也",
        "id": "440e98c6-1d3c-47f9-a602-181775c8e228"
    },
    {
        "author": "呂本中",
        "paragraphs": [
            "西還豈不好，本自乏周旋。",
            "道有魯一變，歲無官九遷。",
            "疾風驚半夜，惡况極今年。",
            "咫尺沙頭路，猶堪着釣船。"
        ],
        "title": "夜坐有懷",
        "id": "a92a9649-5ef6-4849-8dde-2e158381b1e9"
    },
    {
        "author": "呂本中",
        "paragraphs": [
            "春色不自惜，曉寒摧折之。",
            "殘花带雨去，薄酒信風吹。",
            "尚有尋行債，初無了事癡。",
            "論詩得奇味，當使阿戎知。"
        ],
        "title": "晚春即事",
        "id": "10a3d44a-22e8-454e-8238-ac6925f8b012"
    },
    {
        "author": "呂本中",
        "paragraphs": [
            "風雨屬連春事休，碧鱗三尺薦行舟。",
            "短牆不見桃花面，付與長江自在流。"
        ],
        "tags": [
            "长江"
        ],
        "title": "廣陵道中寒食日  其一",
        "id": "5095309e-8791-48a0-ab3d-0abb94038aea"
    },
    {
        "author": "呂本中",
        "paragraphs": [
            "南來消息不真傳，正恐相逢却未然。",
            "何處青帘足沽酒，粥香餳白是今年。"
        ],
        "title": "廣陵道中寒食日  其二",
        "id": "d6b8533b-b01b-461d-8219-1536592a1f33"
    },
    {
        "author": "呂本中",
        "paragraphs": [
            "鼻息咈然君莫驚，饑腸渠自作雷鳴。",
            "須公一勺羔兒酒，伴我夜窗聽雨聲。"
        ],
        "title": "就甯子儀求酒",
        "id": "090e3f71-c0bc-44a8-8d66-01c9d6163661"
    },
    {
        "author": "呂本中",
        "paragraphs": [
            "往來六十里，各是一江郊。",
            "柳色團渦岸，春風揚子橋。",
            "好山當斷岸，野鳥度空巢。",
            "一任雷塘路，暮天風雨號。"
        ],
        "title": "廣陵",
        "id": "9d71f8a4-2fa6-48bd-ad3f-c36f310dd349"
    },
    {
        "author": "呂本中",
        "paragraphs": [
            "淡綠衣裳玉作粧，好風涼月自相當。",
            "沈郎笑汝多情在，不似江梅滿意香。"
        ],
        "title": "沈宗師甚喜江梅而微貶酴醿因成一絕",
        "id": "d9c14341-31f2-40bf-a262-5a88e00c1ff2"
    },
    {
        "author": "呂本中",
        "paragraphs": [
            "張侯好詩如好色，不敢爲主而爲客。",
            "李侯好酒如好詩，心雖甚壯無人知。",
            "兩侯風味俱不惡，如芙蓉與木芍藥。",
            "午窗留客看筆快，曉枕無人猶睡着。",
            "廣袖漸變天寶粧，大字不作元和脚。",
            "世人譏笑乃其分，政是仍叔之子弱。",
            "病夫坐隱無所求，荒簷斷雨鳴春鳩。",
            "爐烟未盡消百憂，恨不緩带從公游。",
            "何時清江横小舟，與公一醉荻花秋，却来密庵参牧牛。"
        ],
        "title": "勸張李二君酒",
        "id": "9278ecd0-4f2a-4346-8dfa-e8f401e4dfe4"
    },
    {
        "author": "呂本中",
        "paragraphs": [
            "鳥語花香變夕陰，稍閑復恐病相尋。",
            "正應獨有江山分，素自都無廊廟心。",
            "堂上老親雙白髪，門前稚子舊青衿。",
            "兒曹不會庵居意，古澗寒泉疑至今。"
        ],
        "title": "庵居",
        "id": "9c3c4eb1-2ec9-46d4-912a-516638dab660"
    },
    {
        "author": "呂本中",
        "paragraphs": [
            "千花老無蹤，衆草来可喜。",
            "欣然得幽尋，我亦病良已。",
            "飛飛兩蝴蝶，不悟塵士裏。",
            "禽聲甚可人，亦似相汝爾。",
            "人生貴愜志，不必須甚羙。",
            "三年白沙詩，已費千幅紙。",
            "問君何所樂，赤手費磨洗。",
            "短屏看遠山，心作千萬里。",
            "此豈畫者功，實自一念起。",
            "君當如是觀，在此不在彼。"
        ],
        "title": "小園即事",
        "id": "820bd482-9334-4d06-a5c1-2a21c1d14d6c"
    },
    {
        "author": "呂本中",
        "paragraphs": [
            "夜雨曉猶滴，怒風晴更吹。",
            "已無行役念，寧有别離悲。",
            "舟楫三年路，江山一月期。",
            "東庵舊還往，不廢百篇詩。"
        ],
        "title": "登舟",
        "id": "66ad9269-ea12-4889-9071-0eaff2ed5ff3"
    },
    {
        "author": "呂本中",
        "paragraphs": [
            "白蓮庵中張居士，夢斷世間風馬牛。",
            "風塵表物自無意，神仙中人聊與游。",
            "澄江似趁北城曉，苦雨不放南山秋。",
            "君當先行我繼往，向吳亭東留小舟。"
        ],
        "title": "張褘秀才乞詩",
        "id": "5ac2caff-6660-412e-b926-3a79f7bf55b7"
    },
    {
        "author": "呂本中",
        "paragraphs": [
            "君住長江邊，妾上長江去。",
            "長江日夜流，相思不相顧。"
        ],
        "tags": [
            "长江"
        ],
        "title": "效古樂府三首  其一",
        "id": "bb75086b-fc02-4e16-8360-03a84c6fb527"
    },
    {
        "author": "呂本中",
        "paragraphs": [
            "長江日夜流，妾心終不改。",
            "誰謂江頭人，相思不相待。"
        ],
        "tags": [
            "长江"
        ],
        "title": "效古樂府三首  其二",
        "id": "783f1365-0d82-4608-af03-7ea99bde13c3"
    },
    {
        "author": "呂本中",
        "paragraphs": [
            "東家石榴紅，西家石榴紫。",
            "俱是一種花，同生不同死。"
        ],
        "title": "效古樂府三首  其三",
        "id": "db50286f-3475-4249-8101-8736d07d2bb0"
    },
    {
        "author": "呂本中",
        "paragraphs": [
            "上盡馬嵬路，東風吹舊京。",
            "乾坤已新主，草木自秋聲。",
            "錦襪千年恨，皇輿萬里程。",
            "寧知挽船士，亦有别離情。"
        ],
        "title": "讀太真外傳",
        "id": "479c3573-4da4-4e84-b2ff-5e245687b6f6"
    },
    {
        "author": "呂本中",
        "paragraphs": [
            "只恐老去被花惱，更欲忘憂須酒澆。",
            "何似山堂病居士，閉門高枕過春朝。"
        ],
        "title": "簡甯子儀二絕  其一",
        "id": "3babfe83-43fc-4384-9fe0-77fa7fd6fb42"
    },
    {
        "author": "呂本中",
        "paragraphs": [
            "新晴欲上南樓月，柳可藏鵶水蘸牆。",
            "無限客愁芳草裏，不知風雨阻斜陽。"
        ],
        "title": "簡甯子儀二絕  其二",
        "id": "09d829df-b39e-45bf-8855-361844cb7cb1"
    },
    {
        "author": "呂本中",
        "paragraphs": [
            "胸中無一毫事，筆下有千斛力。",
            "走徧江南江北山，滿堂禪和不相識。"
        ],
        "title": "書寄浹上人",
        "id": "67d100ac-0085-4020-b20b-4349cdf8bbea"
    }
]