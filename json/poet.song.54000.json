[
    {
        "author": "釋祖鏡",
        "paragraphs": [
            "達磨携將一隻歸，兒孫從此赤脚走。",
            "借他朱履代麻鞋，休道時難事掣肘。",
            "化鵬未遇不如鵾，畫虎不成反類狗。"
        ],
        "title": "偈  其五",
        "id": "3a0bb8c1-b20e-49cd-a1dd-2db24eff852f"
    },
    {
        "author": "釋祖鏡",
        "paragraphs": [
            "今朝拄杖化爲龍，分破華山千萬重。",
            "珍重佛心真聖主，好將堯德振吾宗。"
        ],
        "title": "偈  其六",
        "id": "d6850e9e-2bdd-4190-a2fe-22498c312ada"
    },
    {
        "author": "釋祖鏡",
        "paragraphs": [
            "一池荷葉衣無盡，數樹松花食有餘。"
        ],
        "title": "句",
        "id": "71865a57-92cf-44c1-8750-1fb5128a358d"
    },
    {
        "author": "釋悟新",
        "paragraphs": [
            "說時七顛八倒，默時落二落三。",
            "爲報五湖禪客，心王自在休參。"
        ],
        "title": "臨終示偈",
        "id": "1bf7eb41-85e8-4481-8397-fe4e4d32cf07"
    },
    {
        "author": "張商英",
        "paragraphs": [
            "麻姑何代仙，南城有遺壇。",
            "雙練飛絕巘，天風逼人寒。",
            "枯螺抱怪石，幾見海水乾。",
            "清都在何許，烟霧不可干。",
            "宮闕鏤白玉，輜軿駕朱鸞。",
            "念非粗濁質，可以超雲端。",
            "沖虛盡塵滓，變化生羽翰。",
            "悠悠戚施子，汲汲營餔餐。",
            "頎然碩且大，軀幹壓馬鞍。",
            "奉養恐不至，齒髮忽已殘。",
            "呼吸一時絕，枯骸積巑岏。",
            "膝行望碧落，霄露零衣冠。",
            "願聞道之妙，不用擲米丹。",
            "人間寧足樂，棄去夫何難。"
        ],
        "title": "淩雲行",
        "id": "850ad199-0a22-4580-9b3c-5680e0ffa078"
    },
    {
        "author": "張商英",
        "paragraphs": [
            "迢迢一水遶千山，桑柘陰陰聚落寬。",
            "好事莫傳江上信，漁樵自不識衣冠。"
        ],
        "title": "過梁口",
        "id": "1564ef59-f3bf-4eaf-93e4-75f3a48a7931"
    },
    {
        "author": "張商英",
        "paragraphs": [
            "四圍岩谷上通天，岩底幽人抱腹眠。",
            "不羨莊鵬摶九萬，肯隨齊客列三千。",
            "養成白雪高歌調，散盡黄金有簡編。",
            "野鹿今朝入城市，爲余有意下林泉。"
        ],
        "title": "贈玉巖",
        "id": "d10c4b96-c61f-43c8-9757-e162fd76d8df"
    },
    {
        "author": "張商英",
        "paragraphs": [
            "德政調元向道閒，天朝詔許實辭冠。",
            "丹心耿耿懸象魏，青史昭昭照玉桓。",
            "晚節友賢陽鳳暖，老年憂世谷駒寒。",
            "太平猶自存龜鑑，後進儀刑仰慕看。"
        ],
        "title": "睢陽五老圖",
        "id": "d9a7eff2-5e78-41ff-94dd-d702384a46de"
    },
    {
        "author": "張商英",
        "paragraphs": [
            "九十光陰欠五年，寒灰枯木老雲泉。",
            "眼明尚可穿針鼻，齒硬猶能嚼石蓮。",
            "疑是合知諸佛印，果然別得一枝禪。",
            "不因看破真贓物，安得囊中出小編。"
        ],
        "title": "蔣坊寺賜老僧",
        "id": "fa5dd543-af04-4c65-9d6b-cb10ad4ad863"
    },
    {
        "author": "張商英",
        "paragraphs": [
            "瑟瑟松上風，冥冥竹間露。",
            "窗虛簟色寒，石側蒼苔古。",
            "長廊寂無人，殿閣下鈴語。",
            "此意兩蕭然，徘徊不能去。"
        ],
        "title": "香林院",
        "id": "a9c271a3-0b75-47f9-9780-f174507458f7"
    },
    {
        "author": "張商英",
        "paragraphs": [
            "秦亡項滅漢罷兵，分王宗室皆連城。",
            "西方女子不用事，張氏有婦懷金精。",
            "吳山之下吳水曲，石鼓峰巒翠相矗。",
            "山幽水邃閨閣嚴，二八芳年貌如玉。",
            "吳王聞知心欲狂，珠琲繒纊羅千箱。",
            "苦憑青翼致消息，陳說富貴誇膏粱。",
            "玉人冷笑吾當許，汝第爲吾開洞府。",
            "洞成賦詩悲下土，悲哉下土人皆苦。",
            "飄飄仙袂淩上蒼，天街昴畢騰輝光。",
            "使回千里澀進步，目極五雲空斷腸。",
            "吳王悒悒忽不樂，入顧後宮情索寞。",
            "仙凡會合竟何年，多謝君王鑿洞天。"
        ],
        "title": "金精山留題",
        "id": "20dad5f2-0b31-4b1b-85a4-2df84e4ae564"
    },
    {
        "author": "張商英",
        "paragraphs": [
            "平津諛武帝，堯舜未爲聰。",
            "歸來東閣士，稱頌比周公。",
            "勢利變人心，上下交相蒙。",
            "低顔望眉睫，一喜生春風。",
            "優游卒茲歲，安知朝野空。"
        ],
        "title": "孤憤吟二首  其一",
        "id": "6d954d7d-140b-4279-aa62-9a745a2bb9f5"
    },
    {
        "author": "張商英",
        "paragraphs": [
            "青青一本桑，下可百夫息。",
            "泠泠一井泉，上有千人汲。",
            "千里以爲郡，百里以爲邑。",
            "生齒豈不繁，教化繄爾力。",
            "何事北窗人，歎此徒勞職。"
        ],
        "title": "孤憤吟二首  其二",
        "id": "d031e920-b416-4f86-8e1a-45acd5a90b9f"
    },
    {
        "author": "張商英",
        "paragraphs": [
            "近來天下文章格，盡是之人咳唾餘。",
            "方喜丘園空繐帳，何期簫吹咽轜車。",
            "一生自抱蕭張術，萬古空傳楊孟書。",
            "大志未酬身已沒，爲君雙淚濕衣裾。"
        ],
        "title": "挽老蘇先生",
        "id": "08457c1b-3300-4c79-9ca9-246322d9b60f"
    },
    {
        "author": "張商英",
        "paragraphs": [
            "月缺不改光，劍折不改鋩。",
            "月缺白易滿，劍折尚带霜。",
            "勢利尋常事，難屈志士腸。",
            "男兒有死節，可殺不可量。"
        ],
        "title": "題關公像",
        "id": "9955a0a3-b887-46f1-b924-506dad354eb1"
    },
    {
        "author": "張商英",
        "paragraphs": [
            "薄宦區區可歎嗟，寂寥寒館過村家。",
            "神錐豈向囊中出，寶劍聊憑醉後誇。",
            "就祿勉持毛義檄，讀書空滿惠生車。",
            "掩關不識青春好，一夜狂風已落花。"
        ],
        "title": "護國寺",
        "id": "209a8b23-8733-496b-84af-80368e117a69"
    },
    {
        "author": "張商英",
        "paragraphs": [
            "遷客湖湘召赴京，輪蹄迎迓一何榮。",
            "爭如與子市橋飲，且免人間寵辱驚。"
        ],
        "title": "與劉跛子飲市橋",
        "id": "7da4fcc2-6d60-44bf-a6ca-4281941621e9"
    },
    {
        "author": "張商英",
        "paragraphs": [
            "洞天金闕天平爵，層{山廛}石崖寒玉削。",
            "突兀雲生縹緲間，鬅鬆樹大侵寥廓。",
            "蒼鹿挨摧北斗魁，耍猿弄損南辰角。",
            "碑文壓破石鼇頭，琅玕爛折玉兔脚。",
            "背岩松柏碧森森，向日雜花紅灼灼。",
            "遮礙林慮半壁天，琢成雲漢千里壑。",
            "宮宰爐燒延壽香，避秦採得長生藥。",
            "風物依稀紫府宮，嵐光繚繞朱陵閣。",
            "路轉樵人目下迷，桃源仙子心無錯。",
            "千形萬狀天平山，剖判玄黄天地作。"
        ],
        "title": "遊天平山",
        "id": "a1214039-d9a3-4cff-963f-34247898bed3"
    },
    {
        "author": "張商英",
        "paragraphs": [
            "玉皇不禁上天梯，半築臨崖與斗齊。",
            "昨日我因尋藥到，祇疑驚起日中雞。"
        ],
        "title": "題天平山撲豬嶺",
        "id": "e906881a-eaf9-457c-9a24-58df702d808a"
    },
    {
        "author": "張商英",
        "paragraphs": [
            "五頂嵯峨接太虛，就中偏稱我師居。",
            "毒龍池畔雲生早，猛獸巖前客過疏。",
            "冰雪滿山銀點綴，香花徧地錦舒鋪。",
            "展開坐具長三尺，方佔山河五百餘。"
        ],
        "title": "五臺山",
        "id": "6adde7bb-0163-4f7b-88ff-bca209a1103d"
    },
    {
        "author": "張商英",
        "paragraphs": [
            "簾捲疏烟醉眼開，浮雲飛盡見崔嵬。",
            "苦嗟霖雨遮藏久，深謝晴風列致來。",
            "丹桂有時明月滿，舊山無路白猿哀。",
            "禪僧指我真空理，心火茫然一夜灰。"
        ],
        "title": "見山亭",
        "id": "efcbd015-e6ea-4009-972a-5fc8acd46d1e"
    },
    {
        "author": "張商英",
        "paragraphs": [
            "所至紛紛簿領堆，也須風月洗塵埃。",
            "明朝相與尋師去，况是同行掉臂來。"
        ],
        "title": "遊青原山",
        "id": "1f9e40f8-68c2-4dee-b96a-3c0db3ccac7c"
    },
    {
        "author": "張商英",
        "paragraphs": [
            "素虎斑虬躡紫烟，幾看滄海變桑田。",
            "赤城玉笥尋真後，又到華陽第八天。"
        ],
        "title": "華陽洞",
        "id": "3832ce55-8f9c-4b73-bcde-d0ccb1e38f8f"
    },
    {
        "author": "張商英",
        "paragraphs": [
            "駕言晨出溳臺隅，溳上登臨酒拍壺。",
            "不似峴山羊叔子，心隨漢水欲吞吳。"
        ],
        "title": "溳陰亭",
        "id": "c94b80cd-666d-4839-9a69-c9c883515f41"
    },
    {
        "author": "張商英",
        "paragraphs": [
            "迢迢雲水涉峰巒，漸覺天低宇宙寬。",
            "東北分明睹大海，西南咫尺望長安。",
            "圓光化現珠千顆，聳日初昇火一團。",
            "風雨每從巖下起，那羅洞裏有龍蟠。"
        ],
        "title": "東臺",
        "id": "767cd507-2677-4eb3-8485-1a32b12b1c7f"
    },
    {
        "author": "張商英",
        "paragraphs": [
            "迢迢策杖上南臺，北望清凉眼豁開。",
            "二片烟霞籠紫府，萬年松徑鎖蒼苔。",
            "人遊靈境涉溪去，我訪真容踏頂來。",
            "前後三三知者少，衲僧到此費徘徊。"
        ],
        "title": "南臺",
        "id": "0cbe5f9e-6fe4-420d-b980-faf69dfd5b64"
    },
    {
        "author": "張商英",
        "paragraphs": [
            "寶臺高峻足穹蒼，獅子遺蹤八水傍。",
            "五色雲中遊上界，九重天外看西方。",
            "三時雨淚龍宮冷，一夜風飄月桂香。",
            "土石尚能消罪障，何勞菩薩放神光。"
        ],
        "title": "西臺",
        "id": "2b2495a8-fd81-4e8b-a3e8-71081fc8b21d"
    },
    {
        "author": "張商英",
        "paragraphs": [
            "北臺高峻碧崔嵬，多少遊人到便迴。",
            "怕見目前生地獄，愁聞耳畔發風雷。",
            "七星每夜霑峰頂，六出長年積澗隈。",
            "若遇黑龍靈懆者，人間心念自然灰。"
        ],
        "title": "北臺",
        "id": "cc1a57c6-2a6d-4839-9c3a-a20c31a588ae"
    },
    {
        "author": "張商英",
        "paragraphs": [
            "中臺岌岌最堪觀，四面林峰擁翠巒。",
            "萬壑松聲心地嚮，數條山色骨毛寒。",
            "重重燕水東南闊，漠漠黄沙西北寬。",
            "總信文殊歸向者，大家高步白雲端。"
        ],
        "title": "中臺",
        "id": "319a43af-c101-4035-b805-4f83e84ca509"
    },
    {
        "author": "張商英",
        "paragraphs": [
            "月滿汾川寶鐸寒，誰來此地葬金棺。",
            "育王得道行空際，尊者飛光出指端。",
            "天上凝雲常覆定，人間劫火漫燒殘。",
            "三千世界無留跡，聊向閻浮示涅槃。"
        ],
        "title": "凈明塔",
        "id": "849a5629-78f0-42e0-a8bc-4f928c886093"
    },
    {
        "author": "張商英",
        "paragraphs": [
            "雲貼西山日出東，一輪明相現雲中。",
            "修行莫道無榜模，只恐修行落斷空。"
        ],
        "title": "聖燈",
        "id": "369bf341-b4eb-45c4-94ff-b98d92987888"
    },
    {
        "author": "張商英",
        "paragraphs": [
            "聖凡路上絕纖痕，解脫文殊各自論。",
            "東土西天無着處，佛光山下一龕存。"
        ],
        "title": "解脫禪師道場",
        "id": "5198f2bc-6df9-4bb8-a972-b842b37080ed"
    },
    {
        "author": "張商英",
        "paragraphs": [
            "閱盡龍宮五百函，三年不下秘魔巖。",
            "須知別有安身處，脫却如來鶻臭衫。"
        ],
        "title": "秘魔巖",
        "id": "2d53b129-d4ef-4731-b595-ef7a49fb6000"
    },
    {
        "author": "張商英",
        "paragraphs": [
            "血戰保孤城，嗟哉宋老生。",
            "身甘殉隋難，義不屈唐兵。",
            "骨已塵埃盡，光猶日月爭。",
            "裴劉等死耳，誰重復誰輕。"
        ],
        "title": "宋老生殉難詩",
        "id": "7152d717-3be3-4bb6-a077-7f383abbb183"
    },
    {
        "author": "張商英",
        "paragraphs": [
            "東湖水落露堤沙，舟過湖心藻荇斜。",
            "野逕小橋穿竹巷，烟村疏柳間蘆花。",
            "新秔炊熟胭脂白，活鯽珍於丙穴嘉。",
            "飲散肩輿乘皓月，燭籠何用兩行紗。"
        ],
        "title": "和前韵",
        "id": "f830d100-cfcf-4a38-a46f-ad7a16c3a9d0"
    },
    {
        "author": "張商英",
        "paragraphs": [
            "南歸遷客氣平和，磊落胸中所得多。",
            "白日過從唯陸諝，清宵夢想適維摩。",
            "裴徊未忍捐雞肋，寂寞猶能顧雀羅。",
            "好與鄉人敦薄俗，莫因哺啜負岷峨。"
        ],
        "title": "贈博士承議",
        "id": "1824761a-35f7-434d-8ce5-4c7c628f26de"
    },
    {
        "author": "張商英",
        "paragraphs": [
            "三五皇州夜色鮮，使車方事武陵蠻。",
            "華燈邈想端門外，翠輦初臨太一還。",
            "月滿九衢聞舜樂，雲開雙闕見堯顔。",
            "自憐風雨新城道，陟彼崔嵬我馬艱。"
        ],
        "title": "和孫右司沅州道上過元夕",
        "id": "fe16212e-c48e-499d-ab95-49afe9dfe412"
    },
    {
        "author": "張商英",
        "paragraphs": [
            "元夕吾何處，吾行次晉郊。",
            "樂棚垂葦席，燈柱縛松梢。",
            "俚婦朱雙臉，村夫赤兩骹。",
            "春田誇積雪，酒膽醉仍杪。"
        ],
        "title": "平陽道中過上元",
        "id": "3a5d6d3b-4e5c-4a6a-947a-b133e509cb06"
    },
    {
        "author": "張商英",
        "paragraphs": [
            "百丈遊燈遶石坡，溪西保社事黄魔。",
            "草花灼灼迎新福，腰鼓鼕鼕踏舊歌。"
        ],
        "title": "上元秭歸溪西社火點燈  其一",
        "id": "89ba3464-b45a-4556-893a-22a52edc93fb"
    },
    {
        "author": "張商英",
        "paragraphs": [
            "溪西燈社寶蓮臺，一點光明遠更開。",
            "料得長楊宮裏見，却疑仙火下雲來。"
        ],
        "title": "上元秭歸溪西社火點燈  其二",
        "id": "df3e9f05-10e5-450b-ac5c-16527f1788f5"
    },
    {
        "author": "張商英",
        "paragraphs": [
            "教池天氣不勝情，携手聊同陌上行。",
            "洛禊嬉遊修故事，楚歌歡笑集村氓。",
            "慕潘珍果盈車擲，挑卓幽琴滿座傾。",
            "爲報蘭亭王逸少，且無今日管弦聲。"
        ],
        "title": "和劉尉赤岸上巳  其一",
        "id": "b04fcd82-3473-4825-8d2f-328850c48788"
    },
    {
        "author": "張商英",
        "paragraphs": [
            "采蘭時節近清明，朝野歡娛值太平。",
            "坦率從來如庾亮，窮愁素不學虞卿。",
            "三年陽渚成何事，一覺邯鄲悟此生。",
            "把酒花前須醉倒，肯教風雨落繁英。"
        ],
        "title": "和劉尉赤岸上巳  其二",
        "id": "e820663a-64b9-472a-be41-efbcdee8ce2c"
    },
    {
        "author": "張商英",
        "paragraphs": [
            "上巳嬉游集漢陽，雲收雨霽日舒光。",
            "瑞烟和氣橫寥廓，何用蘭亭祓不祥。"
        ],
        "title": "上巳艤舟漢口命駕鳳栖成二絕句  其一",
        "id": "05e74226-c12a-4459-a0a7-445b41cf28ad"
    },
    {
        "author": "張商英",
        "paragraphs": [
            "池上澄輝凍已銷，陽和巧思著花梢。",
            "殘雲斷靄歸何處，翠幰紅帷遍樂郊。"
        ],
        "title": "上巳艤舟漢口命駕鳳栖成二絕句  其二",
        "id": "e59a4b72-7e20-45a0-bc68-bb2006091174"
    },
    {
        "author": "張商英",
        "paragraphs": [
            "龍舟鼓笛和吳歌，采索纏筒弔汨羅。",
            "文腿千人齊舉棹，豈知湖海有風波。"
        ],
        "title": "競渡",
        "id": "1711fe32-544a-4dc1-b73c-8b35718226bd"
    },
    {
        "author": "張商英",
        "paragraphs": [
            "孤忠不屈赴湘流，甘與干逢地下遊。",
            "若共蛟龍爭口食，何如附會楚王休。"
        ],
        "title": "端午偶題",
        "id": "b510769f-e09e-4c5e-aeec-c31fdeec52c1"
    },
    {
        "author": "張商英",
        "paragraphs": [
            "紈扇新成獻乃翁，草堂虛寂起清風。",
            "欲知妙用真無有，不離而今掌握中。"
        ],
        "title": "端午獻扇",
        "id": "09a5c582-af3d-491e-8b38-501b47d536ab"
    },
    {
        "author": "張商英",
        "paragraphs": [
            "相見常嗟相聚稀，平嵐危榭對斜暉。",
            "牛羊遍野草初綠，槐柳成陰春已歸。",
            "頂上緋生麋角解，嘴邊黄盡燕初飛。",
            "白頭共作天涯客，幾向南山詠式微。"
        ],
        "title": "端午同子宣平嵐榭晚酌望南山而有作",
        "id": "d8ad7b92-12f3-4c6d-86aa-17138e4bdbb7"
    },
    {
        "author": "張商英",
        "paragraphs": [
            "片葉飛空忽報秋，玉醅浮蟻恰新篘。",
            "相逢昂飲聊乘興，萬事從它一日休。"
        ],
        "title": "立秋會監司",
        "id": "e46bc0a5-dd84-4f8b-bdda-5868c2a7762b"
    },
    {
        "author": "張商英",
        "paragraphs": [
            "鼓盆新恨度良宵，悵望仙娥未見邀。",
            "會取天河離合意，何曾靈鵲久成橋。"
        ],
        "title": "跋胡德林七夕",
        "id": "6668f45a-fba6-4d2b-b2b5-828b59c34204"
    },
    {
        "author": "張商英",
        "paragraphs": [
            "不見柯山客，中秋月又圓。",
            "夜分清滴露，天末淡收烟。",
            "念遠情非俗，凌虛骨欲仙。",
            "素琴明此恨，相與對嬋娟。"
        ],
        "title": "中秋夜寄克道運使",
        "id": "38b3e696-41e6-4bf2-b53a-e3d33c85f1c4"
    },
    {
        "author": "張商英",
        "paragraphs": [
            "燭滿天街曉漏長，杜門牢落歎臺綱。",
            "金吾六卒閑私第，玉笋千官守未央。",
            "五貴訏謨恩盜賊，一朝新事劾風霜。",
            "堯天咫尺橫雲霧，遙慶南山萬壽觴。"
        ],
        "title": "進賀冬至",
        "id": "d2f603f0-f0e1-45a5-afa3-5ff9d9bc081c"
    },
    {
        "author": "張商英",
        "paragraphs": [
            "五老機緣共一方，神鋒各向袖中藏。",
            "明朝老將登壇看，便請橫矛戰一場。"
        ],
        "title": "偈一首",
        "id": "63093ba9-d716-461d-bae4-279d0216bd20"
    },
    {
        "author": "張商英",
        "paragraphs": [
            "鼓寂鍾沉托鉢回，巖頭一拶語如雷。",
            "果然只得三年活，莫是遭他受記來。"
        ],
        "title": "頌一首",
        "id": "1c4dedfc-9eb3-41fb-b844-23378f2dbee5"
    },
    {
        "author": "張商英",
        "paragraphs": [
            "野僧迎客下烟嵐，試問如何是翠巖。",
            "門近洪崖千尺井，石橋分水繞松杉。"
        ],
        "title": "詩一首",
        "id": "9d373db0-4445-478d-a38c-15d05f1daf97"
    },
    {
        "author": "張商英",
        "paragraphs": [
            "雲庵綱宗，能用能照。",
            "冷面嚴眸，神光獨耀。",
            "孰傳其旨，覿露唯肖。",
            "前悅後洪，如融如肇。"
        ],
        "title": "題真浄肖像",
        "id": "a0de7499-90a7-418a-bfe2-51c8d9bd6cd5"
    },
    {
        "author": "張商英",
        "paragraphs": [
            "亂雲堆裏數峰高，絕學高人此遯逃。",
            "無奈俗官尋住處，前驅一喝散猿猱。"
        ],
        "title": "偈二首  其一",
        "id": "ba238289-a099-42e4-98b1-79d3dcbcfdb0"
    },
    {
        "author": "張商英",
        "paragraphs": [
            "久嚮黄龍山裏龍，到來只見住山翁。",
            "須是背觸拳頭外，別有靈犀一點通。"
        ],
        "title": "偈二首  其二",
        "id": "1de8229c-02fa-4fe2-9a6e-b4e56e278e5d"
    },
    {
        "author": "張商英",
        "paragraphs": [
            "六出飄蕭萬瓦乾，冰壺天地不容看。",
            "金門賀客螭頭冷，草閣吟終粟瓦寒。",
            "故人家在西溪上，欲叩柴門興已闌。"
        ],
        "title": "雪",
        "id": "751f249d-7b4f-41c3-9b3e-95f303e042fc"
    },
    {
        "author": "張商英",
        "paragraphs": [
            "土木形容殷七七，水雲情性許閒閒。",
            "身中火棗無人會，此藥元來便駐顔。"
        ],
        "title": "神仙",
        "id": "5295c346-3834-4279-8ed5-5f5ececb4442"
    },
    {
        "author": "張商英",
        "paragraphs": [
            "瘴地風雲早，溫天氣候催。",
            "窮冬不見雪，正月已聞雷。"
        ],
        "title": "涪州",
        "id": "afef10a6-e4c9-4ff0-9ac4-d67af99257a3"
    },
    {
        "author": "張商英",
        "paragraphs": [
            "濃洄江水瀉高灘，中有神龍久屈蟠。",
            "衆樂妙音時響亮，雙娃長袖忽闌珊。",
            "世間變化無非幻，閣上登臨正好歡。",
            "觀幻見真真亦幻，谷花巖草謾凭闌。"
        ],
        "title": "詠戲仙亭",
        "id": "2e873fca-0515-4235-94e5-5e462aadeeb5"
    },
    {
        "author": "張商英",
        "paragraphs": [
            "白玉狻猊藉錦茵，寫經湖上凈名軒。",
            "吾方大謬求前定，爾亦何知不少喧。",
            "出沒任從倉內鼠，鑽窺寧似檻中猿。",
            "高眠永日長相對，更約冬裘共足溫。"
        ],
        "title": "貓",
        "id": "2d04308f-1706-4854-be7d-fe7a2c0f1679"
    },
    {
        "author": "張商英",
        "paragraphs": [
            "烏犀解軸黄金裝，吳綾蜀錦鸞鳳翔。",
            "歐虞飛毫灑中詔，帝曰咨汝田曹郎。",
            "汝能教子以義方，濟濟來仕吾國光。",
            "賁汝爵秩及身章，潜德晦耀吾豈忘。",
            "田曹有亭在繁上，舊以義方揭亭榜。",
            "安知教子三千年，契合前言被天奬。",
            "翰林爲易如詔名，春入丘園添氣象。",
            "里老來觀歸責兒，急尋字解治王詩。",
            "綵衣朱旛典便郡，簡池太守真汝師。"
        ],
        "title": "賦新繁周表權如詔亭",
        "id": "65e39ebb-5786-4f2e-b0d1-324590e46e10"
    },
    {
        "author": "張商英",
        "paragraphs": [
            "蘆葦蕭蕭江岸秋，長天獨月向西流。",
            "離鈎三寸無人道，笑倚蘭橈自點頭。"
        ],
        "title": "朱涇船子禪師",
        "id": "3e3b598b-4330-4f38-b1e6-3044649433d0"
    },
    {
        "author": "張商英",
        "paragraphs": [
            "文昭文定與文忠，內翰元之共四公。",
            "政事風流俱第一，典刑人物更誰同。",
            "能詩只有東坡老，到處唯尋六一翁。",
            "欲遣滁陽招作客，五星同聚此堂中。"
        ],
        "title": "四賢堂",
        "id": "b2ed38a4-61aa-4f7d-b195-af85b8fcbbd4"
    },
    {
        "author": "張商英",
        "paragraphs": [
            "地連雲夢水無邊，天斷夷陵欲盡山。",
            "曾是劉虬高飲地，不知何處扣玄關。"
        ],
        "title": "江陵",
        "id": "3ba21a67-6090-49fb-ab51-8ff290f8a29c"
    },
    {
        "author": "張商英",
        "paragraphs": [
            "孟宗泣竹冬笋生，豈是青青竹有情。",
            "大抵主張非有物，人心但莫負幽明。"
        ],
        "title": "吳孟宗",
        "id": "a9698361-b9d4-41d2-8b33-1a4fb9a6de35"
    },
    {
        "author": "張商英",
        "paragraphs": [
            "合論流通七卷經，點教開眼示群生。",
            "不須天女添瓶水，自有靈泉一派清。"
        ],
        "title": "靈泉寺著華嚴合論作",
        "id": "5b00f0e8-44cf-4472-8c36-012bd7668e1f"
    },
    {
        "author": "張商英",
        "paragraphs": [
            "歸州男子屈靈均，歸鄉女兒王昭君。",
            "山窮林薄不肥沃，生爾才貌空絕群。",
            "男爲逐臣沉湘水，女嫁穹廬夫萬里。",
            "漢宮無色楚無人，醜陋險邪君自喜。"
        ],
        "title": "歸州",
        "id": "a573c066-c56d-4355-96da-472f6abfa3c9"
    },
    {
        "author": "張商英",
        "paragraphs": [
            "亂石烏牛伏，驚濤白馬奔。",
            "大家齊拭目，看我過龍門。"
        ],
        "title": "秭歸  其一",
        "id": "9d22219a-4279-4af3-922a-623782742bcd"
    },
    {
        "author": "張商英",
        "paragraphs": [
            "驚心烏石蓮花淖，過眼黄牛竹節灘。",
            "征棹直從中溜去，好山只得片時看。"
        ],
        "title": "秭歸  其二",
        "id": "1e6a344f-9b9d-45fd-b28d-ce0b5cce6c3c"
    },
    {
        "author": "張商英",
        "paragraphs": [
            "風送片帆來北客，霜凋萬木見東州。",
            "湖光碧湛郎官水，葦岸黄深鸚鵡洲。"
        ],
        "title": "秋興亭",
        "id": "23f453a3-6f7f-40e6-88ed-ea88e1886b32"
    },
    {
        "author": "張商英",
        "paragraphs": [
            "寺據南峰頂，僧傳北祖禪。",
            "孤雲飛遠嶠，落日滿平川。",
            "法界窮三大，河山遍大千。",
            "香燈方丈小，又結一來緣。"
        ],
        "title": "南峰寺",
        "id": "83f5aef0-694f-4c92-bf92-496cfec74e1a"
    },
    {
        "author": "張商英",
        "paragraphs": [
            "英雄往事堪歎息，欄干徙倚情何極。",
            "學取山翁醉似泥，不同羊祜謀人國。"
        ],
        "title": "擬峴亭",
        "id": "db9358d1-0d99-42e5-949c-50a43e1a8ac0"
    },
    {
        "author": "張商英",
        "paragraphs": [
            "小籠疏四面，明紙罩孤燈。",
            "自小共寒熱，相親如友朋。",
            "舊書曾遞照，新燭莫相憎。",
            "幾爲吟詩苦，留光到夙興。"
        ],
        "title": "讀書燈",
        "id": "5f5fd405-86ee-4568-abc8-a63a5467a5de"
    },
    {
        "author": "張商英",
        "paragraphs": [
            "河東美人天帝子，機杼年年勞玉指。",
            "織成雲霧紫綃衣，辛苦無懽容不理。",
            "帝憐獨居無與娛，河西嫁得牽牛夫。",
            "貪懽不歸天帝怒，謫歸却踏來時路。",
            "但令一歲一相逢，七月七日橋邊渡。"
        ],
        "title": "七夕歌",
        "id": "394e8e05-8c0d-47da-b0d4-7b22b669d63c"
    },
    {
        "author": "張商英",
        "paragraphs": [
            "馬師一喝大雄峰，深入髑髏三日聾。",
            "黄蘗聞之驚吐舌，江西從此立宗風。"
        ],
        "title": "頌一首",
        "id": "7971e4a0-f723-48a8-b280-12c73cd43c79"
    },
    {
        "author": "張商英",
        "paragraphs": [
            "吐舌耳聾師已曉，搥胸祇得哭蒼天。",
            "盤山會裏翻筋斗，到此方知普化顛。"
        ],
        "title": "答平禪師",
        "id": "853a624e-2309-423c-b03e-9659913d304d"
    },
    {
        "author": "張商英",
        "paragraphs": [
            "落日賓朋醉帽斜，笙歌一曲上雲車。",
            "頗知春色隨軒去，不見東庵滿檻花。"
        ],
        "title": "牡丹",
        "id": "1542c424-6cd4-49f2-a4e0-d124263849ad"
    },
    {
        "author": "張商英",
        "paragraphs": [
            "托根初不異南山，十八妖嬈带渥丹。",
            "玉潤滿苞甘露浥，文綃團蹙絳紗丸。",
            "便爲仙苑千年果，回笑幽皋九畹蘭。"
        ],
        "title": "龍眼",
        "id": "543abb04-366e-447d-abfe-d8e1db633f3d"
    },
    {
        "author": "張商英",
        "paragraphs": [
            "臥病十餘日，不見西軒竹。",
            "稚子忽報言，新笋抽五六。"
        ],
        "title": "笋二首  其一",
        "id": "8f00a70a-1e91-4601-80cb-adfc75f5544b"
    },
    {
        "author": "張商英",
        "paragraphs": [
            "長江縈繞地膏腴，風氣相連不甚殊。",
            "自是苦根分彼此，致令苦笋勝宜都。"
        ],
        "tags": [
            "长江"
        ],
        "title": "笋二首  其二",
        "id": "22608071-8b8d-4d8f-a6cb-bd2ba18faf73"
    },
    {
        "author": "張商英",
        "paragraphs": [
            "壑源山勢上連雲，合占南州第一春。",
            "自有化工鍾粹氣，時生靈葉奉嚴宸。"
        ],
        "title": "苦根",
        "id": "f9fabb72-eb0d-48d5-a7b8-bd658f8278f2"
    },
    {
        "author": "張商英",
        "paragraphs": [
            "鴨脚半熟色猶青，紗囊馳寄江陵城。",
            "城中朱門翰林宅，清風六月吹簾旌。",
            "玉纖雪椀白相照，爛銀殻破玻璃明。"
        ],
        "title": "銀杏",
        "id": "7dcc2a5d-bd73-4e34-8298-00eb3868f481"
    },
    {
        "author": "張商英",
        "paragraphs": [
            "相君開卷憶江東，彷彿鍾山與此同。",
            "今日還爲一居士，翛然身在畫圖中。"
        ],
        "title": "跋王荆公題燕侍郎山水圖",
        "id": "b8d5c143-8ef1-4602-b20b-82881cd501b5"
    },
    {
        "author": "張商英",
        "paragraphs": [
            "咸陽獲重之明年，五月端午予泛船。",
            "二閘新成洞常潤，組練直貫吳松川。",
            "淮南柁師初入浙，借問邑里猶茫然。",
            "茶經舊說慧山泉，海內知名五十年。",
            "今日親來酌泉水，一見信異傳聞千。",
            "置茶適自建安到，青杯石臼相爭先。",
            "輾羅萬過玉泥膩，小瓶蟹眼湯正煎。",
            "乳頭雲脚蓋盞面，吸嗅入鼻消睡眠。",
            "滌釜操壺貯甘液，緘題遠寄朱門宅。",
            "仙人見水是瑠璃，乃知陸羽非凡客。"
        ],
        "title": "留題慧山寺",
        "id": "692bbade-75b3-4ae7-b8b8-abbc10bc35bf"
    },
    {
        "author": "張商英",
        "paragraphs": [
            "嶺頭松竹自生寒，兩穴茫茫徹鬼關。",
            "風竊虎威時弄草，泉欺龍睡故離山。",
            "不嫌淅瀝驚塵耳，聊挹清冷洗病顔。",
            "窗外月高湘簟冷，更無閒夢到人間。"
        ],
        "title": "題風水洞",
        "id": "9a926b50-ea0c-4819-81c5-e11661a7b574"
    },
    {
        "author": "張商英",
        "paragraphs": [
            "蕩蕩東風着物華，渡江初喜絕塵沙。",
            "蔽空杉徑四百里，在處旗亭三五家。",
            "山葉半青茶未過，水畦漫白稻初芽。",
            "慇懃說似潭園侶，南北隨鄉不是誇。"
        ],
        "title": "題太平興龍寺",
        "id": "7abd1385-5c48-42a1-b1e6-6a581f196cdc"
    },
    {
        "author": "張商英",
        "paragraphs": [
            "隔垣禪律兩招提，却是人心咫尺迷。",
            "百億須彌四天下，憑君爲我指東西。"
        ],
        "title": "乾明寺",
        "id": "03fb7be5-2581-4f1a-9884-202f94b972a6"
    },
    {
        "author": "張商英",
        "paragraphs": [
            "丈六金身，毫端三昧。",
            "精妙入神，充滿法界。",
            "善知衆藝，得大自在。",
            "游戲神通，一切無礙。",
            "恒河沙劫，金剛不壞。",
            "萬象森羅影現中，一顆圓光非內外。"
        ],
        "title": "贊喻彌陀畫丈六佛",
        "id": "90bfe9fb-e9f1-4413-86a1-278def7e604b"
    },
    {
        "author": "張商英",
        "paragraphs": [
            "幻質朝章八十一，漚生漚滅誰人識。",
            "撞破虛空歸去來，鐵牛入海無消息。"
        ],
        "title": "臨終偈",
        "id": "ca63062d-dc78-42c8-accf-ece572c50314"
    },
    {
        "author": "張商英",
        "paragraphs": [
            "半間囗室安禪地，蓋代功名不易磨。",
            "白囗老龍歸海去，巖中留得老頭陀。"
        ],
        "title": "頭陀巖",
        "id": "68c568e1-66e2-41fe-bc65-be3cdc68fb7d"
    },
    {
        "author": "張商英",
        "paragraphs": [
            "彼修者禾，其穗七兮。",
            "夐古所無，今感格兮。"
        ],
        "title": "進仰山瑞禾詩宋大雅十三章  其一",
        "id": "fc269abf-e9b4-43b8-bfab-0bdb0906f263"
    },
    {
        "author": "張商英",
        "paragraphs": [
            "歲在庚辰，利見大人。",
            "十有二祀，而紀庚寅。",
            "乾坤六子，遇庚則新。",
            "大人法天，有革有因。"
        ],
        "title": "進仰山瑞禾詩宋大雅十三章  其二",
        "id": "46fc953d-1185-419b-b9a9-1c2a7defb0bf"
    },
    {
        "author": "張商英",
        "paragraphs": [
            "皇帝孝仁，羹牆神考。",
            "遹追先猷，三代之道。",
            "炳然規模，百世之寶。",
            "敢弗祇從，率意改造。"
        ],
        "title": "進仰山瑞禾詩宋大雅十三章  其三",
        "id": "b4784922-8313-400a-85d2-52ea6c3abdf6"
    },
    {
        "author": "張商英",
        "paragraphs": [
            "蔽自淵衷，恪遵熙豐。",
            "法非補完，熙豐是同。"
        ],
        "title": "進仰山瑞禾詩宋大雅十三章  其四",
        "id": "aafbd925-4f89-4488-a0c6-d8b296da6c9b"
    },
    {
        "author": "張商英",
        "paragraphs": [
            "乃戢干戈，不勤遠略。",
            "煩斂是蠲，冗官是削。",
            "屏斥浮虛，尊敦儉樸。",
            "舳艫尾銜，泝流通洛。"
        ],
        "title": "進仰山瑞禾詩宋大雅十三章  其五",
        "id": "33848f41-bb6e-4c2e-8cea-0f459bbe4cc2"
    },
    {
        "author": "張商英",
        "paragraphs": [
            "泉幣既平，商旅雲行。",
            "四民樂化，迭爲重輕。"
        ],
        "title": "進仰山瑞禾詩宋大雅十三章  其六",
        "id": "9fd848c2-9deb-4727-a5af-26510e3a060f"
    },
    {
        "author": "張商英",
        "paragraphs": [
            "乃疏禁網，及釋青枉。",
            "流徒賜還，鹿解禽放。",
            "戴恩和順，涵泳曠蕩。",
            "父子怡怡，朋友交餉。"
        ],
        "title": "進仰山瑞禾詩宋大雅十三章  其七",
        "id": "72e6fdac-7ea4-4959-a97f-23d3b57ded94"
    },
    {
        "author": "張商英",
        "paragraphs": [
            "百度孔修，德澤滂流。",
            "官知奉法，吏畏納賕。",
            "農夫熙熙，服我先疇。",
            "桴鼓不鳴，奠枕靡憂。"
        ],
        "title": "進仰山瑞禾詩宋大雅十三章  其八",
        "id": "174d120a-ba9f-482e-b86d-e049ffc5db6e"
    },
    {
        "author": "張商英",
        "paragraphs": [
            "職是善化，有赫臨下。",
            "陰陽泰通，薰蒸陶冶。",
            "惠兩柔風，太和塞野。",
            "滲漉百嘉，芃芃禾稼。"
        ],
        "title": "進仰山瑞禾詩宋大雅十三章  其九",
        "id": "caf552ab-8a79-4a19-a54f-6b3b6c798f50"
    },
    {
        "author": "張商英",
        "paragraphs": [
            "帝宅中天，何知其然。",
            "四方郡國，咸奏豐年。",
            "豐年之象，何以昭宣。",
            "爰有異粟，八節如鞭。"
        ],
        "title": "進仰山瑞禾詩宋大雅十三章  其一○",
        "id": "c413a1b2-20ad-4618-bbc9-3f0dd55f756a"
    },
    {
        "author": "張商英",
        "paragraphs": [
            "一本之上，雙莖相向。",
            "穗葉敷榮，挺拔尋丈。"
        ],
        "title": "進仰山瑞禾詩宋大雅十三章  其一一",
        "id": "768774fd-4d62-4d5a-b77c-1ed8d773bbb4"
    },
    {
        "author": "張商英",
        "paragraphs": [
            "高而不危，神力扶持。",
            "同而能異，濟物是宜。"
        ],
        "title": "進仰山瑞禾詩宋大雅十三章  其一二",
        "id": "ebdbbedb-7b39-4ab4-81fd-c40cbc22bda9"
    },
    {
        "author": "張商英",
        "paragraphs": [
            "彼修者禾，其實駢羅。",
            "天子萬年，本枝蕃多。"
        ],
        "title": "進仰山瑞禾詩宋大雅十三章  其一三",
        "id": "1090b4d1-6b9f-4452-88c3-b9376cd166d7"
    },
    {
        "author": "張商英",
        "paragraphs": [
            "野陂衰草接荒城，千里浮光點太清。",
            "不與衆山爲伴侶，自然八面露崢嶸。",
            "偶因仕宦身來到，漸遠塵埃眼更明。",
            "問道膝行無處所，渡頭新月小舟橫。"
        ],
        "title": "濮公山",
        "id": "0a5ff02e-ba2a-425d-8224-ab3f6fcadd34"
    },
    {
        "author": "張商英",
        "paragraphs": [
            "一派青原出少林，信衣到此只傳心。",
            "尋常示衆無人會，盡向廬陵米價尋。"
        ],
        "title": "青原山七祖塔",
        "id": "60f04cd2-d735-4e51-91dd-9967710a0954"
    },
    {
        "author": "張商英",
        "paragraphs": [
            "麻姑王蔡迹已往，望仙亭在孤峰上。",
            "朝見五雲飛，暮見五雲歸。",
            "雲飛雲歸自今古，仙來仙去誰可知。",
            "勿望仙，望仙目眩徒茫然。",
            "白石可煮誰能言，不愛插翼沖青天。",
            "玉池且酌太和酒，一醉壽同天地久。",
            "陶陶與物任浮沉，肯顧霞衣雲組綬。"
        ],
        "title": "望仙曲",
        "id": "58c50e62-e54a-42ee-af1b-d76ec8f28c94"
    },
    {
        "author": "張商英",
        "paragraphs": [
            "昔讀旴川集，嘗聞泰伯賢。",
            "新城文刻在，往事野僧傳。",
            "氣格終驚俗，光芒合貫天。",
            "田翁不知價，只得十千錢。"
        ],
        "title": "過新城院",
        "id": "2040a6b0-a330-43c5-9870-bf3631187e5a"
    },
    {
        "author": "張商英",
        "paragraphs": [
            "高杉何亭亭，北接岢嵐山。",
            "如何蜀杜宇，飛鳴來此間。",
            "羽翼誤爾身，浩蕩迷鄉關。",
            "日長岩谷迥，口角流朱殷。",
            "我亦有先廬，三峨出塵寰。",
            "別來二十年，仕宦髮欲斑。",
            "豈不懷西歸，青葱映潺湲。",
            "有翼尚飄泊，無翼何時還。"
        ],
        "title": "蛇谷道中聞杜宇",
        "id": "4054dcae-3cd5-4baf-9a96-6f3a6b99845d"
    },
    {
        "author": "張商英",
        "paragraphs": [
            "十九年從晉重耳，艱棘憂危同踐履。",
            "田中乞食桑下謀，繭足周旋垂萬里。",
            "一心奉事不自欺，逆知天意開公子。",
            "及河忽聞舅犯言，如以朝衣蹈泥滓。",
            "鄙夫豈可與同行，携母入山甘隠藏。",
            "公子歸來霸業强，築壇踐土尊天王。",
            "大夫卿士環佩鏘，斬袪寺人紛頡頏。",
            "念子昔者皆奔亡，舍我長逝情怛傷。",
            "大蒐縱火焚山岡，烈焰不肯回剛腸。",
            "嗟乎義士不可量，何人謬作龍蛇章。"
        ],
        "title": "題介公廟",
        "id": "288f5c1d-31fd-4566-ad2f-9440640ccec8"
    },
    {
        "author": "張商英",
        "paragraphs": [
            "故碾迎朝日，高光眩晚霞。",
            "峰巒成地勢，桑柘似人家。",
            "柳葉依牆密，溪流刷石斜。",
            "土氓尊使者，再拜饋酥茶。"
        ],
        "title": "高光堡道中",
        "id": "3add19a9-72b2-407d-ad4e-e0756e84af10"
    },
    {
        "author": "張商英",
        "paragraphs": [
            "林檎園北小橋南，水綠山青不易兼。",
            "戴勝降時桑破甲，駕犁啼處稻抽尖。",
            "柳因倒植風流甚，花爲新移蓓蕾纖。",
            "獨碾雲龍坐溪石，幾人今夕共銀蟾。"
        ],
        "title": "溪亭二首  其一",
        "id": "01fab6be-f693-406b-95c3-a69f091274c9"
    },
    {
        "author": "張商英",
        "paragraphs": [
            "蕭寺回環石磴間，山光草色遠相連。",
            "坐中清景追唐蹟，門外紅塵接渭川。",
            "落澗飛泉千丈玉，過牆修竹一梢烟。",
            "畫工誰繪當時巧，移得江南在眼前。"
        ],
        "title": "溪亭二首  其二",
        "id": "c5e5274c-93a2-4b71-b9db-c6c588c754ba"
    },
    {
        "author": "張商英",
        "paragraphs": [
            "夕陽返照影流東，點點寒鴉過遠峰。",
            "漁叟罷竿收釣餌，牧童吹笛弄西風。",
            "日光隠隠沉滄海，山色青青聳碧空。",
            "萬壑千崖增秀麗，往來人在畫圖中。"
        ],
        "title": "游綿山",
        "id": "b93dd9fa-c74d-4a24-80af-25e5a36726cc"
    },
    {
        "author": "張商英",
        "paragraphs": [
            "我本耕釣夫，素嗜山水樂。",
            "補吏來旴江，潜解組綬縛。",
            "獨上凌雲行，青梯入寥廓。",
            "萬象富觀覽，四面峻巖壑。",
            "天風襲衣襟，斷霞半空落。",
            "仙家雞犬鳴，驚起巢松鶴。",
            "勝遊最後時，萍梗念漂泊。",
            "回首顧人間，佳景滿城郭。"
        ],
        "title": "凌雲行",
        "id": "d11a15c6-ead2-4435-b8c5-5487e55c32a8"
    },
    {
        "author": "張商英",
        "paragraphs": [
            "珠珮珊珊路絕塵，鳳凰山上夕朝真。",
            "甘棠美政行南國，列宿寒光拱北辰。",
            "篆冷金盤雲屋曉，書飛玉闕洞天春。",
            "一聲遼鶴歸傳報，壽益君王福在民。"
        ],
        "title": "步虛詞",
        "id": "aa2aaa56-c242-4f25-a06c-b92531d67dac"
    },
    {
        "author": "張商英",
        "paragraphs": [
            "天連遠水三吳闊，人倚危樓萬象低。"
        ],
        "title": "句  其一",
        "id": "f06a1d5f-edff-41b5-9433-fdd9feb79760"
    },
    {
        "author": "張商英",
        "paragraphs": [
            "湖上青山一抹高，烟中草木細如毫。"
        ],
        "title": "句  其二",
        "id": "35ca01b5-309a-494c-920c-2827838be6cd"
    },
    {
        "author": "張商英",
        "paragraphs": [
            "安得將相似仲山。"
        ],
        "title": "句  其三",
        "id": "504f9b6e-caff-460f-a6d1-567d2fe0f424"
    },
    {
        "author": "張商英",
        "paragraphs": [
            "大士慈悲度有情，亦要時節因緣并。",
            "也應笑我空經營，雖多手眼難支撐。"
        ],
        "title": "句  其四",
        "id": "236b1cf6-608c-4122-b9bc-f870102b1a73"
    },
    {
        "author": "張商英",
        "paragraphs": [
            "靈山會上別世尊，各以願力濟群生。",
            "子勿誚我徒經營，手眼太少難支撐。"
        ],
        "title": "句  其五",
        "id": "caab3d46-0bf6-46b4-8562-35a3dc785887"
    },
    {
        "author": "張商英",
        "paragraphs": [
            "每聞回列進，不覺寸心忙。"
        ],
        "title": "句  其六",
        "id": "8f6de388-ce83-4d3d-9686-435e5c68ca13"
    },
    {
        "author": "張商英",
        "paragraphs": [
            "星文占地讖，巽水直江流。"
        ],
        "title": "句  其七",
        "id": "438b0cad-8903-4087-9997-70bef178748a"
    },
    {
        "author": "張商英",
        "paragraphs": [
            "雖贋猶堪貴，前賢况可師。"
        ],
        "title": "句  其八",
        "id": "eef1c982-84ad-413c-b2ca-1be53bc908c0"
    },
    {
        "author": "張商英",
        "paragraphs": [
            "欲到嶮頭尋怪石，夜來春水漲前溪。"
        ],
        "title": "句  其九",
        "id": "0dc15f1e-2270-4656-9f25-c79c51274f78"
    },
    {
        "author": "張商英",
        "paragraphs": [
            "贊唐山石裂半岸，壅遏波濤雪霜起。"
        ],
        "title": "句  其一○",
        "id": "5c7f78c8-66dd-4c33-b16b-36b6f7b20d0b"
    },
    {
        "author": "張商英",
        "paragraphs": [
            "櫓聲嘔啞下巴東，路接陽臺十二峰。"
        ],
        "title": "句  其一一",
        "id": "0e7b12b0-bd39-4565-be96-e9d7155a4af0"
    },
    {
        "author": "張商英",
        "paragraphs": [
            "因尋太上長生訣，偶到青城大面山。"
        ],
        "title": "句  其一二",
        "id": "0ccd2846-698d-4275-9f3e-85d81c902092"
    },
    {
        "author": "張商英",
        "paragraphs": [
            "楠生石合頭陀出，此記傳聞歲月遙。"
        ],
        "title": "句  其一三",
        "id": "8e147951-5586-4696-97f6-64ca82909d6d"
    },
    {
        "author": "張商英",
        "paragraphs": [
            "水味甘腴偏宜煮，茗非陸羽莫能辨。"
        ],
        "title": "句  其一四",
        "id": "9590d455-980c-4efe-a38f-3fa3eb2c7f95"
    },
    {
        "author": "張商英",
        "paragraphs": [
            "四時積雪瞻岷嶺，三派飛泉出洞天。"
        ],
        "title": "句  其一五",
        "id": "2310563e-bc94-4321-8cbf-048a45d0a344"
    },
    {
        "author": "張商英",
        "paragraphs": [
            "空將淚作雨滂沱，淚痕有盡愁無竭。"
        ],
        "title": "句  其一六",
        "id": "e5165ccd-47cb-46f3-8c1b-3edf111eec6f"
    },
    {
        "author": "張商英",
        "paragraphs": [
            "靈官召集役神鵲，直渡銀河橫作橋。"
        ],
        "title": "句  其一七",
        "id": "887ddc20-962e-445b-a130-e2c883c3295e"
    },
    {
        "author": "張商英",
        "paragraphs": [
            "不向廬山尋落處，象王鼻孔謾遼天。"
        ],
        "tags": [
            "庐山"
        ],
        "title": "句  其一八",
        "id": "53d2e366-727d-4a0a-97ac-af5b6b21fb29"
    },
    {
        "author": "張商英",
        "paragraphs": [
            "秦庭繁杏兩株開。"
        ],
        "title": "句  其一九",
        "id": "e577ec83-7b9c-4a0d-9eb6-a2cd5b717d36"
    },
    {
        "author": "張商英",
        "paragraphs": [
            "庭前積水過不流，落葉千片水上浮。",
            "憐花不忍見凋謝，風力顛猛摧嬌柔。"
        ],
        "title": "句  其二○",
        "id": "84d41b96-2153-47e1-a8b0-f544fc98d70b"
    },
    {
        "author": "張商英",
        "paragraphs": [
            "水晶肉白殻皮紅，色變香移味不同。"
        ],
        "title": "句  其二一",
        "id": "2086f552-c804-40f9-9466-b5248ac750f5"
    },
    {
        "author": "張商英",
        "paragraphs": [
            "如障如屏如繡畫，似幢似蓋似旌旗。"
        ],
        "title": "句  其二二",
        "id": "a8d55110-3312-41c6-a50d-12ee6629e9e4"
    },
    {
        "author": "張商英",
        "paragraphs": [
            "分付着身先引去，免教人道販私茶。"
        ],
        "title": "句  其二三",
        "id": "6785c88f-23df-4143-922b-ff607e729378"
    },
    {
        "author": "張商英",
        "paragraphs": [
            "最憐高塚臨官道，細細烟莎編燒痕。"
        ],
        "title": "句  其二四",
        "id": "4830593d-1633-4015-9684-4f997e443811"
    },
    {
        "author": "張商英",
        "paragraphs": [
            "鶴髮飄飄紫府仙，摩娑金狄不知年。"
        ],
        "title": "句  其二五",
        "id": "5a99f1b9-d656-4bc7-b74e-4740b72bde64"
    },
    {
        "author": "黄裳",
        "paragraphs": [
            "中天臺上聞天語，將下人間會真主。",
            "王室堂開秋意深，匆匆瑞氣排羣陰。",
            "插空儀物望不斷，文采高下成遙林。",
            "鐵衣十萬熊羆勇，忽擁天衢海濤動。",
            "兩序朱簾語相慶，皆謂君王能紹聖。",
            "昭昭神考體天德，昔向明堂布仁政。",
            "君王欲報天地恩，乃修宗祀開端門。",
            "玉輅亭亭張日月，中望堯雲降天闕。",
            "清宮行事齋心微，默與神交誰得知。",
            "獻饗歸來待祠殿，上帝先從道心見。",
            "龍衣登降天香濃，一片鈞天庭燎中。",
            "振鷺于飛珮聲響，恍如三代觀臣工。",
            "先皇基緒既肯構，配侑豈或慚高穹。",
            "安得公尸不來燕，自是諸侯皆望風。",
            "奏歌已薦致和樂，飲受乃酢持盈功。",
            "曉來忽聽道傍語，從此天觀觀九敘。",
            "瑣瑣愚臣何所補，只願獻詩歸樂府。"
        ],
        "title": "賀拜罷南郊獻詩",
        "id": "66fc0895-2f00-4ff8-a692-117bd72b538e"
    },
    {
        "author": "黄裳",
        "paragraphs": [
            "密雲晚出小團塊，雖得一餠猶爲豐。",
            "相對幽亭致清話，十三同事皆詩翁。",
            "蒼龍碾下想化去，但見白雲生碧空。",
            "雨前含蓄氣未散，乃知天貺誰能同。",
            "不足數啜有餘興，兩腋欲跨清都風，豈與凡羽誇雕籠。",
            "雙井主人煎百椀，費得家山能幾本。"
        ],
        "title": "次魯直烹密雲龍之韵  其一",
        "id": "d26b51aa-de39-4da4-aa53-26a4c3fc369e"
    },
    {
        "author": "黄裳",
        "paragraphs": [
            "春來腰筥修溪童，摘山歸去如年豐。",
            "主人長啜不言酒，焉用兒女扶山翁。",
            "聞說佳致欲相遂，勞生急放塵緣空。",
            "時走長鬚汲雙井，豈吝七椀邀盧仝。",
            "夜歸須步三峰月，曉望還乘五桂風，靜中且看狙公籠。",
            "此樂吾宗好方寸，已向清齋望根本。"
        ],
        "title": "次魯直烹密雲龍之韵  其二",
        "id": "4578d159-eba8-451d-adea-e1204caf5651"
    },
    {
        "author": "黄裳",
        "paragraphs": [
            "三峰峭拔如武夷，秀氣入草根幹豐。",
            "秋堂一笑詩相共，竹杖未化誰知翁。",
            "非特鷹爪致我啜，芋栗亦慰腸中空。",
            "脩魚上釣開酒甕，但欲醉我君寧同。",
            "須飲一斗寄混沌，吹使自覺桃源風，此言當踐非相籠。",
            "百歲豈能空自窘，萬頃汪汪同一本。"
        ],
        "title": "次魯直烹密雲龍之韵  其三",
        "id": "24096486-bc4a-4184-af48-a02a1aae1e42"
    },
    {
        "author": "黄裳",
        "paragraphs": [
            "春山椎鼓雀舌細，石澗垂絲魚肉豐。",
            "異時相逐許餘地，杖藜自號田家翁。",
            "有年無累反觀處，水天雲盡涵秋空。",
            "雖然出處有義命，必欲長往非人同。",
            "校書千古竄訛謬，日長閒御瀛洲風，故園且付烟雲籠。",
            "落筆成詩今幾卷，洗我煩襟求副本。"
        ],
        "title": "次魯直烹密雲龍之韵  其四",
        "id": "97886963-bd50-4eca-9885-dd744af26c31"
    },
    {
        "author": "黄裳",
        "paragraphs": [
            "導彼清泠泉，育此嬋娟身。",
            "幽哉窗戶間，猗猗窺鱗鱗。",
            "有霜能獨留，無德難相親。",
            "乃聞曾子風，嗜好非今人。"
        ],
        "title": "次曾德宣竹窗之韵",
        "id": "bd3b5c48-2004-49e7-9102-178d9034b211"
    },
    {
        "author": "黄裳",
        "paragraphs": [
            "簡政豈在事，養源無他心。",
            "持守得綱領，施設從胸襟。",
            "虛靜古意遠，平易人情深。",
            "光景塵不染，悉付公餘吟。"
        ],
        "title": "簡政堂",
        "id": "7304954c-5eb1-4e6b-a315-2f5b3b7954f8"
    },
    {
        "author": "黄裳",
        "paragraphs": [
            "聚義歸清虛，無欠亦無餘。",
            "聚利赴嗜慾，自喪俄自續。",
            "義在詩與書，利在金與珠。",
            "金珠壯人顔，俯仰一世間。",
            "我去彼不隨，彼去我不觀。",
            "詩書入青瞳，藏蓄心腑中。",
            "貽之修乃孫，操之修乃躬。",
            "秧種秀沃壤，願飽萬腹空。",
            "源泉洌清甃，既與還不窮。",
            "開軒有意哉，短什嘉仙翁。",
            "黽勉慎所交，高攀古人風。"
        ],
        "title": "題楊氏聚義軒",
        "id": "032381a8-c4c0-413e-8743-4e94dfc342ce"
    },
    {
        "author": "黄裳",
        "paragraphs": [
            "幽意不可象，因聲而後形。",
            "至聲不可僞，因心而後生。",
            "三尺膝上孤，一寸胸中鳴。",
            "急聲如飛泉，瀉瀉秋雲邊。",
            "巧聲如流鶑，歷歷春風前。",
            "幽人無此心，素弦無此聲。",
            "心與手相忘，意與聲相迎。",
            "彈者自到古，聞者誰知音。",
            "但見風色吹我清，欲御此風天上行。"
        ],
        "title": "聽隠士琴",
        "id": "c6daafe7-3633-4993-b59f-a11b401c90a0"
    },
    {
        "author": "黄裳",
        "paragraphs": [
            "得喪紛紛轉羣慾，誰及愛嵩三十六。",
            "有客忽自東南來，已爲湖山飽雙目。",
            "逸興不住皇州春，天津橋南酒初熟。",
            "長念花王司馬坂，洛陽今寓誰家館。",
            "已聞香信滿東風，嬪御相從水光畔。",
            "芳容須向盛時吟，昔也醉翁長恨晚。",
            "穀雨且老黄鸝聲，急上征鞍望瀍澗。",
            "送行詩句無纖塵，自有交遊在霄漢。",
            "藜莧腸中何所須，但愧銀鈎落香翰。",
            "看花知遺生，看山知養神。",
            "妖奇怪麗九十種，未失東風助培壅。",
            "三十六峰元氣清，獨插太虛無古今。"
        ],
        "title": "送胡君遊洛",
        "id": "1ed253a1-3b09-4920-9717-91caabe5dce1"
    },
    {
        "author": "黄裳",
        "paragraphs": [
            "錢塘吳之雄，西湖乃其貳。",
            "晴虛混高下，寒光墮蒼翠。",
            "俯仰睨澄澈，融結會幽邃。",
            "日月司晦明，烟雲管開閉。",
            "樓閣生有無，塵凡換奇異。",
            "素藹俄包藏，物象已非二。",
            "中有虛一子，四顧銀色世。",
            "雲罅漏餘晷，稍盛却陰翳。",
            "遽回天漢明，收攝何所置。",
            "近影認遙碧，故態獻新媚。",
            "振羽鷺初起，一葦出天際。",
            "大巧現奇畫，人歡發幽思。",
            "杖履秋林深，弦管春波細。",
            "名字人不知，閒藏洞霄吏。"
        ],
        "tags": [
            "西湖"
        ],
        "title": "湖上閒賦",
        "id": "b420d488-d7d2-487b-80ad-4957e8092187"
    },
    {
        "author": "黄裳",
        "paragraphs": [
            "有樂不在物，况當仕而優。",
            "外騖乃自苦，作德能日休。",
            "身計苟未適，安能爲道謀。",
            "基址更所寓，得地東南陬。",
            "經營喜宋子，闡繹嘉毛侯。",
            "紛囂落寂境，蒸鬰回素秋。",
            "事少德機靜，風微花信幽。",
            "林悄鳥相應，日閒絲自遊。",
            "中發靈臺光，下照彪池流。",
            "神怡况味遠，意虛才智周。",
            "真見造不滅，妄想降無求。",
            "所示良可助，所超安可酬。",
            "會合果有道，寧復嗟阻修。"
        ],
        "title": "寄題存心堂因簡正仲運使",
        "id": "b69a06b6-2254-4090-b3d3-7fd690d2231d"
    },
    {
        "author": "黄裳",
        "paragraphs": [
            "南宮先生好談古，齒牙所掛多老杜。",
            "劍氣中盤幾時吐，欲看光芒出庭戶。",
            "平生氣直易言語，不解聱牙斲詩句。",
            "先生莫學東野苦，我願爲雲相逐去。"
        ],
        "title": "惇禮兵部久不作詩偶成數韵奉戲",
        "id": "d04c8e8a-5a16-4222-8ad8-bd3dc507c97d"
    },
    {
        "author": "黄裳",
        "paragraphs": [
            "霜華一望銀河道，聞說行艫猶未果。",
            "清暘想快東去情，未斬凝冰已先破。",
            "東鄰空憶樽前佐，爲誰更把金巵倒。",
            "汾陽遠裔今有人，不見纖塵落幽抱。",
            "畫梁燕子趁時歸，故園莫放春光老。"
        ],
        "title": "汴河解凍郭公域將行以詩奉寄",
        "id": "0ef6eb93-636e-49d9-a3be-4d934ff6d66f"
    },
    {
        "author": "黄裳",
        "paragraphs": [
            "文藝相從春欲暮，未去皇州散還聚。",
            "豈期擾擾凶器場，却會高談翫千古。",
            "冷官輒對華省郎，亦許烹煎待賓主。",
            "文章雖自根本來，裂破大全空縷縷。",
            "如公自蓄胸中奇，長短豈能欺五度。",
            "曠野羣陂渴霖雨，欲叫蝦蟆已窺戶。",
            "春衫未疊麥寒薄，最愜含毫斲詩句。",
            "如公簡靜意尤遠，卒邇清風慰遐慕。",
            "牽率鄙興遊太虛，滿我縑箱始歸去。"
        ],
        "title": "簡元輿祠部  其一",
        "id": "a8a853eb-12c9-4bab-b633-c06ac9f06b57"
    },
    {
        "author": "黄裳",
        "paragraphs": [
            "百花巖上仙人住，巖下爲州山水聚。",
            "白頭青冢南北人，倒影沈沈獨懷古。",
            "倚欄把酒與誰同，况是使君爲獻主。",
            "應喚漁舟疏葦中，旋膾游鱗落紅縷。",
            "秘書座上最軒昂，能共春雲爭態度。",
            "紅衣带月今何處，幾轉春殘掩朱戶。",
            "飛船送客空斷腸，梁塵漫落聲中句。",
            "虛白亭前湖水閒，忽爲霓裳起思慕。",
            "出門沙土亂如雨，薰風吹夢天南去。"
        ],
        "title": "簡元輿祠部  其二",
        "id": "37326f58-4418-443c-bb09-4adcf85667ac"
    },
    {
        "author": "黄裳",
        "paragraphs": [
            "題墨脫新鎸，扃鑰開清曉。",
            "文衡朝士高，香案天風小。",
            "銀袍带殘月，玉鷺集寒沼。",
            "赳赳干城材，銜枚出遠徼。",
            "才氣方自强，未戰意先挑。",
            "臨文尋汝賢，形見乃微妙。",
            "人才焉可齊，雲漢多年少。",
            "慳思憂明膏，俊性翫斜照。",
            "得喪召榮辱，美惡露嚬笑。",
            "修毫飲流液，靈珠落光耀。",
            "雕琢破巨璞，歌舞探長鞘。",
            "含蓄既寂寂，運動還渺渺。",
            "重賞豈敢吝，行當塞明詔。"
        ],
        "title": "觀試",
        "id": "f1ea7a08-e687-4210-ac72-1f939558050e"
    },
    {
        "author": "黄裳",
        "paragraphs": [
            "北澶車馬來何暮，芹茅池邊失歡聚。",
            "有分共爲文字遊，却向西郊話今古。",
            "人頼聰明多自僞，信厚期君中有主。",
            "職事無塵靜相對，滿榻詩書香數縷。",
            "嚴扃如在柳陰中，綠幄朱簾細風度。",
            "紫犀銙破雪花濃，石鼎煎聲遶窗戶。",
            "準擬七椀邀盧仝，清滌煩襟出新句。",
            "共笑先生最貧苦，誤使簾前客相慕。",
            "虛名薄利能幾多，裹飯區區來復去。"
        ],
        "title": "簡無咎學士",
        "id": "586b0b4d-cad6-4268-a7c9-f62c04636443"
    },
    {
        "author": "黄裳",
        "paragraphs": [
            "一氣適來顔色明，一氣適去顔色衰。",
            "花緣根蒂豈所托，顔色亦非花可爲。",
            "花約一時枯且榮，人約百歲行復歸。",
            "一時百歲孰多寡，花發乃知人盛時。",
            "一回花發一度醉，已無百與花爲期。",
            "韓子空尋院中長，走馬歸來謾惆悵。",
            "昔日城西未同醉，今日城東還獨賞。",
            "萬事著意令人悲，邂逅多歡人願隨。",
            "破臘中來春漸漸，閒見芳梢青數點。",
            "韶華九十猶更長，未嘗一朝遊醉鄉。",
            "中含萬巧欲傾瀉，將與才思爭光芒。",
            "天台近得醉吟老，寄我新篇頌花好。",
            "揚鞭直指都城中，已踏東風楊柳道。",
            "上苑初開芳意濃，急走長鬚爲余報。",
            "競香論色如夢中，蝴蝶翩翩遶芳草。",
            "朱顔未愧雕欄紅，莫向忙中放春過。"
        ],
        "title": "酬羅正之提刑城東賞花之什",
        "id": "10cc1611-007c-48a3-b78c-0025110c29e8"
    },
    {
        "author": "黄裳",
        "paragraphs": [
            "天邊月下雲初盡，江上潮來風已定。",
            "兩物無情豈有期，但見圓光非遠近。",
            "潮回月落杳難尋，元無此景何須問。",
            "沙北渡頭人自忙，誰爲山翁說真性。",
            "滌除塵垢無少休，他日危樓與君凭。"
        ],
        "title": "寄題妙光亭",
        "id": "fc20314e-98b0-4d19-89b9-6d196dd0c03c"
    },
    {
        "author": "黄裳",
        "paragraphs": [
            "大巧不爲蠶上簇，機婦飛梭雙注目。",
            "腹空萬緒徒自勞，縑素如山人未足。"
        ],
        "title": "觀蠶",
        "id": "849e408f-014f-47e6-a7d6-f7b9cf94f140"
    },
    {
        "author": "黄裳",
        "paragraphs": [
            "始自暘谷見，餘霞斂微明。",
            "亟從林末動，幽禽發清聲。",
            "羣陰既掃迹，衆象聊遣情。",
            "捲簾取遙望，揮毫寫初迎。",
            "行樂自此始，勿爲多事縈。",
            "一世如過隙，頃刻寧可輕。",
            "勝概豈虛置，倒樽慰浮生。"
        ],
        "title": "圓石六題 迎暉亭",
        "id": "146a2653-1f1e-439c-9482-70b33ca005d4"
    },
    {
        "author": "黄裳",
        "paragraphs": [
            "迎暉不覺一日盡，邀月又會三人閒。",
            "未言期約綠巖畔，且共歌舞清樽間。",
            "霜輪皎皎無今古，世途擾擾多新故。",
            "今月曾經照故人，古人問月今何處。",
            "百年光景行復催，有月可邀能幾回。",
            "雙巖達士不須說，始見迎暉復邀月。"
        ],
        "title": "圓石六題 邀月亭",
        "id": "fe952746-6aeb-488d-8748-f5d38e178446"
    },
    {
        "author": "黄裳",
        "paragraphs": [
            "山色翠欲流，水光澄可照。",
            "二物偶相際，清風發微妙。",
            "中有逍遙翁，寓意得歡笑。",
            "此道復何求，仁智姑自劭。"
        ],
        "title": "圓石六題 清輝亭",
        "id": "1dc6a4d8-dacc-4661-a09f-463d6d833402"
    },
    {
        "author": "黄裳",
        "paragraphs": [
            "外環碧玉千尋直，中起真香一篆清。",
            "宴坐主人俄出定，歲寒枝上得秋聲。"
        ],
        "title": "圓石六題 翠筠庵",
        "id": "6fc15f67-f6c6-4c3b-9869-8e8dc8375d45"
    },
    {
        "author": "黄裳",
        "paragraphs": [
            "欲跨晴虛兩腋風，曲欄干外意無窮。",
            "忘形獨坐雙巖下，遣興旁觀萬象中。",
            "數韵瑰奇聊自適，滿懷清爽可誰同。",
            "颯然而下吾能賦，未必登臨愧楚宮。"
        ],
        "title": "圓石六題 快覽亭",
        "id": "967272c6-a4b1-4381-b6c2-070ea9443bd3"
    },
    {
        "author": "黄裳",
        "paragraphs": [
            "仙人豈可招，固有招仙道。",
            "欽信勿自欺，仁恕滿中抱。",
            "何慚紫芝翁，惠然及予坐。",
            "衆行示要路，羣實指虛果。",
            "脫落形數中，行在從所好。",
            "躊躇即有礙，清樽急須倒。",
            "天風欻爾動，相忘一何果。",
            "幾日當復來，斜陽滿芳草。"
        ],
        "title": "圓石六題 招仙亭",
        "id": "e5698a14-0fb6-43bb-a388-266f44c357b3"
    },
    {
        "author": "黄裳",
        "paragraphs": [
            "有物吞食月輪盡，鳳翥龍驤紫光隠。",
            "雨前已見纖雲從，雪意猶在渾淪中。",
            "忽带天香墮吾篋，自有同幹欣相逢。",
            "寄向仙廬引飛瀑，一簇蠅聲急須腹。",
            "禪翁初起宴坐間，接見陶公方解顔。",
            "頤指長鬚運金碾，未白眉毛且須轉。",
            "爲我對啜延高談，亦使色味超塵凡。",
            "破悶通靈此何取，兩腋風生豈須御。",
            "昔云木馬能嘶風，今看茶龍解行雨。"
        ],
        "title": "龍鳳茶寄照覺禪師",
        "id": "07345df3-d97a-4e4d-97dc-2bca04ef3dc2"
    },
    {
        "author": "黄裳",
        "paragraphs": [
            "東南有人不可攀，生輕義重人所難。",
            "此風彫落不復見，得公今日如芝蘭。",
            "千人忽墮風濤間，義氣有感心生寒。",
            "以情論法不可枉，使法可枉吾寧閒。",
            "兼遺物己爲虛舟，遂授此屬還平流。",
            "相逢鷹犬顔何厚，劍水閩山公不朽。",
            "有恩流到墓中魂，無累乞尋林下友。",
            "得官西去心膽雄，帳下將軍望公久。",
            "此生義在公無慚，未到青雲空白首。",
            "男子屈伸當有時，行置長纓遠夷脰。",
            "浩歌一闋公臨政，馬上東風曲堤柳。",
            "卯酒醺醺吹復醒，纖毫謾引無中有。",
            "灑然得句誰其酬，寄我須煩置郵走。"
        ],
        "title": "送范子鎮",
        "id": "aa83440c-fe89-4641-bb98-dcb219909509"
    },
    {
        "author": "黄裳",
        "paragraphs": [
            "勝致久不示，幽居今已該。",
            "蓋待出塵子，將作還玄齋。",
            "升高獨南望，大巧安用裁。",
            "天目形勢落，秋空屏障開。",
            "吳境岸邊斷，越峰天際回。",
            "雙臂龍虎揖，兩潮風雨來。",
            "直視江渚印，蛟蜃遺靈胎。",
            "旁聞海門出，波浪生春雷。",
            "平生樂山水，邂逅奚所猜。",
            "秋老竹林冷，攀竹趨巖隈。",
            "得石喜奇怪，且席青錢苔。",
            "泉甘地脈正，吸泉如傳杯。",
            "人靜道始集，境幽心易灰。",
            "老圃聽吾語，勿以慵相推。",
            "勤將日力進，速副韶光催。",
            "長生且有道，當悟接與栽。",
            "務使翠華遠，長大如嬰孩。",
            "瓊蕊覆青徑，木香兼荼梅。",
            "疏鑿取清淺，結甃移碑材。",
            "飛橋渡流水，俯仰無纖埃。",
            "雖謂夕陽好，見月還徘徊。",
            "卜築非偶爾，供吟何快哉。",
            "棲養此固足，會晤誰可偕。"
        ],
        "title": "卜居潮山",
        "id": "c8e53989-aabc-438d-afa3-4f54a2fe8f7f"
    },
    {
        "author": "黄裳",
        "paragraphs": [
            "天作乃說真，人作故云假。",
            "堆疊孕奇怪，含思亦如畫。",
            "遙岑出寸碧，羣岫擁而亞。",
            "蒼苔抱秀骨，尤愜時雨灑。",
            "去來何所人，度嶺策羸馬。",
            "安得無心雲，經從斷而挂。",
            "日落行且休，寒巖峙孤舍。",
            "假合雖使然，登覽憂亦寫。",
            "萬法資諸心，一念有神化。",
            "締構况融結，猶造秋與夏。",
            "攝用還一空，何取亦何捨。",
            "莫認假與真，外樂聊以借。"
        ],
        "title": "假山",
        "id": "c80a8155-6a00-4400-83fe-1e8535ecc4c1"
    },
    {
        "author": "黄裳",
        "paragraphs": [
            "三事文華出何處，巖上含章插烟霧。",
            "曾被西風吹異香，飄落人寰月中度。",
            "美林見器安所施，六角靈犀用相副。",
            "目下發緘誰致勤，愛竹山翁傍雲住。",
            "遽命長鬚烹且煎，一簇蠅聲急須吐。",
            "每思北苑滑與甘，嘗厭鄉人寄來苦。",
            "試君所惠良可稱，往往曾沾石坑雨。",
            "不畏七椀鳴饑腸，但覺清多却炎暑。",
            "幾時對話愛竹軒，更引毫甌斲詩句。"
        ],
        "title": "謝人惠茶器并茶",
        "id": "f9c1c3a0-3ae4-4b06-8848-0d398b026c55"
    },
    {
        "author": "黄裳",
        "paragraphs": [
            "一鑑沈沈含萬象，千巖競秀還相向。",
            "季真夢斷歸去來，數頃寒光對夷曠。",
            "管弦公外與民同，祕閣先生千騎長。",
            "從公于邁巷無人，畫船解纜爭先放。",
            "去探禹穴升稽山，語笑相逢洞天上。",
            "玉帛紛紛何處尋，謾對遺陵起悽愴。",
            "越王羞辱微之歡，山水依然人獨往。",
            "先生揖我欹金巵，吾道本來無得喪。",
            "日月如飛奚用勞，醉舞言歸勿令蕩。",
            "湘靈不見湘江閒，回首斜陽落秦望。"
        ],
        "title": "陪會稽太守遊鑑湖會于禹祠之下",
        "id": "26d6772e-ce15-4485-80d7-934a603779b6"
    },
    {
        "author": "黄裳",
        "paragraphs": [
            "臺省兩稱公，郡國三換節。",
            "海角承重寄，螭頭懷遠別。",
            "俯仰七遷迅，覺夢一炊熱。",
            "先生自怡怡，浮世誰惙惙。",
            "暴霖駕西洛，華艫指東浙。",
            "香徑摧芰荷，豐厨拾魚鼈。",
            "窺影入賀鑑，訪古探禹穴。",
            "未暇登四明，方思白華潔。",
            "使車貽親榮，閩山迓來轍。",
            "豈須老萊衣，始能事耆耋。",
            "往往回首時，千巖看堆雪。",
            "行觀真卿書，德政滿青碣。"
        ],
        "title": "送滿龍圖守奉化",
        "id": "0a8d3005-5e5e-4ac2-8e79-d8ae6ea1f2ee"
    },
    {
        "author": "黄裳",
        "paragraphs": [
            "自越趨儒林，由吳兩江渡。",
            "四年如退之，疏慵傲名數。",
            "西風今又來，庭柯泣珠露。",
            "榮枯幾番新，閒日常自度。",
            "誓爲天漢遊，搗藥看玉兔。",
            "逆行非吾心，焉用憂日暮。",
            "典籍猶可捐，寧雕子雲賦。",
            "萬事歸自然，所得先去故。",
            "灑落桐廬君，高源欲東赴。",
            "外物非所謀，此學良足據。",
            "但以中致虛，元氣腹當飫。",
            "壯懷感暮秋，羣動還太素。",
            "宋玉悲何爲，忘失聊適屨。"
        ],
        "title": "次舒堯文秋夜有感之韵",
        "id": "101bfe81-bf2b-448e-89a5-4bface121af3"
    },
    {
        "author": "黄裳",
        "paragraphs": [
            "去年相逢時，霜華輕壓梅花枝。",
            "今年相別日，蘋末秋風慘行色。",
            "逢時易爲樂，別時易爲傷。",
            "誰知傷與樂，各是羈旅腸。",
            "送者難爲留，離者難爲行。",
            "誰知離與合，各是天涯人。",
            "離合有分不可料，彼此有適當忘情。",
            "君今此去何時來，韋編頻向燈前開。",
            "讀書患在少思索，時將寸管書清才。",
            "君今此去何時到，風力攻帆急如火。",
            "秋光照人益瀟洒，一葉輕舠又東下。",
            "松陵鱸膾是時節，無惜霜鋒傍船切。",
            "泛入東南第一州，八月仙濤駕天白。",
            "江頭此景須吟看，少留軒旆開朱顔。",
            "徐徐踰江詣所舍，心閒應愛雲中山。",
            "用其所樂以自遣，莫教鄉思爲心關。",
            "他時握手又西上，多在後歲秋風間。"
        ],
        "title": "送劉和甫之江東",
        "id": "368105ab-11f0-4299-8848-313972c2ed1f"
    },
    {
        "author": "黄裳",
        "paragraphs": [
            "大學閒官閉門坐，漬墨磨丹滿文藁。",
            "霜風門外潮頭過，馬首長鬚欲吹倒。",
            "雙眸厭爲塵沙昏，出外遽止從予好。",
            "不復見君今幾時，相憶還驚歲華老。",
            "恨得新詩何太晚，瓜李爲期閒夢斷。",
            "餘酒喜見忘機翁，聲色嘗與心相同。",
            "小沼荷花未云昨，君來且負爐中紅。",
            "東鄰交友亦愛客，烹鮮盤饌工于儂。",
            "青蝸烏賊欠此可，蟹蛤已有吳間風。",
            "勞生多故豈足念，莫不有分勞沖沖。",
            "有錢取醉亦足矣，滿腹以外吾何容。",
            "漫漫雪意稍含蓄，瑶池將見涵春空。",
            "兩騎翩翩踏瓊玖，州北主人相望久。",
            "解顔一笑如君難，區區論報非吾友。"
        ],
        "title": "酬子明冬後出思正夏中見招之什",
        "id": "882e2aef-828f-4f21-83ce-c6874f94f5b8"
    },
    {
        "author": "黄裳",
        "paragraphs": [
            "與子邂逅春闈中，子未及壯文何雄。",
            "淡書名姓青雲旁，天風吹我襟懷香。",
            "巨源耻作尋常流，洪濤忽駕西江秋。",
            "剽竊襲蹈非子情，伯樂一睨人皆驚。",
            "乃更退托多楚狂，謂我有感潭中央。",
            "腰間躍去爲龍藏，斗牛下接亭亭光。",
            "嘗言文章氣所寓，養氣未及柔與剛。",
            "烏能發露與劍比，而不與我非其長。",
            "紅塵丹漢不足較，儻來勿使心常忙。",
            "安得小艇劍溪上，與子邂逅飛雙槳。",
            "滿溪烟雨蘆花春，漁人一曲聲無塵。",
            "夜明潭上人初靜，神明欲腥姦與佞。",
            "寶氣深盤盤不得，直上羣陰俱失色。",
            "此時與子同行藏，倚樓人往空斜陽。"
        ],
        "title": "酬程忠彥見贈",
        "id": "f991523f-8fc5-4473-a958-488665b64fb1"
    },
    {
        "author": "黄裳",
        "paragraphs": [
            "南有溪山誰可托，須擁旌麾日邊落。",
            "無政人向溪山愁，公徒追索情如酬。",
            "有政人向溪山醉，鼓吹尋幽鬧如市。",
            "七閩山水世所議，尤喜延平得高致。",
            "山光水色秋意清，月華劍氣空體明。",
            "雙流既往却再顧，五龍雖奮還相迎。",
            "斷雲天北列寸碧，中有仙人騎鶴行。",
            "仙人巖前萬人聚，金碧下瞰天津橫。",
            "霽色還空影高下，蓬萊幻化俄頃生。",
            "太原使君未下車，公論已許程與吳。",
            "獨遊才刃安能拘，發遣萬事歸玄無。",
            "洗眼待看鄉老書，使君政事當起予。",
            "年豐訟少民已蘇，兩稅競了誰無襦。",
            "萬戶有酒錢足酤，飄飄帘下吹笙竽。",
            "山水圖中聲色活，大小從公四園闊。",
            "颯颯山風吹夕照，想見頹然使君笑。",
            "南來莫使詩筒少，慰我塵勞空擾擾。"
        ],
        "title": "送延平太守",
        "id": "e2eb7708-644d-44e5-85e6-02abbc653142"
    },
    {
        "author": "黄裳",
        "paragraphs": [
            "數疊奇峰插空碧，舒卷光陰度紅日。",
            "莫道無心空自閒，天地爲爐果何恤。",
            "願移炎赫歸至冥，請開蒸鬰還太清。",
            "從龍以往蕩妖氣，蟊賊欲滋今自坑。",
            "晚來載雨落何處，一片俄從北偏舉。",
            "區區此意焉用留，能作幾家軒上秋。"
        ],
        "title": "夏雲",
        "id": "3908628e-099b-4772-bef5-4845360485fc"
    },
    {
        "author": "黄裳",
        "paragraphs": [
            "枝幹偃蹇奇可誇，本根融結杳難測。",
            "龍蛇已抱千載靈，梁棟何煩萬牛力。",
            "雖減半天風雨聲，却得三冬雪霜色。",
            "衛生已免斧斤人，粧景何辭吟醉客。"
        ],
        "title": "矮松",
        "id": "24f0b590-6bb9-48a1-99e0-3c38001d567e"
    },
    {
        "author": "黄裳",
        "paragraphs": [
            "大道果安在，無流亦無止。",
            "有流落色界，無流在空體。",
            "用向體中存，見否瞪而視。",
            "空色兩相忘，有無還自爾。",
            "月明孕澄寂，山寒臥清泚。",
            "一葉天際來，歌聲聳吾耳。"
        ],
        "title": "不流軒",
        "id": "07df3e18-1825-4e66-8d42-5d70228fc684"
    },
    {
        "author": "黄裳",
        "paragraphs": [
            "動潤畢化事，清暘却陰翳。",
            "披雲出寸碧，銀色爛盈地。",
            "芳徑導衆樂，頑凍展羣翠。",
            "雨霽春且老，良時固難計。",
            "好景歸新詩，清樽接佳士。",
            "韶光宜夕陽，醉笑莫輕起。"
        ],
        "title": "春霽",
        "id": "11beb714-9955-4083-8a12-c33eb10fc822"
    },
    {
        "author": "黄裳",
        "paragraphs": [
            "官冷猶能願鄰好，側聽歡聲亦開抱。",
            "朝曦未合敗頑凍，來問仙舟已登道。",
            "但見風鈴送餘韵，慧佐尊前迹如掃。",
            "汾陽遠裔今有人，插架萬軸誰能貧。",
            "豪氣欲吞天下士，舌上古今時復陳。",
            "熙朝未遇將誰尤，芳辰不樂還自嗔。",
            "聚散浮雲眼前過，且作閒人靜中坐。",
            "畫梁燕子急歸來，莫放故園春自老。"
        ],
        "title": "送郭公域",
        "id": "346e0a73-90e6-48d1-ae20-e74515262dfb"
    },
    {
        "author": "黄裳",
        "paragraphs": [
            "樽酒會君江上樓，高談不與世俗侔。",
            "淮陰將軍跨下過，魯國至人東家丘。",
            "氣吐胸中斗牛夜，筆落手下烟雲秋。",
            "丈夫得失聊自樂，一身一計何足憂。"
        ],
        "title": "寄連君佐",
        "id": "c4a9a946-449a-4f00-9ec7-575469d880df"
    },
    {
        "author": "黄裳",
        "paragraphs": [
            "百尺危樓一杯酒，與君話別秋風老。",
            "明日解舟逐流水，不挂片帆急如火。",
            "符離風物好，一覺仙舟到。",
            "平時高奮丈夫事，匹馬西來亦須早。",
            "好是天涯逢故舊，笑言何處重携手。"
        ],
        "title": "送人歸符離",
        "id": "a1f8b0a7-2987-4da2-9fa3-383953543b27"
    },
    {
        "author": "黄裳",
        "paragraphs": [
            "猶記龍津曾把手，閒對雲山一樽酒。",
            "談高稍犯禪師疆，遙指青尖露疏牖。",
            "璧水起人新思濃，旁釋奇文到科斗。",
            "自笑山翁緘默多，來處長疑抱真叟。",
            "君雖健語猶相知，乃欲同歸上忠厚。",
            "假合此生塵已多，肯復隨流逐人後。",
            "再喜相逢春意中，忽見天機在楊柳。",
            "幽花野水時可尋，趕馬長鬚有罍鋀。",
            "柰何汴洛貪送人，掃蕩頑冰一梭走。",
            "義在人心難可欺，浮玉山南望風久。"
        ],
        "title": "送林疑獨教授",
        "id": "a7417a85-6498-4710-9f70-b8c413c6e613"
    },
    {
        "author": "黄裳",
        "paragraphs": [
            "一笑待毀譽，一歌待窮通。",
            "笑歌未能忘，猶落諸環中。",
            "無待用笑歌，此理西即東。"
        ],
        "title": "閒書",
        "id": "7001fbae-c23f-4d14-8284-d8a77f5e58b9"
    },
    {
        "author": "黄裳",
        "paragraphs": [
            "范叔脫身車簀間，一言悟主才所難。",
            "死齊辱賈逐四貴，合爲昭王留武安。",
            "萬里青雲雖自致，燕客相尋亦天意。",
            "琅琅乘機敘消息，能使先生謹承德。",
            "願歸相印臣不如，結綬懷金豈勞力。",
            "富貴只資唇舌能，休笑魋顔與攣膝。",
            "人生遭遇合有時，羈旅入秦誰與知。",
            "攬權數月何爲懼，非義所安人或惡。",
            "四十三年雄俊間，歸與不歸函谷關。",
            "孤墳却使鄭人看，只恐燕昭由此還。",
            "千古英靈果何往，人間禍福空相訪。",
            "春入祠庭燕御風，交龍旌墮香塵中。"
        ],
        "title": "尉氏五題 蔡相廟",
        "id": "ec16e29d-f4f0-49fe-9cf6-c25c9bf16398"
    },
    {
        "author": "黄裳",
        "paragraphs": [
            "相得語未究，相知心已陳。",
            "喜生崗上夜，痛定簀中身。",
            "興廢自王鄭，恩酬生魏秦。",
            "滿懷機變學，豈謂有燕人。"
        ],
        "title": "尉氏五題 三亭崗",
        "id": "0a1f03b3-886c-4448-a3e0-ccd17f218ff6"
    },
    {
        "author": "黄裳",
        "paragraphs": [
            "曠野飲綠水，往往如具區。",
            "尉氏得此景，賜民非自娛。",
            "想成獨樂戒，故能與民俱。",
            "阮籍方外豪，徘徊顧梁都。",
            "亦恐感嘉惠，豈特懷壯圖。",
            "逸興果何類，茫茫誰與拘。",
            "度量貯天漢，豈不容葭蘆。",
            "興廢未始定，陵谷俄已殊。",
            "昔爲鳧鷖鄉，今爲狐鼠廬。",
            "厚澤瘞膏壤，能復滋耕夫。",
            "得利已足喜，懷古安用吁。"
        ],
        "title": "尉氏五題 蓬池",
        "id": "af40510f-fee6-42bd-be43-d91dbd9bce69"
    },
    {
        "author": "黄裳",
        "paragraphs": [
            "脫身魏晉間，嗣宗南阮英。",
            "長嘯寫逸興，偶爲臺上行。",
            "或带竹林醉，獨駕無將迎。",
            "風月乃所友，相投清與明。",
            "微引踵中息，稍從唇齒鳴。",
            "漸漸薄林杪，飄墮令人驚。",
            "憂憤聞而平，貪濁聞而清。",
            "蘇門得孫子，答以鸞鳳聲。",
            "不應乃深應，栖導良自誠。",
            "當悟嘯中旨，可傳言外情。",
            "臺在聲不傳，萬籟徒汝爭。"
        ],
        "title": "尉氏五題 嘯臺",
        "id": "c3bcf22c-eeac-4921-9780-89863cf72e9a"
    },
    {
        "author": "黄裳",
        "paragraphs": [
            "遙想七賢會，空留七賢里。",
            "神交遺形骸，清流外塵滓。",
            "脫略墮險怪，嵇阮兩高士。",
            "白視驕法家，紅鍛傲公子。",
            "所識不及才，或殆或以死。",
            "山公頗適用，選職尤可喜。",
            "立少規不祥，去備憂不軌。",
            "竊恐阮與嵇，于此未能耳。",
            "向秀稍知義，由父謾知止。",
            "酒隠名劉伶，無志君子仕。",
            "王戎貪聚錢，阮咸亟追婢。",
            "觀德清流中，二子有臧否。",
            "修短歸黄埃，毀譽落青史。",
            "盛世人已非，荒原物空是。",
            "賢者觀我吟，聊用擇所履。"
        ],
        "title": "尉氏五題 七賢里",
        "id": "d5ffff4f-9f33-4f93-9393-85624462bcb6"
    },
    {
        "author": "黄裳",
        "paragraphs": [
            "五行在萬類，惟草最柔弱。",
            "春至忙發生，秋來遽衰落。",
            "如何却有靈，陰制長生藥。",
            "金石走或飛，落鼎誰能捉。",
            "若乃赤帝兵，飛走請自縛。",
            "萬鍊致妙用，造化猶天作。",
            "中抱陰陽精，淺陋安可度。",
            "莫笑榮復枯，浮生尚堪托。"
        ],
        "title": "靈草",
        "id": "2460a728-76c5-4051-9a67-ecd78b367966"
    },
    {
        "author": "黄裳",
        "paragraphs": [
            "歲寒堂前歲寒栢，接見東君無愧色。",
            "正似屠龍方外人，綠鬢還生未垂白。",
            "酒盃放手情已疏，可鄙當時背文客。",
            "世態何足留齒牙，且踐清陰坐幽石。",
            "雲門對面如有情，安得青童報消息。",
            "莫使仙人開北扉，見我勞生空汩汩。"
        ],
        "title": "歲寒堂",
        "id": "3e26b7d9-f194-4dd0-b9a2-5495865cb48d"
    },
    {
        "author": "黄裳",
        "paragraphs": [
            "氣柔語音低，欲靜神色明。",
            "擾擾勞生中，望道心如傾。",
            "煩苛患庶士，抵冒悲羣氓。",
            "眷眷自中降，悠悠傃西征。",
            "曉霜毛袖重，卯酒面花輕。",
            "出關誰最舊，過棧子何平。",
            "施設快拘守，跋涉勞將迎。",
            "路難休咏蜀，夢遠亦登瀛。",
            "胸中文藝光，域中監牧榮。",
            "以淡却私狥，以默靜紛爭。",
            "萬累喪民德，一嚬生道情。",
            "行聞化無欲，圜扉芳草生。",
            "公餘廢俗樂，反一天全精。",
            "源源踵中來，趨者已屢更。",
            "安知我所寓，山國望神京。"
        ],
        "title": "豐提刑理赴西蜀",
        "id": "623df9c5-c8f6-4048-a9e5-803ef5599d43"
    },
    {
        "author": "黄裳",
        "paragraphs": [
            "無緣一步如秦湘，有緣千里如門牆。",
            "山人安得不相訪，囗如昔也同行藏。",
            "自從別後樂何處，靈谷山中養沖素。",
            "懶與塵凡爭是非，拂袖俄趨長樂府。",
            "十洞真人懷宿契，陰使來陳掌中示。",
            "不著乎書惟口傳，千古茫然索根蔕。",
            "或亂枝條無計尋，大還只欠鉛中金。",
            "玉簡朱書落吾耳，安用冥搜遶天地。",
            "紫玄忽見老翁笑，家住崑崙何杳杳。",
            "神爐已寘龍山椒，蓬壺可聽東溟潮。",
            "溫泉名界甘復泚，一轂符行坎宮沸。",
            "七十二候承天時，三五一法明天機。",
            "晤言再卜春爲期，沖和有道當依歸。",
            "山水多誇武林好，更有龍椒愜幽抱。",
            "桃源惟在山腰間，越出寸碧窺吳巒。",
            "雷驅猛雨玉龍過，月明人上朝元壇。",
            "五符金鼎任還返，須知造化由陰丹。",
            "願屈沖和講幽秘，莫獨雲山孕鉛水。",
            "紫府賓，丹臺身。",
            "去來在我若爲情，谷風時送步虛聲。",
            "山花徑，水月沼。",
            "樂因談到長生妙，偶坐俄行無事了。",
            "或將得一問因緣，江天爲指歸舟到。"
        ],
        "title": "贈靈谷山人",
        "id": "6336ab0e-d40b-40eb-b21e-bfca13d3c0a7"
    },
    {
        "author": "黄裳",
        "paragraphs": [
            "守道宋高士，築室齊東鄙。",
            "植竹看歲寒，種田助形委。",
            "束書捐古今，抱易究生死。",
            "不以外移內，不以行責止。",
            "九十留童顔，湖山飽清視。",
            "或顧先生云，時平可以起。",
            "先生本無求，棄置如弊屣。",
            "俄聞與物化，精一未嘗毀。",
            "汗簡書逸民，義風洗貪士。",
            "東望呈肺肝，遙瀉一巵水。"
        ],
        "title": "寄隠者",
        "id": "88719808-8207-47bc-ae36-343c0c63acee"
    },
    {
        "author": "黄裳",
        "paragraphs": [
            "握手州東花鬧時，瀉酒胸中如漏巵。",
            "各無官守竟信意，坐間只有春相隨。",
            "十年暌遠何所得，但悟世情能守一。",
            "昨日小軒君不遊，荷葉雨聲池上秋。",
            "明珠得喪百萬斛，何慮炎蒸金欲流。",
            "一樽獨對清都夢，可憐幽思無人共。",
            "今日聞君馬已西，不覺毫端得詩諷。",
            "汝陽縣長多清風，壺中有客當相送。"
        ],
        "title": "送陳知縣",
        "id": "3cc5c94a-8f2e-4d9c-af67-aed2689ba4a3"
    },
    {
        "author": "黄裳",
        "paragraphs": [
            "紫微所拱皆仙官，開元無事長庚閒。",
            "偶緣一念來人間，詩才到白誠無難。",
            "英華峻發根自天，春空藹藹飛翔烟。",
            "雲濤雪浪滄溟喧，四面滔滔朝白川。",
            "重與論文不須細，且貴胸襟寫來易。",
            "易中自有驚人詞，繩墨空高何足貴。",
            "苦談杜甫峻談李，文人相輕古如此。",
            "始惟通道繼而醉，萬事紛紛寧復記。",
            "三人分散難爲攀，夢魂應覺星躔寒。",
            "乃與月影同交歡，豈有俗態趨人寰。",
            "若在真府如同家，瓊丹我已修河車。",
            "仙源將果蟠桃花，安知不共遊烟霞。",
            "便看琪園越三島，休羨垂楊與芳草。"
        ],
        "title": "和張仲時次歐陽文公覽李白集之韵",
        "id": "94c97a1e-7c4c-4932-b92d-816991044f0a"
    },
    {
        "author": "黄裳",
        "paragraphs": [
            "武夷山中十三子，邂逅相尋良有以。",
            "頃向上筵何事醉，一時謫在人間世。",
            "八百年後還升真，武夷真君真主人。",
            "天台有籍安得知，不謁子騫誰與祈。",
            "紫雲中下龍潭雨，尤喜張仙好詩句。"
        ],
        "title": "覽武夷記",
        "id": "db3412ac-ea4b-4d8a-b7af-4c111c590eb3"
    },
    {
        "author": "黄裳",
        "paragraphs": [
            "道義出君子，勢利通小人。",
            "有無故所自，甘淡交所因。",
            "離合見難易，情文生僞真。",
            "聖主審所任，禍福延吾民。",
            "賢士慎汝擇，利害歸吾身。",
            "公患勢利强，私患朋黨親。",
            "邪正若弗辨，安危難復陳。"
        ],
        "title": "結交",
        "id": "9dda0549-1d28-4772-acf2-59a43c17a8b1"
    },
    {
        "author": "黄裳",
        "paragraphs": [
            "軒閣競華麗，誰肯厭絲管。",
            "豪華既交歡，盛麗亦同翫。",
            "鳴弦雖侑觴，惟宜素纖按。",
            "聲色方爭高，耳目及中亂。",
            "古意始興懷，曲終情已換。",
            "黄子尋天真，開軒名以琴。",
            "問琴意何在，答以琴爲心。",
            "我願聽以目，與子爲知音。",
            "無弦之琴聲無聲，世間此曲今何人。"
        ],
        "title": "留題琴軒",
        "id": "7c1ed793-7741-4288-a19a-a4891f65507b"
    },
    {
        "author": "黄裳",
        "paragraphs": [
            "羅隠寓以駡，孟郊鳴其窮。",
            "始讀鬰吾氣，再味濡我胸。",
            "如何志與氣，發作瓶甕中。",
            "大見無賢愚，大樂非窮通。",
            "棄置二子集，追攀千古風。",
            "中兼六義異，下與萬物同。",
            "妙象生丹青，利器資陶鎔。",
            "心手適相遇，變化從色空。",
            "感寓復收斂，兀然無我翁。"
        ],
        "title": "讀羅隠孟郊集",
        "id": "0d26fdfc-e963-4925-bd6e-22dcaac87a1f"
    },
    {
        "author": "黄裳",
        "paragraphs": [
            "韓公浩浩樂文字，乃笑紅裙醉豪子。",
            "張侯切切務高潔，亦鄙雙鬟獻回雪。",
            "東野先生窮且愁，蚯蚓竅中煎百憂。",
            "北舍主人貧亦歡，典衣取酒更未闌。",
            "悲愁傷氣豈足尚，揀擇害道非所安。",
            "空色皆無適相遇，衮衮百年誰自苦。",
            "太平功業時可爲，萬丈虹蜺不須吐。",
            "一源湛湛吾忘情，四人毀譽浮漚生。"
        ],
        "title": "答仲時高軒小酌之什",
        "id": "034b6d6a-8aea-49f9-a743-89ac8d2fe312"
    },
    {
        "author": "黄裳",
        "paragraphs": [
            "究竟此生安可逃，凈土社中風最高。",
            "紛紛一夢喚不覺，衮衮白頭流落多。",
            "駱子翻然去尤早，寒堂誓結廬山草。",
            "寸陰早在精進中，四十司徒未爲老。",
            "黄紙除書無此期，只爲松雲動幽抱。",
            "世人發願多自欺，十八逸民今友誰。"
        ],
        "tags": [
            "庐山"
        ],
        "title": "送駱君歸隠廬阜",
        "id": "07475f58-5115-4018-baa6-27251cfadea9"
    },
    {
        "author": "黄裳",
        "paragraphs": [
            "奔逸高真避秦侶，遠入閩山豈惟楚。",
            "落花流水來何處，遂鹿人從石門路。",
            "遂造洞門誰得知，雞黍生涯貫今古。",
            "樵客見留何事去，分合隨緣落塵土。",
            "回頭已在塵勞中，手把榴花如寐寤。",
            "紫玄素抱超然情，到此令人心骨清。",
            "閒跂長林跨深壑，遙見猿鶴來相迎。",
            "靈源爲我寫幽思，但聞歷歷朱弦鳴。",
            "獅子峰前狐退藏，當泯頑空還混茫。",
            "龍首澗邊雲并合，或作人間時雨行。",
            "杜鵑有聲山意真，杜鵑有花山色明。",
            "偶逢奇石可且上，幸乘此興聊飛觥。",
            "顧語娉婷莫予翼，脚力猶爭年少輕。",
            "三盃通道聊自適，還被谷風吹復醒。",
            "忽忽流光已云暮，紅燭如林樂聲舉。"
        ],
        "title": "遊東山大乘寺",
        "id": "865e570b-fb9c-4875-9529-19c8606b6d25"
    },
    {
        "author": "黄裳",
        "paragraphs": [
            "人面亦相映，龍山應獨賞。",
            "却因清淡中，艷異尤堪尚。",
            "靖節籬下吟，幽懷忽馳想。",
            "武林溪上遊，芳容若迎望。",
            "妙本自無二，佳名誰有兩。",
            "辨事惟頼香，根蒂豈容妄。"
        ],
        "title": "題桃花菊",
        "id": "0a34feca-20bd-456d-8729-840a05aa9ff1"
    },
    {
        "author": "黄裳",
        "paragraphs": [
            "水雲深處尋幽客，競把銀瓶飛虎珀。",
            "坐間玉篆流盃來，時伴桃花獻春色。",
            "塵勞不到清樽前，何幸山翁設歌席。",
            "人在夕陽方醉時，回首雲迷武陵宅。"
        ],
        "title": "題水雲村",
        "id": "0fbeb696-f9b3-4eca-bc07-95b7dd62f143"
    },
    {
        "author": "黄裳",
        "paragraphs": [
            "壺公山下多偉人，嘗謂方寸無纖塵。",
            "雙眼孤鷹在霄漢，俯視燕雀尤有神。",
            "兩冠羣英出微妙，失第春官恬自笑。",
            "歸去壺公山下遊，長鬚肩上何所憂。",
            "遠烟萬劑實行橐，置此雅好吾無求。",
            "松軒日午片石冷，水中天小雲油油。",
            "時復窺影且自遣，毫末造化同春秋。",
            "可能含蓄南國意，洗我滯思如清流。",
            "方握齊紈却新暑，明月團團滿寰宇。",
            "馬上塵沙摇不開，空羨江湖鷺輕舉。",
            "勿因世俗還低頭，義理所在無今古。",
            "生死只繫簞豆中，誰爲萬鍾移出處。",
            "六翮沖天觀一飛，所養先須微賤時。"
        ],
        "title": "送方彥稽解元",
        "id": "aecaab33-ed47-40ac-bc45-5204269ce27d"
    },
    {
        "author": "黄裳",
        "paragraphs": [
            "曾看孤山翠微麓，回環閣下千莖竹。",
            "醉吟先生唐室賢，灑落情懷出流俗。",
            "赤城德士攀高風，特借嘉名榜山腹。",
            "雪霜難犯爲心虛，直節凌雲聳蒼玉。",
            "月華弄影無纖塵，合有丹霄鳳來宿。",
            "趙州庭栢如己知，掃却閒言且觀獨。",
            "九年當作無生遊，慎勿窺紅墮私欲。",
            "况是天台掌仙籙，煉礦成金石龍谷。",
            "落花流水好尋真，豈特蕭蕭閣前綠。"
        ],
        "title": "道倫竹閣",
        "id": "5d859719-870e-4b07-8d43-472a4654a5da"
    },
    {
        "author": "黄裳",
        "paragraphs": [
            "盤龍偃蹇吸長澗，數篆寒光來向人。",
            "誰信雲門有仙子，灑落恐是華筵賓。",
            "落英俄逐酒船到，世間乃得漁溪春。",
            "素纖舉盞寧可却，清光聊滌胸中塵。"
        ],
        "title": "曲水亭",
        "id": "def42be1-3b81-480f-9a69-90459a19eb34"
    },
    {
        "author": "黄裳",
        "paragraphs": [
            "和靖苦而豪，章安平而麗。",
            "馳情遶佳景，盈軸卷幽思。",
            "二子各何往，人非物還是。",
            "四時有行藏，彼物如郵置。",
            "百年有死生，斯人如夢寐。",
            "兩幻相追攀，一覺都廢棄。",
            "感寓聊自娛，興盡娛亦弊。",
            "安坐湖山間，誰能以數計。"
        ],
        "tags": [
            "西湖"
        ],
        "title": "覽和靖章安西湖之什",
        "id": "aa9b038d-64a4-4b8c-87ce-3639a52c6421"
    },
    {
        "author": "黄裳",
        "paragraphs": [
            "經行當年已充賦，却遂鹿官走塵土。",
            "百里牛刀未甘弄，况有文章自當貢。",
            "屢扣天閽出奇語，落筆紛紛動堯禹。",
            "雪天得職懷抱清，道山入局憂慮寧。",
            "今也無慚故鄉舉，幽閒更有登真路。",
            "惟我曾遊今已古，想見朋從散還聚。",
            "豈事塗改如排牙，忽落鉛刀得依據。",
            "常笑蠹魚乾自忙，正似求生轍中鮒。",
            "學海無從今幾年，謾惜公家費毫楮。",
            "春芽竟好清晝深，石鼎蠅聲遶庭戶。",
            "恍然似揖前朝人，高下圖書迓青顧。",
            "養才此地良有因，入鬧誰醒靜方悟。",
            "要使中虛心鑑明，乃欲他時照紛遽。",
            "名利人人情正炎，我抱天君獨爲主。",
            "設官之意非徒然，君恩可報唯心淵。",
            "案牒相忘花字閒，養心乃在雲日邊。",
            "佳氣葱葱指歸處，頓覺身輕如插羽。",
            "扁舟莫怯霜華濃，已有東風送君去。"
        ],
        "title": "送人赴官秘閣",
        "id": "aaa446c4-cc14-4b03-ad0c-e5ff43ba5ca2"
    },
    {
        "author": "黄裳",
        "paragraphs": [
            "不爲形役心方縱，乘化悠悠豈須控。",
            "歸去來兮歸自公，北窗高臥南來風。",
            "吹我飄飄骨毛聳，恐是洪濤浸清夢。",
            "八月仙槎偶相送，寥廓孤飛與誰共。",
            "天機不逐纖塵動，折腰五斗非君俸。",
            "靜挂山圖探遙趣，閒眄庭柯薦幽哢。",
            "君置弦徽貽我聲，我遺耳目知君情。",
            "相知之流樂如是，五柳鳴蜩謾如沸。"
        ],
        "title": "題臥陶軒",
        "id": "ef65d758-b98d-449e-9f5a-b192bd11958e"
    },
    {
        "author": "黄裳",
        "paragraphs": [
            "萬種浮華春事了，誰供青帳千林曉。",
            "雨集池塘螻蟈鳴，蝸牛已過銀鈎橫。",
            "貼水圓荷蓋猶小，覽鏡美人音耗悄。",
            "行看天上奇峰生，莫放塵緣空擾擾。",
            "何處亭臺公外期，共立薰風臨渺渺。"
        ],
        "title": "初夏書呈同舍",
        "id": "8fc672b6-7d7e-4ab4-9159-f959e03daa18"
    },
    {
        "author": "黄裳",
        "paragraphs": [
            "小雨破炎熾，滿懷貯清爽。",
            "忽御兩腋風，太虛一登賞。"
        ],
        "title": "暑中喜雨",
        "id": "0826ffed-6b92-439f-9e7e-a86c92eb4980"
    },
    {
        "author": "黄裳",
        "paragraphs": [
            "佳節嘆短晷，清爽愜幽抱。",
            "新故遽相代，意思幸長好。",
            "百年如秋時，行行越中道。",
            "重九雖百回，半百已云過。",
            "雲液傾新醅，籬花摘靈草。",
            "但約金巵空，何愁玉山倒。",
            "且趁馬臺遊，莫管龍山帽。"
        ],
        "title": "重九遣興",
        "id": "a04edb9c-3db8-450d-88be-c198fe0d7303"
    },
    {
        "author": "黄裳",
        "paragraphs": [
            "水閣上，襟带水光浮。",
            "丹桂月來天漢夜，白蘋風起洞庭秋。",
            "塵勞人衮衮，瀟灑與誰遊。"
        ],
        "tags": [
            "洞庭湖"
        ],
        "title": "雙源六題 水閣",
        "id": "09ada2ef-4daf-40c8-87ab-dbe455147555"
    },
    {
        "author": "黄裳",
        "paragraphs": [
            "釣磯上，閒適向金鱗。",
            "秋後江邊思膾客，古來溪上得璜人。",
            "尋幽尋至此，聊寄自由身。"
        ],
        "title": "雙源六題 釣磯",
        "id": "2fbd5211-67e0-406a-a272-0a8034994919"
    },
    {
        "author": "黄裳",
        "paragraphs": [
            "澄心堂上閒來客，水與心同誰見得。",
            "微風不過波瀾休，無礙空中秋月白。"
        ],
        "title": "雙源六題 澄心堂",
        "id": "cefbfc81-a796-4e7d-bf74-341ba5bc5b9a"
    },
    {
        "author": "黄裳",
        "paragraphs": [
            "濯纓之水山幽幽，本來似鑑無庸流。",
            "到此令人肝膽醒，滌除萬累開襟靈。",
            "一源莫誤登臨目，紛紛世上紅塵足。"
        ],
        "title": "雙源六題 濯纓堂",
        "id": "442327c7-59c8-4cae-81be-9d653ac65c9b"
    },
    {
        "author": "黄裳",
        "paragraphs": [
            "宛轉雙源花在處，花葉重重瑞炎暑。",
            "日光相照鉛華鮮，翠蓋紛紛擁紅女。",
            "不貪青子老芳容，薰風偷出香無數。",
            "乃知源上有神仙，何必夭桃隨水去。"
        ],
        "title": "雙源六題 重蓮軒",
        "id": "cbcff7ea-451f-47d3-aa55-4088b3b34a02"
    },
    {
        "author": "黄裳",
        "paragraphs": [
            "分外鑿私智，役役壯且老。",
            "此生本自然，何者削窘我。",
            "止水觀而心，運用無不可。",
            "玉液靜中味，萬累門外過。",
            "時復一盃酒，聊用沃心火。"
        ],
        "title": "雙源六題 日休亭",
        "id": "b4a2e077-f21d-42ca-9532-a64e7543d119"
    },
    {
        "author": "黄裳",
        "paragraphs": [
            "臥雲先生由內觀，謂使妻子忘我難。",
            "顧予且不自有父，安得有汝爲悲歡。",
            "武林溪上乃所寄，今且幾歲無往還。",
            "源頭流水去復去，落花繽紛春屢殘。",
            "秦人漢世不須問，寂然自在桃花灣。",
            "嵩嶽遊人忽相逐，羣碧插空三十六。",
            "漁人不見空懷想，路迷山口今誰訪。",
            "幾時行，幾時歸。",
            "本無行止吾何疑，豈將眼力隨塵機。",
            "行亦可，歸亦可。",
            "長沮桀溺非通道，此生未必山中老。"
        ],
        "title": "寄臥雲先生",
        "id": "63210c38-66ce-4f9c-875c-ffb6e93a7538"
    },
    {
        "author": "黄裳",
        "paragraphs": [
            "六月如蒸火方老，三伏炎炎撓清抱。",
            "閒中雨汗林末悄，忽得禪師祖山耗。",
            "笛材未許龍鳳吟，却織雙紋愜高臥。",
            "卷送西來尤是時，乃似烏薪雪天到。",
            "長鬚爲我掃幽榻，數尺漣漪細風過。",
            "謾入祖山何所聞，但覺雷聲肅慵墮。",
            "欲酬此意知未能，且學文公贈相好。"
        ],
        "title": "五祖長老惠竹簟",
        "id": "3a90072f-c32e-4482-ad9f-a86c2707052b"
    },
    {
        "author": "黄裳",
        "paragraphs": [
            "擾擾紅塵高臥客，紅塵不染人難識。",
            "琅琅爲講還丹篇，若有清風濯胸臆。",
            "玉兔走入流珠宮，正向時人失中得。",
            "根本蓋自仙翁傳，仙翁住世千餘年。"
        ],
        "title": "贈方外士",
        "id": "ee851784-0de6-4cc2-9803-87f59341578b"
    },
    {
        "author": "黄裳",
        "paragraphs": [
            "崔風不風人莫測，只恐時人問消息。",
            "子聞妙道今幾年，百刻光陰貫今昔。",
            "天柱峰頭獨看月，火裏青龍産芽雪。",
            "屋上無霜春勢强，十二危樓電光徹。",
            "劍潭居士心相從，何時遂扣逍遙翁。",
            "自知心骨異凡物，豈願老死浮生中。"
        ],
        "title": "贈崔風子",
        "id": "f10af65d-12c0-4184-886a-52ce5ee8ee1f"
    },
    {
        "author": "黄裳",
        "paragraphs": [
            "道士初來鶴衣白，無事猖狂走南北。",
            "偶得秘訣烟霞間，鬼谷先生眼睛碧。",
            "謂我當接王公談，且與天庭二分術。",
            "儻來已感仙翁靈，占夢夢中宜自驚。",
            "妙光照物乃是道，結廬歸去南山青。"
        ],
        "title": "貽李道士",
        "id": "5c998ffa-89ee-46cd-98b7-651edf7c3564"
    },
    {
        "author": "黄裳",
        "paragraphs": [
            "聲音求我皆邪道，有琴可聽非深造。",
            "無弦弦上聲無聲，世間此曲今何人。"
        ],
        "title": "琴軒",
        "id": "75fae3b1-83d0-482d-8552-15c997eb0aa2"
    },
    {
        "author": "黄裳",
        "paragraphs": [
            "金碧崢嶸演山脚，合有雲駢下寥廓。",
            "自嗟本是烟霞翁，一念人間已知錯。",
            "聞說樓成歸思濃，想見羣真多綽約。",
            "水虎火龍方得傳，看破浮生豈能縛。",
            "夜深時獨倚欄干，誰見金花當面落。",
            "此道既與羣真同，雖隔霄壤常相通。",
            "演客千載無遺蹤，佇聞杖履來相從。"
        ],
        "title": "仙會樓",
        "id": "03ea86f8-75c8-403c-af22-a534d68f9066"
    },
    {
        "author": "黄裳",
        "paragraphs": [
            "感義區區謀國士，竟爲升平模稜子。",
            "抗章言事來去忙，左提右挈歸之理。",
            "見姓書名安且榮，寧問賢愚落青史。",
            "隠居到此當忘言，對月且倒無憂罇。"
        ],
        "title": "讀王黄州遊官篇",
        "id": "089e5f69-927e-4e5c-aeb5-8e48264296cd"
    },
    {
        "author": "黄裳",
        "paragraphs": [
            "能積又能亡，時高又時低。",
            "圭璧隨所寓，陵谷豈可齊。",
            "夷坦掩曲徑，勿使狐生疑。",
            "光明破宿靄，勿使雞求棲。",
            "在臘方得時，此意非爾知。",
            "知我爲餘寒，不知爲繁禧。"
        ],
        "title": "積雪",
        "id": "bc7103cc-56fa-4ba5-8278-228c70c7f297"
    },
    {
        "author": "黄裳",
        "paragraphs": [
            "率爾相會遇，欣然同醉吟。",
            "意外談笑易，胸中矛戟深。",
            "契合好甘醴，聽聞嫌正音。",
            "交結自此始，刎頸當知心。"
        ],
        "title": "交遊",
        "id": "a03fb7ea-82df-4cbb-9eb4-06fa4426666e"
    },
    {
        "author": "黄裳",
        "paragraphs": [
            "新吟走長鬚，喜鵲鳴高枝。",
            "邂逅固有分，非人所能期。",
            "對坐俯寒壁，得予尤相宜。"
        ],
        "title": "酬程忠彥見寄  其一",
        "id": "66a896ef-5669-48a2-b287-ef1d6e02bd0e"
    },
    {
        "author": "黄裳",
        "paragraphs": [
            "進取俄比肩，歡笑亦傾蓋。",
            "一夢長相尋，尋子江天外。",
            "子來慰所思，苦吟酬適會。"
        ],
        "title": "酬程忠彥見寄  其二",
        "id": "4d5b6899-c2d6-4fe6-ab59-a449302cccc2"
    },
    {
        "author": "黄裳",
        "paragraphs": [
            "京塵化我衣，吳風變子語。",
            "二人還相逢，道在無今古。",
            "薰澤何所爲，本無緇與素。"
        ],
        "title": "酬程忠彥見寄  其三",
        "id": "e9252746-47b5-4c08-8044-eec59abb8bea"
    },
    {
        "author": "黄裳",
        "paragraphs": [
            "儒林小官冷，僕馬略勝步。",
            "竹素園中遊，青眼勞一顧。",
            "孰與歐廬間，閒雲自來去。"
        ],
        "title": "酬程忠彥見寄  其四",
        "id": "5fd9ea7c-086d-4ec1-8070-931bc0c6882a"
    },
    {
        "author": "黄裳",
        "paragraphs": [
            "側承雙筩聲，自作天籟鳴。",
            "聳耳願一聽，使我泠然清。",
            "誰云吳儂音，能變中正情。"
        ],
        "title": "酬程忠彥見寄  其五",
        "id": "db0f80f7-eb97-40a2-9712-d4c4965ea801"
    },
    {
        "author": "黄裳",
        "paragraphs": [
            "名利場中化君子，偶得延平二高士。",
            "王子好談兼好行，行如不及談如傾。",
            "此生根蒂果安在，寧復計校枯與榮。",
            "紀子忘知更忘說，行所當然孰云別。",
            "坐間自有雷霆聲，何事區區論標月。",
            "二子躬行人所稀，但恐東野無由隨。",
            "香爐峰前幾時過，興龍禪師故鄉老。",
            "草堂夜話燈影寒，瞬息春風我先到。"
        ],
        "title": "送紀宣教",
        "id": "7201f4cb-ed2f-4c96-b567-671865843bbf"
    },
    {
        "author": "黄裳",
        "paragraphs": [
            "含章緣俊雅，發理自聰明。",
            "德行孔庭秀，公卿唐彀英。",
            "博嫌愚作弊，文恐僞爲情。",
            "御世教方盛，動人風更清。",
            "反三雖稍悟，得一豈須驚。",
            "竟置伊周列，難忘齊魯生。"
        ],
        "title": "貽儒生",
        "id": "20d6e265-aead-4239-a4ef-60349d938bd9"
    },
    {
        "author": "黄裳",
        "paragraphs": [
            "污吏物勝志，俗吏勢勝義。",
            "志義不可勝，勢物如脫屣。",
            "古云士大夫，此道既墜地。",
            "俯首拾蹴與，仰視忽高致。",
            "仕塗無清風，大望失所寄。",
            "志士獨懷古，義氣已屢喟。",
            "從事彭城公，不求亦不忮。",
            "接下斷驕簡，清慎遣外累。",
            "三載日猶短，六計滿物議。",
            "薦章何所歸，見敬乃虛器。",
            "得喪固有命，失士豈無愧。",
            "顧我眼力壯，古貌入青視。",
            "方恨相得晚，笑語未獲醉。",
            "官滿不可留，年華促歸計。",
            "雨後雲既收，日上春已至。",
            "雙水勢愈活，南注飛不洎。",
            "兩山夾長流，稍稍有青意。",
            "此景送君何處遊，荔枝林下維扁舟。",
            "窮通身外不足念，醉吟可寫塵中憂。",
            "至誠所與暫睽遠，時復一嚏聊相求。"
        ],
        "title": "送公表判官解官南歸",
        "id": "36050a87-b6c3-4292-925a-23a0e6f2c322"
    },
    {
        "author": "黄裳",
        "paragraphs": [
            "風自東山吹厥後，義重生輕公所有。",
            "懷抱應書霜雪明，一封十事龍鱗輕。",
            "青雲失志蕡無悔，且喜歲寒柯未改。",
            "名節稍從言路愛，待向烏臺觀慷慨。"
        ],
        "title": "贈謝殿元",
        "id": "28181c1c-505e-4776-9753-8f330bc771f6"
    },
    {
        "author": "黄裳",
        "paragraphs": [
            "冥冥出世既云往，急急度人還復來。",
            "會當爲物落城市，誰探北扉開未開。",
            "下視東秦在諸掌，一念已到非蓬萊。",
            "與子邂逅固有分，况是胸臆無纖埃。"
        ],
        "title": "東湖留題 雲門館",
        "id": "744aafe8-b700-4ffc-8a4c-6724d206cacc"
    },
    {
        "author": "黄裳",
        "paragraphs": [
            "白鷺下遙水，青銅絕纖埃。",
            "窺魚風色定，移渚客聲來。",
            "事傃明明遣，樽臨渺渺開。",
            "靜憐閒意好，爲過夕陽回。"
        ],
        "title": "東湖留題 鷺下亭",
        "id": "3be680a1-19d8-4365-b502-5b431f5f1efa"
    },
    {
        "author": "黄裳",
        "paragraphs": [
            "想見海濱老，坐觀臺畔清。",
            "一綸聊自適，萬戶本無情。",
            "魚躍心機靜，鷹閒世事平。",
            "行藏天意在，千古跂功名。"
        ],
        "title": "東湖留題 釣璜臺",
        "id": "a96e297e-6aa6-49d1-bffa-f98d19231d9d"
    },
    {
        "author": "黄裳",
        "paragraphs": [
            "方上大鼇背，俄生五湖心。",
            "急急遊此道，擾擾休相尋。"
        ],
        "title": "東湖留題 駐興橋",
        "id": "30495bfc-e267-45df-8fc7-03b19190eb20"
    },
    {
        "author": "黄裳",
        "paragraphs": [
            "俯仰是天漢，陟降非世路。",
            "常聞步虛詞，時聳採蓮女。"
        ],
        "title": "東湖留題 步虛橋",
        "id": "84a6f78b-b10c-45b5-a106-f2db1cfd91ee"
    },
    {
        "author": "黄裳",
        "paragraphs": [
            "江海風波外，陰陽化育中。",
            "相隨還戢翼，得性渚西東。"
        ],
        "title": "東湖留題 鴛鴦渚",
        "id": "84ec0c70-3464-4b40-b3c4-665d15f08dc1"
    },
    {
        "author": "黄裳",
        "paragraphs": [
            "兼忘物我翫鷗客，自得行藏遵渚鴻。",
            "看破眼前人與物，紫玄翁在小橋東。"
        ],
        "title": "東湖留題 鴻雁渚",
        "id": "3298401e-7a65-42d0-bec6-a6a66a93af22"
    },
    {
        "author": "黄裳",
        "paragraphs": [
            "水面浮沈聊自適，人心得喪便相疑。",
            "徘徊聽我樽前唱，莫道機忘了不知。"
        ],
        "title": "東湖留題 翫鷗亭 其一",
        "id": "a9943d61-c67a-43e8-8757-3f5f9a59e5d5"
    },
    {
        "author": "黄裳",
        "paragraphs": [
            "意息機乃息，人忘鷗亦忘。",
            "逍遙方自得，邂逅豈相妨。",
            "靜見水天闊，閒知春日長。",
            "浮沈無一累，誰更問行藏。"
        ],
        "title": "東湖留題 翫鷗亭 其二",
        "id": "342b9db0-f8ca-49a0-986a-fbcf0cd0d641"
    },
    {
        "author": "黄裳",
        "paragraphs": [
            "半巖亭勢俯漣漪，北顧尤宜鷺下時。",
            "終是謫仙風思好，無情常與月相期。"
        ],
        "title": "東湖留題 綠巖亭",
        "id": "e7af6774-de27-467e-8192-f12e8e4337a8"
    },
    {
        "author": "黄裳",
        "paragraphs": [
            "禮樂看公暇，陰陽報歲豐。",
            "四并當共樂，一氣已相通。",
            "歡笑壺天上，清虛色界中。",
            "可歸猶待月，未放曲聲終。",
            "可喜年豐自忙少，豈特明明得歡笑。",
            "三樂光陰誰與知，但向魯詩尋政要。"
        ],
        "title": "東湖留題 歌豐堂",
        "id": "d894499c-83b6-49ca-bffc-4dd7535d3444"
    },
    {
        "author": "黄裳",
        "paragraphs": [
            "醉舞既成樂，醉歸還有儀。",
            "漣漪閒自囗，渾沌有誰知。",
            "噦噦鸞鳴處，振振鷺起時。",
            "忘歸忘未得，方釋魯公詩。"
        ],
        "title": "東湖留題 醉歸亭",
        "id": "01c2314b-ce3a-4f36-8ce5-f0f7db5a2ff3"
    },
    {
        "author": "黄裳",
        "paragraphs": [
            "蘋藻風初定，鸞鳳匣已開。",
            "有時開妙象，無處拂纖埃。",
            "樂共世人到，醉從天漢回。",
            "不知誰作記，寥廓臥樓臺。"
        ],
        "title": "東湖留題 水鑑亭",
        "id": "883a022c-a080-41b4-a5ea-e45c05e06344"
    },
    {
        "author": "黄裳",
        "paragraphs": [
            "桃溪出世境，竹林居士鄉。",
            "中虛秘天韵，外直凌秋霜。",
            "靜久世味淡，翠深人意凉。",
            "觸目多俗物，見君何日忘。"
        ],
        "title": "東湖留題 竹林齋",
        "id": "dd56d82e-acf8-4dc5-9ea8-d7284ab26bfc"
    },
    {
        "author": "黄裳",
        "paragraphs": [
            "休論湘江僞與真，楚花窺影玉霄春。",
            "琴聲如鼓如妃子，豈意相投似故人。"
        ],
        "title": "東湖留題 湘江亭",
        "id": "3d3c8f78-e48e-447e-bccc-1c96bd9e01ec"
    },
    {
        "author": "黄裳",
        "paragraphs": [
            "灼灼芳意鬧，涓涓朱弦鳴。",
            "晴光發清淺，翠華相合并。",
            "寒涘通遊徑，清盃得落英。",
            "且慰浮生勞，勿念閒名輕。",
            "桃溪日日流，弗止何獨行。",
            "桃花年年開，既落還復榮。",
            "昔聞避世士，有物應混成。",
            "不行亦不止，不死亦不生。",
            "祇聞莊學羨，俄失何必驚。",
            "此語誰與解，住庵如登瀛。"
        ],
        "title": "東湖留題 桃溪庵",
        "id": "e9b5eb75-5a24-4eb2-82de-662e87335259"
    },
    {
        "author": "黄裳",
        "paragraphs": [
            "七峰山下無塵客，方寸有能人未識。",
            "風吹山水意飄飄，月照市廛機寂寂。",
            "將使居人聞此聲，既澄世慮虛生白。",
            "英華滿軸非春能，銀鈎更有千鈞力。",
            "忽然欲運胸中奇，一揮時落雲間壁。",
            "何當便跨圖南鵬，聲意相尋七峰側。"
        ],
        "title": "東湖留題 贈周生",
        "id": "4d16d346-697d-4cce-a743-d174be833f83"
    },
    {
        "author": "黄裳",
        "paragraphs": [
            "湆澹險怪士，氣馬如狂濤。",
            "趨蹶日萬變，風石常相遭。",
            "浮沈有命在，險易如人何。",
            "此累稍稍遠，十里無橫波。",
            "劍潭澄寂客，注酌無喪得。",
            "狂心到此闌，觀水還無觀。",
            "蟾光中夜靜，銀色滿襟寒。",
            "謾對浮屠笑，若心應了了。",
            "莫看灘上湧，但取潭中照。"
        ],
        "title": "經遊湆澹留題澄寂軒",
        "id": "37b6ec2c-0d92-4c9b-8b14-eeb39ce8c58d"
    },
    {
        "author": "黄裳",
        "paragraphs": [
            "良家有子惠而秀，昔在漢宮誰更有。",
            "入宮見妬名不傳，咫尺君王望恩久。",
            "柰何賦分薄如人，却屬畫工爲好醜。",
            "千金買笑那敢當，無賂應嗟落人後。",
            "俄聞召見喜且驚，自以閒雅文輕盈。",
            "將謂君王必回顧，行且遂承恩與榮。",
            "權兼天下失所制，女子未免匈奴行。",
            "此身既係國休戚，君王雖悔難復更。",
            "雪怨雲愁竟何語，自小誰知北征苦。",
            "既知中華棲上清，乃托胡人爲死生。",
            "平居悵望一成夢，用傃遐荒尋去程。",
            "胸前但殞默默淚，門外已抗悠悠旌。",
            "轅馬悲鳴日云遠，行經幾處單于城。",
            "平沙莽莽春不青，頑陰漫漫天不明。",
            "隨無鴛鴦歡悅情，送有琵琶哀怨聲。",
            "大抵言意非吾類，眷眷向前愁益并。",
            "寧落家鄉作孀婦，焉用閼氏尊予名。",
            "人惟適性乃有樂，未必膏粱勝藜藿。",
            "當時將相若爲策，豈意安邊用顔色。",
            "君雖不幸功可稱，莫道佳人只傾國。",
            "思歸曲在人已非，青塚空悲塞南客。"
        ],
        "title": "昭君行",
        "id": "a09528b3-564e-4a30-8ce9-8377fc21ff26"
    },
    {
        "author": "黄裳",
        "paragraphs": [
            "盼盼初歸樓上時，想如燕子長雙飛。",
            "有才將色世間少，况復節義猶堪依。",
            "將軍一去十餘載，玉簫瑶瑟無心解。",
            "豈不能死空相隨，以色累公非所知。",
            "白老曾爲賦詩客，風裊花枝醉無力。",
            "後會勳郎漢陽驛，因語歔欷已成昔。",
            "走筆還賡美人句，猶感白楊堪作柱。",
            "我來登賞非唐人，尚引多情聊愴神。",
            "人生真盡皆爲塵，百年一餉難留春。",
            "高樓人散誰復親，只有燕子年年新。"
        ],
        "title": "燕子樓",
        "id": "c4868def-3fcc-4f28-bd20-3abca08f878f"
    },
    {
        "author": "黄裳",
        "paragraphs": [
            "青春可愛如才華，使人詩思如楊花。",
            "飄然去來不可繫，又似春雲靄然起。",
            "惟人適性而樂生，子雲閉戶非其情。",
            "亦曾郊上爲遊人，兩袖香風雙眼明。",
            "葉下鶑鶑兒女語，聲聲似喚遊人住。",
            "忽睹狂蝶過他枝，一带深黄又飛去。",
            "倒樽取醉花枝側，我是主人春是客。",
            "胸襟不貯世俗事，酒力相攻易相失。",
            "青銅三百慚子慳，乃至解佩窮清歡。",
            "萬事亨途誰滿意，百年生計自開顔。",
            "樽前兀兀坐者誰，頹然醉倒春風間。",
            "歌者自歌舞者舞，塵機不動天真閒。",
            "呼童伸牋走吟筆，醉字欹斜不能立。",
            "楚狂韓子傾餘才，感春章句如花開。",
            "兕觥入手滔滔瀉，此後摇毫如駿馬。",
            "數子苦醉俱分飛，夕陽含山空翠微。",
            "乃自曲肱臥芳草，蝴蝶與周何所疑。",
            "紅杏風來吹我起，黄粱成飯還多時。",
            "醉亦如醒夢如覺，勿于四者分毫釐。",
            "聊與物化天地中，願君與我閒相從。",
            "郊上之遊速爲報，春風欲放桃花老。"
        ],
        "title": "春日寄友人",
        "id": "950ac2c4-29f4-4564-86c2-173e9db90fe9"
    },
    {
        "author": "黄裳",
        "paragraphs": [
            "秋容瘦，秋聲寂。",
            "浮雲散盡霜宇寒，未見疏星點空碧。",
            "升自東方人望濃，十二回圓喜今夕。",
            "窺澄江，開暗室。",
            "閃閃金銀動宮闕，森森冷雪排劍戟。",
            "秋氣清，秋色白。",
            "六陰中處金權高，清白合并成此魄。",
            "玉兔搗藥將何爲，應造神丹送仙伯。",
            "乘興高人無定筵，瓊步徘徊未須急。",
            "金波汗漫清人神，桂華飄渺明人衣。",
            "邀月已作明年期，月是人非寧復悲。",
            "倒盡芳樽臥清影，休問醉翁歸未歸。",
            "是非今古乃常理，此情莫落霜娥耳。"
        ],
        "title": "中秋月",
        "id": "c457ea74-bb2e-4f37-82aa-7578de8617df"
    },
    {
        "author": "黄裳",
        "paragraphs": [
            "爲貧爲仕我與君，失意以歸南北雲。",
            "豈把去留論適莫，豈因得喪悲離合。",
            "人是人非春覺夢，物來物去花開落。",
            "攀緣一斷六塵空，緣至乃施無斧鑿。",
            "不求脫，不與縛，君期萬法無憂樂。",
            "不可減，不可增，君期一性無虧成。",
            "世人{土適}埴誰知己，不怨不知知不喜。",
            "塵縈嘗與衆凡悲，流轉域中而已矣。",
            "君之入道人不知，不得已事君不爲。",
            "天然淡薄日一飯，心機不用如嬰兒。",
            "聞其風者少當愧，此道亦更清于夷。",
            "君歸休，白心碧眼非庸流。",
            "內觀無物四肢墮，性天虛闊陰雲收。",
            "君歸去，曉猿夜鶴無尋處。",
            "爐中靈藥果誰傳，林下老人終共語。",
            "何時我向江邊來，相從方外幽懷開。",
            "長願爲雲逐東野，莫教風思生塵埃。"
        ],
        "title": "送王慎中",
        "id": "f5c3be0f-60aa-4860-8d0e-930db64f6d7b"
    },
    {
        "author": "黄裳",
        "paragraphs": [
            "春來時，春紅照我銜清盃。",
            "老僧樸野自合道，只從一笑忘形骸。",
            "秋時到，詩翁清瘦秋容老。",
            "吟成興盡可以歸，一雨巖前恰初過。",
            "勞生自適能幾人，白雲流水誰相親。",
            "黄金滿屋莫使悟，悟便輸他方外春。"
        ],
        "title": "再遊普光寺",
        "id": "d6651778-18f5-4d08-832d-93f57f7c3145"
    },
    {
        "author": "黄裳",
        "paragraphs": [
            "九十秋分今夜景，銀色界中秋意靜。",
            "獻賢時入帝王州，鼓瑟筵開山水境。",
            "西風勁，衫袖冷。",
            "遙度天香到酒邊，中有醉翁吹復醒。",
            "徘徊態，淩亂影。",
            "急須行樂慰勞生，相得相忘無食頃。",
            "姮娥信，諸生聽。",
            "一年人愛此回圓，十分仙桂都開盡。",
            "自有清光隨我身，遊寶蠟何須秉。",
            "明年誰是奪標人，史君推轂今何幸。"
        ],
        "title": "中秋日賓興宴",
        "id": "aa49e248-58ea-4082-8396-fc920df33dd2"
    },
    {
        "author": "黄裳",
        "paragraphs": [
            "逸興東西自難卜，快可追風白花足。",
            "巾飄飄，蓑蔌蔌。",
            "每引三盃通道瓢，即陳一闋離塵曲。",
            "獨忘懷，人注目。",
            "恐是秦漁來混俗，落花流水難拘束。",
            "幾度桃花春又復，戲翫人生榮與辱。",
            "石火光中寄此生，故山休問歸遲速。",
            "東秦別後無行蹤，忽見回轅自西蜀。",
            "二十光陰一轉頭，新白已能班舊綠。",
            "偶懷起滅寒生粟，蓋亦超然坐觀獨。",
            "便望雲山歸去來，無生之師在巖谷。",
            "由禪而入從真修，休效諸山編語錄。",
            "如來藏裏磨尼珠，走上玉爐光斷續。",
            "螺髻明，鵲巢驚。",
            "向死生中脫死生，象罔得之方始靈。",
            "掃除物我雙何有，懷抱乾坤一混成。",
            "十三位上窺憂喜，正法眼開無處避。",
            "是時人道真仙子，方尚圖中舊行止。"
        ],
        "title": "贈天台禪鑒",
        "id": "e56d50fa-60d4-4ff3-8bfb-22e4268c50b7"
    },
    {
        "author": "黄裳",
        "paragraphs": [
            "通道三盃太和好，已同五氣誰能到。",
            "漸造醉鄉方自然，忽體杳冥如得道。",
            "坐上一時能兩忘，萬緣既斷非吾我。",
            "須期有物渾成時，先自醉鄉聊得耗。",
            "若從泰定真相逢，含盡三才是懷抱。",
            "道方喪物無閒愁，休管垂楊與芳草。",
            "感懷偶向桃溪路，落花流水年年去。",
            "仙家日月無古今，此景示人人不悟。",
            "青衣爲我折幽芳，待插陶巾訪真侶。",
            "笑而迎，寂而處，五行自是無尋處。",
            "空將日月怨春風，日月烏能離得數。",
            "但明結果自然成，到了無生無一句。",
            "聖賢絕口自難言，愚衆摇頭誰可度。",
            "青衣兩畔長鬚後，駸駸小駿山間走。",
            "光陰猶長渭川叟，幸有雲山靜中壽。",
            "大道盃，自然斗。",
            "天遊杳杳長庚吟，天樂陶陶紫玄酒。",
            "宛如對月成二人，九老圖中有無有。"
        ],
        "title": "通道瓢吟",
        "id": "b25b7556-97e0-4bd2-ab81-952f350c5cac"
    },
    {
        "author": "黄裳",
        "paragraphs": [
            "千里共明月，彼此惟月知。",
            "音信雖不聞，有月難爲詢。",
            "對月祇自恨，中夜還窺人。",
            "姝子想無寐，瞻望應敷陳。",
            "既然默默得心腑，那更徐徐入庭戶。",
            "因笑延之題，歿爲長不歸。",
            "一息已云往，寧復爲歸期。",
            "稚子亦自曉，安用延之持。",
            "希逸辨既妄，徒洩延之非。",
            "兩詩寓意囗囗好，雲海沈沈杳無耗。",
            "紅顔銷盡那得聞，惟勝知之遇凶暴。"
        ],
        "title": "謝莊顔延之吟",
        "id": "fc5be46f-9a17-44be-a860-98ce11583e1b"
    },
    {
        "author": "黄裳",
        "paragraphs": [
            "禦惡不禦良，守實不守空。",
            "主人得犬勝高墉。",
            "有堯汝喧喧，有跖汝默默。",
            "主人得犬勝幽賊。",
            "犬也徐有云，容犬對以臆。",
            "犬爲跖守即吠堯，犬爲堯守即吠跖。",
            "是則庸犬而已矣，比犬之良汝何益。",
            "穿窬得間無人疑，喪家之犬將何之。"
        ],
        "title": "喧犬行",
        "id": "84b62383-c19c-4c1a-a9a9-500d3cc05300"
    },
    {
        "author": "黄裳",
        "paragraphs": [
            "兩翅一展秋雲高，兩睛四顧秋林肅。",
            "狐兔忽落爪距下，肝腦須臾厭其腹。",
            "是藝汝有固有性，是物汝得固有命。",
            "韝上如何寄此身，休誇豪氣與精神。",
            "一雉死生非所必，有數存焉擒不獲。",
            "主人失意未可量，鷹也兩失而行藏。",
            "中陵自在無由樂，飽則翱翔饑則攫。"
        ],
        "title": "懵鷹行",
        "id": "034a10db-21cb-4dc1-b11c-12727a47f800"
    },
    {
        "author": "黄裳",
        "paragraphs": [
            "柔絲轉危簷，結網日初卯。",
            "條理滿腹中，萬慮無一攪。",
            "紀綱國政强，經緯天理巧。",
            "所吐勤如簇上蠶，所織巧如機上婦。",
            "婦織一尺長，蠶吐一兩多，輕暖之利爲春和。",
            "蜘蛛兼有蠶婦事，蜘蛛獨爲身腹計。",
            "此勤不必爲，此巧不可施，慮有無意空中飛。"
        ],
        "title": "巧蛛行",
        "id": "72396d7c-29b5-4633-ba7c-8b2b291dd0af"
    },
    {
        "author": "黄裳",
        "paragraphs": [
            "風吹香信下丹霄，遠望如雲共戴堯。",
            "誰詣獸樽心諤諤，獨贏經席氣飄飄。",
            "千靈已得回春律，萬歲何須却老椒。",
            "弗愧陰陽開妙化，先天方許與公調。"
        ],
        "title": "元會次宰臣之韵  其一",
        "id": "d117c714-2780-4767-bb30-3239b7b9eefa"
    },
    {
        "author": "黄裳",
        "paragraphs": [
            "玉皇宮殿得春朝，冠綬紛紛百辟朝。",
            "未見魚龍供漢戲，已聞星露入虞韶。",
            "清都夢到驚華麗，寒谷春回喜富饒。",
            "付史幾多祥瑞事，終隨和氣作歡謠。"
        ],
        "title": "元會次宰臣之韵  其二",
        "id": "dc616247-ba70-4e34-92fa-9d889de45cc8"
    },
    {
        "author": "黄裳",
        "paragraphs": [
            "太極朝正小道消，豈勞身勢借扶摇。",
            "履新忽聽傳天語，革故初看轉斗杓。",
            "四面橫龍嚴部樂，兩班垂玉肅朋僚。",
            "不教計吏空歸去，雨露相隨詔五條。"
        ],
        "title": "元會次宰臣之韵  其三",
        "id": "c2a187ea-7fdf-486e-90ed-6f0908b15271"
    },
    {
        "author": "黄裳",
        "paragraphs": [
            "來侍君王看物華，紫微深處宴忠嘉。",
            "萬年獻壽金巵酒，百世尊王綺席花。",
            "振鷺朋從靈沼闊，遊鱗音耗綵絲斜。",
            "仙源此景須吟盡，留與人寰處處誇。"
        ],
        "title": "侍宴池上",
        "id": "c0132894-3b91-4552-995e-92493481ae92"
    },
    {
        "author": "黄裳",
        "paragraphs": [
            "玉皇親自策才猷，誰作靈鼇上釣鈎。",
            "俊思內窺天問邃，韶光中看御香浮。",
            "尚懷獻藝趨前列，何幸持衡綴上流。",
            "欲向鸞輿心未放，更須銀燭始回頭。"
        ],
        "title": "集英殿考試酬唱  其一",
        "id": "aadb78a8-88d9-4477-8659-e063db6e61d9"
    },
    {
        "author": "黄裳",
        "paragraphs": [
            "磊落英游誤許陪，相望樓閣倚雲開。",
            "春風暗遞天香到，星使俄傳帝語來。",
            "紫府已知仙籍就，清都還逐化龍回。",
            "彀中喜得辭如海，不是區區小有才。"
        ],
        "title": "集英殿考試酬唱  其二",
        "id": "f623663e-afae-4f98-95c0-6ca101246a80"
    },
    {
        "author": "黄裳",
        "paragraphs": [
            "靜窺千卷喜才華，不恨詩情未到花。",
            "欲醉春風歸去近，曉來新得數聲鴉。"
        ],
        "title": "集英殿考試酬唱  其三",
        "id": "683c8077-764a-41b9-b1bd-ffad3b0d529f"
    },
    {
        "author": "黄裳",
        "paragraphs": [
            "雨過春空紫泰高，列星初擁絳紗袍。",
            "三題天漢文章麗，萬字秋鷹氣勢豪。",
            "聊欲彎弓須尚志，謾勞談律莫吹毛。",
            "行看衫色青于草，不覺南溟失素濤。"
        ],
        "title": "集英殿考試酬唱  其四",
        "id": "f1bfc6b6-b662-47e8-bf5a-1ce274f14642"
    },
    {
        "author": "黄裳",
        "paragraphs": [
            "紫微方夢斷，燈火解嚴時。",
            "日欲銜龍闕，風先掃鳳池。",
            "自憐夜氣在，誰笑道冠欹。",
            "豈爲雲團惜，消閒頼有詩。"
        ],
        "title": "集英殿考試酬唱  其五",
        "id": "dddcd436-de1a-4f90-bdcb-7a038632f213"
    },
    {
        "author": "黄裳",
        "paragraphs": [
            "頑虜勞戎索，神機屈睿謨。",
            "鷹鸇臨遠帳，狐兔落清都。",
            "勇逐龍韜喪，驚隨虎士趨。",
            "瞻天蒙覆育，塗地脫須臾。",
            "即看宣登版，何煩禹泣辜。",
            "但聞多屬國，五鳳似元符。"
        ],
        "title": "降虜來朝次葉尚書韵",
        "id": "4bb51a0a-69a7-4458-88fa-3ee86dea1e30"
    },
    {
        "author": "黄裳",
        "paragraphs": [
            "喜看韓孟作雲龍，同御天衢萬里風。",
            "詩入中臺推戴敏，月來東省照盧公。",
            "祠庭拜貺精誠共，試殿逢知學問同。",
            "廣樂數聲誰敢和，但疑身在化人宮。"
        ],
        "title": "次門下侍郎東省懷左丞之韵",
        "id": "a7655400-01ef-45b2-9c7c-e457daa432c6"
    },
    {
        "author": "黄裳",
        "paragraphs": [
            "二十星霜一轉頭，坐間誰共昔年遊。",
            "是非擾擾夢還覺，榮謝紛紛春復秋。",
            "罇俎且看圖籍府，風雲方命帝王州。",
            "金蓮花燭公歸處，此更仙源最下流。"
        ],
        "title": "次東閣內翰感舊之韵",
        "id": "ac4581a1-c605-450a-9f36-4f79cc9188c9"
    },
    {
        "author": "黄裳",
        "paragraphs": [
            "曉來門外駐鸞聲，且喜東藩俊造成。",
            "行藝簿多窗下志，賢能書振日邊名。",
            "琴風清躍西征騎，璧水寒窺上舍生。",
            "佳兆豈惟多吉士，三元從古有豪英。"
        ],
        "title": "青社宴遣貢士",
        "id": "951fc0c9-a78e-40a0-ad5d-0cfdee9fc1d8"
    },
    {
        "author": "黄裳",
        "paragraphs": [
            "內閤儒方集，先朝事不忘。",
            "曝書開綺席，偃武斂牙璋。",
            "籤軸陳千古，金朱萃一堂。",
            "日華窺鳥迹，冰艷照金觴。",
            "已掃斷簡蠹，更增東壁光。",
            "士高閒粹語，天近覽幽香。",
            "見博思唐庫，恩新仰舜廊。",
            "名山纔向曉，振鷺已成行。",
            "官職塵勞少，朋從語笑長。",
            "但慚甘若醴，寧恨冷如漿。",
            "小說誅瀰漫，雄文薦煒煌。",
            "培風誰有志，從此好南翔。"
        ],
        "title": "次常父著作曝書之韵",
        "id": "216dd721-4e3c-4ba5-bec7-11baa872905c"
    },
    {
        "author": "黄裳",
        "paragraphs": [
            "將帥門庭喜見人，只看行止早堪親。",
            "軍人事業離羣久，帳下謀猷觸類新。",
            "東土別懷應有恨，西都歸思已無塵。",
            "故園未許閒遊日，丹鳳重飛不到春。"
        ],
        "title": "送都鈐郭太尉",
        "id": "21e0dea7-77ca-4ee4-ba6f-f9a2b731441c"
    },
    {
        "author": "黄裳",
        "paragraphs": [
            "華省人閒去領麾，出關風景正相宜。",
            "唐虞民物氣和日，吳楚江山秋靜時。",
            "語接鄉音尤喜近，舟行蓮渚莫嫌遲。",
            "古云循吏君知否，先悟無爲始有爲。"
        ],
        "title": "送中吳太守",
        "id": "70c5d89a-ca95-4afc-9845-3ef13233f1e6"
    },
    {
        "author": "黄裳",
        "paragraphs": [
            "未果爲雲逐去龍，楚江行處玉涵空。",
            "斡旋地利來天上，籠絡人才入彀中。",
            "仕路莫驚離合易，貢闈猶想笑言同。",
            "龍山便到秋還近，幽興從他落帽風。"
        ],
        "title": "送袁運判赴荆湖",
        "id": "1295525d-963c-47d4-a7e1-db21b57f8e2c"
    },
    {
        "author": "黄裳",
        "paragraphs": [
            "秀發風神子也都，想因塵果下栟櫚。",
            "一階道在誰窮達，百里才多自卷舒。",
            "北闕瞻言蟬靜後，東山歡笑麥寒初。",
            "便須養氣觀雙劍，豈暇回頭較一豬。",
            "無事謾留工部句，有時閒落右軍書。",
            "漢榮楚辱人休問，且聽弦歌出舊徐。"
        ],
        "title": "陳瑩中赴定遠",
        "id": "d8de9786-1fba-4154-8bd7-d36271eafc2a"
    },
    {
        "author": "黄裳",
        "paragraphs": [
            "幾度明庭聚又分，玉皇香落衆中聞。",
            "忽拋桂玉泛隋水，便擁旌麾穿楚雲。",
            "岣嶁山高尋禹誌，蒹葭江遠憶韓文。",
            "隨車多少南飛雁，先向秋風得使君。"
        ],
        "title": "送衡州太守",
        "id": "1ec10bf7-f9a8-42be-b631-41dcfa514545"
    },
    {
        "author": "黄裳",
        "paragraphs": [
            "十年場屋費才華，謾有詩名子可嗟。",
            "未入儒林升俊造，且行春雨到天家。",
            "遠乘澤國三秋月，高跨天河八月槎。",
            "道阻且長瞻不及，空吟霜露滿蒹葭。"
        ],
        "title": "送袁志行戶曹",
        "id": "f451095d-2e06-4623-bccc-c77dbe9b6a5f"
    },
    {
        "author": "黄裳",
        "paragraphs": [
            "壯年場屋便歸休，趨向逍遙獨自遊。",
            "貧後誰知心匪石，老來猶更氣橫秋。",
            "人無直道君難合，詩有清風我怕酬。",
            "香爇一爐經一卷，紅塵應是懶回頭。"
        ],
        "title": "贈呂夢得",
        "id": "c8b60f64-d4b5-426e-a633-e26511f03e28"
    },
    {
        "author": "黄裳",
        "paragraphs": [
            "近將餘事作東湖，公外閒來物外居。",
            "蓮吐花時看晉社，桃隨流處得秦漁。",
            "放懷把酒須尋友，適性垂綸豈問魚。",
            "報我故人三樂意，翠珉新刻右軍書。"
        ],
        "title": "次齊守巖老見示東湖之韵  其一",
        "id": "7491c714-3b70-4009-8dee-a6d761d1d27a"
    },
    {
        "author": "黄裳",
        "paragraphs": [
            "月華西下日華東，閃閃湖光渺渺中。",
            "天地會通銀色界，亭臺還合水晶宮。",
            "披襟望處清生白，穿徑遊時翠引紅。",
            "自許此生心已了，湖山尤稱道家風。"
        ],
        "title": "次齊守巖老見示東湖之韵  其二",
        "id": "1e8a4481-c8a3-4278-b88a-5d45cfb0e831"
    },
    {
        "author": "黄裳",
        "paragraphs": [
            "共辭蘭省作諸侯，更領東蕃第一州。",
            "萬事了時尋好景，兩崗盤處得寒流。"
        ],
        "title": "次齊守巖老見示東湖之韵  其三",
        "id": "68c7e17f-de26-4384-b93a-7ae498f5c87c"
    },
    {
        "author": "黄裳",
        "paragraphs": [
            "言無枝葉色無塵，自是中間已悟真。",
            "且免此生占噩夢，更從何處卜通津。",
            "徘徊州縣諳多事，荏苒江湖過幾春。",
            "三已轉官歸吏隠，蓮花池上友何人。"
        ],
        "title": "送王道原判官",
        "id": "4493792c-9744-4366-b5a8-9f0567837748"
    },
    {
        "author": "黄裳",
        "paragraphs": [
            "坐間長愛水相從，間鑿方池貯碧空。",
            "十尺清泠雖有限，一襟瀟洒已無窮。",
            "龜魚世界東西近，河漢光芒上下通。",
            "數卷芰荷時得雨，洒然如在楚江中。"
        ],
        "title": "和馮達夫小沼之什",
        "id": "33339cbc-5524-4c0e-adb9-5c34c781ee9f"
    },
    {
        "author": "黄裳",
        "paragraphs": [
            "自從南去失歸期，海嶼生涯祖一支。",
            "百歲塵緣誰尚在，五峰禪老獨應知。",
            "且看秋水呈千月，謾寫雲山寄一詩。",
            "邂逅有時言笑處，越王臺下擁旌麾。"
        ],
        "title": "寄五峰長老",
        "id": "00d28107-fa92-4daf-a4aa-cde41ce0bf0b"
    },
    {
        "author": "黄裳",
        "paragraphs": [
            "解顔而笑偶相從，澄寂潭邊五載中。",
            "學道南來無爾隠，侍親西去有誰同。",
            "夜歌一劍胸中氣，卯酒三盃馬上風。",
            "塞北功名須黽勉，自來渾厚出山東。"
        ],
        "title": "送斛絳侍親之官",
        "id": "52e91174-27c3-4152-b1d9-0a0731e3adb6"
    },
    {
        "author": "黄裳",
        "paragraphs": [
            "十年光景一回頭，聞住鵝湖且六周。",
            "堂上雷鳴通妙用，鼎中龍伏得真修。",
            "報恩香篆雲山曉，傳法心涵水月秋。",
            "莫笑紫玄翁未去，已懷烟浪作扁舟。"
        ],
        "title": "寄鵝湖佛智長老",
        "id": "865e41ab-b0d6-4b45-acfc-522c2078ec80"
    },
    {
        "author": "黄裳",
        "paragraphs": [
            "北山亭上共看書，少壯相逢氣尚粗。",
            "樂事每聞高義長，病文嘗借遠烟塗。",
            "樽罍且慰人離合，龜鑑應知我有無。",
            "蟋蟀在堂年又晚，欲邀鄉語負寒爐。"
        ],
        "title": "會黄正臣",
        "id": "9c45f2a3-5d98-43c5-98f6-56fc47e02e19"
    },
    {
        "author": "黄裳",
        "paragraphs": [
            "雲漢雙眸冷，瑶池兩槳輕。",
            "六花來酒面，萬霰作蓬聲。",
            "虛實終何有，高低已混成。",
            "拏舟緣此景，豈爲戴君行。"
        ],
        "title": "雪中泛舟",
        "id": "31b0b107-9712-4507-aa0c-f56558f50c36"
    },
    {
        "author": "黄裳",
        "paragraphs": [
            "獨坐夜如晝，相投清與明。",
            "風微塵跡悄，波定月華輕。",
            "此景方中見，何人性上生。",
            "涵虛難立象，照物自無情。",
            "寶鑑非鎔就，靈珠乃混成。",
            "忽驚居士眼，一點與强名。"
        ],
        "title": "題妙光堂",
        "id": "25830850-9156-4189-8486-473aced7184d"
    },
    {
        "author": "黄裳",
        "paragraphs": [
            "處己心雖白，逢君眼更青。",
            "獨來還得侶，相照即忘形。",
            "用意誰無累，開襟自有靈。",
            "遞年何所樂，終日醉遺經。"
        ],
        "title": "書懷呈同志",
        "id": "c07d36bd-7afc-4ca4-814b-5358197c0bda"
    },
    {
        "author": "黄裳",
        "paragraphs": [
            "陽光方接物，陰蔽已開關。",
            "水落盈虛定，雲收去就閒。",
            "菊花窺曉日，松影撼秋山。",
            "滯思可乘興，一聯還解顔。"
        ],
        "title": "秋雨喜霽",
        "id": "7a6594b7-6b0a-4256-b365-a02c6e9611eb"
    },
    {
        "author": "黄裳",
        "paragraphs": [
            "熟了黄粱一覺眠，起來身在紫霄邊。",
            "林巒已淡東傾月，旗鼓將嚴北渡船。",
            "岑碧漸分雲外境，陽光初動海中天。",
            "夙興夜寐人空老，難把塵勞綰謫仙。"
        ],
        "title": "錢塘山居早起",
        "id": "891f71c2-b257-41c1-8fd3-1acc02980416"
    },
    {
        "author": "黄裳",
        "paragraphs": [
            "開軒何處野塘清，靜見蒲魚作隊行。",
            "亦似養源知物理，始能遊刃到民情。",
            "雖非渺渺鑑湖闊，豈少亭亭秋月明。",
            "多謝松庭無外事，不教風浪此中生。"
        ],
        "title": "澄清軒",
        "id": "6c295b5f-2c6d-4d61-95dd-ffa616c60a1c"
    },
    {
        "author": "黄裳",
        "paragraphs": [
            "却塵兼却暑，非市亦非郊。",
            "龍孕雪中種，鳳翻雲外梢。",
            "蕭蕭天籟作，淡淡月華交。",
            "切玉歲寒味，供餐無外餚。"
        ],
        "title": "拂雲軒",
        "id": "77190be1-7267-44aa-a5e4-5cd1cbd604c2"
    },
    {
        "author": "黄裳",
        "paragraphs": [
            "雲上江天意已濃，化機先下隔年功。",
            "明吞夜後梅花月，狂弄春前柳絮風。",
            "清悟胸襟吟更逸，寒驚毛骨醉還空。",
            "漁簑歸去豈其樂，相賀惟聞田舍翁。"
        ],
        "title": "雪",
        "id": "3b5098f7-445d-43eb-982c-8053b0d2dab2"
    },
    {
        "author": "黄裳",
        "paragraphs": [
            "素呈天巧未教青，雲釀寒時一望明。",
            "且得少陽通好信，不消孤笛送新聲。",
            "絳綃捧蕊誰粧就，金粟含鬚自綴成。",
            "最是百花難比處，只承風信已知名。"
        ],
        "title": "梅花",
        "id": "be2f4c76-6059-4fb7-acdf-8242bacc6037"
    },
    {
        "author": "黄裳",
        "paragraphs": [
            "放船初向白公樓，渺渺天光簇簇洲。",
            "綠竹岸深疑士隠，紫烟波遠恐仙遊。",
            "賓朋欲散且看月，風俗雖忙猶買舟。",
            "最好四山環繞處，一家中占五湖秋。"
        ],
        "title": "泛湖",
        "id": "d8a676c3-16cb-4033-a167-6fe1a5c871f9"
    },
    {
        "author": "黄裳",
        "paragraphs": [
            "何當歸臥水雲鄉，不必功名似子房。",
            "一黍精華空色大，百年行數古今長。",
            "誰知擾擾還三得，獨向冥冥遣兩忘。",
            "少室山頭星月近，紫微垣下起天香。"
        ],
        "title": "偶成示道溫",
        "id": "53ca13c6-dd3f-44da-a15e-a6dc2d7758a1"
    },
    {
        "author": "黄裳",
        "paragraphs": [
            "掃迹各安在，托身誰與爲。",
            "安危應擇主，去就尚知時。",
            "春暖語尤巧，海遙歸較遲。",
            "畫堂人有德，可放繡簾垂。"
        ],
        "title": "歸燕",
        "id": "dc7cea3d-b055-4fda-933f-0895af94b7f9"
    },
    {
        "author": "黄裳",
        "paragraphs": [
            "南飛長是夢相尋，海角何妨寄好音。",
            "有客交遊多革面，無君談笑少開襟。",
            "家山荔子邀誰賞，澤國荷花憶共吟。",
            "秋後西來無爽約，遙郊當候馬駸駸。"
        ],
        "title": "寄及之",
        "id": "9a323974-1eb4-40ae-b88f-36a17e5e748f"
    },
    {
        "author": "黄裳",
        "paragraphs": [
            "火行金候兩猶爭，擾擾蚊蠅自未平。",
            "雲漏雨聲蒸地爽，日含山色暮天明。",
            "直須紈扇恩情斷，始向籬花意態生。",
            "萬里璧寒無一點，月明中看雁初橫。"
        ],
        "title": "初秋偶作",
        "id": "22734a4b-20a9-4437-879f-a16cfbdaac58"
    },
    {
        "author": "黄裳",
        "paragraphs": [
            "兩年相見此宵中，萬里家山與子同。",
            "百歲未垂雙鬢白，六骰先獻一盆紅。",
            "莫嗟雪臘回頭盡，且約金巵到手空。",
            "過隙浮生聊自慰，明朝行樂屬春風。"
        ],
        "title": "除夜呈張公實",
        "id": "d4e0e739-e7f9-4f04-82cb-fb251707ba72"
    },
    {
        "author": "黄裳",
        "paragraphs": [
            "憶昔幽居最道情，水邊林下寄勞生。",
            "靜眠片石無閒夢，深入寒雲有笑聲。",
            "壯了一心塵事滿，別來三歲客身輕。",
            "功成便遂歸歟興，待與青山歃一盟。"
        ],
        "title": "客暑因書昔日山居之樂",
        "id": "b94a6f65-b1f8-49ef-9940-11f5cc015f54"
    },
    {
        "author": "黄裳",
        "paragraphs": [
            "不害爲霖未可收，煩襟相憚暑相投。",
            "水簾檻外霏霏晝，銀漢雲中點點秋。",
            "別館休論欹客枕，釣潭尤憶看漁舟。",
            "催成天色純如璧，白酒黄花欲上樓。"
        ],
        "title": "秋暑喜雨",
        "id": "c4607ac4-afda-4cac-b8e2-106d4e3810dd"
    },
    {
        "author": "黄裳",
        "paragraphs": [
            "秋色中分夜，金行旺氣中。",
            "邇遐人望別，內外桂華同。",
            "澄澈曾經雨，娉婷欲御風。",
            "三人歡已斷，猶鎖武成宮。"
        ],
        "title": "試院中秋夜月",
        "id": "5541e3bf-a50d-4a90-a636-bc05751c4a10"
    },
    {
        "author": "黄裳",
        "paragraphs": [
            "精舍喧譁外，華燈想望中。",
            "管弦何處客，簾幕去年風。",
            "好斁隨塵起，悲歡覆手空。",
            "蟾光無內外，自與此心同。"
        ],
        "title": "貢院上元",
        "id": "33fe7c2a-051f-4292-9171-f7e29bc286a6"
    },
    {
        "author": "黄裳",
        "paragraphs": [
            "別來身在利名邊，三十春風兩少年。",
            "問勞只聞新子弟，悲歡還見舊山川。",
            "客塵况味今無念，雨露情懷夙有緣。",
            "不向洞霄歸未得，此官猶是地行仙。"
        ],
        "title": "還鄉有感",
        "id": "2bcff40f-ecb7-4959-89e8-0dfee11ba0dc"
    },
    {
        "author": "黄裳",
        "paragraphs": [
            "公餘誰解憩勞生，不動天機性自靈。",
            "道骨對山尤更好，夢魂聞雨易爲醒。",
            "謾拋芽雪歸仙鼎，只把筌蹄看聖經。",
            "還顧一源無去住，雙梧惟有翠盈庭。"
        ],
        "title": "和章樞密西齋",
        "id": "9a176c7d-ef59-4eb2-86b9-180ef94df59f"
    },
    {
        "author": "黄裳",
        "paragraphs": [
            "懶散先生恐是仙，幾時來上鑑湖船。",
            "水雲共賞更誰可，氣概相投還自然。",
            "憂樂未當隨外物，窮通何必問他年。",
            "解顔一笑樽前話，各向閒中見性天。"
        ],
        "title": "次陳子真見別  其一",
        "id": "536032c9-0379-4f44-a472-fd15e804b64b"
    },
    {
        "author": "黄裳",
        "paragraphs": [
            "行軒猶遠五雲溪，烟雨霜風去魯遲。",
            "浄眼看山應是好，北來須乞送行詩。"
        ],
        "title": "次陳子真見別  其二",
        "id": "321cb217-33a0-4112-af6f-63af7c391e24"
    },
    {
        "author": "黄裳",
        "paragraphs": [
            "吳國人從越國回，兩舠旗鼓急相催。",
            "悠悠二氣已交感，隠隠一聲還到來。",
            "銀漢風波生沆瀣，玉龍雷雨出蓬萊。",
            "周天安用蓮花漏，自有潮軒與月臺。"
        ],
        "tags": [
            "钱塘江"
        ],
        "title": "觀潮  其一",
        "id": "a36cea1b-35a0-48bf-9ef0-2ac3751dc392"
    },
    {
        "author": "黄裳",
        "paragraphs": [
            "杳冥中信自輪回，十二時行不可催。",
            "纔迫海門三級起，忽臨沙渚二龍開。",
            "水頭花雨凌空落，日脚雲旗動地來。",
            "果是尾閭虛不得，却還江上一徘徊。"
        ],
        "tags": [
            "钱塘江"
        ],
        "title": "觀潮  其二",
        "id": "04697927-8333-442e-a232-66911d35ce4d"
    },
    {
        "author": "黄裳",
        "paragraphs": [
            "密窺神化自陰陽，雲御雷車不可當。",
            "吹倒玉山風信惡，蛟龍回首也須忙。"
        ],
        "tags": [
            "钱塘江"
        ],
        "title": "觀潮  其三",
        "id": "15f99c1d-b01a-41fc-9548-57ea08c5ba92"
    },
    {
        "author": "黄裳",
        "paragraphs": [
            "十州基址難淪沒，二浙源流且遡洄。",
            "秋信最宜吳地看，雪峰飛向越溪來。"
        ],
        "tags": [
            "钱塘江"
        ],
        "title": "觀潮  其四",
        "id": "ff033422-c27c-4fe3-94c5-d0521b244948"
    },
    {
        "author": "黄裳",
        "paragraphs": [
            "杖屨相尋爲愛山，來朝山盡到林巒。",
            "真源立己今猶古，清氣臨人暑亦寒。",
            "巖溜飛來春雨瀉，洞霄歸去海鵬翻。",
            "紫霄名位緣何事，了取無中一粒丹。"
        ],
        "title": "次陳殿院遊洞霄",
        "id": "c59c01a5-f64f-4b33-90c6-e0c26ad55702"
    },
    {
        "author": "黄裳",
        "paragraphs": [
            "漫漫雲無隙，紛紛稻有芽。",
            "久懷暘谷日，空想暮天霞。",
            "睡美夜聲碎，坐寒風脚斜。",
            "秋光猶未盡，相望有黄花。"
        ],
        "title": "秋日苦雨",
        "id": "c2b3e678-36eb-4dae-9e23-8abed60bd3aa"
    },
    {
        "author": "黄裳",
        "paragraphs": [
            "心手相忘到混成，又非湘瑟與秦箏。",
            "秋來獨坐水邊石，古往誰知弦上聲。",
            "易度寸心閒有味，難諧羣耳淡無情。",
            "夕陽回首山猶好，更起松風一段清。"
        ],
        "title": "聽隠士琴",
        "id": "11175699-4e9f-4f01-bf75-5abb6f76eac4"
    },
    {
        "author": "黄裳",
        "paragraphs": [
            "烏臺章疏風霜勁，璧水詩書日月閒。",
            "萬事自來如義命，一麾誰去得湖山。",
            "嘗聞訟少公庭下，但見閒多宴坐間。",
            "明月幾時隨太守，香爐峰下看禪還。"
        ],
        "title": "送翟司業赴南康  其一",
        "id": "78a15b52-7e65-49d6-93b4-4b399a2ade23"
    },
    {
        "author": "黄裳",
        "paragraphs": [
            "國子先生行最淳，紅顔猶足照青春。",
            "神仙廬下分符遠，父老鄉中衣錦新。",
            "畫舸欲飛初得雨，煩襟如洗乍離塵。",
            "從來官職清于水，好爲江山作主人。"
        ],
        "title": "送翟司業赴南康  其二",
        "id": "a9778744-cb6a-43ac-b6ef-df742ddd7e73"
    },
    {
        "author": "黄裳",
        "paragraphs": [
            "纔得新詩寫我憂，荆溪何日與君遊。",
            "久爲江國三年客，長憶仙公一洞秋。",
            "共有幽懷堪把手，誰無忙事且回頭。",
            "忽乘清興拏舟去，準擬香牋作唱酬。"
        ],
        "title": "酬友人見寄",
        "id": "bea6539e-2a2a-4066-82c1-4f5013199e0c"
    },
    {
        "author": "黄裳",
        "paragraphs": [
            "華堂深在翠微間，瀲灧波光照客顔。",
            "歸隠輸君塵外樂，留題偷我日邊閒。",
            "心忘機後鷗相識，日落山時鶴自還。",
            "小艇得魚無事了，歌聲移向荻花灣。"
        ],
        "title": "寄題溪堂",
        "id": "593e17f9-111e-402d-88a0-178cac01384f"
    },
    {
        "author": "黄裳",
        "paragraphs": [
            "晚入荷華一葉香，羨君歸興滿仙鄉。",
            "他年上國來須早，今夜中秋別太忙。",
            "雖厭風波同客路，已憐松栢共秋霜。",
            "東來傳舍無多地，勤寄新詩莫我忘。"
        ],
        "title": "送柴伯通歸衢梁",
        "id": "5767b529-6034-4fa7-a25e-ba83aab6f2f2"
    },
    {
        "author": "黄裳",
        "paragraphs": [
            "故人閒適地行仙，林下邀誰共暮年。",
            "把酒應思天際客，登樓俄上水南船。",
            "懶看小吏呈朝報，靜聽高僧說世緣。",
            "華髮未輸頭上白，更期携手劍溪邊。"
        ],
        "title": "寄清退君章大夫",
        "id": "84a1bd17-e5e5-43ed-a84a-48e6b0cdd25f"
    },
    {
        "author": "黄裳",
        "paragraphs": [
            "天意分明人意開，便聞歌管上春臺。",
            "綠堤風暖投衫袖，紅檻花光落酒盃。",
            "雲結陰容俄散去，蝶驚晴影旋飛來。",
            "芳菲猶在無多日，倚取韶光作醉媒。"
        ],
        "title": "春日喜晴",
        "id": "5848f7de-3b04-4fe2-a0f2-ce3845b6a680"
    },
    {
        "author": "黄裳",
        "paragraphs": [
            "蘭陵爲別又多時，花月妖中想見幾。",
            "鄉國可憐猶間隔，客途何故更分飛。",
            "身邊無事樂雖樂，堂上有親歸未歸。",
            "欲寄新文將遠信，尚須勤苦到精微。"
        ],
        "title": "寄王之道",
        "id": "34d88c27-fa21-4154-be08-a2a8f79ebec2"
    },
    {
        "author": "黄裳",
        "paragraphs": [
            "賢能書扣九天門，安用區區更問津。",
            "周室笙歌聲調古，孔庭詩禮指歸新。",
            "吟窺清璧還爲侶，笑謝寒齋已作賓。",
            "烝我時髦尤利市，使君元是奪標人。"
        ],
        "title": "長樂宴遣貢士",
        "id": "cce58bf4-35e8-41a3-85fd-5942fc19b862"
    },
    {
        "author": "黄裳",
        "paragraphs": [
            "訪我京華歲已深，化龍潭畔却相尋。",
            "是空是色休排色，非佛非心且洗心。",
            "南望自生江上月，西歸誰了水中金。",
            "洞霄人去寧無夢，多在蓮池與竹林。"
        ],
        "title": "遊開平書貽佛智長老",
        "id": "a82178de-c240-4206-9742-ed1d652493d0"
    },
    {
        "author": "黄裳",
        "paragraphs": [
            "京華爲別各蹉跎，猶幸相逢笑與歌。",
            "風雅長言先進少，遊從高義故人多。",
            "雖知塵境先忘累，尤念玄宮未處和。",
            "行欲超然無一事，便當求我向烟蘿。"
        ],
        "title": "寄袁思與",
        "id": "fdde00c5-eb05-4a0a-91e9-bc6523fbb084"
    },
    {
        "author": "黄裳",
        "paragraphs": [
            "澤國旌麾十幾秋，一封曾去辱青眸。",
            "吹噓寸草風猶在，倚傍長松夢未休。",
            "借取謾勞閩士論，召還聊寄宋王州。",
            "宿源洞裏南湖上，似得雙溪有樂不。"
        ],
        "title": "與南京留守",
        "id": "ab7a9f6d-3e09-4552-acde-f3a26964dd12"
    },
    {
        "author": "黄裳",
        "paragraphs": [
            "兩萼雙房並一枝，誰家姝子上西池。",
            "鵲橋牛女共遊夜，湘浦皇英相會時。",
            "曉鑑鬭粧肩笑倚，秋林同賞步慵移。",
            "行看閣老重歸去，花獨來迎此可知。"
        ],
        "title": "中和堂見雙蓮呈張內翰",
        "id": "67d99f5d-4406-44da-b880-84c1f41288cf"
    },
    {
        "author": "黄裳",
        "paragraphs": [
            "長爲雙源夢舊遊，西風吹動白蘋秋。",
            "得君昨日數聯景，寫我此懷無限愁。",
            "但看清虛堪寄足，豈須衰老始抽頭。",
            "小漁船上好相訪，烟雨中乘丁字流。"
        ],
        "title": "次大野雙源水閣",
        "id": "cc5f0539-3a91-4f94-baf9-3f4f60e3d4a2"
    },
    {
        "author": "黄裳",
        "paragraphs": [
            "木笏青衫便染塵，久思風骨始知真。",
            "有無悟道何妨仕，俯仰趨時只爲貧。",
            "靜向畫圖看五驥，急來華省侍雙親。",
            "茶園送客詩猶在，空恨芳罇失故人。"
        ],
        "title": "送陳子真  其一",
        "id": "44e2a2f0-9cbd-4491-8613-3e859921ba82"
    },
    {
        "author": "黄裳",
        "paragraphs": [
            "拙翁甘與外臺廉，只此勞生想自占。",
            "人我是非雙累重，古今榮辱一塵纖。",
            "便遊澤國尋鱸市，忽落仙帆傍酒帘。",
            "案上簿書看得未，養真當有智隨恬。"
        ],
        "title": "送陳子真  其二",
        "id": "860058b1-6219-47b3-bd7e-7836788e6ca7"
    },
    {
        "author": "黄裳",
        "paragraphs": [
            "屈指朋從共愴神，不知原上幾回春。",
            "靜緣老去忘餘事，樂自閒來得故人。",
            "雲日雖牽琳館夢，旌麾聊慰雪窗身。",
            "老彭樓下人安在，千古都歸一笑嚬。"
        ],
        "title": "感舊書呈彭城太守",
        "id": "9dcb8b20-69a2-4a2c-b347-8b6d9794d382"
    },
    {
        "author": "黄裳",
        "paragraphs": [
            "盈盈金色带秋光，淡淡仙粧只着黄。",
            "嘗共故人休獨樂，笑同今日更誰忙。",
            "方嗟老取年華近，尚喜花留日數長。",
            "爲掇繁英還爲撚，莫辜纖素在君傍。"
        ],
        "title": "觀菊",
        "id": "0c44bb55-b0c5-43b8-9ccd-b568e02a561b"
    },
    {
        "author": "黄裳",
        "paragraphs": [
            "三品顯官知分退，數株靈草對春栽。",
            "已馳吏政青編上，却御仙風紫府來。",
            "琴寫幽懷心火息，酒陶和氣面花開。",
            "應憐仕路多華髮，不把松雲爲己催。"
        ],
        "title": "贈葛侍郎",
        "id": "a271f141-75d1-4296-802c-67b4a6221eea"
    },
    {
        "author": "黄裳",
        "paragraphs": [
            "一日少一日，一年無一年。",
            "頓門何處入，秘旨有誰傳。",
            "憂樂波生水，光陰箭去弦。",
            "幾時能得了，坐臥莫忘禪。"
        ],
        "title": "自警",
        "id": "6adcc670-3f89-4b62-8c8b-27177327a259"
    },
    {
        "author": "黄裳",
        "paragraphs": [
            "極數幽人百尺松，歲寒枝節引清風。",
            "世途險易拋身外，人事榮枯落掌中。",
            "藥有靈根秋轉活，面多和氣老猶紅。",
            "行人借問生前事，何事天津久未通。"
        ],
        "title": "贈張山人",
        "id": "dac8b416-ac95-4cc7-b59c-7a7aa6ab59cc"
    },
    {
        "author": "黄裳",
        "paragraphs": [
            "闕下遊多日，溪邊過幾春。",
            "數圖人欲活，一筆自如神。",
            "不寫俗中態，漫留雲外身。",
            "丹青如模我，道貌似山人。"
        ],
        "title": "贈傳神師",
        "id": "fc1aa2eb-971d-44d0-a356-29ddfec5284a"
    },
    {
        "author": "黄裳",
        "paragraphs": [
            "良辰惟有菊前盃，十五蟾光已看回。",
            "白蟻醱醅凉後熟，黄金蓓蕾夜來開。",
            "休悲往古事何在，且樂去年時復來。",
            "好是夕陽須管醉，花叢中放玉山頹。"
        ],
        "title": "對菊閒飲",
        "id": "a6d38a00-c1e5-4e6b-90d2-089e1d3fa89e"
    },
    {
        "author": "黄裳",
        "paragraphs": [
            "數卷真經學兩忘，何須疑蝶更疑莊。",
            "水雲生計不知老，詩酒光陰無限長。",
            "何處猿聲殘客夢，有時風信漏天香。",
            "鍾山不愧移文士，信步尋幽到草堂。"
        ],
        "title": "題南華洞",
        "id": "0bbaccbb-23a7-46a2-9aaf-1be3cd9d1f61"
    },
    {
        "author": "黄裳",
        "paragraphs": [
            "不卜西湖卜此山，江天方作洞天寒。",
            "海門有信蓬萊近，丹室無塵宇宙寬。",
            "一箭昔人曾却浪，五雲何日便驂鸞。",
            "小橋流水通幽徑，休向朋賓說內觀。"
        ],
        "tags": [
            "西湖"
        ],
        "title": "江下山居",
        "id": "95f3b419-00ab-4424-b613-c9f00fde9b0f"
    },
    {
        "author": "黄裳",
        "paragraphs": [
            "閒適無他事，優遊有此身。",
            "禽魚窺物性，草木露天真。",
            "靜味祇獨覺，幽香還自陳。",
            "行雲難問信，流水莫知因。",
            "漁父偶相值，笑談猶及秦。"
        ],
        "title": "信步",
        "id": "fb15b0dc-42d2-40be-a04f-d4203049a29b"
    },
    {
        "author": "黄裳",
        "paragraphs": [
            "滄浪風縐鴨頭波，中有高人養太和。",
            "怪石換金清興遠，華堂收佛善緣多。",
            "花街山院青春醉，玉管雲牋白雪歌。",
            "未信閒名羈絆得，試教衫色綠如何。"
        ],
        "title": "寄梅承事",
        "id": "ad8f53b0-3503-4f60-b686-5d077d1f61dc"
    },
    {
        "author": "黄裳",
        "paragraphs": [
            "青泥藏化育，紅粉看芬芳。",
            "照水有餘態，乘風無限香。",
            "晚來花獨盛，暑後雨聲凉。",
            "不著故不染，走盤珠自忙。"
        ],
        "title": "東山三題 觀蓮亭",
        "id": "3937cb71-ba9d-4631-8b23-3dd98027dc0c"
    },
    {
        "author": "黄裳",
        "paragraphs": [
            "一月滅私照，萬水生餘光。",
            "成道果有性，應物元無方。",
            "對景妄想斷，凭高清夜長。",
            "超然養源士，豈徒愛瀟湘。"
        ],
        "title": "東山三題 現月亭",
        "id": "c6d55b1b-0cab-49a6-bf48-5a751e587e51"
    },
    {
        "author": "黄裳",
        "paragraphs": [
            "中無城市埃，下有桃溪源。",
            "灼灼發獨見，冥冥從混元。",
            "俄忽遂出世，喜躍聊開樽。",
            "且共衆人看，迷悟休復論。"
        ],
        "title": "東山三題 悟桃軒",
        "id": "271b7e1e-d5e0-4aee-967b-22bd356e447a"
    },
    {
        "author": "黄裳",
        "paragraphs": [
            "屈指當時宴笑同，已更三十五春風。",
            "十年忽忽成今古，萬事悠悠作色空。",
            "別後每懷青眼客，坐間俄揖白鬚翁。",
            "蘭亭咫尺歸歟好，當悟浮生似轉蓬。"
        ],
        "title": "簡叔文",
        "id": "c2bc972a-6b1f-43eb-a86f-ed9bd85da668"
    },
    {
        "author": "黄裳",
        "paragraphs": [
            "榮到蟾宮父子同，滿堂天秀望仙峰。",
            "六枝已勝燕山桂，八子須攀潁水龍。",
            "風信動人香遠遠，月華垂地影重重。",
            "餘芳更有成林日，行見君家萬里封。"
        ],
        "title": "寄題范氏六桂堂",
        "id": "05ef7398-79dc-487b-859e-e91b19c71092"
    },
    {
        "author": "黄裳",
        "paragraphs": [
            "露下多時雁未鳴，數聲雲外此宵征。",
            "北人書到三秋盡，南國弓閒一字橫。",
            "孤館有誰驚好夢，平蘆何處起寒更。",
            "想應俎上終須免，宜向方塘寄此生。"
        ],
        "title": "聞雁",
        "id": "d5e267c0-fd9d-417b-b723-7e0a8e52bb4e"
    },
    {
        "author": "黄裳",
        "paragraphs": [
            "輕輕絲葛汗如蒸，空有雲雷未見靈。",
            "安得此生長不老，豈能今日便忘形。",
            "謾摇紈扇終嫌倦，欲倒金罍却恐醒。",
            "赤脚踏冰疑未穩，且尋林下泛清泠。"
        ],
        "title": "大暑",
        "id": "c33ea507-e220-40a5-b2dc-40c72ac913d7"
    },
    {
        "author": "黄裳",
        "paragraphs": [
            "烟籠雲鎖幾千年，流俗尋山豈得先。",
            "一水中分吳越界，四峰前臥漢唐仙。",
            "閒遊東徑窺青海，偶往西源翫白蓮。",
            "却省內遊還有感，杖藜獨立夕陽天。"
        ],
        "title": "山堂有作",
        "id": "3650bc1c-f175-48cd-8b1c-0794318b1c06"
    },
    {
        "author": "黄裳",
        "paragraphs": [
            "北堂人去竹成陰，手澤須看碧玉林。",
            "清賞昔嫌無一日，孝思今喜有千尋。",
            "滿窗金鎖日華永，遍地龍孫春意深。",
            "寄語嬋娟多結實，幾時當聽鳳凰吟。"
        ],
        "title": "題愛竹軒",
        "id": "a8657dc3-75e5-408b-8abd-f749bc194c3f"
    },
    {
        "author": "黄裳",
        "paragraphs": [
            "守歲飲須頻，光陰又再春。",
            "漏移中夜刻，身是去年人。",
            "天色收殘臘，人心息舊塵。",
            "東風新我意，相得向雞晨。"
        ],
        "title": "除夜",
        "id": "37046f55-5633-412e-ac1b-62cfb351015f"
    },
    {
        "author": "黄裳",
        "paragraphs": [
            "五月雙艫偶共行，開懷尤喜暑風清。",
            "亨途事業心猶壯，細字詩書眼更明。",
            "家有青山應可樂，首無黄髮未須驚。",
            "相期一醉無他景，九十西風菊萬莖。"
        ],
        "title": "楊立之南歸",
        "id": "6d5b945d-0a5e-4095-941c-853d131c2cfb"
    },
    {
        "author": "黄裳",
        "paragraphs": [
            "莫言風物是窮邊，塞北江南此果然。",
            "蒼璧下粘芳草地，垂楊中臥碧塘天。",
            "人吟夜月波中笛，客醉秋荷雨後筵。",
            "來候朔音棲處好，夢常捫斗過幽燕。"
        ],
        "title": "南樓有作呈仲矩舍人",
        "id": "1098203c-4c9e-4cb7-9061-2276ddd952b4"
    },
    {
        "author": "黄裳",
        "paragraphs": [
            "百蟲將入蟄，一氣已歸根。",
            "今古在還去，光陰朝又昏。",
            "莫隨塵衮衮，須悟性存存。",
            "誰得逍遙趣，南鵬是北鯤。"
        ],
        "title": "秋夜",
        "id": "5ca5ff82-9da9-4a8a-80f7-65c400a9a7b3"
    },
    {
        "author": "黄裳",
        "paragraphs": [
            "浮遊塵世未還元，偶會琳宮兩地仙。",
            "行止義明嘗得己，修持仁靜可忘年。",
            "笑談客去吳無侶，惠愛人來楚有緣。",
            "公外詩筒當見寄，爲乘佳興益新編。"
        ],
        "title": "送李季益龍圖",
        "id": "ddef2085-becb-4f9c-84eb-c0872a42c0c8"
    },
    {
        "author": "黄裳",
        "paragraphs": [
            "靈源來處亂雲深，回抱華亭愜我吟。",
            "窺影冷光天上面，入懷清氣水中心。",
            "橋頭月到人携榼，蘋末風來客解襟。",
            "秣馬臺前聊遣興，寸陰何惜與登臨。"
        ],
        "title": "清勝亭",
        "id": "c20636ce-4122-4728-958c-0496d1844f40"
    },
    {
        "author": "黄裳",
        "paragraphs": [
            "新舊光陰各自催，分年須折送年梅。",
            "歡聲動地驅儺鼓，厚意迎春獻壽杯。",
            "誰似江山難得老，人憐桃李又重開。",
            "朱顔未遂花前計，却恨東風抵死來。"
        ],
        "title": "歲暮偶成",
        "id": "32689025-5ea9-4a62-a1ee-ef9b603e911f"
    },
    {
        "author": "黄裳",
        "paragraphs": [
            "金带慵腰便退居，高閒吟思滿江湖。",
            "一頭黄髮真元老，兩郡朱幡更大夫。",
            "世事榮枯閒似夢，道經舒卷靜如愚。",
            "延平遺愛今猶在，一片棠陰入畫圖。"
        ],
        "title": "贈致政葛侍郎",
        "id": "faf0abae-c3ed-49d1-9ecf-79fa00ed6b15"
    },
    {
        "author": "黄裳",
        "paragraphs": [
            "誰見東巡駐六龍，秋山留與醉吟翁。",
            "人非物是紛華外，古往今來想望中。",
            "雲日萬年興素節，士民千里鬧晴空。",
            "黄花盈首猶教摻，一笑從他落帽風。"
        ],
        "title": "九日遊堯山",
        "id": "674b6cac-3add-4b38-abc1-0df53c0357c1"
    },
    {
        "author": "黄裳",
        "paragraphs": [
            "赫赫家聲將帥官，仕途寧肯放君閒。",
            "不妨林下權尋藥，未可雲中便買山。",
            "五兩輕綸猶系命，滿樽清醑且開顔。",
            "天涯之子誰爲樂，何幸相逢一笑間。"
        ],
        "title": "贈張太保",
        "id": "78e9d80d-c66b-47fb-ae48-6f3d21610198"
    },
    {
        "author": "黄裳",
        "paragraphs": [
            "北風吹雪抹潮頭，待過東南第一州。",
            "去客情生來客夢，隔年燈照隔江愁。",
            "玉皇謫吏行當復，金闕除書即便收。",
            "言簡氣清終有用，臥龍山下自難留。"
        ],
        "title": "除夜代送倪簽判",
        "id": "da3d0a38-73e8-4f2a-a4a9-bb960901e169"
    },
    {
        "author": "黄裳",
        "paragraphs": [
            "故園別後有餘念，舊記重看無限情。",
            "山倚日中支暑氣，水從雲外落秋聲。",
            "向前世務心猶壯，憶昔溪居眼自明。",
            "携手逸民今在否，盃茶誰與話平生。"
        ],
        "title": "觀遊山記感舊寄霍子侔",
        "id": "3a0bf784-e389-4e49-a142-67fd779673d5"
    },
    {
        "author": "黄裳",
        "paragraphs": [
            "眼淩霄漢氣橫秋，未壯吾年似白頭。",
            "病態問人皆笑老，壯圖何處始知休。",
            "還因往事悲今事，難得新遊比舊遊。",
            "霅水越溪風信好，尺書多幸屢相投。"
        ],
        "title": "再寄及之  其一",
        "id": "43d70243-6c04-43a2-ab6d-e2be9cf8a825"
    },
    {
        "author": "黄裳",
        "paragraphs": [
            "別後新寒有勁風，不親談笑轉乖慵。",
            "一行塞雁來多日，萬里鄉書得幾封。",
            "閒憶蘭陵還自笑，願遊苕水更相從。",
            "與君疏闊誰堪愛，閱古堂前樹樹松。"
        ],
        "title": "再寄及之  其二",
        "id": "13d2a1f1-e4da-479c-ab00-b406268dad95"
    },
    {
        "author": "黄裳",
        "paragraphs": [
            "曾共螢窗得夜光，別來聲問在周行。",
            "未摇丹管酬詩史，且遣青娥丐樂章。",
            "巧笑莫嫌留客數，幽懷須信到官忙。",
            "樽前邂逅知多少，更對春風舞一場。"
        ],
        "title": "會友人飲",
        "id": "8ccdf15e-26a7-42f2-bbf1-7c30cbf3a426"
    },
    {
        "author": "黄裳",
        "paragraphs": [
            "九卿遺俗各尋宗，君自南來喜更濃。",
            "無類已聞詩禮教，有行還守子男封。",
            "胸中道在何嫌酒，弦上聲清只愛松。",
            "行聽老農無一累，曉炊如玉稻新舂。"
        ],
        "title": "送方子元赴固始",
        "id": "20b14740-7e5f-4e48-8f02-5c165f82bd04"
    },
    {
        "author": "黄裳",
        "paragraphs": [
            "最喜君來寫我憂，羣情忙處獨抽頭。",
            "功名機會須時可，詩酒光陰屬自由。",
            "醉度九秋江上舫，食遊雙筯海邊州。",
            "兩年官滿休瞻望，且與磨鉛了校讎。"
        ],
        "title": "送林君錫宣德",
        "id": "1daf21b1-8ccf-48ef-b4b8-77ae3da2cda3"
    },
    {
        "author": "黄裳",
        "paragraphs": [
            "壯志九年人事足，奇書千卷客囊空。",
            "窮通自在身謀外，取舍誰堪士論中。",
            "休歎鹽車千里驥，且誇天漢一帆風。",
            "忙拖雙履雲邊興，更與何人作醉翁。"
        ],
        "title": "送仲時南歸",
        "id": "017ff289-c8e9-4076-b439-db65c1c2d97e"
    },
    {
        "author": "黄裳",
        "paragraphs": [
            "始觀文彩慕聲名，三十餘年夢可驚。",
            "真幻自從窺至理，是非誰復較浮榮。",
            "別來方策迷情斷，老去園林逸思生。",
            "敘舊幽軒時一笑，更宜茶鼎作蠅聲。"
        ],
        "title": "與子侔始會于常學後爲禮部同官感舊",
        "id": "50194ae9-8f47-4941-bed3-a27e3bc2f2ba"
    },
    {
        "author": "黄裳",
        "paragraphs": [
            "休說行行且與吟，道山官職舊園林。",
            "石疑六醜默難問，竹類七賢閒可尋。",
            "翠引賓朋三徑遠，寒生涯澗一池深。",
            "隋河堤上人空老，誰爲蘭皋惜寸陰。"
        ],
        "title": "靈壁遊張學士園",
        "id": "86a092e6-2ca9-41dc-a9e2-f83f7b0e1cc3"
    },
    {
        "author": "黄裳",
        "paragraphs": [
            "騷雅先生得古風，恨無吟侶忽相逢。",
            "欲陪大巧搜春景，已賈長毫插筆鋒。",
            "花下比聲歌帝力，醉中聯句頌花容。",
            "斐然小子多詩癖，時遣青衣寄一封。"
        ],
        "title": "謝人示詩集",
        "id": "40733380-85a5-419f-85df-82c78132ddd5"
    },
    {
        "author": "黄裳",
        "paragraphs": [
            "性纔圓了便相逢，對面還如一鏡中。",
            "共取醉時聊遣興，兩忘言處却歸空。",
            "紛紛綠髮何妨白，擾擾黄塵謾自紅。",
            "松竹滿林先我去，笑談誰起坐間風。"
        ],
        "title": "寄陳充道",
        "id": "ab77a9f6-a24c-4fa7-a442-97f784914f24"
    },
    {
        "author": "黄裳",
        "paragraphs": [
            "晚年塵事少，閒境道情多。",
            "汗簡知千古，靈龜見一毫。",
            "更尋何處樂，休訟此生勞。",
            "名利雖然好，誰瞻數仞高。"
        ],
        "title": "頤堂",
        "id": "a06c6ef7-8987-4066-ba47-5cccf4e6c65e"
    },
    {
        "author": "黄裳",
        "paragraphs": [
            "上舍聲華太學生，青衫從我薛齊城。",
            "神仙官職去期遠，詩禮門庭歸思清。",
            "山展旌旗秋可樂，劍驅風雨夜休驚。",
            "故鄉夢想今猶在，此景何年慰此情。"
        ],
        "title": "送鄭少府延平教授",
        "id": "e6b8fde0-23bb-44db-94f1-6014db2cc65e"
    },
    {
        "author": "黄裳",
        "paragraphs": [
            "行盡溪山到海邊，合沙門外見平田。",
            "潭潭清世元侯宅，杳杳真人小洞天。",
            "萬戶管弦春賣酒，三山鐘鼓曉參禪。",
            "旌旄纔上南臺路，方記詩篇落在先。"
        ],
        "title": "長樂閒賦  其一",
        "id": "7e830bf0-3c65-458a-b36f-2eabb560968e"
    },
    {
        "author": "黄裳",
        "paragraphs": [
            "二百餘人領此州，去思誰更有碑樓。",
            "浮名浮利果何在，潮去潮來空自流。",
            "照萬事時惟是道，賞三山處最宜秋。",
            "使君籍上尋同姓，只許旌旄獨自遊。"
        ],
        "title": "長樂閒賦  其二",
        "id": "f5299bab-038f-4d77-b8ff-c29c0582e05d"
    },
    {
        "author": "黄裳",
        "paragraphs": [
            "越王峰下小棠深，秋入三山未暇尋。",
            "兩造盈庭真與僞，紫玄堂上本無心。"
        ],
        "title": "長樂閒賦  其三",
        "id": "5183ea03-0ef4-42f1-949e-862b244ce194"
    },
    {
        "author": "黄裳",
        "paragraphs": [
            "七樓遙直釣龍臺，榕曳橫枝庇兩階。",
            "好是四州南下水，却隨潮信入城來。"
        ],
        "title": "長樂閒賦  其四",
        "id": "3862fd0a-af30-406c-a171-010f56fe03d9"
    },
    {
        "author": "黄裳",
        "paragraphs": [
            "五十年前夢此遊，已云持節豈能休。",
            "悠悠封域連東海，浩浩朝宗接上州。",
            "五季侯王時事古，九還仙子洞天秋。",
            "閒行嫌被朱衣覺，密往西堂獨倚樓。"
        ],
        "title": "長樂閒賦  其五",
        "id": "39cdd97f-eb19-49f9-9d7b-bcabe9a79484"
    },
    {
        "author": "黄裳",
        "paragraphs": [
            "地傃東南一角垂，百川夢處勢隨堤。",
            "滿帆風力人航海，七日遊吳尚說遲。"
        ],
        "title": "長樂閒賦  其六",
        "id": "4f53fbf9-f640-4727-a8fe-5a182579bd86"
    },
    {
        "author": "黄裳",
        "paragraphs": [
            "旁統七州連帥府，中分三壤屬僧家。",
            "荔枝獨作閩山秀，宜與龍團一處誇。"
        ],
        "title": "長樂閒賦  其七",
        "id": "bd7950d8-5008-4884-9ed5-edfcbab9ac7f"
    },
    {
        "author": "黄裳",
        "paragraphs": [
            "歲華猶暖山藏翠，客起還留海獻鮮。",
            "風雅可憐元太守，一生魂夢已茫然。"
        ],
        "title": "長樂閒賦  其八",
        "id": "1137af61-bf19-45a6-a7b6-de927bf842cb"
    },
    {
        "author": "黄裳",
        "paragraphs": [
            "方壺圓嶠飛來處，北越南番望斷時。",
            "莫道長安天樣遠，一輪初上已先知。"
        ],
        "title": "長樂閒賦  其九",
        "id": "70246e23-a15a-45ff-bbc6-106dae76ab00"
    },
    {
        "author": "黄裳",
        "paragraphs": [
            "周回禪剎望嚴城，雲弄遙岑一寸青。",
            "眼在簿書心在道，何妨尋我到山亭。"
        ],
        "title": "長樂閒賦  其一○",
        "id": "2a2c30bc-efb2-473f-8adc-ff23607d059a"
    },
    {
        "author": "黄裳",
        "paragraphs": [
            "清生明爽靜生悲，羣動相將却入機。",
            "物向本根成既老，雁知時節去還歸。",
            "山人邀飲酒初熟，漁叟獻鮮鱸正肥。",
            "莫管世情都掃盡，閒來林下看秋輝。"
        ],
        "title": "秋日有感",
        "id": "4e0bd2da-9b95-420e-99c2-ba1b50ee193d"
    },
    {
        "author": "黄裳",
        "paragraphs": [
            "應向公餘飽看山，弦歌安用智閒閒。",
            "有爲百里人同樂，無累三神我獨閒。",
            "雖隔春風長在想，尚期嘉什屢蒙頒。",
            "近來與物低昂少，多是聰明落靜關。"
        ],
        "title": "和寄麻城饒令",
        "id": "1f4fcb9c-b6e2-4b6e-a7fa-c9e368b9e677"
    },
    {
        "author": "黄裳",
        "paragraphs": [
            "白蓮池上閣崢嶸，萬朵西風滿社清。",
            "已寓漣漪呈皓質，何妨污潦得浮生。",
            "羅抨翠蓋秋陽盛，玉琢香腮曉鑑明。",
            "空色從來無辨處，此詩非獨爲花成。"
        ],
        "title": "白蓮閣",
        "id": "50abc374-8bbc-4281-a12e-fac73e7dd09a"
    },
    {
        "author": "黄裳",
        "paragraphs": [
            "明舍義方立，深宮文藝成。",
            "詩書盈篋重，金玉滿堂輕。",
            "天漢一枝峻，秋風雙桂榮。",
            "羨君能自樂，在處有蓬瀛。"
        ],
        "title": "寄題明舍",
        "id": "3ce26319-3dce-4305-a7a4-a4c2f28e40f5"
    },
    {
        "author": "黄裳",
        "paragraphs": [
            "一枝能獨立，三徑漫相隨。",
            "閒逐人行止，先知路險夷。",
            "倚憑吟望久，將飲醉歸遲。",
            "携到遙林下，尤宜倒接䍦。"
        ],
        "title": "藤杖",
        "id": "05b18667-0aa8-47a7-b2bc-5baddeb905aa"
    },
    {
        "author": "黄裳",
        "paragraphs": [
            "自能騰踏到天衢，少壯爲龍卷未舒。",
            "案上不留生熟事，篋中偏有古今書。",
            "高吟應愜新移命，幽夢還尋舊隠居。",
            "須道守官誰似我，長來湖上得清虛。"
        ],
        "title": "寄蕭思遠",
        "id": "9f70b009-42ce-4e59-9b44-991f7a81b4ec"
    },
    {
        "author": "黄裳",
        "paragraphs": [
            "小宗纔廢各西東，懷想湖江夢寐中。",
            "受祖生涯君獨異，起家身計我誰同。",
            "客遊何事千山遠，族燕還悲一位空。",
            "期約明年來侍側，青衫滿滿桂花風。"
        ],
        "title": "寄湖江二十四叔",
        "id": "5d0dbeaa-1835-4b67-af69-8f5d5ad3811d"
    },
    {
        "author": "黄裳",
        "paragraphs": [
            "大老悠悠不嗣音，高風難向望中尋。",
            "三千賓客空離合，十二山河自古今。",
            "北戶人歸雲洞遠，東方春入牡丹深。",
            "兩辭遣興無他好，只有閒來醉與吟。"
        ],
        "title": "表海亭",
        "id": "245ee066-c249-4254-9c3c-892accbe180e"
    },
    {
        "author": "黄裳",
        "paragraphs": [
            "不須扶我自登山，脚力能勝十八盤。",
            "一字雁低頭上過，兩城人細掌中看。",
            "雖知北戶緣尤在，却笑南柯夢未闌。",
            "忽見歸雲應是信，滿襟先得洞天寒。"
        ],
        "title": "社日遊雲門山",
        "id": "b63d6dc2-5e4a-4cc1-8806-917e24d788a4"
    },
    {
        "author": "黄裳",
        "paragraphs": [
            "九龍峰下閣橫秋，世上纖塵不可留。",
            "清伴夜蟾留醉客，細吹時雨走歸舟。",
            "天南從此載鵬往，山北與誰乘鶴遊。",
            "已是逍遙何所待，上人高臥見蓬丘。"
        ],
        "title": "次泠風閣之韵  其一",
        "id": "842b0cc5-fa37-4486-a287-c50f29f113b2"
    },
    {
        "author": "黄裳",
        "paragraphs": [
            "能御泠風入九秋，豈愁光景去難留。",
            "翠摇竹影落猿嶠，清遞笛聲來鷺洲。",
            "兩腋獨乘盧椀興，滿襟誰作楚臺遊。",
            "須知大塊生微意，豈俟雲邊虎嘯丘。"
        ],
        "title": "次泠風閣之韵  其二",
        "id": "c54dd6a6-d772-4015-88b1-5d61affbd4de"
    },
    {
        "author": "黄裳",
        "paragraphs": [
            "欄檻天都近，池塘水鑑平。",
            "微風晴後寂，孤月夜來清。",
            "大象莫能破，纖塵何處生。",
            "湘靈誰爲感，一曲謾分明。"
        ],
        "title": "寄題澄虛閣",
        "id": "723f1bfb-82cb-4feb-aa2c-a600a95cd848"
    },
    {
        "author": "黄裳",
        "paragraphs": [
            "得老歸來已幾年，水雲深處洞中天。",
            "有身且睡三竿日，無物應看一指禪。",
            "松竹亭臺閒信步，鄉閭樽俎謾隨緣。",
            "此生離合誰能定，只見龍潭尚宛然。"
        ],
        "title": "贈致政王朝奉",
        "id": "9581d386-e356-4263-8d9e-3dab7cc76f3d"
    },
    {
        "author": "黄裳",
        "paragraphs": [
            "過去光陰有勝遊，翠微深處更乘秋。",
            "偶尋得石坐云坐，莫問作官休未休。",
            "世揉道情塵擾擾，雲藏詩壁歲悠悠。",
            "山僧看了須重看，且碧雙眸便轉頭。"
        ],
        "title": "次張秘校昔日同遊僧舍",
        "id": "d7f6d8af-94f4-436e-b4cc-1149daba9e6a"
    },
    {
        "author": "黄裳",
        "paragraphs": [
            "遽往偶相聚，下簾人事稀。",
            "感秋那聽雨，聞杵屢催衣。",
            "得喪多士夢，行藏羣雁飛。",
            "黄花期野老，須插滿頭歸。"
        ],
        "title": "和李學士試院感秋二首  其一",
        "id": "5cbfb4e8-843b-4752-8f9b-574861d70216"
    },
    {
        "author": "黄裳",
        "paragraphs": [
            "荒庭初得雨，幽點失凋梧。",
            "滯思舒千卷，高吟想五湖。",
            "蛩聲生翠幄，酒力借微軀。",
            "襲蹈貽文病，猶難望漢儒。"
        ],
        "title": "和李學士試院感秋二首  其二",
        "id": "2474b750-60e2-48de-bb79-27f8b979316a"
    },
    {
        "author": "黄裳",
        "paragraphs": [
            "升沈相識十三秋，新故如麻一轉頭。",
            "久款遊從來北闕，遽聞風教入東州。",
            "自驅矛盾趨中說，誰擁鸞旂翫半流。",
            "十日菊花猶可醉，多情應且擊扁舟。"
        ],
        "title": "送劉教授",
        "id": "40771df5-cf15-4d25-9a5e-7d5b0dbd0f8f"
    },
    {
        "author": "黄裳",
        "paragraphs": [
            "平嵐亭寄半天身，閒向欄干獨倚頻。",
            "往事有懷誰共笑，歸雲無意自相親。",
            "神仙窟宅幽明境，花木園林上下春。",
            "斗絕一臺疑是此，不須低首看紅塵。"
        ],
        "title": "平嵐亭",
        "id": "20b565b3-949b-4430-9bc9-8d63cd2cb68a"
    },
    {
        "author": "黄裳",
        "paragraphs": [
            "一家風景洞天清，不愧東南第一名。",
            "春入桃源花未落，秋歸湘浦月初生。",
            "便捐世事劬劬到，且置籃輿緩緩行。",
            "隨分堪觀無可辨，水光山色競相迎。"
        ],
        "title": "湖上",
        "id": "f822a04c-aad4-4a3c-92dc-5322f0fa116d"
    },
    {
        "author": "黄裳",
        "paragraphs": [
            "相隨山水裏徘徊，興未闌時慎勿催。",
            "草草行厨隨步去，匆匆漁艇趁船來。",
            "每逢佳景還含思，偶造幽軒更把盃。",
            "况是同歸無世味，何須旁立有蓮腮。",
            "荻灣桃塢猶留客，不覺銀瓶又耻罍。"
        ],
        "title": "會江晦叔遊湖山",
        "id": "2bbcc895-7d9b-4c7e-91b9-1ce0af7718bb"
    },
    {
        "author": "黄裳",
        "paragraphs": [
            "得道無餘事，遊方有幾年。",
            "如何超幻境，誰與付真筌。",
            "初祖昔曾訣，趙州今已仙。",
            "進修方且學，拂蕩未須傳。",
            "歸去南山好，休休更說禪。"
        ],
        "title": "送昇師行",
        "id": "0a529c2e-c454-4ad3-adb6-6ea3f651c475"
    },
    {
        "author": "黄裳",
        "paragraphs": [
            "誰是怡山不滅仙，定光來應此方緣。",
            "龍驤鳳翥三宗字，獅吼雷鳴六祖禪。",
            "魚佩獨垂聊徇世，藕絲相感爲開天。",
            "自從日月歸真後，衣法何人已得傳。"
        ],
        "title": "留題西禪寺",
        "id": "d928d2c5-6332-4ce9-9a81-7441ab330f1b"
    },
    {
        "author": "黄裳",
        "paragraphs": [
            "未到中年便掛冠，一鄉三老北溪寒。",
            "廢興有命知尤早，去住無心遇更難。",
            "輕物想能閒似夢，愛山應是好如官。",
            "莫言林下何曾見，待向圖中畫與看。"
        ],
        "title": "題鄉老堂",
        "id": "10b7b051-9a77-40e6-80bc-cfa177367382"
    },
    {
        "author": "黄裳",
        "paragraphs": [
            "爲愛江湖夢也尋，有泉來處亂雲深。",
            "鑿開澄澈是天界，激起潺湲非世音。",
            "鴻雁渚幽山兩足，芙蓉堂冷水中心。",
            "花時月夜扁舟興，相約公餘一醉吟。"
        ],
        "title": "次趙彥思東湖見寄",
        "id": "47cc738e-0428-463b-98ca-11601c16bf85"
    },
    {
        "author": "黄裳",
        "paragraphs": [
            "不於場屋便橫行，安用詩書寄此生。",
            "萬里一飛雖有志，十年三戰未成名。",
            "風霜已是知秋栢，雷雨何妨借海鯨。",
            "自愧壯圖猶未效，幾時樽酒與君評。"
        ],
        "title": "和范宏甫",
        "id": "368b5e96-2b31-47a0-b980-e07e25ddad9b"
    },
    {
        "author": "黄裳",
        "paragraphs": [
            "纔踰閩嶺轉悠悠，所屬相逢夢未休。",
            "逸興起君桑梓國，多情尋我帝王州。",
            "且看文物新朝事，更話溪山舊酒樓。",
            "會合此生能幾度，一樽長瀉菊花秋。"
        ],
        "title": "喜張公實至",
        "id": "e60f6875-d431-463b-8880-93a6bca0e751"
    },
    {
        "author": "黄裳",
        "paragraphs": [
            "未蒙官放此身休，空恨茶園失舊遊。",
            "將謂天邊鴻共發，豈知門外雨相留。",
            "一襟凉過人歸室，萬朵香殘菊送秋。",
            "兄弟急難君有義，白衣東下更何尤。"
        ],
        "title": "方祖仁都門阻雨",
        "id": "7dbabe0e-b7a8-471b-ae04-2d5569efc38f"
    },
    {
        "author": "黄裳",
        "paragraphs": [
            "物華才思兩無窮，來倚欄干萬累空。",
            "今古坐間山遠近，悲歡潮後客西東。",
            "樵樓上下夕陽外，漁網高低烟雨中。",
            "想見飛昇人只在，留題當識紫玄翁。"
        ],
        "title": "桐廬會景亭二首  其一",
        "id": "a0f8a4b4-1aff-40c9-9a66-2b113a8a5b98"
    },
    {
        "author": "黄裳",
        "paragraphs": [
            "舟楫會通處，陰陽明晦時。",
            "四并歸善政，萬象入新詩。",
            "地勝得仙久，水遙歸鷺遲。",
            "爲看滕閣記，將賦此尤宜。"
        ],
        "title": "桐廬會景亭二首  其二",
        "id": "2aae88ce-e3b9-465e-9bd5-7d1cf44c1f61"
    },
    {
        "author": "黄裳",
        "paragraphs": [
            "一府觀風郡督郵，試看鷹隼在高秋。",
            "黄花對酌新離別，白雪難思舊唱酬。",
            "塵緒案頭來擾擾，銀河天上去悠悠。",
            "碧羅琢硯初離水，勤寫瑰奇度阻脩。"
        ],
        "title": "送王道觀錄事",
        "id": "5062574e-56d6-44f1-8dd2-d077d848487b"
    },
    {
        "author": "黄裳",
        "paragraphs": [
            "勢利交遊聚與分，會真堂上合離羣。",
            "形骸外索難爲侶，風義中尋偶得君。",
            "水鑑秋來宜泛月，桃源花後且穿雲。",
            "此生已是龍山客，高論相過我欲聞。"
        ],
        "title": "貽劉先生",
        "id": "f5ac36ce-c333-404f-ae0e-980d14762adf"
    },
    {
        "author": "黄裳",
        "paragraphs": [
            "雕欄身有限，芳草意無窮。",
            "望盡天垂地，吟餘色入空。",
            "鋒鋩千里岫，羽翼半天風。",
            "萬象回頭了，駢明亦夢中。"
        ],
        "title": "題望遠樓",
        "id": "341da378-e203-4f03-ac8a-4ffd7843c931"
    },
    {
        "author": "黄裳",
        "paragraphs": [
            "南來安不裂新題，萬里悠悠十載睽。",
            "一別每懷君海角，兩除應笑我朝齏。",
            "是非莫訝時方轉，榮辱須驚物未齊。",
            "故舊九仙山下客，想曾携手泛三溪。"
        ],
        "title": "寄陳邵老  其一",
        "id": "00e72cab-1b2f-4075-ba69-750d538e1c17"
    },
    {
        "author": "黄裳",
        "paragraphs": [
            "幾度爲書却便休，疏慵于我更如讎。",
            "兩忘有道何須問，相責無情我合羞。",
            "屢感客塵新事變，難尋陵谷舊時遊。",
            "爲親歸去親猶健，只此浮生已解憂。"
        ],
        "title": "寄陳邵老  其二",
        "id": "d1a2276e-1dd6-4f9d-9896-9fff74ff491a"
    },
    {
        "author": "黄裳",
        "paragraphs": [
            "十年譏笑爲誰妨，洒落思君酒甕旁。",
            "曉殿雖爭多士捷，夜窗還對短檠光。",
            "靜憐春草開三徑，冷怪朝齏引五漿。",
            "且喜相逢頭尚黑，江湖休更起懷鄉。"
        ],
        "title": "次邦彥節推見寄  其一",
        "id": "6fdf1a1e-6038-4111-9c57-1211cfc1b37f"
    },
    {
        "author": "黄裳",
        "paragraphs": [
            "淮上相逢得勝遊，水邊鄉落水邊洲。",
            "每憐酒旆能留客，長恐秋風便解舟。",
            "十載窮通重把手，兩朝今古一迴頭。",
            "金明且看春波綠，共我忘機子與鷗。"
        ],
        "title": "次邦彥節推見寄  其二",
        "id": "a45eb8f1-35a7-4069-89ad-96a1fa04dcfe"
    },
    {
        "author": "黄裳",
        "paragraphs": [
            "形迹分飛有道同，五年聲問不須通。",
            "侍親官上應尤樂，得子年來想更聰。",
            "相對忽因山入夢，自窺還愛璧涵空。",
            "公餘誰伴溪南話，七椀浮雲兩腋風。"
        ],
        "title": "寄簡能",
        "id": "f4332999-78eb-4376-a93b-b9efcb7a5fdb"
    },
    {
        "author": "黄裳",
        "paragraphs": [
            "蓮社是非外，洞天空色中。",
            "一枝樵客夢，兩腋石門風。",
            "鹿徑蹤何在，榴花信可通。",
            "此緣當邂逅，來接紫玄翁。"
        ],
        "title": "榴花洞",
        "id": "849afbdc-7819-4c5e-a8da-67200b67619c"
    },
    {
        "author": "黄裳",
        "paragraphs": [
            "有懷高論已經年，不落中間與兩邊。",
            "世路幾人機寂寂，春風何處騎翩翩。",
            "四聲險韵應尋句，一炷清香想看禪。",
            "我更欲勞三吐哺，周公今付伯禽賢。"
        ],
        "title": "訪曾君施不值",
        "id": "153378ea-b895-473e-93f1-264c6c543e58"
    },
    {
        "author": "黄裳",
        "paragraphs": [
            "更去鄉關作子男，得賢當美大夫監。",
            "暑中雨過乘清洛，公外雲開看綠巖。",
            "遂失故人須舉酒，纔聞佳境便收帆。",
            "春暉已報君無愧，一表遺文敕兩緘。"
        ],
        "title": "送李奉議",
        "id": "9d8421f9-406c-4e80-b953-d02564695382"
    },
    {
        "author": "黄裳",
        "paragraphs": [
            "想見高風夢已飛，無心中有道心微。",
            "此生獨斷來修養，何處相逢得指歸。",
            "融結幾人知火候，斡旋惟子識天機。",
            "松庵欲對禪床坐，莫問朝曦與夕暉。"
        ],
        "title": "貽沖和子",
        "id": "915768b9-4e81-4420-8d07-325822d89017"
    },
    {
        "author": "黄裳",
        "paragraphs": [
            "陰陽無意本由人，禍福皆緣幻與真。",
            "悟即離倫兼度世，迷須傾國更亡身。",
            "智愚莫曉氣隨數，老少合驚秋復春。",
            "有物混成如了得，却教真幻兩通神。"
        ],
        "title": "陰陽",
        "id": "b3ac4510-9238-4255-9ffd-276e6955ffd6"
    },
    {
        "author": "黄裳",
        "paragraphs": [
            "異香來自洞中春，王屋華陽密作鄰。",
            "宛轉白雲離紫府，參差青鎖斷紅塵。",
            "若無天柱難留許，惟有桃花解笑秦。",
            "我得此官應是分，欲從何處更尋真。"
        ],
        "title": "遊洞霄簡陳伯修",
        "id": "3a190c57-ee55-4482-9d77-707996226741"
    },
    {
        "author": "黄裳",
        "paragraphs": [
            "夢中宣使至，天上敕書開。",
            "去騎遵西野，回眸失北槐。",
            "利名何日了，儒法幾回來。",
            "丹管誅邪說，重帷截亂埃。",
            "簿書稀見影，典策冗成堆。",
            "仰望門雖峻，旁求網已恢。",
            "幽題胸膽破，雄敵劍鋒摧。",
            "狂欲勞彈鋏，輕投慎報瑰。",
            "侯中誰破的，營下各銜枚。",
            "含蓄飛香翰，搜尋遶翠苔。",
            "自非衡鑑手，誰是棟梁材。",
            "累外灰心火，閒中臥鼻雷。",
            "相投歸邂逅，共樂入調詼。",
            "寥廓喪爾界，勤勞忘彼嵬。",
            "家音催轉曆，廳議款銜盃。",
            "殊品酬三刖，遊辭薦一咍。",
            "無形嗤字號，有秩喜罇罍。",
            "壁角蚊初動，天南暑已回。",
            "不慚居屋漏，却厭面牆隈。",
            "凉滿亭亭扇，香餘餠餠灰。",
            "幾時當命駕，此興可登臺。",
            "清浪風歸袖，紅鱗酒入腮。",
            "莫隨人俯仰，且共月徘徊。",
            "既事當如約，分襟便可催。",
            "棘闈人散後，誰賦北山萊。"
        ],
        "title": "考試軍器所和敦禮兵部見示之什",
        "id": "395934fc-0e99-4b33-94b1-f1eed29f9e39"
    },
    {
        "author": "黄裳",
        "paragraphs": [
            "瑞意纔含蓄，輕花即翦裁。",
            "清寒穿箔去，豐兆破烟來。"
        ],
        "title": "偕王道觀雪中聯句  其一",
        "id": "643cfd26-a272-4846-9884-4e80242dc94e"
    },
    {
        "author": "黄裳",
        "paragraphs": [
            "密霰俄傳信，癡雲預作媒。",
            "瑶池方瀲灧，玉鳳更毰毸。"
        ],
        "title": "偕王道觀雪中聯句  其二",
        "id": "c2c041ea-0537-4764-a9bc-ef91b16db4b3"
    },
    {
        "author": "黄裳",
        "paragraphs": [
            "思見憐初洒，憂消喜漸堆。",
            "惜明聊自擬，驚密偶同欵。"
        ],
        "title": "偕王道觀雪中聯句  其三",
        "id": "1d71c3bb-3dea-4040-b4a0-72ff796ed3b1"
    },
    {
        "author": "黄裳",
        "paragraphs": [
            "片片榆飄莢，纍纍蚌剖胎。",
            "遽將天曉報，頻把歲華催。"
        ],
        "title": "偕王道觀雪中聯句  其四",
        "id": "ba4a9518-a448-4f3e-a64b-cba5299a7a5f"
    },
    {
        "author": "黄裳",
        "paragraphs": [
            "有景榮千巘，無私瑞九垓。",
            "水精排瓦礫，天庫委瓊瑰。"
        ],
        "title": "偕王道觀雪中聯句  其五",
        "id": "ba959b2d-2cda-40c3-b26c-d06fce630f91"
    },
    {
        "author": "黄裳",
        "paragraphs": [
            "就下深趨坎，憑高杪寄桅。",
            "四垂纔密密，一望已皚皚。"
        ],
        "title": "偕王道觀雪中聯句  其六",
        "id": "a9a993f3-7ae4-4c54-93ee-8cd65059db23"
    },
    {
        "author": "黄裳",
        "paragraphs": [
            "瀑布鬭直瀉，仙葩誰碎挼。",
            "風前鵝毳落，秋後海潮回。"
        ],
        "title": "偕王道觀雪中聯句  其七",
        "id": "d70e3eb4-0494-42d6-a88b-6f31d4171ba4"
    },
    {
        "author": "黄裳",
        "paragraphs": [
            "礱轉揚輕礦，篩旋迸細粞。",
            "紋波翻太液，縞練遶蓬萊。"
        ],
        "title": "偕王道觀雪中聯句  其八",
        "id": "9cfc1c32-0d0f-4d20-afe4-b34a3626210e"
    },
    {
        "author": "黄裳",
        "paragraphs": [
            "泛泛冰壺動，漫漫寶鑑開。",
            "柳條新弄絮，律管乍飛灰。"
        ],
        "title": "偕王道觀雪中聯句  其九",
        "id": "3a419c8b-7c85-431d-8edd-fdd4343de715"
    },
    {
        "author": "黄裳",
        "paragraphs": [
            "照耀行人氅，光華釣叟臺。",
            "書帷爭白日，秋色改黄槐。"
        ],
        "title": "偕王道觀雪中聯句  其一○",
        "id": "c6420ed8-af48-488f-97ae-8d4e4ef0d665"
    },
    {
        "author": "黄裳",
        "paragraphs": [
            "比潔須延月，聞香不掩梅。",
            "載塗人艮趾，入領我咸脢。"
        ],
        "title": "偕王道觀雪中聯句  其一一",
        "id": "18d84e69-dea5-43ad-894a-d4a715e2a7e7"
    },
    {
        "author": "黄裳",
        "paragraphs": [
            "封鎖烟嘗衛，飛揚露可陪。",
            "厚將平地塹，高欲峻堂陔。"
        ],
        "title": "偕王道觀雪中聯句  其一二",
        "id": "4fe8acd1-db40-4837-a47c-f41dd8621be5"
    },
    {
        "author": "黄裳",
        "paragraphs": [
            "特應三冬令，寧傷萬物胚。",
            "秦蛇伸瓦隴，卞璞暴山峐。"
        ],
        "title": "偕王道觀雪中聯句  其一三",
        "id": "af5f2b4b-b8d6-4cdb-85a6-6e5b58fbce49"
    },
    {
        "author": "黄裳",
        "paragraphs": [
            "始恐佛氏講，天花何徘徊。",
            "終疑宓妃至，仙肌何奇侅。"
        ],
        "title": "偕王道觀雪中聯句  其一四",
        "id": "a05214c9-8e7e-4be8-ad1b-a675eed98c98"
    },
    {
        "author": "黄裳",
        "paragraphs": [
            "砌鋪砧上練，池泛甕中醅。",
            "豐滿莫見睍，優閒休及隤。",
            "遺圓還得璧，臨翠忽亡苔。",
            "弄巧俄顛漩，爭狂忽遡洄。"
        ],
        "title": "偕王道觀雪中聯句  其一五",
        "id": "1751ca88-d803-41fd-8609-4df061954459"
    },
    {
        "author": "黄裳",
        "paragraphs": [
            "空中逢汗漫，望外見崔嵬。",
            "艷態非因飾，虛根豈可栽。",
            "先崇逢壠斷，後化得牆隈。",
            "歡賀紛耕叟，欣拏亂戲孩。"
        ],
        "title": "偕王道觀雪中聯句  其一六",
        "id": "d623a8ff-4506-4f8f-b8a8-4c6da2077a86"
    },
    {
        "author": "黄裳",
        "paragraphs": [
            "應迷天上鶴，猶壓地中雷。",
            "商色皎且盛，郢歌清更哀。",
            "簷澌懸劍戟，庭塊列杓魁。",
            "對老凌華髮，迎春濯舊埃。"
        ],
        "title": "偕王道觀雪中聯句  其一七",
        "id": "aa3374e6-c087-475e-9e2a-2ffe01d527ad"
    },
    {
        "author": "黄裳",
        "paragraphs": [
            "盛疑星漢瀉，高恐玉山頹。",
            "江水聊添漲，春根却忌培。",
            "漁汀埋舸纜，獵野陷盧鋂。",
            "覆蓋污爲潔，消磨厲作災。"
        ],
        "title": "偕王道觀雪中聯句  其一八",
        "id": "b320a694-ba1d-4f0b-9607-5e1da24d63a7"
    },
    {
        "author": "黄裳",
        "paragraphs": [
            "棲寒禽惴慄，步滑馬虺尵。",
            "富國寒銀溢，籠鵬素網恢。",
            "漫郊頻去牧，□穴愴歸𧳟。",
            "戶濕知風送，軒鳴想竹摧。"
        ],
        "title": "偕王道觀雪中聯句  其一九",
        "id": "b013f163-e2ca-4206-b5bb-18ceb7d81d3d"
    },
    {
        "author": "黄裳",
        "paragraphs": [
            "密勻甌漬液，丹映檻凝衃。",
            "照歲何妨積，侵階慎勿推。"
        ],
        "title": "偕王道觀雪中聯句  其二○",
        "id": "52536948-deee-4286-98a3-05965fa4c890"
    },
    {
        "author": "黄裳",
        "paragraphs": [
            "書窗輝竹簡，詩筆凍松煤。",
            "煎煮供茶鼎，收藏厠酒罍。"
        ],
        "title": "偕王道觀雪中聯句  其二一",
        "id": "bc3180b6-4c8f-429d-b8cd-d3af655cd8bc"
    },
    {
        "author": "黄裳",
        "paragraphs": [
            "擬氈安可卷，欲器不禁鎚。",
            "俯拾甘頳手，昂窺任撲腮。"
        ],
        "title": "偕王道觀雪中聯句  其二二",
        "id": "cd9f86c8-f480-49dc-907c-5b255dcffd60"
    },
    {
        "author": "黄裳",
        "paragraphs": [
            "誤雞忙下杙，趣雉不須䍙。",
            "翫久清成興，吞多冷失咍。"
        ],
        "title": "偕王道觀雪中聯句  其二三",
        "id": "3d17a865-f765-4c2c-a6f8-6bcbb2d6f837"
    },
    {
        "author": "黄裳",
        "paragraphs": [
            "脂膚堪奬與，墨面可譏詼。",
            "鹽散徒云爾，心虛可比哉。"
        ],
        "title": "偕王道觀雪中聯句  其二四",
        "id": "74677548-1d5d-44a3-ae4c-46428f59ce52"
    },
    {
        "author": "黄裳",
        "paragraphs": [
            "助清還啜茗，勝冷屢銜盃。",
            "辨味憑茶陸，登高愜賦枚。",
            "袁門清夢未，梁苑勝遊纔。",
            "船去須尋戴，詩成蓋獻裴。",
            "光餘應可借，□大固難猜。"
        ],
        "title": "偕王道觀雪中聯句  其二五",
        "id": "66a65bfc-7e63-47cd-a5fb-0c639e25df67"
    },
    {
        "author": "黄裳",
        "paragraphs": [
            "得官來自洞中天，閒向桑間戲問禪。",
            "已爲命機根玉籙，曾將心印祖金仙。",
            "懶看小吏呈朝報，喜聽高人說世緣。",
            "一物也無參底事，紛紛誰可付真筌。"
        ],
        "title": "徐州遊崇寧",
        "id": "5edb4374-1992-49ab-8bbc-6b3ef8578c7f"
    },
    {
        "author": "黄裳",
        "paragraphs": [
            "有分尋真莫道難，蓬萊詩句請君看。",
            "雙輪轉出三清路，二氣燒成九轉丹。",
            "烟靄樓臺金虎遶，雪霜宮殿玉龍盤。",
            "解顔爲向潜山近，天柱峰頭月夜寒。"
        ],
        "title": "道中有作呈崔風子",
        "id": "58827cba-c14b-4de7-b9aa-353fcba4ffc8"
    },
    {
        "author": "黄裳",
        "paragraphs": [
            "纁車曾此賁山林，深谷爲陵古到今。",
            "節行清如臺下水，何人能洗利名心。"
        ],
        "title": "舟次嚴子陵瀨  其一",
        "id": "9d77f232-6a73-45fb-9635-fe3642516dae"
    },
    {
        "author": "黄裳",
        "paragraphs": [
            "故人康世自英雄，富貴明知轉首空。",
            "不似羊裘歸去好，素癡猶解笑三公。"
        ],
        "title": "舟次嚴子陵瀨  其二",
        "id": "3919033a-a92a-47b9-a929-51067a1b0e5f"
    },
    {
        "author": "黄裳",
        "paragraphs": [
            "交遊分在紅塵外，主客緣從紫極中。",
            "各有志存休見迫，經邦須訪渭川翁。"
        ],
        "title": "舟次嚴子陵瀨  其三",
        "id": "f49fb851-d959-43bd-bac2-48860e6f6622"
    },
    {
        "author": "黄裳",
        "paragraphs": [
            "風節無人能用舍，塵凡何處問行藏。",
            "虹蜺已卷胸中氣，只作天文一點光。"
        ],
        "title": "舟次嚴子陵瀨  其四",
        "id": "8251d40e-2664-4a76-9393-9033391c4112"
    },
    {
        "author": "黄裳",
        "paragraphs": [
            "已外世情來獨立，何勞物色去相尋。",
            "太官食好還多累，一線金鱗豈有心。"
        ],
        "title": "舟次嚴子陵瀨  其五",
        "id": "6f4855e3-88cd-4f47-8b0a-ff8c465b3c51"
    },
    {
        "author": "黄裳",
        "paragraphs": [
            "雙梧尤愜雨中聽，莫恨庭前古月明。",
            "簌簌西風吹又急，却疑欹枕得秋聲。"
        ],
        "title": "和張樞密西齋",
        "id": "d0fcd86a-a1cd-4155-96cb-83a3cff31bf7"
    },
    {
        "author": "黄裳",
        "paragraphs": [
            "胡笳羌笛此聲同，一曲梅花萬感濃。",
            "吹轉滿城蝴蝶夢，利名心動五更鐘。"
        ],
        "title": "和人聞角  其一",
        "id": "21097e17-3e80-418d-a0a6-a15fce8ea2b0"
    },
    {
        "author": "黄裳",
        "paragraphs": [
            "一聲寒角四更終，吹下雲間細細風。",
            "孤館幾多人展轉，半窗明月與誰同。"
        ],
        "title": "和人聞角  其二",
        "id": "b5c5e6ed-001a-431a-96dc-90b291607c40"
    },
    {
        "author": "黄裳",
        "paragraphs": [
            "秋來猶寄一涯天，葉葉秋聲似去年。",
            "可惜良辰長在客，不堪孤館更聞蟬。"
        ],
        "title": "秋日有感  其一",
        "id": "1f92a25d-7c95-406e-ad10-5b2419dfc0a9"
    },
    {
        "author": "黄裳",
        "paragraphs": [
            "幾時能致買山錢，便好山中醉暮天。",
            "有物秋來長引夢，鱸魚新到曲江邊。"
        ],
        "title": "秋日有感  其二",
        "id": "92895377-63b4-44ba-9d9f-8576514ab05f"
    },
    {
        "author": "黄裳",
        "paragraphs": [
            "歌管東西誰共樂，水雲高下自相通。",
            "吟看忽到難吟處，望斷天南色入空。"
        ],
        "title": "延平閣閒望  其一",
        "id": "69b6ea4b-6359-4659-8912-267e7d89c661"
    },
    {
        "author": "黄裳",
        "paragraphs": [
            "南北山形兩鬭龍，畫橋橫鎖水西東。",
            "百花巖上人長在，誰識神仙指顧中。"
        ],
        "title": "延平閣閒望  其二",
        "id": "f943c18c-466e-4d0c-b19f-3305a030b4ea"
    },
    {
        "author": "黄裳",
        "paragraphs": [
            "兩邊樓館倚晴空，閣出中間與畫同。",
            "劍未歸時潭得月，舟從來處客乘風。"
        ],
        "title": "延平閣閒望  其三",
        "id": "24b9bb36-cf2e-413a-9871-90d3fdfa1cc0"
    },
    {
        "author": "黄裳",
        "paragraphs": [
            "翠微虛白兩圓融，爽氣令人欲御風。",
            "曉傍雕欄初見日，水天都入混茫中。"
        ],
        "title": "延平閣閒望  其四",
        "id": "a772c934-4a65-4a73-bd18-75517a980f89"
    },
    {
        "author": "黄裳",
        "paragraphs": [
            "客維舟處莫匆匆，拂袖人來蓼已紅。",
            "江上忽含烟雨意，數峰還在有無中。"
        ],
        "title": "延平閣閒望  其五",
        "id": "63574b56-1db4-41bd-910a-3057c9bf676a"
    },
    {
        "author": "黄裳",
        "paragraphs": [
            "倚闌誰問紫玄翁，湘浦幽懷莫我同。",
            "邂逅秦漁人不識，扁舟常在水西東。"
        ],
        "title": "延平閣閒望  其六",
        "id": "ae95fdad-b1f5-4537-8b1f-2523f3debe65"
    },
    {
        "author": "黄裳",
        "paragraphs": [
            "不顧溪山已幾年，再營華構慰人瞻。",
            "欲尋好景歸詩思，更候朝曦與夜蟾。"
        ],
        "title": "延平閣閒望  其七",
        "id": "544a9ddd-6828-47b5-9fa3-bb7905c13dea"
    },
    {
        "author": "黄裳",
        "paragraphs": [
            "英靈祠下晉朝賢，終伴精芒合水邊。",
            "看取黄龍沙斗起，滿城歌吹入豐年。"
        ],
        "title": "延平閣閒望  其八",
        "id": "66dd961a-ff83-477b-81ee-2b1d6dc92bf9"
    },
    {
        "author": "黄裳",
        "paragraphs": [
            "演峰遙見客懷開，天末舟從海上回。",
            "三岸讙呼無別事，一潭風雨劍歸來。"
        ],
        "title": "延平閣閒望  其九",
        "id": "f802037a-6e32-49fa-860a-3a6ae58db3d0"
    },
    {
        "author": "黄裳",
        "paragraphs": [
            "雲中山出三秋靜，水上風來六月寒。",
            "寶氣有時藏不得，夜深尤好倚闌干。"
        ],
        "title": "延平閣閒望  其一○",
        "id": "66681e1c-9025-4282-996b-4a2215e78369"
    },
    {
        "author": "黄裳",
        "paragraphs": [
            "芳意已將春漏洩，真香何慮雪埋藏。",
            "百花頭上爭先好，未用忙誇落後粧。"
        ],
        "title": "梅花  其一",
        "id": "d93b3723-7556-4dd7-b4d5-29ae46b3abf2"
    },
    {
        "author": "黄裳",
        "paragraphs": [
            "逢春莫問枝南北，對雪休分臘後先。",
            "豈獨惜花長欲醉，相宜尤是雪寒天。"
        ],
        "title": "梅花  其二",
        "id": "24cc3c1f-dbe0-4702-835c-092625a851df"
    },
    {
        "author": "黄裳",
        "paragraphs": [
            "花傍水邊窺縹緲，月來花上失蟬娟。",
            "長教風脚微如線，時把真香爲我傳。"
        ],
        "title": "梅花  其三",
        "id": "baeb75be-7414-4f39-a0ca-3ab7c14054ce"
    },
    {
        "author": "黄裳",
        "paragraphs": [
            "密移神化本無情，天篆橫空木末榮。",
            "凝住雪花都不下，槎牙枝上放輕盈。"
        ],
        "title": "梅花  其四",
        "id": "ea4f681f-98e4-400b-930c-cf721bf22118"
    },
    {
        "author": "黄裳",
        "paragraphs": [
            "蜂蝶謾尋花後葉，功名猶寄鼎中羹。",
            "開樽好席瑶林下，香墮金巵得素瓊。"
        ],
        "title": "梅花  其五",
        "id": "dd553b2b-264f-41b1-8c00-1c73430e98bb"
    },
    {
        "author": "黄裳",
        "paragraphs": [
            "一種清香誰可比，九春和氣爾爭先。",
            "曉來爛熳驚人眼，只謂寒林是雪天。"
        ],
        "title": "梅花  其六",
        "id": "9ab6c374-fea3-432a-82d8-e48446b0522d"
    },
    {
        "author": "黄裳",
        "paragraphs": [
            "醱醅新酒人間熟，蓓蕾寒梅嶺上開。",
            "親自折歸罇畔去，幾回尋向雪中來。"
        ],
        "title": "梅花  其七",
        "id": "867d3aad-4c17-4e87-9b72-8d85656a8340"
    },
    {
        "author": "黄裳",
        "paragraphs": [
            "自從花發吟何苦，未見春來惜更深。",
            "天與異香分辨雪，不教埋沒亂山陰。"
        ],
        "title": "梅花  其八",
        "id": "11f267ea-7346-4134-bdbe-9b74493a1c4f"
    },
    {
        "author": "黄裳",
        "paragraphs": [
            "當時歌舞競韶華，銀燭燒殘始上車。",
            "堂上舊歡何處覓，春風無計問桃花。"
        ],
        "title": "次禹弼同遊滕王園池之韵  其一",
        "id": "f8ed9c5b-d629-41f2-a314-7ec2e89715de"
    },
    {
        "author": "黄裳",
        "paragraphs": [
            "徘徊池上昔人非，不爲勞生竟自迷。",
            "花下百年緣分滿，月明誰聽杜鵑啼。"
        ],
        "title": "次禹弼同遊滕王園池之韵  其二",
        "id": "376070e3-0e93-4485-ae64-756888794d06"
    },
    {
        "author": "黄裳",
        "paragraphs": [
            "標的强宗兩鬢華，不令身後到牛車。",
            "武陵溪上人何在，流水聲中看落花。"
        ],
        "title": "次禹弼同遊滕王園池之韵  其三",
        "id": "74eadfb8-4806-4324-9448-0217dc27edc9"
    },
    {
        "author": "黄裳",
        "paragraphs": [
            "洪都山水北宮西，不似元嬰未解迷。",
            "客去尋春人已往，驚猿空有曉來啼。"
        ],
        "title": "次禹弼同遊滕王園池之韵  其四",
        "id": "f2ff16c4-6b87-4a73-9c94-242de3298e2c"
    },
    {
        "author": "黄裳",
        "paragraphs": [
            "靜意逢山樂自知，更遺名跡恐人疑。",
            "寒林野水相窺處，步未移時已得詩。"
        ],
        "title": "遊山",
        "id": "c8ea44c3-66d8-47b4-a091-45f86ce69353"
    },
    {
        "author": "黄裳",
        "paragraphs": [
            "衮衮羣芳已失真，超然奇秀始離倫。",
            "夜遊說與雕欄客，費盡天機老却春。"
        ],
        "title": "牡丹  其一",
        "id": "81df7b64-f5b6-49cb-9754-9219a547ca55"
    },
    {
        "author": "黄裳",
        "paragraphs": [
            "晚得天真獨有餘，百花榮謝莫相須。",
            "無窮春思包含盡，但問薰風有也無。"
        ],
        "title": "牡丹  其二",
        "id": "add7e491-7898-46a6-b69c-7519ec9f7995"
    },
    {
        "author": "黄裳",
        "paragraphs": [
            "香色兼收三月尾，聲名都壓百花頭。",
            "天真無處窺神化，欄畔新粧却自羞。"
        ],
        "title": "牡丹  其三",
        "id": "ba0649c4-4f88-4ebf-8ca1-c8c5ec71808b"
    },
    {
        "author": "黄裳",
        "paragraphs": [
            "東秦西洛景相望，只候花開是醉鄉。",
            "曾見玉香毬最好，樽前何獨說姚黄。"
        ],
        "title": "牡丹  其四",
        "id": "3e06a90d-583f-497b-924f-6d9ca262d962"
    },
    {
        "author": "黄裳",
        "paragraphs": [
            "夜對金蓮尤婉孌，曉窺清照轉精神。",
            "若教更共人長久，豈待能言始惱人。"
        ],
        "title": "牡丹  其五",
        "id": "62ed5ea1-d08a-4487-bd6d-2625bde74f7b"
    },
    {
        "author": "黄裳",
        "paragraphs": [
            "餘事誰能競世紛，閒臨風月戲爲文。",
            "清時不作閒時樂，只恐櫻桃口笑君。"
        ],
        "title": "酬淄守見寄  其一",
        "id": "07b20170-3f5a-4000-958a-136b67e5da9c"
    },
    {
        "author": "黄裳",
        "paragraphs": [
            "海岱東邊第一州，幸持龍虎節來遊。",
            "湖光照我清如鑑，未暇回頭看急流。"
        ],
        "title": "酬淄守見寄  其二",
        "id": "e6fe23a5-5bc2-4915-9e05-8ec7393a5654"
    },
    {
        "author": "黄裳",
        "paragraphs": [
            "倘來軒冕不須疑，鶴短鳬長却自悲。",
            "只合公餘貪一醉，賢愚休較未歸時。"
        ],
        "title": "酬淄守見寄  其三",
        "id": "93e60443-f749-4fbb-bf2d-12c18b536134"
    },
    {
        "author": "黄裳",
        "paragraphs": [
            "一榻清風勞輾轉，八磚閒日想徘徊。",
            "不須笑貌方相識，妙響還聞大似雷。"
        ],
        "title": "訪鄧承旨不值",
        "id": "431d8816-7f8e-4d80-9f3c-ceab55e916c0"
    },
    {
        "author": "黄裳",
        "paragraphs": [
            "傾耳西來御史驄，已慚秋月在塵籠。",
            "人間一笑誰能定，未必龍山失醉翁。"
        ],
        "title": "重九候拆號官",
        "id": "bf90d412-7b87-4dba-909a-a7ed7482ed22"
    },
    {
        "author": "黄裳",
        "paragraphs": [
            "漸遙人入翠微鄉，跨壑凌雲古道場。",
            "慧日體中誰獨見，水光終不外山光。"
        ],
        "title": "遊浄慈寺",
        "id": "6fd651bf-8355-4e50-b1c4-2fd1a16f868c"
    },
    {
        "author": "黄裳",
        "paragraphs": [
            "爲聞高隠訪遺孫，只有孤山獨自存。",
            "悵望詠梅人不見，寂寥惟度月黄昏。"
        ],
        "title": "遊孤山",
        "id": "af516e69-f5cc-4314-912a-e91aa312df52"
    },
    {
        "author": "黄裳",
        "paragraphs": [
            "樂道有真侶，好山無俗交。",
            "野花將逸興，不覺到巖坳。"
        ],
        "title": "信步",
        "id": "0ee3c5f7-aba3-43d6-8744-3c1ac5a90a83"
    },
    {
        "author": "黄裳",
        "paragraphs": [
            "蟾宮兄弟滿清都，競向花前醉索扶。",
            "昨夜碧桃源裏去，蕊香多少上蜂鬚。"
        ],
        "title": "代探花郎  其一",
        "id": "866185c9-eba2-472a-8746-2eda77cf37bc"
    },
    {
        "author": "黄裳",
        "paragraphs": [
            "鞭上蘆花柳色中，匆匆須放狀元紅。",
            "東君已播芳菲令，莫倚雕欄待晚風。"
        ],
        "title": "代探花郎  其二",
        "id": "85e3b58b-77fe-4651-b023-5e76c97e7a77"
    },
    {
        "author": "黄裳",
        "paragraphs": [
            "泛盡隋河乍入淮，數峰秋勢旅眉開。",
            "此身未立如飛絮，愧向雲山去又來。"
        ],
        "title": "泛淮",
        "id": "118ad3f4-5caf-417f-83c0-8b446c77dbea"
    },
    {
        "author": "黄裳",
        "paragraphs": [
            "林下閒携數尺笻，長中寬袖道家風。",
            "已留吏政青編上，却御仙風紫府中。"
        ],
        "title": "贈致政張郎中",
        "id": "a79e691f-175f-4ec1-acb4-527ae558eefd"
    },
    {
        "author": "黄裳",
        "paragraphs": [
            "正行佳處且休移，水綠山青欲染衣。",
            "蘆葦汀洲鴛鷺渚，斜風細雨不須歸。"
        ],
        "title": "暑中偶懷江上舟行  其一",
        "id": "7c66a6a7-b6fb-4e48-8faf-e06d55c7f2c9"
    },
    {
        "author": "黄裳",
        "paragraphs": [
            "水光中更有天光，俯仰遊人在混茫。",
            "自許纖毫無一點，那堪乘興得瀟湘。"
        ],
        "title": "暑中偶懷江上舟行  其二",
        "id": "6c58a970-fc78-425b-8bdd-e6525939e946"
    },
    {
        "author": "黄裳",
        "paragraphs": [
            "樂緣仁智兩相宜，好是斜陽未可歸。",
            "倒影沉沉長自在，謾懷今古歎人非。"
        ],
        "title": "暑中偶懷江上舟行  其三",
        "id": "2f939be5-3ae7-40e2-b636-ee3adb693a49"
    },
    {
        "author": "黄裳",
        "paragraphs": [
            "橫斜林木覘寒流，島在山前且艤休。",
            "自笑自吟無俗友，此生相問有漁舟。"
        ],
        "title": "暑中偶懷江上舟行  其四",
        "id": "88f937f3-aa4c-404e-b58f-482af5c24e40"
    },
    {
        "author": "黄裳",
        "paragraphs": [
            "鄉士窮通時已過，石榴花實我重來。",
            "相尋翠幄年年事，誰爲天公得驥材。"
        ],
        "title": "試院呈同事  其一",
        "id": "8353d505-0273-4c54-9735-4eeb0f5e552f"
    },
    {
        "author": "黄裳",
        "paragraphs": [
            "方握丹毫經兩考，已悲青塚送三歸。",
            "黄花明月秋來好，醉却胸中是與非。"
        ],
        "title": "試院呈同事  其二",
        "id": "93cd12c0-122f-4313-a8c6-3e63edb1634c"
    },
    {
        "author": "黄裳",
        "paragraphs": [
            "水村山驛七閩溪，數槳青腰沂上遲。",
            "酤向竹林人已到，蘆花汀畔且休移。"
        ],
        "title": "舟行  其一",
        "id": "084d83fd-bd86-4e50-a311-49892f98f498"
    },
    {
        "author": "黄裳",
        "paragraphs": [
            "兩岸青山一水明，溶溶天上客舟輕。",
            "行人千載誰相望，謾掃幽巖記姓名。"
        ],
        "title": "舟行  其二",
        "id": "eb385966-da09-4f11-8e55-95d701507d8b"
    },
    {
        "author": "黄裳",
        "paragraphs": [
            "石榴庭院翠華深，千點臙脂一簇心。",
            "日永風微花自笑，吹簫人在綠交陰。"
        ],
        "title": "石榴庭院有感",
        "id": "0d046827-96d3-4721-93d8-eb04c8e4766e"
    },
    {
        "author": "黄裳",
        "paragraphs": [
            "去住元來自有因，臺頭山上合棲神。",
            "茂林高下閒行客，想見當時一夢新。"
        ],
        "title": "懷古堂有感  其一",
        "id": "7660e855-a8f6-400f-8a01-bcf64f2f100c"
    },
    {
        "author": "黄裳",
        "paragraphs": [
            "彭老真筌無處問，劉郎才思有誰同。",
            "賦詩臺上秋來到，當爲黄花作醉翁。"
        ],
        "title": "懷古堂有感  其二",
        "id": "5636a9f9-3101-4446-bc9b-aaa5b2a5ca96"
    },
    {
        "author": "黄裳",
        "paragraphs": [
            "山河來處禹分州，幾代靈光孕俊遊。",
            "推作漢王猶未足，更將功業看諸劉。"
        ],
        "title": "懷古堂有感  其三",
        "id": "666e0e7e-6fac-4f35-b107-5fa2f3c5c9b3"
    },
    {
        "author": "黄裳",
        "paragraphs": [
            "勝負區區昔已非，山河今落太平時。",
            "歌聲皆是田家樂，豈有虞姬一段悲。"
        ],
        "title": "懷古堂有感  其四",
        "id": "40c38c5a-e3fa-4218-9bcf-9d6ef896cc88"
    },
    {
        "author": "黄裳",
        "paragraphs": [
            "九霄香落降龍衣，隠隠霓旌下紫微。",
            "十雨九風春意好，已知消息曉來歸。"
        ],
        "title": "立春奉祠太一",
        "id": "1f731489-61b6-46dc-9e18-bb33a0b3a0d4"
    },
    {
        "author": "黄裳",
        "paragraphs": [
            "閩山歌笑與誰期，便破霜風拂袖歸。",
            "何日却來金闕下，高吟相引到精微。"
        ],
        "title": "送人歸浦城",
        "id": "f4968dc5-95e9-40a7-9ff9-ee8777159cea"
    },
    {
        "author": "黄裳",
        "paragraphs": [
            "湛碧隨人山澗水，清香迎我稻花風。",
            "也知吟者多幽趣，物態偏能與意同。"
        ],
        "title": "浦城道中",
        "id": "17ec6c3d-e894-492e-8ca4-338e88b6ef8c"
    },
    {
        "author": "黄裳",
        "paragraphs": [
            "楊花榆莢衛行人，十里遙堤一色春。",
            "多爲利名憐此景，未能憐得自由身。"
        ],
        "title": "登汴堤",
        "id": "a0fc03fb-b22e-4bcb-abbd-18ca41fd4ece"
    },
    {
        "author": "黄裳",
        "paragraphs": [
            "海岱東西六轉春，投閒休說去思人。",
            "此方緣盡回頭處，別有仙源可出塵。"
        ],
        "title": "舟次清口  其一",
        "id": "bf31dac5-ea82-4681-af7c-a146092a94e7"
    },
    {
        "author": "黄裳",
        "paragraphs": [
            "清口潮來似接人，放船聞在楚江濱。",
            "茂林高下閒行客，却到吳山入夢新。"
        ],
        "title": "舟次清口  其二",
        "id": "7deee13b-348d-448b-8508-81a836305e37"
    },
    {
        "author": "黄裳",
        "paragraphs": [
            "別來重見最傷神，能問朋遊故與新。",
            "豈謂紫玄翁有語，悲歡今已是唐人。"
        ],
        "title": "覽杜牧洛陽重見故事  其一",
        "id": "a65ce761-4a61-40a4-ab23-b08b117e7bef"
    },
    {
        "author": "黄裳",
        "paragraphs": [
            "桃臉韶容柳絮身，江南西洛豈由人。",
            "可憐杜牧空傷感，尚在朋遊已喪真。"
        ],
        "title": "覽杜牧洛陽重見故事  其二",
        "id": "f262a42a-f31f-4e8b-bc83-4986842f3b25"
    },
    {
        "author": "黄裳",
        "paragraphs": [
            "樂非聲色在華堂，靜味羣經得醉鄉。",
            "不似蠹書魚不醒，源流何處意茫茫。"
        ],
        "title": "醉經堂",
        "id": "f7f81643-8925-4b83-be36-146a875739f0"
    },
    {
        "author": "黄裳",
        "paragraphs": [
            "領袖桑門水鑑中，杖藜人御石橋風。",
            "雖然垢浄無尋處，謾濯遊塵一點紅。"
        ],
        "title": "浴靈芝院訪照律師  其一",
        "id": "c9e6bbc4-c753-4db2-a70a-b9cc2cf1f875"
    },
    {
        "author": "黄裳",
        "paragraphs": [
            "由律知空律可忘，不空空處已承當。",
            "花飛水湧隨緣事，且與人間作道場。"
        ],
        "title": "浴靈芝院訪照律師  其二",
        "id": "2267d686-7c7b-410e-adc0-9548238e844f"
    },
    {
        "author": "黄裳",
        "paragraphs": [
            "山間風定水天深，閒望誰陪講後吟。",
            "篙子船來應有語，幾回明月去相尋。"
        ],
        "title": "浴靈芝院訪照律師  其三",
        "id": "db96620c-ee25-4306-8b01-c7cdc3a1eae8"
    },
    {
        "author": "黄裳",
        "paragraphs": [
            "俗離巖洞欲拏雲，造化難窺幻與真。",
            "木馬嘶風尤會道，况緣天作更通神。"
        ],
        "title": "桐廬縣仙人洞十題 石龍 其一",
        "id": "1491c045-5bf7-4212-96fc-01274aa4bde7"
    },
    {
        "author": "黄裳",
        "paragraphs": [
            "去臥仙源懶未安，未收鱗鬣半身寒。",
            "何如却赴雷雲會，休作遊人一笑看。"
        ],
        "title": "桐廬縣仙人洞十題 石龍 其二",
        "id": "7068dbec-6057-465c-b0c1-b651f15d05a2"
    },
    {
        "author": "黄裳",
        "paragraphs": [
            "跨越虛中亦自然，幾千年度地行仙。",
            "桃花流水春風好，由此東西是洞天。"
        ],
        "title": "桐廬縣仙人洞十題 石橋",
        "id": "19c3e780-f1dc-4aeb-93f5-b8e5047e76ed"
    },
    {
        "author": "黄裳",
        "paragraphs": [
            "紫玄名在廣寒宮，但恐銀蟾與此同。",
            "探得石龍行雨信，一聲先報紫玄翁。"
        ],
        "title": "桐廬縣仙人洞十題 巨蟾",
        "id": "06d79bdb-6ebf-45c0-9540-a41966173025"
    },
    {
        "author": "黄裳",
        "paragraphs": [
            "誰知頑物抱真空，自有聲音與革同。",
            "到此學人還會否，橋西來問紫玄翁。"
        ],
        "title": "桐廬縣仙人洞十題 石鼓",
        "id": "318faaae-a9df-4d88-b887-ce16870d9efe"
    },
    {
        "author": "黄裳",
        "paragraphs": [
            "翠碧笙簧羽與聲，有時離合不留情。",
            "清多本是仙家物，長向秋風獨自鳴。"
        ],
        "title": "桐廬縣仙人洞十題 碧雞",
        "id": "a9618000-72da-49f7-8a23-be3c8e89c26d"
    },
    {
        "author": "黄裳",
        "paragraphs": [
            "枝葉凌雲綠蓋寒，乳藤因得到雲端。",
            "仙家手植無人會，誰信靈根石上盤。"
        ],
        "title": "桐廬縣仙人洞十題 青栗",
        "id": "dc66f685-96f7-4759-9508-92b2af780f90"
    },
    {
        "author": "黄裳",
        "paragraphs": [
            "俗尋真去不容身，流水潺潺未見人。",
            "雲旆莫知來或往，門前誰爲掃纖塵。"
        ],
        "title": "桐廬縣仙人洞十題 旁洞",
        "id": "a6c13d33-7b4e-4bc3-b48d-670bf4fd112e"
    },
    {
        "author": "黄裳",
        "paragraphs": [
            "千古巖腰一鑑泉，雲霄何處問金仙。",
            "盈虛更共潮來去，混沌中含地與天。"
        ],
        "title": "桐廬縣仙人洞十題 天池",
        "id": "00395513-b5c1-4c05-9833-436e8eb16d68"
    },
    {
        "author": "黄裳",
        "paragraphs": [
            "地湧天鎸一化身，是何年歲定中人。",
            "有無禪語難爲問，到了機忘始絕塵。"
        ],
        "title": "桐廬縣仙人洞十題 石佛 其一",
        "id": "4e62a870-945a-484d-879d-ee2091b27046"
    },
    {
        "author": "黄裳",
        "paragraphs": [
            "兀若看經不記時，洞天雖近已忘歸。",
            "誰知心印窺玄海，且看雲霞體上衣。"
        ],
        "title": "桐廬縣仙人洞十題 石佛 其二",
        "id": "89a1a0ad-d2ec-4e57-aa3b-5f1efc8ecf5e"
    },
    {
        "author": "黄裳",
        "paragraphs": [
            "想曾潜養望真空，散在人間一念同。",
            "須說密巖居第一，解移神用相圓通。"
        ],
        "title": "桐廬縣仙人洞十題 密巖",
        "id": "8b8a0543-6bf4-49d5-8d03-0f4ae7cd3df5"
    },
    {
        "author": "黄裳",
        "paragraphs": [
            "去留南北須看景，聚散朝昏莫問時。",
            "但取紫玄翁興盡，一身明月是歸期。"
        ],
        "tags": [
            "西湖"
        ],
        "title": "泛舟錢塘西湖  其一",
        "id": "b0b05b8b-e17d-4ca7-bf44-f28731f93d0f"
    },
    {
        "author": "黄裳",
        "paragraphs": [
            "歸鷺悠悠一带長，白蘋紅蓼是家鄉。",
            "夕陽臨水閒窺處，此意安知世累忙。"
        ],
        "tags": [
            "西湖"
        ],
        "title": "泛舟錢塘西湖  其二",
        "id": "93d5d9d1-82ec-4ec5-802a-d9703bcc27f4"
    },
    {
        "author": "黄裳",
        "paragraphs": [
            "望湖樓上與雲齊，下視銀河一道低。",
            "好是水邊歌舞後，綺羅人在畫欄時。"
        ],
        "tags": [
            "西湖"
        ],
        "title": "泛舟錢塘西湖  其三",
        "id": "8793f3ad-329f-4cc3-b1fe-ce8c0570d79e"
    },
    {
        "author": "黄裳",
        "paragraphs": [
            "芡出波間千顆軟，蟹從秋後兩螯肥。",
            "且呼玉友來相伴，等候蟾光與夕暉。"
        ],
        "tags": [
            "西湖"
        ],
        "title": "泛舟錢塘西湖  其四",
        "id": "ca58f683-1e64-402e-8f0c-efeb9b10b390"
    },
    {
        "author": "黄裳",
        "paragraphs": [
            "俄起谷風斜撼竹，驟來時雨碎敲篷。",
            "回頭已見烟雲合，點檢天邊失數峰。"
        ],
        "tags": [
            "西湖"
        ],
        "title": "泛舟錢塘西湖  其五",
        "id": "75c9863e-69c3-4a98-acc7-f75cd22ed065"
    },
    {
        "author": "黄裳",
        "paragraphs": [
            "舟中月色曉尤在，江上客情秋更多。",
            "昔去今來塵擾擾，幾時清爲季鷹過。"
        ],
        "title": "舟次松江",
        "id": "ce87f02d-28d7-4ba6-bc9f-40b64a1bce66"
    },
    {
        "author": "黄裳",
        "paragraphs": [
            "山寺閒來一飯休，風雲相送有潮頭。",
            "月明中看紅蓮市，已在東南第一州。"
        ],
        "title": "西興山院",
        "id": "4158d0d0-0816-492b-9605-ab43e425ba1a"
    },
    {
        "author": "黄裳",
        "paragraphs": [
            "古來天隠有秦漁，莫忽烟波一艇孤。",
            "舒網卷綸聊寄跡，解將疵患笑真儒。"
        ],
        "title": "漁者  其一",
        "id": "12344feb-537b-43c7-a2f4-246a0b831c8d"
    },
    {
        "author": "黄裳",
        "paragraphs": [
            "出艤波心宿傍蘆，不愁王事有追胥。",
            "一蓑雨雪歸來急，靜聽蓬聲有酒無。"
        ],
        "title": "漁者  其二",
        "id": "b71ecf39-10b0-41b0-bbc1-ce1cc98c27fd"
    },
    {
        "author": "黄裳",
        "paragraphs": [
            "一葉輕舠住處清，荻灣鷗渚幾曾榮。",
            "旁人莫笑魚吞餌，此爲生如爾爲生。"
        ],
        "title": "漁者  其三",
        "id": "2a2848f4-68f1-4add-b6d3-287402c1d481"
    },
    {
        "author": "黄裳",
        "paragraphs": [
            "水雲生計有誰拘，烟雨蟾光已自娛。",
            "得喪與魚同所遇，垂綸何似且施罛。"
        ],
        "title": "漁者  其四",
        "id": "9422031c-c838-45dd-9ba9-5ca5df78372d"
    },
    {
        "author": "黄裳",
        "paragraphs": [
            "一元長抱百花根，峽裏看春野思存。",
            "只恐藏春藏不得，却隨風雨過南園。"
        ],
        "title": "藏春峽",
        "id": "15df38f2-425c-4df6-809b-8659a715d446"
    },
    {
        "author": "黄裳",
        "paragraphs": [
            "慎獨幽人坐處深，陽精陰魄許相尋。",
            "也知自有天光在，謾借餘輝照我吟。"
        ],
        "title": "容照巖",
        "id": "974315aa-d911-412a-9d14-12f695d405a3"
    },
    {
        "author": "黄裳",
        "paragraphs": [
            "莫道雨芽非北苑，須知山脈是東溪。",
            "旋燒石鼎供吟笑，容照巖中日未西。"
        ],
        "title": "茶苑  其一",
        "id": "20d0f28d-75c8-4b0d-a038-7d959cbe7af5"
    },
    {
        "author": "黄裳",
        "paragraphs": [
            "想見春來噉動山，雨前收得幾籃還。",
            "斧斤不落幽人手，且喜家園禁已閒。"
        ],
        "title": "茶苑  其二",
        "id": "e5a63da5-c8da-4996-b8ad-d95dcde9b745"
    },
    {
        "author": "黄裳",
        "paragraphs": [
            "萬物歸來有却無，不知誰與計榮枯。",
            "雪天梅信何時得，寂寞中開一畫圖。"
        ],
        "title": "冬後  其一",
        "id": "84a1f020-b3f9-465e-8a60-446b3f366ced"
    },
    {
        "author": "黄裳",
        "paragraphs": [
            "令向冬行造歲功，曉來天篆已排空。",
            "急催雪意藏蕭索，只望瓊林一夜風。"
        ],
        "title": "冬後  其二",
        "id": "a8efaa89-f217-4ab2-9e4d-99245f1fd287"
    },
    {
        "author": "黄裳",
        "paragraphs": [
            "曉霜初甃瑶池薄，脫稻新炊玉粒香。",
            "向我歲寒惟有菊，葛巾時爲醱醅忙。"
        ],
        "title": "冬後  其三",
        "id": "e595d262-3fac-4d30-bf9c-4b49f951fd3b"
    },
    {
        "author": "黄裳",
        "paragraphs": [
            "方醖新寒晦又明，歲華無幾壯心驚。",
            "吹斜雁字霜風勁，忽送行人一兩聲。"
        ],
        "title": "冬後  其四",
        "id": "b02fbd12-4f0c-43b0-8efa-c096cdb4da83"
    },
    {
        "author": "黄裳",
        "paragraphs": [
            "兩岸青山倒影濃，一江秋色兩山中。",
            "扁舟不怯泝流水，天意借人帆上風。"
        ],
        "title": "建溪舟行",
        "id": "eaa92931-6764-43dd-8249-513175793ace"
    },
    {
        "author": "黄裳",
        "paragraphs": [
            "仙洞氣寒龍送雨，瑞蓮香冷水生風。",
            "煩襟銷盡梯雲去，見遠樓前色入空。"
        ],
        "title": "清陰堂  其一",
        "id": "d26aca65-5e59-47c9-9dfe-d223555fb1df"
    },
    {
        "author": "黄裳",
        "paragraphs": [
            "方沼涵天雲淡淡，長林篩日地深深。",
            "九仙山照青烟洞，先向堂中洗此心。"
        ],
        "title": "清陰堂  其二",
        "id": "9b61a215-93a8-4056-9d38-60a0cc6338a9"
    },
    {
        "author": "黄裳",
        "paragraphs": [
            "龍含雨意簷前過，日轉花光席上來。",
            "小徑深深塵不到，一樽多爲逸人開。"
        ],
        "title": "清陰堂  其三",
        "id": "05733d37-c80f-4fa7-8ff3-8ae0b2c378a3"
    },
    {
        "author": "黄裳",
        "paragraphs": [
            "無處月清如水國，有誰心滿似孤輪。",
            "幽期終在綠巖畔，長願寒光隨我身。"
        ],
        "title": "江上對月",
        "id": "5aa9ffe8-7090-4432-9016-91c753cb20f8"
    },
    {
        "author": "黄裳",
        "paragraphs": [
            "好音長引鳳來棲，對立薰風可愛時。",
            "葉上雨聲枝上月，何須焦尾始相知。"
        ],
        "title": "雙梧堂",
        "id": "986cefb1-6296-42f2-8a7d-dfac0c7f0f98"
    },
    {
        "author": "黄裳",
        "paragraphs": [
            "垂髫孫子侍閒行，只此閒中度此生。",
            "偏是杜鵑能愜意，不如歸去兩三聲。"
        ],
        "title": "次致政李大夫郊步之韵  其一",
        "id": "7a112d80-8651-4dd1-bbe8-a7aeb8e6b1ff"
    },
    {
        "author": "黄裳",
        "paragraphs": [
            "偶欲閒行儘日斜，虎頭幽徑二龍沙。",
            "花無欄檻人無累，自在人看自在花。"
        ],
        "title": "次致政李大夫郊步之韵  其二",
        "id": "25e9e3e0-9865-423f-ae98-477ae64f5d55"
    },
    {
        "author": "黄裳",
        "paragraphs": [
            "鷺從何處起來遲，點破青山一字飛。",
            "更好小舟蓬下聽，過雲斜日未須歸。"
        ],
        "title": "江上",
        "id": "cd4ba7c3-1ca9-4480-954a-a793d0586b4b"
    },
    {
        "author": "黄裳",
        "paragraphs": [
            "默默紫玄像，蕭蕭青竹軒。",
            "相看誰有道，無問亦無言。"
        ],
        "title": "貽傳神  其一",
        "id": "a1631f19-fc25-484e-a507-b32656421ee1"
    },
    {
        "author": "黄裳",
        "paragraphs": [
            "筆頭何處得天真，幻化身中氣與神。",
            "傳取本來空是色，莫將心印向他人。"
        ],
        "title": "貽傳神  其二",
        "id": "0aac6b61-ce68-4642-a8cf-877bd2a41657"
    },
    {
        "author": "黄裳",
        "paragraphs": [
            "百年塵外境，萬慮靜中身。",
            "終日無他事，寒泉照隠人。"
        ],
        "title": "題仁壽閣",
        "id": "014ecda9-fd9b-448d-a0a9-89a7137c0376"
    },
    {
        "author": "黄裳",
        "paragraphs": [
            "蝎虎窺蠅恨未烹，看書人悄紙窗鳴。",
            "一絲喜子天機靜，任便薰風寄此生。"
        ],
        "title": "夏日窗下",
        "id": "630295e8-08ef-4329-8253-c6e40aa8f35d"
    },
    {
        "author": "黄裳",
        "paragraphs": [
            "參天松徑夾籃輿，僧在烏龍腹內居。",
            "莫道此山無妙用，但看雲雨見真如。"
        ],
        "title": "過嚴州同太守遊烏龍寺  其一",
        "id": "d0c4b8ac-3e7d-4ffa-8287-5332f16da120"
    },
    {
        "author": "黄裳",
        "paragraphs": [
            "家近西湖去欲飛，到山心却爲山遲。",
            "看禪弟子人休問，正是龕中作夢時。"
        ],
        "tags": [
            "西湖"
        ],
        "title": "過嚴州同太守遊烏龍寺  其二",
        "id": "3665fdf5-d02b-45ea-ae5b-d82c0b72e38b"
    },
    {
        "author": "黄裳",
        "paragraphs": [
            "脚力猶能上翠微，青娥扶我謾勞伊。",
            "也知山共文章好，競破朱顔乞小詩。"
        ],
        "title": "過嚴州同太守遊烏龍寺  其三",
        "id": "3416a975-fa51-4d0d-8233-d0c412f37bd4"
    },
    {
        "author": "黄裳",
        "paragraphs": [
            "北山還掃笑歌地，南浦尚懷離別時。",
            "到處此緣尤未斷，洞天休怪我來遲。"
        ],
        "title": "過嚴州同太守遊烏龍寺  其四",
        "id": "a03d3131-b3bd-4847-bc24-9a9510e15b95"
    },
    {
        "author": "黄裳",
        "paragraphs": [
            "此生知了夢初殘，行客遊塵入道觀。",
            "興去謾窮山一徑，睡來纔起日三竿。"
        ],
        "title": "寄懶散子  其一",
        "id": "33452480-28b3-4593-b40c-336a4241b92a"
    },
    {
        "author": "黄裳",
        "paragraphs": [
            "非真非妄愜誰看，萬物輪中歲自寒。",
            "玉液浄生仙況味，天香清惹道衣冠。"
        ],
        "title": "寄懶散子  其二",
        "id": "b7f0b09e-1fc7-42c9-9d20-0cd88dbf7a8c"
    },
    {
        "author": "黄裳",
        "paragraphs": [
            "綠髮紛紛滿道冠，高風吹我一襟寒。",
            "看山想有雲臺集，得句應勝得好官。"
        ],
        "title": "寄懶散子  其三",
        "id": "86cf2a90-d812-4dfe-8dfb-a660f33a849e"
    },
    {
        "author": "黄裳",
        "paragraphs": [
            "萬松雖落斧斤手，一徑尚邀行路人。",
            "嶺是松非休更問，逍遙巾下已離塵。"
        ],
        "title": "自萬松嶺之龍山  其一",
        "id": "01309e3c-13cc-4f07-a81e-7717d5adc61b"
    },
    {
        "author": "黄裳",
        "paragraphs": [
            "駸駸車蓋與雲參，控景金漿尚未酣。",
            "穿過竹林何處樂，龍山前有集虛庵。"
        ],
        "title": "自萬松嶺之龍山  其二",
        "id": "0d38d784-dc05-4510-8f4d-25c37246d72b"
    },
    {
        "author": "黄裳",
        "paragraphs": [
            "竹馬兒童已失真，且尋春色莫尋人。",
            "溪山不似當時見，只爲交遊半是塵。"
        ],
        "title": "還鄉有感",
        "id": "93408da3-96b7-46be-b514-888118dbb241"
    },
    {
        "author": "黄裳",
        "paragraphs": [
            "南華翁也爲官忙，能用牛刀亦是莊。",
            "歸去來兮歸未得，一山風月委寒堂。"
        ],
        "title": "戲寄南華翁  其一",
        "id": "35960fba-1eb4-4634-bca9-859bb3dcd61f"
    },
    {
        "author": "黄裳",
        "paragraphs": [
            "山陰劉子無清策，彭澤陶公有逸才。",
            "種秫劍溪休更問，俸錢須買菊花栽。"
        ],
        "title": "戲寄南華翁  其二",
        "id": "7f1df595-4b82-4218-887d-5ad5d5811ae0"
    },
    {
        "author": "黄裳",
        "paragraphs": [
            "始聞佳耦得韓娘，百里恩新綬與章。",
            "月欲籠人籠未得，先生猶治魯山忙。"
        ],
        "title": "戲寄南華翁  其三",
        "id": "b01b3961-50b7-4705-b4d4-d6a639fe31e1"
    },
    {
        "author": "黄裳",
        "paragraphs": [
            "萬緣忘外息，百福靜中收。",
            "莫作南柯夢，浮榮一覺休。"
        ],
        "title": "題止止堂",
        "id": "7e113ac0-7d54-4737-a1e0-90006d845900"
    },
    {
        "author": "黄裳",
        "paragraphs": [
            "泰定中含一黍靈，千江明月萬枝燈。",
            "自談禪處無人會，安用山僧纏葛藤。"
        ],
        "title": "妙光堂  其一",
        "id": "eee78f71-c52e-4127-a840-4a866cec6063"
    },
    {
        "author": "黄裳",
        "paragraphs": [
            "一體全時萬象生，只緣虛靜到圓明。",
            "陰陽了取歸根旨，但看蟾光與日精。"
        ],
        "title": "妙光堂  其二",
        "id": "f4fb2e1f-df96-418b-910c-ca11a5fbd9ff"
    },
    {
        "author": "黄裳",
        "paragraphs": [
            "清分馥馥南州餠，靜對綿綿北海雲。",
            "欲曉博山來入被，祥烟尤愜夢回聞。"
        ],
        "title": "謝惠香餠  其一",
        "id": "8ac78bd5-f75c-4668-be4a-e042a144d0f0"
    },
    {
        "author": "黄裳",
        "paragraphs": [
            "朱餠青烟篆古文，聊資清致聚還分。",
            "縱饒五出花殘後，尤有餘香聳未聞。"
        ],
        "title": "謝惠香餠  其二",
        "id": "ae40d1c4-ada1-4c37-bf45-454786ca4fa9"
    },
    {
        "author": "黄裳",
        "paragraphs": [
            "高吟人去幾年餘，今日孤山始是孤。",
            "疏影暗香雖更在，應隨閒物落平蕪。"
        ],
        "title": "和靖山居",
        "id": "1b517577-03f2-4fe9-8840-f153e8d1a386"
    },
    {
        "author": "黄裳",
        "paragraphs": [
            "長愛苕溪乍入秋，有時東去與君遊。",
            "詩牋酒盞遊何處，十里荷花一葉舟。"
        ],
        "title": "將遊苕溪先寄同志",
        "id": "e9b4eaf2-5dbc-4ad4-aa3a-02a3961f85d3"
    },
    {
        "author": "黄裳",
        "paragraphs": [
            "想見湖山只欲飛，急逃緣累拯衰遲。",
            "無心雲伴無心客，杖屨相從更許誰。"
        ],
        "title": "遊吳有作  其一",
        "id": "4f553045-f8d4-4fa7-871a-34f1e8740b3f"
    },
    {
        "author": "黄裳",
        "paragraphs": [
            "舟人曾記得吳儂，煮粒烹鮮別有功。",
            "好是閒爲江上客，隨船還見賣魚翁。"
        ],
        "title": "遊吳有作  其二",
        "id": "7dfea976-1e9a-4808-8d1c-39760a3b6672"
    },
    {
        "author": "黄裳",
        "paragraphs": [
            "拏舟曾過芰荷鄉，十里薰風一水長。",
            "趁取秋時尋舊賞，且留三日臥清香。"
        ],
        "title": "遊吳有作  其三",
        "id": "90897f47-f6ff-4dad-acc7-981415fd0e7d"
    },
    {
        "author": "黄裳",
        "paragraphs": [
            "俸入未辭聊助道，客來多避爲忘機。",
            "一帆風起鱸魚興，到是秋時恰正肥。"
        ],
        "title": "遊吳有作  其四",
        "id": "9d5b705f-c852-4a04-987b-343f3609dcb3"
    },
    {
        "author": "黄裳",
        "paragraphs": [
            "且刺扁舟入芰荷，香風中聽採蓮歌。",
            "秋來最好樽前物，霜滿江天蟹二螯。"
        ],
        "title": "遊吳有作  其五",
        "id": "f2fc64ab-1be5-4f51-9dfb-f5216d82686c"
    },
    {
        "author": "黄裳",
        "paragraphs": [
            "杜門無事日華長，應是狂歌入醉鄉。",
            "聞得後園尤好景，不妨多計爲春忙。"
        ],
        "title": "次張太保杜門自樂之韵",
        "id": "0ae1a3b6-8db9-480c-898c-46533c2fef0b"
    },
    {
        "author": "黄裳",
        "paragraphs": [
            "氣欲和柔性欲圓，一飛人看後三年。",
            "心勝山靜君歸去，先自南華入性天。"
        ],
        "title": "送張信道",
        "id": "2edd6649-df6d-465d-8ab3-81a5a6e39111"
    },
    {
        "author": "黄裳",
        "paragraphs": [
            "兩年書劍客江淮，空見黄花滿地開。",
            "幽趣不慚陶令令，東籬當有白衣來。"
        ],
        "title": "途中重九",
        "id": "6309cb92-2c15-4322-8ad3-4ee4eaeea392"
    },
    {
        "author": "黄裳",
        "paragraphs": [
            "未終七椀似盧仝，解跨駸駸兩腋風。",
            "北苑鎗旗應滿篋，可能爲惠向詩翁。"
        ],
        "title": "乞茶",
        "id": "4c293338-c315-420e-870a-74820f8177b2"
    },
    {
        "author": "黄裳",
        "paragraphs": [
            "客塵來去路悠悠，眼外空花水上漚。",
            "一斗酒中藏混沌，榮枯誰更問春秋。"
        ],
        "title": "飲意",
        "id": "c5c6fc78-0a2b-4f8b-ad3e-65adda2d8048"
    },
    {
        "author": "黄裳",
        "paragraphs": [
            "夕陽歸去荻花鄉，橫點山腰一带長。",
            "于下于飛雖可賦，也窺清淺爲生忙。"
        ],
        "title": "歸鷺",
        "id": "131da66d-8cb3-4a4a-90bc-79c07762a944"
    },
    {
        "author": "黄裳",
        "paragraphs": [
            "既已離家與世違，紛紛人事不須知。",
            "百年十二時光景，作佛工夫只怕遲。"
        ],
        "title": "貽如祖大師  其一",
        "id": "2eb804e8-e991-49b1-8c06-ed9d8a121366"
    },
    {
        "author": "黄裳",
        "paragraphs": [
            "說禪談佛未曾修，幻化空身豈自由。",
            "常視世情如鎖鑰，雲山深處莫回頭。"
        ],
        "title": "貽如祖大師  其二",
        "id": "799d9f94-3b2b-4486-8a56-7b9d11e3bcbe"
    },
    {
        "author": "黄裳",
        "paragraphs": [
            "建立元無塵已揮，兩邊終竟不曾爲。",
            "莫言無物爲何事，到了無爲尚未知。"
        ],
        "title": "貽如祖大師  其三",
        "id": "3000c432-752a-4f59-be27-399d635296ef"
    },
    {
        "author": "黄裳",
        "paragraphs": [
            "一念忘時便道空，不知空與色常同。",
            "須知空色無分別，如此圓融始大通。"
        ],
        "title": "貽如祖大師  其四",
        "id": "d0e0d5fd-9747-46ea-b18a-7b0280175c99"
    },
    {
        "author": "黄裳",
        "paragraphs": [
            "纔次鄉關得此禽，五更啼處九春深。",
            "誰知枕上情無限，物是人非古到今。"
        ],
        "title": "還鄉道中聞杜鵑",
        "id": "30d1fe2a-2878-45c3-8b2f-e0f79968c0ef"
    },
    {
        "author": "黄裳",
        "paragraphs": [
            "出遊休問我西東，去去惟尋萬竹翁。",
            "幽趣翠華相得處，忽逢明月與清風。"
        ],
        "title": "萬竹軒  其一",
        "id": "929806a7-5604-4f52-b0b5-787c13bf7283"
    },
    {
        "author": "黄裳",
        "paragraphs": [
            "森森高節勁深深，綠髮青衫萬士林。",
            "應是主人看不足，就中誰解作龍吟。"
        ],
        "title": "萬竹軒  其二",
        "id": "0440e281-a2a6-4705-b6ba-47c4b1733b54"
    },
    {
        "author": "黄裳",
        "paragraphs": [
            "鳳翅凌雲翠欲寒，蕭蕭蒼玉佩珊珊。",
            "中虛自有長生道，一枝爲龍未是難。"
        ],
        "title": "萬竹軒  其三",
        "id": "f8eb13b8-1bba-4a71-8830-8b2a472f943a"
    },
    {
        "author": "黄裳",
        "paragraphs": [
            "八十詩翁想出塵，此君長與駐青春。",
            "金華瑣碎閒垂地，安用侯封況渭濱。"
        ],
        "title": "萬竹軒  其四",
        "id": "946b6537-9d00-4f59-b45f-455019180299"
    },
    {
        "author": "黄裳",
        "paragraphs": [
            "雪霜勢去舊容在，風雨聲來新思生。",
            "須信此君清且貴，一竿猶可釣高名。"
        ],
        "title": "萬竹軒  其五",
        "id": "968499c2-6f9f-43c5-ad13-122a57b11bde"
    },
    {
        "author": "黄裳",
        "paragraphs": [
            "翠光幽意欲生烟，幾種龍孫幾度傳。",
            "忽怪春衣青旅旅，吟看不足是嬋娟。"
        ],
        "title": "萬竹軒  其六",
        "id": "2c40b0fe-03f1-425f-acbb-6c1f13c7b4c0"
    },
    {
        "author": "黄裳",
        "paragraphs": [
            "一日無君似染塵，得君風思出天真。",
            "七賢林下誰堪友，到此相尋少有人。"
        ],
        "title": "萬竹軒  其七",
        "id": "d58447c3-3cdc-4823-b456-46034cc8166d"
    },
    {
        "author": "黄裳",
        "paragraphs": [
            "陰遙俄喜日華落，靜久更宜山鳥鳴。",
            "榮謝易爲花厚薄，歲寒還得歲寒情。"
        ],
        "title": "萬竹軒  其八",
        "id": "eb7c1d2d-f57e-4403-8b42-c9e632e0b62a"
    },
    {
        "author": "黄裳",
        "paragraphs": [
            "崢嶸南揖展旗山，旗鼓相臨縹緲間。",
            "雷動滿城春不去，龍吟今日劍須還。"
        ],
        "title": "鼓角樓初成  其一",
        "id": "fc9b2005-6e17-4875-8c83-3916efa06d08"
    },
    {
        "author": "黄裳",
        "paragraphs": [
            "雲中人作四星看，十二光陰一箭寒。",
            "吉事有祥戎事靜，溪山贏得倚欄干。"
        ],
        "title": "鼓角樓初成  其二",
        "id": "f2ea1b8b-bd28-41c5-b7bd-8ad5add4ae12"
    },
    {
        "author": "黄裳",
        "paragraphs": [
            "須知陳紫入吟看，能坐詩人碧玉盤。",
            "六月香肌無點汗，絳紗囊破水精寒。"
        ],
        "title": "荔子  其一",
        "id": "66ce08cf-061c-4af7-82b1-82bebfbd01ad"
    },
    {
        "author": "黄裳",
        "paragraphs": [
            "絳包玉液踰中夏，黛染羅帷度北風。",
            "艷異尤爭西子笑，曉來親見狀元紅。"
        ],
        "title": "荔子  其二",
        "id": "e683347e-a4e5-4d96-b4d3-d15a49ef2769"
    },
    {
        "author": "黄裳",
        "paragraphs": [
            "下枕烟波令尹家，年豐閒坐兩時衙。",
            "爲君東去還成夢，猶記撐蓬看月華。"
        ],
        "title": "送周奉議赴吳江  其一",
        "id": "73390f35-2499-431f-960a-001c706c9737"
    },
    {
        "author": "黄裳",
        "paragraphs": [
            "雙艫銜尾去如飛，秋滿松江到未遲。",
            "自與李膺歸興別，鱸魚盃酒在平時。"
        ],
        "title": "送周奉議赴吳江  其二",
        "id": "f25841c8-8f93-42d9-b574-bbe51a23a290"
    },
    {
        "author": "黄裳",
        "paragraphs": [
            "一官方解浚橋南，欲試弦歌豈爲貪。",
            "便得洞庭山下去，公餘誰共擘霜柑。"
        ],
        "tags": [
            "洞庭湖"
        ],
        "title": "送周奉議赴吳江  其三",
        "id": "b47e3734-6780-47aa-ab59-154ad1a6a7b4"
    },
    {
        "author": "黄裳",
        "paragraphs": [
            "遮藏不得鬢邊霜，空憶揚州一覺長。",
            "不學牧之狂可笑，紫雲宜贈紫微郎。"
        ],
        "title": "戲贈席上侍人",
        "id": "cc432054-08c8-41a3-91da-f0277a1b18f8"
    },
    {
        "author": "黄裳",
        "paragraphs": [
            "幽懷無處對秋陰，數疊雲峰壓翠岑。",
            "安得水邊開一閣，蓮花風信滿衣襟。"
        ],
        "title": "暑中  其一",
        "id": "114380a1-a8ee-44ec-9b7b-e271e3ce3806"
    },
    {
        "author": "黄裳",
        "paragraphs": [
            "炎空方喜雨初過，閒坐又憐風乍來。",
            "偶得瑞蓮傳好信，清思應到雪天梅。"
        ],
        "title": "暑中  其二",
        "id": "c67b3371-d9f2-4341-840c-5e8fd174f01f"
    },
    {
        "author": "黄裳",
        "paragraphs": [
            "田無數畝難回首，士少高風易折腰。",
            "古往人非秋自老，松軒吟對雨瀟瀟。"
        ],
        "title": "松軒對雨有感",
        "id": "bed13805-0cf6-4fbb-8794-4ec0ce882d08"
    },
    {
        "author": "黄裳",
        "paragraphs": [
            "誰家弦管度前汀，宛似湘江昔有靈。",
            "一曲未終船已遠，白雲空點數峰青。"
        ],
        "title": "湖上閒賦  其一",
        "id": "72276c51-2c2b-43cb-bf8f-bfcc6215f0cf"
    },
    {
        "author": "黄裳",
        "paragraphs": [
            "烟雨爲容似带愁，愁中猶解寫人憂。",
            "數峰出沒如何畫，寺在波心且艤舟。"
        ],
        "title": "湖上閒賦  其二",
        "id": "14657e31-a358-426e-9b0e-f72f4ac33401"
    },
    {
        "author": "黄裳",
        "paragraphs": [
            "想緣仙劃與神刓，有是湖光有是山。",
            "一處一遊都幾日，也應偷盡九春閒。"
        ],
        "title": "湖上閒賦  其三",
        "id": "a5077846-a478-4a37-8a66-a9f1bbbbf294"
    },
    {
        "author": "黄裳",
        "paragraphs": [
            "源出靈山分外青，若從葛塢更須靈。",
            "誰知天樂逢真景，難向人間作畫屏。"
        ],
        "title": "湖上閒賦  其四",
        "id": "c8a83170-ee10-4e51-a52f-2b6c1593cd6e"
    },
    {
        "author": "黄裳",
        "paragraphs": [
            "篩雨龍山淡淡烟，水簾遙在數峰前。",
            "問言居士庵何處，爲指中洲有陸蓮。"
        ],
        "title": "湖上閒賦  其五",
        "id": "cf9ac88e-e83d-46ee-9213-2366aad366b4"
    },
    {
        "author": "黄裳",
        "paragraphs": [
            "回頭猶見折腰時，纔到朝班便得麾。",
            "誰合相從公外樂，玉鱗新出使君池。"
        ],
        "title": "徐通直守連州  其一",
        "id": "3deadbe6-d005-480c-8752-bc18fc3a969d"
    },
    {
        "author": "黄裳",
        "paragraphs": [
            "得官榮與故鄉看，初佩魚符日下還。",
            "內相遠孫真太守，海南佳郡是連山。"
        ],
        "title": "徐通直守連州  其二",
        "id": "5a148754-1b33-45b5-a203-40f8523ce440"
    },
    {
        "author": "黄裳",
        "paragraphs": [
            "千頃烟波一畝池，柳堤收得小漣漪。",
            "誰家堤外尋幽去，漸漸歌聲入渺瀰。"
        ],
        "title": "遊靈芝僧房  其一",
        "id": "6898a47d-2125-46a6-a747-5ccf0ace8bc6"
    },
    {
        "author": "黄裳",
        "paragraphs": [
            "小徑悠悠接水天，薰風誰對遠師蓮。",
            "吟看尤爲湖山好，未肯忘懷便入禪。"
        ],
        "title": "遊靈芝僧房  其二",
        "id": "27f7da83-82a2-4c7b-bad5-9fe8447e2f81"
    },
    {
        "author": "黄裳",
        "paragraphs": [
            "翠欄清淺柳如帷，帷外烟光遠可窺。",
            "夜榻晚窗誰是伴，暑風秋月最相宜。"
        ],
        "title": "遊靈芝僧房  其三",
        "id": "25e6b12e-e11f-40b9-97b7-1dbfd1c70a2a"
    },
    {
        "author": "黄裳",
        "paragraphs": [
            "父子辭榮海上還，二車皆是漢郎官。",
            "夜來列宿尤光彩，爲向溪南隠處看。"
        ],
        "title": "贈致政李大夫  其一",
        "id": "bbff6d95-424e-4cdf-82a7-f89d68be94c9"
    },
    {
        "author": "黄裳",
        "paragraphs": [
            "銀魚慵佩入樊籠，萬累相捐萬慮空。",
            "逼歲歸來何事晚，荔枝牽率過薰風。"
        ],
        "title": "贈致政李大夫  其二",
        "id": "bae2a004-da52-4495-8fad-bb2c54cbc28b"
    },
    {
        "author": "黄裳",
        "paragraphs": [
            "演仙山足退來榮，更繼高風適此生。",
            "一葉輕舟篷上雨，三江欹枕與誰行。"
        ],
        "title": "贈致政李大夫  其三",
        "id": "aceebd93-6534-48bf-ad63-787e0f0063f3"
    },
    {
        "author": "黄裳",
        "paragraphs": [
            "世情相失道情濃，語默行藏信意中。",
            "清退樓前溪一曲，剡川明月剡川風。"
        ],
        "title": "贈致政李大夫  其四",
        "id": "6b9e62f0-bc18-44d4-b16a-b58d9c37b0e1"
    },
    {
        "author": "黄裳",
        "paragraphs": [
            "香色相生靜入觀，化工誰怕剪金難。",
            "秋光欲盡花尤好，都作時情九日看。"
        ],
        "title": "菊花  其一",
        "id": "2a1a870a-fb30-4701-9a1d-57d5ff49c111"
    },
    {
        "author": "黄裳",
        "paragraphs": [
            "紅塵事事有興廢，黄菊年年無古今。",
            "意靜氣清時候好，醉歸明日更相尋。"
        ],
        "title": "菊花  其二",
        "id": "d08ecf76-59d3-43bc-905d-198aa0505c07"
    },
    {
        "author": "黄裳",
        "paragraphs": [
            "手把黄花爲惜香，况逢真率未嘗忙。",
            "神仙多是無心得，可向桃源作醉鄉。"
        ],
        "title": "菊花  其三",
        "id": "91103884-8bae-43db-b838-a630edb4c5bb"
    },
    {
        "author": "黄裳",
        "paragraphs": [
            "葛巾尤有醱醅濃，豈是隄防落帽風。",
            "我未醉時君莫去，且來閑坐菊叢中。"
        ],
        "title": "菊花  其四",
        "id": "ad01d7e5-1c6f-4ba8-8d2c-ca99fb80dbe1"
    },
    {
        "author": "黄裳",
        "paragraphs": [
            "一隅不見古揚州，惟有平山尚自留。",
            "且看江南山色好，莫緣花月起閑愁。"
        ],
        "title": "平山堂  其一",
        "id": "68d62a06-d736-4b46-8966-ae4a2cb3a2da"
    },
    {
        "author": "黄裳",
        "paragraphs": [
            "水涵羣影去悠悠，樓有三千轉首休。",
            "想見經遊人與物，而今知我夢揚州。"
        ],
        "title": "平山堂  其二",
        "id": "0bfdfc8f-d2d5-4537-8fdd-51e4c33450e1"
    },
    {
        "author": "黄裳",
        "paragraphs": [
            "竹也中虛谷也虛，兩虛相得鬧中無。",
            "月來風動時尤好，那更高人也自如。"
        ],
        "title": "谷林亭",
        "id": "c7d3fd20-1505-4c57-b01a-8746f2c51c7a"
    },
    {
        "author": "黄裳",
        "paragraphs": [
            "地行仙迹世難知，極數高人出數時。",
            "隠顯自通淮與蜀，興亡誰管晉兼隋。"
        ],
        "title": "蜀井",
        "id": "2512b19a-2dbf-4ce6-91ab-cc2205163b2d"
    },
    {
        "author": "黄裳",
        "paragraphs": [
            "翁子歸來第八人，越王家國再逢春。",
            "悠悠千騎溪南路，今日榮誇到劍津。"
        ],
        "title": "送公濟朝議守長樂  其一",
        "id": "2e2dce21-1cd2-4823-9b00-bc8da6bc25ac"
    },
    {
        "author": "黄裳",
        "paragraphs": [
            "侯王權勢腰三印，省寺光陰夢七秋。",
            "龍虎有人猶掃跡，政風行聽海邊謳。"
        ],
        "title": "送公濟朝議守長樂  其二",
        "id": "f3161bf3-1e43-4ab5-909c-dfe8abd0c6a8"
    },
    {
        "author": "黄裳",
        "paragraphs": [
            "三山勝概烟雲外，萬戶清酤鼓樂中。",
            "待看使君遊刃處，始誇瀕海有天宮。"
        ],
        "title": "送公濟朝議守長樂  其三",
        "id": "883379e0-b701-4337-aa3e-97a946fbbb3f"
    },
    {
        "author": "黄裳",
        "paragraphs": [
            "兩街香案使君來，萬瓦青烟洞府開。",
            "勿剪綠榕陰盡處，七門南直釣龍臺。"
        ],
        "title": "送公濟朝議守長樂  其四",
        "id": "e4bb3037-508d-4bdf-885e-2aa29850267a"
    },
    {
        "author": "黄裳",
        "paragraphs": [
            "海渚信來魚市白，林梢光動酒帘青。",
            "鼇頭須學成都守，莫對三山我獨醒。"
        ],
        "title": "送公濟朝議守長樂  其五",
        "id": "80acc12a-0efe-4c27-a4ab-82d971cda4c5"
    },
    {
        "author": "黄裳",
        "paragraphs": [
            "別來交友問如何，松已成林屈指多。",
            "且喜斷金人尚健，一能清爽一平和。"
        ],
        "title": "還鄉簡清臣潜夫  其一",
        "id": "83804b3a-e90f-4ab1-a367-711afeb6e0e6"
    },
    {
        "author": "黄裳",
        "paragraphs": [
            "夢中常作水南遊，山北烟霞物外秋。",
            "好是老僧今在否，我來還上望仙樓。"
        ],
        "title": "還鄉簡清臣潜夫  其二",
        "id": "b9cad5fe-c5d8-42b7-840d-1ff241c4b65a"
    },
    {
        "author": "黄裳",
        "paragraphs": [
            "乘興拏舟過水南，問禪閒試野僧參。",
            "望中皆是棲真處，山有雲峰劍有潭。"
        ],
        "title": "還鄉簡清臣潜夫  其三",
        "id": "312f35f8-1d19-4560-9af0-35cec4d436e1"
    },
    {
        "author": "黄裳",
        "paragraphs": [
            "守官何處豫江邊，職事無塵我慨然。",
            "一樣清虛誰畫得，倚欄人靜水中天。"
        ],
        "title": "送劉教授之官豫江  其一",
        "id": "77aeb76f-ce70-46e7-8a3e-8437be199557"
    },
    {
        "author": "黄裳",
        "paragraphs": [
            "草草揮毫已可傳，昔年場屋合爭先。",
            "何時寄我南來信，閣外溪山有幾聯。"
        ],
        "title": "送劉教授之官豫江  其二",
        "id": "8568aa65-d12f-4f2f-9062-ad6ffbe610ba"
    },
    {
        "author": "黄裳",
        "paragraphs": [
            "桃李嬌春總不知，風情惟與道相宜。",
            "堂前楊柳青絲軟，吟看無人獨自垂。"
        ],
        "title": "春日有感",
        "id": "7575b030-c92f-4609-94b1-e6c3ad8e9fa8"
    },
    {
        "author": "黄裳",
        "paragraphs": [
            "雨洗烟籠十數峰，兩亭相望兩山中。",
            "北來吟了南來醉，花木迎人一徑通。"
        ],
        "title": "看山亭  其一",
        "id": "acd393b2-d67e-432e-9d88-462dea50b5f4"
    },
    {
        "author": "黄裳",
        "paragraphs": [
            "兩邊紅綠路深深，疊怪堆奇出翠岑。",
            "莫道非真窺得破，能侵天巧似無心。"
        ],
        "title": "看山亭  其二",
        "id": "b1e2c29a-8a30-4f58-816b-715b13e72e4a"
    },
    {
        "author": "黄裳",
        "paragraphs": [
            "謾來非爲利名場，隨侍還尋野徑香。",
            "靜極恐生天上夢，不妨吟入帝雲鄉。"
        ],
        "title": "和蔣樞密送侍者歸",
        "id": "10cb9b71-11e7-4c75-b092-bdd237b1a760"
    },
    {
        "author": "黄裳",
        "paragraphs": [
            "花間人面是誰家，何似才華對物華。",
            "百五時應來合醉，三千賓客不須誇。"
        ],
        "title": "有客對酌",
        "id": "a37f678e-7a18-4a32-a7a9-c150b438bfc8"
    },
    {
        "author": "黄裳",
        "paragraphs": [
            "衣法傳來幾度春，少林堂上悄無聞。",
            "兩忘養就空兼色，獨步西歸一片雲。"
        ],
        "title": "西歸亭",
        "id": "91b67a7f-8686-484a-aa1f-282568a8a9f5"
    },
    {
        "author": "黄裳",
        "paragraphs": [
            "人隨夢電幾回見，劍逐雲雷何處尋。",
            "惟有越山池尚在，夜來明月古猶今。"
        ],
        "title": "歐冶池",
        "id": "a37cd492-1d25-46a5-b550-0e313a3ccf5e"
    },
    {
        "author": "黄裳",
        "paragraphs": [
            "閒於孤鶴淡於秋，縱落忙中亦自由。",
            "受道已知君有質，感人深處急回頭。"
        ],
        "title": "送陳季甫",
        "id": "51e38e53-fba8-434f-b244-8abac80c066b"
    },
    {
        "author": "黄裳",
        "paragraphs": [
            "京塵隨暑遠，洛水得秋多。",
            "爽氣乘歸興，孤舟看一梭。"
        ],
        "title": "送鄧元孚  其一",
        "id": "8c01746c-088d-42e1-8538-d521d5e47ec6"
    },
    {
        "author": "黄裳",
        "paragraphs": [
            "左選官期遠，南歸客路長。",
            "覲親時正好，黄菊百年觴。"
        ],
        "title": "送鄧元孚  其二",
        "id": "d64b644b-3d71-423c-b935-db616042d1cf"
    },
    {
        "author": "黄裳",
        "paragraphs": [
            "識先游刃易，命晚折腰勞。",
            "華省當年夢，行看置此曹。"
        ],
        "title": "送鄧元孚  其三",
        "id": "e9cd4e16-99f2-4492-9dd8-3871a62189b2"
    },
    {
        "author": "黄裳",
        "paragraphs": [
            "瑞雪天時醉怨遲，笑君棋局雪中圍。",
            "軒花汗漫豐年事，不是嫌春故故飛。"
        ],
        "title": "雪中聞友人圍棋",
        "id": "082d158a-d940-4ed6-b891-c493aa922c8f"
    },
    {
        "author": "黄裳",
        "paragraphs": [
            "幽情寄態動風騷，大巧如春未奈何。",
            "莫怪近來詩句少，只嫌吟後客情多。"
        ],
        "title": "友人見問久不作詩",
        "id": "535041e9-aae1-4ecc-aacb-7ddc8b2beef8"
    },
    {
        "author": "黄裳",
        "paragraphs": [
            "去去仙舟住處閒，吳王臺下虎邱山。",
            "日邊孤客遙相憶，聚散空悲夢往還。"
        ],
        "title": "寄李潜夫",
        "id": "9aa3fb41-7824-44e7-9fa7-316fad299e09"
    },
    {
        "author": "黄裳",
        "paragraphs": [
            "泡影浮生夢幻身，十年南北寄紅塵。",
            "窮通有命歸與好，風月相期滿劍津。"
        ],
        "title": "偶感",
        "id": "fb951bed-a007-4619-bd25-564d5358a214"
    },
    {
        "author": "黄裳",
        "paragraphs": [
            "清見林泉意已開，知音曾有魏王來。",
            "兩忘更得棲神地，不染人間一點埃。"
        ],
        "title": "流溝山",
        "id": "9f853d04-fd72-4833-b18e-8bf1da50e853"
    },
    {
        "author": "黄裳",
        "paragraphs": [
            "曾向蘭陵起一舟，湖山佳處有朋遊。",
            "歌聲月下俄相失，秦與瀟湘各自愁。"
        ],
        "title": "舟行感舊",
        "id": "1d4a0081-70ca-4c87-bf27-59468a2d70f3"
    },
    {
        "author": "黄裳",
        "paragraphs": [
            "滿樓清景瀉斯干，肝膽初醒世慮閒。",
            "誰見謫仙歌與舞，但留詩句落雲間。"
        ],
        "title": "次友人月夜樓上之韵",
        "id": "c1aaab6c-b931-409b-bf09-7bb0e440e86e"
    },
    {
        "author": "黄裳",
        "paragraphs": [
            "菡萏香中畫舫輕，新紅相照亦多情。",
            "似迎學士來歸院，花燭前頭朵朵明。"
        ],
        "title": "泛南湖  其一",
        "id": "d8913113-b2c4-4cb3-819a-04f21189ba4f"
    },
    {
        "author": "黄裳",
        "paragraphs": [
            "雨過圓荷萬點星，雲開銀漢眼前明。",
            "難逢此景休歸去，更待天西片月生。"
        ],
        "title": "泛南湖  其二",
        "id": "fa11017d-1e10-4cb4-b5e0-0d962859587f"
    },
    {
        "author": "黄裳",
        "paragraphs": [
            "壯後幽情轉更長，塵勞空憶芰荷鄉。",
            "自由池上垂綸客，應是回頭笑我忙。"
        ],
        "title": "友人垂釣",
        "id": "102588ae-7b7a-4c06-a58f-a14aba21f01a"
    },
    {
        "author": "黄裳",
        "paragraphs": [
            "皆有前緣志自通，大雲山下偶相逢。",
            "春來拏得龍雙角，走下崑崙第一峰。"
        ],
        "title": "偶成四絕書寄子堅道契  其一",
        "id": "65f607d1-7092-44d1-b6d4-e3ae9456f796"
    },
    {
        "author": "黄裳",
        "paragraphs": [
            "相見參來道已通，五城曾拆紫芝封。",
            "自從龍虎歸根後，花簇雲攢白玉峰。"
        ],
        "title": "偶成四絕書寄子堅道契  其二",
        "id": "9cc51648-ef59-4ed1-a866-5dbd33c05692"
    },
    {
        "author": "黄裳",
        "paragraphs": [
            "袖中自有青龍劍，世上誰無白虎經。",
            "秘訣未嘗留一字，不勞終日誦黄庭。"
        ],
        "title": "偶成四絕書寄子堅道契  其三",
        "id": "7e79fd98-6cc9-479e-af56-11a5ce202890"
    },
    {
        "author": "黄裳",
        "paragraphs": [
            "塵中自適能無我，方外相知喜有君。",
            "靜看古今搔首處，五湖風月萬山雲。"
        ],
        "title": "偶成四絕書寄子堅道契  其四",
        "id": "4454ec70-465d-4b9b-a01b-6430927fdb77"
    },
    {
        "author": "黄裳",
        "paragraphs": [
            "奔逸三王後，憂勤七閏間。",
            "生靈千載會，造化一朝閒。",
            "空致盤中露，應尋海上山。",
            "鳳凰人恐到，不趁御龍還。"
        ],
        "title": "神宗皇帝挽辭  其一",
        "id": "7889184b-5ea5-43e6-83ad-770f356c8683"
    },
    {
        "author": "黄裳",
        "paragraphs": [
            "一息捐朝野，春秋日正中。",
            "月明宮怨滿，天遠世緣空。",
            "勇智貽王業，文章紹帝風。",
            "生民瞻不及，終日向遺弓。"
        ],
        "title": "神宗皇帝挽辭  其二",
        "id": "566d35cc-3194-4a4f-853a-e4715270ef58"
    },
    {
        "author": "黄裳",
        "paragraphs": [
            "集英春又到，閒了萬年觴。",
            "曉鼓催攢殿，悲風助挽郎。",
            "帝符歸有道，仙仗去無方。",
            "誰念頻回首，諸生淚兩行。"
        ],
        "title": "神宗皇帝挽辭  其三",
        "id": "42f0e3de-a340-488a-971e-c8878e1341cb"
    },
    {
        "author": "黄裳",
        "paragraphs": [
            "圖治心方壯，追班世忽非。",
            "鼎中龍蜿蜿，陵上栢依依。",
            "物外音何悄，人間夢亦稀。",
            "少陽來侍宴，天意已知微。"
        ],
        "title": "神宗皇帝挽辭  其四",
        "id": "5d29a945-384b-4b22-9a27-f12f3c3cfae3"
    },
    {
        "author": "黄裳",
        "paragraphs": [
            "忽自明庭去，風高帝所寒。",
            "有期修玉檢，無處覓仙丹。",
            "與子基圖遠，開天數度寬。",
            "錦標何以報，空展賜詩看。"
        ],
        "title": "神宗皇帝挽辭  其五",
        "id": "68f78086-5553-462b-9bdd-8a6da46aee64"
    },
    {
        "author": "黄裳",
        "paragraphs": [
            "忽追班入未央宮，急問宸遊早御風。",
            "流俗豈知塵念斷，故嬪休嘆愛緣空。",
            "還元精爽留天下，復土聲靈在虜中。",
            "來自武夷歸去否，幔亭聞說好如嵩。"
        ],
        "title": "哲宗皇帝挽辭  其一",
        "id": "652fb12a-a53c-4aa7-9b00-3e2fac88e62c"
    },
    {
        "author": "黄裳",
        "paragraphs": [
            "數行空下侍臣班，十六回春一夢闌。",
            "天意預形傳國璽，人生難望返魂丹。",
            "銀河寂寂星垣暗，金闕冥冥羽衛寒。",
            "月色滿宮誰悵望，春來無處接回鸞。"
        ],
        "title": "哲宗皇帝挽辭  其二",
        "id": "624aaa43-414a-4618-8e53-c6bafbf32c3d"
    },
    {
        "author": "黄裳",
        "paragraphs": [
            "何事騎龍不可攀，衣冠空自在人寰。",
            "詔遺夷夏秋容動，言付公卿玉几閒。",
            "能使抱弓號百姓，豈勞求藥問三山。",
            "元符事業誰相似，兩漢須看鳳露間。"
        ],
        "title": "哲宗皇帝挽辭  其三",
        "id": "0d5a8601-873f-448e-970a-1265c7232ccf"
    },
    {
        "author": "黄裳",
        "paragraphs": [
            "懿範存遺詔，香塵守浣衣。",
            "中天扶日上，西邸引龍歸。",
            "方慰人寰望，那知輦路非。",
            "仁恩和夜月，千古在慈闈。"
        ],
        "title": "欽慈憲肅皇太后挽辭  其一",
        "id": "4cea5f33-ec1e-47c7-8750-81d9c887f2c6"
    },
    {
        "author": "黄裳",
        "paragraphs": [
            "相門陰德遠，天妹儷周文。",
            "還政前期速，求賢內助勤。",
            "仙丹猶訪道，金闕已乘雲。",
            "紫極空回首，虞號慘日曛。"
        ],
        "title": "欽慈憲肅皇太后挽辭  其二",
        "id": "acc659bf-ab42-49b4-822b-bc9907f7b9c9"
    },
    {
        "author": "黄裳",
        "paragraphs": [
            "聽斷簾方捲，遺留事已傳。",
            "繼承知有後，建立許誰先。",
            "救弊趨中道，論功列上仙。",
            "九重空怨慕，霜露鳳臺前。"
        ],
        "title": "欽慈憲肅皇太后挽辭  其三",
        "id": "a5244860-35c6-431d-81f9-86c356850731"
    },
    {
        "author": "黄裳",
        "paragraphs": [
            "夢中懷日有誰知，莫恨真人下降遲。",
            "會合裕陵同祔處，因緣潜邸獨飛時。",
            "九霄重引真仙仗，四海初傳大母儀。",
            "悵望鳳臺山下去，東郊無計上金巵。"
        ],
        "title": "欽慈皇后挽辭  其一",
        "id": "d048325a-8894-42e0-9dd4-9860e5f9095a"
    },
    {
        "author": "黄裳",
        "paragraphs": [
            "平日未霑天下養，芳春先棄域中遊。",
            "昔從內令任思順，今起東𣪁舜解憂。",
            "衣在果聞成赭色，書存尤喜見銀鈎。",
            "懿圍故事誰攀得，再幸仁皇御九州。"
        ],
        "title": "欽慈皇后挽辭  其二",
        "id": "8d1c695f-cfc2-4dd8-a960-098e7ee6c50c"
    },
    {
        "author": "黄裳",
        "paragraphs": [
            "已傳龍德與承休，果在丹臺不可留。",
            "新冊却埋千古玉，舊恩重起六宮秋。",
            "尊開圍步松雲遠，榮到支陵雨露憂。",
            "三十六宮休說恨，誰知先作裕陵遊。"
        ],
        "title": "欽慈皇后挽辭  其三",
        "id": "a4667cce-e03c-4fd6-8d9b-e0d36303d458"
    },
    {
        "author": "黄裳",
        "paragraphs": [
            "曾侍前星在玉霄，兢爲元老立清朝。",
            "重遊西府羈羣虜，危坐東臺鑒庶僚。",
            "擾擾萬緣留事業，悠悠千載想風標。",
            "傳家已有蓬萊客，何患于門到寂寥。"
        ],
        "title": "曾魯公挽辭",
        "id": "a52918e7-5782-48f0-b679-9cc178dc0326"
    },
    {
        "author": "黄裳",
        "paragraphs": [
            "世事今朝了，天閽昨夜開。",
            "自當騎鶴去，誰更作霖來。",
            "寶座扶初日，靈光落上台。",
            "管弦空悵望，重蓋幾時回。"
        ],
        "title": "王岐公挽辭  其一",
        "id": "20eb67ca-c9b7-4c66-81c4-a9c56ace87eb"
    },
    {
        "author": "黄裳",
        "paragraphs": [
            "貳車登第日，秉軸蓋棺時。",
            "未掩西陵土，先埋上相碑。",
            "白麻人已化，黄壤客空悲。",
            "歲晚林間趣，歸侯想恨遲。"
        ],
        "title": "王岐公挽辭  其二",
        "id": "0ae97bdc-9156-4560-9742-7786b4f1c2d2"
    },
    {
        "author": "黄裳",
        "paragraphs": [
            "鼎味難求和，龍髯忽許攀。",
            "應隨先帝仗，已立太師班。",
            "人散沙堤悄，恩收客館閒。",
            "風神巖兢秀，千古畫圖間。"
        ],
        "title": "王岐公挽辭  其三",
        "id": "296681d7-7f73-47d9-b33b-86526ed53b51"
    },
    {
        "author": "黄裳",
        "paragraphs": [
            "富貴風波靜，文章態度清。",
            "有緣登相府，無日出都城。",
            "彝鼎垂行止，金珠照死生。",
            "百年留不住，廣阜暮烟橫。"
        ],
        "title": "王岐公挽辭  其四",
        "id": "7f8d8a6d-314a-44a7-b178-42b09aa94017"
    },
    {
        "author": "黄裳",
        "paragraphs": [
            "三封皆大國，一子已重金。",
            "位到西樞重，春歸寸草深。",
            "榮華緣忽斷，寂寞路難尋。",
            "愁入韋溝境，回頭月滿林。"
        ],
        "title": "秦國夫人挽辭  其一",
        "id": "b6c26f8b-ed26-42e3-ad31-2316d4c503b2"
    },
    {
        "author": "黄裳",
        "paragraphs": [
            "偕老人惆悵，秋深雁獨哀。",
            "西風何處問，北首幾時回。",
            "白日晞朝露，黄埃掩夜臺。",
            "已辭班第一，內殿不須催。"
        ],
        "title": "秦國夫人挽辭  其二",
        "id": "20f715ff-5640-4dd8-915e-3d0b4cd0c883"
    },
    {
        "author": "黄裳",
        "paragraphs": [
            "慰使來三殿，澆觴走百官。",
            "送行千乘富，歸宿萬家寬。",
            "自今騰空往，誰能入定觀。",
            "曉堂終不見，誰展佛書看。"
        ],
        "title": "秦國夫人挽辭  其三",
        "id": "86edc9ce-1be4-4c92-b9be-56c6b58cf588"
    },
    {
        "author": "黄裳",
        "paragraphs": [
            "未滿中身壽，尤虛大國封。",
            "德明埋玉篆，魂冷臥銀龍。",
            "漳水恨涵月，秋風悲入松。",
            "塵寰應不住，無處訪遺蹤。"
        ],
        "title": "安康郡夫人挽辭  其一",
        "id": "da8a3c3f-bcd5-4ccd-a02e-4ae2687da3c1"
    },
    {
        "author": "黄裳",
        "paragraphs": [
            "俄拋中饋世緣空，君子休悲老未同。",
            "不負大寧身後計，道山人出凱風中。"
        ],
        "title": "安康郡夫人挽辭  其二",
        "id": "d01ae71c-a3db-4363-8dba-85a5b77dac39"
    },
    {
        "author": "黄裳",
        "paragraphs": [
            "堂堂歸處魏公家，纔飾笄珈日未斜。",
            "蒿里數聲留不得，豐安松下早聞鴉。"
        ],
        "title": "安康郡夫人挽辭  其三",
        "id": "be6bb45a-dbe8-4b37-a7a2-d0e0b1f8c533"
    },
    {
        "author": "黄裳",
        "paragraphs": [
            "新里秋聲不忍聞，黄埃千古宋將軍。",
            "東兵二百今何在，猶有西人想似雲。"
        ],
        "title": "郭將軍挽辭  其一",
        "id": "5f1a1424-2990-4cbc-ab98-8e8d2e90720d"
    },
    {
        "author": "黄裳",
        "paragraphs": [
            "赳赳汾陽十世孫，胸中奇業與誰論。",
            "蓋棺雖愧淩烟閣，猶有蕃豪說舊恩。"
        ],
        "title": "郭將軍挽辭  其二",
        "id": "4b00b10c-a5dd-457f-a6cd-99b737a81ed2"
    },
    {
        "author": "黄裳",
        "paragraphs": [
            "佛書看盡更何憂，不怨生前未是侯。",
            "日到中天春夢斷，御風歸去玉華秋。"
        ],
        "title": "郭將軍挽辭  其三",
        "id": "19e07c9e-a29b-4bdf-91d1-2210eee33766"
    },
    {
        "author": "黄裳",
        "paragraphs": [
            "行人緣斷絕，弔客淚縱橫。",
            "白髮雙親重，青衫一命輕。",
            "仙丹誰際會，禪頌自分明。",
            "去住無尋處，今生與後生。"
        ],
        "title": "顧學正挽辭",
        "id": "ce6c05d3-9358-4e5a-9768-e1214d63ae81"
    },
    {
        "author": "黄裳",
        "paragraphs": [
            "曉來悲接夜來歡，安不人驚夢不還。",
            "已御翔鸞天上去，委形空寄古樓山。"
        ],
        "title": "夫人陳氏挽辭  其一",
        "id": "bac17d15-aba9-4b5c-af3b-e18d2243557d"
    },
    {
        "author": "黄裳",
        "paragraphs": [
            "寶奩人去月空寒，百歲榮華忽蓋棺。",
            "萬葉遺經香一篆，日華簾下與誰看。"
        ],
        "title": "夫人陳氏挽辭  其二",
        "id": "df292dab-3401-438a-b1d4-7a50da1d4f17"
    },
    {
        "author": "黄裳",
        "paragraphs": [
            "北堂旁立兩青衫，六十春風愜笑談。",
            "追遠亭前思不見，怨隨霜露滿山南。"
        ],
        "title": "夫人陳氏挽辭  其三",
        "id": "30544c45-896f-4e3f-b8e0-597c72ab9a0d"
    },
    {
        "author": "黄裳",
        "paragraphs": [
            "簫鼓聲中遠遠歸，只因千里有庭闈。",
            "彭城君在今休望，黄髮樽前看綵衣。"
        ],
        "title": "陳朝議挽辭  其一",
        "id": "4abc9928-4f8f-4ec4-b7ac-28ec26c93ff8"
    },
    {
        "author": "黄裳",
        "paragraphs": [
            "六擁旌麾一夢闌，陳公橋上小棠間。",
            "掛冠桑梓情尤厚，誰愧遺形葬客山。"
        ],
        "title": "陳朝議挽辭  其二",
        "id": "402a19b2-c8a7-40ec-a75d-2fe4690f172b"
    },
    {
        "author": "黄裳",
        "paragraphs": [
            "從來風義不憂貧，累行纔踰七十春。",
            "世上榮枯漚影散，進階空有帝綸新。"
        ],
        "title": "陳朝議挽辭  其三",
        "id": "26b0cba0-b7aa-485f-b402-7cb865e451b6"
    },
    {
        "author": "黄裳",
        "paragraphs": [
            "信到溫陵不忍聞，使君何往盡沾巾。",
            "最高仙桂君家物，更起黌堂遺里人。"
        ],
        "title": "陳朝議挽辭  其四",
        "id": "f92e19fa-04e5-4d63-8538-96fc5400d4b3"
    },
    {
        "author": "黄裳",
        "paragraphs": [
            "未及歸來且勝遊，忽聞庭木已經秋。",
            "羅源三十年遺愛，今作還山一日愁。"
        ],
        "title": "陳朝議挽辭  其五",
        "id": "c7110914-9648-4123-b41b-2c30cd6c1585"
    },
    {
        "author": "黄裳",
        "paragraphs": [
            "一息秋來誤壯圖，揚名身後喜諸孤。",
            "平生樂易歸何處，恐逐清風落有無。"
        ],
        "title": "俞法曹挽辭  其一",
        "id": "6ad95109-6efd-47bd-8cf9-dadba17cb48b"
    },
    {
        "author": "黄裳",
        "paragraphs": [
            "罇前故舊歡尤少，世上光陰惜未終。",
            "去歲書來曾說夢，攀龍應御九天風。"
        ],
        "title": "俞法曹挽辭  其二",
        "id": "dd645212-2636-42e7-8003-3e7e303bb6c4"
    },
    {
        "author": "黄裳",
        "paragraphs": [
            "百度韶華少一年，有誰堂上可爭先。",
            "錦衣養志歸來早，報了春暉已獨賢。"
        ],
        "title": "陳達野母氏恭人挽辭  其一",
        "id": "21924955-a3d5-4b90-a3c3-69af501999c5"
    },
    {
        "author": "黄裳",
        "paragraphs": [
            "眼明身健莫扶持，遽向華堂看綵衣。",
            "已共月明無認處，孝思休踴蓋棺時。"
        ],
        "title": "陳達野母氏恭人挽辭  其二",
        "id": "52d5e5c3-f26a-4c66-85f2-9183816cde82"
    },
    {
        "author": "黄裳",
        "paragraphs": [
            "文科名峻歸寧日，卿部官高致養時。",
            "罔極是恩誰報得，更緣霜露有餘悲。"
        ],
        "title": "方彥稽母安仁縣太君黄氏挽辭  其一",
        "id": "a9a8e195-bd8c-40f5-82ea-6fe03e6ff987"
    },
    {
        "author": "黄裳",
        "paragraphs": [
            "八十三年婦德成，綵衣歡笑過浮生。",
            "含虛臺上尋仙侶，瀨口愁人月自明。"
        ],
        "title": "方彥稽母安仁縣太君黄氏挽辭  其二",
        "id": "25b039fe-a422-4751-9203-fc5615f7a8ba"
    },
    {
        "author": "黄裳",
        "paragraphs": [
            "來處緣應異，歸時壽已稀。",
            "校讎孫繼子，無限是春暉。"
        ],
        "title": "方彥稽母安仁縣太君黄氏挽辭  其三",
        "id": "ac0b4242-e6a6-4a47-9694-4a5919eaf531"
    },
    {
        "author": "黄裳",
        "paragraphs": [
            "數終還是福，道盡更何言。",
            "子到康民處，方知鞠育恩。"
        ],
        "title": "方彥稽母安仁縣太君黄氏挽辭  其四",
        "id": "26babeef-4bdf-4245-8141-4da8af40cf52"
    },
    {
        "author": "黄裳",
        "paragraphs": [
            "榮知隨養去，恨向蓋棺歸。",
            "故里三千遠，浮生七十稀。",
            "曉臺空匣鑑，秋露謾沾衣。",
            "相伴勤田上，殘蟾與夕暉。"
        ],
        "title": "壽安太君挽辭",
        "id": "9782662b-a024-42ff-a7c8-ed6dc35284fe"
    },
    {
        "author": "黄裳",
        "paragraphs": [
            "八十六年盡，竈中丹未成。",
            "貳車歸去勇，辟穀老來清。",
            "寂寂水天境，悠悠春露情。",
            "揚名尤有子，身後許誰爭。"
        ],
        "title": "章銀青挽辭",
        "id": "1a46f25a-d559-4fe8-8886-19d320db8d9a"
    },
    {
        "author": "黄裳",
        "paragraphs": [
            "六十三年素自知，人生如此更何疑。",
            "調詼常爲供狂笑，騷雅偏能斲小詩。",
            "悼子杳冥歸往路，悔予輕易別離時。",
            "水雲村記相期事，雖到家山已恨遲。"
        ],
        "title": "悼張公實",
        "id": "1769e75b-a3df-4384-926b-f8ea1a5932f9"
    },
    {
        "author": "黄裳",
        "paragraphs": [
            "塵勞常共笑，怱遽忽相違。",
            "已失重歸約，應無再見時。",
            "短長前事定，來去幾人知。",
            "陰籍更何累，惟餘身後悲。"
        ],
        "title": "悼陳伯修殿院  其一",
        "id": "1c3444c7-b612-4577-b64e-4da0c19496fe"
    },
    {
        "author": "黄裳",
        "paragraphs": [
            "喜從楊子過江湄，惹起浮生一段悲。",
            "不見武林吟笑侶，却來京口看銘詩。"
        ],
        "title": "悼陳伯修殿院  其二",
        "id": "b06639a0-3483-4676-8127-cc1b2a7f6463"
    },
    {
        "author": "黄裳",
        "paragraphs": [
            "少年科第少能攀，未及登庸夢已闌。",
            "豈意蓋棺尤有地，于飛同在戲魚山。"
        ],
        "title": "悼陳伯修殿院  其三",
        "id": "b1930f6e-09c9-4afc-9205-c1cc75f0d299"
    },
    {
        "author": "黄裳",
        "paragraphs": [
            "五行纔悟已忘筌，妙旨知誰更得傳。",
            "夢幻去時無別苦，旌幢歸處有前緣。",
            "寂寥月伴松楸室，悽愴人逢雨露天。",
            "尚記辱書來見報，春回寒谷未踰年。"
        ],
        "title": "悼陳先之博士",
        "id": "57723a45-b00b-4eb5-9f4e-5ddc66477371"
    },
    {
        "author": "黄裳",
        "paragraphs": [
            "去後家山宴未闌，已聞忙蓋旅中棺。",
            "幾多言笑情先斷，些小窮通夢已殘。",
            "友愛方嗟離別易，子賢休恤繼承難。",
            "曾相從處應留恨，未結松庵棄外觀。"
        ],
        "title": "悼李承議",
        "id": "dae3e5eb-bacc-4a67-bef8-b137e679262f"
    },
    {
        "author": "黄裳",
        "paragraphs": [
            "浮雲前事定，壯志此生休。",
            "夢冷水中月，文高天上樓。",
            "冥冥誰造物，衮衮自封侯。",
            "南國一緘破，西風雙淚流。"
        ],
        "title": "哭陳商老",
        "id": "c57ded03-55a6-465d-8906-430441c8fda0"
    },
    {
        "author": "黄裳",
        "paragraphs": [
            "一花迦葉離塵果，四卷楞伽助道書。",
            "莫謂竺乾天樣遠，片雲歸去祇須臾。"
        ],
        "title": "六祖傳付偈頌 初祖 其一",
        "id": "35edd82f-5bc9-407e-a6d9-11fafa42a631"
    },
    {
        "author": "黄裳",
        "paragraphs": [
            "誰知花葉一中生，二氣相催果自成。",
            "體了色空無覓處，有時人說見還嬰。"
        ],
        "title": "六祖傳付偈頌 初祖 其二",
        "id": "51359625-cd78-46f5-a991-85c6833a9fe3"
    },
    {
        "author": "黄裳",
        "paragraphs": [
            "大乘氣象已相扶，吾意方終道不孤。",
            "秀出五峰塵下少，中華先許到真如。"
        ],
        "title": "六祖傳付偈頌 初祖 其三",
        "id": "172f985e-2b4d-49e7-8b99-7e105930cb36"
    },
    {
        "author": "黄裳",
        "paragraphs": [
            "日用中來體已親，平常是道豈須陳。",
            "得吾髓處無他事，擬議三人且覓真。"
        ],
        "title": "六祖傳付偈頌 初祖 其四",
        "id": "808ce6e3-1044-4221-b31f-3ef8400c119d"
    },
    {
        "author": "黄裳",
        "paragraphs": [
            "安心惟在覓心時，後世支塵兩自欺。",
            "寄語禪林休歇去，古來仙聖本無爲。"
        ],
        "title": "六祖傳付偈頌 初祖 其五",
        "id": "81aa5a76-ce87-448e-8d41-f20cfaa6bf37"
    },
    {
        "author": "黄裳",
        "paragraphs": [
            "本來無一亦無華，都向真空是一家。",
            "聞說一花還共笑，寧甘鬼窟作生涯。"
        ],
        "title": "六祖傳付偈頌 初祖 其六",
        "id": "6575792f-311f-4bab-a1dd-470304ccec60"
    },
    {
        "author": "黄裳",
        "paragraphs": [
            "如意珠，舍利子，建立法身無二理。",
            "發明道果獨爲師，長養聖胎誰得旨。",
            "六物名同實非異，微妙如來出塵計。",
            "一念中含一點來，太無根種豈須猜。",
            "誰尸五運催神化，忽見天花五葉開。",
            "含萬類，貫三界，無無無有非私解。",
            "法輪如我神氣精，塵世通他來去在。",
            "九年轉了大還丹，世間無價人難買。"
        ],
        "title": "六祖傳付偈頌 初祖 其七",
        "id": "dd587074-afc4-4e44-8602-fea7c5de4ce7"
    },
    {
        "author": "黄裳",
        "paragraphs": [
            "參禪須向坐禪人，本末相通可了真。",
            "二念回機都掃盡，乾坤猶在一微塵。"
        ],
        "title": "六祖傳付偈頌 初祖 其八",
        "id": "2d1cca20-7d33-4184-9846-aeaf605cd14e"
    },
    {
        "author": "黄裳",
        "paragraphs": [
            "精傳神氣一傳精，性命於中附會成。",
            "道世渾淪窺不破，更從何處覓無生。"
        ],
        "title": "六祖傳付偈頌 初祖 其九",
        "id": "24684e76-4962-482c-ad02-a99b0985e045"
    },
    {
        "author": "黄裳",
        "paragraphs": [
            "精傳神氣一傳精，含作真空萬化行。",
            "是物此中來與去，莫持偏性作圓成。"
        ],
        "title": "六祖傳付偈頌 初祖 其一○",
        "id": "3d49b9d2-7634-4929-8707-00e0847389bf"
    },
    {
        "author": "黄裳",
        "paragraphs": [
            "天游杳杳海漫漫，無有無無是道觀。",
            "大法藥兼心地要，兩門都作混成看。"
        ],
        "title": "六祖傳付偈頌 初祖 其一一",
        "id": "78631e6c-04f0-4499-80a4-02c08e6d4623"
    },
    {
        "author": "黄裳",
        "paragraphs": [
            "神光中見一還嬰，非外非中已混成。",
            "忽向玉爐飛上去，數聲靈鵲夜來驚。"
        ],
        "title": "六祖傳付偈頌 初祖 其一二",
        "id": "02713952-8838-496f-8ea4-f86b593d7bec"
    },
    {
        "author": "黄裳",
        "paragraphs": [
            "萬枝燈，千江月，一燈傳，一月攝。",
            "莫知根種有虛空，祇見祥光無斷絕。",
            "三千世界掌中知，百億化身天下說。",
            "秘密豈當容易談，一臂尤輕冷欺雪。"
        ],
        "title": "六祖傳付偈頌 初祖 其一三",
        "id": "097f9d49-231a-4372-96d8-430cf1d2bab4"
    },
    {
        "author": "黄裳",
        "paragraphs": [
            "有地有花空具色，無花無種色含空。",
            "混成一物誰圓就，但向無言一化工。"
        ],
        "title": "六祖傳付偈頌 二祖 其一",
        "id": "2d474a11-3a22-4685-ae06-707ab6f25592"
    },
    {
        "author": "黄裳",
        "paragraphs": [
            "受果時來合見仙，香山禪定想多年。",
            "少林得旨圓融了，不在中間與兩邊。"
        ],
        "title": "六祖傳付偈頌 二祖 其二",
        "id": "d7b7868a-5565-4e11-afbf-0bebb4473980"
    },
    {
        "author": "黄裳",
        "paragraphs": [
            "華豈曾生種亦無，邇來何事得神珠。",
            "塵凡不悟無爲旨，但笑高人一似愚。"
        ],
        "title": "六祖傳付偈頌 二祖 其三",
        "id": "61f55549-2d3a-468b-b571-5be58d91970b"
    },
    {
        "author": "黄裳",
        "paragraphs": [
            "曾窮莊易到源淵，三教從來共本根。",
            "自到少林應已悟，後來誰爲曉宗門。"
        ],
        "title": "六祖傳付偈頌 二祖 其四",
        "id": "e8d43dad-a133-4ab2-a89f-e81d592c2545"
    },
    {
        "author": "黄裳",
        "paragraphs": [
            "宿來緣累尚相拘，何事圓成未自如。",
            "十地三乘誰便了，了時猶待到無無。"
        ],
        "title": "六祖傳付偈頌 二祖 其五",
        "id": "1964c77b-f4bf-4a7c-9d8f-ac384f583e71"
    },
    {
        "author": "黄裳",
        "paragraphs": [
            "入道從來自有緣，許誰心地是金仙。",
            "如來止止教休說，妙法難思莫妄傳。"
        ],
        "title": "六祖傳付偈頌 三祖 其一",
        "id": "6649ae06-9468-4a75-b784-eefc276a1c35"
    },
    {
        "author": "黄裳",
        "paragraphs": [
            "衣法曾傳莫己知，兩山禪定了何疑。",
            "本無一物非何有，大道寧嫌得小兒。"
        ],
        "title": "六祖傳付偈頌 三祖 其二",
        "id": "9c2b5c53-decc-4b5a-b668-37e5d7293646"
    },
    {
        "author": "黄裳",
        "paragraphs": [
            "地種精華總是無，無中和會一神珠。",
            "前緣誰是傳衣子，水月如心可上圖。"
        ],
        "title": "六祖傳付偈頌 三祖 其三",
        "id": "98e723e0-7119-4ce4-b0c8-23450659e6ff"
    },
    {
        "author": "黄裳",
        "paragraphs": [
            "萬寶收還萬合中，更尋心地亦還空。",
            "紫雲蓋下已呈瑞，佛法一枝誰與同。"
        ],
        "title": "六祖傳付偈頌 四祖 其一",
        "id": "f6232f5b-231c-4339-8609-50c1d525bc1a"
    },
    {
        "author": "黄裳",
        "paragraphs": [
            "路上相逢即是緣，心知衣法有人傳。",
            "真成浄土含諸種，直到生生始得仙。"
        ],
        "title": "六祖傳付偈頌 四祖 其二",
        "id": "287d4a6d-186a-4ba8-9a0e-22e23bad6a8b"
    },
    {
        "author": "黄裳",
        "paragraphs": [
            "解脫門中宿已知，種花生性豈須期。",
            "詔書四反終難起，不要浮名不待時。"
        ],
        "title": "六祖傳付偈頌 四祖 其三",
        "id": "6ab4c362-0934-4784-96a0-90271ba39231"
    },
    {
        "author": "黄裳",
        "paragraphs": [
            "情種俱收入混成，還并四事得無生。",
            "字雖不識人休笑，壁上留題已可驚。"
        ],
        "title": "六祖傳付偈頌 五祖 其一",
        "id": "712b1f79-6940-42c5-b705-3201d1da7459"
    },
    {
        "author": "黄裳",
        "paragraphs": [
            "無生無種菩提就，非佛非心混沌成。",
            "欲說性空何處覓，可憐禪律謾相爭。"
        ],
        "title": "六祖傳付偈頌 五祖 其二",
        "id": "af2b3dff-ffa6-4350-a73f-67de0a1a5143"
    },
    {
        "author": "黄裳",
        "paragraphs": [
            "形生收攝出塵籠，一顆圓光色與空。",
            "槽廠有人來作祖，自然吟入太無中。"
        ],
        "title": "六祖傳付偈頌 五祖 其三",
        "id": "c0d6de47-27f0-4bcb-8719-094d5c16db9e"
    },
    {
        "author": "黄裳",
        "paragraphs": [
            "塵埃可佛是修時，無物無修秀也知。",
            "欲說菩提符祖意，圓明來處想曾窺。"
        ],
        "title": "六祖傳付偈頌 五祖 其四",
        "id": "cfe1d1ee-ebf3-4f57-809b-e793555313b3"
    },
    {
        "author": "黄裳",
        "paragraphs": [
            "頓悟花情有幾人，源流相遠却非真。",
            "須知佛性無南北，芥子中藏萬法輪。"
        ],
        "title": "六祖傳付偈頌 六祖 其一",
        "id": "22651935-938c-48d7-81f7-2b76a6e9611e"
    },
    {
        "author": "黄裳",
        "paragraphs": [
            "泰定猶忘相行深，種華當向此中生。",
            "坐禪只恐人無證，得旨須教礦作金。"
        ],
        "title": "六祖傳付偈頌 六祖 其二",
        "id": "f49a9a6c-6e2b-4ca7-bdf3-bf118897cf2f"
    },
    {
        "author": "黄裳",
        "paragraphs": [
            "下種人來地有因，若非因地若輕陳。",
            "曾將此子教誰種，安解參同向呂真。"
        ],
        "title": "六祖傳付偈頌 六祖 其三",
        "id": "f987d190-0e46-4c1f-ae2b-334c1a3f08db"
    },
    {
        "author": "黄裳",
        "paragraphs": [
            "從來生滅本因心，旁出紛紛沒處尋。",
            "無性無心方是道，執空誰可脫浮沉。"
        ],
        "title": "六祖傳付偈頌 六祖 其四",
        "id": "5b6304c9-410f-4210-a80c-4000de453eb4"
    },
    {
        "author": "黄裳",
        "paragraphs": [
            "法身行止本來無，葉落歸根是幻軀。",
            "生滅已除還寂滅，有情相感莫踟躕。"
        ],
        "title": "六祖傳付偈頌 六祖 其五",
        "id": "9e0f288b-c95f-4762-b175-1c0af5fcc7c0"
    },
    {
        "author": "黄裳",
        "paragraphs": [
            "曾戒觀空與坐禪，惟因唐使說真筌。",
            "九年面壁誰能少，秘密先當得祖傳。"
        ],
        "title": "六祖傳付偈頌 六祖 其六",
        "id": "5b9beaba-984d-4d62-829d-210595e497de"
    },
    {
        "author": "黄裳",
        "paragraphs": [
            "妙了形神更有人，不須捐下夢中身。",
            "逍遙便作丹臺客，誰悟三丹有二真。"
        ],
        "title": "六祖傳付偈頌 六祖 其七",
        "id": "04f14bc5-d183-4652-b492-3ede4d96645d"
    },
    {
        "author": "黄裳",
        "paragraphs": [
            "大事從來夙有因，太空全是氣精神。",
            "牟尼莫怪無人問，作用皆云已得真。"
        ],
        "title": "六祖傳付偈頌 六祖 其八",
        "id": "66f1d5a7-1100-4fc5-b788-3bf73b0afcd7"
    },
    {
        "author": "黄裳",
        "paragraphs": [
            "圓妙高人覺已通，便辭歸去謾參同。",
            "一篇證道誰能賽，不謂唐僧有此風。"
        ],
        "title": "六祖傳付偈頌 六祖 其九",
        "id": "6fae23cf-9c93-4472-891f-588dbda5c1f3"
    },
    {
        "author": "黄裳",
        "paragraphs": [
            "道果天成豈可猜，圓光何處更尋臺。",
            "性爲妙種心爲地，况有慈雲作雨來。"
        ],
        "title": "六祖傳付偈頌 六祖 其一○",
        "id": "10c79ca8-8b08-4da7-9ed0-88bb453d7ad0"
    },
    {
        "author": "黄裳",
        "paragraphs": [
            "十數運行天與地，五氣生成入無始。",
            "混成惟一數相尋，十一觀音生一體。",
            "耳如目，聽如視，通身是眼誰能計，觀盡十方無巨細。",
            "有時塔上聳人看，妙用無方乃餘事。"
        ],
        "title": "泗洲頌",
        "id": "7f9a878c-0080-4f6a-9a04-2dec47ee5b6c"
    },
    {
        "author": "黄裳",
        "paragraphs": [
            "貌像雖相似，水中空捉月。",
            "非教亦非禪，使我如何說。"
        ],
        "title": "上天竺思尚真讚",
        "id": "86699bed-93d8-4313-89a2-dcd57348e0ed"
    },
    {
        "author": "黄裳",
        "paragraphs": [
            "九九八十一，圓明體如日。",
            "豈是空說禪，精魂中掃迹。",
            "立道須當修，九九八十一。",
            "性見與意會，如何體空色。"
        ],
        "title": "讀頭陀安文頌",
        "id": "af0cfb17-2cd6-4045-9329-03fd9d94d72e"
    },
    {
        "author": "黄裳",
        "paragraphs": [
            "谷水悠悠水天闊，綠竹漪漪玉龍活。",
            "天和堂在翠微中，堂上誰誇青瑣闥。",
            "二俊昔爲才所驅，未識危邦何太愚。",
            "輕抱雄文走西洛，漫勞黄耳尋中吳。",
            "豈謂七百有餘載，乃獲夫子營我廬。",
            "能向平時脫羈絡，爲悟浮雲此生錯。",
            "通道益深醉隠亭，載鵬風厚逍遙閣。",
            "萬累紛紛無處尋，須信天和有斯樂。",
            "彼哉二俊胡不歸，空歎華亭數聲鶴。"
        ],
        "title": "朱氏天和堂",
        "id": "1050f571-2754-4e06-883c-7ef143e2a206"
    },
    {
        "author": "黄裳",
        "paragraphs": [
            "風雷昨夜破枯株，借問天公有意無。",
            "莫是臥龍蹤迹困，放開頭角入亨衢。"
        ],
        "title": "雷擊南劍州譙門柱",
        "id": "c78314bb-ac69-4c25-b9ea-d16b4406985f"
    },
    {
        "author": "黄裳",
        "paragraphs": [
            "東別家山十六程，曉來和月到華清。",
            "朝元閣下西風急，都入長楊作雨聲。"
        ],
        "title": "朝元閣",
        "id": "92b2cd53-d2fb-4dff-91a2-0ba8cad19511"
    },
    {
        "author": "黄裳",
        "paragraphs": [
            "探花車騎似游龍，未入桃源先閬風。",
            "衫上十分新染翠，衣間一點半開紅。",
            "身如驥子無雙俊，人報鼇山第幾宮。",
            "便是醉仙何處去，上林園在五雲中。"
        ],
        "title": "贈探花郎",
        "id": "08d27596-5287-4de7-960f-5e66da6405c5"
    },
    {
        "author": "黄裳",
        "paragraphs": [
            "具美盃殘意未休，相將重上望湖樓。",
            "樓臺忽已居平地，風月何曾識舊游。",
            "更挈酒樽過水月，坐增詩興滿滄洲。",
            "春風共約新橋畔，遙拜雙龍萬斛舟。"
        ],
        "title": "樓鑰水月圖",
        "id": "683b5395-a49b-46ac-af08-5b1445dd8aa4"
    },
    {
        "author": "黄裳",
        "paragraphs": [
            "任爾巍峨千萬丈，也須還我上頭行。"
        ],
        "title": "句  其一",
        "id": "8fdb3246-3487-498f-9b00-5140c025d6f1"
    },
    {
        "author": "黄裳",
        "paragraphs": [
            "凌波應作水中仙。"
        ],
        "title": "句  其二",
        "id": "227ccf76-6f2c-4165-85ab-8c85de418bd1"
    },
    {
        "author": "黄裳",
        "paragraphs": [
            "朝元閣成老君現。"
        ],
        "title": "句  其三",
        "id": "934324c8-a4df-46e4-9c25-deb070dfcd2f"
    },
    {
        "author": "王道觀",
        "paragraphs": [
            "無正文。"
        ],
        "title": "偕冕仲雪中聯句",
        "id": "56990f68-d78b-407d-8c69-25cf2a669cc0"
    },
    {
        "author": "王震",
        "paragraphs": [
            "俗緣磨未盡，空山傍妝臺。",
            "溪雲惹粉黛，巖花寶靨開。"
        ],
        "title": "梳洗臺",
        "id": "2342b09c-f798-49e4-b15d-ec8862e3a353"
    },
    {
        "author": "王震",
        "paragraphs": [
            "未送餘寒歸嶰谷，先傳春信到花叢。",
            "侵凌竹色回新綠，點注梅梢破小紅。"
        ],
        "title": "雪",
        "id": "3a12210c-d09a-4e90-b42f-3738fe4b4799"
    },
    {
        "author": "張仲時",
        "paragraphs": [
            "太平功業屬男兒，虹蜺萬丈雲中氣。"
        ],
        "title": "句  其一",
        "id": "37192139-ecb3-4ad3-a24e-51ac085b435a"
    },
    {
        "author": "張仲時",
        "paragraphs": [
            "一源湛湛攀清疏，今日樽前逢一笑。"
        ],
        "title": "句  其二",
        "id": "1cfd6f60-a68b-49c5-82bb-89a91d0ef42d"
    },
    {
        "author": "鄧□誥",
        "paragraphs": [
            "大雲陰洞石嶄然，跳攫□□萬狀全。",
            "□海醜神殭且死，吳江恚浪凍來堅。",
            "元功□物窺天藴，巨手題詩玩化權。",
            "勿訝荒唐非格調，勾□傲吏醉成篇。"
        ],
        "title": "留題大雲寺石洞",
        "id": "a1fccc99-80fc-405e-b440-cdf74922e4cf"
    },
    {
        "author": "商倚",
        "paragraphs": [
            "秋日同文館，羣賢道足依。",
            "心遊黄卷靜，目送白雲歸。",
            "寶玉荆山盡，文星禁掖稀。",
            "清談欣屢接，紛若落瓊璣。"
        ],
        "title": "和慎思詩呈同院諸公  其一",
        "id": "deebc4a5-2b9e-4e92-8b22-ff8ce5938d01"
    },
    {
        "author": "商倚",
        "paragraphs": [
            "秋日同文館，雲沉夕照光。",
            "蛩吟階下草，螢照屋間梁。",
            "臥月搜詩句，挑燈認藥囊。",
            "夜闌獨衾枕，歸夢楚山長。"
        ],
        "title": "和慎思詩呈同院諸公  其二",
        "id": "04bc0214-1161-47ef-8f8a-8cf03ccc4426"
    },
    {
        "author": "商倚",
        "paragraphs": [
            "秋日同文館，愁腸夜九回。",
            "圖書堆枕畔，歌吹隔牆隈。",
            "宿鳥翻枝去，凉風带雨來。",
            "新詩勞見寄，難繼謫仙才。"
        ],
        "title": "和慎思詩呈同院諸公  其三",
        "id": "a36e5296-c5d6-4cc8-a837-20812ccf732f"
    },
    {
        "author": "商倚",
        "paragraphs": [
            "秋日同文館，羣書晝可依。",
            "衰遲多病在，留滯故園歸。",
            "但怕酒杯滿，莫教詩卷稀。",
            "惟羞狂斐句，瓦礫報珍璣。"
        ],
        "title": "和慎思詩呈同院諸公  其四",
        "id": "8ed9ef77-8905-44c1-9ab8-a3ab9140bb07"
    },
    {
        "author": "商倚",
        "paragraphs": [
            "秋日同文館，晨暉带冷光。",
            "綵雲瞻鳳闕，細雨憶魚梁。",
            "久事班超筆，空嗟趙壹囊。",
            "簾閒坐無語，千丈旅愁長。"
        ],
        "title": "和慎思詩呈同院諸公  其五",
        "id": "326dd565-8857-4dd8-9d70-fdb805ee8904"
    },
    {
        "author": "商倚",
        "paragraphs": [
            "秋日同文館，西風昨夜回。",
            "燕巢留屋角，蛛網掛牆隈。",
            "書任邊韶懶，詩慚匡鼎來。",
            "人人皆抱璞，誰是濟川才。"
        ],
        "title": "和慎思詩呈同院諸公  其六",
        "id": "1c6a02f3-690b-4f7f-a998-535d7fb03089"
    },
    {
        "author": "商倚",
        "paragraphs": [
            "秋日同文館，高堂燕集齊。",
            "杯盤供魯酒，殽核欠張梨。",
            "楊孟持新論，韓莊鄙舊題。",
            "須知宗匠手，文采冠朝閨。"
        ],
        "title": "和慎思秋日同文館  其一",
        "id": "117e11ee-cbed-4c6a-a264-8d51a068c8ca"
    },
    {
        "author": "商倚",
        "paragraphs": [
            "秋日同文館，何人獨擅場。",
            "養莪方在沚，琢玉已成章。",
            "筆列千鋒陣，庭焚一炷香。",
            "得賢從此始，豈特致民康。"
        ],
        "title": "和慎思秋日同文館  其二",
        "id": "4240cece-2815-426e-860f-0a4e561e0eee"
    },
    {
        "author": "商倚",
        "paragraphs": [
            "秋日同文館，棲林看晚雞。",
            "斗垂宮殿北，月轉戶庭西。",
            "酒勸杯中淥，詩分燭下題。",
            "何時還九陌，細雨莫成泥。"
        ],
        "title": "和慎思秋日同文館  其三",
        "id": "266118fe-8dcc-4314-abde-7c7b33c4921d"
    },
    {
        "author": "商倚",
        "paragraphs": [
            "氣候逢秋晏，蛩鳴入戶闈。",
            "簷空看雀鬭，天闊暮鴉歸。",
            "風急飄庭葉，寒光著客衣。",
            "重陽故人境，應念賞心違。"
        ],
        "title": "和慎思未試即事雜書率用秋日同文館爲首句  其一",
        "id": "4b368f56-5a88-4dcd-94e4-9d9b0736ea1f"
    },
    {
        "author": "商倚",
        "paragraphs": [
            "門深廛市遠，幽寂興何長。",
            "徑菊晴披艷，窗風晚逗凉。",
            "聖經閒裏醉，塵鎖夢中忘。",
            "更苦年來病，時看肘後方。"
        ],
        "title": "和慎思未試即事雜書率用秋日同文館爲首句  其二",
        "id": "56255638-2a71-4a47-a4f9-acbbc7ebacb5"
    },
    {
        "author": "商倚",
        "paragraphs": [
            "旁舍回廊接，重簾晝日開。",
            "鳴蟬隨雨退，疏雁拂雲來。",
            "吟興降難韵，羈懷寄淺杯。",
            "驚飆漸凄緊，又欲作寒媒。"
        ],
        "title": "和慎思未試即事雜書率用秋日同文館爲首句  其三",
        "id": "ed6d451e-1237-4396-a7c1-016bf4a2bf69"
    },
    {
        "author": "商倚",
        "paragraphs": [
            "承詔掄材敢倦行，廣庭深鎖待羣英。",
            "分場自敵三千客，决勝誰降七十城。",
            "夜案尚閒塗卷筆，曉堂方聽讀書聲。",
            "歸時還有黄花否，已覺秋風滿袖生。"
        ],
        "title": "和慎思初入試院",
        "id": "d3d162ac-3feb-49b5-a571-ec361e3c4b04"
    },
    {
        "author": "商倚",
        "paragraphs": [
            "風生簾幕撼層波，况值清秋一半過。",
            "堂上簪裾方鷺集，案間圖史已星羅。",
            "東籬採菊朝嘗酒，北里吹竽夜聽歌。",
            "早晚奏名聞黼坐，望中無奈白雲何。"
        ],
        "title": "次韵余幹試院即事呈諸公",
        "id": "882823a9-18dd-4950-be55-a36e0d047861"
    },
    {
        "author": "商倚",
        "paragraphs": [
            "南窗寂若隠山河，時枉金門步見過。",
            "談笑且看揮麈玉，篇章寧惜洒牋羅。",
            "已羞軒冕嬰身住，更問功名撫劍歌。",
            "賒得凉秋好風月，不成吟醉奈愁何。"
        ],
        "title": "再呈慎思諸公兼以言懷",
        "id": "4ad70ba5-c12e-4f27-98f2-471033fc6804"
    },
    {
        "author": "商倚",
        "paragraphs": [
            "英豪獻策廣庭中，問辨紛紛似叩鐘。",
            "名奏九重書密上，士欣千載運親逢。",
            "鶑鳴定獲喬林樂，鳳舉應容衆羽從。",
            "盛世文章由此變，坐看風俗反醇濃。"
        ],
        "title": "次韵重九之什  其一",
        "id": "be7b8c9f-8319-4247-a687-3ed4c100697c"
    },
    {
        "author": "商倚",
        "paragraphs": [
            "昔年此日故園東，爛醉牛山到暮鐘。",
            "已往光陰那再得，如今羈旅又重逢。",
            "淵明把菊情雖厚，子美登臺願莫從。",
            "且看羣書欹枕臥，病多仍負酒杯濃。"
        ],
        "title": "次韵重九之什  其二",
        "id": "03232f99-1441-432f-88f0-f317b76e7fea"
    },
    {
        "author": "商倚",
        "paragraphs": [
            "先生家住翠微峰，萬卷詩書酒一鍾。",
            "壁掛葛巾無客到，雲藏古洞有仙逢。",
            "溪邊晚釣呼鷗伴，花底春吟引鶴從。",
            "只恐舊山歸未得，帝恩朝夕露濃濃。"
        ],
        "title": "和慎思同舍問及故山景物用鍾字韵詩以答",
        "id": "743f2ba2-ccfb-4bd3-bd9d-0b984d9306dc"
    },
    {
        "author": "呂仲甫",
        "paragraphs": [
            "千尺杉前帝釋宮，種蓮不用百花叢。",
            "石橋路近橫天外，池水光寒坐檻中。",
            "紅日几窗新活計，白雲香火舊家風。",
            "虎溪社客今憔悴，此意憑誰謝遠公。"
        ],
        "title": "題萬年妙蓮閣",
        "id": "3a68e6eb-6eeb-49fd-9c73-bcf080d17ad9"
    },
    {
        "author": "呂仲甫",
        "paragraphs": [
            "錫馬恩隨汴楫浮，過家身近石橋遊。",
            "勤勞王事甘胼手，磨琢風騷苦白頭。",
            "浙水魚龍移窟宅，浚郊陂澤變田疇。",
            "使君亮直人知少，好笑封侯曲似鈎。"
        ],
        "title": "送羅正之年兄出使二浙",
        "id": "c6ae4232-eba3-45e5-8560-6c111ccd9580"
    },
    {
        "author": "余中",
        "paragraphs": [
            "會稽太守垂金魚，玉杯宴客離京都。",
            "曾騎天馬出沙漠，萬里行冰渡河朔。",
            "歸來却厭承明廬，欲學鴟夷蹈寥廓。",
            "三吳風物故鄉關，人望旌旗何日還。",
            "壺漿勞問有耆老，杖策登臨知舊山。",
            "清江一水分吳越，越山岧嶢更孤絕。",
            "禹穴烟霞翠不收，往往雲中見仙闕。",
            "秋風剡溪生早凉，鑑湖一夜飛清霜。",
            "綵舟繫纜浣紗石，綺筵應得調笙篁。",
            "此時詩興誰能禦，照耀驪珠月宮吐。",
            "祇恐彤庭急詔催，桃源不許長爲主。",
            "都門疏雨柳輕明，送客蕭蕭千馬鳴。",
            "須臾畫鷁東飛去，欻見淮山天外青。"
        ],
        "title": "送程給事知越州",
        "id": "405d7a64-6ec9-4be6-befb-274d235e57e5"
    },
    {
        "author": "徐勣",
        "paragraphs": [
            "懸車疏上動龍顔，幾度陳辭始放還。",
            "敢憶溪山孤聖眷，只緣衰病乞身閑。",
            "都門祖餞心情劇，里舍招邀禮數刪。",
            "最喜兒孫解農事，稻花香滿舊田間。"
        ],
        "title": "歸田",
        "id": "ff55d407-852a-441b-9d54-8b36155a6281"
    },
    {
        "author": "葉濤",
        "paragraphs": [
            "重來舊屋誰爲主，江令蕭條歎獨存。",
            "已愧問人纔知路，更悲無柳可知門。",
            "舟車到處成家宅，歲月惟驚長子孫。",
            "孤客濫巾非得已，故交零落與誰論。"
        ],
        "title": "望舊廬有感",
        "id": "044b842c-cf15-4d99-94f4-89694550c784"
    },
    {
        "author": "葉濤",
        "paragraphs": [
            "碾成天上龍兼鳳，煮出人間蟹與蝦。"
        ],
        "title": "句",
        "id": "49c7cb3b-a8ba-4597-90d5-36105b59805e"
    },
    {
        "author": "龔程",
        "paragraphs": [
            "月度疏櫺起更慵，坐聽澄照五更鐘。",
            "却思潮上西興急，風遶山前萬箇松。"
        ],
        "title": "題壁絕句",
        "id": "62e82966-71dd-4708-b070-f1565c59327f"
    },
    {
        "author": "丁注",
        "paragraphs": [
            "插迥飛簷聳，淩虛疊砌危。",
            "四天欄下揖，萬象掌中窺。",
            "目力不到處，雲容無盡時。",
            "塵塵皆勝事，凭檻幾人知。"
        ],
        "title": "題永慶院一覽亭",
        "id": "55352485-dbd0-43f3-a0f5-d7bbe8cbb1b0"
    },
    {
        "author": "夏臻",
        "paragraphs": [
            "半天聞梵唱，一徑踏松陰。",
            "起石雲千仞，懸空瀑萬尋。"
        ],
        "title": "真覺院",
        "id": "1640cb13-864e-42c9-b61d-1e4a95e24481"
    },
    {
        "author": "吳亶",
        "paragraphs": [
            "虛室澄心近竹開，雪中無事共徘徊。",
            "不須翠柏亭前見，自有清風座上來。",
            "林小未宜輕瘦節，歲寒方可看高材。",
            "支公適好誠何在，豈謂香嚴擊俊雷。"
        ],
        "title": "題竹軒",
        "id": "960802f0-446b-458a-9bd9-cb7ca9d2210c"
    },
    {
        "author": "張勵",
        "paragraphs": [
            "九華鬰兮江南山，清溪下兮貫山間。",
            "江北騖兮溪東旋，濁湯湯兮清漫漫。",
            "山幾轉兮水幾盤，近交臂兮遠連環。",
            "决天末兮浮雲端，齊之山兮秋之浦。",
            "景晦明兮氣吞吐，草木蓊兮媚林莽。",
            "繡屏張兮翠綃舞，深窈窕兮掩幽塢。",
            "雨吟猿兮風嘯虎，下鳬雁兮泳魴鱮。",
            "商之檣兮漁之罟，互出沒兮更散聚。",
            "樵有舍兮梵有宇，雲巖阿兮棘樊圃。",
            "翬連甍兮岸之滸，弄潺湲兮棹容與。",
            "中橫絕兮梁爲渡，隠孤城兮其西去。",
            "春之朝兮秋之夕，風既清兮月又白。",
            "遐矯首兮俯陳迹，携佳人兮不可得。",
            "空遠望兮中感百，思悠悠兮情惻惻。",
            "悵興亡兮懷今昔，獨茲溪兮無終極。",
            "嗟夫人兮擺塵滓，遙徜徉兮玩山水。",
            "移山川兮置窗几，手舒卷兮千萬里。",
            "輈余車兮秣余馬，往其從兮山之下。",
            "枻吾舟兮泛清瀉，樂魚鳥兮放林野。",
            "願未適兮胡爲者，聊寓言兮公墨畫。"
        ],
        "title": "題張公翊清溪圖",
        "id": "6f028639-c30f-4e4f-aa0c-dbe06297fafb"
    },
    {
        "author": "張勵",
        "paragraphs": [
            "莫言伯道無兒嗣，看取千秋祀事存。"
        ],
        "title": "句  其一",
        "id": "3ec6c48b-fa13-4d83-be8d-f6ca022e7c13"
    },
    {
        "author": "張勵",
        "paragraphs": [
            "青林蔽日明爲晦，紺宇生風暑亦秋。"
        ],
        "title": "句  其二",
        "id": "2ae662c8-45f2-4b27-9ac7-08064f28c613"
    },
    {
        "author": "張汝賢",
        "paragraphs": [
            "雨過僧房景更奇，邀朋閒訪此遊嬉。",
            "一登占得嵯峨處，始覺羣峰迤邐低。"
        ],
        "title": "武山",
        "id": "1ef1b331-5ebb-47e8-ad24-7727fbbe83a6"
    },
    {
        "author": "毛沂",
        "paragraphs": [
            "肉山六月火雲蒸，渴想滹沱一片冰。",
            "回首家山林下寺，水簾深處定中僧。"
        ],
        "title": "仙居寺",
        "id": "182a7155-fb54-49a1-932c-a7b5e237ebc2"
    },
    {
        "author": "何恭",
        "paragraphs": [
            "昔日歐陽心獨苦，搜羅天下文中虎。",
            "未逢賈馬嗟誰有，崑體文章正旁午。",
            "一得眉山老翁語，始愜平生好奇古。",
            "騫騰鸞鳳螭虬侶，錦繡腎腸終日吐。",
            "眉山跨馬挾雙龍，迤邐斜欹劍閣東。",
            "一息萬里先羣雄，是日魯酒歸醇醲。",
            "仁廟當朝起數公，四時閶闔來清風。",
            "眉山秉筆摩蒼穹，稽首獻議何雍容。",
            "是時慶曆垂嘉祐，東省西垣半耆舊。",
            "一代偉人爭入彀，大開黄閣咸虛受。",
            "公時脫穎眉山後，歆向機雲同一奏。",
            "建安數子空鳴脰，集賢學士皆籠袖。",
            "玉人發馬下天階，華蓋星邊捧詔來。",
            "天子延英不浪開，爲公此日深徘徊。",
            "金吾侍側天顔低，上列四輔前三台。",
            "相與疇咨將相材，飄然八駿先龍媒。",
            "西京應制十八九，晁董褎然爲舉首。",
            "此輩昂藏希世有，劉蕡又作蛟龍吼。",
            "觀公舉勸新人手，玉壺破碎珠囊剖。",
            "許國誠心仍貫斗，識者談之不容口。",
            "天公一見列詩曹，指揮姮娥供兔毫。",
            "公歌數闕風刁刁，若耶溪上皆停橈。",
            "郢客擲筆不敢操，楚人往往收離騷。",
            "李杜藩牆不甚牢，李白脫却錦繡袍。",
            "東風顛入五湖裏，萬籟聲聲酷龍耳。",
            "河伯江妃愁欲死，只恐公來搜見底。",
            "南登灞岸將何以，直節壯懷聊自倚。",
            "養得身長數千里，天地一夜風雷起。",
            "官家內相能幾人，幾人到此陪經綸。",
            "天語叮嚀下降頻，金蓮燭畔窺龍鱗。",
            "日曝花磚暖繡裀，鐶金珮玉何申申。",
            "姮娥喚作真麒麟，焉知韓李非前身。",
            "龍樓漏箭銅壺挹，隠約六街騶唱入。",
            "傳宣使者翻然集，月題控馬天門立。",
            "錦箋瓊管尚書給，九韶忽然如俯拾。",
            "宸恩四海周流及，武帝王封乃平揖。",
            "我宋修文偃武初，詞林翰苑森扶疏。",
            "竇儀陶穀端何如，峨冠曳履承明廬。",
            "草昧功名向武夫，討論潤色姑徐徐。",
            "剪夷五代尊圖書，墨客稍稍躋天衢。",
            "中間作者相踵武，請試從頭爲君語。",
            "真宗皇帝親神宇，楊億風流玉堂處。",
            "傾金注瓦橫罇俎，大笑哄堂任豪舉。",
            "逡巡百尺江南楮，密掃煤烟驟如雨。",
            "六一超然又不同，陳言萬紙一洗空。",
            "晉宋齊梁不待攻，兩漢直抵元和中。",
            "龍驤鳳舉扶桑中，五采射日吞長虹。",
            "滿堂玉磬諧金鐘，紛然和者如笙鏞。",
            "木鐸可憐聲獨悄，一振鏗然須大老。",
            "伊說數公無處討，蕭曹丙魏規模小。",
            "馬遷班固工品藻，出處行藏何太少。",
            "升沉將相王侯了，經天緯地憑誰好。",
            "信知風采古爲多，堯舜文章煥若何。",
            "東作西成南已訛，真人更集滿東坡。",
            "夷夔禮樂俄森羅，黼黻郊廟金盤陀。",
            "羽毛率舞呈天和，高陽才子前賡歌。",
            "君哉頷首一俞爾，執簡抽毫無及矣。",
            "周公整頓乾坤已，開闔明堂復如此。",
            "從頭製作軒轅始，海獸山禽咸獻美。",
            "衮冕分明圭玉侈，六代光華藹天子。",
            "日月星辰繢九天，蟲魚草木續山川。",
            "羣聖文章想亦然，百家妙理何周旋。",
            "離離黍稷春風前，東周一去追無緣。",
            "帝德王功只僅傳，廟堂急管催繁弦。",
            "巍哉孔子尊如帝，矯矯孟軻天莫制。",
            "斯文其喪今何在，鄒魯邈然安可再。",
            "揚雄力寡知無奈，天祿校讎真末計。",
            "江海悠悠百川逝，回首相望幾千載。",
            "熙寧天子憫斯文，展轉搜揚到海垠。",
            "丞相王公舉趾尊，委蛇二老西來賓。",
            "咀嚼六經如八珍，補葺東魯鋤西秦。",
            "天子資之又日新，八風自轉成天鈞。",
            "頃從孟子驅楊墨，他日淫詞又榛棘。",
            "豐鎬荒凉天空碧，中庸一路幾充塞。",
            "金陵爲此深求直，二十年來人稍識。",
            "求之左右逢星極，內聖外王真準的。",
            "古人效學豐文斯，堂陛之間意已移。",
            "彝何虎蜼尊何犧，云何簠簋加靈龜。",
            "不然制作知無時，反魯詩書一貫之。",
            "明明古訓識者誰，百家效語如嬰兒。",
            "蝌蚪六書藏屋壁，豈比鍾王論筆蹟。",
            "會通意象如作易，不假語言含妙德。",
            "倘從對偶音聲覓，洙泗文章少平仄。",
            "解到雕蟲童子識，斯人稍得揚雄力。",
            "熙寧論撰亦何慚，況把先儒衆說參。",
            "舉世傳經作指南，辟雍泮水堆牙籤。",
            "或者囂然痛欲殲，安得諸儒口遂鉗。",
            "聖主賢王實詢僉，公當一語令師嚴。",
            "翻思偃蹇熙寧末，苦信古書由世拙。",
            "金陵戶外履成列，稱衡一刺終漫滅。",
            "彷彿五經無二說，堂堂萬里星中月。",
            "欲論西漢誰優劣，忽若吟蟬風脰咽。",
            "邊韶性懶讀書頑，病甚相如下筆慳。",
            "敢望言如霧豹斑，擔簦負笈徒間關。",
            "沂水春來粗解顔，浴沂童子彌春灣。",
            "先哲如龍尚許攀，鼓琴從之豈浪閒。",
            "可憐道德共耕獵，何苦侯門俟彈鋏。",
            "不挾而來聊自愜，栩然夢爾爲蝴蝶。",
            "飲中數子劉伶俠，江外主人張翰攝。",
            "短船下水輕仍捷，落帆解舵吳山脅。"
        ],
        "title": "呈東坡",
        "id": "0db2a490-bb8c-4cf8-8ef8-f83bce5f632b"
    },
    {
        "author": "傅翼",
        "paragraphs": [
            "參差茅屋带村烟，驛路崎嶇石岸邊。",
            "風物盡成三谷景，溪山分斷七閩天。",
            "夜猿乘月悲霜樹，秋石和雲瀉澗泉。",
            "謝守來遊幾千載，何人能爲續佳篇。"
        ],
        "title": "猿嶠",
        "id": "999fc493-8a60-4ace-aabc-0dba4362c9bb"
    },
    {
        "author": "傅翼",
        "paragraphs": [
            "隠隠晴空露翠微，也知深處有禪扉。",
            "幾回待入烟霞去，只恐烟霞不放歸。"
        ],
        "title": "福山寺",
        "id": "c925c95f-87dd-4373-b156-be8f092d9c6a"
    },
    {
        "author": "傅翼",
        "paragraphs": [
            "寂寞不勝情。"
        ],
        "title": "句",
        "id": "98cd55b5-4db7-4fed-a5e8-cb42923372fe"
    },
    {
        "author": "吳干",
        "paragraphs": [
            "無心終日看雲飛，空幻猶如鳥跡遺。",
            "欲問堂中常住相，黄花翠竹已多知。"
        ],
        "title": "且止堂",
        "id": "441590a6-56e4-4f68-984d-2a7492c17ee4"
    },
    {
        "author": "吳栻",
        "paragraphs": [
            "丹崖翠壑一重重，香火因緣古寺鐘。",
            "若有金龍隨玉簡，武夷溪上幔亭峰。"
        ],
        "title": "靈巖寺  其一",
        "id": "3e01bddc-686f-4f2e-a5d8-c8ae9bce27f9"
    },
    {
        "author": "吳栻",
        "paragraphs": [
            "一麾邂逅得東秦，憶別家山六度春。",
            "何意眼看毛竹洞，主人仍是故鄉人。"
        ],
        "title": "靈巖寺  其二",
        "id": "959a9e06-2360-4b4f-ad63-def70e0d18f9"
    },
    {
        "author": "吳栻",
        "paragraphs": [
            "大士分身石罅開，輕烟微雨證明臺。",
            "灑然一覺鄉關夢，換骨巖高好在哉。"
        ],
        "title": "靈巖寺  其三",
        "id": "17bfcec3-fb99-45a8-b688-7b3070aad441"
    },
    {
        "author": "吳栻",
        "paragraphs": [
            "上窮蒼石躡丹梯，祖意誰參隻履西。",
            "曉閣濃陰雲散嶺，亥堂清影月雙溪。",
            "池開今日青銅鑑，碑立何年碧玉圭。",
            "靜覺官名微可笑，南華經裏一醢雞。"
        ],
        "title": "登重光寺",
        "id": "4b2eaa5d-f64a-497c-8ab9-25ab485ac309"
    },
    {
        "author": "吳栻",
        "paragraphs": [
            "蘇老行諸郡，多爲洒落遊。",
            "靜心山共止，動意水俱流。",
            "赴社呼陶令，翻經約謝侯。",
            "高風誰復記，明月上西樓。"
        ],
        "title": "蘇老亭",
        "id": "1b86b452-799d-44a0-bdf5-675f65b9f2b7"
    },
    {
        "author": "吳栻",
        "paragraphs": [
            "野僧迎客笑開關，更拂殘碑蘚字班。",
            "徐姓仙歸空碧洞，越封王去漫青山。",
            "影來秋月林千缺，聲落春風水一灣。",
            "焙茗滿甌須强啜，過橋車馬便人間。"
        ],
        "title": "越峰院",
        "id": "8e677510-5b2a-431a-988d-b602ba928a0d"
    },
    {
        "author": "吳栻",
        "paragraphs": [
            "呪土臺頭寺，披襟笑語閒。",
            "千年雲抱石，六月雪彌山。",
            "酒熟篘嘗外，茶新輾試間。",
            "要須時點筆，來此賦躋攀。"
        ],
        "title": "暑雪軒",
        "id": "b65759ae-161a-4636-b270-2fb032a2b2df"
    },
    {
        "author": "吳栻",
        "paragraphs": [
            "石照臺高暑不侵，雪橫天際蜀西岑。",
            "但知賦客如梁苑，那得參徒似少林。",
            "月上便成銀色界，風生兼作海潮音。",
            "可憐火宅人空老，誰解跏趺一解襟。"
        ],
        "title": "和田望再賦暑雪軒",
        "id": "1577d9d5-ed69-4806-895e-2ee58e1a88c7"
    },
    {
        "author": "吳栻",
        "paragraphs": [
            "使者風流照錦城，東郊攬轡更澄清。",
            "春江合處烟凝曉，秀嶺橫邊日弄晴。",
            "石鼎煮茶濃有味，金鐘注酒釃無聲。",
            "何時却信橋南步，細讀詩人古柏行。"
        ],
        "title": "和周燾合江亭  其一",
        "id": "5214c03c-466b-40a8-b7d4-6b5722382143"
    },
    {
        "author": "吳栻",
        "paragraphs": [
            "聞公載酒合江亭，要使邦人識使星。",
            "宿雨乍晴聊信馬，曉風初熟更揚舲。",
            "賦成不是緣鸚鵡，詩就當和爲脊令。",
            "只欠湘靈來鼓瑟，漁歌聲斷數峰青。"
        ],
        "title": "和周燾合江亭  其二",
        "id": "c00d5a92-d178-4f87-a250-f2d3be30f15c"
    },
    {
        "author": "吳栻",
        "paragraphs": [
            "但看都梁山拱北，莫尋浮磬水朝東。",
            "此間半築瞿曇室，底處曾營煬帝宮。",
            "七眼泉邊百無念，一襟披盡晚來風。"
        ],
        "title": "遊南山",
        "id": "5830502c-e0b5-47db-bd6c-c2a259a173e4"
    },
    {
        "author": "吳栻",
        "paragraphs": [
            "雲烟杳靄環諸峰，石徑詰曲穿疏松。",
            "更無飛埃趁短屐，祇有鳴溜迎修筇。"
        ],
        "title": "五峰巖  其一",
        "id": "36b6e4c6-d1ce-484e-bada-97ac309b7128"
    },
    {
        "author": "吳栻",
        "paragraphs": [
            "玲瓏數竇明相通，造化恍惚真難窮。",
            "陽回三冬照暖日，陰納九夏吹寒風。"
        ],
        "title": "五峰巖  其二",
        "id": "bc77a7e1-bdea-4932-be72-78737006ef3f"
    },
    {
        "author": "吳栻",
        "paragraphs": [
            "使君真是十年兄，投老相看眼更明。",
            "入省早推何水部，作州今見謝宣城。",
            "應憐遠岫雲俱曉，定夢澄江月共晴。",
            "安得陪公觴詠後，春風桃李滿交情。"
        ],
        "title": "寄智翁宣州知府鄉兄",
        "id": "d7e1cd9c-dac3-4b6e-8ff7-5bc0dcc708a6"
    },
    {
        "author": "吳栻",
        "paragraphs": [
            "一水自東流，蕭蕭霜木秋。",
            "笑談輕萬乘，身世老扁舟。",
            "薄俗迷方餌，高人悟直鈎。",
            "至今馴不散，沙上晚來鷗。"
        ],
        "title": "釣臺",
        "id": "7743b37e-82cd-461b-b21a-58a6ad57e1df"
    },
    {
        "author": "吳栻",
        "paragraphs": [
            "龍衮新天子，羊裘古野人。",
            "清名在林藪，高行動星辰。",
            "風月空齊國，烟霞自富春。",
            "滄浪秋更碧，不敢濯纓塵。"
        ],
        "title": "嚴陵懷古",
        "id": "ae6bdaa4-4581-4ae9-98d7-d6bd8791af00"
    },
    {
        "author": "吳栻",
        "paragraphs": [
            "灑落巖題宴寂高，旋添香火掛青袍。",
            "霜頭不懼九侯劍，雪臂應□二祖刀。",
            "月照瓦棺服虎兕，風吹石室嘯狷猿。",
            "簷前舊雨天花處，循想眉間兩白毫。"
        ],
        "title": "佛巖塔",
        "id": "136cdeac-8cae-4527-9f85-d78361b4eee0"
    },
    {
        "author": "吳栻",
        "paragraphs": [
            "滿林紅葉墜紛紛，耆老猶言別駕墳。",
            "舊府光華關右月，故鄉蕭索海南雲。",
            "酒杯湖上同方伯，茶竈巖邊共隠君。",
            "二百餘年真一夢，遶牆荒隴半耕耘。"
        ],
        "title": "登姜相臺  其一",
        "id": "d66113f9-99c3-4147-8f3e-ff791a1e2c46"
    },
    {
        "author": "吳栻",
        "paragraphs": [
            "苑門北出禍匆匆，叩馬何人獨記公。",
            "葬厚欲裁寧詐直，謀南能利倍其忠。",
            "剛各臘後喬林雪，廢迹秋來敗葉風。",
            "華表千年相對鶴，長看碑鎖舊亭中。"
        ],
        "title": "登姜相臺  其二",
        "id": "d2162647-541c-4f2d-ba10-ac66b0fd40c7"
    },
    {
        "author": "吳栻",
        "paragraphs": [
            "芸閣讎書謝建封，生涯瀟灑一枝筇。",
            "曾爲剡隠雲橫水，更作閩遊月滿峰。",
            "子美藩籬清可造，長卿城郭巧能攻。",
            "拂琴無復塵埃想，落落霜風一晉松。"
        ],
        "title": "題秦君亭  其一",
        "id": "e30a78f5-98ac-49cf-9953-9ac0d403ba8b"
    },
    {
        "author": "吳栻",
        "paragraphs": [
            "秋日春風麗句亭，先生天上少微星。",
            "滿爐松影隨香碧，一硯苔痕带雨青。",
            "姜相笑中應斗酒，等公談外祇函經。",
            "何人爲我携氈蠟，來洗蒼碑墨數廳。"
        ],
        "title": "題秦君亭  其二",
        "id": "0eca95fe-f9e0-4745-afb6-734411831e6d"
    },
    {
        "author": "吳栻",
        "paragraphs": [
            "瀟灑堂中披晚襟，紅蕉花裏葉成陰。",
            "飄來無雨水長急，飛去有雲山更深。",
            "苔蘚細痕緣巨石，藤蘿密影挂疏林。",
            "上人莫作人間想，此地人間不可尋。"
        ],
        "title": "題清洋院",
        "id": "39e6cb55-ba85-424e-aa73-7e5ba97345bb"
    },
    {
        "author": "吳栻",
        "paragraphs": [
            "山列三峰來不斷，水交雙港送無窮。",
            "帆邊洲渚瀟瀟雨，牆外園林淅淅風。"
        ],
        "title": "題報劬院",
        "id": "9277c9a4-b132-4092-ac3b-27ce6b2bdac5"
    },
    {
        "author": "吳栻",
        "paragraphs": [
            "三齊何處古叢林，石作門闌岱嶽陰。",
            "雲暗鷄鳴川谷淺，月明龜吐水泉深。",
            "未須讚歎袈裟鐵，且可歸依世界金。",
            "彈指上方還一夢，夢中聊續去年吟。"
        ],
        "tags": [
            "泰山"
        ],
        "title": "靈巖  其一",
        "id": "ad8959bf-a13e-4d8d-a508-4bb5e89f3030"
    },
    {
        "author": "吳栻",
        "paragraphs": [
            "濟南驚蟄隠新雷，底事陽關疊疊催。",
            "不稱濼源湧觱沸，只堪崧阜上崔巍。",
            "他年髮已千莖雪，今日心仍一寸灰。",
            "文雅臺邊蝸有舍，甕頭歸去潑春醅。"
        ],
        "title": "靈巖  其二",
        "id": "00af6b36-4ba0-4bf5-8c0c-756bfca086af"
    },
    {
        "author": "吳栻",
        "paragraphs": [
            "飛錫道人知幾年，青蛇白兔亦茫然。",
            "焚香且上五花殿，煮茗更臨雙鶴泉。",
            "今日別栽庭下柏，當時曾種社中蓮。",
            "證明佛事真何事，聊策藤枝結勝緣。"
        ],
        "title": "靈巖  其三",
        "id": "eaf91a01-0366-4a56-abc4-cf99dc1aeaa7"
    },
    {
        "author": "吳栻",
        "paragraphs": [
            "晴開千障霧，翠落萬家樓。"
        ],
        "title": "句",
        "id": "3d5d3987-882c-45de-bcc5-f222cbb20f3e"
    },
    {
        "author": "李通儒",
        "paragraphs": [
            "地勢下臨鄖子國，山光遙射楚王城。",
            "惟有桃花巖上月，曾聞李白醉吟聲。"
        ],
        "title": "桃花巖",
        "id": "0454921c-95d2-4417-b18d-f9be1ee06c22"
    },
    {
        "author": "范鏜",
        "paragraphs": [
            "青門聊起濯纓歌，晝繡經從鬢已皤。",
            "越俗易諳緣地近，吳人奚獨羨金多。",
            "要知新集餘民事，亦有東來使者過。",
            "今日輕帆到江滸，藩宣宜得似西河。"
        ],
        "title": "送程給事知越州",
        "id": "40b9d02f-a051-423c-be03-f56a87363ab7"
    },
    {
        "author": "范鏜",
        "paragraphs": [
            "峽流觸石石欲裂，峽舟泝水心寸拆。",
            "繫纜心頭夜向闌，驚浪沄沄寫寒月。",
            "風餐水宿知幾年，餘生可復瘴江邊。",
            "愁絕不眠起披戶，顧視海宇天茫然。"
        ],
        "title": "游湞陽峽",
        "id": "08497e09-4796-4339-b53e-1b0f901029a9"
    },
    {
        "author": "范鏜",
        "paragraphs": [
            "君不見英江碧落之洞之奇異，覽遍堪輿無一二。",
            "亂石叢中孕粹精，萬里荒崖啟靈秘。",
            "飛來峰喜石玲瓏，後人雕琢徂真風。",
            "通天巖穴亦幽敞，有山無水非吾從。",
            "錦石半空杳元逕，泉石猶憐未相應。",
            "星巖山澤本自佳，却被漁人苦深病。",
            "何如此洞妙神工，架空絕壑如長虹。",
            "一水中流抱青碧，羣峰掩映迷僊迹。",
            "巨靈擘開神禹鑿，怪石崆峒翳寥廓。",
            "雲華縹緲聞簫笙，寶室光騰下鸞鶴。",
            "初疑河漢通天閽，欲泛星槎一問津。",
            "又如悞入桃源滸，□□恐有先秦民。",
            "我生僻性耽奇特，每遇勝遊興增逸。",
            "□來得此慰初心，積慮沈痾恍如失。",
            "吳羅二子亦豪英，溪頭飲我雙玉瓶。",
            "醉來晞髮雲霜外，一笑林壑生秋聲。",
            "洞天福地遍天下，蓬島三山終幻化。",
            "會當八極恣神游，小作行窩駐吾駕。"
        ],
        "title": "書碧落洞",
        "id": "b7c68aa0-c227-4811-bbf0-49fe64da6805"
    },
    {
        "author": "范鏜",
        "paragraphs": [
            "玉削蒼巒千碧虛，洞中杳杳真人居。",
            "綽約冰采顔如珠，一念不起終無如。",
            "我緣樸陋厭紛挐，心與幽致煩簪裾。",
            "九陽丹就括靈樞，飄然再訪聊踟躕。"
        ],
        "title": "碧落洞",
        "id": "64c51e77-1e61-424a-a194-4d45bb267bdc"
    },
    {
        "author": "蔣之美",
        "paragraphs": [
            "絕頂疑天設，重門一徑深。",
            "泉清千古意，松老百年心。",
            "高閣窺平陸，危亭倚翠岑。",
            "勝遊方自適，猶恐日西沈。"
        ],
        "title": "游惠山  其一",
        "id": "217cca95-fe8d-4544-9a3b-34af9ab6030c"
    },
    {
        "author": "蔣之美",
        "paragraphs": [
            "九隴分形怪，蒼龍據厚坤。",
            "洞寒清水脈，石潤養雲根。",
            "探遠塵應斷，窮高斗可捫。",
            "江湖倦行者，對此欲忘言。"
        ],
        "title": "游惠山  其二",
        "id": "9581a108-94ef-42f9-a40e-a09e904fe2de"
    },
    {
        "author": "蔣之美",
        "paragraphs": [
            "維舟上重巘，景物近斜暉。",
            "流水連珠落，殘花碎錦飛。",
            "白雲隨步武，香鳥傍軒扉。",
            "拂井松傾蓋，緣崖蘚上衣。",
            "池光清可鑑，竹色翠成圍。",
            "更接高僧話，林梢带月歸。"
        ],
        "title": "游惠山  其三",
        "id": "aeb7a305-f1f5-4b1a-bce9-498c31799ff9"
    },
    {
        "author": "葉棣",
        "paragraphs": [
            "亂山深處款禪扃，十里松陰步障行。",
            "翠竹黄花幾開發，南星北斗自高明。",
            "樓臺日轉天邊影，鐘磬風回地底聲。",
            "爲問閩江船釣客，謝家誰更未知名。"
        ],
        "title": "飛來山",
        "id": "b06ce55c-7aa0-4f65-9655-89235dad966b"
    },
    {
        "author": "葉棣",
        "paragraphs": [
            "聞說治平元太守，慇懃晚到鳳皇池。"
        ],
        "title": "句",
        "id": "54540859-a25b-4340-92ee-3388f173dd1b"
    },
    {
        "author": "林誥",
        "paragraphs": [
            "何處遇幽景，當陽絕頂尋。",
            "雲霞千古態，松竹四時陰。",
            "岫列天邊嶂，泉鳴澗底琴。",
            "高人不遊此，應負愛山心。"
        ],
        "title": "當陽寺",
        "id": "36a96903-d1dd-40a3-a980-1ecbfe84e04f"
    },
    {
        "author": "林安道",
        "paragraphs": [
            "古甃千齡在，寒泉味最醇。"
        ],
        "title": "句  其一",
        "id": "05454169-2f6a-48fa-b3ee-818ffb438470"
    },
    {
        "author": "林安道",
        "paragraphs": [
            "海外蟠桃同永久，月中丹桂共參差。"
        ],
        "title": "句  其二",
        "id": "ad031f5b-4609-4d36-b98f-14a267dbe8ac"
    },
    {
        "author": "林嗣宗",
        "paragraphs": [
            "九月黄花次第開，带星約客上崔嵬。",
            "擬從老子巖前去，却入真仙洞裏來。",
            "幸勉西風吹落帽，且陪東道引深杯。",
            "箇中便見蓬萊境，何必龍山戲馬臺。"
        ],
        "title": "老人巖",
        "id": "8ca80c56-5158-4e5b-a0e4-97f7b3cdc713"
    },
    {
        "author": "柳庭俊",
        "paragraphs": [
            "滁陽山水佳，幽谷尤勝絕。"
        ],
        "title": "句",
        "id": "1e0f4e54-6a24-44d2-9c62-57788eb5b9f4"
    },
    {
        "author": "梅灝",
        "paragraphs": [
            "水無濁浪地無塵，渺渺江湖天與鄰。",
            "占得滄波輸釣叟，吟窮清景屬詩人。",
            "陰晴隠見山千疊，上下澄明月一輪。",
            "欲畫爲圖隨處看，風光變態狀難真。"
        ],
        "tags": [
            "太湖"
        ],
        "title": "吳江太湖笠澤虹橋",
        "id": "2093ecfb-443d-4842-a6cd-0e20f4042dcf"
    },
    {
        "author": "呂防",
        "paragraphs": [
            "封事悠悠即掛冠，蒼烟古木鎖空壇。",
            "當時不識蓬萊客，祇作南昌一尉看。"
        ],
        "title": "題梅壇",
        "id": "951da294-e8b1-4416-8e04-27b67fec2493"
    },
    {
        "author": "呂防",
        "paragraphs": [
            "嘗讀子真傳，掩卷屢長嘆。",
            "如何忠正資，適在元成間。",
            "危言論時政，條暢窮根源。",
            "直節破姦膽，憤氣衝儒冠。",
            "上書輒報罷，九九慚齊桓。",
            "是時公卿輩，曾不爲厚顔。",
            "雄文燦方冊，至今日星攢。",
            "深機識禍福，拂衣九江干。",
            "一朝棄妻子，變姓抱吳關。",
            "位卑而言高，自古爲尤難。",
            "斯人能保身，出處何其艱。",
            "繄子偶得邑，駕言謁仙壇。",
            "壇側千丈松，凜凜清風還。",
            "壽春下新詔，高蹈翠琰刊。",
            "壁間羅隠記，中理極可觀。",
            "當年康樂公，遊覽遍名山。",
            "云何此佳蹟，未被金石言。",
            "真人久悵望，佇看西飛鸞。"
        ],
        "title": "題梅仙觀",
        "id": "7750b5d5-a28b-4601-9f80-4ac006fba9c4"
    },
    {
        "author": "呂防",
        "paragraphs": [
            "王孫餘巧力，銀漢亦經營。",
            "地軸卷不盡，風梭織又成。"
        ],
        "title": "瀫波亭",
        "id": "a2332828-c54f-4fa2-b6a3-c24b0d6846d6"
    },
    {
        "author": "劉涇",
        "paragraphs": [
            "天下愛奇人沒量，奇不諛人奇解相。",
            "奇人奇物方合璧，乞與世間人物樣。",
            "六朝唐盛始兼得，訪古知名已蕭爽。",
            "人亡物喪付衰夢，注想後來逢好尚。",
            "元章心自鑒秋月，一路仍行九霄上。",
            "家時菜色無斗粟，書畫奇奇世人望。",
            "譬如大海沈百寶，爾輩乘風得之浪。",
            "二王褚陸已天作，老顧如來更天匠。",
            "其餘緹襲凡幾重，但見光明爛垂象。",
            "珍犀瑞錦扶蘭茝，龍躍鸞驚訶魍魎。",
            "金仙詎敢觸以手，雪子玉人聊置掌。",
            "余家僻素最沈著，退舍還師覺難傍。",
            "世人往往力能幹，未免目蝦終惚恍。",
            "緘機僞謬各臣妾，未睹堂堂筆中王。",
            "袖間澀縮氣如線，浄几明窗謾瞻仰。",
            "從來所有萬錢價，不即臭帤當火葬。",
            "傾心妙絕豈求勝，妄意臨摹須殺謗。",
            "端居自號書一品，好事如封繪三藏。",
            "諸郎青出即護持，未肯充饑謬爲駔。",
            "余衰二物擬高閣，子可專之世無兩。",
            "書來詩往但悠悠，塵土欺人正惆悵。"
        ],
        "title": "元章好古過人書畫驚世起余作歌",
        "id": "af116821-af70-43ad-8bd5-4ceafaad06bf"
    },
    {
        "author": "劉涇",
        "paragraphs": [
            "豪傑相從意氣中，憐才傾倒獨蕭公。",
            "後來可是無奇客，東閣投名尚不通。"
        ],
        "title": "題韓溪",
        "id": "7152252f-0fb4-4105-b6be-71bb6d989fa8"
    },
    {
        "author": "劉涇",
        "paragraphs": [
            "水綠山青人可知，不知生氣得之誰。",
            "釣竿已屬嚴公手，直到元英解道詩。"
        ],
        "title": "留題釣臺",
        "id": "8eacfd72-b88c-41a9-8281-0ffe23330bb6"
    },
    {
        "author": "劉涇",
        "paragraphs": [
            "拔地山爭秀，藏天谷受虛。",
            "雲開西蜀後，木老避秦初。"
        ],
        "title": "青城山",
        "id": "127a7eed-1828-4cd9-b3cf-281a532b708c"
    },
    {
        "author": "劉涇",
        "paragraphs": [
            "石城雲屋抱浮丘，正是真人舊括州。",
            "會擲仙圖爭少勝，不知身到洞天遊。"
        ],
        "title": "仙都山",
        "id": "f1f6ce93-6b35-4ec1-8d2d-de996bdb27e6"
    },
    {
        "author": "劉涇",
        "paragraphs": [
            "密竹流泉不居熱，洞門深沉風雨歇。",
            "洗出清明快活天，醉弄江南謝家月。"
        ],
        "title": "石洞門  其一",
        "id": "6f0fa809-f162-42fd-81fc-9b6464d440df"
    },
    {
        "author": "劉涇",
        "paragraphs": [
            "未逢仙手破天荒，我得披雲第一章。",
            "它日愛奇思謝客，却須因事憶劉郎。"
        ],
        "title": "石洞門  其二",
        "id": "baa7a1f5-2e37-407b-9ca6-f5a476e1bbda"
    },
    {
        "author": "劉涇",
        "paragraphs": [
            "秦火蕩焚天地赤，孔堂壞後無餘壁。",
            "不知科斗六書文，化作龍蛇二王跡。",
            "集賢他日作仙久，官姓篆章存歷歷。",
            "自憐黄眼未親逢，一段因依徒奪魄。",
            "元章揮灑早驚動，祕篋墨皇曾敬識。",
            "孤標未要後生知，劣許下官論莫逆。",
            "好奇舉世不多得，神物尤來終變易。",
            "神鋒雙合會有時，真璽一飛無處覓。",
            "頗聞祕篋作訛語，別有擾龍招異客。",
            "不如乾沒歸去來，勝在箇家遭水厄。"
        ],
        "title": "和米元章龍真行",
        "id": "f77a9cb8-e5da-472a-8463-d1058fe3f12d"
    },
    {
        "author": "劉涇",
        "paragraphs": [
            "金碧爲家定化城，書床南偃略相迎。",
            "人間蝶夢正深黑，天上木魚初發明。",
            "半里好風招隠士，一枝枯竹助閑行。",
            "已慚懷紱無高致，可更標門著姓名。"
        ],
        "title": "天王寺",
        "id": "602bd98f-589f-4058-96e1-90d6002f8393"
    },
    {
        "author": "劉涇",
        "paragraphs": [
            "溪行愛宛轉，石坐憐皴蒼。",
            "白雲起目前，如鶴兩翼張。",
            "蛻我衣上塵，駕之以翱翔。",
            "欲攬恍不接，身在意飄揚。"
        ],
        "title": "登麻姑山  其一",
        "id": "55cc59ee-11bb-4d40-a8af-1ae5f8d68aee"
    },
    {
        "author": "劉涇",
        "paragraphs": [
            "石鼓埋入地，荆璧飛上天。",
            "嗚呼魯公碑，風雨三百年。",
            "愛字不愛石，磨滅安得傳。",
            "不敢手觸之，謂是甘棠篇。"
        ],
        "title": "登麻姑山  其二",
        "id": "bf417b35-fdc0-4393-acb9-4e37f3397550"
    },
    {
        "author": "劉涇",
        "paragraphs": [
            "天風吹餘晦，萬木晴扶疏。",
            "寒雲淡山色，水墨漲秋圖。",
            "駕言寥廓中，一徑渺盤紆。",
            "却首謝塵世，培塿而潢汙。"
        ],
        "title": "葛仙壇  其一",
        "id": "1ffe93de-b16a-4839-92e2-bc215d15cd10"
    },
    {
        "author": "劉涇",
        "paragraphs": [
            "謝公好登山，折屐第三谷。",
            "麻姑乃不到，頗負登山足。",
            "寒杉鳴古璫，澗道瀉淙玉。",
            "筇竹白接䍦，吾將追往躅。"
        ],
        "title": "葛仙壇  其二",
        "id": "431c5ad9-8de0-43ec-81d6-c6ee878b397b"
    },
    {
        "author": "劉涇",
        "paragraphs": [
            "空山萬幽木，彈以終日風。",
            "無弦自秋曲，奏滿天地中。",
            "愛之以心靈，聽之以耳聰。",
            "道人抱琴來，此意不可通。"
        ],
        "title": "葛仙壇  其三",
        "id": "4e4f8615-9c96-494b-a166-456236ed2f71"
    },
    {
        "author": "劉涇",
        "paragraphs": [
            "瀑布宜終宵，幽鳥時一吟。",
            "浩然太虛際，始識本來心。",
            "情閑日自長，步遠意亦深。",
            "更携九節杖，插遍蕭蕭林。"
        ],
        "title": "瀑布泉",
        "id": "7a13cd62-fc1b-433e-a793-686d06a2165c"
    },
    {
        "author": "劉涇",
        "paragraphs": [
            "混成初造物，幽絕故離群。",
            "入戶清容月，分棲淡借雲。",
            "木陰闌暑氣，泉滴厭秋聞。",
            "欲索秦人記，消磨篆不文。"
        ],
        "title": "三巖遊",
        "id": "c3eb0ccc-f0a7-4876-9b6c-8a145c6d0673"
    },
    {
        "author": "劉涇",
        "paragraphs": [
            "青泥切石劍無迹，丹水含英鼎飛出。",
            "仙風絕塵鷄犬喧，杉松老大如人立。"
        ],
        "title": "混元峰",
        "id": "e37eb21e-1dc2-4f15-8b98-52650aafae38"
    },
    {
        "author": "劉涇",
        "paragraphs": [
            "蒼崖如堂水如布，橋危如繩石如鋸。",
            "不有樵夫踏破雲，世間可復知深處。"
        ],
        "title": "題籠空巖",
        "id": "d560769e-d3ee-4be5-97f9-739f560ad2cd"
    },
    {
        "author": "劉涇",
        "paragraphs": [
            "塵土孤城空自忙，不知精舍早秋凉。",
            "林間曲折磬三里，天上金光月滿堂。",
            "浄飯打魚刳老木，寒灰添火爇明香。",
            "鵓鳩山脚溪聲好，流入人間雨意長。"
        ],
        "title": "溪雨亭",
        "id": "f1df4501-da8c-45cc-9eca-1ab268d0ddc9"
    },
    {
        "author": "劉涇",
        "paragraphs": [
            "初起褪紅唇啟絳，半沾斜綠眼橫波。"
        ],
        "title": "句  其一",
        "id": "af50b135-2eb1-4ab1-88ff-ffed09130772"
    },
    {
        "author": "劉涇",
        "paragraphs": [
            "曉來風入萬花動，零落滿頭飛下時。"
        ],
        "title": "句  其二",
        "id": "fb69c9fd-edfc-49a7-a257-ffe587478d96"
    },
    {
        "author": "俞括",
        "paragraphs": [
            "二十四峰尖，參差列郡南。",
            "半空擎梵宇，絕頂寄僧龕。"
        ],
        "title": "詩一首",
        "id": "7da55e7b-0886-48b6-a340-df2f99744ed0"
    },
    {
        "author": "俞括",
        "paragraphs": [
            "巖排星斗七，石湧佛身三。"
        ],
        "title": "句",
        "id": "63fc59b9-0dda-4eb5-b353-55feb71483cf"
    },
    {
        "author": "段縫",
        "paragraphs": [
            "溪橋久廢湮，竹樹半欹側。",
            "夢尋六代塵，老構一椽宅。",
            "誰知江令門，猶倒山公舄。",
            "霸氣消舊朝，歌聲慨陳迹。",
            "鼎族昔繁華，荒徑今岑寂。",
            "願言闢榛蕪，重與開景色。",
            "石疊雲自生，渠鑿流不息。",
            "我幸卜公鄰，望衡步咫尺。",
            "晨夕愜素心，把臂共悅懌。",
            "西崦带烟樵，南埭釣水食。",
            "底事憂怦怦，相將愛惕惕。",
            "或築吟詩壇，或設談經席。",
            "焉知才不才，聊各適其適。",
            "岸幘豁眼界，揮麈吐胸臆。",
            "隴晴許扶鳩，水漲可𣏾鷁。",
            "嗒然得喪忘，往事莫凄惻。",
            "佳會不可常，歲月豈拋擲。",
            "蒙莊頼妻賢，淵明空子責。",
            "弱木手自栽，勿徒嗟立壁。",
            "滋培待其成，斧削工師職。",
            "更爲廣軒亭，左右支圖籍。",
            "鍾山挹爽來，烟鳥紛若織。",
            "綠菘籬下采，金尊池上滌。",
            "此盟更歲寒，一笑星髮白。",
            "筯力如未盡，尚能越阡陌。"
        ],
        "title": "贈王介甫",
        "id": "c22c6f06-9105-410a-8416-ed8acee3a711"
    },
    {
        "author": "孫迪",
        "paragraphs": [
            "蕭蕭阿蘭若，桑苧有故家。",
            "佛屋倚高寒，僧蹊抱欹斜。",
            "殷勤泉下客，流落瘴海涯。",
            "蜑酒壓梨楂，蠻烹啗蠅蛇。",
            "光潔鏡一奩，影照空自嗟。",
            "老僧薦茗粥，芳鮮凝露華。",
            "驅除鼻中雷，掃盡眼界花。",
            "飄飄思凌雲，攝身上蒼霞。"
        ],
        "title": "過惠山皞老試茶二首  其一",
        "id": "081e35bf-9a0f-4037-9e1d-e7fa662894e7"
    },
    {
        "author": "孫迪",
        "paragraphs": [
            "戰塵霾漢天，獵火焮塵地。",
            "一筇遺垢氛，步入青蓮寺。",
            "耽耽九龍盤，一壑埋老翠。",
            "倚天松骨大，粘碧苔𩬊細。",
            "道人本臞儒，得法妙出世。",
            "胸中萬斛泉，洗盡蔬笋氣。",
            "天風吹泠泠，助我鳴鼓吹。",
            "名爲不二門，聲音作佛事。"
        ],
        "title": "過惠山皞老試茶二首  其二",
        "id": "55f96679-c2c9-4a7e-a927-06b14df52064"
    },
    {
        "author": "孫迪",
        "paragraphs": [
            "一別名山十五年，宦情羈思兩茫然。",
            "故人半作纍纍塚，只有蒼官立道邊。"
        ],
        "title": "見舊題  其一",
        "id": "558acaf5-0ba7-4957-ba3c-c60e93950146"
    },
    {
        "author": "孫迪",
        "paragraphs": [
            "髀肉消磨馬上鞍，塵砂滿眼路漫漫。",
            "不須更障西風扇，爲酌崖泉一洗看。"
        ],
        "title": "見舊題  其二",
        "id": "397cc6d1-b5fd-445f-82f4-30d0467036b1"
    },
    {
        "author": "李之儀",
        "paragraphs": [
            "愛君獨酌板橋句，想君不向稽山時。",
            "千載風流同一轍，孤墳數尺埋蒿藜。",
            "文章誤人豈當日，聲名雖好終何爲。",
            "譬之花卉自開落，又如時鳥啼高低。",
            "行吟漫葬江魚腹，鵩來空賦予何之。",
            "君不見吾腰恥爲小兒折，或車或棹聊爲期。",
            "又不見嬴顛劉蹶不到耳，採花摘實相維持。",
            "春寒漠漠青山路，厚顔已覺歸來遲。",
            "一廛尚冀容此老，與君朽骨分東西。"
        ],
        "title": "謁李太白祠",
        "id": "28ce8271-759b-464d-9a93-ead54ff22950"
    },
    {
        "author": "李之儀",
        "paragraphs": [
            "京洛三十年作客，每見梅花欲忘食。",
            "時時魂夢到江南，足跡塵埃來不得。",
            "嗅香嚼蘂不忍捨，爲憐絕韵真顔色。",
            "誰知晚得江南身，特此一株當舍北。",
            "寒根老枿初不辨，幾與桑榆同棄擲。",
            "慇懃地主故指示，頓覺翛然超眼域。",
            "幾山氣候也深春，戢戢枝頭危欲坼。",
            "呼奴鄰家借刀斧，穿斷因之聊拂拭。",
            "便宜邀月作嘉賓，不惜淋漓慰疇昔。"
        ],
        "title": "累日氣候差暖梅花輒已弄色聊課童僕芟削培灌以助其發戲成小詩三首  其一",
        "id": "c2a017cf-b6f3-4f58-ab3f-be83ac634c8d"
    },
    {
        "author": "李之儀",
        "paragraphs": [
            "邂逅梅花同作客，此理雖龜亦難食。",
            "道人無眼自超羣，定裏觀之想應得。",
            "爲惜花開將及時，枕上朝朝問天色。",
            "自是春工力尚堅，一向風頭來自北。",
            "昨夜雪深幾一尺，不覺起來欲跳躑。",
            "雪過春回固可期，聊與此花爲畛域。",
            "今朝舉頭消息別，物理人情原未坼。",
            "綠萼柔條宛相契，正色真香浄如拭。",
            "更煩妙語爲詮評，莫遣塵根迷夙昔。"
        ],
        "title": "累日氣候差暖梅花輒已弄色聊課童僕芟削培灌以助其發戲成小詩三首  其二",
        "id": "0c260125-8f86-4743-b56c-e2346d1dd2f7"
    },
    {
        "author": "李之儀",
        "paragraphs": [
            "花是主人身是客，更欲花前羅酒食。",
            "花應笑我强相親，畢竟人花誰是得。",
            "金樽到手我自醉，道人何妨且觀色。",
            "三界觀來即是空，醉裏寧知漸遊北。",
            "等爲圓鏡隨身現，認着分明却虛擲。",
            "持此問花花不答，嗟我與君徒入域。",
            "不如收却閒眼坐，萬境紛紛在披坼。",
            "一番風雨便紛飛，念垢情塵漫磨拭。",
            "今年春盡有明年，花落花開幾今昔。"
        ],
        "title": "累日氣候差暖梅花輒已弄色聊課童僕芟削培灌以助其發戲成小詩三首  其三",
        "id": "4830be5c-f5b6-4980-8402-e50ca8b2142d"
    },
    {
        "author": "李之儀",
        "paragraphs": [
            "春風不揀尊前客，未必藜羹輸肉食。",
            "玲瓏點綴移月窟，誰謂吾家最先得。",
            "直從去臘約爲伴，旦旦相看無倦色。",
            "朝披日彩爛迎東，夜插斗杓寒挂北。",
            "擬將西子作孤注，對與春工分一擲。",
            "又疑妖冶凟清真，子細籌量信難域。",
            "發狂不意落紙上，勝句爭來共推坼。",
            "諸郎獨殿語尤老，似欲塵埃劇湔拭。",
            "不惟詩社頓光輝，枝上分明過於昔。"
        ],
        "title": "彥行和梅詩甚工輒次元韵",
        "id": "32db2430-123f-4be8-8f1c-779c8386642d"
    },
    {
        "author": "李之儀",
        "paragraphs": [
            "老眼逢春如有隔，不覺花前手頻拭。",
            "昔陪韋杜尺五天，此地去天今幾尺。",
            "東家有客貪春甚，酒作衾裯花作枕。",
            "瘦逼休文臂漸消，渴近相如尤殢飲。",
            "賞心直以花爲命，醉頭只恐扶難正。",
            "春歸每恨太忙生，不惜一春常似病。",
            "我老無用終安之，屢欲從君獨較遲。",
            "方將結束窮勝致，投懽祗許春相知。",
            "詩來苦訴不自樂，春固惱人多索寞。",
            "何妨强襲起應劉，間促扁舟尋李郭。",
            "君不見樂羊功名方煜煜，歸來謗書已盈篋。",
            "爭如隨地任低昂，漫浪猗玕盡元結。"
        ],
        "title": "次韵君俞病中見寄",
        "id": "b7b8b326-3a15-4cfd-8ead-c6108fedb84a"
    },
    {
        "author": "李之儀",
        "paragraphs": [
            "昨夜風高蟬半咽，起來知是白露節。",
            "玉面少年窄袖衫，袖裏新詩似冰雪。",
            "幾日炎炎如甑中，今朝忽覺超樊籠。",
            "不惟氣候已八月，更得冰雪開心胸。",
            "謝公山人詩筆奇，問君何緣得此詩。",
            "報我我欲步雲去，山人許我因留題。",
            "君作斯亭幾許高，擬推皓魄翻銀濤。",
            "誰謂姮娥落君手，坐遣山人詩思勞。",
            "君不見梅老句出天地窄，曾謂山人真太白。",
            "采石月下憶相逢，笑披錦袍弄明月。",
            "十年明月歸謫仙，姮娥豈得在君邊。",
            "何妨邀取山人去，卒歲扶携醉笑間。"
        ],
        "title": "題步雲亭",
        "id": "25e522b4-6bba-4ecc-9726-a0c696ef4a6f"
    },
    {
        "author": "李之儀",
        "paragraphs": [
            "廣張三千六百釣，太公欲與文王親。",
            "文王不爲熊羆獵，卜年七百終何人。",
            "開元天子降步輦，當日何如渭濱見。",
            "是同是異不可詰，一等風雲符虎變。",
            "吾君好賢軼前古，處處鵷鸞刷修羽。",
            "觀君命意非苟然，他日風流須再睹。"
        ],
        "title": "題渭濱亭",
        "id": "e8f70d34-97aa-4c13-b681-810e497cb034"
    },
    {
        "author": "李之儀",
        "paragraphs": [
            "二年江南客，對面不見山。",
            "負我愛山心，兀兀塵埃間。",
            "一聞說山心便喜，欲插修翰遽飛起。",
            "君家乃是山中居，永日青山同徙倚。",
            "流泉涓涓薜蘿暗，明月時時窺枕簟。",
            "三伏清霜带雪來，不斷烟雲擁欄檻。",
            "只恐居山興易闌，萬壑波濤翻等閒。",
            "知有心期難得否，憑君借與畫圖看。"
        ],
        "title": "題山堂",
        "id": "3828710b-6756-4e3a-8be0-34e9355477ca"
    },
    {
        "author": "李之儀",
        "paragraphs": [
            "金陵二月春，江上連日雨。",
            "暖風初報一番晴，綠淺紅深紛無數。",
            "與君已是隔年別，相逢又作臨分語。",
            "感君情重故可歌，送君心折不成舞。",
            "五年相從如一日，物物講評窮髮縷。",
            "愛君正如韝上鷹，畏君何翅文中虎。",
            "未飯已知必下趙，憑軾會觀終報楚。",
            "逡巡照眼綠袍新，更約十分同一舉。"
        ],
        "title": "送儲子椿參假太學時泊舟金陵風亭",
        "id": "b5e2ec6c-52f4-45d0-8f82-7c589d36d8d7"
    },
    {
        "author": "李之儀",
        "paragraphs": [
            "半山老人筆如椽，落筆直欲拏雲烟。",
            "東亭右軍不復見，龍跳虎卧誰爭先。",
            "姑溪六月汗流水，邂逅清風頓如洗。",
            "他時問法到山前，應許神光得吾髓。"
        ],
        "title": "走筆贈報寧老",
        "id": "cb494d1c-b2de-4b0f-973b-b69e16950dac"
    },
    {
        "author": "李之儀",
        "paragraphs": [
            "卒歲愔愔無地雪，三首新詩報明發。",
            "使君近作采石遊，勝踐傳聞驚久缺。",
            "亢陽便有欲雪意，和氣先期振巖穴。",
            "想見旌旗錦繡張，如從元君朝北闕。",
            "後携一老何奇哉，朱顔鶴髮超塵埃。",
            "噭呼江上來席上，迤邐萬古隨雲開。",
            "騎鯨仙人不敢避，玉鏡臺郎俄復迴。",
            "分明月下遇賞歎，將軍新自天邊來。",
            "逡巡落筆轟春雷，落花亂點荒池臺。",
            "沈埋蓁莽見一旦，名高此地真當才。",
            "從來不許說前輩，寄聲魚鳥休驚猜。",
            "直疑乘槎叩月窟，又若登臨望天台。",
            "酒行已徹更須酌，醉倒寧辭無算杯。",
            "卓然一段極則事，遣我擊節因誰催。"
        ],
        "title": "和郭功甫遊采石",
        "id": "1aeabdc7-81e7-4215-a9f0-882063d2c580"
    },
    {
        "author": "李之儀",
        "paragraphs": [
            "我昔揚帆下廬阜，落帆采石春欲暮。",
            "江南江北只見山，欲識錦袍無問處。",
            "夜深明月來青天，天水茫茫月連霧。",
            "想見扁舟捉月時，江心見月如相遇。",
            "醉魂不制月可捉，捉得便將天外去。",
            "月在人亡天莫詰，彷彿風流誰與晤。",
            "邇來水落洲渚出，隔岸潮迴疑可步。",
            "聒耳啁啾不得聞，對案腥臊難下筯。",
            "多情禪客饒佳趣，粉飾餘光扶墜緒。",
            "欲回古月換今人，到此翛然忘世慮。",
            "從來喜誦騎鯨句，亦復買田相近住。",
            "會當載酒十分圓，同指虛無問征路。"
        ],
        "title": "采石三題 捉月亭",
        "id": "bc1f9bd5-f640-4405-8c23-f06b879ca588"
    },
    {
        "author": "李之儀",
        "paragraphs": [
            "爨下得餘薪，便可歌南風。",
            "參差長路鐸，鼓樂俄相同。",
            "一棄一流落，悠然會天工。",
            "始知盛衰際，遇與不遇中。",
            "風清月正好，爽晤聊從容。",
            "豈意接心期，賞歎如雲龍。",
            "千載瞬息爾，轉盼歸虛空。",
            "何適非適然，神交付冥鴻。"
        ],
        "title": "采石三題 賞詠亭",
        "id": "d920421c-553b-459a-a0ee-6e15e875d463"
    },
    {
        "author": "李之儀",
        "paragraphs": [
            "溫公天下士，百計興艱危。",
            "大厦勢已傾，意欲一木支。",
            "功名等山岳，德澤均雨露。",
            "奈何談笑間，而取鬼神怒。",
            "鬼神豈不鑒，忠義當扶持。",
            "一見亦何傷，冥路俄與期。",
            "似非理所安，端恐數應盡。",
            "邂逅不可逃，紛紛遂爲信。",
            "孔子昔有言，既敬亦須遠。",
            "三復而三思，臨風更三歎。"
        ],
        "title": "采石三題 鑑然亭",
        "id": "48cabce5-449d-41b3-a327-dc802901cf71"
    },
    {
        "author": "李之儀",
        "paragraphs": [
            "長身少髯復多骨，憶在兒時獲相識。",
            "滿朝善類推老成，鄉曲名流誦才德。",
            "爾來契闊四十年，停鸞峙鵠欣相傳。",
            "我方却歸不自得，但覺和氣如春天。",
            "往日朝門炙可熱，今朝吏爨幾無烟。",
            "追呼輩伍殆千指，一旦束手蠶如眠。",
            "父老相傳語且泣，岌岌流離遽安集。",
            "省事以來無此君，豫恐他時莫能及。",
            "尺紙胡爲來北闕，樂境危城俄見敚。",
            "覆盆雖光亦蹔爾，所惜時間未能雪。",
            "稍傳遠近或歎喜，歎者吾民喜者吏。",
            "吏至酌酒更相賀，畢竟卷舒須在我。",
            "父老沾襟嗟薄福，此理冥冥定誰坐。",
            "異時得君逾所聞，杳杳健鶻盤霜旻。",
            "信矣此地不可久，空使遺愛傳邦人。",
            "邦人姑止聽我語，逍遙閣去天尺五。",
            "長身仙翁昔遊戲，日日烟雲泛罇俎。",
            "仙翁久已朝紫皇，功行不泯鍾諸郎。",
            "扶疏密蔭被所至，遂令此閣如甘棠。",
            "我昔西畿數來往，日脚闌干猶可想。",
            "塵埃滿袂阻登臨，白髮心期負真賞。",
            "六月炎炎汗如洗，江南雨多拍隄水。",
            "旗開鼓響船欲發，超然爽意因君起。",
            "驊騮一跌愈莫止，大鵬會展滄溟翅。",
            "何妨閣下敞高門，更看陰功動閭里。"
        ],
        "title": "七言古風寄題薛公尉氏逍遙閣兼送伯成知縣宣德解印當塗直書民言耳非所謂詩也",
        "id": "a8c32045-a86d-4508-baf7-2c9cc542d949"
    },
    {
        "author": "李之儀",
        "paragraphs": [
            "江頭春色已可掬，風雨惱人常不足。",
            "筆刀俱來紙上春，牆外落紅爭䔩䔩。",
            "忽然別我下廬山，蓮社風流指顧間。",
            "爲我寄聲陶五柳，少留佳處共追攀。"
        ],
        "tags": [
            "庐山"
        ],
        "title": "送芝老",
        "id": "769231b6-a819-45d1-a380-4bc0ea1df5b4"
    },
    {
        "author": "李之儀",
        "paragraphs": [
            "熱不就惡木枝，渴不飲盜泉水。",
            "古人不可期，歲月姑相委。",
            "不愛爾井泉百尺深，不愛爾庭樹千里陰。",
            "相看豈持一飯報，長嘯聊爲猛虎吟。"
        ],
        "title": "題王德循書院壁",
        "id": "75b6b518-7495-4060-98d5-af507add6df2"
    },
    {
        "author": "李之儀",
        "paragraphs": [
            "倒屣得小異，不言四時備。",
            "遺我百明珠，書窗遽增氣。",
            "石盆叢秀轉光輝，携挈衰慵絕塵世。",
            "更煩藻思玄維持，紙上盆中盡珍琲。",
            "他時相對擘麟脯，何必方平爲紹介。"
        ],
        "title": "近得石菖蒲胡伯鎮見之謂必以錦石資藉乃可以久遽徹所有爲貺仍枉佳句輒次韵奉謝",
        "id": "0f4bf11e-0cb9-4d3d-a046-80a8f13fa91e"
    },
    {
        "author": "李之儀",
        "paragraphs": [
            "春風不解事，吼地如雷霆。",
            "誰知一席間，笑語燈熒熒。",
            "主人意彌敦，設置不少停。",
            "而我槁木然，感慨時自驚。",
            "多情接勝友，孤朗如初星。",
            "微吟間相警，似欲慰獨醒。",
            "我老百不堪，已分如漂萍。",
            "邂逅因事樂，尚或有此形。",
            "不慚引去先，得意耳暫清。",
            "展轉尋斷夢，間關媿微生。",
            "何當萬里浪，相與同滄溟。"
        ],
        "title": "丁德儒置酒適與陳君俞聯坐聊賦小詩爲君俞謝因以贖先起之罪",
        "id": "06326652-c741-47b1-8c8e-1c15b4faa99d"
    },
    {
        "author": "李之儀",
        "paragraphs": [
            "我行亦偶然，君來定何謂。",
            "風高浪如山，聞者亦已畏。",
            "而君從一葉，過我乃特地。",
            "郵亭六日俱，臨行尤自媿。",
            "朝出纔辨色，夜歸或霑醉。",
            "殘燈不見人，待我獨忘睡。",
            "語款多破顔，情極幾屑涕。",
            "屈指再相從，便作新井計。",
            "我擔既弛肩，君駕亦方稅。",
            "不覺涉四年，俯仰纔一喟。",
            "每見意每加，終始不少替。",
            "顧匪求名頑，豈不懷此義。",
            "凡生等飄蓬，何物非委蛻。",
            "爲我謝故人，隨方聊自慰。"
        ],
        "title": "贈劉九思山人",
        "id": "68e37c4d-3f01-4f2d-82d3-d8f70f5ee44f"
    },
    {
        "author": "李之儀",
        "paragraphs": [
            "戀戀欲報恩，歲月猶過隙。",
            "常恐寸草暉，終負陽和力。",
            "萬鍾非所養，所重在以色。",
            "庶幾參與騫，不獨慕今昔。",
            "千尋用或短，乃未及咫尺。",
            "哀哉過隙心，淚盡墳草碧。",
            "坐見食亦睹，幽明固無隔。",
            "蒸嘗雖其時，要是未爲得。",
            "詩書聖人事，力久真自積。",
            "卷舒豈他人，忠孝均我職。",
            "尚容表龜趺，過者必此式。",
            "長江會生塵，德輝何可及。"
        ],
        "tags": [
            "长江"
        ],
        "title": "題繁川徐氏孝嚴亭",
        "id": "84794893-4e82-45f6-b867-613afa3cd763"
    },
    {
        "author": "李之儀",
        "paragraphs": [
            "艱生縲紲餘，特爾脫魑魅。",
            "殊方窟飄蓬，未免遊戲事。",
            "眼力到毛髮，抉剔盡奇秘。",
            "邂逅平生歡，笑語當歌吹。",
            "曲環豈人謀，明滅殆天吏。",
            "慰我雲烟期，有靦鴻鵠志。",
            "百年一瞬爾，幸此半日地。",
            "聊攄廣莫心，無作雍門淚。"
        ],
        "title": "次韵秦處度同登黄山",
        "id": "a8d665ca-daae-472c-a667-10f519156950"
    },
    {
        "author": "李之儀",
        "paragraphs": [
            "愛山平生心，殆若鬼所魅。",
            "茲遊媿不早，危至失吾事。",
            "佳辰秋正晴，有物不自秘。",
            "晶熒麗初陽，浮動薦微吹。",
            "幅巾方袍接，固可稱傲吏。",
            "躋攀敢惜力，卜築豈無志。",
            "稽首定明老，願借一席地。",
            "何在眼中人，不覺衣上淚。"
        ],
        "title": "處度再和前詩見寄復次韵報之頃有所約今不逮悲愴無已題于褒禪方丈",
        "id": "1172e65e-6cde-4bcc-8783-67fb8c7f9531"
    },
    {
        "author": "李之儀",
        "paragraphs": [
            "野人欣莫逆，君子戒多上。",
            "幸爾違朝市，聊復圖蕙帳。",
            "薄田幾負郭，山水分背向。",
            "巾車俯秋成，舒嘯會隨杖。",
            "吾友真可人，輕舟數相訪。",
            "投懷失枯槁，達意信摇蕩。",
            "時哉固難得，觸境沈波浪。",
            "謂我來歲寒，種種不少創。",
            "杯盤挽氣類，論辨極戶量。",
            "敢辭屢舉白，自喜老彌壯。",
            "回頭易陳迹，傾倒乃惆悵。",
            "樂事須勉旃，何適非醖釀。"
        ],
        "title": "次韵陳君俞携酒見過",
        "id": "c6599d6f-21ab-4c80-825c-7c2ce09fbbde"
    },
    {
        "author": "李之儀",
        "paragraphs": [
            "霜風吹我衣，日短歸路長。",
            "放懷即可家，何適非吾鄉。",
            "稍聞東南隅，勝致寓一方。",
            "超然世外人，雞黍隨低昂。",
            "簷甍闢無際，戶牖延初光。",
            "孰云日月久，但知歲時康。",
            "每逢會心處，萬境不得藏。",
            "何當駕修輪，飛雲共回翔。",
            "淋漓非所期，遠目聊徜徉。",
            "庶幾蟹眼白，打出鵝兒黄。"
        ],
        "title": "迎暉閣",
        "id": "a217a73b-9ecd-471e-aa24-4c7cebcb259b"
    },
    {
        "author": "李之儀",
        "paragraphs": [
            "新詩解人頤，秀若披雲鬟。",
            "突然不可揖，平地翻波瀾。",
            "褰衣媿招携，每見輒汗顔。",
            "況茲天際遊，物理知難攀。",
            "一來金陵居，終歲不得閒。",
            "勝踐固疇昔，欲往獨見刪。",
            "命駕等人爾，底事獨我慳。",
            "豈非勒移靈，不許污名山。",
            "因詩想其人，愛來直仍彎。",
            "裂臍那復惜，頓足已滯頑。",
            "清甘似可飽，忽遽誰其還。",
            "何當强扶老，寄迹雲霞間。",
            "要須君意果，莫遣我盟寒。",
            "曉來雨脚斷，去夢已班班。"
        ],
        "title": "和遊一人泉",
        "id": "0852ae2a-3b87-44e8-b84b-b9fb52233aa8"
    },
    {
        "author": "李之儀",
        "paragraphs": [
            "愛山依山住，如山不少下。",
            "山中所有多，惟取不容捨。",
            "烟雲實交遊，松竹乃保社。",
            "尚欠目所窮，披翦寧問檟。",
            "廓然宇宙寬，信矣和無寡。",
            "隠隠徹四垂，萬象入坯冶。",
            "初疑彩間錯，又若墨勻洒。",
            "造化非適然，一一類見假。",
            "吾友端可人，韵勝不少野。",
            "更將桃李俱，參差移拱把。",
            "時哉須自勉，歲月甚奔馬。",
            "得難未易失，詎有長年者。",
            "何妨倒載歸，日日無虛斝。"
        ],
        "title": "秀遠堂次趙德孺韵",
        "id": "8f61bc3d-1350-489e-bfb6-ae2f13890edb"
    },
    {
        "author": "李之儀",
        "paragraphs": [
            "退之以文鳴，詩友得侯喜。",
            "聲名力與俱，雖尊未勇耳。",
            "潢池詎青山，孰辨都與鄙。",
            "菴成誰振之，句出鬧如市。",
            "千仞寧我高，充實信我美。",
            "坐令菴內人，前車云可軌。",
            "禮樂有先後，後進則君子。",
            "執方而昧圓，俱野那復史。",
            "伐柯固執柯，疇克求諸邇。",
            "蒸之既匪薪，采焉又非芑。",
            "近交韓與侯，步驟亦常恥。",
            "一醫消息盡，布毛自何起。",
            "要須六月息，不息不爲已。",
            "敢問二詩人，如何得意旨。"
        ],
        "title": "中隠菴次趙德孺韵",
        "id": "3b3ca0fe-050a-452d-bddd-ca005fa640b7"
    },
    {
        "author": "李之儀",
        "paragraphs": [
            "累日雨不止，風高如作寒。",
            "三分雖過二，忽忽便向闌。",
            "一身百憂集，況可計先懽。",
            "不見是無悶，念此聊自寬。"
        ],
        "title": "莊居值雨偶得十詩示秦處度  其一",
        "id": "acdc616e-0196-46db-aa33-f1a61e61a10e"
    },
    {
        "author": "李之儀",
        "paragraphs": [
            "滿眼多是水，歲事從可知。",
            "早時謂有餘，今空未免饑。",
            "一雨又三日，見者皆攢眉。",
            "天作人承之，到此終何爲。"
        ],
        "title": "莊居值雨偶得十詩示秦處度  其二",
        "id": "556bf24b-c95d-4b45-ad9c-1bcc454104d9"
    },
    {
        "author": "李之儀",
        "paragraphs": [
            "我雖非故侯，通籍三十年。",
            "孰不夷險半，而我終歲難。",
            "念非跣弗視，不覺乘波瀾。",
            "餘生豈所期，我君信如天。"
        ],
        "title": "莊居值雨偶得十詩示秦處度  其三",
        "id": "2efebd33-6b04-4e01-b898-70d07b104922"
    },
    {
        "author": "李之儀",
        "paragraphs": [
            "平生三四友，一一人中英。",
            "況逢不世主，唾手可太平。",
            "參差十年間，契闊而死生。",
            "相見復何語，但有淚如傾。"
        ],
        "title": "莊居值雨偶得十詩示秦處度  其四",
        "id": "0fb3779a-a1be-4bad-a9a2-bd202e467337"
    },
    {
        "author": "李之儀",
        "paragraphs": [
            "死生固可嗟，一謫輒不返。",
            "君恩非不深，奈爾道路遠。",
            "反初不忍歌，折臂信能遣。",
            "已矣何足論，幸子真入眼。"
        ],
        "title": "莊居值雨偶得十詩示秦處度  其五",
        "id": "c2ee06b7-a801-4bbb-a446-14e1c0c0b469"
    },
    {
        "author": "李之儀",
        "paragraphs": [
            "念我宜州兄，見時論弟昆。",
            "詩書固分路，翰墨俄同門。",
            "人誰不歸來，獨沾死後恩。",
            "萬里一銘旌，猶能葬家原。"
        ],
        "title": "莊居值雨偶得十詩示秦處度  其六",
        "id": "6d3a8564-9be1-45ff-9249-21795408aaba"
    },
    {
        "author": "李之儀",
        "paragraphs": [
            "夕郎天下士，異同親見之。",
            "欲掩不可得，交口終何爲。",
            "百汰剛愈精，魑魅今尚疑。",
            "浮雲空去來，皎皎端所期。"
        ],
        "title": "莊居值雨偶得十詩示秦處度  其七",
        "id": "6fd1b27e-7819-4b10-aa49-9857da8c3fc3"
    },
    {
        "author": "李之儀",
        "paragraphs": [
            "不返故鄉義，何妨陸子居。",
            "昔游既有約，是豈人所圖。",
            "我嘗邀此卜，蹭蹬不自如。",
            "憑將一掬淚，聊寄夜臺書。"
        ],
        "title": "莊居值雨偶得十詩示秦處度  其八",
        "id": "8654243d-981c-40cf-9b80-bed2727c5715"
    },
    {
        "author": "李之儀",
        "paragraphs": [
            "向晚風斗轉，場上稻已芽。",
            "問雨何薄相，偏來戲吾家。",
            "蟋蟀牀下吟，絡緯林中誇。",
            "戒寒謂稍疏，行矣逢此嗟。"
        ],
        "title": "莊居值雨偶得十詩示秦處度  其九",
        "id": "5505201b-1301-48ee-9dc6-3a5d7217e6a2"
    },
    {
        "author": "李之儀",
        "paragraphs": [
            "競爽聯夜光，一箇乃明月。",
            "吾友不可見，頼爾相怡悅。",
            "蒹葭空非倚，聲聞乃不輟。",
            "啜菽安暮年，足以免絕突。"
        ],
        "title": "莊居值雨偶得十詩示秦處度  其一○",
        "id": "f476c1f3-57f1-41d9-88be-d2bc41b37d98"
    },
    {
        "author": "李之儀",
        "paragraphs": [
            "秋陰報初寒，慘慘日遽晚。",
            "有客自宣城，明爽叩昏懶。",
            "手持兩巨軸，六幅從而展。",
            "披圖畫如生，竟軸詩盡選。",
            "平生說匡鼎，今日真到眼。",
            "何止辨騧驪，于焉識淄澠。",
            "愛之不能已，欲挂恨壁短。",
            "猶冀逢他時，更疑探深遠。"
        ],
        "title": "題楊子儀虎圖",
        "id": "7d584fab-ee9d-4884-8c87-9377291a1cb0"
    },
    {
        "author": "李之儀",
        "paragraphs": [
            "冥冥天邊鴻，蕩蕩風中雲。",
            "一笑偶相逢，擊節聊送君。",
            "我室豈無酒，胡爲不開罇。",
            "所貴樂文字，固非異蕕薰。",
            "天門直牛渚，南北如相分。",
            "想君月下吟，未厭俚語聞。",
            "霜空夜自明，江月寒微昏。",
            "會當借饑鯨，永謝五濁渾。"
        ],
        "title": "送人",
        "id": "d9f73d1e-b8a7-44f6-8efc-d228900a38f8"
    },
    {
        "author": "李之儀",
        "paragraphs": [
            "昨日方得書，經年不相見。",
            "書來必累幅，分明如見面。",
            "雖同雨千花，略不通一線。",
            "誰云非吉祥，便是金毛現。"
        ],
        "title": "書長干僧房",
        "id": "ad6a5be9-66cc-4a5d-9981-df14ca4b5856"
    },
    {
        "author": "李之儀",
        "paragraphs": [
            "雪意與春約，野情因物裁。",
            "輒將無窮思，聊摛有限才。",
            "雲容忽破碎，山色如招回。",
            "携持固夙昔，端爲此濟來。",
            "歲晚君羈旅，微君誰我陪。",
            "祇恐造化工，特地吹葭灰。",
            "一剖不復收，寂爾爲之胚。",
            "戢戢競秀發，翩翩絕嫌猜。",
            "恍然徙倚間，浩蕩心胸開。",
            "境界適何許，次第分隅隈。",
            "高足超日觀，塗如下離堆。",
            "四顧始無間，忽覺驚初雷。",
            "有形均難悉，無物非蒿萊。",
            "却應求仙源，失路迷天台。",
            "波臣復笑屈，市門徒德梅。",
            "庶幾未始得，掇拾同舉杯。",
            "攘袂即千古，一醉姑相媒。"
        ],
        "title": "和人雪意",
        "id": "c15cae4b-2b0d-4b19-b659-e297fba8b764"
    },
    {
        "author": "李之儀",
        "paragraphs": [
            "高山在平地，高山地焉知。",
            "明珠出深淵，明珠淵豈期。",
            "高明屬在人，惟要須其時。",
            "物理固如此，了不差毫釐。",
            "身世端自窘，歲月相奔馳。",
            "所以得黽勉，吾人惟能詩。",
            "我非知詩者，平昔竊好之。",
            "每出每可愧，未易皆塤篪。",
            "而君不我鄙，論極牙解頤。",
            "六年如一日，不取笑則疑。",
            "彼烏足爲計，有類寧同嗤。",
            "一朝召命至，閭里增光輝。",
            "不曰人可賢，但從外物移。",
            "我賢君亦賢，誰能窮是非。",
            "我欲挽君留，留君竟何爲。",
            "聊作感慨別，肯效兒女悲。",
            "陳人不自信，流品須維持。",
            "誰謂廊廟姿，如我品乃宜。",
            "江充與丙吉，厚薄惟異施。",
            "其後七葉貂，陰功終表儀。",
            "是等代不乏，浪爾分騧驪。",
            "時哉君何失，儀鳳方臨池。",
            "爲我寄聲謝，擊壤正自嬉。",
            "勉旃夔龍事，賡載冀勿隳。",
            "立賢本無方，莫爲陳言欺。"
        ],
        "title": "和人感懷",
        "id": "69d4f918-5a11-44e1-9915-f75ee71e51d2"
    },
    {
        "author": "李之儀",
        "paragraphs": [
            "風波末路方奔屯，屹然不動誰如尊。",
            "豈知胸中皦十日，顧盼不接無重昏。",
            "東觀海市俯弱水，南登赤壁凌江村。",
            "斯文未喪天豈遠，出沒狐鼠徒千門。",
            "綸巾羽扇晚自得，已聞漠北幾亡魂。",
            "由來好趣入造化，地靈特出雲濤根。",
            "生平到處苦再歷，隠隠似有屐齒痕。",
            "玻璃鏡裏萬象發，金粟堂中千偈論。",
            "會須白玉潄寒水，更借落月傾金盆。",
            "咄嗟菱溪成底物，混沌空夸竅鑿存。"
        ],
        "title": "次韵東坡所和滕希靖雪浪石詩古律各一  其一",
        "id": "ca761135-b65d-414a-9207-9d9269da1504"
    },
    {
        "author": "李之儀",
        "paragraphs": [
            "平生所願識荆州，別乘還容接勝流。",
            "異日崩騰驚海面，新詩清絕似槎頭。",
            "常嗟盛事千年隔，誰謂餘光一旦收。",
            "便覺詩源得三昧，目中無復有全牛。"
        ],
        "title": "次韵東坡所和滕希靖雪浪石詩古律各一  其二",
        "id": "abe2f19c-aebd-4bea-b810-de4e672cb14e"
    },
    {
        "author": "李之儀",
        "paragraphs": [
            "炎天熇熇如湧湯，使君置酒甘露堂。",
            "無風但覺冷徹骨，坐來彷彿飛青霜。",
            "使君顧客指新榜，天假此應來輝光。",
            "八十里叟感盛事，獻頌請名相激昂。",
            "我非取專已上報，堯仁舜智方當陽。",
            "邇來瑞應發處處，中臺第一彤雲章。",
            "吾邦雖僻亦影響，明德所祐真無疆。",
            "已而轉盼欲受簡，慚非叟比疇能當。",
            "輒因勝遇强黽勉，庶幾擊壤同揄揚。",
            "吾君之澤不可象，使君之惠何可忘。",
            "才高名重偶暫屈，遺愛他日逾甘棠。",
            "嗟予落莫徒自感，乍鳴乍已如寒螿。",
            "安時逐境姑委化，隨緣致力聊爲鄉。",
            "時逢載酒問難字，未擬持箠操羣羊。",
            "但知今日不易得，縱不能飲須空觴。"
        ],
        "title": "甘露堂歌",
        "id": "dd87dcb1-7089-49b5-a831-8a4cc5feeeaf"
    },
    {
        "author": "李之儀",
        "paragraphs": [
            "青海傳烽沙遶塞，謀將橐戈身不介。",
            "却携紅袖弄烟月，醉笑溪山窮物外。",
            "文章聲名家世事，投筆收功無十載。",
            "天子幾嗟相見晚，暫許南來聊曠快。",
            "一時賓客多可人，坐令五月如深春。",
            "畫棟潭潭簾半捲，濛濛香霧無纖塵。",
            "雲披霞散爛紅綠，滉漾無處投精神。",
            "秦樓風輕雁初泊，玉指如流乍前却。",
            "捍撥當胸拍屢催，一段風光來濩索。",
            "雖無儀鳳與舞獸，擊拊分明諧振躍。",
            "緱嶺排空午夜凉，杳杳鸞吟上寥廓。",
            "逡巡舞袖迴飛雪，紅茸毯襯鴉頭襪。",
            "落花飛絮互繽紛，流星掣電爭明滅。",
            "主人情不已，下客歡正濃，更邀婭姹持金鍾。",
            "從來酒戶落人後，瀲灧不覺隨手空。",
            "金張燕接平生慣，照眼今朝真未見。",
            "敢辭醉倒菊花偏，只恐銀潢低曉箭。",
            "鈞天一夢固依稀，欲問桃源路已迷。",
            "何時再到紅茸地，更遣游絲惹住伊。"
        ],
        "title": "白鈐轄席上琵琶歌",
        "id": "1c1c3d6b-3c7f-4679-af6f-a522a51ad06f"
    },
    {
        "author": "李之儀",
        "paragraphs": [
            "鞭長不能及馬腹，有限生涯時苦促。",
            "空使後人悲前人，雷塘春草年年綠。",
            "誰知秀色若可餐，風光付與初憑肩。",
            "力殫四海笑未已，眉黛一螺當幾錢。",
            "君不見黄金棟樑回首蠹，漠漠胡沙青塚暮。",
            "么絃欲斷空自知，千金漫買長門賦。",
            "膏油續盡天須曉，石土餘壘可長保。",
            "就令並蒂永不分，也應終恨雷塘草。"
        ],
        "title": "雷塘行",
        "id": "158fa333-762c-4237-bba7-ed9943afac73"
    },
    {
        "author": "李之儀",
        "paragraphs": [
            "唐末詩人自一家，剪裁風月間鶑花。",
            "憑陵墮緒篇篇勝，點綴餘妍字字斜。",
            "遠水連天來怨笛，爛霞烘日带棲鴉。",
            "法書警句真如此，流落桑榆重歎嗟。"
        ],
        "title": "讀吳思道藏海詩集傚其體",
        "id": "8e58f188-f0e8-4748-879a-441a682f4902"
    },
    {
        "author": "李之儀",
        "paragraphs": [
            "憑陵歲月固難堪，食蘗多來味却甘。",
            "時雨纔聞徧中外，卧龍相繼起東南。",
            "天邊鶴駕瞻仙袂，雲裏詩牋带海嵐。",
            "重見門生應不識，雪髯霜鬢兩毿毿。"
        ],
        "title": "次韵東坡還自嶺南",
        "id": "3a0063b1-df6c-4dcb-8456-0a7df3988357"
    },
    {
        "author": "李之儀",
        "paragraphs": [
            "德門平昔仰高陽，自是芝蘭根本香。",
            "未許藩籬承妙晤，聊因文字借餘光。",
            "艤舟月下逢桓守，盤馬樓前見庾郎。",
            "冬杪相期定如約，爲君雲影認鸞凰。"
        ],
        "title": "寄邵暘叔發運",
        "id": "e15beefa-485d-43dd-833e-e30249cc150a"
    },
    {
        "author": "李之儀",
        "paragraphs": [
            "海南枯朽插天長，歲久峰巒带蘚蒼。",
            "變化那知斲山骨，儀刑空只在人腸。",
            "幾因皦日疑鎸蠟，試沃清泉覺弄香。",
            "切莫輕珉亡什襲，須防偷眼誤摧剛。"
        ],
        "title": "次韵東坡沉香石詩",
        "id": "4172d64b-fc80-47c3-89cf-8f28818de1cd"
    },
    {
        "author": "李之儀",
        "paragraphs": [
            "貂蟬七葉想前人，四世三公表一門。",
            "虎步龍驤推贊冊，瑶環瑜珥見旁孫。",
            "琅琅廟器真無敵，衮衮淮流信有源。",
            "敝帚不堪終舊物，吐茵行欲奉餘尊。"
        ],
        "title": "送曾端伯之官濟北",
        "id": "1bc22620-fc10-41ee-a2b6-e50029b7b8b5"
    },
    {
        "author": "李之儀",
        "paragraphs": [
            "閉閣焚香萬慮澄，莫云身似打包僧。",
            "功名了未榮三事，理性容先契一燈。",
            "丹竈鶴歸休炷火，茶甌客訪旋敲冰。",
            "倦來却有登臨興，上徹層樓最上層。"
        ],
        "title": "濟上閒居",
        "id": "f6b46e57-3efc-4051-800c-031ec4766a28"
    },
    {
        "author": "李之儀",
        "paragraphs": [
            "謝庭蘭玉舊聞名，早歲風流接二兄。",
            "白璧無瑕尊士望，青雲有路藹鄉評。",
            "簞瓢弗改真天樂，簪紱相高半學生。",
            "授館不爲經宿去，知心黄憲異袁閎。"
        ],
        "title": "告別子通",
        "id": "2ea06168-b4ad-4763-8513-d107494fe50f"
    },
    {
        "author": "李之儀",
        "paragraphs": [
            "何物能令意灑然，陰森常對出簷竿。",
            "排槍立戟誰爲況，招月吟風好細看。",
            "幾度驚回窗下夢，新來添得雨中寒。",
            "傷心不見東坡老，縱有鵝溪下筆難。"
        ],
        "title": "和儲子椿竹  其一",
        "id": "2b4ccda6-9e28-443d-8c0b-57498fc3ca26"
    },
    {
        "author": "李之儀",
        "paragraphs": [
            "楚楚相親豈偶然，依依隨處自成竿。",
            "固應表見風塵外，莫作尋常草木看。",
            "好事借名真有謂，多言雖巧不能寒。",
            "相思乍可食無肉，一日無君恰似難。"
        ],
        "title": "和儲子椿竹  其二",
        "id": "ca2d6c81-5261-4d69-9df9-9979c68fa388"
    },
    {
        "author": "李之儀",
        "paragraphs": [
            "何用封侯曲似鈎，且將膚寸等岑樓。",
            "佳時未用傾河鼓，爽氣先期勝蓐收。",
            "月影正迷千古恨，雨聲還助五更愁。",
            "王孫賞詠元無敵，又見詩中第一流。"
        ],
        "title": "和子椿七夕",
        "id": "2d2024c9-2fde-4b81-a719-36992a60e7ff"
    },
    {
        "author": "李之儀",
        "paragraphs": [
            "萬綠交陰別有天，艤舟重到尚依然。",
            "回頭白髮三千丈，倒指青編二十年。",
            "賞詠未論臺閣舊，維持今見子孫賢。",
            "何當□□披陳迹，再把重衾託醉眠。"
        ],
        "title": "題蘭皋",
        "id": "09009fed-6e41-4ed0-a973-1453c331649c"
    },
    {
        "author": "李之儀",
        "paragraphs": [
            "和風暖日作霜天，冰雪相投豈偶然。",
            "特枉新詩詠陳迹，便同佳趣賞當年。",
            "學優曼倩三冬足，才過荆州十部賢。",
            "爲問醉衾應好在，莫教癡望似蠶眠。"
        ],
        "title": "戲子微兼次韵陳君俞寄題蘭皋",
        "id": "8b8cfe07-3331-429a-bf17-93c519af82ca"
    },
    {
        "author": "李之儀",
        "paragraphs": [
            "高步毗盧頂上身，旋開窗牖外風塵。",
            "石菖蒲是從來友，龍焙茶爲近日親。",
            "不見同行木上座，常留伴睡竹夫人。",
            "艱難歷盡無餘事，問佛方知有此因。"
        ],
        "title": "題{巩/言}老小軒",
        "id": "50244b73-5f9a-4d60-8762-84a940b17c24"
    },
    {
        "author": "李之儀",
        "paragraphs": [
            "霜露悲傷老益增，輒憑精意託真乘。",
            "舞花忽報難遭瑞，佳氣冥符不盡燈。",
            "薝葡園中紛一色，兜羅世界結千層。",
            "五天應供非虛語，從此雲頭日日升。"
        ],
        "title": "因過墳山齋僧值雪遂賦小詩",
        "id": "133df6de-2d04-4132-a712-c636ee7fe8ae"
    },
    {
        "author": "李之儀",
        "paragraphs": [
            "七軸蓮經誦已通，定將何事作家風。",
            "當知法界重重意，盡在雲遊步步中。",
            "金臂見時猶是妄，玉毫光處未爲功。",
            "路頭全記文殊指，須着工夫子細窮。"
        ],
        "title": "送宣上人遊方",
        "id": "1977b335-b50d-4367-88f4-11f07911265d"
    },
    {
        "author": "李之儀",
        "paragraphs": [
            "已仕因循已過三，買田歸去不須參。",
            "高明漸擬凌清漢，皎潔方知在碧潭。",
            "試酌甘泉來覺晚，已躋絕頂尚猶貪。",
            "便應從此都無事，祇有君恩未報慚。"
        ],
        "title": "次韵郭功甫從何守遊白雲寺",
        "id": "fc6f5187-329f-4448-91e0-a0bd054ac901"
    },
    {
        "author": "李之儀",
        "paragraphs": [
            "回見黄梅雨後天，烟林常在笑談邊。",
            "早時欲到不自果，今日初來端有緣。",
            "無復新聲傳玉齒，空餘殘照滿金田。",
            "不知誰是雲霞侶，聊揖高風一悵然。"
        ],
        "title": "題白紵山",
        "id": "6fe50f81-4f89-485e-9e2e-26d931ab0ff5"
    },
    {
        "author": "李之儀",
        "paragraphs": [
            "斷雁沈蹤共倚欄，定應齊客解偷關。",
            "忽驚遼鶴排空至，何啻廉珠昨夜還。",
            "假寵已慚名下誤，强顔終愧筆頭慳。",
            "江流有盡情無盡，須把高風付子山。"
        ],
        "title": "石端若以朱絲欄見邀作而偶失所在久方得之喜而賦詩寄丁希韓因以見及遂申前志次韵",
        "id": "79584c06-d30e-497b-b15f-dc480fee84ab"
    },
    {
        "author": "李之儀",
        "paragraphs": [
            "東坡因地夙相親，玉局終爲繼戴人。",
            "祿仕豈知承末軌，恩光又許襲前塵。",
            "青蠅附驥元非援，白玉無瑕晚更真。",
            "泉下有靈應首肯，不隨凡劣易緇磷。"
        ],
        "title": "再領玉局昔東坡翰林作詩送戴蒙有玉局他年第幾人之句後自嶺外歸遂領玉局予復官亦得之坡今亡矣悵然有懷",
        "id": "d4e6f113-2d04-401a-939c-5129cbc3dff5"
    },
    {
        "author": "李之儀",
        "paragraphs": [
            "君恩曾未報纖埃，倦緒淹時鬰不開。",
            "高義不忘轅下舊，好音常自日邊來。",
            "欣逢雅好非空至，頓感陽春泛酒迴。",
            "早晚退朝紅蘂下，細談陳迹共餘盃。"
        ],
        "title": "次韵葛大川喜王君相過并寄吳思道",
        "id": "a5c8535f-3821-436f-a56a-b01bd32413ff"
    },
    {
        "author": "李之儀",
        "paragraphs": [
            "故國悲凉古木奇，勢分庭下蔚相差。",
            "霜根半露出林虎，晝影全舒破賊旗。",
            "寶界曾迴鋪地色，節旄還映插雲枝。",
            "劉郎風韵知難敵，儒帥端能表異時。"
        ],
        "title": "呂吉甫第乃謝鎮西故居中間常爲佛剎而雙檜則舊物也劉夢得有詩因賦其韵",
        "id": "c1b4b746-97cb-4699-b9d6-f7136e5274af"
    }
]