[
    {
        "author": "李白",
        "paragraphs": [
            "黄帝铸鼎于荆山，炼丹砂。",
            "丹砂成黄金，骑龙飞上太清家。",
            "云愁海思令人嗟，宫中彩女颜如花。",
            "飘然挥手凌紫霞，从风纵体登鸾车。",
            "登鸾车，侍轩辕。",
            "遨游青天中，其乐不可言。"
        ],
        "tags": [
            "琴曲歌辞",
            "联想",
            "乐府",
            "抒情"
        ],
        "title": "飞龙引二首 一",
        "id": "af2f2138-fb22-49f8-b2f6-57abf04a7a4f"
    },
    {
        "author": "李白",
        "paragraphs": [
            "鼎湖流水清且闲，轩辕去时有弓劒。",
            "古人传道留其间，后宫婵娟多花颜。",
            "乘鸾飞烟亦不还，骑龙攀天造天关。",
            "造天关，闻天语，长云河车载玉女。",
            "载玉女，过紫皇，紫皇乃赐白兔所擣之药方，后天而老彫三光。",
            "下视瑶池见王母，蛾眉萧飒如秋霜。"
        ],
        "tags": [
            "神话",
            "琴曲歌辞",
            "乐府",
            "抒情"
        ],
        "title": "飞龙引二首 二",
        "id": "9cb72451-c59d-4d32-84b8-89a529feeceb"
    },
    {
        "author": "李白",
        "paragraphs": [
            "天马来出月支窟，背为虎文龙翼骨。",
            "嘶青云，振绿发，兰筋权奇走灭没。",
            "腾昆仑，历西极，四足无一蹶。",
            "鸡鸣刷燕晡秣越，神行电迈蹑慌惚。",
            "天马呼，飞龙趋，目明长庚臆双凫。",
            "尾如流星首渴乌，口喷红光汗沟朱。",
            "曾陪时龙蹑天衢，羁金络月照皇都。",
            "逸气棱棱凌九区，白璧如山谁敢沽。",
            "回头笑紫燕，但觉尔辈愚。",
            "天马奔，恋君轩，駷跃惊矫浮云飜。",
            "万里足踯躅，遥瞻阊阖门。",
            "不逢寒风子，谁采逸景孙。",
            "白云在青天，丘陵远崔嵬。",
            "盐车上峻坂，倒行逆施畏日晚。",
            "伯乐翦拂中道遗，少尽其力老弃之。",
            "愿逢田子方，恻然为我悲。",
            "虽有玉山禾，不能疗苦饥。",
            "严霜五月凋桂枝，伏枥衔冤摧两眉。",
            "请君赎献穆天子，犹堪弄影舞瑶池。"
        ],
        "title": "天马歌",
        "id": "e41141f3-437d-4bb1-ba8b-a52044e3d17c"
    },
    {
        "author": "李白",
        "paragraphs": [
            "金樽清酒斗十千，玉盘珍羞直万钱。",
            "停杯投筯不能食，拔劒四顾心茫然。",
            "欲渡黄河冰塞川，将登太行雪满山。",
            "闲来垂钓碧溪上，忽复乘舟梦日边。",
            "行路难，行路难，多岐路，今安在。",
            "长风破浪会有时，直挂云帆济沧海。"
        ],
        "tags": [
            "唐诗三百首",
            "黄河",
            "励志",
            "友情",
            "八年级下册(课内)",
            "初中古诗",
            "乐府",
            "宴饮",
            "哲理",
            "怀才不遇"
        ],
        "title": "行路难三首 一",
        "id": "c348bc2e-f50d-436b-88b7-c198d63dacfc"
    },
    {
        "author": "李白",
        "paragraphs": [
            "大道如青天，我独不得出。",
            "羞逐长安社中儿，赤鸡白狗赌梨栗。",
            "弹劒作歌奏苦声，曳裾王门不称情。",
            "淮阴市井笑韩信，汉朝公卿忌贾生。",
            "君不见昔时燕家重郭隗，拥篲折节无嫌猜。",
            "剧辛乐毅感恩分，输肝剖胆效英才。",
            "昭王白骨萦烂草，谁人更扫黄金台。",
            "行路难，归去来。"
        ],
        "tags": [
            "乐府",
            "失意",
            "叹息",
            "唐诗三百首"
        ],
        "title": "行路难三首 二",
        "id": "801c3192-8001-4238-8ecf-0111f490e84c"
    },
    {
        "author": "李白",
        "paragraphs": [
            "有耳莫洗颍川水，有口莫食首阳蕨。",
            "含光混世贵无名，何用孤高比云月。",
            "吾观自古贤达人，功成不退皆殒身。",
            "子胥既弃吴江上，屈原终投湘水滨。",
            "陆机雄才岂自保，李斯税驾苦不早。",
            "华亭鹤唳讵可闻，上蔡苍鹰何足道。",
            "君不见吴中张翰称达生，秋风忽忆江东行。",
            "且乐生前一杯酒，何须身后千载名。"
        ],
        "tags": [
            "人生",
            "唐诗三百首",
            "乐府",
            "态度"
        ],
        "title": "行路难三首 三",
        "id": "a7b8e17f-ee93-4bdc-a144-b1ba5ab32bb5"
    },
    {
        "author": "李白",
        "paragraphs": [
            "长相思，在长安，络纬秋啼金井阑。",
            "微霜凄凄簟色寒，孤灯不明思欲绝。",
            "卷帷望月空长叹，美人如花隔云端。",
            "上有青冥之长天，下有渌水之波澜。",
            "天长路远魂飞苦，梦魂不到关山难。",
            "长相思，摧心肝。"
        ],
        "tags": [
            "唐诗三百首",
            "思念",
            "杂曲歌辞",
            "乐府",
            "伤怀"
        ],
        "title": "长相思",
        "id": "3c1693fc-f4e6-43b7-a66f-6379c3a26eef"
    },
    {
        "author": "李白",
        "paragraphs": [
            "行至上留田，孤坟何峥嵘。",
            "积此万古恨，春草不复生。",
            "悲风四边来，肠断白杨声。",
            "借问谁家地，埋没蒿里茔。",
            "古老向余言，言是上留田。",
            "蓬科马鬣今已平，昔之弟死兄不葬，他人于此举铭旌。",
            "一鸟死，百鸟鸣，一兽走，百兽惊。",
            "桓山之禽别离苦，欲去回翔不能征。",
            "田氏仓卒骨肉分，青天白日摧紫荆。",
            "交柯之木本同形，东枝顦顇西枝荣。",
            "无心之物尚如此，参商胡乃寻天兵。",
            "孤竹延陵，让国扬名。",
            "高风缅邈，颓波激清。",
            "尺布之谣，塞耳不能听。"
        ],
        "tags": [
            "相和歌辞",
            "乐府",
            "讽刺"
        ],
        "title": "上留田行",
        "id": "08ba0dc7-d6da-498a-bcc6-ba3fd176fd40"
    },
    {
        "author": "李白",
        "paragraphs": [
            "深宫高楼入紫清，金作蛟龙盘绣楹。",
            "佳人当窗弄白日，弦将手语弹鸣筝。",
            "春风吹落君王耳，此曲乃是升天行。",
            "因出天池泛蓬瀛，楼船蹙沓波浪惊。",
            "三千双蛾献歌笑，挝钟考鼓宫殿倾。",
            "万姓聚舞歌太平，我无为，人自宁。",
            "三十六帝欲相迎，仙人飘翩下云軿。",
            "帝不去，留镐京。",
            "安能为轩辕，独往入窅冥。",
            "小臣拜献南山寿，陛下万古垂鸿名。"
        ],
        "tags": [
            "春天",
            "杂曲歌辞",
            "乐府"
        ],
        "title": "春日行",
        "id": "9eda84f1-1d1c-4c2c-ad28-98a3963dcdf3"
    },
    {
        "author": "李白",
        "paragraphs": [
            "春风东来忽相过，金樽渌酒生微波。",
            "落花纷纷稍觉多，美人欲醉朱颜酡。",
            "青轩桃李能几何，流光欺人忽蹉砣。",
            "君起舞，日西夕，当年意气不肯平，白发如丝叹何益。"
        ],
        "title": "前有一樽酒行二首 一",
        "id": "b0b8f475-e8d1-4690-bc4a-91d01dcb10fc"
    },
    {
        "author": "李白",
        "paragraphs": [
            "琴奏龙门之绿桐，玉壶美酒清若空。",
            "催弦拂柱与君饮，看朱成碧颜始红。",
            "胡姬貌如花，当垆笑春风。",
            "笑春风，舞罗衣，君今不醉将安归。"
        ],
        "title": "前有一樽酒行二首 二",
        "id": "d35fdc56-1086-4d5d-a99d-89fb16438732"
    },
    {
        "author": "李白",
        "paragraphs": [
            "冬夜夜寒觉夜长，沈吟久坐坐北堂。",
            "冰合井泉月入闺，金缸青凝照悲啼。",
            "金缸灭，啼转多。",
            "掩妾泪，听君歌。",
            "歌有声，妾有情。",
            "情声合，两无违。",
            "一语不入意，从君万曲梁尘飞。"
        ],
        "tags": [
            "杂曲歌辞",
            "音乐",
            "乐府",
            "女子"
        ],
        "title": "夜坐吟",
        "id": "a16e6544-8974-4234-a881-141beb0b6410"
    },
    {
        "author": "李白",
        "paragraphs": [
            "游莫逐炎洲翠，栖莫近吴宫燕。",
            "吴宫火起焚巢窠，炎洲逐翠遭网罗。",
            "萧条两翅蓬蒿下，纵有鹰鹯奈若何。"
        ],
        "tags": [
            "乐府",
            "规劝",
            "写鸟",
            "相和歌辞",
            "鸟"
        ],
        "title": "野田黄雀行",
        "id": "10465c42-a713-4a5d-9c02-2701a2bf7810"
    },
    {
        "author": "李白",
        "paragraphs": [
            "攀天莫登龙，走山莫骑虎。",
            "贵贱结交心不移，唯有严陵及光武。",
            "周公称大圣，管蔡宁相容。",
            "汉谣一斗粟，不与淮南舂。",
            "兄弟尚路人，吾心安所从。",
            "他人方寸间，山海几千重。",
            "轻言托朋友，对面九疑峯。",
            "开花必早落，桃李不如松。"
        ],
        "tags": [
            "哲理",
            "杂歌谣辞",
            "友情"
        ],
        "title": "箜篌谣",
        "id": "274f2db5-389b-4c17-b691-014fe104bc37"
    },
    {
        "author": "李白",
        "paragraphs": [
            "麦陇青青三月时，白雉朝飞挟两雌。",
            "锦衣绣翼何离褷，犊牧采薪感之悲。",
            "春天和，白日暖。",
            "啄食饮泉勇气满，争雄鬬死绣颈断。",
            "雉子班奏急管弦，倾心酒美尽玉椀。",
            "枯杨枯杨尔生稊，我独七十而孤栖。",
            "弹弦写恨意不尽，瞑目归黄泥。"
        ],
        "tags": [
            "琴曲歌辞",
            "孤独",
            "爱情",
            "乐府"
        ],
        "title": "雉朝飞",
        "id": "8d551c27-4ca3-47db-ab84-2aa31be40feb"
    },
    {
        "author": "李白",
        "paragraphs": [
            "金天之西，白日所没。",
            "康老胡雏，生彼月窟。",
            "巉巖容仪，戌削风骨。",
            "碧玉炅炅双目瞳，黄金拳拳两鬓红。",
            "华盖垂下睫，嵩岳临上唇。",
            "不覩诡谲貌，岂知造化神。",
            "大道是文康之严父，元气乃文康之老亲。",
            "抚顶弄盘古，推车转天轮。",
            "云见日月初生时，铸冶火精与水银。",
            "阳乌未出谷，顾兔半藏身。",
            "女娲戏黄土，团作愚下人。",
            "散在六合间，濛濛若沙尘。",
            "生死了不尽，谁明此胡是仙真。",
            "西海栽若木，东溟植扶桑。",
            "别来几多时，枝叶万里长。",
            "中国有七圣，半路颓洪荒。",
            "陛下应运起，龙飞入咸阳。",
            "赤眉立盆子，白水兴汉光。",
            "叱咤四海动，洪涛为簸扬。",
            "举足蹋紫微，天关自开张。",
            "老胡感至德，东来进仙倡。",
            "五色师子，九苞凤皇。",
            "是老胡鸡犬，鸣舞飞帝乡。",
            "淋漓飒沓，进退成行。",
            "能胡歌，献汉酒。",
            "跪双膝，立两肘。",
            "散花指天举素手，拜龙颜，献圣寿。",
            "北斗戾，南山摧。",
            "天子九九八十一万岁，长倾万岁杯。"
        ],
        "tags": [
            "叙事",
            "神话",
            "乐府",
            "杂歌谣辞"
        ],
        "title": "上云乐",
        "id": "9b9bfba7-1d21-4b85-9a0f-5aace405f734"
    },
    {
        "author": "李白",
        "paragraphs": [
            "铿鸣钟，考朗鼓。",
            "歌白鸠，引拂舞。",
            "白鸠之白谁与隣，霜衣雪襟诚可珍。",
            "含哺七子能平均，食不噎，性安驯，首农政，鸣阳春。",
            "天子刻玉杖，镂形赐耆人。",
            "白鹭之白非纯真，外洁其色心匪仁。",
            "阙五德，无司晨，胡为啄我葭下之紫鳞。",
            "鹰鹯雕鹗，贪而好杀。",
            "凤凰虽大圣，不愿以为臣。"
        ],
        "title": "白鸠辞",
        "id": "6724facd-c665-4f60-9266-2488d09006e3"
    },
    {
        "author": "李白",
        "paragraphs": [
            "日出东方隈，似从地底来。",
            "历天又入海，六龙所舍安在哉？其始与终古不息，人非元气安得与之久裴徊。",
            "草不谢荣于春风，木不怨落于秋天。",
            "谁挥鞭策驱四运，万物兴歇皆自然。",
            "羲和羲和，汝奚汨没于荒淫之波。",
            "鲁阳何德，驻景挥戈。",
            "逆道违天，矫诬实多。",
            "吾将囊括大块，浩然与溟涬同科。"
        ],
        "tags": [
            "说理",
            "抒情",
            "叙事"
        ],
        "title": "日出行",
        "id": "d5ea326e-7443-4a7b-87e9-7d898afa1c85"
    },
    {
        "author": "李白",
        "paragraphs": [
            "严风吹霜海草凋，筋干精坚胡马骄。",
            "汉家战士三十万，将军兼领霍嫖姚。",
            "流星白羽腰间插，劒花秋莲光出匣。",
            "天兵照雪下玉关，虏箭如沙射金甲。",
            "云龙风虎尽交回，太白入月敌可摧。",
            "敌可摧，旄头灭，履胡之肠涉胡血。",
            "悬胡青天上，埋胡紫塞傍。",
            "胡无人，汉道昌。"
        ],
        "tags": [
            "战争",
            "豪迈"
        ],
        "title": "胡无人",
        "id": "b2768bca-cffd-4616-b1ff-3ead592f6f28"
    },
    {
        "author": "李白",
        "paragraphs": [
            "烛龙栖寒门，光曜犹旦开。",
            "日月照之何不及此，唯有北风号怒天上来。",
            "燕山雪花大如席，片片吹落轩辕台。",
            "幽州思妇十二月，停歌罢笑双蛾摧。",
            "倚门望行人，念君长城苦寒良可哀。",
            "别时提劒救边去，遗此虎纹金鞞靫。",
            "中有一双白羽箭，蜘蛛结网生尘埃。",
            "箭空在，人今战死不复回。",
            "不忍见此物，焚之已成灰。",
            "黄河捧土尚可塞，北风雨雪恨难裁。"
        ],
        "tags": [
            "黄河",
            "思念",
            "写雪",
            "冬天",
            "写风",
            "抒情",
            "女子",
            "雪",
            "借景抒情",
            "风"
        ],
        "title": "北风行",
        "id": "c38a852c-9bf1-4ce5-9c91-80a9d1ec34b0"
    },
    {
        "author": "李白",
        "paragraphs": [
            "赵客缦胡缨，吴钩霜雪明。",
            "银鞍照白马，飒沓如流星。",
            "十步杀一人，千里不留行。",
            "事了拂衣去，深藏身与名。",
            "闲过信陵饮，脱劒膝前横。",
            "将炙啖朱亥，持觞劝侯嬴。",
            "三杯吐然诺，五岳倒为轻。",
            "眼花耳热后，意气素霓生。",
            "救赵挥金槌，邯郸先震惊。",
            "千秋二壮士，烜赫大梁城。",
            "纵死侠骨香，不慙世上英。",
            "谁能书合下，白首太玄经。"
        ],
        "tags": [
            "赞颂",
            "写人",
            "杂曲歌辞",
            "乐府"
        ],
        "title": "侠客行",
        "id": "6b5af006-ef8b-4e17-8109-a2824e4e720f"
    },
    {
        "author": "李白",
        "paragraphs": [
            "明月出天山，苍茫云海间。",
            "长风几万里，吹度玉门关。",
            "汉下白登道，胡窥青海湾。",
            "由来征战地，不见有人还。",
            "[戍]客望边色，思归多苦颜。",
            "高楼当此夜，叹息未应闲。"
        ],
        "tags": [
            "中秋",
            "唐诗三百首",
            "边塞",
            "山",
            "思乡",
            "乐府",
            "描写山",
            "写山",
            "征人"
        ],
        "title": "关山月",
        "id": "4be77185-992e-4614-9746-de2e73c8a3c3"
    },
    {
        "author": "李白",
        "paragraphs": [
            "独漉水中泥，水浊不见月。",
            "不见月尚可，水深行人没。",
            "越鸟从南来，胡鹰亦北渡。",
            "我欲弯弓向天射，惜其中道失归路。",
            "落叶别树，飘零随风。",
            "客无所托，悲与此同。",
            "罗帏舒卷，似有人开。",
            "明月直入，无心可猜。",
            "雄劒挂壁，时时龙鸣。",
            "不断犀象，绣涩苔生。",
            "国耻未雪，何由成名。",
            "神鹰梦泽，不顾鸱鸢。",
            "为君一击，鹏[抟]鹏九天。"
        ],
        "tags": [
            "爱国"
        ],
        "title": "独漉篇",
        "id": "4afd4e21-8573-4595-b205-ec65a5462c73"
    },
    {
        "author": "李白",
        "paragraphs": [
            "登高丘，望远海。",
            "六鼇骨已霜，三山流安在。",
            "扶桑半摧折，白日沈光彩。",
            "银台金阙如梦中，秦皇汉武空相待。",
            "精卫费木石，鼋鼍无所凭。",
            "君不见骊山茂陵尽灰灭，牧羊之子来攀登。",
            "盗贼劫宝玉，精灵竟何能。",
            "穷兵黩武今如此，鼎湖飞龙安可乘。"
        ],
        "tags": [
            "相和歌辞",
            "登高",
            "联想",
            "乐府"
        ],
        "title": "登高丘而望远",
        "id": "ab3b9829-9a24-484e-9c99-1152c7cbfde5"
    },
    {
        "author": "李白",
        "paragraphs": [
            "长安白日照春空，绿杨结烟垂袅风。",
            "披香殿前花始红，流芳发色绣户中。",
            "绣户中，相经过，飞燕皇后轻身舞，紫宫夫人绝世歌。"
        ],
        "tags": [
            "清商曲辞",
            "春天",
            "乐府",
            "惜春"
        ],
        "title": "阳春歌",
        "id": "7527539f-7be4-42a0-a5aa-805fa72c5e38"
    },
    {
        "author": "李白",
        "paragraphs": [
            "君歌杨叛儿，妾劝新丰酒。",
            "何许最关人，乌啼白门柳。",
            "乌啼隐杨花，君醉留妾家。",
            "博山炉中沈香火，双烟一气凌紫霞。"
        ],
        "tags": [
            "乐曲",
            "清商曲辞",
            "乐府"
        ],
        "title": "杨叛儿",
        "id": "4fc1c656-8a56-498c-8641-e1d2e438b912"
    },
    {
        "author": "李白",
        "paragraphs": [
            "双燕复双燕，双飞令人羨。",
            "玉楼珠阁不独栖，金窗绣户长相见。",
            "柏梁失火去，因入吴王宫。",
            "吴宫又焚荡，雏尽巢亦空。",
            "憔悴一身在，孀雌忆故雄。",
            "双飞难再得，伤我寸心中。"
        ],
        "tags": [
            "写燕",
            "爱情",
            "寓言诗"
        ],
        "title": "双燕离",
        "id": "eb42467b-d4b5-4703-b6d8-871a737e0892"
    },
    {
        "author": "李白",
        "paragraphs": [
            "苍苍云松，落落绮皓。",
            "春风尔来为阿谁，蝴蝶忽然满芳草。",
            "秀眉霜雪颜桃花，骨青髓绿长美好。",
            "称是秦时避世人，劝酒相欢不知老。",
            "各守麋鹿志，耻随龙虎争。",
            "歘起佐太子，汉王乃复惊。",
            "顾谓戚夫人，彼翁羽翼成。",
            "归来商山下，泛若云无情。",
            "举觞酹巢由，洗耳何独清。",
            "浩歌望嵩岳，意气还相倾。"
        ],
        "tags": [
            "琴曲歌辞",
            "仕途",
            "感伤",
            "乐府"
        ],
        "title": "山人劝酒",
        "id": "66121e3b-7ca9-4890-a45d-d34c006c0328"
    },
    {
        "author": "李白",
        "paragraphs": [
            "于阗采花人，自言花相似。",
            "明妃一朝西入胡，胡中美女多羞死。",
            "乃知汉地多名姝，胡中无花可方比。",
            "丹青能令丑者妍，无盐翻在深宫里。",
            "自古妬蛾眉，胡沙埋皓齿。"
        ],
        "tags": [
            "用人",
            "杂曲歌辞",
            "感伤",
            "乐府"
        ],
        "title": "于阗采花",
        "id": "0b363f17-455e-4c34-a6b7-924b66a78bda"
    },
    {
        "author": "李白",
        "paragraphs": [
            "玉不自言如桃李，鱼目笑之卞和耻。",
            "楚国青蝇何太多，连城白璧遭谗毁。",
            "荆山长号泣血人，忠臣死为刖足鬼。",
            "听曲知宁戚，夷吾因小妻。",
            "秦穆五羊皮，买死百里奚。",
            "洗拂青云上，当时贱如泥。",
            "朝歌鼓刀叟，虎变磻谿中。",
            "一举钓六合，遂荒营丘东。",
            "平生渭水曲，谁识此老翁。",
            "奈何今之人，双目送飞鸿。"
        ],
        "tags": [
            "仕途",
            "相和歌辞",
            "感伤",
            "乐府"
        ],
        "title": "鞠歌行",
        "id": "9b2e46d4-1af5-467f-a504-a16e25d51d1a"
    },
    {
        "author": "李白",
        "paragraphs": [
            "拂彼白石，弹吾素琴。",
            "幽涧愀兮流泉深，善手明徽高张清。",
            "心寂历似千古，松飕飗兮万寻。",
            "中见愁猨吊影而危处兮，呌秋木而长吟。",
            "客有哀时失职而听者，泪淋浪以霑襟。",
            "乃缉商辍羽，潺湲成音。",
            "吾但写声发情于妙指，殊不知此曲之古今。",
            "幽涧泉，鸣深林。"
        ],
        "tags": [
            "琴曲歌辞",
            "音乐",
            "感伤",
            "乐府"
        ],
        "title": "幽涧泉",
        "id": "47f80106-17f9-4d26-a4e4-6255b3ef872a"
    },
    {
        "author": "李白",
        "paragraphs": [
            "汉家秦地月，流影照明妃。",
            "一上玉关道，天涯去不归。",
            "汉月还从东海出，明妃西嫁无来日。",
            "燕支长寒雪作花，蛾眉憔悴没胡沙。",
            "生乏黄金枉图画，死留青冢使人嗟。"
        ],
        "tags": [
            "相和歌辞",
            "写人",
            "乐府"
        ],
        "title": "王昭君二首 一",
        "id": "44c40b37-9d4a-4abe-9b68-007e83e8fb4e"
    },
    {
        "author": "李白",
        "paragraphs": [
            "昭君拂玉鞍，上马啼红颊。",
            "今日汉宫人，明朝胡地妾。"
        ],
        "title": "王昭君二首 二",
        "id": "67cde43b-5fa8-404d-a48e-09abb781f603"
    },
    {
        "author": "李白",
        "paragraphs": [
            "中山孺子妾，特以色见珍。",
            "虽然不如延年妹，亦是当时绝世人。",
            "桃李出深井，花艳惊上春。",
            "一贵复一贱，关天岂由身。",
            "芙蓉老秋霜，团扇羞网尘。",
            "戚姬髡发入舂市，万古共悲辛。"
        ],
        "tags": [
            "乐府",
            "失意",
            "杂歌谣辞"
        ],
        "title": "中山孺子妾歌",
        "id": "5e663ba8-49eb-41b9-a662-4f42f705d4b6"
    },
    {
        "author": "李白",
        "paragraphs": [
            "白帝城边足风波，瞿塘五月谁敢过。",
            "荆州麦熟茧成蛾，缫丝忆君头绪多，拨谷飞鸣奈妾何。"
        ],
        "title": "荆州歌",
        "id": "67b08a36-4eb4-47a1-b8fc-7fc3ee888f3d"
    },
    {
        "author": "李白",
        "paragraphs": [
            "辟邪伎作鼓吹惊，雉子班之奏曲成，喔咿振迅欲飞鸣。",
            "扇锦翼，雄风生。",
            "双雌同饮啄，趫悍谁能争。",
            "乍向草中耿介死，不求黄金笼下生。",
            "天地至广大，何惜遂物情。",
            "善卷让天子，务光亦逃名。",
            "所贵旷士怀，朗然合太清。"
        ],
        "title": "雉子斑",
        "id": "9e402e3c-d2a6-46aa-aaba-1289ab9c5b1d"
    },
    {
        "author": "李白",
        "paragraphs": [
            "相逢红尘内，高揖黄金鞭。",
            "万户垂杨里，君家阿那边。"
        ],
        "title": "相逢行",
        "id": "f45b5770-f5ae-43a9-a039-c532cd66196a"
    },
    {
        "author": "李白",
        "paragraphs": [
            "我思仙人乃在碧海之东隅，海寒多天风，白波连山倒蓬壶。",
            "长鲸喷涌不可涉，抚心茫茫泪如珠。",
            "西来青鸟东飞去，愿寄一书谢麻姑。"
        ],
        "title": "有所思",
        "id": "4da568ec-903b-485d-9994-0dd520c74410"
    },
    {
        "author": "李白",
        "paragraphs": [
            "别来几春未还家，玉窗五见樱桃花。",
            "况有锦字书，开缄使人嗟。",
            "至此肠断彼心绝，云鬟绿鬓罢梳结，愁如回飙乱白雪。",
            "去年寄书报阳台，今年寄书重相催。",
            "东风兮东风，为我吹行云使西来。",
            "待来竟不来，落花寂寂委清苔。"
        ],
        "tags": [
            "思念",
            "杂曲歌辞",
            "女子",
            "乐府"
        ],
        "title": "久别离",
        "id": "58d13f67-ff43-4bbb-94d4-bb64f1f5b48f"
    },
    {
        "author": "李白",
        "paragraphs": [
            "锦水东北流，波荡双鸳鸯。",
            "雄巢汉宫树，雌弄秦草芳。",
            "宁同万死碎绮翼，不忍云间两分张。",
            "此时阿娇正娇妬，独坐长门愁日暮。",
            "但愿君恩顾妾深，岂惜黄金买词赋。",
            "相如作赋得黄金，丈夫好新多异心。",
            "一朝将聘茂陵女，文君因赠白头吟。",
            "东流不作西归水，落花辞条羞故林。",
            "兔丝固无情，随风任倾倒。",
            "谁使女萝枝，而来强萦抱。",
            "两草犹一心，人心不如草。",
            "莫卷龙须席，从他生网丝。",
            "且留琥珀枕，或有梦来时。",
            "覆水再收岂满杯，弃妾已去难重回。",
            "古来得意不相负，祇今惟见青陵台。"
        ],
        "tags": [
            "抒情",
            "女子",
            "乐府",
            "相和歌辞",
            "失意"
        ],
        "title": "白头吟",
        "id": "f51e574b-61c2-45fb-b60d-2de4ecae9ce3"
    },
    {
        "author": "李白",
        "paragraphs": [
            "若耶谿傍采莲女，笑隔荷花共人语。",
            "日照新妆水底明，风飘香袂空中举。",
            "岸上谁家游冶郎，三三五五暎垂杨。",
            "紫骝嘶入落花去，见此踟蹰空断肠。"
        ],
        "tags": [
            "清商曲辞",
            "女子",
            "乐府",
            "荷花"
        ],
        "title": "采莲曲",
        "id": "b15fb5e8-46e1-4266-8371-e2bc1383f840"
    },
    {
        "author": "李白",
        "paragraphs": [
            "洞庭白波木叶稀，燕鸿始入吴云飞。",
            "吴云寒，燕鸿苦，风号沙宿潇湘浦。",
            "节士悲秋泪如雨，白日当天心。",
            "照之可以事明主，壮士愤，雄风生。",
            "安得倚天劒，跨海斩长鲸。"
        ],
        "tags": [
            "洞庭湖"
        ],
        "title": "临江王节士歌",
        "id": "44112ea6-a06c-485d-b2dd-21b94dda7b13"
    },
    {
        "author": "李白",
        "paragraphs": [
            "狂风吹古月，窃弄章华台。",
            "北落明星动光彩，南征猛将如云雷。",
            "手中电击倚天劒，直斩长鲸海水开。",
            "我见楼船壮心目，颇似龙骧下三蜀。",
            "扬兵习战张虎旗，江中白浪如银屋。",
            "身居玉帐临河魁，紫髯若戟冠崔嵬。",
            "细柳开营揖天子，始知灞上为婴孩。",
            "羌笛横吹阿亸回，向月楼中吹落梅。",
            "将军自起舞长劒，壮士呼声动九垓。",
            "功成献凯见明主，丹青画象麒麟台。"
        ],
        "tags": [
            "战士",
            "赞颂",
            "战争",
            "杂歌谣辞",
            "乐府"
        ],
        "title": "司马将军歌",
        "id": "9831fd2a-a86f-4def-9bdd-97e5a8759d8a"
    },
    {
        "author": "李白",
        "paragraphs": [
            "大君若天覆，广运无不至。",
            "轩后爪牙尝先太山稽，如心之使臂。",
            "小白鸿翼于夷吾，刘葛鱼水本无二。",
            "土校可成墙，积德为厚地。"
        ],
        "title": "君道曲",
        "id": "4dfa2d12-9bbf-4cd9-80cf-73d7feedc19d"
    },
    {
        "author": "李白",
        "paragraphs": [
            "燕南壮士吴门豪，筑中置铅鱼隐刀。",
            "感君恩重许君命，太山一掷轻鸿毛。"
        ],
        "tags": [
            "写人",
            "咏史怀古",
            "赞美",
            "写人诗"
        ],
        "title": "结袜子",
        "id": "dc53625c-820a-4ac4-987a-45c3b9b9c361"
    },
    {
        "author": "李白",
        "paragraphs": [
            "紫燕黄金瞳，啾啾摇绿鬉。",
            "平明相驰逐，结客洛门东。",
            "少年学劒术，凌轹白猨公。",
            "珠袍曳锦带，匕首插吴鸿。",
            "由来万夫勇，挟此生雄风。",
            "托交从剧孟，买醉入新丰。",
            "笑尽一杯酒，杀人都市中。",
            "羞道易水寒，从令日贯虹。",
            "燕丹事不立，虚没秦帝宫。",
            "舞阳死灰人，安可与成功。"
        ],
        "tags": [
            "杂曲歌辞",
            "豪迈",
            "乐府"
        ],
        "title": "结客少年场行",
        "id": "7de71ee6-bbcf-47c1-a552-3bf83fe88f95"
    },
    {
        "author": "李白",
        "paragraphs": [
            "妾发初覆额，折花门前剧。",
            "郎骑竹马来，绕牀弄青梅。",
            "同居长干里，两小无嫌猜。",
            "十四为君妇，羞颜未尝开。",
            "低头向暗壁，千唤不一回。",
            "十五始展眉，愿同尘与灰。",
            "常存抱柱信，岂上望夫台。",
            "十六君远行，瞿塘灩滪堆。",
            "五月不可触，猨声天上哀。",
            "门前迟行迹，一一生绿苔。",
            "苔深不能扫，落叶秋风早。",
            "八月胡蝶来，双飞西园草。",
            "感此伤妾心，坐愁红颜老。",
            "早晚下三巴，预将书报家。",
            "相迎不道远，直至长风沙。"
        ],
        "title": "长干行二首 一",
        "id": "8b867382-97cb-47c3-aa9a-c3fe87346200"
    },
    {
        "author": "李白",
        "paragraphs": [
            "忆妾深闺里，烟尘不曾识。",
            "嫁与长干人，沙头候风色。",
            "五月南风兴，思君下巴陵。",
            "八月西风起，想君发扬子。",
            "去来悲如何，见少离别多。",
            "湘潭几日到，妾梦越风波。",
            "昨夜狂风度，吹折江头树。",
            "淼淼暗无边，行人在何处？好乘浮云骢，佳期兰渚东。",
            "鸳鸯绿蒲上，翡翠锦屏中。",
            "自怜十五余，颜色桃花红。",
            "那作商人妇，愁水复愁风。"
        ],
        "title": "长干行二首 二",
        "id": "eea15433-e507-48d7-acf5-4e9c0baf5172"
    },
    {
        "author": "李白",
        "paragraphs": [
            "小时不识月，呼作白玉盘。",
            "又疑瑶台镜，飞在白云端。",
            "仙人垂两足，桂树作团团。",
            "白兔擣药成，问言与谁餐。",
            "蟾蜍蚀圆影，大明夜已残。",
            "羿昔落九乌，天人清且安。",
            "阴精此沦惑，去去不足观。",
            "忧来其如何，悽怆摧心肝。"
        ],
        "tags": [
            "抒情",
            "月亮",
            "乐府",
            "杂曲歌辞",
            "中秋"
        ],
        "title": "古朗月行",
        "id": "129c074d-f123-45d1-8062-ba949dcc8c6f"
    },
    {
        "author": "李白",
        "paragraphs": [
            "三十六离宫，楼台与天通。",
            "阁道步行月，美人愁烟空。",
            "恩疎宠不及，桃李伤春风。",
            "淫乐意何极，金舆向回中。",
            "万乘出黄道，千旗扬彩虹。",
            "前军细柳北，后骑甘泉东。",
            "岂问渭川老，宁邀襄野童。",
            "但慕瑶池宴，归来乐未穷。"
        ],
        "tags": [
            "忧国忧民",
            "鼓吹曲辞",
            "乐府"
        ],
        "title": "上之回",
        "id": "f952bb0c-ab9e-4025-b771-c25f2e68c6e0"
    },
    {
        "author": "李白",
        "paragraphs": [
            "白马谁家子，黄龙边塞儿。",
            "天山三丈雪，岂是远行时。",
            "春蕙忽秋草，莎鸡鸣西池。",
            "风摧寒椶响，月入霜闺悲。",
            "忆与君别年，种桃齐蛾眉。",
            "桃今百余尺，花落成枯枝。",
            "终然独不见，流泪空自知。"
        ],
        "tags": [
            "思念",
            "杂曲歌辞",
            "女子",
            "乐府"
        ],
        "title": "独不见",
        "id": "d930f6e0-9a15-4d8e-a527-4a4af0264faf"
    },
    {
        "author": "李白",
        "paragraphs": [
            "扬清歌，发皓齿，北方佳人东隣子。",
            "且吟白纻停绿水，长袖拂面为君起。",
            "寒云夜卷霜海空，胡风吹天飘塞鸿。",
            "玉颜满堂乐未终，馆娃日落歌吹濛。"
        ],
        "title": "白纻辞三首 一",
        "id": "37fbfbfd-1054-4eb2-bebf-b9bd36fdf3fc"
    },
    {
        "author": "李白",
        "paragraphs": [
            "月寒江清夜沈沈，美人一笑千黄金。",
            "垂罗舞縠扬哀音，郢中白雪且莫吟。",
            "子夜吴歌动君心，动君心，冀君赏。",
            "愿作天池双鸳鸯，一朝飞去青云上。"
        ],
        "title": "白纻辞三首 二",
        "id": "192d012f-dbdd-4e79-a298-d741ce0d970c"
    },
    {
        "author": "李白",
        "paragraphs": [
            "吴刀剪彩缝舞衣，明妆丽服夺春晖。",
            "扬眉转袖若雪飞，倾城独立世所稀。",
            "激楚结风醉忘归，高堂月落烛已微，玉钗挂缨君莫违。"
        ],
        "title": "白纻辞三首 三",
        "id": "ea94670a-dd28-4d73-b574-bde1a0c70096"
    },
    {
        "author": "李白",
        "paragraphs": [
            "胡雁鸣，辞燕山，昨发委羽朝度关。",
            "一一衔芦枝，南飞散落天地间。",
            "连行接翼往复还，客居烟波寄湘吴。",
            "凌霜触雪毛体枯，畏逢矰缴惊相呼。",
            "闻弦虚坠良可吁，君更弹射何为乎。"
        ],
        "tags": [
            "咏物",
            "抒情",
            "人生",
            "咏物诗",
            "坎坷"
        ],
        "title": "鸣雁行",
        "id": "49cc1160-8842-4a0a-9a6d-fa2691896914"
    },
    {
        "author": "李白",
        "paragraphs": [
            "汉帝宠阿娇，贮之黄金屋。",
            "咳唾落九天，随风生珠玉。",
            "宠极爱还歇，妬深情却疎。",
            "长门一步地，不肯暂回车。",
            "雨落不上天，水覆难再收。",
            "君情与妾意，各自东西流。",
            "昔日芙蓉花，今成断根草。",
            "以色事他人，能得几时好。"
        ],
        "tags": [
            "哲理",
            "杂曲歌辞",
            "乐府"
        ],
        "title": "妾薄命",
        "id": "1f210fe0-a8a6-4a86-bc29-323c214c7212"
    },
    {
        "author": "李白",
        "paragraphs": [
            "幽州胡马客，绿眼虎皮冠。",
            "笑拂两只箭，万人不可干。",
            "弯弓若转月，白雁落云端。",
            "双双掉鞭行，游猎向楼兰。",
            "出门不顾后，报国死何难。",
            "天骄五单于，狼戾好凶残。",
            "牛马散北海，割鲜若虎餐。",
            "虽居燕支山，不道朔雪寒。",
            "妇女马上笑，颜如赪玉盘。",
            "飜飞射鸟兽，花月醉雕鞍。",
            "旄头四光芒，争战若蜂攒。",
            "白刃洒赤血，流沙为之丹。",
            "名将古谁是，疲兵良可叹。",
            "何时天狼灭，父子得闲安。"
        ],
        "tags": [
            "厌恶",
            "战争",
            "生活",
            "边塞",
            "人民"
        ],
        "title": "幽州胡马客歌",
        "id": "e14f3c7a-4453-48e0-9296-ff4749acf823"
    },
    {
        "author": "李白",
        "paragraphs": [
            "门有车马宾，金鞍曜朱轮。",
            "谓从丹霄落，乃是故乡亲。",
            "呼儿扫中堂，坐客论悲辛。",
            "对酒两不饮，停觞泪盈巾。",
            "叹我万里游，飘飘三十春。",
            "空谈帝王略，紫绶不挂身。",
            "雄劒藏玉匣，阴符生素尘。",
            "廓落无所合，流离湘水滨。",
            "借问宗党间，多为泉下人。",
            "生苦百战役，死托万鬼隣。",
            "北风扬胡沙，埋翳周与秦。",
            "大运且如此，苍穹宁匪仁。",
            "恻怆竟何道，存亡任大钧。"
        ],
        "tags": [
            "无奈",
            "乐府",
            "归乡",
            "愤慨",
            "相和歌辞"
        ],
        "title": "门有车马客行",
        "id": "2ea1c888-9993-4aae-9019-ae3e8540c426"
    },
    {
        "author": "李白",
        "paragraphs": [
            "紫阁连终南，青冥天倪色。",
            "凭崖望咸阳，宫阙罗北极。",
            "万井惊画出，九衢如弦直。",
            "渭水银河清，横天流不息。",
            "朝野盛文物，衣冠何翕赩。",
            "厩马散连山，军容威绝域。",
            "伊臯运元化，卫霍输筋力。",
            "歌钟乐未休，荣去老还逼。",
            "圆光过满缺，太阳移中昃。",
            "不散东海金，何争西飞匿。",
            "无作牛山悲，恻怆泪沾臆。"
        ],
        "tags": [
            "无奈",
            "乐府",
            "杂曲歌辞",
            "愤慨"
        ],
        "title": "君子有所思行",
        "id": "097b32ad-0a73-44c6-a709-f351b531b1fd"
    },
    {
        "author": "李白",
        "paragraphs": [
            "梁山感杞妻，恸哭为之倾。",
            "金石忽蹔开，都由激深情。",
            "东海有勇妇，何惭苏子卿。",
            "学劒越处子，超然若流星。",
            "损躯报夫仇，万死不顾生。",
            "白刃耀素雪，苍天感精诚。",
            "十步两躩跃，三呼一交兵。",
            "斩首掉国门，蹴踏五藏行。",
            "豁此伉俪愤，粲然大义明。",
            "北海李使君，飞章奏天庭。",
            "舍罪警风俗，流芳播沧瀛。",
            "名在列女籍，竹帛已光荣。",
            "淳于免诏狱，汉主为缇萦。",
            "津妾一櫂歌，脱父于严刑。",
            "十子若不肖，不如一女英。",
            "豫让斩空衣，有心竟无成。",
            "要离杀庆忌，壮夫所素轻。",
            "妻子亦何辜，焚之买虚声。",
            "岂如东海妇，事立独扬名。"
        ],
        "tags": [
            "歌颂",
            "侠义",
            "妇女",
            "乐府",
            "舞曲歌辞"
        ],
        "title": "东海有勇妇",
        "id": "7ab63c87-1bed-4f96-8fa4-8431f0f41635"
    },
    {
        "author": "李白",
        "paragraphs": [
            "黄葛生洛溪，黄花自绵幂。",
            "青烟蔓长条，缭绕几百尺。",
            "闺人费素手，采缉作絺绤。",
            "缝为绝国衣，远寄日南客。",
            "苍梧大火落，暑服莫轻掷。",
            "此物虽过时，是妾手中迹。"
        ],
        "tags": [
            "写人",
            "爱情",
            "女子"
        ],
        "title": "黄葛篇",
        "id": "930d51d8-bb63-49f3-881a-e3a90f3ea030"
    },
    {
        "author": "李白",
        "paragraphs": [
            "龙马花雪毛，金鞍五陵豪。",
            "秋霜切玉劒，落日明珠袍。",
            "鬬鸡事万乘，轩盖一何高。",
            "弓摧南山虎，手接太行猱。",
            "酒后竞风采，三杯弄宝刀。",
            "杀人如剪草，剧孟同游遨。",
            "发愤去函谷，从军向临洮。",
            "叱咤万战场，匈奴尽奔逃。",
            "归来使酒气，未肯拜萧曹。",
            "羞入原宪室，荒淫隐蓬蒿。"
        ],
        "tags": [
            "侠客",
            "爱国",
            "写马",
            "马",
            "壮志"
        ],
        "title": "白马篇",
        "id": "03af61b5-34a7-40bd-98a2-26ef86291097"
    },
    {
        "author": "李白",
        "paragraphs": [
            "仙人十五爱吹笙，学得昆丘彩凤鸣。",
            "始闻炼气餐金液，复道朝天赴玉京。",
            "玉京迢迢几千里，凤笙去去无穷已。",
            "欲叹离声发绛唇，更嗟别调流纤指。",
            "此时惜别讵堪闻，此地相看未忍分。",
            "重吟真曲和清吹，却奏仙歌响绿云。",
            "绿云紫气向函关，访道应寻缑氏山。",
            "莫学吹笙王子晋，一遇浮丘断不还。"
        ],
        "tags": [
            "不舍",
            "离别",
            "送别"
        ],
        "title": "凤吹笙曲",
        "id": "cfb66f37-ac9a-4054-bc83-c8f71c2da690"
    },
    {
        "author": "李白",
        "paragraphs": [
            "十五入汉宫，花颜笑春红。",
            "君王选玉色，侍寝金屏中。",
            "荐枕娇夕月，卷衣恋春风。",
            "宁知赵飞燕，夺宠恨无穷。",
            "沈忧能伤人，绿鬓成霜蓬。",
            "一朝不得意，世事徒为空。",
            "鹔鹴换美酒，舞衣罢雕龙。",
            "寒苦不忍言，为君奏丝桐。",
            "肠断弦亦绝，悲心夜忡忡。"
        ],
        "tags": [
            "抒情",
            "女子",
            "乐府",
            "相和歌辞",
            "失意"
        ],
        "title": "怨歌行",
        "id": "716047ac-0c4b-4cf0-8eab-b2e93d55bf19"
    },
    {
        "author": "李白",
        "paragraphs": [
            "五月天山雪，无花祗有寒。",
            "笛中闻折柳，春色未曾看。",
            "晓战随金鼓，宵眠抱玉鞍。",
            "愿将腰下劒，直为斩楼兰。"
        ],
        "tags": [
            "写雪",
            "生活",
            "一年级下册",
            "雪",
            "边塞",
            "军旅"
        ],
        "title": "塞下曲六首 一",
        "id": "d757fff5-bff2-4c3e-9df8-c306ea5e489d"
    },
    {
        "author": "李白",
        "paragraphs": [
            "天兵下北荒，胡马欲南饮。",
            "横戈从百战，直为衔恩甚。",
            "握雪海上餐，拂沙陇头寝。",
            "何当破月氏，然后方高枕。"
        ],
        "title": "塞下曲六首 二",
        "id": "bd80e304-1b28-45ae-8c3c-89cd35d0ff09"
    },
    {
        "author": "李白",
        "paragraphs": [
            "骏马似风飙，鸣鞭出渭桥。",
            "弯弓辞汉月，插羽破天骄。",
            "阵解星芒尽，营空海雾消。",
            "功成画麟阁，独有霍嫖姚。"
        ],
        "title": "塞下曲六首 三",
        "id": "0f89ef74-fab4-4182-8c3b-34fcfa26660b"
    },
    {
        "author": "李白",
        "paragraphs": [
            "白马黄金塞，云砂遶梦思。",
            "那堪愁苦节，远忆边城儿。",
            "萤飞秋窗满，月度霜闺迟。",
            "摧残梧桐叶，萧飒沙棠枝。",
            "无时独不见，流泪空自知。"
        ],
        "title": "塞下曲六首 四",
        "id": "c58780c4-0293-429a-8d5e-e2620c92db94"
    },
    {
        "author": "李白",
        "paragraphs": [
            "塞虏乘秋下，天兵出汉家。",
            "将军分虎竹，战士卧龙沙。",
            "边月随弓影，胡霜拂劒花。",
            "玉关殊未入，少妇莫长嗟。"
        ],
        "title": "塞下曲六首 五",
        "id": "b1baa58f-51e8-4c06-8b76-5a5c4b4cef69"
    },
    {
        "author": "李白",
        "paragraphs": [
            "烽火动沙漠，连照甘泉云。",
            "汉皇按劒起，还召李将军。",
            "兵气天上合，鼓声陇底闻。",
            "横行负勇气，一战净妖氛。"
        ],
        "title": "塞下曲六首 六",
        "id": "c549213a-54bb-4424-9efb-843364635500"
    },
    {
        "author": "李白",
        "paragraphs": [
            "来日一身，携粮负薪。",
            "道长食尽，苦口焦唇。",
            "今日醉饱，乐过千春。",
            "仙人相存，诱我远学。",
            "海凌三山，陆憩五岳。",
            "乘龙天飞，目瞻两角。",
            "授以仙药，金丹满握。",
            "蟪蛄蒙恩，深愧短促。",
            "思填东海，强衔一木。",
            "道重天地，轩师广成。",
            "蝉翼九五，以求长生。",
            "下士大笑，如苍蝇声。"
        ],
        "title": "来日大难",
        "id": "af4989e0-ea67-4d2e-b694-cffc6aceec73"
    },
    {
        "author": "李白",
        "paragraphs": [
            "大汉无中策，匈奴犯渭桥。",
            "五原秋草绿，胡马一何骄。",
            "命将征西极，横行阴山侧。",
            "燕支落汉家，妇女无华色。",
            "转战渡黄河，休兵乐事多。",
            "萧条清万里，瀚海寂无波。"
        ],
        "tags": [
            "黄河",
            "边塞"
        ],
        "title": "塞上曲",
        "id": "a525205a-0567-429e-a2c5-38240aca5741"
    },
    {
        "author": "李白",
        "paragraphs": [
            "玉阶生白露，夜久侵罗袜。",
            "却下水晶帘，玲珑望秋月。"
        ],
        "tags": [
            "孤独",
            "宫怨",
            "唐诗三百首",
            "乐府"
        ],
        "title": "玉阶怨",
        "id": "a65e5646-14b1-4f75-924b-bbf262b242d7"
    },
    {
        "author": "李白",
        "paragraphs": [
            "襄阳行乐处，歌舞白铜鞮。",
            "江城回渌水，花月使人迷。"
        ],
        "title": "襄阳曲四首 一",
        "id": "af9b5f9f-e863-4db9-9e47-7988aa2b22b4"
    },
    {
        "author": "李白",
        "paragraphs": [
            "山公醉酒时，酩酊高阳下。",
            "头上白接䍦，倒著还骑马。"
        ],
        "title": "襄阳曲四首 二",
        "id": "1b564007-c5e3-40d6-be95-5a00188b407c"
    },
    {
        "author": "李白",
        "paragraphs": [
            "岘山临汉江，水绿沙如雪。",
            "上有堕泪碑，青苔久磨灭。"
        ],
        "title": "襄阳曲四首 三",
        "id": "7f007e41-e85f-40bc-a93d-dd4a08cca239"
    },
    {
        "author": "李白",
        "paragraphs": [
            "且醉习家池，莫看堕泪碑。",
            "山公欲上马，笑杀襄阳儿。"
        ],
        "title": "襄阳曲四首 四",
        "id": "57f6ddfe-f729-4973-83f6-66817a720ce3"
    },
    {
        "author": "李白",
        "paragraphs": [
            "汉水临襄阳，花开大堤暖。",
            "佳期大堤下，泪向南云满。",
            "春风无复情，吹我梦魂散。",
            "不见眼中人，天长音信断。"
        ],
        "tags": [
            "触景伤情",
            "清商曲辞",
            "思乡",
            "乐府"
        ],
        "title": "大堤曲",
        "id": "86fa9ad6-3cf7-4ef9-9804-32155d837120"
    },
    {
        "author": "李白",
        "paragraphs": [
            "小小生金屋，盈盈在紫微。",
            "山花插宝髻，石竹绣罗衣。",
            "每出深宫里，常随步辇归。",
            "只愁歌舞散，化作彩云飞。"
        ],
        "title": "宫中行乐词八首 一",
        "id": "b35291b7-f63e-45c3-8ef9-f7ad98807627"
    },
    {
        "author": "李白",
        "paragraphs": [
            "柳色黄金嫩，梨花白雪香。",
            "玉楼巢翡翠，金殿锁鸳鸯。",
            "选妓随雕辇，征歌出洞房。",
            "宫中谁第一，飞燕在昭阳。"
        ],
        "title": "宫中行乐词八首 二",
        "id": "970e8456-5bf7-43fa-b8b3-227dac0e9051"
    },
    {
        "author": "李白",
        "paragraphs": [
            "卢橘为秦树，蒲萄出汉宫。",
            "烟花宜落日，丝管醉春风。",
            "笛奏龙吟水，箫鸣凤下空。",
            "君王多乐事，还与万方同。"
        ],
        "title": "宫中行乐词八首 三",
        "id": "379bc0cf-6d26-46c4-a51c-244e516e6a41"
    },
    {
        "author": "李白",
        "paragraphs": [
            "玉树春归日，金宫乐事多。",
            "后庭朝未入，轻辇夜相过。",
            "笑出花间语，娇来竹下歌。",
            "莫教明月去，留著醉嫦蛾。"
        ],
        "title": "宫中行乐词八首 四",
        "id": "0b26f0b8-4006-4755-95c7-5a0e99a9acdd"
    },
    {
        "author": "李白",
        "paragraphs": [
            "绣户香风暖，纱窗曙色新。",
            "宫花争笑日，池草暗生春。",
            "绿树闻歌鸟，青楼见舞人。",
            "昭阳桃李月，罗绮自相亲。"
        ],
        "title": "宫中行乐词八首 五",
        "id": "99b8c08d-15ad-48d7-a567-21e90ad205b6"
    },
    {
        "author": "李白",
        "paragraphs": [
            "今日明光里，还须结伴游。",
            "春风开紫殿，天乐下朱楼。",
            "艳舞全知巧，娇歌半欲羞。",
            "更怜花月夜，宫女笑藏钩。"
        ],
        "title": "宫中行乐词八首 六",
        "id": "ca7c63a3-907e-43ed-9e2f-0ec18619dcb0"
    },
    {
        "author": "李白",
        "paragraphs": [
            "寒雪梅中尽，春风柳上归。",
            "宫莺娇欲醉，簷燕语还飞。",
            "迟日明歌席，新花艳舞衣。",
            "晚来移彩仗，行乐泥光辉。"
        ],
        "title": "宫中行乐词八首 七",
        "id": "8da550b7-9278-4649-9124-960110bf7b1a"
    },
    {
        "author": "李白",
        "paragraphs": [
            "水绿南薰殿，花红北阙楼。",
            "莺歌闻太液，凤吹绕瀛洲。",
            "素女鸣珠珮，天人弄彩毬。",
            "今朝风日好，宜入未央游。"
        ],
        "title": "宫中行乐词八首 八",
        "id": "21b11745-2b29-46e3-bde8-29ef351a4f47"
    },
    {
        "author": "李白",
        "paragraphs": [
            "云想衣裳花想容，春风拂槛露华浓。",
            "若非羣玉山头见，会向瑶台月下逢。"
        ],
        "tags": [
            "女子",
            "唐诗三百首",
            "乐府",
            "赞美",
            "近代曲辞"
        ],
        "title": "清平调词三首 一",
        "id": "948fa40a-492e-4fa1-99f4-b002ae87cd24"
    },
    {
        "author": "李白",
        "paragraphs": [
            "一枝秾艳露凝香，云雨巫山枉断肠。",
            "借问汉宫谁得似，可怜飞燕倚新妆。"
        ],
        "tags": [
            "女子",
            "近代曲辞",
            "唐诗三百首",
            "乐府"
        ],
        "title": "清平调词三首 二",
        "id": "99167d13-8e2c-4b75-bf93-62b0682dfdd0"
    },
    {
        "author": "李白",
        "paragraphs": [
            "名花倾国两相欢，长得君王带笑看。",
            "觧释春风无限恨，沈香亭北倚阑干。"
        ],
        "tags": [
            "乐府",
            "写人",
            "花",
            "写花",
            "近代曲辞"
        ],
        "title": "清平调词三首 三",
        "id": "3b706bb8-c836-4637-bec3-3fa2adc88ca7"
    },
    {
        "author": "李白",
        "paragraphs": [
            "金陵控海浦，渌水带吴京。",
            "铙歌列骑吹，飒沓引公卿。",
            "槌钟速严妆，伐鼓启重城。",
            "天子凭玉几，劒履若云行。",
            "日出照万户，簪裾烂明星。",
            "朝罢沐浴闲，遨游阆风亭。",
            "济济双阙下，欢娱乐恩荣。"
        ],
        "title": "入朝曲",
        "id": "b3de1566-b132-4c39-800a-7f72fc5d31bc"
    },
    {
        "author": "李白",
        "paragraphs": [
            "西门秦氏女，秀色如琼花。",
            "手挥白杨刀，清昼杀讐家。",
            "罗袖洒赤血，英气凌紫霞。",
            "直上西山去，关吏相邀遮。",
            "壻为燕国王，身被诏狱加。",
            "犯刑若履虎，不畏落爪牙。",
            "素颈未及断，摧眉伏泥沙。",
            "金鸡忽放赦，大辟得宽赊。",
            "何慙聂政姊，万古共惊嗟。"
        ],
        "tags": [
            "歌颂",
            "复仇",
            "妇女",
            "杂曲歌辞",
            "乐府"
        ],
        "title": "秦女休行",
        "id": "fd2c5587-72ba-4657-a633-b96c9838abb7"
    },
    {
        "author": "李白",
        "paragraphs": [
            "天子居未央，妾侍卷衣裳。",
            "顾无紫宫宠，敢拂黄金牀。",
            "水至亦不去，熊来尚可当。",
            "微身奉日月，飘若萤之光。",
            "愿君采葑菲，无以下体妨。"
        ],
        "tags": [
            "杂曲歌辞",
            "爱情",
            "乐府"
        ],
        "title": "秦女卷衣",
        "id": "87899f62-0eef-41ed-9037-409f4af8cd77"
    },
    {
        "author": "李白",
        "paragraphs": [
            "好古笑流俗，素闻贤达风。",
            "方希佐明主，长揖辞成功。",
            "白日在高天，回光烛微躬。",
            "恭承凤凰诏，歘起云萝中。",
            "清切紫霄迥，优游丹禁通。",
            "君王赐颜色，声价凌烟虹。",
            "乘舆拥翠盖，扈从金城东。",
            "宝马丽绝景，锦衣入新丰。",
            "依巖望松雪，对酒鸣丝桐。",
            "因学扬子云，献赋甘泉宫。",
            "天书美片善，清芬播无穷。",
            "归来入咸阳，谈笑皆王公。",
            "一朝去金马，飘落成飞蓬。",
            "宾客日疎散，玉樽亦已空。",
            "才力犹可倚，不慙世上雄。",
            "闲作东武吟，曲尽情未终。",
            "书此谢知己，吾寻黄绮翁。"
        ],
        "tags": [
            "仕途",
            "无奈",
            "相和歌辞",
            "乐府"
        ],
        "title": "东武吟",
        "id": "6f222122-d8aa-4484-9fd5-422dcc204c04"
    },
    {
        "author": "李白",
        "paragraphs": [
            "妾本崇台女，扬蛾入丹阙。",
            "自倚颜如花，宁知有凋歇。",
            "一辞玉阶下，去若朝云没。",
            "每忆邯郸城，深宫梦秋月。",
            "君王不可见，惆怅至明发。"
        ],
        "tags": [
            "写人",
            "女子",
            "写人诗"
        ],
        "title": "邯郸才人嫁为厮养卒妇",
        "id": "a23853df-1c19-414e-9941-6dd7892ac707"
    },
    {
        "author": "李白",
        "paragraphs": [
            "虏阵横北荒，胡星耀精芒。",
            "羽书速惊电，烽火昼连光。",
            "虎竹救边急，戎车森已行。",
            "明主不安席，按劒心飞扬。",
            "推毂出猛将，连旗登战场。",
            "兵威冲绝幕，杀气凌穹苍。",
            "列卒赤山下，开营紫塞傍。",
            "孟冬风沙紧，旌旗飒凋伤。",
            "画角悲海月，征衣卷天霜。",
            "挥刃斩楼兰，弯弓射贤王。",
            "单于一平荡，种落自奔亡。",
            "收功报天子，行歌归咸阳。"
        ],
        "tags": [
            "杂曲歌辞",
            "战争",
            "生活",
            "乐府"
        ],
        "title": "出自蓟北门行",
        "id": "5d0a5f9b-80a6-447e-8acb-08b3fd30b8b5"
    },
    {
        "author": "李白",
        "paragraphs": [
            "白玉谁家郎，回车渡天津。",
            "看花东陌上，惊动洛阳人。"
        ],
        "title": "洛阳陌",
        "id": "07b54f1c-f69e-4f95-906e-7fe4742c2ffb"
    },
    {
        "author": "李白",
        "paragraphs": [
            "北上何所苦，北上缘太行。",
            "磴道盘且峻，巉巖凌穹苍。",
            "马足蹶侧石，车轮摧高冈。",
            "沙尘接幽州，烽火连朔方。",
            "杀气毒劒戟，严风裂衣裳。",
            "奔鲸夹黄河，凿齿屯洛阳。",
            "前行无归日，返顾思旧乡。",
            "惨戚冰雪里，悲号绝中肠。",
            "尺布不掩体，皮肤剧枯桑。",
            "汲水涧谷阻，采薪陇坂长。",
            "猛虎又掉尾，磨牙皓秋霜。",
            "草木不可餐，饥饮零露浆。",
            "叹此北上苦，停骖为之伤。",
            "何日王道平，开颜覩天光。"
        ],
        "tags": [
            "黄河",
            "愁苦",
            "战争",
            "人民",
            "同情"
        ],
        "title": "北上行",
        "id": "bd4449d3-dd2d-4648-baea-eca59123dc21"
    },
    {
        "author": "李白",
        "paragraphs": [
            "白日何短短，百年苦易满。",
            "苍穹浩茫茫，万劫太极长。",
            "麻姑垂两鬓，一半已成霜。",
            "天公见玉女，大笑亿千场。",
            "吾欲揽六龙，回车挂扶桑。",
            "北斗酌美酒，劝龙各一觞。",
            "富贵非所愿，与人驻颜光。"
        ],
        "tags": [
            "惜时",
            "相和歌辞",
            "人生",
            "时间"
        ],
        "title": "短歌行",
        "id": "4eec103c-1a08-4b20-bfc1-bc30763b935e"
    },
    {
        "author": "李白",
        "paragraphs": [
            "嗷嗷空城雀，身计何戚促。",
            "本与鹪鹩羣，不随凤凰族。",
            "提携四黄口，饮乳未尝足。",
            "食君糠粃余，尝恐乌鸢逐。",
            "耻涉太行险，羞营覆车粟。",
            "天命有定端，守分绝所欲。"
        ],
        "tags": [
            "志向",
            "无奈",
            "乐府",
            "写鸟",
            "杂曲歌辞",
            "鸟"
        ],
        "title": "空城雀",
        "id": "19e77d27-3601-4830-94ca-b812ac4ac1c3"
    },
    {
        "author": "李白",
        "paragraphs": [
            "将军发白马，旌节度黄河。",
            "箫鼓聒川岳，沧溟涌涛波。",
            "武安有振瓦，易水无寒歌。",
            "铁骑若雪山，饮流涸滹沱。",
            "扬兵猎月窟，转战略朝那。",
            "倚劒登燕然，边烽列嵯峨。",
            "萧条万里外，耕作五原多。",
            "一扫清大漠，包虎戢金戈。"
        ],
        "tags": [
            "黄河",
            "战争",
            "写马",
            "杂曲歌辞",
            "乐府",
            "马"
        ],
        "title": "发白马",
        "id": "676a45c2-64d9-4159-9695-6c3b24fc5193"
    },
    {
        "author": "李白",
        "paragraphs": [
            "美女渭桥东，春还事蚕作。",
            "五马如飞龙，青丝结金络。",
            "不知谁家子，调笑来相谑。",
            "妾本秦罗敷，玉颜艳名都。",
            "绿条映素手，采桑向城隅。",
            "使君且不顾，况复论秋胡。",
            "寒螀爱碧草，鸣凤栖青梧。",
            "托心自有处，但怪旁人愚。",
            "徒令白日暮，高驾空踟蹰。"
        ],
        "tags": [
            "相和歌辞",
            "写人",
            "忠贞",
            "乐府",
            "赞美"
        ],
        "title": "陌上桑",
        "id": "f81bc9aa-b41d-48af-a861-8a8c782ac0d3"
    },
    {
        "author": "李白",
        "paragraphs": [
            "白龙改常服，偶被豫且制。",
            "谁使尔为鱼，徒劳诉天帝。",
            "作书报鲸鲵，勿恃风涛势。",
            "涛落归泥沙，翻遭蝼蚁噬。",
            "万乘慎出入，柏人以为识。"
        ],
        "title": "枯鱼过河泣",
        "id": "bbc355b2-ee47-42cc-8694-f9b783ec5e79"
    },
    {
        "author": "李白",
        "paragraphs": [
            "云阳上征去，两岸饶商贾。",
            "吴牛喘月时，拖船一何苦。",
            "水浊不可饮，壶浆半成土。",
            "一唱督护歌，心摧泪如雨。",
            "万人凿磐石，无由达江浒。",
            "君看石芒砀，掩泪悲千古。"
        ],
        "tags": [
            "清商曲辞",
            "乐府",
            "农民"
        ],
        "title": "丁督护歌",
        "id": "2c417fd4-9798-43ae-b2ea-4fba4400af3f"
    },
    {
        "author": "李白",
        "paragraphs": [
            "朝骑五花马，谒帝出银台。",
            "秀色谁家子，云车珠箔开。",
            "金鞭遥指点，玉勒近迟回。",
            "夹毂相借问，疑从天上来。",
            "蹙入青绮门，当歌共衔杯。",
            "衔杯暎歌扇，似月云中见。",
            "相见不得亲，不如不相见。",
            "相见情已深，未语可知心。",
            "胡为守空闺，孤眠愁锦衾。",
            "锦衾与罗帏，缠绵会有时。",
            "春风正澹荡，暮雨来何迟。",
            "愿因三青鸟，更报长相思。",
            "光景不待人，须臾发成丝。",
            "当年失行乐，老去徒伤悲。",
            "持此道密意，毋令旷佳期。"
        ],
        "tags": [
            "遗憾",
            "相和歌辞",
            "理想",
            "乐府",
            "积极"
        ],
        "title": "相逢行",
        "id": "3bd7db76-e850-4560-af60-0b930a7e648a"
    },
    {
        "author": "李白",
        "paragraphs": [
            "李陵没胡沙，苏武还汉家。",
            "迢迢五原关，朔雪乱边花。",
            "一去隔绝国，思归但长嗟。",
            "鸿雁向西北，因书报天涯。"
        ],
        "tags": [
            "杂曲歌辞",
            "同情",
            "乐府"
        ],
        "title": "千里思",
        "id": "a56d7021-f30a-4391-93ae-d6467d57b921"
    },
    {
        "author": "李白",
        "paragraphs": [
            "鸟衔野田草，误入枯桑里。",
            "客土植危根，逢春犹不死。",
            "草木虽无情，因依尚可生。",
            "如何同枝叶，各自有枯荣。"
        ],
        "tags": [
            "命运",
            "抒情",
            "杂曲歌辞",
            "乐府"
        ],
        "title": "树中草",
        "id": "c5f3b0ad-d3f4-438d-aa54-a6b8445c6b03"
    },
    {
        "author": "李白",
        "paragraphs": [
            "君马黄，我马白。",
            "马色虽不同，人心本无隔。",
            "共作游冶盘，双行洛阳陌。",
            "长劒既照曜，高冠何赩赫。",
            "各有千金裘，俱为五侯客。",
            "猛虎落陷穽，壮夫时屈厄。",
            "相知在急难，独好亦何益。"
        ],
        "tags": [
            "知己",
            "鼓吹曲辞",
            "乐府"
        ],
        "title": "君马黄",
        "id": "ae248db2-43b1-4195-8b26-aea30fb8790a"
    },
    {
        "author": "李白",
        "paragraphs": [
            "融融白玉辉，暎我青蛾眉。",
            "宝镜似空水，落花如风吹。",
            "出门望帝子，荡漾不可期。",
            "安得黄鹤羽，一报佳人知。"
        ],
        "title": "拟古",
        "id": "6fecb8c7-f8f0-4dd1-a3f4-3175599f83e2"
    },
    {
        "author": "李白",
        "paragraphs": [
            "垂杨拂绿水，摇艳东风年。",
            "花明玉关雪，叶暖金牕烟。",
            "美人结长想，对此心凄然。",
            "攀条折春色，远寄龙庭前。"
        ],
        "tags": [
            "思念",
            "春天",
            "女子",
            "乐府",
            "横吹曲辞"
        ],
        "title": "折杨柳",
        "id": "e7702c0f-2cce-49fe-97b7-5d0abd5953d3"
    },
    {
        "author": "李白",
        "paragraphs": [
            "青云年少子，挟弹章台左。",
            "鞍马四边开，突如流星过。",
            "金丸落飞鸟，夜入琼楼卧。",
            "夷齐是何人，独守西山饿。"
        ],
        "title": "少年子",
        "id": "d1b51727-f72a-4eb6-82db-99a458271ac2"
    },
    {
        "author": "李白",
        "paragraphs": [
            "紫骝行且嘶，双翻碧玉蹄。",
            "卧流不肯渡，似惜锦障泥。",
            "白雪关山远，黄云海戍迷。",
            "挥鞭万里去，安得念春闺。"
        ],
        "tags": [
            "写马",
            "乐府",
            "横吹曲辞",
            "思乡",
            "边塞",
            "马"
        ],
        "title": "紫骝马",
        "id": "65e8aaff-bbd3-445f-ad03-782789c9a5d0"
    },
    {
        "author": "李白",
        "paragraphs": [
            "击筑饮美酒，劒歌易水湄。",
            "经过燕太子，结托幷州儿。",
            "少年负壮气，奋烈自有时。",
            "因击鲁句践，争博勿相欺。"
        ],
        "title": "少年行二首 一",
        "id": "e68a4fa2-c681-4716-9e24-04b76dd1e723"
    },
    {
        "author": "李白",
        "paragraphs": [
            "五陵年少金市东，银鞍白马度春风。",
            "落花踏尽游何处，笑入胡姬酒肆中。"
        ],
        "title": "少年行二首 二",
        "id": "75f41e72-ce1e-46d8-873d-6a2f5463e234"
    },
    {
        "author": "李白",
        "paragraphs": [
            "银鞍白鼻䯄，绿地障泥锦。",
            "细雨春风花落时，挥鞭直就胡姬饮。"
        ],
        "tags": [
            "抒情",
            "豪迈",
            "写景"
        ],
        "title": "白鼻䯄",
        "id": "3cd762f4-f2ea-44d4-92f2-e9a6d0bf2b56"
    },
    {
        "author": "李白",
        "paragraphs": [
            "胡风吹代马，北拥鲁阳关。",
            "吴兵照海雪，西讨何时还。",
            "半渡上辽津，黄云惨无颜。",
            "老母与子别，呼天野草间。",
            "白马绕旌旗，悲鸣相追攀。",
            "白杨秋月苦，早落豫章山。",
            "本为休明人，斩虏素不闲。",
            "岂惜战鬬死，为君扫凶顽。",
            "精感石没羽，岂云惮险艰。",
            "楼船若鲸飞，波荡落星湾。",
            "此曲不可奏，三军鬓成斑。"
        ],
        "tags": [
            "相和歌辞",
            "战争",
            "乐府",
            "同情"
        ],
        "title": "豫章行",
        "id": "5afcefcb-9c1a-4ca0-8fac-e5889937dea4"
    },
    {
        "author": "李白",
        "paragraphs": [
            "沐芳莫弹冠，浴兰莫振衣。",
            "处世忌太洁，至人贵藏晖。",
            "沧浪有钓叟，吾与尔同归。"
        ],
        "title": "沐浴子",
        "id": "61f23379-7a06-48dd-b68c-a93ddf4315af"
    },
    {
        "author": "李白",
        "paragraphs": [
            "金花折风帽，白马小迟回。",
            "翩翩舞广袖，似鸟海东来。"
        ],
        "title": "高句骊",
        "id": "c00c6453-c7d2-4ca6-84a9-c37cf5a196d1"
    },
    {
        "author": "李白",
        "paragraphs": [
            "金绳界宝地，珍木荫瑶池。",
            "云间妙音奏，天际法蠡吹。"
        ],
        "title": "舍利弗",
        "id": "36a924f7-a805-4c5b-aee5-89cec3d4b6cd"
    },
    {
        "author": "李白",
        "paragraphs": [
            "牀前看月光，疑是地上霜。",
            "举头望山月，低头思故乡。"
        ],
        "tags": [
            "唐诗三百首",
            "新乐府辞",
            "思乡",
            "中秋",
            "一年级上册",
            "月亮",
            "五言绝句",
            "小学古诗"
        ],
        "title": "静夜思",
        "id": "ca2c489a-e433-4c0f-8248-77d354f0665e"
    },
    {
        "author": "李白",
        "paragraphs": [
            "渌水明秋月，南湖采白苹。",
            "荷花娇欲语，愁杀荡舟人。"
        ],
        "tags": [
            "琴曲歌辞",
            "女子",
            "乐府",
            "荷花"
        ],
        "title": "渌水曲",
        "id": "e26acba5-04cc-4459-aadd-2e23ea5026af"
    },
    {
        "author": "李白",
        "paragraphs": [
            "嬴女吹玉箫，吟弄天上春。",
            "青鸾不独去，更有携手人。",
            "影灭彩云断，遗声落西秦。"
        ],
        "title": "凤凰曲",
        "id": "bbd5eeec-ef92-46be-a389-e254dd0549f5"
    },
    {
        "author": "李白",
        "paragraphs": [
            "尝闻秦帝女，传得凤凰声。",
            "是日逢仙子，当时别有情。",
            "人吹彩箫去，天借绿云迎。",
            "曲在身不返，空余弄玉名。"
        ],
        "title": "凤台曲",
        "id": "e82acb34-729a-41ea-bc99-75c28c90c9a2"
    },
    {
        "author": "李白",
        "paragraphs": [
            "从军玉门道，逐虏金微山。",
            "笛奏梅花曲，刀开明月环。",
            "鼓声鸣海上，兵气拥云间。",
            "愿斩单于首，长驱静铁关。"
        ],
        "tags": [
            "战争",
            "乐府",
            "建功立业"
        ],
        "title": "从军行",
        "id": "8da2fb55-b15b-4e42-a060-a7dddacbc6d3"
    },
    {
        "author": "李白",
        "paragraphs": [
            "春阳如昨日，碧树鸣黄鹂。",
            "芜然蕙草暮，飒尔凉风吹。",
            "天秋木叶下，月冷莎鸡悲。",
            "坐愁羣芳歇，白露凋华滋。"
        ],
        "tags": [
            "写景",
            "琴曲歌辞",
            "秋天",
            "乐府",
            "感伤"
        ],
        "title": "秋思",
        "id": "e9486b34-2104-4ab3-bfdd-8c4140b04c2a"
    },
    {
        "author": "李白",
        "paragraphs": [
            "燕草如碧丝，秦桑低绿枝。",
            "当君怀归日，是妾断肠时。",
            "春风不相识，何事入罗帏。"
        ],
        "tags": [
            "唐诗三百首",
            "思念",
            "五言古诗",
            "春天",
            "坚贞",
            "妇女"
        ],
        "title": "春思",
        "id": "7277c420-9f3f-4093-a5b2-6331494721e8"
    },
    {
        "author": "李白",
        "paragraphs": [
            "燕支黄叶落，妾望自登台。",
            "海上碧云断，单于秋色来。",
            "胡兵沙塞合，汉使玉关回。",
            "征客无归日，空悲蕙草摧。"
        ],
        "tags": [
            "悲伤",
            "秋天",
            "抒怀"
        ],
        "title": "秋思",
        "id": "817cdd6d-d0e2-4b48-9117-fd9a88fee1a7"
    },
    {
        "author": "李白",
        "paragraphs": [
            "秦地罗敷女，采桑绿水边。",
            "素手青条上，红妆白日鲜。",
            "蚕饥妾欲去，五马莫留连。"
        ],
        "tags": [
            "唐诗三百首",
            "清商曲辞",
            "春天",
            "女子",
            "乐府",
            "赞美"
        ],
        "title": "子夜吴歌 春歌",
        "id": "57203d7f-380c-4052-b21b-d1ea79fbe231"
    },
    {
        "author": "李白",
        "paragraphs": [
            "镜湖三百里，菡萏发荷花。",
            "五月西施采，人看隘若耶。",
            "回舟不待月，归去越王家。"
        ],
        "tags": [
            "清商曲辞",
            "夏天",
            "唐诗三百首",
            "乐府",
            "哲理",
            "写人",
            "荷花"
        ],
        "title": "子夜吴歌 夏歌",
        "id": "abb3e465-f10e-43dd-b564-a5de08010478"
    },
    {
        "author": "李白",
        "paragraphs": [
            "长安一片月，万户擣衣声。",
            "秋风吹不尽，总是玉关情。",
            "何日平胡虏，良人罢远征。"
        ],
        "tags": [
            "思念",
            "清商曲辞",
            "妇女",
            "秋天",
            "唐诗三百首",
            "乐府",
            "月亮",
            "闺怨"
        ],
        "title": "子夜吴歌 秋歌",
        "id": "baccf46a-41c4-4a0f-b90f-37cc35b04a64"
    },
    {
        "author": "李白",
        "paragraphs": [
            "明朝驿使发，一夜絮征袍。",
            "素手抽针冷，那堪把剪刀。",
            "裁缝寄远道，几日到临洮。"
        ],
        "tags": [
            "思念",
            "清商曲辞",
            "妇女",
            "冬天",
            "唐诗三百首",
            "乐府"
        ],
        "title": "子夜吴歌 冬歌",
        "id": "f990af2e-d929-48da-a9b3-fdbc706ca4a3"
    },
    {
        "author": "李白",
        "paragraphs": [
            "松子栖金华，安期入蓬海。",
            "此人古之仙，羽化竟何在。",
            "浮生速流电，倏忽变光彩。",
            "天地无凋换，容颜有迁改。",
            "对酒不肯饮，含情欲谁待。"
        ],
        "tags": [
            "相和歌辞",
            "人生",
            "乐府",
            "感慨"
        ],
        "title": "对酒行",
        "id": "d6b2fb13-c1bf-4c00-80fc-fd24f908c86e"
    },
    {
        "author": "李白",
        "paragraphs": [
            "海客乘天风，将船远行役。",
            "譬如云中鸟，一去无踪迹。"
        ],
        "tags": [
            "写人",
            "漂泊",
            "写人诗"
        ],
        "title": "估客行",
        "id": "54bb87e8-3846-432a-95b7-6d951997bed9"
    },
    {
        "author": "李白",
        "paragraphs": [
            "闺里佳人年十余，嚬蛾对影恨离居。",
            "忽逢江上春归燕，衔得云中尺素书。",
            "玉手开缄长叹息，狂夫犹戍交河北。",
            "万里交河水北流，愿为双燕泛中洲。",
            "君边云拥青丝骑，妾处苔生红粉楼。",
            "楼上春风日将歇，谁能揽镜看愁发。",
            "晓吹员管随落花，夜擣戎衣向明月。",
            "明月高高刻漏长，真珠帘箔掩兰堂。",
            "横垂宝幄同心结，半拂琼筵苏合香。",
            "琼筵宝幄连枝锦，灯烛荧荧照孤寝。",
            "有便凭将金剪刀，为君留下相思枕。",
            "摘尽庭兰不见君，红巾拭泪生氤氲。",
            "明年若更征边塞，愿作阳台一叚云。"
        ],
        "tags": [
            "思念",
            "怀人",
            "愁苦",
            "妇女"
        ],
        "title": "擣衣篇",
        "id": "e6f4c79e-4f13-447c-9c90-c8f957c6701b"
    },
    {
        "author": "李白",
        "paragraphs": [
            "君不见淮南少年游侠客，白日毬猎夜拥掷。",
            "呼卢百万终不惜，报仇千里如咫尺。",
            "少年游侠好经过，浑身装束皆绮罗。",
            "蕙兰相随喧妓女，风光去处满笙歌。",
            "骄矜自言不可有，侠士堂中养来久。",
            "好鞍好马乞与人，十千五千旋沽酒。",
            "赤心用尽为知己，黄金不惜栽桃李。",
            "桃李栽来几度春，一回花落一回新。",
            "府县尽为门下客，王侯皆是平交人。",
            "男儿百年且乐命，何须徇书受贫病。",
            "男儿百年且荣身，何须徇节甘风尘。",
            "衣冠半是征战士，穷儒浪作林泉民。",
            "遮莫枝根长百丈，不如当代多还往。",
            "遮莫姻亲连帝城，不如当身自簪缨。",
            "看取富贵眼前者，何用悠悠身后名。"
        ],
        "title": "少年行",
        "id": "a9c6795e-e76e-4805-a268-6263a733bd66"
    },
    {
        "author": "李白",
        "paragraphs": [
            "桃李待日开，荣华照当年。",
            "东风动百物，草木尽欲言。",
            "枯枝无丑叶，涸水吐清泉。",
            "大力运天地，羲和无停鞭。",
            "功名不早著，竹帛将何宣。",
            "桃李务青春，谁能贯白日。",
            "富贵与神仙，蹉跎成两失。",
            "金石犹销铄，风霜无久质。",
            "畏落日月后，强欢歌与酒。",
            "秋霜不惜人，倏忽侵蒲柳。"
        ],
        "tags": [
            "相和歌辞",
            "理想",
            "乐府",
            "建功立业"
        ],
        "title": "长歌行",
        "id": "0cbca79c-cbbf-47f3-afd3-f96e151c2678"
    },
    {
        "author": "李白",
        "paragraphs": [
            "日色已尽花含烟，月明欲素愁不眠。",
            "赵瑟初停凤凰柱，蜀琴欲奏鸳鸯弦。",
            "此曲有意无人传，愿随春风寄燕然，忆君迢迢隔青天。",
            "昔日横波目，今成流泪泉。",
            "不信妾肠断，归来看取明镜前。"
        ],
        "tags": [
            "思念",
            "乐府"
        ],
        "title": "长相思 一",
        "id": "427d3ea5-681b-4689-90f4-6da4f116ef11"
    },
    {
        "author": "李白",
        "paragraphs": [
            "美人在时花满堂，美人去后空余牀。",
            "牀中绣被卷不寝，至今三载犹闻香。",
            "香亦竟不灭，人亦竟不来。",
            "相思黄叶落，白露点青苔。"
        ],
        "title": "长相思 二",
        "id": "12792cda-8a0c-4af3-b338-c6fbe036b865"
    },
    {
        "author": "李白",
        "paragraphs": [
            "朝作猛虎行，暮作猛虎吟。",
            "肠断非关陇头水，泪下不为雍门琴。",
            "旌旗缤纷两河道，战鼓惊山欲颠倒。",
            "秦人半作燕地囚，胡马翻衔洛阳草。",
            "一输一失关下兵，朝降夕叛幽蓟城。",
            "巨鼇未斩海水动，鱼龙奔走安得宁。",
            "颇似楚汉时，翻覆无定止。",
            "朝过博浪沙，暮入淮阴市。",
            "张良未遇韩信贫，刘项存亡在两臣。",
            "蹔到下邳受兵略，来投漂母作主人。",
            "贤哲栖栖古如此，今时亦弃青云士。",
            "有策不敢犯龙鳞，窜身南国避胡尘。",
            "宝书玉劒挂高阁，金鞍骏马散故人。",
            "昨日方为宣城客，掣铃交通二千石。",
            "有时六博快壮心，遶牀三匝呼一掷。",
            "楚人每道张旭奇，心藏风云世莫知。",
            "三吴邦伯皆顾盼，四海雄侠两追随。",
            "萧曹曾作沛中吏，攀龙附凤当有时。",
            "溧阳酒楼三月春，杨花茫茫愁杀人。",
            "胡雏绿眼吹玉笛，吴歌白纻飞梁尘。",
            "丈夫相见且为乐，槌牛挝鼓会众宾。",
            "我从此去钓东海，得鱼笑寄情相亲。"
        ],
        "tags": [
            "忧国忧民",
            "相和歌辞",
            "乐府"
        ],
        "title": "猛虎行",
        "id": "174d0a8f-1350-4736-92d3-5c9f16fcff1f"
    },
    {
        "author": "李白",
        "paragraphs": [
            "古来有弃妇，弃妇有归处。",
            "今日妾辞君，辞君遣何去。",
            "本家零落尽，恸哭来时路。",
            "忆昔未嫁君，闻君却周旋。",
            "绮罗锦绣段，有赠黄金千。",
            "十五许嫁君，二十移所天。",
            "自从结发日未几，离君缅山川。",
            "家家尽欢喜，孤妾长自怜。",
            "幽闺多怨思，盛色无十年。",
            "相思若循还，枕席生流泉。",
            "流泉咽不扫，独梦关山道。",
            "及此见君归，君归妾已老。",
            "物情恶衰贱，新宠方妍好。",
            "掩泪出故房，伤心剧秋草。",
            "自妾为君妻，君东妾在西。",
            "罗帏到晓恨，玉貌一生啼。",
            "自从离别久，不觉尘埃厚。",
            "尝嫌玳瑁孤，犹羨鸳鸯偶。",
            "岁华逐霜霰，贱妾何能久。",
            "寒沼落芙蓉，秋风散杨柳。",
            "以比顦顇颜，空持旧物还。",
            "余生欲何寄，谁肯相牵攀。",
            "君恩既断绝，相见何年月。",
            "悔倾连理杯，虚作同心结。",
            "女萝附青松，贵欲相依投。",
            "浮萍失绿水，教作若为流。",
            "不叹君弃妾，自叹妾缘业。",
            "忆昔初嫁君，小姑才倚牀。",
            "今日妾辞君，小姑如妾长。",
            "回头语小姑，莫嫁如兄夫。"
        ],
        "title": "去妇词",
        "id": "37b09928-1193-4162-903a-d788c99863d8"
    },
    {
        "author": "李白",
        "paragraphs": [
            "落日欲没岘山西，倒著接䍦花下迷。",
            "襄阳小儿齐拍手，拦街争唱白铜鞮。",
            "傍人借问笑何事，笑杀山翁醉似泥。",
            "鸬鹚杓，鹦鹉杯，百年三万六千日，一日须倾三百杯。",
            "遥看汉水鸭头绿，恰似葡萄初酦醅。",
            "此江若变作春酒，垒曲便筑糟丘台。",
            "千金骏马换小妾，笑坐雕鞍歌落梅。",
            "车傍侧挂一壶酒，凤笙龙管行相摧。",
            "咸阳市中叹黄犬，何如月下倾金罍。",
            "君不见晋朝羊公一片石，龟头剥落生莓苔。",
            "泪亦不能为之堕，心亦不能为之哀。",
            "清风朗月不用一钱买，玉山自倒非人推。",
            "舒州杓，力士铛，李白与尔同死生。",
            "襄王云雨今安在，江水东流猨夜声。"
        ],
        "title": "襄阳歌",
        "id": "569ee61d-350a-4d24-b320-b2e99ca54dd7"
    },
    {
        "author": "李白",
        "paragraphs": [
            "南都信佳丽，武阙横西关。",
            "白水真人居，万商罗鄽阛。",
            "高楼对紫陌，甲第连青山。",
            "此地多英豪，邈然不可攀。",
            "陶朱与五羖，名播天壤间。",
            "丽华秀玉色，汉女娇朱颜。",
            "清歌遏流云，艳舞有余闲。",
            "遨游盛宛洛，冠盖随风还。",
            "走马红阳城，呼鹰白河湾。",
            "谁识卧龙客，长吟愁鬓斑。"
        ],
        "title": "南都行",
        "id": "b6cf8d2d-6d88-4914-84c9-61f5cf52cfc1"
    },
    {
        "author": "李白",
        "paragraphs": [
            "木兰之枻沙棠舟，玉箫金管坐两头。",
            "美酒尊中置千斛，载妓随波任去留。",
            "仙人有待乘黄鹤，海客无心随白鸥。",
            "屈平词赋悬日月，楚王台榭空山丘。",
            "兴酣落笔摇五岳，诗成笑傲凌沧洲。",
            "功名富贵若长在，汉水亦应西北流。"
        ],
        "title": "江上吟",
        "id": "5945ca23-1072-44ab-9e3a-04b8bbc3c74d"
    },
    {
        "author": "李白",
        "paragraphs": [
            "东风已绿瀛洲草，紫殿红楼觉春好，池南柳色半青青。",
            "萦烟嫋娜拂绮城，垂丝百尺挂雕楹。",
            "上有好鸟相和鸣，间关早得春风情。",
            "春风卷入碧云去，千门万户皆春声。",
            "是时君王在镐京，五云垂晖耀紫清。",
            "仗出金宫随日转，天回玉辇绕花行。",
            "始向蓬莱看舞鹤，还过茝石听新莺。",
            "新莺飞绕上林苑，愿入箫韶杂凤笙。"
        ],
        "tags": [
            "春天",
            "写景"
        ],
        "title": "侍从宜春苑奉诏赋龙池柳色初青听新莺百啭歌",
        "id": "11c0a3c7-dbae-46d3-bb72-7b75b76ba02e"
    },
    {
        "author": "李白",
        "paragraphs": [
            "烈士击玉壶，壮心惜暮年。",
            "三杯拂劒舞秋月，忽然高咏涕泗涟。",
            "凤凰初下紫泥诏，谒帝称觞登御筵。",
            "揄扬九重万乘主，谑浪赤墀青琐贤。",
            "朝天数换飞龙马，勅赐珊瑚白玉鞭。",
            "世人不识东方朔，大隐金门是谪仙。",
            "西施宜笑复宜嚬，丑女效之徒累身。",
            "君王虽爱蛾眉好，无奈宫中妬杀人。"
        ],
        "tags": [
            "奔放",
            "写人",
            "壮志",
            "写人诗"
        ],
        "title": "玉壶吟",
        "id": "e6173ae4-186d-4ac0-8804-2ab36ecf4606"
    },
    {
        "author": "李白",
        "paragraphs": [
            "豳谷稍稍振庭柯，泾水浩浩扬湍波。",
            "哀鸿酸嘶暮声急，愁云苍惨寒气多。",
            "忆昨去家此为客，荷花初红柳条碧。",
            "中宵出饮三百杯，明朝归揖二千石。",
            "宁知流寓变光辉，胡霜萧飒绕客衣。",
            "寒灰寂寞凭谁暖，落叶飘扬何处归。",
            "吾兄行乐穷曛旭，满堂有美颜如玉。",
            "赵女长歌入彩云，燕姬醉舞娇红烛。",
            "狐裘兽炭酌流霞，壮士悲吟宁见嗟。",
            "前荣后枯相翻覆，何惜余光及棣华。"
        ],
        "title": "豳歌行上新平长史兄粲",
        "id": "c23e8a0a-bc62-4f63-99b5-5d6032ccafe9"
    },
    {
        "author": "李白",
        "paragraphs": [
            "西岳峥嵘何壮哉，黄河如丝天际来。",
            "黄河万里触山动，盘涡毂转秦地雷。",
            "荣光休气纷五彩，千年一清圣人在。",
            "巨灵咆哮擘两山，洪波喷箭射东海。",
            "三峯却立如欲摧，翠崖丹谷高掌开。",
            "白帝金精运元气，石作莲花云作台。",
            "云台阁道连窈冥，中有不死丹丘生。",
            "明星玉女备洒扫，麻姑搔背指爪轻。",
            "我皇手把天地户，丹丘谈天与天语。",
            "九重出入生光辉，东来蓬莱复西归。",
            "玉浆傥惠故人饮，骑二茅龙上天飞。"
        ],
        "tags": [
            "华山",
            "黄河",
            "送别",
            "山水"
        ],
        "title": "西岳云台歌送丹丘子",
        "id": "15394b6f-365e-4ac8-9eaf-1d394d41c58c"
    },
    {
        "author": "李白",
        "paragraphs": [
            "元丹丘，爱神仙，朝饮颍川之清流，暮还嵩岑之紫烟，三十六峰长周旋。",
            "长周旋，蹑星虹，身骑飞龙耳生风。",
            "横河跨海与天通，我知尔游心无穷。"
        ],
        "tags": [
            "友人",
            "写人",
            "赞美",
            "写人诗"
        ],
        "title": "元丹丘歌",
        "id": "1596c459-4184-412c-9538-e0a663e00d42"
    },
    {
        "author": "李白",
        "paragraphs": [
            "洛阳三月飞胡沙，洛阳城中人怨嗟。",
            "天津流水波赤血，白骨相撑如乱麻。",
            "我亦东奔向吴国，浮云四塞道路赊。",
            "东方日出啼早鸦，城门人开扫落花。",
            "梧桐杨柳拂金井，来醉扶风豪士家。",
            "扶风豪士天下奇，意气相倾山可移。",
            "作人不倚将军势，饮酒岂顾尚书期。",
            "雕盘绮食会众客，吴歌赵舞香风吹。",
            "原尝春陵六国时，开心写意君所知。",
            "堂中各有三千士，明日报恩知是谁。",
            "抚长劒，一扬眉，清水白石何离离。",
            "脱吾帽，向君笑，饮君酒，为君吟。",
            "张良未逐赤松去，桥边黄石知我心。"
        ],
        "tags": [
            "抒情"
        ],
        "title": "扶风豪士歌",
        "id": "e21baa8a-c2cb-48eb-822b-2041486980da"
    },
    {
        "author": "李白",
        "paragraphs": [
            "高堂粉壁图蓬瀛，烛前一见沧洲清。",
            "洪波汹涌山峥嵘，皎若丹丘隔海望赤城。",
            "光中乍喜岚气灭，谓逢山阴晴后雪。",
            "回溪碧流寂无喧，又如秦人月下窥花源。",
            "了然不觉清心魂，祗将叠嶂鸣秋猨。",
            "与君对此欢未歇，放歌行吟达明发。",
            "却顾海客扬云帆，便欲因之向溟渤。"
        ],
        "title": "同族弟金城尉叔卿烛照山水壁画歌",
        "id": "a3b648df-c3d8-4f61-904f-e50cc5864f0a"
    },
    {
        "author": "李白",
        "paragraphs": [
            "淮南小山白毫子，乃在淮南小山里。",
            "夜卧松下云，朝餐石中髓。",
            "小山连緜向江开，碧峰巉巖绿水回。",
            "余配白毫子，独酌流霞杯。",
            "拂花弄琴坐青苔，绿萝树下春风来。",
            "南窗萧飒松声起，凭崖一听清心耳。",
            "可得见，未得亲。",
            "八公携手五云去，空余桂树愁杀人。"
        ],
        "title": "白毫子歌",
        "id": "f3883a24-6c95-430b-863e-caa570aa90a1"
    },
    {
        "author": "李白",
        "paragraphs": [
            "我浮黄云去京阙，挂席欲进波连山。",
            "天长水阔厌远涉，访古始及平台间。",
            "平台为客忧思多，对酒遂作梁园歌。",
            "却忆蓬池阮公咏，因吟渌水扬洪波。",
            "洪波浩荡迷旧国，路远西归安可得。",
            "人生达命岂暇愁，且饮美酒登高楼。",
            "平头奴子摇大扇，五月不热疑清秋。",
            "玉盘杨梅为君设，吴盐如花皎白雪。",
            "持盐把酒但饮之，莫学夷齐事高洁。",
            "昔人豪贵信陵君，今人耕种信陵坟。",
            "荒城虚照碧山月，古木尽入苍梧云。",
            "粱王宫阙今安在？枚马先归不相待。",
            "舞影歌声散绿池，空余汴水东流海。",
            "沈吟此事泪满衣，黄金买醉未能归。",
            "连呼五白行六博，分曹赌酒酣驰辉。",
            "歌且谣，意方远，东山高卧时起来，欲济苍生未应晚。"
        ],
        "tags": [
            "抒情",
            "叙事",
            "豪放"
        ],
        "title": "梁园吟",
        "id": "14febea6-9b81-4ef4-9b50-b1b6138a161c"
    },
    {
        "author": "李白",
        "paragraphs": [
            "若有人兮思鸣臯，阻积雪兮心烦劳。",
            "洪河凌竞不可以径度，冰龙鳞兮难容舠。",
            "邈仙山之峻极兮，闻天籁之嘈嘈。",
            "霜厓缟皓以合沓兮，若长风扇海涌沧溟之波涛。",
            "玄猨绿罴，舔舕崟岌。",
            "危柯振石，骇胆栗魄，羣呼而相号。",
            "峯峥嵘以路绝，挂星辰于巖㟼。",
            "送君之归兮，动鸣臯之新作。",
            "交鼓吹兮弹丝，觞清泠之池阁。",
            "君不行兮何待，若反顾之黄鹤。",
            "扫梁园之羣英，振大雅于东洛。",
            "巾征轩兮历阻折，寻幽居兮越巘崿。",
            "盘白石兮坐素月，琴松风兮寂万壑。",
            "望不见兮心氛氲，萝冥冥兮霰纷纷。",
            "水横洞以下渌，波小声而上闻。",
            "虎啸谷而生风，龙藏溪而吐云。",
            "寡鹤清唳，饥鼯嚬呻。",
            "魂独处此幽默兮，愀空山而愁人。",
            "鸡聚族以争食，凤孤飞而无隣。",
            "蝘蜓嘲龙，鱼目混珍。",
            "嫫母衣锦，西施负薪。",
            "若使巢由桎梏于轩冕兮，亦奚异乎夔龙蹩躠于风尘。",
            "哭何苦而救楚，笑何夸而却秦。",
            "吾诚不能学二子沽名矫节以耀世兮，固将弃天地而遗身。",
            "白鸥兮飞来，长与君兮相亲。"
        ],
        "tags": [
            "抒情",
            "社会",
            "政治",
            "揭露",
            "愤懑"
        ],
        "title": "鸣臯歌送岑征君",
        "id": "fa4aebdb-e612-4a09-9c23-2f02617ccf69"
    },
    {
        "author": "李白",
        "paragraphs": [
            "忆昨鸣臯梦里还，手弄素月清潭间。",
            "觉时枕席非碧山，侧身西望阻秦关。",
            "麒膦阁上春还早，著书却忆伊阳好。",
            "青松来风吹古道，绿萝飞花覆烟草。",
            "我家仙翁爱清真，才雄草圣凌古人，欲卧鸣臯绝世尘。",
            "鸣臯微茫在何处？五厓峡水横樵路。",
            "身披翠云裘，袖拂紫烟去。",
            "去时应过嵩少间，相思为折三花树。"
        ],
        "title": "鸣臯歌奉饯从翁清归五厓山居",
        "id": "ec25cdb5-9da2-4142-9fdb-0560787f854d"
    },
    {
        "author": "李白",
        "paragraphs": [
            "金陵劳劳送客堂，蔓草离离生道傍。",
            "古情不尽东流水，此地悲风愁白杨。",
            "我乘素舸同康乐，朗咏清川飞夜霜。",
            "昔闻牛渚吟五章，今来何谢袁家郎。",
            "苦竹寒声动秋月，独宿空帘归梦长。"
        ],
        "tags": [
            "抒情",
            "壮志未酬",
            "感慨"
        ],
        "title": "劳劳亭歌",
        "id": "7159e6e2-2682-4984-9d32-43f5acefb97c"
    },
    {
        "author": "李白",
        "paragraphs": [
            "人道横江好，侬道横江恶。",
            "一风三日吹倒山，白浪高于瓦官阁。"
        ],
        "title": "横江词六首 一",
        "id": "58462be4-aa40-4a7f-a879-1c38832a838c"
    },
    {
        "author": "李白",
        "paragraphs": [
            "海潮南去过浔阳，牛渚由来险马当。",
            "横江欲渡风波恶，一水牵愁万里长。"
        ],
        "title": "横江词六首 二",
        "id": "c16cfbee-41fc-4170-a5f5-c8bf3793fd36"
    },
    {
        "author": "李白",
        "paragraphs": [
            "横江西望阻西秦，汉水东连扬子津。",
            "白浪如山那可渡，狂风愁杀峭帆人。"
        ],
        "title": "横江词六首 三",
        "id": "bbe66c93-b169-4720-87de-e4bcc325b874"
    },
    {
        "author": "李白",
        "paragraphs": [
            "海神来过恶风回，浪打天门石壁开。",
            "浙江八月何如此，涛似连山喷雪来。"
        ],
        "title": "横江词六首 四",
        "id": "902ee0e4-1534-4353-bc48-5acefc0fdfd6"
    },
    {
        "author": "李白",
        "paragraphs": [
            "横江馆前津吏迎，向余东指海云生。",
            "郎今欲渡缘何事，如此风波不可行。"
        ],
        "title": "横江词六首 五",
        "id": "4b77bc04-02d5-49ea-ac32-438ab33eadb2"
    },
    {
        "author": "李白",
        "paragraphs": [
            "月晕天风雾不开，海鲸东蹙百川回。",
            "惊波一起三山动，公无渡河归去来。"
        ],
        "title": "横江词六首 六",
        "id": "6dd83676-e8ed-4d6e-ae39-7337590ed2f4"
    },
    {
        "author": "李白",
        "paragraphs": [
            "金陵夜寂凉风发，独上高楼望吴越。",
            "白云暎水摇空城，白露垂珠滴秋月。",
            "月下沈吟久不归，古来相接眼中稀。",
            "解道澄江净如练，令人长忆谢玄晖。"
        ],
        "title": "金陵城西楼月下吟",
        "id": "53b6b263-edaa-41a6-b7c2-b896c22de8c4"
    },
    {
        "author": "李白",
        "paragraphs": [
            "携妓东土山，怅然悲谢安。",
            "我妓今朝如花月，他妓古坟荒草寒。",
            "白鸡梦后三百岁，洒酒浇君同所欢。",
            "酣来自作青海舞，秋风吹落紫绮冠。",
            "彼亦一时，此亦一时，浩浩洪流之咏何必奇。"
        ],
        "title": "东山吟",
        "id": "738b8857-2149-414e-87ae-0213953d78ee"
    },
    {
        "author": "李白",
        "paragraphs": [
            "真僧法号号僧伽，有时与我论三车。",
            "问言诵咒几千徧，口道恒河沙复沙。",
            "此僧本住南天竺，为法头陀来此国。",
            "戒得长天秋月明，心如世上青莲色。",
            "意清净，貌棱棱，亦不减，亦不增。",
            "瓶里千年铁柱骨，手中万岁胡孙藤。",
            "嗟予落魄江淮久，罕遇真僧说空有。",
            "一言散尽波罗夷，再礼浑除犯轻垢。"
        ],
        "title": "僧伽歌",
        "id": "6961a819-c817-459d-aa25-fde06e991df7"
    },
    {
        "author": "李白",
        "paragraphs": [
            "楚山秦山皆白云，白云处处长随君。",
            "长随君，君入楚山里，云亦随君渡湘水。",
            "湘水上，女萝衣，白云堪卧君早归。"
        ],
        "tags": [
            "写云",
            "抒情",
            "送别"
        ],
        "title": "白云歌送刘十六归山",
        "id": "0bc47782-7c80-4541-87f1-d1a657e2c24a"
    },
    {
        "author": "李白",
        "paragraphs": [
            "楚山秦山多白云，白云䖏䖏长随君。",
            "君今还入楚山里，云亦随君渡湘水。",
            "水上女萝衣白云，早卧早行君早起。"
        ],
        "title": "白云歌送友人",
        "id": "8e6c43ff-126c-4e1d-a4df-cd6e8adc31a6"
    },
    {
        "author": "李白",
        "paragraphs": [
            "石头巉巖如虎踞，凌波欲过沧江去。",
            "钟山龙盘走势来，秀色横分历阳树。",
            "四十余帝三百秋，功名事迹随东流。",
            "白马小儿谁家子，泰清之岁来关囚。",
            "金陵昔时何壮哉，席卷英豪天下来。",
            "冠盖散为烟雾尽，金舆玉座成寒灰。",
            "扣劒悲吟空咄嗟，梁陈白骨乱如麻。",
            "天子龙沈景阳井，谁歌玉树后庭花。",
            "此地伤心不能道，目下离离长春草。",
            "送尔长江万里心，他年来访南山老。"
        ],
        "tags": [
            "长江",
            "写物",
            "抒情",
            "怀古",
            "送人",
            "咏史"
        ],
        "title": "金陵歌送别范宣",
        "id": "9d90b9ba-9e08-4f8d-ae30-f159dfb7fc94"
    },
    {
        "author": "李白",
        "paragraphs": [
            "笑矣乎，笑矣乎！君不见曲如钩，古人知尔封公侯。",
            "君不见直如弦，古人知尔死道边。",
            "张仪所以只掉三寸舌，苏秦所以不垦二倾田。",
            "笑矣乎，笑矣乎！君不见沧浪老人歌一曲，还道沧浪濯吾足。",
            "平生不解谋此身，虚作离骚遣人读。",
            "笑矣乎，笑矣乎！赵有豫让楚屈平，卖身买得千年名。",
            "巢由洗耳有何益，夷齐饿死终无成。",
            "君爱身后名，我爱眼前酒。",
            "饮酒眼前乐，虚名何处有。",
            "男儿穷通当有时，曲腰向君君不知。",
            "猛虎不看几上肉，洪鑪不铸囊中锥。",
            "笑矣乎，笑矣乎！甯武子，朱买臣，扣角行歌背负薪。",
            "今日逢君君不识，岂得不如佯狂人。"
        ],
        "tags": [
            "写人",
            "借古讽今",
            "写人诗"
        ],
        "title": "笑歌行",
        "id": "ae50afae-05a7-43c5-b362-0eecf9f49622"
    },
    {
        "author": "李白",
        "paragraphs": [
            "悲来乎，悲来乎！主人有酒且莫斟，听我一曲悲来吟。",
            "悲来不吟还不笑，天下无人知我心。",
            "君有数斗酒，我有三尺琴。",
            "琴鸣酒乐两相得，一杯不啻千钧金。",
            "悲来乎，悲来乎！天虽长，地虽久，金玉满堂应不守。",
            "富贵百年能几何，死生一度人皆有。",
            "孤猨坐啼坟上月，且须一尽杯中酒。",
            "悲来乎，悲来乎！凤皇不至河无图，微子去之箕子奴。",
            "汉帝不忆李将军，楚王放却屈大夫。",
            "悲来乎，悲来乎！秦家李斯早追悔，虚名拨向身之外。",
            "范子何曾爱五湖，功成名遂身自退。",
            "劒是一夫用，书能知姓名。",
            "惠施不肯干万乘，卜式未必穷一经。",
            "还须黑头取方伯，莫谩白首为儒生。"
        ],
        "tags": [
            "抒情",
            "孤独",
            "理想",
            "怀才不遇"
        ],
        "title": "悲歌行",
        "id": "4a9f5cbb-1d9e-4d3b-a205-50d81461f6ab"
    },
    {
        "author": "李白",
        "paragraphs": [
            "秋浦长似秋，萧条使人愁。",
            "客愁不可度，行上东大楼。",
            "正西望长安，下见江水流。",
            "寄言向江水，汝意忆侬不。",
            "遥传一掬泪，为我达扬州。"
        ],
        "title": "秋浦歌十七首 一",
        "id": "86dd7753-11d3-48b5-a2ec-75967ea97855"
    },
    {
        "author": "李白",
        "paragraphs": [
            "秋浦猨夜愁，黄山堪白头。",
            "清溪非陇水，翻作断肠流。",
            "欲去不得去，薄游成久游。",
            "何年是归日，雨泪下孤舟。"
        ],
        "tags": [
            "黄山"
        ],
        "title": "秋浦歌十七首 二",
        "id": "63e6182c-66e4-4c79-9f65-08b63903cfae"
    },
    {
        "author": "李白",
        "paragraphs": [
            "秋浦锦驼鸟，人间天上稀。",
            "山鸡羞渌水，不敢照毛衣。"
        ],
        "title": "秋浦歌十七首 三",
        "id": "fba10bdf-612f-40f3-abba-ed86cced0940"
    },
    {
        "author": "李白",
        "paragraphs": [
            "两鬓入秋浦，一朝飒已衰。",
            "猨声催白发，长短尽成丝。"
        ],
        "title": "秋浦歌十七首 四",
        "id": "c2d84136-3150-4fd8-9d94-c18b7fb44b71"
    },
    {
        "author": "李白",
        "paragraphs": [
            "秋浦多白猨，超腾若飞雪。",
            "牵引条上儿，饮弄水中月。"
        ],
        "title": "秋浦歌十七首 五",
        "id": "d2e41acb-dbb9-4e5c-86ff-39def83514c0"
    },
    {
        "author": "李白",
        "paragraphs": [
            "愁作秋浦客，强看秋浦花。",
            "山川如剡县，风日似长沙。"
        ],
        "title": "秋浦歌十七首 六",
        "id": "b815ccc6-739b-4ef4-867f-9dfc9c66734e"
    },
    {
        "author": "李白",
        "paragraphs": [
            "醉上山公马，寒歌甯戚牛。",
            "空吟白石烂，泪满黑貂裘。"
        ],
        "title": "秋浦歌十七首 七",
        "id": "9d337413-1a74-44a9-aa6d-c1798fe81b59"
    },
    {
        "author": "李白",
        "paragraphs": [
            "秋浦千重岭，水车岭最奇。",
            "天倾欲堕石，水拂寄生枝。"
        ],
        "title": "秋浦歌十七首 八",
        "id": "258cad70-5cd1-4373-b1ee-118b2d0cd0a4"
    },
    {
        "author": "李白",
        "paragraphs": [
            "江祖一片石，青天扫画屏。",
            "题诗留万古，绿字锦苔生。"
        ],
        "title": "秋浦歌十七首 九",
        "id": "8e5c232e-a4c8-4868-9d39-35434a26691a"
    },
    {
        "author": "李白",
        "paragraphs": [
            "千千石楠树，万万女贞林。",
            "山山白鹭满，涧涧白猨吟。",
            "君莫向秋浦，猨声碎客心。"
        ],
        "title": "秋浦歌十七首 十",
        "id": "88ad039a-16f3-4ea6-8c56-e4394531e039"
    },
    {
        "author": "李白",
        "paragraphs": [
            "逻人（一作「叉」）横鸟道，江祖出鱼梁。",
            "水急客舟（一作「行」）疾，山花拂面香。"
        ],
        "title": "秋浦歌十七首 十一",
        "id": "58a66aff-d6a6-4e67-b96b-a9887ee4b7ea"
    },
    {
        "author": "李白",
        "paragraphs": [
            "水如一匹练，此地即平天。",
            "耐可乘明月，看花上酒船。"
        ],
        "title": "秋浦歌十七首 十二",
        "id": "452a8a79-20e5-4322-96a8-657ab4222472"
    },
    {
        "author": "李白",
        "paragraphs": [
            "渌水净素月，月明白鹭飞。",
            "郎听采菱女，一道夜歌归。"
        ],
        "title": "秋浦歌十七首 十三",
        "id": "07710d64-db0a-419e-8a9c-f1afa44c58e0"
    },
    {
        "author": "李白",
        "paragraphs": [
            "炉火照天地，红星乱紫烟。",
            "赧郎明月夜，歌曲动寒川。"
        ],
        "title": "秋浦歌十七首 十四",
        "id": "11fbf0a3-2f39-400e-832f-4c8ed3931fa8"
    },
    {
        "author": "李白",
        "paragraphs": [
            "白发三千丈，缘愁似个长。",
            "不知明镜里，何处得秋霜。"
        ],
        "title": "秋浦歌十七首 十五",
        "id": "968dcfca-7d80-478e-a18b-ba69afe93346"
    },
    {
        "author": "李白",
        "paragraphs": [
            "秋浦田舍翁，采鱼水中宿。",
            "妻子张白鷴，结罝暎深竹。"
        ],
        "title": "秋浦歌十七首 十六",
        "id": "2e7b87c1-be9b-4e4b-a4cb-02f1ab2950fc"
    },
    {
        "author": "李白",
        "paragraphs": [
            "桃波（一作「陂」）一步地，了了语声闻。",
            "闇与山僧别，低头礼白云。"
        ],
        "title": "秋浦歌十七首 十七",
        "id": "26e801ac-cc4c-43dc-b55d-65ee6fc94f05"
    },
    {
        "author": "李白",
        "paragraphs": [
            "峨眉高出西极天，罗浮直与南溟连。",
            "名公绎思挥彩笔，驱山走海置眼前。",
            "满堂空翠如可扫，赤城霞气苍梧烟。",
            "洞庭潇湘意渺绵，三江七泽情洄沿。",
            "惊涛汹涌向何处，孤舟一去迷归年。",
            "征帆不动亦不旋，飘如随风落天边。",
            "心摇目断兴难尽，几时可到三山巅。",
            "西峯峥嵘喷流泉，横石蹙水波潺湲。",
            "东厓合沓蔽轻雾，深林杂树空芊绵。",
            "此中冥昧失昼夜，隐几寂听无鸣蝉。",
            "长松之下列羽客，对坐不语南昌仙。",
            "南昌仙人赵夫子，妙年历落青云士。",
            "讼庭无事罗众宾，杳然如在丹青里。",
            "五色粉图安足珍，真仙可以全吾身。",
            "若待功成拂衣去，武陵桃花笑杀人。"
        ],
        "tags": [
            "洞庭湖"
        ],
        "title": "当涂赵炎少府粉图山水歌",
        "id": "703a3f52-3784-4006-862a-c0ad356ba855"
    },
    {
        "author": "李白",
        "paragraphs": [
            "永王正月东出师，天子遥分龙虎旗。",
            "楼船一举风波静，江汉翻为雁鹜池。"
        ],
        "title": "永王东巡歌十一首 一",
        "id": "1faa66c1-a135-4c95-a0f8-ecbd47e2a0a5"
    },
    {
        "author": "李白",
        "paragraphs": [
            "三川北虏乱如麻，四海南奔似永嘉。",
            "但用东山谢安石，为君谈笑静胡沙。"
        ],
        "title": "永王东巡歌十一首 二",
        "id": "9cabfb03-bef9-4898-ad85-6d92db0a5aaf"
    },
    {
        "author": "李白",
        "paragraphs": [
            "雷鼓嘈嘈喧武昌，云旗猎猎过寻阳。",
            "秋毫不犯三吴悦，春日遥看五色光。"
        ],
        "title": "永王东巡歌十一首 三",
        "id": "bdcabbfe-c183-4260-a7ae-85a854bad316"
    },
    {
        "author": "李白",
        "paragraphs": [
            "龙蟠虎踞帝王州，帝子金陵访古丘。",
            "春风试暖昭阳殿，明月还过鳷鹊楼。"
        ],
        "title": "永王东巡歌十一首 四",
        "id": "a853c307-f382-4dcd-9c16-d12a385f6961"
    },
    {
        "author": "李白",
        "paragraphs": [
            "二帝巡游俱未回，五陵松栢使人哀。",
            "诸侯不救河南地，更喜贤王远道来。"
        ],
        "title": "永王东巡歌十一首 五",
        "id": "29e61048-40c2-4b98-997b-774bb0248964"
    },
    {
        "author": "李白",
        "paragraphs": [
            "丹阳北固是吴关，画出楼台云水间。",
            "千巖烽火连沧海，两岸旌旗绕碧山。"
        ],
        "title": "永王东巡歌十一首 六",
        "id": "2e0654dd-58d9-40d2-a2fa-b3266cac2d46"
    },
    {
        "author": "李白",
        "paragraphs": [
            "王出三山按五湖，楼船跨海次陪都。",
            "战舰森森罗虎士，征帆一一引龙驹。"
        ],
        "title": "永王东巡歌十一首 七",
        "id": "07f7fe66-f3c9-4c6b-afd1-d955bcdeeb87"
    },
    {
        "author": "李白",
        "paragraphs": [
            "长风挂席势难回，海动山倾古月摧。",
            "君看帝子浮江日，何似龙骧出峡来。"
        ],
        "title": "永王东巡歌十一首 八",
        "id": "432c5149-2416-4bc3-b484-4896e19eefda"
    },
    {
        "author": "李白",
        "paragraphs": [
            "祖龙浮海不成桥，汉武寻阳空射蛟。",
            "我王楼舰轻秦汉，却似文皇欲渡辽。"
        ],
        "title": "永王东巡歌十一首 九",
        "id": "35111e31-f468-4698-9369-f4e34208388c"
    },
    {
        "author": "李白",
        "paragraphs": [
            "帝宠贤王入楚关，扫清江汉始应还。",
            "初从云梦开朱邸，更取金陵作小山。"
        ],
        "title": "永王东巡歌十一首 十",
        "id": "3ba4db31-89c7-4f13-bcbf-c68d421096be"
    },
    {
        "author": "李白",
        "paragraphs": [
            "试借君王玉马鞭，指挥戎虏坐琼筵。",
            "南风一扫胡尘静，西入长安到日边。"
        ],
        "title": "永王东巡歌十一首 十一",
        "id": "94873c8c-d4b9-47cd-aa64-b088fae16c7e"
    },
    {
        "author": "李白",
        "paragraphs": [
            "胡尘轻拂建章台，圣主西巡蜀道来。",
            "劒壁门高五千尺，石为楼阁九天开。"
        ],
        "title": "上皇西巡南京歌十首 一",
        "id": "86008f97-e77d-4330-b507-64c35210be12"
    },
    {
        "author": "李白",
        "paragraphs": [
            "九天开出一成都，万户千门入画图。",
            "草树云山如锦绣，秦川得及此间无。"
        ],
        "title": "上皇西巡南京歌十首 二",
        "id": "1bde3214-e68d-4780-a7ff-a62953c0ed13"
    },
    {
        "author": "李白",
        "paragraphs": [
            "华阳春树号新丰，行入新都若旧宫。",
            "柳色未饶秦地绿，花光不灭上阳红。"
        ],
        "title": "上皇西巡南京歌十首 三",
        "id": "1040f25c-51cc-4fb6-902f-d62d086a43b6"
    },
    {
        "author": "李白",
        "paragraphs": [
            "谁道君王行路难，六龙西幸万人欢。",
            "地转锦江成渭水，天回玉垒作长安。"
        ],
        "title": "上皇西巡南京歌十首 四",
        "id": "7dd0f071-7518-40dc-aeca-5e07188e6bff"
    },
    {
        "author": "李白",
        "paragraphs": [
            "万国同风共一时，锦江何谢曲江池。",
            "石镜更明天上月，后宫亲得照蛾眉。"
        ],
        "title": "上皇西巡南京歌十首 五",
        "id": "69f2d8e0-00b0-4451-bf8b-531913ee370d"
    },
    {
        "author": "李白",
        "paragraphs": [
            "濯锦清江万里流，云帆龙舸下扬州。",
            "北地虽夸上林苑，南京还有散花楼。"
        ],
        "title": "上皇西巡南京歌十首 六",
        "id": "045ef334-ce56-4dc5-bf77-231901ea062c"
    },
    {
        "author": "李白",
        "paragraphs": [
            "锦水东流绕锦城，星桥北挂象天星。",
            "四海此中朝圣主，峨眉山下列仙庭。"
        ],
        "title": "上皇西巡南京歌十首 七",
        "id": "722942a4-98d7-46a1-9fc9-ed44851445a5"
    },
    {
        "author": "李白",
        "paragraphs": [
            "秦开蜀道置金牛，汉水元通星汉流。",
            "天子一行遗圣迹，锦城长作帝王州。"
        ],
        "title": "上皇西巡南京歌十首 八",
        "id": "c4300913-b648-459b-9ee9-bc762945e2b7"
    },
    {
        "author": "李白",
        "paragraphs": [
            "水绿天青不起尘，风光和暖胜三秦。",
            "万国烟花随玉辇，西来添作锦江春。"
        ],
        "title": "上皇西巡南京歌十首 九",
        "id": "8802a2bb-09ca-4bcc-8bb5-016c3456f599"
    },
    {
        "author": "李白",
        "paragraphs": [
            "劒阁重关蜀北门，上皇归马若云屯。",
            "少帝长安开紫极，双悬日月照干坤。"
        ],
        "title": "上皇西巡南京歌十首 十",
        "id": "e62ccfb6-dcdc-4980-b9bb-b5f87c0450f1"
    },
    {
        "author": "李白",
        "paragraphs": [
            "峨眉山月半轮秋，影入平羌江水流。",
            "夜发清溪向三峡，思君不见下渝州。"
        ],
        "tags": [
            "写景",
            "秋天",
            "游历",
            "初中古诗",
            "山",
            "带有地名",
            "七年级下册(课外)",
            "地名"
        ],
        "title": "峨眉山月歌",
        "id": "343cf232-56ef-4cfe-88dd-3781c0b57cb5"
    },
    {
        "author": "李白",
        "paragraphs": [
            "我在巴东三峡时，西看明月忆峨眉。",
            "月出峨眉照沧海，与人万里长相随。",
            "黄鹤楼前月华白，此中忽见峨眉客。",
            "峨眉山月还送君，风吹西到长安陌。",
            "长安大道横九天，峨眉山月照秦川。",
            "黄金狮子乘高座，白玉麈尾谈重玄。",
            "我似浮云殢吴越，君逢圣主游丹阙。",
            "一振高名满帝都，归时还弄峨眉月。"
        ],
        "tags": [
            "黄鹤楼",
            "月亮",
            "思乡"
        ],
        "title": "峨眉山月歌送蜀僧晏入中京",
        "id": "0108be7b-0780-4442-a496-16776f20be59"
    },
    {
        "author": "李白",
        "paragraphs": [
            "二龙争战决雌雄，赤壁楼船扫地空。",
            "烈火张天照云海，周瑜于此破曹公。",
            "君去沧江望澄碧，鲸鲵唐突留余迹。",
            "一一书来报故人，我欲因之壮心魄。"
        ],
        "tags": [
            "送别",
            "地名",
            "带有地名",
            "咏史怀古"
        ],
        "title": "赤壁歌送别",
        "id": "7b6687bc-57ab-4615-b185-938386eebd37"
    },
    {
        "author": "李白",
        "paragraphs": [
            "忆昔娇小姿，春心亦自持。",
            "为言嫁夫壻，得免长相思。",
            "谁知嫁商贾，令人却愁苦。",
            "自从为夫妻，何曾在乡土。",
            "去年下扬州，相送黄鹤楼。",
            "眼看帆去远，心逐江水流。",
            "只言期一载，谁谓历三秋。",
            "使妾肠欲断，恨君情悠悠。",
            "东家西舍同时发，北去南来不逾月。",
            "未知行李游何方，作个音书能断绝。",
            "适来往南浦，欲问西江船。",
            "正见当垆女，红粧二八年。",
            "一种为人妻，独自多悲悽。",
            "对镜便垂泪，逢人只欲啼。",
            "不如轻薄儿，旦暮长相随。",
            "悔作商人妇，青春长别离。",
            "如今正好同懽乐，君去容华谁得知。"
        ],
        "tags": [
            "黄鹤楼"
        ],
        "title": "江夏行",
        "id": "9f6b918f-4920-4c2d-b53c-dc9a2c1c3e2c"
    },
    {
        "author": "李白",
        "paragraphs": [
            "一鹤东飞过沧海，放心散漫知何在。",
            "仙人浩歌望我来，应攀玉树长相待。",
            "尧舜之事不足惊，自余嚣嚣直可轻。",
            "巨鼇莫戴三山去，我欲蓬莱顶上行。"
        ],
        "title": "怀仙歌",
        "id": "76a8f569-4175-4352-bbfe-973112a384d1"
    },
    {
        "author": "李白",
        "paragraphs": [
            "玉真之仙人，时往太华峰。",
            "清晨鸣天鼓，飙歘腾双龙。",
            "弄电不辍手，行云本无踪。",
            "几时入少室，王母应相逢。"
        ],
        "tags": [
            "写人",
            "赞美",
            "写人诗"
        ],
        "title": "玉真仙人词",
        "id": "20f54408-5677-4714-b6de-b6caa8a217e1"
    },
    {
        "author": "李白",
        "paragraphs": [
            "清溪清我心，水色异诸水。",
            "借问新安江，见底何如此。",
            "人行明镜中，鸟度屏风里。",
            "向晚猩猩啼，空悲远游子。"
        ],
        "tags": [
            "描写水",
            "落寞",
            "写水"
        ],
        "title": "清溪行",
        "id": "157866b0-85c6-4602-a388-0db895a50c55"
    },
    {
        "author": "李白",
        "paragraphs": [
            "我吟谢朓诗上语，朔风飒飒吹飞雨。",
            "谢朓已没青山空，后来继之有殷公。",
            "粉图珍裘五云色，晔如晴天散彩虹。",
            "文章彪炳光陆离，应是素娥玉女之所为。",
            "轻如松花落金粉，浓似苔锦含碧滋。",
            "远山积翠横海岛，残霞飞丹暎江草。",
            "凝毫采掇花露容，几年功成夺天造。",
            "故人赠我我不违，著令山水含清晖。",
            "顿惊谢康乐，诗兴生我衣。",
            "襟前林壑敛暝色，袖上云霞收夕霏。",
            "羣仙长叹惊此物，千厓万岭相萦郁。",
            "身骑白鹿行飘飖，手翳紫芝笑披拂。",
            "相如不足跨鹔鹴，王恭鹤氅安可方。",
            "瑶台雪花数千点，片片吹落春风香。",
            "为君持此凌苍苍，上朝三十六玉皇。",
            "下窥夫子不可及，矫首相思空断肠。"
        ],
        "title": "詶殷明佐见赠五云裘歌",
        "id": "94eb3754-819e-4e04-b880-76f1ae3e3849"
    },
    {
        "author": "李白",
        "paragraphs": [
            "大鹏飞兮振八裔，中天摧兮力不济。",
            "余风激兮万世，游扶桑兮挂石袂。",
            "后人得之传此，仲尼亡兮谁为出涕。"
        ],
        "title": "临路歌",
        "id": "ba666719-7bea-4a74-a186-cf8f7bcec5c7"
    },
    {
        "author": "李白",
        "paragraphs": [
            "君为女萝草，妾作兔丝花。",
            "轻条不自引，为逐春风斜。",
            "百丈托远松，缠绵成一家。",
            "谁言会面易，各在青山厓。",
            "女萝发馨香，兔丝断人肠。",
            "枝枝相纠结，叶叶竞飘扬。",
            "生子不知根，因谁共芬芳。",
            "中巢双翡翠，上宿紫鸳鸯。",
            "若识二草心，海潮亦可量。"
        ],
        "tags": [
            "妇女",
            "闺怨"
        ],
        "title": "古意",
        "id": "7d5ab58d-0ac1-474d-97fa-84c35096e952"
    },
    {
        "author": "李白",
        "paragraphs": [
            "苦竹岭头秋月辉，苦竹南枝鹧鸪飞。",
            "嫁得燕山胡雁壻，欲衔我向雁门归。",
            "山鸡翟雉来相劝，南禽多被北禽欺。",
            "紫塞严霜如劒戟，苍梧欲巢难背违。",
            "我今誓死不能去，哀鸣惊呌泪沾衣。"
        ],
        "tags": [
            "抒情",
            "历史",
            "伤怀"
        ],
        "title": "山鹧鸪词",
        "id": "d912de08-eb32-49f7-823c-ee17e6e71d12"
    },
    {
        "author": "李白",
        "paragraphs": [
            "太古历阳郡，化为洪川在。",
            "江山犹郁盘，龙虎祕光彩。",
            "蓄泄数千载，风云何霮䨴。",
            "特生勤将军，神力百夫倍。"
        ],
        "title": "历阳壮士勤将军名思齐歌",
        "id": "d9b93d29-cfb2-4de3-8c3f-90a7ba821fb6"
    },
    {
        "author": "李白",
        "paragraphs": [
            "少年上人号怀素，草书天下称独步。",
            "墨池飞出北溟鱼，笔锋杀尽中山兔。",
            "八月九月天气凉，酒徒词客满高堂。",
            "牋麻素绢排数厢，宣州石砚墨色光。",
            "吾师醉后倚绳牀，须臾扫尽数千张。",
            "飘风骤雨惊飒飒，落花飞雪何茫茫。",
            "起来向壁不停手，一行数字大如斗。",
            "怳怳如闻神鬼惊，时时只见龙蛇走。",
            "左盘右蹙如惊电，状同楚汉相攻战。",
            "湖南七郡凡几家，家家屏障书题徧。",
            "王逸少，张伯英，古来几许浪得名。",
            "张颠老死不足数，我师此义不师古。",
            "古来万事贵天生，何必要公孙大娘浑脱舞。"
        ],
        "title": "草书歌行",
        "id": "2996e939-ef11-4845-971b-c4915ae754fb"
    },
    {
        "author": "李白",
        "paragraphs": [
            "君夸通塘好，通塘胜耶溪。",
            "通塘在何处，远在寻阳西。",
            "青萝嫋嫋挂烟树，白鷴处处聚沙堤。",
            "石门中断平湖出，百丈金潭照云日。",
            "何处沧浪垂钓翁，鼓櫂渔歌趣非一。",
            "相逢不相识，出没绕通塘。",
            "浦边清水明素足，别有浣沙吴女郎。",
            "行尽绿潭潭转幽，疑是武陵春碧流。",
            "秦人鸡犬桃花里，将比通塘渠见羞。",
            "通塘不忍别，十去九迟回。",
            "偶逢佳境心已醉，忽有一鸟从天来。",
            "月出青山送行子，四边苦竹秋声起。",
            "长吟白雪望星河，双垂两足扬素波。",
            "梁鸿德耀会稽日，宁知此中乐事多。"
        ],
        "tags": [
            "写物",
            "抒情",
            "写景",
            "赞美"
        ],
        "title": "和卢侍御通塘曲",
        "id": "8b7a5d82-7f6a-4f90-a042-2e97c5867206"
    },
    {
        "author": "李白",
        "paragraphs": [
            "吾爱孟夫子，风流天下闻。",
            "红颜弃轩冕，白首卧松云。",
            "醉月频中圣，迷花不事君。",
            "高山安可仰，徒此揖清芬。"
        ],
        "tags": [
            "唐诗三百首",
            "赠别",
            "五言律诗",
            "敬爱"
        ],
        "title": "赠孟浩然",
        "id": "9d1b6a18-571c-4f25-bfdb-3fe260115c3f"
    },
    {
        "author": "李白",
        "paragraphs": [
            "结发未识事，所交尽豪雄。",
            "却秦不受赏，击晋宁为功。",
            "小节岂足言，退耕舂陵东。",
            "归来无产业，生事如转蓬。",
            "一朝乌裘敝，百镒黄金空。",
            "弹劒徒激昂，出门悲路穷。",
            "吾兄青云士，然诺闻诸公。",
            "所以陈片言，片言贵情通。",
            "棣华傥不接，甘与秋草同。"
        ],
        "tags": [
            "友情"
        ],
        "title": "赠从兄襄阳少府皓",
        "id": "ef2c9c01-038b-441d-b947-95c0046c0061"
    },
    {
        "author": "李白",
        "paragraphs": [
            "朔雪落吴天，从风渡溟渤。",
            "海树成阳春，江沙浩明月。",
            "兴从剡溪起，思绕梁园发。",
            "寄君郢中歌，曲罢心断绝。"
        ],
        "tags": [
            "思念",
            "友人"
        ],
        "title": "淮海对雪赠傅霭",
        "id": "66fbdf3a-5429-40a4-8ba8-396fb7ad8506"
    },
    {
        "author": "李白",
        "paragraphs": [
            "白田见楚老，歌咏徐安宜。",
            "制锦不择地，操刀良在兹。",
            "清风动百里，惠化闻京师。",
            "浮人若云归，耕种满郊岐。",
            "川光净麦陇，日色明桑枝。",
            "讼息但长啸，宾来或解颐。",
            "青橙拂户牖，白水流园池。",
            "游子滞安邑，怀恩未忍辞。",
            "翳君树桃李，岁晚托深期。"
        ],
        "title": "赠徐安宜",
        "id": "f8b115f0-1f90-4f95-8b31-96dd1223e674"
    },
    {
        "author": "李白",
        "paragraphs": [
            "海鸟知天风，窜身鲁门东。",
            "临觞不能饮，矫翼思凌空。",
            "钟鼓不为乐，烟霜谁与同。",
            "归飞未忍去，流泪谢鸳鸿。"
        ],
        "title": "赠任城卢主簿",
        "id": "9678f941-ae8f-489b-ac31-7864158b26e3"
    },
    {
        "author": "李白",
        "paragraphs": [
            "远海动风色，吹愁落天涯。",
            "南星变大火，热气余丹霞。",
            "光景不可回，六龙转天车。",
            "荆人泣美玉，鲁叟悲匏瓜。",
            "功业若梦里，抚琴发长嗟。",
            "裴生信英迈，屈起多才华。",
            "历抵海岱豪，结交鲁朱家。",
            "复携两少女，艳色惊荷葩。",
            "双歌入青云，但惜白日斜。",
            "穷溟出宝贝，大泽饶龙蛇。",
            "明主傥见收，烟霞路非赊。",
            "时命若不会，归应炼丹砂。"
        ],
        "title": "早秋赠裴十七仲堪",
        "id": "f970d4db-74a1-45c3-b409-58359aecb709"
    },
    {
        "author": "李白",
        "paragraphs": [
            "君子枉清盼，不知东走迷。",
            "离家来几月，络纬鸣中闺。",
            "桃李君不言，攀花愿成蹊。",
            "那能吐芳信，惠好相招携。",
            "我有结绿珍，久藏浊水泥。",
            "时人弃此物，乃与燕珉齐。",
            "摭拭欲赠之，申眉路无梯。",
            "辽东慙白豕，楚客羞山鸡。",
            "徒有献芹心，终流泣玉啼。",
            "祗应自索漠，留舌示山妻。"
        ],
        "title": "赠范金卿二首 一",
        "id": "0be52b7d-9f9a-46fc-b1ca-f41e98eee07d"
    },
    {
        "author": "李白",
        "paragraphs": [
            "范宰不买名，弦歌对前楹。",
            "为邦默自化，日觉冰壶清。",
            "百里鸡犬静，千庐机杼鸣。",
            "浮人少荡析，爱客多逢迎。",
            "游子覩嘉政，因之听颂声。"
        ],
        "title": "赠范金卿二首 二",
        "id": "d9b03c5e-292d-45d3-83ff-c9a1330f9016"
    },
    {
        "author": "李白",
        "paragraphs": [
            "皎皎鸾凤姿，飘飘神仙气。",
            "梅生亦何事，来作南昌尉。",
            "清风佐鸣琴，寂寞道为贵。",
            "一见过所闻，操持难与羣。",
            "毫挥鲁邑讼，目送瀛洲云。",
            "我隐屠钓下，尔当玉石分。",
            "无由接高论，空此仰清芬。"
        ],
        "title": "赠瑕丘王少府",
        "id": "d0789a72-1155-4a6f-b42d-1f7111023821"
    },
    {
        "author": "李白",
        "paragraphs": [
            "去年别我向何处，有人传道游江东。",
            "谓言挂席度沧海，却来应是无长风。"
        ],
        "title": "东鲁见狄博通",
        "id": "802b7363-b528-4107-952d-1c1b7a1c0420"
    },
    {
        "author": "李白",
        "paragraphs": [
            "潮水还归海，流人却到吴。",
            "相逢问愁苦，泪尽日南珠。"
        ],
        "title": "见京兆韦参军量移东阳二首 一",
        "id": "4c7dd791-00bd-4bbc-baee-4c09520c1111"
    },
    {
        "author": "李白",
        "paragraphs": [
            "闻说金华渡，东连五百滩。",
            "全胜若耶好，莫道此行难。",
            "猨啸千谿合，松风五月寒。",
            "他年一携手，摇艇入新安。"
        ],
        "title": "见京兆韦参军量移东阳二首 二",
        "id": "13be75df-3568-4f7d-bfc3-f65a4ebcafe5"
    },
    {
        "author": "李白",
        "paragraphs": [
            "周子横山隐，开门临城隅。",
            "连峯入户牖，胜概凌方壶。",
            "时作白纻词，放歌丹阳湖。",
            "水色傲溟渤，川光秀菰蒲。",
            "当其得意时，心与天壤俱。",
            "闲云随舒卷，安识身有无。",
            "抱石耻献玉，沈泉笑探珠。",
            "羽化如可作，相携上清都。"
        ],
        "tags": [
            "抒情",
            "赠别",
            "借景抒情",
            "赞美",
            "友人"
        ],
        "title": "赠丹阳横山周处士惟长",
        "id": "9e763265-a5c2-4fda-9a2d-f8826098442e"
    },
    {
        "author": "李白",
        "paragraphs": [
            "秋坐金张馆，繁阴昼不开。",
            "空烟迷雨色，萧飒望中来。",
            "翳翳昏垫苦，沈沈忧恨催。",
            "清秋何以慰，白酒盈吾杯。",
            "吟咏思管乐，此人已成灰。",
            "独酌聊自勉，谁贵经纶才。",
            "弹劒谢公子，无鱼良可哀。"
        ],
        "title": "玉真公主别馆苦雨赠卫尉张卿二首 一",
        "id": "4e1d96f5-bf22-49e2-9124-4de3af7cab5a"
    },
    {
        "author": "李白",
        "paragraphs": [
            "苦雨思白日，浮云何由卷。",
            "稷卨和天人，阴阳乃骄蹇。",
            "秋霖剧倒井，昏雾横绝巘。",
            "欲往咫尺涂，遂成山川限。",
            "潨潨奔溜闻，浩浩惊波转。",
            "泥沙塞中途，牛马不可辨。",
            "饥从漂母食，闲缀羽陵简。",
            "园家逢秋蔬，藜藿不满眼。",
            "蟏蛸结思幽，蟋蟀伤褊浅。",
            "厨灶无青烟，刀机生绿藓。",
            "投筯解鹔鹴，换酒醉北堂。",
            "丹徒布衣者，慷慨未可量。",
            "何时黄金盘，一斛荐槟榔。",
            "功成拂衣去，摇曳沧洲傍。"
        ],
        "tags": [
            "写雨",
            "抒情",
            "赠别",
            "秋天",
            "雨"
        ],
        "title": "玉真公主别馆苦雨赠卫尉张卿二首 二",
        "id": "a8df1ac8-97df-41c3-bac1-ff323e94a4cf"
    },
    {
        "author": "李白",
        "paragraphs": [
            "谷口郑子真，躬耕在巖石。",
            "高名动京师，天下皆籍籍。",
            "斯人竟不起，云卧从所适。",
            "苟无济代心，独善亦何益。",
            "惟君家世者，偃息逢休明。",
            "谈天信浩荡，说劒纷纵横。",
            "谢公不徒然，起来为苍生。",
            "祕书何寂寂，无乃羁豪英。",
            "且复归碧山，安能恋金阙。",
            "旧宅樵渔地，蓬蒿已应没。",
            "却顾女几峯，胡颜见云月。"
        ],
        "tags": [
            "励志"
        ],
        "title": "赠韦祕书子春二首 一",
        "id": "ce0fcb64-2151-41bb-94cb-09c45861a5a9"
    },
    {
        "author": "李白",
        "paragraphs": [
            "徒为风尘苦，一官已白须。",
            "气同万里合，访我来琼都。",
            "披云覩青天，扪蝨话良图。",
            "留侯将绮里，出处未云殊。",
            "终与安社稷，功成去五湖。"
        ],
        "title": "赠韦祕书子春二首 二",
        "id": "fdcd9921-6616-4f9f-8904-b47b7b0a1e6d"
    },
    {
        "author": "李白",
        "paragraphs": [
            "太华生长松，亭亭凌霜雪。",
            "天与百尺高，岂为微飙折。",
            "桃李卖阳艳，路人行且迷。",
            "春光扫地尽，碧叶成黄泥。",
            "愿君学长松，慎勿作桃李。",
            "受屈不改心，然后知君子。"
        ],
        "title": "赠韦侍御黄裳二首 一",
        "id": "cfa440f7-c8ee-49a4-a2f3-58741a500d81"
    },
    {
        "author": "李白",
        "paragraphs": [
            "见君乘骢马，知上太山道。",
            "此地果摧轮，全身以为宝。",
            "我如丰年玉，弃置秋田草。",
            "但勖冰壶心，无为叹衰老。"
        ],
        "title": "赠韦侍御黄裳二首 二",
        "id": "006df741-146a-46a4-a1c4-70361fdf1bb0"
    },
    {
        "author": "李白",
        "paragraphs": [
            "我有吴越曲，无人知此音。",
            "姑苏成蔓草，麋鹿空悲吟。",
            "未夸观涛作，空郁钓鼇心。",
            "举手谢东海，虚行归故林。"
        ],
        "tags": [
            "离别",
            "抒怀",
            "壮志未酬"
        ],
        "title": "赠薛校书",
        "id": "e6a59299-39f1-4f85-bebb-a1e4008bf181"
    },
    {
        "author": "李白",
        "paragraphs": [
            "有时忽惆怅，匡坐至夜分。",
            "平明空啸咤，思欲解世纷。",
            "心随长风去，吹散万里云。",
            "羞作济南生，九十诵古文。",
            "不然拂劒起，沙漠收奇勋。",
            "老死阡陌间，何因扬清芬。",
            "夫子今管乐，英才冠三军。",
            "终与同出处，岂将沮溺羣。"
        ],
        "tags": [
            "抒情",
            "理想"
        ],
        "title": "赠何七判官昌浩",
        "id": "ee9e27ac-445b-4018-8153-0cb44a29e2ad"
    },
    {
        "author": "李白",
        "paragraphs": [
            "汉道昔云季，羣雄方战争。",
            "霸图各未立，割据资豪英。",
            "赤伏起颓运，卧龙得孔明。",
            "当其南阳时，陇亩躬自耕。",
            "鱼水三顾合，风云四海生。",
            "武侯立岷蜀，壮志吞咸京。",
            "何人先见许，但有崔州平。",
            "余亦草间人，颇怀拯物情。",
            "晚途值子玉，华发同衰荣。",
            "托意在经济，结交为弟兄。",
            "毋令管与鲍，千载独知名。"
        ],
        "title": "读诸葛武侯传书怀赠长安崔少府叔封昆季",
        "id": "92886e52-6348-4f27-a8fa-e7cd136e0ac4"
    },
    {
        "author": "李白",
        "paragraphs": [
            "将军少年出武威，入掌银台护紫微。",
            "平明拂劒朝天去，薄暮垂鞭醉酒归。",
            "爱子临风吹玉笛，美人向月舞罗衣。",
            "畴昔雄豪如梦里，相逢且欲醉春晖。"
        ],
        "tags": [
            "抒情",
            "将军",
            "写人",
            "怀才不遇"
        ],
        "title": "赠郭将军",
        "id": "64cdd579-10d2-44ae-a331-73970e878f63"
    },
    {
        "author": "李白",
        "paragraphs": [
            "少年落魄楚汉间，风尘萧瑟多苦颜。",
            "自言管葛竟谁许，长吁莫错还闭关。",
            "一朝君王垂拂拭，剖心输丹雪胸臆。",
            "忽蒙白日回景光，直上青云生羽翼。",
            "幸陪鸾辇出鸿都，身骑飞龙天马驹。",
            "王公大人借颜色，金璋紫绶来相趋。",
            "当时结交何纷纷，片言道合惟有君。",
            "待吾尽节报明主，然后相携卧白云。"
        ],
        "title": "驾去温泉后赠杨山人",
        "id": "ae129bba-5c25-4b46-a6a5-2e467e7b2920"
    },
    {
        "author": "李白",
        "paragraphs": [
            "汉帝长杨苑，夸胡羽猎归。",
            "子云叨侍从，献赋有光辉。",
            "激赏摇天笔，承恩赐御衣。",
            "逢君奏明主，他日共飜飞。"
        ],
        "title": "温泉侍从归逢故人",
        "id": "7d8e64cc-1adb-4d1f-85e7-875e1b063c00"
    },
    {
        "author": "李白",
        "paragraphs": [
            "朝见裴叔则，朗如行玉山。",
            "黄河落天走东海，万里写入胸怀间。",
            "身骑白鼋不敢度，金高南山买君顾。",
            "裴回六合无相知，飘若浮云且西去。"
        ],
        "tags": [
            "黄河"
        ],
        "title": "赠裴十四",
        "id": "c60324e6-18da-4762-97d1-ecfed20ba078"
    },
    {
        "author": "李白",
        "paragraphs": [
            "黄河二尺鲤，本在孟津居。",
            "点额不成龙，归来伴凡鱼。",
            "故人东海客，一见借吹嘘。",
            "风涛傥相见，更欲凌昆墟。"
        ],
        "tags": [
            "黄河"
        ],
        "title": "赠崔侍郎",
        "id": "e79cb34a-007d-402f-b98a-0ac390b86282"
    },
    {
        "author": "李白",
        "paragraphs": [
            "天为国家孕英才，森森矛戟拥灵台。",
            "浩荡深谋喷江海，纵横逸气走风雷。",
            "丈夫立身有如此，一呼三军皆披靡。",
            "卫青谩作大将军，白起真成一竖子。"
        ],
        "title": "述德兼陈情上哥舒大夫",
        "id": "0d7b203e-e8f9-4d8d-829d-da221f460101"
    },
    {
        "author": "李白",
        "paragraphs": [
            "嗟予沈迷，猖獗已久。",
            "五十知非，古人尝有。",
            "立言补过，庶存不朽。",
            "包荒匿瑕，蓄此顽丑。",
            "月出致讥，贻愧皓首。",
            "感悟遂晚，事往日迁。",
            "白璧何辜，青蝇屡前。",
            "羣轻折轴，下沈黄泉。",
            "众毛飞骨，上凌青天。",
            "萋斐暗成，贝锦粲然。",
            "泥沙聚埃，珠玉不鲜。",
            "洪燄烁山，发自纤烟。",
            "苍波荡日，起于微涓。",
            "交乱四国，播于八埏。",
            "拾尘掇蜂，疑圣猜贤。",
            "哀哉悲夫！谁察予之贞坚。",
            "彼妇人之猖狂，不如鹊之彊彊。",
            "彼妇人之淫昏，不如鹑之奔奔。",
            "坦荡君子，无悦簧言。",
            "擢发续罪，罪乃孔多。",
            "倾海流恶，恶无以过。",
            "人生实难，逢此织罗。",
            "积毁销金，沈忧作歌。",
            "天未丧文，其如余何。",
            "妲己灭纣，褒女惑周。",
            "天维荡覆，职此之由。",
            "汉祖吕氏，食其在傍。",
            "秦皇太后，毐亦淫荒。",
            "䗖蝀作昏，遂掩太阳。",
            "万乘尚尔，匹夫何伤。",
            "辞殚意穷，心切理直。",
            "如或妄谈，昊天是殛。",
            "子野善听，离娄至明。",
            "神靡遁响，鬼无逃形。",
            "不我遐弃，庶昭忠诚。"
        ],
        "title": "雪谗诗赠友人",
        "id": "f889b4d7-00c5-49cd-ab29-655f9e9cac0c"
    },
    {
        "author": "李白",
        "paragraphs": [
            "白鹤飞天书，南荆访高士。",
            "五云在岘山，果得参寥子。",
            "肮脏辞故园，昂藏入君门。",
            "天子分玉帛，百官接话言。",
            "毫墨时洒落，探玄有奇作。",
            "著论穷天人，千春祕麟阁。",
            "长揖不受官，拂衣归林峦。",
            "余亦去金马，藤萝同所欢。",
            "相思在何处，桂树青云端。"
        ],
        "tags": [
            "写人",
            "写人诗"
        ],
        "title": "赠参寥子",
        "id": "61de265c-c660-4e5c-938d-eaa4ee246ba1"
    },
    {
        "author": "李白",
        "paragraphs": [
            "朝饮苍梧泉，夕栖碧海烟。",
            "宁知鸾凤意，远托椅桐前。",
            "慕蔺岂曩古，攀嵇是当年。",
            "愧非黄石老，安识子房贤。",
            "功业嗟落日，容华弃徂川。",
            "一语已道意，三山期著鞭。",
            "蹉跎人间世，寥落壶中天。",
            "独见游物祖，探元穷化先。",
            "何当共携手，相与排冥筌。"
        ],
        "title": "赠饶阳张司户燧",
        "id": "7ebf752f-dc8e-4e89-96bc-7d5891f54d6d"
    },
    {
        "author": "李白",
        "paragraphs": [
            "我李百万叶，柯条布中州。",
            "天开青云器，日为苍生忧。",
            "小邑且割鸡，大刀伫烹牛。",
            "雷声动四境，惠与清漳流。",
            "弦歌咏唐尧，脱落隐簪组。",
            "心和得天真，风俗犹太古。",
            "牛羊散阡陌，夜寝不扃户。",
            "问此何以然，贤人宰吾土。",
            "举邑树桃李，垂阴亦流芬。",
            "河堤绕绿水，桑柘连青云。",
            "赵女不冶容，提笼昼成羣。",
            "缲丝鸣机杼，百里声相闻。",
            "讼息鸟下堦，高卧披道帙。",
            "蒲鞭挂簷枝，示耻无扑抶。",
            "琴清月当户，人寂风入室。",
            "长啸无一言，陶然上皇逸。",
            "白玉壶冰水，壶中见底清。",
            "清光洞毫发，皎洁照羣情。",
            "赵北美佳政，燕南播高名。",
            "过客览行谣，因之诵德声。"
        ],
        "tags": [
            "写景",
            "写人",
            "赠诗",
            "赞美",
            "写人诗"
        ],
        "title": "赠清漳明府姪聿",
        "id": "f842c81f-4987-4cac-a897-52ac75a8e773"
    },
    {
        "author": "李白",
        "paragraphs": [
            "陶令去彭泽，茫然太古心。",
            "大音自成曲，但奏无弦琴。",
            "钓水路非远，连鼇意何深。",
            "终期龙伯国，与尔相招寻。"
        ],
        "title": "赠临洺县令皓弟",
        "id": "d76d2936-a725-4564-8019-2f9672c127bf"
    },
    {
        "author": "李白",
        "paragraphs": [
            "河东郭有道，于世若浮云。",
            "盛德无我位，清光独暎君。",
            "耻将鸡并食，长与凤为羣。",
            "一击九千仞，相期凌紫氛。"
        ],
        "title": "赠郭季鹰",
        "id": "de5c5ebb-0ae3-4e86-a8c6-489f44ca71ec"
    },
    {
        "author": "李白",
        "paragraphs": [
            "一身竟无托，远与孤蓬征。",
            "千里失所依，复将落叶幷。",
            "中途偶良朋，问我将何行。",
            "欲献济时策，此心谁见明。",
            "君王制六合，海塞无交兵。",
            "壮士伏草间，沈忧乱纵横。",
            "飘飘不得意，昨发南都城。",
            "紫燕枥下嘶，青萍匣中鸣。",
            "投躯寄天下，长啸寻豪英。",
            "耻学瑯琊人，龙蟠事躬耕。",
            "富贵吾自取，建功及春荣。",
            "我愿执尔手，尔方达我情。",
            "相知同一己，岂惟弟与兄。",
            "抱子弄白云，琴歌发清声。",
            "临别意难尽，各希存令名。"
        ],
        "title": "邺中赠王大",
        "id": "51834578-720b-4ede-9ef2-2c5aebe15b47"
    },
    {
        "author": "李白",
        "paragraphs": [
            "淮水不绝涛澜高，盛德未泯生英髦。",
            "知君先负庙堂器，今日还须赠宝刀。"
        ],
        "title": "赠华州王司士",
        "id": "56dfaaf5-7987-4db7-a126-0fd319535c15"
    },
    {
        "author": "李白",
        "paragraphs": [
            "明主访贤逸，云泉今已空。",
            "二卢竟不起，万乘高其风。",
            "河上喜相得，壶中趣每同。",
            "沧州即此地，观化游无穷。",
            "水落海上清，鼇背覩方蓬。",
            "与君弄倒景，携手凌星虹。"
        ],
        "title": "赠卢征君昆弟",
        "id": "98126631-cee9-4e83-b214-afbba3233f2e"
    },
    {
        "author": "李白",
        "paragraphs": [
            "韩信在淮阴，少年相欺凌。",
            "屈体若无骨，壮心有所凭。",
            "一遭龙颜君，啸咤从此兴。",
            "千金答漂母，万古共嗟称。",
            "而我竟何为，寒苦坐相仍。",
            "长风入短袂，两手如怀冰。",
            "故友不相恤，新交宁见矜。",
            "摧残槛中虎，羁绁鞲上鹰。",
            "何时腾风云，搏击申所能。"
        ],
        "tags": [
            "抒情",
            "言志",
            "怀才不遇",
            "咏史"
        ],
        "title": "赠新平少年",
        "id": "7c0c14e2-d8e9-4691-902c-ce616809f62f"
    },
    {
        "author": "李白",
        "paragraphs": [
            "长劒一杯酒，男儿方寸心。",
            "洛阳因剧孟，托宿话胸襟。",
            "但仰山岳秀，不知江海深。",
            "长安复携手，再顾重千金。",
            "君乃輶轩佐，予叨翰墨林。",
            "高风摧秀木，虚弹落惊禽。",
            "不取回舟兴，而来命驾寻。",
            "扶摇应借力，桃李愿成阴。",
            "笑吐张仪舌，愁为庄舃吟。",
            "谁怜明月夜，肠断听秋砧。"
        ],
        "title": "赠崔侍郎",
        "id": "dd0e56ab-818a-4cae-8e88-ebc59f31366e"
    },
    {
        "author": "李白",
        "paragraphs": [
            "都尉朝天跃马归，香风吹人花乱飞。",
            "银鞍紫鞚照云日，左顾右盼生光辉。",
            "是时仆在金门里，待诏公车谒天子。",
            "长揖蒙垂国士恩，壮心剖出酬知己。",
            "一别蹉跎朝市间，青云之交不可攀。",
            "傥其公子重回顾，何必侯嬴长抱关。"
        ],
        "title": "走笔赠独孤驸马",
        "id": "04423e53-a15c-47e2-b57b-5cb8a78f453b"
    },
    {
        "author": "李白",
        "paragraphs": [
            "二室凌青天，三花含紫烟。",
            "中有蓬海客，宛疑麻姑仙。",
            "道在喧莫染，迹高想已绵。",
            "时餐金鹅蘂，屡读青苔篇。",
            "八极恣游憩，九垓长周旋。",
            "下瓢酌颍水，舞鹤来伊川。",
            "还归空山上，独拂秋霞眠。",
            "萝月挂朝镜，松风鸣夜弦。",
            "潜光隐嵩岳，炼魄栖云幄。",
            "霓裳何飘飖，凤吹转緜邈。",
            "愿同西王母，下顾东方朔。",
            "紫书傥可传，铭骨誓相学。"
        ],
        "title": "赠嵩山焦炼师",
        "id": "310a01a7-2e75-4fba-be00-3d69b1af41f7"
    },
    {
        "author": "李白",
        "paragraphs": [
            "陶令辞彭泽，梁鸿入会稽。",
            "我寻高士传，君与古人齐。",
            "云卧留丹壑，天书降紫泥。",
            "不知杨伯起，早晚向关西。"
        ],
        "title": "口号赠征君鸿",
        "id": "8a043a23-9681-46c5-ae30-b8aaff569326"
    },
    {
        "author": "李白",
        "paragraphs": [
            "大鹏一日同风起，抟摇直上九万里。",
            "假令风歇时下来，犹能簸却沧溟水。",
            "世人见我恒殊调，闻余大言皆冷笑。",
            "宣父犹能畏后生，丈夫未可轻年少。"
        ],
        "title": "上李邕",
        "id": "ac06cfdc-adad-4ca5-9304-ee48522b8172"
    },
    {
        "author": "李白",
        "paragraphs": [
            "列子居郑圃，不将众庶分。",
            "革侯遁南浦，常恐楚人闻。",
            "抱瓮灌秋蔬，心闲游天云。",
            "每将瓜田叟，耕种汉水濆。",
            "时登张公洲，入兽不乱羣。",
            "井无桔槔事，门绝刺绣文。",
            "长揖二千石，远辞百里君。",
            "斯为真隐者，吾党慕清芬。"
        ],
        "tags": [
            "赞颂",
            "写人",
            "写人诗"
        ],
        "title": "赠张公洲革处士",
        "id": "83d1b9ba-9fea-4abd-a179-34251325ca3b"
    },
    {
        "author": "李白",
        "paragraphs": [
            "木落识岁秋，瓶冰知天寒。",
            "桂枝日已绿，拂雪凌云端。",
            "弱龄接光景，矫翼攀鸿鸾。",
            "投分三十载，荣枯同所欢。",
            "长吁望青云，镊白坐相看。",
            "秋颜入晓镜，壮发凋危冠。",
            "穷与鲍生贾，饥从漂母餐。",
            "时来极天人，道在岂吟叹。",
            "乐毅方适赵，苏秦初说韩。",
            "卷舒固在我，何事空摧残。"
        ],
        "title": "秋日炼药院镊白发赠元六兄林宗",
        "id": "9f36a17f-7ee3-49b8-8a0a-52533946c162"
    },
    {
        "author": "李白",
        "paragraphs": [
            "尝高谢太傅，携妓东山门。",
            "楚舞醉碧云，吴歌断清猨。",
            "蹔因苍生起，谈笑安黎元。",
            "余亦爱此人，丹霄冀飞飜。",
            "遭逢圣明主，敢进兴亡言。",
            "白璧竟何辜，青蝇遂成冤。",
            "一朝去京国，十载客梁园。",
            "猛犬吠九关，杀人愤精魂。",
            "皇穹雪冤枉，白日开氛昏。",
            "泰阶得夔龙，桃李满中原。",
            "倒海索明月，凌山采芳荪。",
            "媿无横草功，虚负雨露恩。",
            "迹谢云台阁，心随天马辕。",
            "夫子王佐才，而今复谁论。",
            "层飙振六翮，不日思腾骞。",
            "我纵五湖櫂，烟涛恣崩奔。",
            "梦钓子陵湍，英风缅犹存。",
            "彼希客星隐，弱植不足援。",
            "千里一回首，万里一长歌。",
            "黄鹤不复来，清风愁奈何。",
            "舟浮潇湘月，山倒洞庭波。",
            "投汨笑古人，临濠得天和。",
            "闲时田亩中，搔背牧鸡鹅。",
            "别离解相访，应在武陵多。"
        ],
        "tags": [
            "洞庭湖"
        ],
        "title": "书情题蔡舍人雄",
        "id": "a75693da-8ff2-4807-8a46-9233406ee780"
    },
    {
        "author": "李白",
        "paragraphs": [
            "昔为大堤客，曾上山公楼。",
            "开牕碧嶂满，拂镜沧江流。",
            "高冠佩雄劒，长揖韩荆州。",
            "此地别夫子，今来思旧游。",
            "朱颜君未老，白发我先秋。",
            "壮志恐蹉跎，功名若云浮。",
            "归心结远梦，落日悬春愁。",
            "空思羊叔子，堕泪岘山头。"
        ],
        "title": "忆襄阳旧游赠马少府巨",
        "id": "cfa27348-43dd-4ad5-a05a-dcad4e95b48c"
    },
    {
        "author": "李白",
        "paragraphs": [
            "昨夜梁园里，弟寒兄不知。",
            "庭前看玉树，肠断忆连枝。"
        ],
        "tags": [
            "抒情",
            "写景"
        ],
        "title": "对雪献从兄虞城宰",
        "id": "7e9530c1-fd7d-494d-97ed-4e180cafa536"
    },
    {
        "author": "李白",
        "paragraphs": [
            "清水见白石，仙人识青童。",
            "安陵盖夫子，十岁与天通。",
            "悬河与微言，谈论安可穷。",
            "能令二千石，抚背惊神聪。",
            "挥毫赠新诗，高价掩山东。",
            "至今平原客，感激慕清风。",
            "学道北海仙，传书蘂珠宫。",
            "丹田了玉阙，白日思云空。",
            "为我草真箓，天人慙妙工。",
            "七元洞豁落，八角辉星虹。",
            "三灾荡璿玑，蛟龙翼微躬。",
            "举手谢天地，虚无齐始终。",
            "黄金满高堂，荅荷难克充。",
            "下笑世上士，沈魂北罗酆。",
            "昔日万乘坟，今成一科蓬。",
            "赠言若可重，实此轻华嵩。"
        ],
        "title": "访道安陵遇盖还为余造真箓临别留赠",
        "id": "b84c71b5-0f31-4a49-9401-c0512d51ff6c"
    },
    {
        "author": "李白",
        "paragraphs": [
            "胡雁拂海翼，翱翔鸣素秋。",
            "惊云辞沙朔，飘荡迷河洲。",
            "有如飞蓬人，去逐万里游。",
            "登高望浮云，彷彿如旧丘。",
            "日从海傍没，水向天边流。",
            "长啸倚孤劒，目极心悠悠。",
            "岁晏归去来，富贵安可求。",
            "仲尼七十说，历聘莫见收。",
            "鲁连逃千金，珪组岂可酬。",
            "时哉苟不会，草木为我俦。",
            "希君同携手，长往南山幽。"
        ],
        "title": "赠崔郎中宗之",
        "id": "2efb1caa-24f6-4479-b4bc-6db4599d52cb"
    },
    {
        "author": "李白",
        "paragraphs": [
            "绿骥本天马，素非伏枥驹。",
            "长嘶向清风，倏忽凌九区。",
            "何言西北至，却走东南隅。",
            "世道有飜覆，前期难豫图。",
            "希君一翦拂，犹可骋中衢。"
        ],
        "title": "赠崔咨议",
        "id": "4e28ff60-3d3f-41fa-9266-9049803a4691"
    },
    {
        "author": "李白",
        "paragraphs": [
            "六代帝王国，三吴佳丽城。",
            "贤人当重寄，天子借高名。",
            "巨海一边静，长江万里清。",
            "应须救赵策，未肯弃侯嬴。"
        ],
        "tags": [
            "长江"
        ],
        "title": "赠升州王使君忠臣",
        "id": "2404e804-be38-46ba-b07b-194672bf204c"
    },
    {
        "author": "李白",
        "paragraphs": [
            "鱼目高泰山，不如一璵璠。",
            "贤甥即明月，声价动天门。",
            "能成吾宅相，不减魏阳元。",
            "自顾寡筹略，功名安所存。",
            "五木思一掷，如绳系穷猨。",
            "枥中骏马空，堂上醉人喧。",
            "黄金久已罄，为报故交恩。",
            "闻君陇西行，使我惊心魂。",
            "与尔共飘飖，云天各飞飜。",
            "江水流或卷，此心难具论。",
            "贫家羞好客，语拙觉辞繁。",
            "三朝空错莫，对饭却惭冤。",
            "自笑我非夫，生事多契阔。",
            "蓄积万古愤，向谁得开豁。",
            "天地一浮云，此身乃毫末。",
            "忽见无端倪，太虚可包括。",
            "去去何足道，临岐空复愁。",
            "肝胆不楚越，山河亦衾裯。",
            "云龙若相从，明主会见收。",
            "成功解相访，溪水桃花流。"
        ],
        "tags": [
            "泰山",
            "抒情",
            "写人",
            "赞美",
            "赠别",
            "愤懑"
        ],
        "title": "赠别从甥高五",
        "id": "abc568f8-8579-484a-a090-e138bcdb2035"
    },
    {
        "author": "李白",
        "paragraphs": [
            "翡翠黄金缕，绣成歌舞衣。",
            "若无云间月，谁可比光辉。",
            "秀色一如此，多为众女讥。",
            "君恩移昔爱，失宠秋风归。",
            "愁苦不窥隣，泣上流黄机。",
            "天寒素手冷，夜长烛复微。",
            "十日不满匹，鬓蓬乱若丝。",
            "犹是可怜人，容华世中稀。",
            "向君发皓齿，顾我莫相违。"
        ],
        "title": "赠裴司马",
        "id": "b7d4ce94-7937-494e-a303-f51135733d56"
    },
    {
        "author": "李白",
        "paragraphs": [
            "泰伯让天下，仲雍扬波涛。",
            "清风荡万古，迹与星辰高。",
            "开吴食东溟，陆氏世英髦。",
            "多君秉古节，岳立冠人曹。",
            "风流少年时，京洛事游遨。",
            "腰间延陵劒，玉带明珠袍。",
            "我昔鬬鸡徒，连延五陵豪。",
            "邀遮相组织，呵吓来煎熬。",
            "君开万丛人，鞍马皆辟易。",
            "告急清宪台，脱余北门厄。",
            "间宰江阳邑，翦棘树兰芳。",
            "城门何肃穆，五月飞秋霜。",
            "好鸟集珍木，高才列华堂。",
            "时从府中归，丝管俨成行。",
            "但苦隔远道，无由共衔觞。",
            "江北荷花开，江南杨梅熟。",
            "正好饮酒时，怀贤在心目。",
            "挂席拾海月，乘风下长川。",
            "多沽新丰醁，满载剡溪船。",
            "中途不遇人，直到尔门前。",
            "大笑同一醉，取乐平生年。"
        ],
        "title": "叙旧赠江阳宰陆调",
        "id": "32daa6b2-3621-49c2-8afc-069e16464eda"
    },
    {
        "author": "李白",
        "paragraphs": [
            "天子思茂宰，天枝得英才。",
            "朗然清秋月，独出映吴台。",
            "落笔生绮绣，操刀振风雷。",
            "蠖屈虽百里，鹏骞望三台。",
            "退食无外事，琴堂向山开。",
            "绿水寂以闲，白云有时来。",
            "河阳富奇藻，彭泽纵名杯。",
            "所恨不见之，犹如仰昭回。",
            "元恶昔滔天，疲人散幽草。",
            "惊川无活鳞，举邑罕遗老。",
            "誓雪会稽耻，将奔宛陵道。",
            "亚相素所重，投刃应桑林。",
            "独坐伤激扬，神融一开襟。",
            "絃歌欣再理，和乐醉人心。",
            "蠹政除害马，倾巢有归禽。",
            "壶浆候君来，聚舞共讴吟。",
            "农人弃簔笠，蚕女堕缨簪。",
            "欢笑相拜贺，则知惠爱深。",
            "历职吾所闻，称贤尔为最。",
            "化洽一邦上，名驰三江外。",
            "峻节贯云霄，通方堪远大。",
            "能文变风俗，好客留轩盖。",
            "他日一来游，因之严光濑。"
        ],
        "tags": [
            "写人",
            "写人诗"
        ],
        "title": "赠从孙义兴宰铭",
        "id": "c01d511c-b1ba-4f54-b6d7-3d1976853061"
    },
    {
        "author": "李白",
        "paragraphs": [
            "天地为橐籥，周流行太易。",
            "造化合元符，交媾腾精魄。",
            "自然成妙用，孰知其指的。",
            "罗络四季间，绵微无一隙。",
            "日月更出没，双光岂云只。",
            "姹女乘河车，黄金充辕轭。",
            "执枢相管辖，摧伏伤羽翮。",
            "朱鸟张炎威，白虎守本宅。",
            "相煎成苦老，消铄凝津液。",
            "髣髴明窗尘，死灰同至寂。",
            "擣冶入赤色，十二周律历。",
            "赫然称大还，与道本无隔。",
            "白日可抚弄，清都在咫尺。",
            "北酆落死名，南斗上生籍。",
            "抑予是何者，身在方士格。",
            "才术信纵横，世途自轻掷。",
            "吾求仙弃俗，君晓损胜益。",
            "不向金阙游，思为玉皇客。",
            "鸾车速风电，龙骑无鞭策。",
            "一举上九天，相携同所适。"
        ],
        "title": "草创大还赠柳官迪",
        "id": "09aa2f43-14d5-48bd-a363-c8cc52b79925"
    },
    {
        "author": "李白",
        "paragraphs": [
            "双珠出海底，俱是连城珍。",
            "明月两特达，余辉傍照人。",
            "英声振名都，高价动殊邻。",
            "岂伊箕山故，特以风期亲。",
            "惟昔不自媒，担簦西入秦。",
            "攀龙九天上，忝列岁星臣。",
            "布衣侍丹墀，密勿草丝纶。",
            "才微惠渥重，谗巧生缁磷。",
            "一去已十载，今来复盈旬。",
            "清霜入晓鬓，白露生衣巾。",
            "侧见绿水亭，开门列华茵。",
            "千金散义士，四坐无凡宾。",
            "欲折月中桂，持为寒者薪。",
            "路傍已窃笑，天路将何因。",
            "垂恩傥丘山，报德有微身。"
        ],
        "title": "赠崔司户文昆季",
        "id": "1ea485a2-3b64-4620-b3ee-9db7957d1406"
    },
    {
        "author": "李白",
        "paragraphs": [
            "李斯未相秦，且逐东门兔。",
            "宋玉事襄王，能为高唐赋。",
            "常闻绿水曲，忽此相逢遇。",
            "扫洒青天开，豁然披云雾。",
            "葳甤紫鸾鸟，巢在昆山树。",
            "惊风西北吹，飞落南溟去。",
            "早怀经济策，特受龙颜顾。",
            "白玉栖青蝇，君臣忽行路。",
            "人生感分义，贵欲呈丹素。",
            "何日清中原，相期廓天步。"
        ],
        "title": "赠溧阳宋少府陟",
        "id": "edb138a4-d3fe-4756-b99a-fb0de2c818b6"
    },
    {
        "author": "李白",
        "paragraphs": [
            "陶令日日醉，不知五柳春。",
            "素琴本无弦，漉酒用葛巾。",
            "清风北牕下，自谓羲皇人。",
            "何时到栗里，一见平生亲。"
        ],
        "tags": [
            "写人",
            "生活",
            "赞美",
            "闲适",
            "写人诗"
        ],
        "title": "戏赠郑溧阳",
        "id": "de7fcf8a-b3f8-4431-a50e-f5f5f3cf78a1"
    },
    {
        "author": "李白",
        "paragraphs": [
            "昔在朗陵东，学禅白眉空。",
            "大地了镜彻，回旋寄轮风。",
            "揽彼造化力，持为我神通。",
            "晚谒泰山君，亲见日没云。",
            "中夜卧山月，拂衣逃人羣。",
            "授余金仙道，旷劫未始闻。",
            "冥机发天光，独朗谢垢氛。",
            "虚舟不系物，观化游江濆。",
            "江濆遇同声，道崖乃僧英。",
            "说法动海岳，游方化公卿。",
            "手秉玉麈尾，如登白楼亭。",
            "微言注百川，亹亹信可听。",
            "一风鼓羣有，万籁各自鸣。",
            "启闭八牕牖，托宿掣电霆。",
            "自言历天台，搏壁蹑翠屏。",
            "凌兢石桥去，恍惚入青冥。",
            "昔往今来归，绝景无不经。",
            "何日更携手，乘杯向蓬瀛。"
        ],
        "tags": [
            "泰山"
        ],
        "title": "赠僧崖公",
        "id": "8b64c987-9747-4113-b68b-956c5a74a9a2"
    },
    {
        "author": "李白",
        "paragraphs": [
            "朝登北湖亭，遥望瓦屋山。",
            "天清白露下，始觉秋风还。",
            "游子托主人，仰观眉睫间。",
            "目色送飞鸿，邈然不可攀。",
            "长吁相劝勉，何事来吴关。",
            "闻有贞义女，振穷溧水湾。",
            "清光了在眼，白日如披颜。",
            "高坟五六墩，崒兀栖猛虎。",
            "遗迹翳九泉，芳名动千古。",
            "子胥昔乞食，此女倾壶浆。",
            "运开展宿愤，入楚鞭平王。",
            "凛冽天地间，闻名若怀霜。",
            "壮夫或未达，十步九太行。",
            "与君拂衣去，万里同翱翔。"
        ],
        "title": "游溧阳北湖亭望瓦屋山怀古赠同旅",
        "id": "75d710be-1a60-444e-8e34-371cf0f9d56e"
    },
    {
        "author": "李白",
        "paragraphs": [
            "马上相逢揖马鞭，客中相见客中怜。",
            "欲邀击筑悲歌饮，正值倾家无酒钱。",
            "江东风光不借人，枉杀落花空自春。",
            "黄金逐手快意尽，昨日破产今朝贫。",
            "丈夫何事空啸傲，不如烧却头上巾。",
            "君为进士不得进，我被秋霜生旅鬓。",
            "时清不及英豪人，三尺童儿重廉蔺。",
            "匣中盘劒装䱜鱼，闲在腰间未用渠。",
            "且将换酒与君醉，醉归托宿吴专诸。"
        ],
        "tags": [
            "抒情",
            "写景",
            "伤怀",
            "怀才不遇"
        ],
        "title": "醉后赠从甥高镇",
        "id": "94819d98-45d2-4502-a306-2d1c9cff38d4"
    },
    {
        "author": "李白",
        "paragraphs": [
            "秋浦旧萧索，公庭人吏稀。",
            "因君树桃李，此地忽芳菲。",
            "摇笔望白云，开帘当翠微。",
            "时来引山月，纵酒酣清晖。",
            "而我爱夫子，淹留未忍归。"
        ],
        "title": "崔秋浦柳少府",
        "id": "996b4503-801b-489f-ae0e-1559e0475817"
    },
    {
        "author": "李白",
        "paragraphs": [
            "吾爱崔秋浦，宛然陶令风。",
            "门前五杨柳，井上二梧桐。",
            "山鸟下厅事，簷花落酒中。",
            "怀君未忍去，惆怅意无穷。"
        ],
        "title": "赠崔秋浦三首 一",
        "id": "2f4d5865-eba5-4c02-ac53-1250d3d4c7aa"
    },
    {
        "author": "李白",
        "paragraphs": [
            "崔令学陶令，北牕常昼眠。",
            "抱琴时弄月，取意任无弦。",
            "见客但倾酒，为官不爱钱。",
            "东臯春事起，种黍早归田。"
        ],
        "title": "赠崔秋浦三首 二",
        "id": "ed77a4c0-6438-4ab5-9953-27dc57e4779f"
    },
    {
        "author": "李白",
        "paragraphs": [
            "河阳花作县，秋浦玉为人。",
            "地逐名贤好，风随惠化春。",
            "水从天汉落，山逼画屏新。",
            "应念金门客，投沙吊楚臣。"
        ],
        "title": "赠崔秋浦三首 三",
        "id": "ab19feb0-04d7-441e-89e0-7580b407c8cd"
    },
    {
        "author": "李白",
        "paragraphs": [
            "昔在九江上，遥望九华峰。",
            "天河挂绿水，秀出九芙蓉。",
            "我欲一挥手，谁人可相从。",
            "君为东道主，于此卧云松。"
        ],
        "title": "望九华赠青阳韦仲堪",
        "id": "5c0f9c61-580a-42ff-a0ab-fcc322af93b3"
    },
    {
        "author": "李白",
        "paragraphs": [
            "昔别黄鹤楼，蹉跎淮海秋。",
            "俱飘零落叶，各散洞庭流。",
            "中年不相见，蹭蹬游吴越。",
            "何处我思君，天台绿萝月。",
            "会稽风月好，却遶剡溪回。",
            "云山海上出，人物镜中来。",
            "一度浙江北，十年醉楚台。",
            "荆门倒屈宋，梁苑倾邹枚。",
            "苦笑我夸诞，知音安在哉。",
            "大盗割鸿沟，如风扫秋叶。",
            "吾非济代人，且隐屏风叠。",
            "中夜天中望，忆君思见君。",
            "明朝拂衣去，永与海鸥羣。"
        ],
        "tags": [
            "庐山",
            "洞庭湖",
            "黄鹤楼"
        ],
        "title": "赠王判官时余归隐居庐山屏风叠",
        "id": "ec900f91-f6b5-48e6-ac23-9558b41f9c8a"
    },
    {
        "author": "李白",
        "paragraphs": [
            "月化五白龙，翻飞凌九天。",
            "胡沙惊北海，电扫洛阳川。",
            "虏箭雨宫阙，皇舆成播迁。",
            "英王受庙略，秉钺清南边。",
            "云旗卷海雪，金戟罗江烟。",
            "聚散百万人，弛张在一贤。",
            "霜台降羣彦，水国奉戎旃。",
            "绣服开宴语，天人借楼船。",
            "如登黄金台，遥谒紫霞仙。",
            "卷身编蓬下，冥机四十年。",
            "宁知草间人，腰下有龙泉。",
            "浮云在一决，誓欲清幽燕。",
            "愿与四座公，静谈金匮篇。",
            "齐心戴朝恩，不惜微躯捐。",
            "所冀旄头灭，功成追鲁连。"
        ],
        "tags": [
            "叙事",
            "爱国",
            "赞扬"
        ],
        "title": "在水军宴赠幕府诸侍御",
        "id": "602f1647-233b-4a4e-9aa0-cb11c90fac9c"
    },
    {
        "author": "李白",
        "paragraphs": [
            "马如一匹练，明日过吴门。",
            "乃是要离客，西来欲报恩。",
            "笑开燕匕首，拂拭竟无言。",
            "狄犬吠清洛，天津成塞垣。",
            "爱子隔东鲁，空悲断肠猨。",
            "林回弃白璧，千里阻同奔。",
            "君为我致之，轻赍涉淮原。",
            "精诚合天道，不媿远游魂。"
        ],
        "title": "赠武十七谔幷序",
        "id": "eb6cf52e-4b9f-49bd-bcf2-51314dc7a16c"
    },
    {
        "author": "李白",
        "paragraphs": [
            "阮籍为太守，乘驴上东平。",
            "剖竹十日间，一朝风化清。",
            "偶来拂衣去，谁测主人情。",
            "夫子理宿松，浮云知古城。",
            "扫地物莽然，秋来百草生。",
            "飞鸟还旧巢，迁人返躬耕。",
            "何慙宓子贱，不减陶渊明。",
            "吾知千载后，却掩二贤名。"
        ],
        "title": "赠闾丘宿松",
        "id": "7522f3a7-04f9-4114-8973-eb57c93a2017"
    },
    {
        "author": "李白",
        "paragraphs": [
            "胡马渡洛水，血流征战场。",
            "千门闭秋景，万姓危朝霜。",
            "贤相燮元气，再欣海县康。",
            "台庭有夔龙，列宿粲成行。",
            "羽翼三元圣，发辉两太阳。",
            "应念覆盆下，雪泣拜天光。"
        ],
        "title": "狱中上崔相涣",
        "id": "eed9b030-eed4-4c4a-86a9-a509e780fd26"
    },
    {
        "author": "李白",
        "paragraphs": [
            "独坐清天下，专征出海隅。",
            "九江皆渡虎，三郡尽还珠。",
            "组练明秋浦，楼船入郢都。",
            "风高初选将，月满欲平胡。",
            "杀气横千里，军声动九区。",
            "白猨慙劒术，黄石借兵符。",
            "戎虏行当翦，鲸鲵立可诛。",
            "自怜非剧孟，何以佐良图。"
        ],
        "title": "中丞宋公以吴兵三千赴河南军次寻阳脱余之囚参谋幕府因赠之",
        "id": "e52d1c6a-60e1-41e2-b664-dcaa855eec1c"
    },
    {
        "author": "李白",
        "paragraphs": [
            "昔在长安醉花柳，五侯七贵同杯酒。",
            "气岸遥凌豪士前，风流肯落他人后。",
            "夫子红颜我少年，章台走马著金鞭。",
            "文章献纳麒麟殿，歌舞淹留玳瑁筵。",
            "与君自谓长如此，宁知草动风尘起。",
            "函谷忽惊胡马来，秦宫桃李向明开。",
            "我愁远谪夜郎去，何日金鸡放赦回。"
        ],
        "title": "流夜郎赠辛判官",
        "id": "f190880a-4ece-4fab-9853-b67eb441042c"
    },
    {
        "author": "李白",
        "paragraphs": [
            "东平刘公干，南国秀余芳。",
            "一鸣即朱绂，五十佩银章。",
            "饮冰事戎幕，衣锦华水乡。",
            "铜官几万人，诤讼清玉堂。",
            "吐言贵珠玉，落笔回风霜。",
            "而我谢明主，衔哀投夜郎。",
            "归家酒债多，门客粲成行。",
            "高谈满四座，一日倾千觞。",
            "所求竟无绪，裘马欲摧藏。",
            "主人若不顾，明发钓沧浪。"
        ],
        "title": "赠刘都使",
        "id": "d2873fe6-8634-4ec0-b80b-16f3fc913f53"
    },
    {
        "author": "李白",
        "paragraphs": [
            "安石在东山，无心济天下。",
            "一起振横流，功成复潇洒。",
            "大贤有卷舒，季叶轻风雅。",
            "匡复属何人，君为知音者。",
            "传闻武安将，气振长平瓦。",
            "燕赵期洗清，周秦保宗社。",
            "登朝若有言，为访南迁贾。"
        ],
        "title": "赠常侍御",
        "id": "44fb14b9-0270-49d8-89b7-3f396c535f6b"
    },
    {
        "author": "李白",
        "paragraphs": [
            "少年解长劒，投赠即分离。",
            "何不断犀象，精光暗往时。",
            "蹉跎君自惜，窜逐我因谁。",
            "地远虞翻老，秋深宋玉悲。",
            "空摧芳桂色，不屈古松姿。",
            "感激平生意，劳歌寄此辞。"
        ],
        "title": "赠易秀才",
        "id": "b0eb6d91-a53f-4ba6-ba0e-f42f1b508f19"
    },
    {
        "author": "李白",
        "paragraphs": [
            "天上白玉京，十二楼五城。",
            "仙人抚我顶，结发受长生。",
            "误逐世间乐，颇穷理乱情。",
            "九十六圣君，浮云挂空名。",
            "天地赌一掷，未能望战争。",
            "试涉霸王略，将期轩冕荣。",
            "时命乃大谬，弃之海上行。",
            "学劒翻自哂，为文竟何成。",
            "劒非万人敌，文窃四海声。",
            "儿戏不足道，五噫出西京。",
            "临当欲去时，慷慨泪沾缨。",
            "叹君倜傥才，标举冠羣英。",
            "开筵引祖帐，慰此远徂征。",
            "鞍马若浮云，送余骠骑亭。",
            "歌钟不尽意，白日落昆明。",
            "十月到幽州，戈鋋若罗星。",
            "君王弃北海，扫地借长鲸。",
            "呼吸走百川，燕然可摧倾。",
            "心知不得语，却欲栖蓬瀛。",
            "弯弧惧天狼，挟矢不敢张。",
            "揽涕黄金台，呼天哭昭王。",
            "无人贵骏骨，騄耳空腾骧。",
            "乐毅傥再生，于今亦奔亡。",
            "蹉跎不得意，驱马还贵乡。",
            "逢君听弦歌，肃穆坐华堂。",
            "百里独太古，陶然卧羲皇。",
            "征乐昌乐馆，开筵列壶觞。",
            "贤豪间青娥，对烛俨成行。",
            "醉舞纷绮席，清歌绕飞梁。",
            "欢娱未终朝，秩满归咸阳。",
            "祖道拥万人，供帐遥相望。",
            "一别隔千里，荣枯异炎凉。",
            "炎凉几度改，九土中横溃。",
            "汉甲连胡兵，沙尘暗云海。",
            "草木摇杀气，星辰无光彩。",
            "白骨成丘山，苍生竟何罪。",
            "函关壮帝居，国命悬哥舒。",
            "长戟三十万，开门纳凶渠。",
            "公卿如犬羊，忠谠醢与葅。",
            "二圣出游豫，两京遂丘墟。",
            "帝子许专征，秉旄控强楚。",
            "节制非桓文，军师拥熊虎。",
            "人心失去就，贼势腾风雨。",
            "惟君固房陵，诚节冠终古。",
            "仆卧香炉顶，餐霞漱瑶泉。",
            "门开九江转，枕下五湖连。",
            "半夜水军来，浔阳满旌旃。",
            "空名适自误，迫胁上楼船。",
            "徒赐五百金，弃之若浮烟。",
            "辞官不受赏，飜谪夜郎天。",
            "夜郎万里道，西上令人老。",
            "扫荡六合清，仍为负霜草。",
            "日月无偏照，何由诉苍昊。",
            "良牧称神明，深仁恤交道。",
            "一忝青云客，三登黄鹤楼。",
            "顾慙祢处士，虚对鹦鹉洲。",
            "樊山霸气尽，寥落天地秋。",
            "江带峨眉雪，川横三峡流。",
            "万舸此中来，连帆过扬州。",
            "送此万里目，旷然散我愁。",
            "纱窗倚天开，水树绿如发。",
            "窥日畏衔山，促酒喜得月。",
            "吴娃与越艳，窈窕夸铅红。",
            "呼来上云梯，含笑出帘栊。",
            "对客小垂手，罗衣舞春风。",
            "宾跪请休息，主人情未极。",
            "览君荆山作，江鲍堪动色。",
            "清水出芙蓉，天然去雕饰。",
            "逸兴横素襟，无时不招寻。",
            "朱门拥虎士，列戟何森森。",
            "剪凿竹石开，萦流涨清深。",
            "登台坐水阁，吐论多英音。",
            "片辞贵白壁，一诺轻黄金。",
            "谓我不愧君，青鸟明丹心。",
            "五色云间鹊，飞鸣天上来。",
            "传闻赦书至，却放夜郎回。",
            "暖气变寒谷，炎烟生死灰。",
            "君登凤池去，忽弃贾生才。",
            "桀犬尚吠尧，匈奴笑千秋。",
            "中夜四五叹，常为大国忧。",
            "旌斾夹两山，黄河当中流。",
            "连鸡不得进，饮马空夷犹。",
            "安得羿善射，一箭落旄头。"
        ],
        "tags": [
            "黄河",
            "黄鹤楼",
            "长诗",
            "赠别",
            "忧愤",
            "自传",
            "水"
        ],
        "title": "经乱离后天恩流夜郎忆旧游书怀赠江夏韦太守良宰",
        "id": "4429abf8-a575-4067-b572-1ec4e31bc925"
    },
    {
        "author": "李白",
        "paragraphs": [
            "凤凰丹禁里，衔出紫泥书。",
            "昔放三湘去，今还万死余。",
            "仙郎久为别，客舍问何如。",
            "涸辙思流水，浮云失旧居。",
            "多慙华省贵，不以逐臣疎。",
            "复如竹林下，叨陪芳宴初。",
            "希君生羽翼，一化北溟鱼。"
        ],
        "title": "江夏使君叔席上赠史郎中",
        "id": "90edd84c-05d9-4f52-8364-252e435a0074"
    },
    {
        "author": "李白",
        "paragraphs": [
            "大梁贵公子，气盖苍梧云。",
            "若无三千客，谁道信陵君。",
            "救赵复存魏，英威天下闻。",
            "邯郸能屈节，访博从毛薛。",
            "夷门得隐沦，而与侯生亲。",
            "仍要鼓刀者，乃是袖槌人。",
            "好士不尽心，何能保其身。",
            "多君重然诺，意气遥相托。",
            "五马入市门，金鞍照城郭。",
            "都忘虎竹贵，且与荷衣乐。",
            "去去桃花源，何时见归轩。",
            "相思无终极，肠断朗江猨。"
        ],
        "tags": [
            "庐山"
        ],
        "title": "博平郑太守自庐山千里相寻入江夏北市门见访却之武陵立马赠别",
        "id": "cfd56752-c1d6-4a16-9cbc-89e46b6f3be8"
    },
    {
        "author": "李白",
        "paragraphs": [
            "汉求季布鲁朱家，楚逐伍胥去章华。",
            "万里南迁夜郎国，三年归及长风沙。",
            "闻道青云贵公子，锦帆游戏西江水。",
            "人疑天上坐楼船，水净霞明两重绮。",
            "相约相期何太深，棹歌摇艇月中寻。",
            "不同珠履三千客，别欲论交一片心。"
        ],
        "tags": [
            "长江"
        ],
        "title": "江上赠窦长史",
        "id": "5ae6306b-b91f-4004-a662-08b25538f28e"
    },
    {
        "author": "李白",
        "paragraphs": [
            "天落白玉棺，王乔辞叶县。",
            "一去未千年，汉阳复相见。",
            "犹乘飞凫舃，尚识仙人面。",
            "鬓发何青青，童颜皎如练。",
            "吾曾弄海水，清浅嗟三变。",
            "果惬麻姑言，时光速流电。",
            "与君数杯酒，可以穷欢宴。",
            "白云归去来，何事坐交战。"
        ],
        "title": "赠王汉阳",
        "id": "1b00ef2a-8516-4b42-b1cf-6aaebca65ca0"
    },
    {
        "author": "李白",
        "paragraphs": [
            "闻君罢官意，我抱汉川湄。",
            "借问久疎索，何如听讼时。",
            "天清江月白，心静海鸥知。",
            "应念投沙客，空余吊屈悲。"
        ],
        "title": "赠汉阳辅录事二首 一",
        "id": "142b27f0-534b-419c-a9b7-b88e7e5f5a7c"
    },
    {
        "author": "李白",
        "paragraphs": [
            "鹦鹉洲横汉阳渡，水引寒烟没江树。",
            "南浦登楼不见君，君今罢官在何处？汉口双鱼白锦鳞，令传尺素报情人。",
            "其中字数无多少，祗是相思秋复春。"
        ],
        "title": "赠汉阳辅录事二首 二",
        "id": "e109d594-3635-43ad-aa8f-36d820bcbd1b"
    },
    {
        "author": "李白",
        "paragraphs": [
            "胡骄马惊沙尘起，胡雏饮马天津水。",
            "君为张掖近酒泉，我窜三巴九千里。",
            "天地再新法令宽，夜郎迁客带霜寒。",
            "西忆故人不可见，东风吹梦到长安。",
            "宁期此地忽相遇，惊喜茫如堕烟雾。",
            "玉箫金管喧四筵，苦心不得申长句。",
            "昨日绣衣倾绿尊，病如桃李竟何言。",
            "昔骑天子大宛马，今乘款段诸侯门。",
            "赖遇南平豁方寸，复兼夫子持清论。",
            "有似山开万里云，四望青天解人闷。",
            "人闷还心闷，苦辛长苦辛。",
            "愁来饮酒二千石，寒灰重暖生阳春。",
            "山公醉后能骑马，别是风流贤主人。",
            "头陀云月多僧气，山水何曾称人意。",
            "不然鸣笳按鼓戏沧流，呼取江南女儿歌櫂讴。",
            "我且为君槌碎黄鹤楼，君亦为吾倒却鹉鹦洲。",
            "赤壁争雄如梦里，且须歌舞宽离忧。"
        ],
        "tags": [
            "黄鹤楼"
        ],
        "title": "江夏赠韦南陵冰",
        "id": "1a16c704-8bd3-4806-81c3-675cc27230f8"
    },
    {
        "author": "李白",
        "paragraphs": [
            "秋色无远近，出门尽寒山。",
            "白云遥相识，待我苍梧间。",
            "借问卢耽鹤，西飞几岁还。"
        ],
        "title": "赠卢司户",
        "id": "6f58597e-964d-40be-a11c-7c417d6de32e"
    },
    {
        "author": "李白",
        "paragraphs": [
            "少年不得意，落魄无安居。",
            "愿随任公子，欲钓吞舟鱼。",
            "常时饮酒逐风景，壮心遂与功名疎。",
            "兰生谷底人不锄，云在高山空卷舒。",
            "汉家天子驰驷马，赤军蜀道迎相如。",
            "天门九重谒圣人，龙颜一解四海春。",
            "彤庭左右呼万岁，拜贺明主收沈沦。",
            "翰林秉笔回英眄，麟阁峥嵘谁可见。",
            "承恩初入银台门，著书独在金銮殿。",
            "龙钩雕镫白玉鞍，象牀绮席黄金盘。",
            "当时笑我微贱者，却来请谒为交欢。",
            "一朝谢病游江海，畴昔相知几人在。",
            "前门长揖后门关，今日结交明日改。",
            "爱君山岳心不移，随君云雾迷所为。",
            "梦得池塘生春草，使我长价登楼诗。",
            "别后遥传临海作，可见羊何共和之。"
        ],
        "tags": [
            "抒情",
            "友谊"
        ],
        "title": "赠从弟南平太守之遥二首 一",
        "id": "bd64f135-e0f7-4e64-b62b-305d16cfc6e2"
    },
    {
        "author": "李白",
        "paragraphs": [
            "东平与南平，今古两步兵。",
            "素心爱美酒，不是顾专城。",
            "谪官桃源去，寻花几处行。",
            "秦人如旧识，出户笑相迎。"
        ],
        "title": "赠从弟南平太守之遥二首 二",
        "id": "a9f00848-7c46-467d-888c-e9bebe78167a"
    },
    {
        "author": "李白",
        "paragraphs": [
            "绣衣柱史何昂藏，铁冠白笔横秋霜。",
            "三军论事多引纳，堦前虎士罗干将。",
            "虽无二十五老者，且有一翁钱少阳。",
            "眉如松雪齐四皓，调笑可以安储皇。",
            "君能礼此最下士，九州拭目瞻清光。"
        ],
        "title": "赠潘侍御论钱少阳",
        "id": "574102be-b63f-4370-b187-4078e6ce44ba"
    },
    {
        "author": "李白",
        "paragraphs": [
            "竹实满秋浦，凤来何苦饥。",
            "还同月下鹊，三绕未安枝。",
            "夫子即琼树，倾柯拂羽仪。",
            "怀君恋明德，归去日相思。"
        ],
        "title": "赠柳圆",
        "id": "6b1e6556-5ba1-4be4-84aa-551518f746f5"
    },
    {
        "author": "李白",
        "paragraphs": [
            "黄口为人罗，白龙乃鱼服。",
            "得罪岂怨天，以愚陷网目。",
            "鲸鲵未翦灭，豺狼屡翻覆。",
            "悲作楚地囚，何日秦庭哭。",
            "遭逢二明主，前后两迁逐。",
            "去国愁夜郎，投身窜荒谷。",
            "半道雪屯蒙，旷如鸟出笼。",
            "遥欣克复美，光武安可同。",
            "天子巡劒阁，储皇守扶风。",
            "扬袂正北辰，开襟揽羣雄。",
            "胡兵出月窟，雷破关之东。",
            "左扫因右拂，旋收洛阳宫。",
            "回舆入咸京，席卷六合通。",
            "叱咤开帝业，手成天地功。",
            "大驾还长安，两日忽再中。",
            "一朝让宝位，劒玺传无穷。",
            "媿无秋豪力，谁念矍铄翁。",
            "弋者何所慕，高飞仰冥鸿。",
            "弃劒学丹砂，临鑪双玉童。",
            "寄言息夫子，岁晚陟方蓬。"
        ],
        "title": "流夜郎半道承恩放还兼欣克复之美书怀示息秀才",
        "id": "d35654bd-c4c4-45cd-be19-2d47b0bc092a"
    },
    {
        "author": "李白",
        "paragraphs": [
            "神器难窃弄，天狼窥紫宸。",
            "六龙迁白日，四海暗胡尘。",
            "昊穹降元宰，君子方经纶。",
            "澹然养浩气，歘起持大钧。",
            "秀骨象山岳，英谋合鬼神。",
            "佐汉解鸿门，生唐为后身。",
            "拥旄秉金钺，伐鼓乘朱轮。",
            "虎将如雷霆，总戎向东巡。",
            "诸侯拜马首，猛士骑鲸鳞。",
            "泽被鱼鸟悦，令行草木春。",
            "圣智不失时，建功及良辰。",
            "丑虏安足纪，可贻帼与巾。",
            "倒泻溟海珠，尽为入幕珍。",
            "冯异献赤伏，邓生倏来臻。",
            "庶同昆阳举，再覩汉仪新。",
            "昔为管将鲍，中奔吴隔秦。",
            "一生欲报主，百代思荣亲。",
            "其事竟不就，哀哉难重陈。",
            "卧病宿松山，苍茫空四邻。",
            "风云激壮志，枯槁惊常伦。",
            "闻君自天来，目张气益振。",
            "亚夫得剧孟，敌国空无人。",
            "扪蝨对桓公，愿得论悲辛。",
            "大块方噫气，何辞鼓青苹。",
            "斯言傥不合，归老汉江滨。"
        ],
        "title": "赠张相镐二首 一",
        "id": "bdd6a23e-199e-41ab-8924-869aa168ad8f"
    },
    {
        "author": "李白",
        "paragraphs": [
            "本家陇西人，先为汉边将。",
            "功略葢天地，名飞青云上。",
            "苦战竟不侯，富年颇惆怅。",
            "世传崆峒勇，气激金风壮。",
            "英烈遗厥孙，百代神犹王。",
            "十五观奇书，作赋凌相如。",
            "龙颜惠殊宠，麟阁凭天居。",
            "晚途未云已，蹭蹬遭谗毁。",
            "想像晋末时，崩腾胡尘起。",
            "衣冠陷锋镝，戎虏盈朝市。",
            "石勒窥神州，刘聪劫天子。",
            "抚劒夜吟啸，雄心日千里。",
            "誓欲斩鲸鲵，澄清洛阳水。",
            "六合洒霖雨，万物无彫枯。",
            "我挥一杯水，自笑何区区。",
            "因人耻成事，贵欲决良图。",
            "灭虏不言功，飘然陟蓬壶。",
            "惟有安期舃，留之沧海隅。"
        ],
        "title": "赠张相镐二首 二",
        "id": "eb308ac7-facf-4d88-9f84-de866c9f62f6"
    },
    {
        "author": "李白",
        "paragraphs": [
            "同州隔秋浦，闻吟猛虎词。",
            "晨朝来借问，知是谢杨儿。"
        ],
        "title": "闻谢杨儿吟猛虎词因此有赠",
        "id": "2661ebda-b1c5-452d-9d09-b59ed3b45d16"
    },
    {
        "author": "李白",
        "paragraphs": [
            "夜到清溪宿，主人碧巖里。",
            "簷楹挂星斗，枕席响风水。",
            "月落西山时，啾啾夜猨起。"
        ],
        "tags": [
            "抒情",
            "写景",
            "夜晚",
            "孤寂",
            "壮志未酬"
        ],
        "title": "宿清溪主人",
        "id": "9ded0e0f-8e24-4119-8536-896fb91f4fd4"
    },
    {
        "author": "李白",
        "paragraphs": [
            "邯郸四十万，同日陷长平。",
            "能回造化笔，或冀一人生。"
        ],
        "title": "系寻阳上崔相涣三首 一",
        "id": "a3c2d519-801e-4419-892f-b7affa1e7762"
    },
    {
        "author": "李白",
        "paragraphs": [
            "毛遂不堕井，曾参宁杀人。",
            "虚言误公子，投杼惑慈亲。",
            "白璧双明月，方知一玉真。"
        ],
        "title": "系寻阳上崔相涣三首 二",
        "id": "db9952a3-612e-4fb3-ae54-79cc011cb1db"
    },
    {
        "author": "李白",
        "paragraphs": [
            "虚传一片雨，枉作阳台神。",
            "纵为梦里相随去，不是襄王倾国人。"
        ],
        "title": "系寻阳上崔相涣三首 三",
        "id": "b2f40d4f-0c75-4fb4-b325-3e508749facf"
    },
    {
        "author": "李白",
        "paragraphs": [
            "贾生西望忆京华，湘浦南迁莫怨嗟。",
            "圣主恩深汉文帝，怜君不遣到长沙。"
        ],
        "title": "巴陵赠贾舍人",
        "id": "5f4a8832-1953-41cf-b202-a15e5faa5f48"
    },
    {
        "author": "李白",
        "paragraphs": [
            "去国客行远，还山秋梦长。",
            "梧桐落金井，一叶飞银牀。",
            "觉罢揽明镜，鬓毛飒已霜。",
            "良图委蔓草，古貌成枯桑。",
            "欲道心下事，时人疑夜光。",
            "因为洞庭叶，飘落之潇湘。",
            "令弟经济士，谪居我何伤。",
            "潜虬隐尺水，著论谈兴亡。",
            "客遇王子乔，口传不死方。",
            "入洞过天地，登真朝玉皇。",
            "吾将抚尔背，挥手遂翱翔。"
        ],
        "tags": [
            "洞庭湖"
        ],
        "title": "赠别舍人弟台卿之江南",
        "id": "79d04ecd-ef45-4094-a8a4-c3d9fffdebd0"
    },
    {
        "author": "李白",
        "paragraphs": [
            "书秃千兔毫，诗裁两牛腰。",
            "笔踪起龙虎，舞袖拂云霄。",
            "双歌二胡姬，更奏远清朝。",
            "举酒挑朔雪，从君不相饶。"
        ],
        "title": "醉后赠王历阳",
        "id": "e458c7a9-9749-4e9e-8ec0-c07ab91f5d9d"
    },
    {
        "author": "李白",
        "paragraphs": [
            "北堂千万寿，侍奉有光辉。",
            "先同稚子舞，更著老莱衣。",
            "因为小儿啼，醉倒月下归。",
            "人闻无此乐，此乐世中稀。"
        ],
        "title": "赠历阳褚司马",
        "id": "626d358d-52d3-4619-88cc-3b9772b90faf"
    },
    {
        "author": "李白",
        "paragraphs": [
            "有身莫犯飞龙鳞，有手莫辫猛虎须。",
            "君看昔日汝南市，白头仙人隐玉壶。",
            "子猷闻风动窻竹，相邀共醉杯中绿。",
            "历阳何异山阴时，白雪飞花乱人目。",
            "君家有酒我何愁，客多乐酣秉烛游。",
            "谢尚自能鸜鹆舞，相如免脱鹔鹴裘。",
            "清晨鼓櫂过江去，千里相思明月楼。"
        ],
        "title": "对雪醉后赠王历阳",
        "id": "e14e0303-5597-492f-8b24-7a968803e809"
    },
    {
        "author": "李白",
        "paragraphs": [
            "白若白鹭鲜，清如清唳蝉。",
            "受气有本性，不为外物迁。",
            "饮水箕山上，食雪首阳颠。",
            "回车避朝歌，掩口去盗泉。",
            "岧峣广成子，倜傥鲁仲连。",
            "卓绝二公外，丹心无间然。",
            "昔攀六龙飞，今作百炼铅。",
            "怀恩欲报主，投佩向北燕。",
            "弯弓绿弦开，满月不惮坚。",
            "闲骑骏马猎，一射两虎穿。",
            "回旋若流光，转背落双鸢。",
            "胡虏三叹息，兼知五兵权。",
            "鎗鎗突云将，却掩我之妍。",
            "多逢剿绝儿，先著祖生鞭。",
            "据鞍空矍铄，壮志竟谁宣。",
            "蹉跎复来归，忧恨坐相煎。",
            "无风难破浪，失计长江边。",
            "危苦惜颓光，金波忽三圆。",
            "时游敬亭上，闲听松风眠。",
            "或弄宛溪月，虚舟信洄沿。",
            "颜公二十万，尽付酒家钱。",
            "兴发每取之，聊向醉中仙。",
            "过此无一事，静谈秋水篇。",
            "君从九卿来，水国有丰年。",
            "鱼盐满市井，布帛如云烟。",
            "下马不作威，冰壶照清川。",
            "霜眉邑中叟，皆美太守贤。",
            "时时慰风俗，往往出东田。",
            "竹马数小儿，拜迎白鹿前。",
            "含笑问使君，日晚可回旋。",
            "遂归池上酌，掩抑清风絃。",
            "曾标横浮云，下抚谢朓肩。",
            "楼高碧海出，树古青萝悬。",
            "光禄紫霞杯，伊昔忝相传。",
            "良图扫沙漠，别梦绕旌旃。",
            "富贵日成疎，愿言杳无缘。",
            "登龙有直道，倚玉阻芳筵。",
            "敢献绕朝策，思同郭泰船。",
            "何言一水浅，似隔九重天。",
            "崔生何傲岸，纵酒复谈玄。",
            "身为名公子，英才苦迍邅。",
            "鸣凤托高梧，凌风何翩翩。",
            "安知慕羣客，弹劒拂秋莲。"
        ],
        "tags": [
            "长江",
            "抒情",
            "写人"
        ],
        "title": "赠宣城宇文太守兼呈崔侍御",
        "id": "ebd3c20e-ff69-47f8-8847-c3d7b2b0a091"
    },
    {
        "author": "李白",
        "paragraphs": [
            "赵得宝符盛，山河功业存。",
            "三千堂上客，出入拥平原。",
            "六国扬清风，英声何喧喧。",
            "大贤茂远业，虎竹光南藩。",
            "错落千丈松，虬龙盘古根。",
            "枝下无俗草，所植唯兰荪。",
            "忆在南阳时，始承国士恩。",
            "公为柱下史，脱绣归田园。",
            "伊昔簪白笔，幽都逐游魂。",
            "持斧冠三军，霜清天北门。",
            "差池宰两邑，鹗立重飞翻。",
            "焚香入兰台，起草多芳言。",
            "夔龙一顾重，矫翼凌翔鹓。",
            "赤县扬雷声，彊项闻至尊。",
            "惊飙颓秀木，迹屈道弥敦。",
            "出牧历三郡，所居猛兽奔。",
            "迁人同卫鹤，谬上懿公轩。",
            "自笑东郭履，侧慙狐白温。",
            "闲吟步竹石，精义忘朝昏。",
            "顦顇成丑士，风云何足论。",
            "狝猴骑土牛，羸马夹双辕。",
            "愿借羲皇景，为人照覆盆。",
            "溟海不振荡，何由纵鹏鲲。",
            "所期玄津白，倜傥假腾骞。"
        ],
        "title": "赠宣城赵太守悦",
        "id": "f4a74d37-6238-4149-a99f-6dfd4871c97f"
    },
    {
        "author": "李白",
        "paragraphs": [
            "淮南望江南，千里碧山对。",
            "我行倦过之，半落青天外。",
            "宗英佐雄郡，水陆相控带。",
            "长川豁中流，千里泻吴会。",
            "君心亦如此，包纳无小大。",
            "摇笔起风霜，推诚结仁爱。",
            "讼庭垂桃李，宾馆罗轩盖。",
            "何意苍梧云，飘然忽相会。",
            "才将圣不偶，命与时俱背。",
            "独立山海间，空老圣明代。",
            "知音不易得，抚劒增感慨。",
            "当结九万期，中途莫先退。"
        ],
        "title": "赠从弟宣州长史昭",
        "id": "3cac4f75-c3a3-4760-a886-52bacdc596f8"
    },
    {
        "author": "李白",
        "paragraphs": [
            "为草当作兰，为木当作松。",
            "兰秋香风远，松寒不改容。",
            "松兰相因依，萧艾徒丰茸。",
            "鸡与鸡幷食，鸾与鸾同枝。",
            "拣珠去沙砾，但有珠相随。",
            "远客投名贤，真堪写怀抱。",
            "若惜方寸心，待谁可倾倒。",
            "虞卿弃赵相，便与魏齐行。",
            "海上五百人，同日死田横。",
            "当时不好贤，岂传千古名。",
            "愿君同心人，于我少留情。",
            "寂寂还寂寂，出门迷所适。",
            "长铗归来乎，秋风思归客。"
        ],
        "title": "于五松山赠南陵常赞府",
        "id": "78e45e06-868d-49e0-a5e6-62fc878a50c4"
    },
    {
        "author": "李白",
        "paragraphs": [
            "我随秋风来，瑶草恐衰歇。",
            "中途寡名山，安得弄云月。",
            "渡江如昨日，黄叶向人飞。",
            "敬亭惬素尚，弭櫂流清辉。",
            "冰谷明且秀，陵峦抱江城。",
            "粲粲吴与史，衣冠耀天京。",
            "水国饶英奇，潜光卧幽草。",
            "会公真名僧，所在即为宝。",
            "开堂振白拂，高论横青云。",
            "雪山扫粉壁，墨客多新文。",
            "为余话幽栖，且述陵阳美。",
            "天开白龙潭，月映清秋水。",
            "黄山望石柱，突兀谁开张。",
            "黄鹤久不来，子安在苍茫。",
            "东南焉可穷，山鸟飞绝处。",
            "稠叠千万峰，相连入云去。",
            "闻此期振策，归来空闭关。",
            "相思如明月，可望不可攀。",
            "何当移白足，早晚凌苍山。",
            "且寄一书札，令予解愁颜。"
        ],
        "tags": [
            "黄山",
            "九华山",
            "山水",
            "写景",
            "抒情",
            "秋天"
        ],
        "title": "自梁园至敬亭山见会公谈陵阳山水兼期同游因有此赠",
        "id": "4b6b24f6-4341-40c5-9ee3-b51d9b4341ab"
    },
    {
        "author": "李白",
        "paragraphs": [
            "兰生不当户，别是闲庭草。",
            "夙被霜露欺，红荣已先老。",
            "谬接瑶华枝，结根君王池。",
            "顾无馨香美，叨沐清风吹。",
            "余芳若可佩，卒岁长相随。"
        ],
        "title": "赠友人三首 一",
        "id": "2c3c2f6b-ad7b-4fc1-a9d7-ced3af99f6e9"
    },
    {
        "author": "李白",
        "paragraphs": [
            "袖中赵匕首，买自徐夫人。",
            "玉匣闭霜雪，经燕复历秦。",
            "其事竟不捷，沦落归沙尘。",
            "持此愿投赠，与君同急难。",
            "荆卿一去后，壮士多摧残。",
            "长号易水上，为我扬波澜。",
            "凿井当及泉，张帆当济川。",
            "廉夫唯重义，骏马不劳鞭。",
            "人生贵相知，何必金与钱。"
        ],
        "title": "赠友人三首 二",
        "id": "786d292a-3b4f-4780-ab21-34e00f6ed18c"
    },
    {
        "author": "李白",
        "paragraphs": [
            "慢世薄功业，非无胷中画。",
            "谑浪万古贤，以为儿童剧。",
            "立产如广费，匡君怀长策。",
            "但苦山北寒，谁知道南宅。",
            "岁酒上逐风，霜鬓两边白。",
            "蜀主思孔明，晋家望安石。",
            "时人列五鼎，谈笑期一掷。",
            "虎伏被胡尘，渔歌游海滨。",
            "弊裘耻妻嫂，长劒托交亲。",
            "夫子秉家义，羣公难与隣。",
            "莫持西江水，空许东溟臣。",
            "他日青云去，黄金报主人。"
        ],
        "tags": [
            "长江"
        ],
        "title": "赠友人三首 三",
        "id": "eedb33b4-fdcb-41a5-8d7d-96c3d44b5929"
    },
    {
        "author": "李白",
        "paragraphs": [
            "延陵有宝劒，价重千黄金。",
            "观风历上国，暗许故人深。",
            "归来挂坟松，万古知其心。",
            "懦夫感达节，壮士激青衿。",
            "鲍生荐夷吾，一举置齐相。",
            "斯人无良朋，岂有青云望。",
            "临财不苟取，推分固词让。",
            "后世称其贤，英风邈难尚。",
            "论交但若此，友道孰云丧。",
            "多君骋逸藻，掩映当时人。",
            "舒文振颓波，秉德冠彝伦。",
            "卜居乃此地，共井为比隣。",
            "清琴弄云月，美酒娱冬春。",
            "薄德中见捐，忽之如遗尘。",
            "英豪未豹变，自古多艰辛。",
            "他人纵以疎，君意宜独亲。",
            "奈何成离居，相去复几许。",
            "飘风吹云霓，蔽目不得语。",
            "投珠冀相报，按劒恐相距。",
            "所思采芳兰，欲赠隔荆渚。",
            "沈忧心若醉，积恨泪如雨。",
            "愿假东壁辉，余光照贫女。"
        ],
        "tags": [
            "抒情",
            "友人",
            "叙事"
        ],
        "title": "陈情赠友人",
        "id": "4f7ff344-d530-4d17-8545-64e7e11ae25e"
    },
    {
        "author": "李白",
        "paragraphs": [
            "楚人不识凤，重价求山鸡。",
            "献主昔云是，今来方觉迷。",
            "自居漆园北，久别咸阳西。",
            "风飘落日去，节变流莺啼。",
            "桃李寒未开，幽关岂来蹊。",
            "逢君发花萼，若与青云齐。",
            "及此桑叶绿，春蚕起中闺。",
            "日出布谷鸣，田家拥锄犂。",
            "顾余乏尺土，东作谁相携。",
            "傅说降霖雨，公输造云梯。",
            "羌戎事未息，君子悲涂泥。",
            "报国有长策，成功羞执珪。",
            "无由谒明主，杖策还蓬藜。",
            "他年尔相访，知我在磻溪。"
        ],
        "title": "赠从弟冽",
        "id": "2a1cef11-7bd7-4e86-90db-d5622b12557c"
    },
    {
        "author": "李白",
        "paragraphs": [
            "贤人有素业，乃在沙塘陂。",
            "竹影扫秋月，荷衣落古池。",
            "闲读山海经，散帙卧遥帷。",
            "且耽田家乐，遂旷林中期。",
            "野酌劝芳酒，园蔬烹露葵。",
            "如能树桃李，为我结茅茨。"
        ],
        "title": "赠闾丘处士",
        "id": "34ea27c9-4378-4a90-a528-3bfd1f31940c"
    },
    {
        "author": "李白",
        "paragraphs": [
            "白玉一杯酒，绿杨三月时。",
            "春风余几日，两鬓各成丝。",
            "秉烛唯须饮，投竿也未迟。",
            "如逢渭川猎，犹可帝王师。"
        ],
        "tags": [
            "忧愤",
            "春天",
            "感慨",
            "抒怀",
            "饮酒"
        ],
        "title": "赠钱征君少阳",
        "id": "25f3ac1b-d579-4704-80d2-1d48a1865ce7"
    },
    {
        "author": "李白",
        "paragraphs": [
            "敬亭白云气，秀色连苍梧。",
            "下映双溪水，如天落镜湖。",
            "此中积龙象，独许濬公殊。",
            "风韵逸江左，文章动海隅。",
            "观心同水月，解领得明珠。",
            "今日逢支遁，高谈出有无。"
        ],
        "title": "赠宣州灵源寺仲濬公",
        "id": "725af0dd-9a6e-4534-9afd-b7c35eaa54e0"
    },
    {
        "author": "李白",
        "paragraphs": [
            "水客凌洪波，长鲸涌溟海。",
            "百川随龙舟，嘘吸竟安在。",
            "中有不死者，探得明月珠。",
            "高价倾宇宙，余辉照江湖。",
            "苞卷金缕褐，萧然若空无。",
            "谁人识此宝，窃笑有狂夫。",
            "了心何言说，各勉黄金躯。"
        ],
        "title": "赠僧朝美",
        "id": "a0c0fff7-0adb-4b54-b0af-ac71f5c0036e"
    },
    {
        "author": "李白",
        "paragraphs": [
            "梁有汤惠休，常从鲍照游。",
            "峨眉史怀一，独映陈公出。",
            "卓绝二道人，结交凤与麟。",
            "行融亦俊发，吾知有英骨。",
            "海若不隐珠，骊龙吐明月。",
            "大海乘虚舟，随波任安流。",
            "赋诗旃檀阁，纵酒鹦鹉洲。",
            "待我适东越，相携上白楼。"
        ],
        "title": "赠僧行融",
        "id": "1c26c1c1-738a-4b40-92ca-47f918bbbccd"
    },
    {
        "author": "李白",
        "paragraphs": [
            "请以双白璧，买君双白鷴。",
            "白鷴白如锦，白雪耻容颜。",
            "照影玉潭里，刷毛琪树间。",
            "夜栖寒月静，朝步落花闲。",
            "我愿得此鸟，翫之坐碧山。",
            "胡公能辍赠，笼寄野人还。"
        ],
        "tags": [
            "黄山",
            "写鸟",
            "抒怀",
            "赞美",
            "志向",
            "鸟"
        ],
        "title": "赠黄山胡公求白鷴",
        "id": "3284a2cb-0844-4ff8-b3ca-976dd1ba5d23"
    },
    {
        "author": "李白",
        "paragraphs": [
            "敬亭一回首，目尽天南端。",
            "仙者五六人，常闻此游盘。",
            "谿流琴高水，石耸麻姑坛。",
            "白龙降陵阳，黄鹤呼子安。",
            "羽化骑日月，云行翼鸳鸾。",
            "下视宇宙间，四溟皆波澜。",
            "汰绝目下事，从之复何难。",
            "百岁落半途，前期浩漫漫。",
            "彊食不成味，清晨起长叹。",
            "愿随子明去，炼火烧金丹。"
        ],
        "title": "登敬亭山南望怀古赠窦主簿",
        "id": "39e352e5-3e19-4fab-8dff-adf9dea2b380"
    },
    {
        "author": "李白",
        "paragraphs": [
            "双鹅飞洛阳，五马渡江徼。",
            "何意上东门，胡雏更长啸。",
            "中原走豺虎，烈火焚宗庙。",
            "太白昼经天，颓阳掩余照。",
            "王城皆荡覆，世路成奔峭。",
            "四海望长安，嚬眉寡西笑。",
            "苍生疑落叶，白骨空相吊。",
            "连兵似雪山，破敌谁能料。",
            "我垂北溟翼，且学南山豹。",
            "崔子贤主人，欢娱每相召。",
            "胡牀紫玉笛，却坐青云呌。",
            "杨花满州城，置酒同临眺。",
            "忽思剡溪去，水石远清妙。",
            "雪尽天地明，风开湖山貌。",
            "闷为洛生咏，醉发吴越调。",
            "赤霞动金光，日足森海峤。",
            "独散万古意，闲垂一溪钓。",
            "猨近天上啼，人移月边櫂。",
            "无以墨绶苦，来求丹砂要。",
            "华发长折腰，将贻陶公诮。"
        ],
        "tags": [
            "抒情",
            "战争",
            "分别"
        ],
        "title": "经乱后将避地剡中留赠崔宣城",
        "id": "9358ac19-de26-49ad-a115-d23d60474627"
    },
    {
        "author": "李白",
        "paragraphs": [
            "金镜霾六国，亡新乱天经。",
            "焉知高光起，自有羽翼生。",
            "萧曹安𡸣屼，耿贾摧欃枪。",
            "吾家有季父，杰出圣代英。",
            "虽无三台位，不借四豪名。",
            "激昂风云气，终协龙虎精。",
            "弱冠燕赵来，贤彦多逢迎。",
            "鲁连善谈笑，季布折公卿。",
            "遥知礼数绝，常恐不合幷。",
            "惕想结宵梦，素心久已冥。",
            "顾慙青云器，谬奉玉樽倾。",
            "山阳五百年，绿竹忽再荣。",
            "高歌振林木，大笑喧雷霆。",
            "落笔洒篆文，崩云使人惊。",
            "吐辞又炳焕，五色罗华星。",
            "秀句满江国，高才掞天庭。",
            "宰邑艰难时，浮云空古城。",
            "居人若薙草，扫地无纤茎。",
            "惠泽及飞走，农夫尽归耕。",
            "广汉水万里，长流玉琴声。",
            "雅颂播吴越，还如泰阶平。",
            "小子别金陵，来时白下亭。",
            "羣凤怜客鸟，差池相哀鸣。",
            "各拔五色毛，意重泰山轻。",
            "赠微所费广，斗水浇长鲸。",
            "弹劒歌苦寒，严风起前楹。",
            "月衔天门晓，霜落牛渚清。",
            "长叹即归路，临川空屏营。"
        ],
        "tags": [
            "泰山"
        ],
        "title": "献从叔当涂宰阳冰",
        "id": "ff0a0705-6342-41a1-880d-13a5e69e8c29"
    },
    {
        "author": "李白",
        "paragraphs": [
            "岁星入汉年，方朔见明主。",
            "调笑当时人，中天谢云雨。",
            "一去麒麟阁，遂将朝市乖。",
            "故交不过门，秋草日上阶。",
            "当时何特达，独与我心谐。",
            "置酒凌歊台，欢娱未曾歇。",
            "歌动白纻山，舞回天门月。",
            "问我心中事，为君前致辞。",
            "君看我才能，何似鲁仲尼。",
            "大圣犹不遇，小儒安足悲。",
            "云南五月中，频丧渡泸师。",
            "毒草杀汉马，张兵夺云旗。",
            "至今西二河，流血拥僵尸。",
            "将无七擒略，鲁女惜园葵。",
            "咸阳天下枢，累岁人不足。",
            "虽有数斗玉，不如一盘粟。",
            "赖得契宰衡，持钓慰风俗。",
            "自顾无所用，辞家方来归。",
            "霜惊壮士发，泪满逐臣衣。",
            "以此不安席，蹉跎身世违。",
            "终当灭卫谤，不受鲁人讥。"
        ],
        "tags": [
            "抒情",
            "壮志未酬",
            "怀才不遇",
            "愤懑"
        ],
        "title": "书怀赠南陵常赞府",
        "id": "56db3199-dc52-430b-974d-3a2b0bdbb8c6"
    },
    {
        "author": "李白",
        "paragraphs": [
            "李白乘舟将欲行，忽闻岸上踏歌声。",
            "桃花潭水深千尺，不及汪伦送我情。"
        ],
        "tags": [
            "描写水",
            "二年级上册",
            "友情",
            "送别",
            "离别",
            "水",
            "小学古诗",
            "写水"
        ],
        "title": "赠汪伦",
        "id": "d1737db3-ddf4-4eae-9c91-c16c9a03e41e"
    },
    {
        "author": "李白",
        "paragraphs": [
            "云卧三十年，好闲复爱仙。",
            "蓬壶虽冥绝，鸾鹤心悠然。",
            "归来桃花嵒，得憩云窗眠。",
            "对岭人共语，饮潭猨相连。",
            "时升翠微上，邈若罗浮巅。",
            "两岑抱东壑，一嶂横西天。",
            "树杂日易隐，崖倾月难圆。",
            "芳草换野色，飞萝摇春烟。",
            "入远构石室，选幽开上田。",
            "独此林下意，杳无区中缘。",
            "永辞霜台客，千载方来旋。"
        ],
        "title": "安陆白兆山桃花嵒寄刘侍御绾",
        "id": "064fe17e-fe88-4e01-a859-84adca604ebc"
    },
    {
        "author": "李白",
        "paragraphs": [
            "吴会一浮云，飘如远行客。",
            "功业莫从就，岁光屡奔迫。",
            "良图俄弃损，衰疾乃绵剧。",
            "古琴藏虚匣，长劒挂空壁。",
            "楚冠怀钟仪，越吟比庄舃。",
            "国门遥天外，乡路远山隔。",
            "朝忆相如台，夜梦子云宅。",
            "旅情初结缉，秋气方寂历。",
            "风入松下清，露出草间白。",
            "故人不可见，幽梦谁与适。",
            "寄书西飞鸿，赠尔慰离析。"
        ],
        "tags": [
            "抒情",
            "思乡",
            "抱负",
            "壮志未酬"
        ],
        "title": "淮南卧病书怀寄蜀中赵征君蕤",
        "id": "419d1ec1-102a-4928-8fb9-2be4dc160d0c"
    },
    {
        "author": "李白",
        "paragraphs": [
            "尝闻庞德公，家住洞湖水。",
            "终身栖鹿门，不入襄阳市。",
            "夫君弄明月，灭景清淮里。",
            "高踪邈难追，可与古人比。",
            "清扬杳莫覩，白云空望美。",
            "待我辞人间，携手访松子。"
        ],
        "title": "寄弄月溪吴山人",
        "id": "ff5cf55e-bce2-4e08-b9a0-77987bedc39a"
    },
    {
        "author": "李白",
        "paragraphs": [
            "何以折相赠，白花青桂枝。",
            "月华若夜雪，见此令人思。",
            "虽然剡溪兴，不异山阴时。",
            "明发怀二子，空吟招隐诗。"
        ],
        "title": "秋山寄卫尉张卿及王征君",
        "id": "bfc85b07-5bc5-42cb-8544-0e76f6a15680"
    },
    {
        "author": "李白",
        "paragraphs": [
            "出门见南山，引领意无限。",
            "秀色难为名，苍翠日在眼。",
            "有时白云起，天际自舒卷。",
            "心中与之然，托兴每不浅。",
            "何当造幽人，灭迹栖绝巘。"
        ],
        "tags": [
            "终南山",
            "向往",
            "生活",
            "写景",
            "抒情",
            "隐居"
        ],
        "title": "望终南山寄紫阁隐者",
        "id": "eb48e420-6508-44b6-9861-ec7ae959b266"
    },
    {
        "author": "李白",
        "paragraphs": [
            "浮阳灭霁景，万物生秋容。",
            "登楼送远目，伏槛观羣峰。",
            "原野旷超缅，关河纷杂重。",
            "清晖映竹日，翠色明云松。",
            "蹈海寄遐想，还山迷旧踪。",
            "徒然迫晚暮，未果谐心胷。",
            "结桂空伫立，折麻恨莫从。",
            "思君达永夜，长乐闻疎钟。"
        ],
        "title": "夕霁杜陵登楼寄韦繇",
        "id": "c01d1d5f-d7ed-4eef-85a2-f22229f01293"
    },
    {
        "author": "李白",
        "paragraphs": [
            "朝发汝海东，暮栖龙门中。",
            "水寒夕波急，木落秋山空。",
            "望极九霄迥，赏幽万壑通。",
            "目皓沙上月，心清松下风。",
            "玉斗横网户，银河耿花宫。",
            "兴在趣方逸，欢余情未终。",
            "凤驾忆王子，虎溪怀远公。",
            "桂枝坐萧瑟，棣华不复同。",
            "流恨寄伊水，盈盈焉可穷。"
        ],
        "title": "秋夜宿龙门香山寺奉寄王方城十七丈奉国莹上人从弟幼成令问",
        "id": "4925add5-c83c-4dce-b56c-5b7f47f25539"
    },
    {
        "author": "李白",
        "paragraphs": [
            "燕麦青青游子悲，河堤弱柳郁金枝。",
            "长条一拂春风去，尽日飘扬无定时。",
            "我在河南别离久，那堪坐此对窻牖。",
            "情人道来竟不来，何人共醉新丰酒。"
        ],
        "title": "春日独坐寄郑明府",
        "id": "a25fa0eb-d488-4fae-b528-820545fbb06a"
    },
    {
        "author": "李白",
        "paragraphs": [
            "红颜悲旧国，青岁歇芳洲。",
            "不待金门诏，空持宝劒游。",
            "海云迷驿道，江月隐乡楼。",
            "复作淮南客，因逢桂树留。"
        ],
        "tags": [
            "抒情",
            "友人"
        ],
        "title": "寄淮南友人",
        "id": "298dce1e-06ee-40c7-8ba4-8880c4936ad8"
    },
    {
        "author": "李白",
        "paragraphs": [
            "我来竟何事，高卧沙丘城。",
            "城边有古树，日夕连秋声。",
            "鲁酒不可醉，齐歌空复情。",
            "思君若汶水，浩荡寄南征。"
        ],
        "tags": [
            "怀念",
            "友情",
            "古体"
        ],
        "title": "沙丘城下寄杜甫",
        "id": "ceaabade-da26-45b9-adb0-9b5193b2c187"
    },
    {
        "author": "李白",
        "paragraphs": [
            "春华沧江月，秋色碧海云。",
            "离居盈寒暑，对此长思君。",
            "思君楚水南，望君淮山北。",
            "梦魂虽飞来，会面不可得。",
            "畴昔在嵩阳，同衾卧羲皇。",
            "绿萝笑簪绂，丹壑贱巖廊。",
            "晚途各分析，乘兴任所适。",
            "仆在雁门关，君为峨眉客。",
            "心悬万里外，影滞两乡隔。",
            "长劒复归来，相逢洛阳陌。",
            "陌上何喧喧，都令心意烦。",
            "迷津觉路失，托势随风飜。",
            "以兹谢朝列，长啸归故园。",
            "故园恣闲逸，求古散缥帙。",
            "久欲入名山，婚娶殊未毕。",
            "人生信多故，世事岂惟一。",
            "念此忧如焚，怅然若有失。",
            "闻君卧石门，宿昔契弥敦。",
            "方从桂树隐，不羨桃花源。",
            "高风起遐旷，幽人迹复存。",
            "松风清瑶瑟，溪月湛芳樽。",
            "安居偶佳赏，丹心期此论。"
        ],
        "title": "闻丹丘子于城北营石门幽居中有高凤遗迹仆离羣远怀亦有栖遁之志因叙旧以寄之",
        "id": "18447fa7-c2b3-4d8a-9327-d146752305f3"
    },
    {
        "author": "李白",
        "paragraphs": [
            "沙墩至梁苑，二十五长亭。",
            "大舶夹双艣，中流鹅鹳鸣。",
            "云天扫空碧，川岳涵余清。",
            "飞凫从西来，适与佳兴幷。",
            "眷言王乔舃，婉娈故人情。",
            "复此亲懿会，而增交道荣。",
            "沿洄且不定，飘忽怅徂征。",
            "暝投淮阴宿，欣得漂母迎。",
            "斗酒烹黄鸡，一餐感素诚。",
            "予为楚壮士，不是鲁诸生。",
            "有德必报之，千金耻为轻。",
            "缅书羇孤意，远寄櫂歌声。"
        ],
        "title": "淮阴书怀寄王宗成",
        "id": "5223cc8b-73be-4823-95f5-77e7ab0a2e48"
    },
    {
        "author": "李白",
        "paragraphs": [
            "杨花落尽子规啼，闻道龙标过五溪。",
            "我寄愁心与明月，随风直到夜郎西。"
        ],
        "tags": [
            "写景",
            "思乡",
            "友情",
            "七年级上册(课外)",
            "初中古诗"
        ],
        "title": "闻王昌龄左迁龙标遥有此寄",
        "id": "143d4c2b-89ef-4b8a-b6bd-462e0ee80571"
    },
    {
        "author": "李白",
        "paragraphs": [
            "我昔东海上，劳山餐紫霞。",
            "亲见安期公，食枣大如瓜。",
            "中年谒汉主，不惬还归家。",
            "朱颜谢春辉，白发见生涯。",
            "所期就金液，飞步登云车。",
            "愿随夫子天坛上，闲与仙人扫落花。"
        ],
        "tags": [
            "友情"
        ],
        "title": "寄王屋山人孟大融",
        "id": "cf5c6aa6-64e8-4d4d-b2d3-24904860d660"
    },
    {
        "author": "李白",
        "paragraphs": [
            "忆昔洛阳董糟丘，为余天津桥南造酒楼。",
            "黄金白璧买歌笑，一醉累月轻王侯。",
            "海内贤豪青云客，就中与君心莫逆。",
            "迥山转海不作难，倾情倒意无所惜。",
            "我向淮南攀桂枝，君留洛北愁梦思。",
            "不忍别，还相随，相随迢迢访仙城。",
            "三十六曲水回萦，一溪初入千花明。",
            "万壑度尽松风声，银鞍金络倒平地，汉东太守来相迎。",
            "紫阳之真人，邀我吹玉笙。",
            "餐霞楼上动仙乐，嘈然宛似鸾凤鸣。",
            "袖长管催欲轻举，汉中太守醉起舞。",
            "手持锦袍覆我身，我醉横眠枕其股。",
            "当筵意气凌九霄，星离雨散不终朝，分飞楚关山水遥。",
            "余既还山寻故巢，君亦归家渡渭桥。",
            "君家严君勇貔虎，作尹幷州遏戎虏。",
            "五月相呼度太行，摧轮不道羊肠苦。",
            "行来北凉岁月深，感君贵义轻黄金。",
            "琼杯绮食青玉案，使我醉饱无归心。",
            "时时出向城西曲，晋祠流水如碧玉。",
            "浮舟弄水箫鼓鸣，微波龙鳞莎草绿。",
            "兴来携妓恣经过，其若杨花似雪何。",
            "红粧欲醉宜斜日，百尺清潭写翠娥。",
            "翠娥婵娟初月辉，美人更唱舞罗衣。",
            "清风吹歌人空去，歌曲自绕行云飞。",
            "此时行乐难再遇，西游因献长杨赋。",
            "北阙青云不可期，东山白首还归去。",
            "渭桥南头一遇君，酂台之北又离羣。",
            "问余别恨知多少，落花春暮争纷纷。",
            "言亦不可尽，情亦不可极。",
            "呼儿长跪缄此辞，寄君千里遥相忆。"
        ],
        "tags": [
            "友情",
            "怀念"
        ],
        "title": "忆旧游寄谯郡元参军",
        "id": "fd2d4808-fd20-4f70-816d-1fcde61bf1b5"
    },
    {
        "author": "李白",
        "paragraphs": [
            "飘飘江风起，萧飒海树秋。",
            "登舻美清夜，挂席移轻舟。",
            "月随碧山转，水合青天流。",
            "杳如星河上，但觉云林幽。",
            "归路方浩浩，徂川去悠悠。",
            "徒悲蕙草歇，复听菱歌愁。",
            "岸曲迷后浦，沙明瞰前洲。",
            "怀君不可见，望远增离忧。"
        ],
        "title": "月夜江行寄崔员外宗之",
        "id": "2a0533d8-6508-48ab-9cfa-384bd1308de1"
    },
    {
        "author": "李白",
        "paragraphs": [
            "朝别朱雀门，暮栖白鹭洲。",
            "波光摇海月，星影入城楼。",
            "望美金陵宰，如思琼树忧。",
            "徒令魂入梦，飜觉夜成秋。",
            "绿水解人意，为余西北流。",
            "因声玉琴里，荡漾寄君愁。"
        ],
        "title": "宿白鹭洲寄杨江宁",
        "id": "fde2b52d-15c3-4d98-98bf-7e4af7853ede"
    },
    {
        "author": "李白",
        "paragraphs": [
            "潮水定可信，天风难与期。",
            "清晨西北转，薄暮东南吹。",
            "以此难挂席，佳期益相思。",
            "海月破圆影，菰蒋生绿池。",
            "昨日北湖梅，开花已满枝。",
            "今朝东门柳，夹道垂青丝。",
            "岁物忽如此，我来定几时。",
            "纷纷江上雪，草草客中悲。",
            "明发新林浦，空吟谢朓诗。"
        ],
        "title": "新林浦阻风寄友人",
        "id": "991e28f2-1ddb-4e26-9733-2bba76386fdd"
    },
    {
        "author": "李白",
        "paragraphs": [
            "南船正东风，北船来自缓。",
            "江上相逢借问君，语笑未了风吹断。",
            "闻君携伎访情人，应为尚书不顾身。",
            "堂上三千珠履客，瓮中百斛金陵春。",
            "恨我阻此乐，淹留楚江滨。",
            "月色醉远客，山花开欲然。",
            "春风狂杀人，一日剧三年。",
            "乘兴嫌太迟，焚却子猷船。",
            "梦见五柳枝，已堪挂马鞭。",
            "何日到彭泽，长歌陶令前。"
        ],
        "title": "寄韦南陵冰余江上乘兴访之遇寻颜尚书笑有此赠",
        "id": "d7850fc8-4941-4c5e-b282-2853bbe3e70d"
    },
    {
        "author": "李白",
        "paragraphs": [
            "肠断枝上猨，泪添山下樽。",
            "白云见我去，亦为我飞翻。"
        ],
        "title": "题情深树寄象公",
        "id": "5cf2626d-5277-4bc9-afb5-6d0d2562cdad"
    },
    {
        "author": "李白",
        "paragraphs": [
            "巢父将许由，未闻买山隐。",
            "道存迹自高，何惮去人近。",
            "纷吾下兹岭，地闲喧亦泯。",
            "门横羣岫开，水凿众泉引。",
            "屏高而在云，窦深莫能准。",
            "川光昼昏凝，林气夕凄紧。",
            "于焉摘朱果，兼得养玄牝。",
            "坐月观宝书，拂霜弄瑶轸。",
            "倾壶事幽酌，顾影还独尽。",
            "念君风尘游，傲尔令自哂。"
        ],
        "title": "北山独酌寄韦六",
        "id": "370f0a3c-5b12-4cc8-a40e-697fb9c5590e"
    },
    {
        "author": "李白",
        "paragraphs": [
            "晚登高楼望，木落双江清。",
            "寒山饶积翠，秀色连州城。",
            "目送楚云尽，心悲胡雁声。",
            "相思不可见，回首故人情。"
        ],
        "title": "寄当涂赵少府炎",
        "id": "0a33174f-965c-4636-8f9b-8fb94b858c0f"
    },
    {
        "author": "李白",
        "paragraphs": [
            "吴地桑叶绿，吴蚕已三眠。",
            "我家寄东鲁，谁种龟阴田。",
            "春事已不及，江行复茫然。",
            "南风吹归心，飞堕酒楼前。",
            "楼东一株桃，枝叶拂青烟。",
            "此树我所种，别来向三年。",
            "桃今与楼齐，我行尚未旋。",
            "娇女字平阳，折花倚桃边。",
            "折花不见我，泪下如流泉。",
            "小儿名伯禽，与姊亦齐肩。",
            "双行桃树下，抚背复谁怜。",
            "念此失次第，肝肠日忧煎。",
            "裂素写远意，因之汶阳川。"
        ],
        "title": "寄东鲁二稚子",
        "id": "3638c98b-8b8e-4847-a0b9-9c54e2ce6e5e"
    },
    {
        "author": "李白",
        "paragraphs": [
            "我携一樽酒，独上江祖石。",
            "自从天地开，更长几千尺。",
            "举杯向天笑，天回日西照。",
            "永愿坐此石，长垂严陵钓。",
            "寄谢山中人，可与尔同调。"
        ],
        "title": "独酌清溪江石上寄权昭夷",
        "id": "08e81f11-6bc9-4416-bf6e-55d770d4fb92"
    },
    {
        "author": "李白",
        "paragraphs": [
            "婵娟罗浮月，摇艳桂水云。",
            "美人竟独往，而我安得羣。",
            "一朝语笑隔，万里懽情分。",
            "沈吟彩霞没，梦寐羣芳歇。",
            "归鸿渡三湘，游子在百粤。",
            "边尘染衣劒，白日彫华发。",
            "春风变楚关，秋声落吴山。",
            "草木结悲绪，风沙凄苦颜。",
            "朅来已永久，颓思如循环。",
            "飘飘限江裔，想像空留滞。",
            "离忧每醉心，别泪徒盈袂。",
            "坐愁青天末，出望黄云蔽。",
            "目极何悠悠，梅花南岭头。",
            "空长灭征鸟，水阔无还舟。",
            "宝劒终难托，金囊非易求。",
            "归来傥有问，桂树山之幽。"
        ],
        "title": "禅房怀友人岑伦",
        "id": "cbabd3ac-79d7-4c55-a602-0ef317bea2f9"
    },
    {
        "author": "李白",
        "paragraphs": [
            "我本楚狂人，凤歌笑孔丘。",
            "手持绿玉杖，朝别黄鹤楼。",
            "五岳寻仙不辞远，一生好入名山游。",
            "庐山秀出南斗傍，屏风九叠云锦张，影落明湖青黛光。",
            "金阙前开二峰长，银河倒挂三石梁。",
            "香炉瀑布遥相望，回厓沓嶂凌苍苍。",
            "翠影红霞映朝日，鸟飞不到吴天长。",
            "登高壮观天地间，大江茫茫去不还。",
            "黄云万里动风色，白波九道流雪山。",
            "好为庐山谣，兴因庐山发。",
            "闲窥石镜清我心，谢公行处苍苔没。",
            "早服还丹无世情，琴心三叠道初成。",
            "遥见仙人彩云里，手把芙蓉朝玉京。",
            "先期汗漫九垓上，愿接卢敖游太清。"
        ],
        "tags": [
            "唐诗三百首",
            "庐山",
            "黄鹤楼",
            "写景",
            "归隐",
            "七言古诗",
            "山水"
        ],
        "title": "庐山谣寄卢侍御虚舟",
        "id": "4e491c2f-c3c8-487f-8e76-63bd0a811b30"
    },
    {
        "author": "李白",
        "paragraphs": [
            "浪动灌婴井，寻阳江上风。",
            "开帆入天镜，直向彭湖东。",
            "落景转疎雨，晴云散远空。",
            "名山发佳兴，清赏亦何穷。",
            "石镜挂遥月，香炉灭彩虹。",
            "相思俱对此，举目与君同。"
        ],
        "tags": [
            "抒情",
            "写景",
            "赞美"
        ],
        "title": "下寻阳城汎彭蠡寄黄判官",
        "id": "b191e602-b7d6-4eae-b9b4-600affd2a481"
    },
    {
        "author": "李白",
        "paragraphs": [
            "自笑客行久，我行定几时。",
            "绿杨已可折，攀取最长枝。",
            "翩翩弄春色，延伫寄相思。",
            "谁言贵此物，意愿重琼蕤。",
            "昨梦见惠连，朝吟谢公诗。",
            "东风引碧草，不觉生华池。",
            "临翫忽云夕，杜鹃夜鸣悲。",
            "怀君芳岁歇，庭树落红滋。"
        ],
        "title": "书情寄从弟邠州长史昭",
        "id": "90cb58db-fcab-454d-b5fe-178e6d5b4ff6"
    },
    {
        "author": "李白",
        "paragraphs": [
            "南湖秋月白，王宰夜相邀。",
            "锦帐郎官醉，罗衣舞女娇。",
            "笛声喧沔鄂，歌曲上云霄。",
            "别后空愁我，相思一水遥。"
        ],
        "title": "寄王汉阳",
        "id": "64b4d54f-cfac-4f5c-bdfa-60063975a47f"
    },
    {
        "author": "李白",
        "paragraphs": [
            "朱绂遗尘境，青山谒梵筵。",
            "金绳开觉路，宝筏度迷川。",
            "岭树攒飞栱，嵒花覆谷泉。",
            "墖形标海月，楼势出江烟。",
            "香气三天下，钟声万壑连。",
            "荷秋珠已满，松密盖初圆。",
            "鸟聚疑闻法，龙参若护禅。",
            "媿非流水韵，叨入伯牙弦。"
        ],
        "tags": [
            "友人",
            "春天",
            "写景",
            "赞美"
        ],
        "title": "春日归山寄孟浩然",
        "id": "9b3e2250-6bfc-4ade-b89c-f3df7c622586"
    },
    {
        "author": "李白",
        "paragraphs": [
            "朝别凌烟楼，贤豪满行舟。",
            "暝投永华寺，宾散予独醉。",
            "愿结九江流，添成万行泪。",
            "写意寄庐岳，何当来此地。",
            "天命有所悬，安得苦愁思。"
        ],
        "title": "流夜郎永华寺寄寻阳羣官",
        "id": "7269d2d6-e426-4083-8869-2a12dedf9f95"
    },
    {
        "author": "李白",
        "paragraphs": [
            "扬帆借天风，水驿苦不缓。",
            "平明及西塞，已先投沙伴。",
            "回峦引羣峰，横蹙楚山断。",
            "砯冲万壑会，震沓百川满。",
            "龙怪潜溟波，俟时救炎旱。",
            "我行望雷雨，安得霑枯散。",
            "鸟去天路长，人愁春光短。",
            "空将泽畔吟，寄尔江南管。"
        ],
        "tags": [
            "抒情",
            "自然",
            "写景"
        ],
        "title": "流夜郎至西塞驿寄裴隐",
        "id": "3e3ca5d2-67e8-4fc9-9294-350c16699678"
    },
    {
        "author": "李白",
        "paragraphs": [
            "去岁左迁夜郎道，琉璃砚水长枯槁。",
            "今年敕放巫山阳，蛟龙笔翰生辉光。",
            "圣主还听子虚赋，相如却与论文章。",
            "愿扫鹦鹉洲，与君醉百场。",
            "啸起白云飞七泽，歌吟渌水动三湘。",
            "莫惜连船沽美酒，千金一掷买春芳。"
        ],
        "tags": [
            "喜悦",
            "抒情"
        ],
        "title": "自汉阳病酒归寄王明府",
        "id": "bf60c55c-69c4-45e8-a07c-a13a39619aa3"
    },
    {
        "author": "李白",
        "paragraphs": [
            "汉阳江上柳，望客引东枝。",
            "树树花如雪，纷纷乱若丝。",
            "春风传我意，草木别前知。",
            "寄谢弦歌宰，西来定未迟。"
        ],
        "title": "望汉阳柳色寄王宰",
        "id": "be77ebcd-07a2-48f3-8ac9-8290a154dbe6"
    },
    {
        "author": "李白",
        "paragraphs": [
            "谁道此水广，狭如一匹练。",
            "江夏黄鹤楼，青山汉阳县。",
            "大语犹可闻，故人难可见。",
            "君草陈琳檄，我书鲁连箭。",
            "报国有壮心，龙颜不回眷。",
            "西飞精卫鸟，东海何由填。",
            "鼓角徒悲鸣，楼船习征战。",
            "抽劒步霜月，夜行空庭徧。",
            "长呼结浮云，埋没顾荣扇。",
            "他日观军容，投壶接高宴。"
        ],
        "tags": [
            "黄鹤楼"
        ],
        "title": "江夏寄汉阳辅录事",
        "id": "f7a8ab10-7d41-4091-9f86-0e4b3bde6196"
    },
    {
        "author": "李白",
        "paragraphs": [
            "闻道春还未相识，走傍寒梅访消息。",
            "昨夜东风入武阳，陌头杨柳黄金色。",
            "碧水浩浩云茫茫，美人不来空断肠。",
            "预拂青山一片石，与君连日醉壶觞。"
        ],
        "tags": [
            "思念",
            "春天"
        ],
        "title": "早春寄王汉阳",
        "id": "423c1905-c138-41b5-8eb8-33a6a41171f3"
    },
    {
        "author": "李白",
        "paragraphs": [
            "汉水波浪远，巫山云雨飞。",
            "东风吹客梦，西落此中时。",
            "觉后思白帝，佳人与我违。",
            "瞿塘饶贾客，音信莫令稀。"
        ],
        "title": "江上寄巴东故人",
        "id": "5c88243f-1960-4e49-895d-0e2398b973e6"
    },
    {
        "author": "李白",
        "paragraphs": [
            "霜落江始寒，枫叶绿未脱。",
            "客行悲清秋，永路苦不达。",
            "沧波眇川汜，白日隐天末。",
            "停櫂依林峦，惊猿相呌聒。",
            "夜分河汉转，起视溟涨阔。",
            "凉风何萧萧，流水鸣活活。",
            "浦沙净如洗，海月明可掇。",
            "兰交空怀思，琼树讵解渴。",
            "勗哉沧洲心，岁晚庶不夺。",
            "幽赏颇自得，兴远与谁豁。"
        ],
        "tags": [
            "人生",
            "抒怀",
            "写景",
            "秋天",
            "怀才不遇"
        ],
        "title": "江上寄元六林宗",
        "id": "3496ba9e-7d59-4027-b052-887c6f54825f"
    },
    {
        "author": "李白",
        "paragraphs": [
            "尔佐宣州郡，守官清且闲。",
            "常夸云月好，邀我敬亭山。",
            "五落洞庭叶，三江游未还。",
            "相思不可见，叹息损朱颜。"
        ],
        "tags": [
            "洞庭湖"
        ],
        "title": "寄从弟宣州长史昭",
        "id": "ff73ae4f-014f-4779-9c70-abf1a7614dd8"
    },
    {
        "author": "李白",
        "paragraphs": [
            "我游东亭不见君，沙上行将白鹭羣。",
            "白鹭行时散飞去，又如雪点青山云。",
            "欲往泾溪不辞远，龙门蹙波虎眼转。",
            "杜鹃花开春已阑，归向陵阳钓鱼晚。"
        ],
        "title": "泾溪东亭寄郑少府谔",
        "id": "c172189d-9be5-467f-a258-3e15ca56c884"
    },
    {
        "author": "李白",
        "paragraphs": [
            "九日茱萸熟，插鬓伤早白。",
            "登高望山海，满目悲古昔。",
            "远访投沙人，因为逃名客。",
            "故交竟谁在，独有崔亭伯。",
            "重阳不相知，载酒任所适。",
            "手持一枝菊，调笑二千石。",
            "日暮岸帻归，传呼隘阡陌。",
            "彤襜双白鹿，宾从何辉赫。",
            "夫子在其间，遂成云霄隔。",
            "良辰与美景，两地方虚掷。",
            "晚从南峰归，萝月下水壁。",
            "却登郡楼望，松色寒转碧。",
            "咫尺不可亲，弃我如遗舃。"
        ],
        "tags": [
            "友情",
            "重阳节",
            "感叹"
        ],
        "title": "宣州九日闻崔四侍御与宇文太守游敬亭余时登响山不同此赏醉后寄崔侍御二首 一",
        "id": "30994057-c0f7-4839-aff6-4d912a65e415"
    },
    {
        "author": "李白",
        "paragraphs": [
            "九卿天上落，五马道傍来。",
            "列戟朱门晓，褰帏碧嶂开。",
            "登高望远海，召客得英才。",
            "紫绶懽情洽，黄花逸兴催。",
            "山从图上见，溪即镜中回。",
            "遥羨重阳作，应过戏马台。"
        ],
        "title": "宣州九日闻崔四侍御与宇文太守游敬亭余时登响山不同此赏醉后寄崔侍御二首 二",
        "id": "d086ca66-0649-4b3b-9349-c5ce12825d78"
    },
    {
        "author": "李白",
        "paragraphs": [
            "宛溪霜夜听猿愁，去国长为不系舟。",
            "独怜一雁飞南海，却羨双溪解北流。",
            "高人屡解陈蕃榻，过客难登谢朓楼。",
            "此处别离同落叶，朝朝分散敬亭秋。"
        ],
        "tags": [
            "人生",
            "友情",
            "相思"
        ],
        "title": "寄崔侍御",
        "id": "aa6cab85-4f83-4345-af8a-7ffeb0447ae9"
    },
    {
        "author": "李白",
        "paragraphs": [
            "蓝岑竦天壁，突兀如鲸额。",
            "奔蹙横澄潭，势吞落星石。",
            "沙带秋月明，水摇寒山碧。",
            "佳镜宜缓櫂，清辉能留客。",
            "恨君阻欢游，使我自惊惕。",
            "所期俱卜筑，结茅炼金液。"
        ],
        "tags": [
            "写山",
            "友人",
            "劝诫",
            "描写山",
            "隐居"
        ],
        "title": "泾溪南蓝山下有落星潭可以卜筑余泊舟石上寄何判官昌浩",
        "id": "107b5580-f95e-4803-865c-5b6c6e25c90a"
    },
    {
        "author": "李白",
        "paragraphs": [
            "西经大蓝山，南来漆林渡。",
            "水色倒空青，林烟横积素。",
            "漏流昔吞翕，沓浪竞奔注。",
            "潭落天上星，龙开水中雾。",
            "峣巖注公栅，突兀陈焦墓。",
            "岭峭纷上干，川明屡回顾。",
            "因思万夫子，解渴同琼树。",
            "何日覩清光，相欢咏佳句。"
        ],
        "title": "早过漆林渡寄万巨",
        "id": "7c270f72-0b5b-47b2-a940-9084b117c9c1"
    },
    {
        "author": "李白",
        "paragraphs": [
            "我家敬亭下，輙继谢公作。",
            "相去数百年，风期宛如昨。",
            "登高素秋月，下望青山郭。",
            "俯视鸳鸯羣，饮啄自鸣跃。",
            "夫子虽蹭蹬，瑶台雪中鹤。",
            "独立窥浮云，其心在寥廓。",
            "时来顾我笑，一饭葵与藿。",
            "世路如秋风，相逢尽萧索。",
            "腰间玉具劒，意许无遗诺。",
            "壮士不可轻，相期在云阁。"
        ],
        "title": "游敬亭寄崔侍御",
        "id": "005b52e9-ee73-494b-b318-734b7278bd8a"
    },
    {
        "author": "李白",
        "paragraphs": [
            "三山怀谢朓，水澹望长安。",
            "芜没河阳县，秋江正北看。",
            "卢龙霜气冷，鳷鹊月光寒。",
            "耿耿忆琼树，天涯寄一懽。"
        ],
        "tags": [
            "思念",
            "友人",
            "夜晚"
        ],
        "title": "三山望金陵寄殷淑",
        "id": "d7ee6c92-bb81-420a-bd3a-d9b9392ee2d5"
    },
    {
        "author": "李白",
        "paragraphs": [
            "沧江溯流归，白璧见秋月。",
            "秋月照白璧，皓如山阴雪。",
            "幽人停宵征，贾客忘早发。",
            "进帆天门山，回首牛渚没。",
            "川长信风来，日出宿雾歇。",
            "故人在咫尺，新赏成胡越。",
            "寄君青兰花，惠好庶不绝。"
        ],
        "tags": [
            "天门山",
            "抒情",
            "写景",
            "友人"
        ],
        "title": "自金陵溯流过白璧山翫月达天门寄句容王主簿",
        "id": "330102f7-2088-43aa-b5b3-573c1e00688d"
    },
    {
        "author": "李白",
        "paragraphs": [
            "淮王爱八公，携手绿云中。",
            "小子忝枝叶，亦攀丹桂丛。",
            "谬以词赋重，而将枚马同。",
            "何日背淮水，东之观土风。"
        ],
        "title": "寄上吴王三首 一",
        "id": "49929f71-f38b-4979-bf87-51b84379a94d"
    },
    {
        "author": "李白",
        "paragraphs": [
            "坐啸庐江静，闲闻进玉觞。",
            "去时无一物，东壁挂胡牀。"
        ],
        "title": "寄上吴王三首 二",
        "id": "0f4418dd-2978-46b9-ba18-13e7b821d066"
    },
    {
        "author": "李白",
        "paragraphs": [
            "英明庐江守，声誉广平籍。",
            "洒扫黄金台，招邀青云客。",
            "客曾与天通，出入清禁中。",
            "襄王怜宋玉，愿入兰台宫。"
        ],
        "title": "寄上吴王三首 三",
        "id": "b9967d42-821c-4429-8d49-36b98557e70b"
    },
    {
        "author": "李白",
        "paragraphs": [
            "我觉秋兴逸，谁云秋兴悲。",
            "山将落日去，水与晴空宜。",
            "鲁酒白玉壶，送行驻金羁。",
            "歇鞍憩古木，解带挂横枝。",
            "歌鼓川上亭，曲度神飙吹。",
            "云归碧海夕，鴈没青天时。",
            "相失各万里，茫然空尔思。"
        ],
        "tags": [
            "豪放",
            "抒情",
            "送别",
            "友人",
            "秋天"
        ],
        "title": "秋日鲁郡尧祠亭上宴别杜补阙范侍御",
        "id": "14e574e8-1a27-4f34-8158-66a8548ddc00"
    },
    {
        "author": "李白",
        "paragraphs": [
            "谁道泰山高，下却鲁连节。",
            "谁云秦军众，摧却鲁连舌。",
            "独立天地间，清风洒兰雪。",
            "夫子还倜傥，攻文继前烈。",
            "错落石上松，无为秋霜折。",
            "赠言镂宝刀，千岁庶不灭。"
        ],
        "tags": [
            "泰山"
        ],
        "title": "别鲁颂",
        "id": "5f58bb3c-db82-4f06-8ec1-07d6aba4512a"
    },
    {
        "author": "李白",
        "paragraphs": [
            "吾兄诗酒继陶君，试宰中都天下闻。",
            "东楼喜奉连枝会，南陌愁为落叶分。",
            "城隅渌水明秋日，海上青山隔暮云。",
            "取醉不辞留夜月，鴈行中断惜离羣。"
        ],
        "title": "别中都明府兄",
        "id": "e50c7847-073b-4256-8126-719dc53ecc72"
    },
    {
        "author": "李白",
        "paragraphs": [
            "海客谈瀛洲，烟涛微茫信难求。",
            "越人语天姥，云霓明灭或可覩。",
            "天姥连天向天横，势拔五岳掩赤城。",
            "天台四万八千丈，对此欲倒东南倾。",
            "我欲因之梦吴越，一夜飞度镜湖月。",
            "湖月照我影，送我至剡溪。",
            "谢公宿处今尚在，渌水荡漾清猨啼。",
            "脚著谢公屐，身登青云梯。",
            "半壁见海日，空中闻天鸡。",
            "千巖万转路不定，迷花倚石忽已暝。",
            "熊咆龙吟殷巖泉，栗深林兮惊层巅。",
            "云青青兮欲雨，水澹澹兮生烟。",
            "列缺霹雳，丘峦崩摧。",
            "洞天石扇，訇然中开。",
            "青冥浩荡不见底，日月照耀金银台。",
            "霓为衣兮风为马，云之君兮纷纷而来下。",
            "虎鼓瑟兮鸾回车，仙之人兮列如麻。",
            "忽魂悸以魄动，怳惊起而长嗟。",
            "惟觉时之枕席，失向来之烟霞。",
            "世间行乐亦如此，古来万事东流水。",
            "别君去时何时还，且放白鹿青崖间，须行即骑访名山。",
            "安能摧眉折腰事权贵？使我不得开心颜。"
        ],
        "tags": [
            "唐诗三百首",
            "一年级下册",
            "七言古诗",
            "高中古诗",
            "记梦",
            "古体"
        ],
        "title": "梦游天姥吟留别",
        "id": "606d0bd8-31d2-4a7a-97ee-341956e7be60"
    },
    {
        "author": "李白",
        "paragraphs": [
            "我昔钓白龙，放龙溪水傍。",
            "道成本欲去，挥手凌苍苍。",
            "时来不关人，谈笑游轩皇。",
            "献纳少成事，归休辞建章。",
            "十年罢西笑，览镜如秋霜。",
            "闭劒琉璃匣，炼丹紫翠房。",
            "身佩豁落图，腰垂虎鞶囊。",
            "仙人驾彩凤，志在穷遐荒。",
            "恋子四五人，裴回未翱翔。",
            "东流送白日，骤歌兰蕙芳。",
            "仙宫两无从，人间久摧藏。",
            "范蠡说句践，屈平去怀王。",
            "飘飘紫霞心，流浪忆江乡。",
            "愁为万里别，复此一衔觞。",
            "淮水帝王州，金陵绕丹阳。",
            "楼台照海色，衣马摇川光。",
            "及此北望君，相思泪成行。",
            "朝云落梦渚，瑶草空高堂。",
            "帝子隔洞庭，青枫满潇湘。",
            "怀君路绵邈，览古情凄凉。",
            "登岳眺百川，杳然万恨长。",
            "知恋峨眉去，弄景偶骑羊。"
        ],
        "tags": [
            "洞庭湖"
        ],
        "title": "留别曹南羣官之江南",
        "id": "3b2213a7-0259-4177-9efd-9649879e36f8"
    },
    {
        "author": "李白",
        "paragraphs": [
            "太公渭川水，李斯上蔡门。",
            "钓周猎秦安黎元，小鱼㕙兔何足言。",
            "天张云卷有时节，吾徒莫叹羝触藩。",
            "于公白首大梁野，使人怅望何可论。",
            "既知朱亥为壮士，且愿束心秋毫里。",
            "秦赵虎争血中原，当去抱关救公子。",
            "裴生览千古，龙鸾炳文章。",
            "悲吟雨雪动林木，放书辍劒思高堂。",
            "劝尔一杯酒，拂尔裘上霜。",
            "尔为我楚舞，吾为尔楚歌。",
            "且探虎穴向沙漠，鸣鞭走马凌黄河。",
            "耻作易水别，临岐泪滂沱。"
        ],
        "tags": [
            "黄河",
            "离别"
        ],
        "title": "留别于十一兄逖裴十三游塞垣",
        "id": "0ce20900-4e76-49be-9a95-da3529e1b5a9"
    },
    {
        "author": "李白",
        "paragraphs": [
            "鲁连卖谈笑，岂是顾千金。",
            "陶朱虽相越，本有五湖心。",
            "余亦南阳子，时为梁甫吟。",
            "苍山容偃蹇，白日惜颓侵。",
            "愿一佐明主，功成还旧林。",
            "西来何所为，孤劒托知音。",
            "鸟爱碧山远，鱼游沧海深。",
            "呼鹰过上蔡，卖畚向嵩岑。",
            "他日闲相访，丘中有素琴。"
        ],
        "title": "留别王司马嵩",
        "id": "e3b14f9d-89e4-4363-85b1-612171025de6"
    },
    {
        "author": "李白",
        "paragraphs": [
            "吾多张公子，别酌酣高堂。",
            "听歌舞银烛，把酒轻罗裳。",
            "横笛弄秋月，琵琶弹陌桑。",
            "龙泉解锦带，为尔倾千觞。"
        ],
        "title": "夜别张五",
        "id": "51967264-2d27-486f-b782-23d9407527a0"
    },
    {
        "author": "李白",
        "paragraphs": [
            "魏都接燕赵，美女夸芙蓉。",
            "淇水流碧玉，舟车日奔冲。",
            "青楼夹两岸，万室喧歌钟。",
            "天下称豪贵，游此每相逢。",
            "洛阳苏季子，劒戟森词锋。",
            "六印虽未佩，轩车若飞龙。",
            "黄金数百镒，白璧有几双。",
            "散尽空掉臂，高歌赋还邛。",
            "落魄乃如此，何人不相从。",
            "远别隔两河，云山杳千重。",
            "何时更杯酒，再得论心胸。"
        ],
        "tags": [
            "离别",
            "写景",
            "友情"
        ],
        "title": "魏郡别苏明府因北游",
        "id": "b538c239-a55b-40b2-8845-43e7eb0e45ae"
    },
    {
        "author": "李白",
        "paragraphs": [
            "秋发已种种，所为竟无成。",
            "闲倾鲁壶酒，笑对刘公荣。",
            "谓我是方朔，人间落岁星。",
            "白衣千万乘，何事去天庭。",
            "君亦不得意，高歌羨鸿冥。",
            "世人若酰鸡，安可识梅生。",
            "虽为刀笔吏，缅怀在赤城。",
            "余亦如流萍，随波乐休明。",
            "自有两少妾，双骑骏马行。",
            "东山春酒绿，归隐谢浮名。"
        ],
        "title": "留别西河刘少府",
        "id": "86520d8e-c92d-4500-a5b3-faedeb0faa87"
    },
    {
        "author": "李白",
        "paragraphs": [
            "吾将元夫子，异姓为天伦。",
            "本无轩裳契，素以烟霞亲。",
            "尝恨迫世网，铭意俱未伸。",
            "松柏虽寒苦，羞逐桃李春。",
            "悠悠市朝间，玉颜日缁磷。",
            "所失重山岳，所得轻埃尘。",
            "精魄渐芜秽，衰老相凭因。",
            "我有锦囊诀，可以持君身。",
            "当餐黄金药，去为紫阳宾。",
            "万事难并立，百年犹崇晨。",
            "别尔东南去，悠悠多悲辛。",
            "前志庶不易，远途期所遵。",
            "已矣归去来，白云飞天津。"
        ],
        "tags": [
            "友人",
            "送别"
        ],
        "title": "颍阳别元丹丘之淮阳",
        "id": "8e3e922b-bebf-49df-8c01-ba3334bbdc03"
    },
    {
        "author": "李白",
        "paragraphs": [
            "忆昔作少年，结交赵与燕。",
            "金羁络骏马，锦带横龙泉。",
            "寸心无疑事，所向非徒然。",
            "晚节觉此疎，猎精草太玄。",
            "空名束壮士，薄俗弃高贤。",
            "中回圣明顾，挥翰凌云烟。",
            "骑虎不敢下，攀龙忽堕天。",
            "还家守清真，孤洁励秋蝉。",
            "炼丹费火石，采药穷山川。",
            "卧海不关人，租税辽东田。",
            "乘兴忽复起，櫂歌溪中船。",
            "临醉谢葛强，山公欲倒鞭。",
            "狂歌自此别，垂钓沧浪前。"
        ],
        "title": "留别广陵诸公",
        "id": "76b0cbd3-a3af-4571-b177-8b448f32a91a"
    },
    {
        "author": "李白",
        "paragraphs": [
            "玉瓶沽美酒，数里送君还。",
            "系马垂杨下，衔杯大道间。",
            "天边看渌水，海上见青山。",
            "兴罢各分袂，何须醉别颜。"
        ],
        "tags": [
            "离别",
            "赠别",
            "友谊"
        ],
        "title": "广陵赠别",
        "id": "26a0c773-86ba-48c4-8e39-9465c603606b"
    },
    {
        "author": "李白",
        "paragraphs": [
            "天籁何参差，噫然大块吹。",
            "玄元包橐籥，紫气何逶迤。",
            "七叶运皇化，千龄光本支。",
            "仙风生指树，大雅歌螽斯。",
            "诸王若鸾虬，肃穆列藩维。",
            "哲兄锡茅土，圣代罗荣滋。",
            "九卿领徐方，七步继陈思。",
            "伊昔全盛日，雄豪动京师。",
            "冠劒朝凤阙，楼船侍龙池。",
            "鼓钟出朱邸，金翠照丹墀。",
            "君王一顾盼，选色献蛾眉。",
            "列戟十八年，未曾輙迁移。",
            "大臣小喑鸣，谪窜天南垂。",
            "长沙不足舞，贝锦且成诗。",
            "佐郡浙江西，病闲绝驱驰。",
            "阶轩日苔藓，鸟雀噪簷帷。",
            "时乘平肩舆，出入畏人知。",
            "北宅聊偃憩，欢愉恤惸嫠。",
            "羞言梁苑地，烜赫耀旌旗。",
            "兄弟八九人，吴秦各分离。",
            "太贤达机兆，岂独虑安危。",
            "小子谢麟阁，雁行忝肩随。",
            "令弟字延陵，凤毛出天姿。",
            "清英神仙骨，芬馥茝兰蕤。",
            "梦得春草句，将非惠连谁。",
            "深心紫河车，与我特相宜。",
            "金膏犹罔象，玉液尚磷缁。",
            "伏枕寄宾馆，宛同清漳湄。",
            "药物多见馈，珍羞亦兼之。",
            "谁道溟渤深，犹言浅恩慈。",
            "鸣蝉游子意，促织念归期。",
            "骄阳何太赫，海水烁龙龟。",
            "百川尽凋枯，舟檝阁中逵。",
            "策马摇凉月，通宵出郊圻。",
            "泣别目眷眷，伤心步迟迟。",
            "愿言保明德，王室伫清夷。",
            "掺袂何所道，援毫投此辞。"
        ],
        "title": "感时留别从兄徐王延年从弟延陵",
        "id": "a68e6197-cce4-4674-920e-ac5dd54ab6f5"
    },
    {
        "author": "李白",
        "paragraphs": [
            "借问剡中道，东南指越乡。",
            "舟从广陵去，水入会稽长。",
            "竹色溪下绿，荷花镜里香。",
            "辞君向天姥，拂石卧秋霜。"
        ],
        "tags": [
            "描写水",
            "写花",
            "花",
            "离别",
            "写水"
        ],
        "title": "别储邕之剡中",
        "id": "5c61ac26-7837-467a-8c85-c3178010a31f"
    },
    {
        "author": "李白",
        "paragraphs": [
            "海水昔飞动，三龙纷战争。",
            "钟山危波澜，倾侧骇奔鲸。",
            "黄旗一扫荡，割壤开吴京。",
            "六代更霸王，遗迹见都城。",
            "至今秦淮间，礼乐秀羣英。",
            "地扇邹鲁学，诗腾颜谢名。",
            "五月金陵西，祖余白下亭。",
            "欲寻庐峰顶，先遶汉水行。",
            "香炉紫烟灭，瀑布落太清。",
            "若攀星辰去，挥手缅含情。"
        ],
        "title": "留别金陵诸公",
        "id": "43e2b06f-39de-4867-9086-77efbdff12fb"
    },
    {
        "author": "李白",
        "paragraphs": [
            "食出野田美，酒临远水倾。",
            "东流若未尽，应见别离情。"
        ],
        "title": "口号",
        "id": "45ce3da3-9327-4909-997b-c7804ecb4796"
    },
    {
        "author": "李白",
        "paragraphs": [
            "风吹柳花满店香，吴姬压酒唤客尝。",
            "金陵子弟来相送，欲行不行各尽觞。",
            "请君试问东流水，别意与之谁短长。"
        ],
        "tags": [
            "唐诗三百首",
            "七言古诗",
            "离别",
            "饮酒"
        ],
        "title": "金陵酒肆留别",
        "id": "809ad73b-9a8e-436e-9874-f9295b624af0"
    },
    {
        "author": "李白",
        "paragraphs": [
            "驿亭三杨树，正当白下门。",
            "吴烟暝长条，汉水齧古根。",
            "向来送行处，回首阻笑言。",
            "别后若见之，为余一攀翻。"
        ],
        "title": "金陵白下亭留别",
        "id": "2d470a73-2f50-4fe4-b3f3-cb8951b47fc0"
    },
    {
        "author": "李白",
        "paragraphs": [
            "东林送客处，月出白猨啼。",
            "笑别庐山远，何烦过虎溪。"
        ],
        "tags": [
            "庐山",
            "送别"
        ],
        "title": "别东林寺僧",
        "id": "088d7e4e-8670-4caa-8790-60b58a2480a3"
    },
    {
        "author": "李白",
        "paragraphs": [
            "君家全盛日，台鼎何陆离。",
            "斩鼇翼娲皇，炼石补天维。",
            "一回日月顾，三入凤皇池。",
            "失势青门傍，种瓜复几时。",
            "犹会众宾客，三千光路岐。",
            "皇恩雪愤懑，松柏含荣滋。",
            "我非东牀人，令姊忝齐眉。",
            "浪迹未出世，空名动京师。",
            "适遭云罗解，翻谪夜郎悲。",
            "拙妻莫邪劒，及此二龙随。",
            "慙君湍波苦，千里远从之。",
            "白帝晓猨断，黄牛过客迟。",
            "遥瞻明月峡，西去益相思。"
        ],
        "tags": [
            "离别",
            "伤感",
            "抒怀",
            "感慨"
        ],
        "title": "窜夜郎于乌江留别宗十六璟",
        "id": "087750d7-a87c-4a98-a086-ca8076f48253"
    },
    {
        "author": "李白",
        "paragraphs": [
            "龚子栖闲地，都无人世喧。",
            "柳深陶令宅，竹暗辟疆园。",
            "我去黄牛峡，遥愁白帝猨。",
            "赠君卷葹草，心断竟何言。"
        ],
        "title": "留别龚处士",
        "id": "bcd63f19-0a2b-447c-87f1-f19c120d8d8f"
    },
    {
        "author": "李白",
        "paragraphs": [
            "窜逐勿复哀，惭君问寒灰。",
            "浮云本无意，吹落章华台。",
            "远别泪空尽，长愁心已摧。",
            "二年吟泽畔，顦顇几时回。"
        ],
        "title": "赠别郑判官",
        "id": "660e8871-459a-4d4c-861a-997c1e174eb4"
    },
    {
        "author": "李白",
        "paragraphs": [
            "故人西辞黄鹤楼，烟花三月下扬州。",
            "孤帆远影碧山尽，唯见长江天际流。"
        ],
        "tags": [
            "唐诗三百首",
            "长江",
            "黄鹤楼",
            "离别",
            "带有地名",
            "小学古诗",
            "地名",
            "描写水",
            "友情",
            "写景",
            "送别",
            "七言绝句",
            "水",
            "名楼、庙宇",
            "写水",
            "四年级上册"
        ],
        "title": "黄鹤楼送孟浩然之广陵",
        "id": "d43a4767-2240-44b7-8d5b-c2acdc689839"
    },
    {
        "author": "李白",
        "paragraphs": [
            "秦欺赵氏璧，却入邯郸宫。",
            "本是楚家玉，还来荆山中。",
            "丹彩泻沧溟，精辉凌白虹。",
            "青蝇一相点，流落此时同。",
            "卓绝道门秀，谈玄乃支公。",
            "延萝结幽居，剪竹绕芳丛。",
            "凉花拂户牖，天籁鸣虚空。",
            "忆我初来时，蒲萄开景风。",
            "今兹大火落，秋叶黄梧桐。",
            "水色梦沅湘，长沙去何穷。",
            "寄书访衡峤，但与南飞鸿。"
        ],
        "title": "将游衡岳过汉阳双松亭留别族弟浮屠谈皓",
        "id": "7a02a999-6ea6-4a50-bc53-90b665f10897"
    },
    {
        "author": "李白",
        "paragraphs": [
            "大梁白云起，飘飖来南洲。",
            "裴回苍梧野，十见罗浮秋。",
            "鼇抃山海倾，四溟扬洪流。",
            "意欲托孤凤，从之摩天游。",
            "凤苦道路难，翱翔还昆丘。",
            "不肯衔我去，哀鸣慙不周。",
            "远客谢主人，明珠难暗投。",
            "拂拭倚天劒，西登岳阳楼。",
            "长啸万里风，扫清胷中忧。",
            "谁念刘越石，化为绕指柔。"
        ],
        "tags": [
            "岳阳楼"
        ],
        "title": "留别贾舍人至二首 一",
        "id": "c0e8867b-a945-4f03-8e0e-eacbf3c6c0ee"
    },
    {
        "author": "李白",
        "paragraphs": [
            "秋风吹胡霜，凋此簷下芳。",
            "折芳怨岁晚，离别悽以伤。",
            "谬攀青琐贤，延我于北堂。",
            "君为长沙客，我独之夜郎。",
            "劝此一杯酒，岂惟道路长。",
            "割珠两分赠，寸心贵不忘。",
            "何必儿女仁，相看泪成行。"
        ],
        "title": "留别贾舍人至二首 二",
        "id": "02e2ee6f-0796-49c6-b9bd-96e786042baf"
    },
    {
        "author": "李白",
        "paragraphs": [
            "渡远荆门外，来从楚国游。",
            "山随平野尽，江入大荒流。",
            "月下飞天镜，云生结海楼。",
            "仍连故乡水，万里送行舟。"
        ],
        "tags": [
            "唐诗三百首",
            "长江",
            "送别",
            "五言律诗",
            "初中古诗",
            "八年级上册(课内)",
            "思乡"
        ],
        "title": "渡荆门送别",
        "id": "bf8918b8-a05a-4ccf-bb2e-3f9b81f6bbfc"
    },
    {
        "author": "李白",
        "paragraphs": [
            "秦出天下兵，蹴踏燕赵倾。",
            "黄河饮马竭，赤羽连天明。",
            "太尉杖旄钺，云旗绕彭城。",
            "三军受号令，千里肃雷霆。",
            "函谷绝飞鸟，武关拥连营。",
            "意在斩巨鼇，何论鲙长鲸。",
            "恨无左军略，多愧鲁连生。",
            "拂劒照严霜，彫戈鬘胡缨。",
            "愿雪会稽耻，将期报恩荣。",
            "半道谢病还，无因东南征。",
            "亚夫未见顾，剧孟阻先行。",
            "天夺壮士心，长吁别吴京。",
            "金陵遇太守，倒屣相逢迎。",
            "羣公咸祖饯，四座罗朝英。",
            "初发临沧观，醉栖征虏亭。",
            "旧国见秋月，长江流寒声。",
            "帝车信回转，河汉复纵横。",
            "孤凤向西海，飞鸿辞北溟。",
            "因之出寥廓，挥手谢公卿。"
        ],
        "tags": [
            "长江",
            "黄河"
        ],
        "title": "闻李太尉大举秦兵百万出征东南懦夫请缨冀申一割之用半道病还留别金陵崔侍御十九韵",
        "id": "fa70d3d0-dc0d-417b-aa49-3bcebfcbe727"
    },
    {
        "author": "李白",
        "paragraphs": [
            "西出苍龙门，南登白鹿原。",
            "欲寻商山皓，犹恋汉皇恩。",
            "水国远行迈，仙经深讨论。",
            "洗心向溪月，清耳敬亭猨。",
            "筑室在人境，闭门无世喧。",
            "多君枉高驾，赠我以微言。",
            "交乃意气合，道因风雅存。",
            "别离有相思，瑶瑟与金樽。"
        ],
        "tags": [
            "离别",
            "不舍",
            "友人"
        ],
        "title": "别韦少府",
        "id": "d5d3b296-7f8d-4e30-b6a7-7942a5cf4902"
    },
    {
        "author": "李白",
        "paragraphs": [
            "白酒新熟山中归，黄鸡啄黍秋正肥。",
            "呼童烹鸡酌白酒，儿女嬉笑牵人衣。",
            "高歌取醉欲自慰，起舞落日争光辉。",
            "游说万乘苦不早，著鞭跨马涉远道。",
            "会稽愚妇轻买臣，余亦辞家西入秦。",
            "仰天大笑出门去，我辈岂是蓬蒿人。"
        ],
        "title": "南陵别儿童入京",
        "id": "0b826256-9c22-40b7-b797-669974fac0bc"
    },
    {
        "author": "李白",
        "paragraphs": [
            "何处名僧到水西，乘舟弄月宿泾溪。",
            "平明别我上山去，手携金策踏云梯。",
            "腾身转觉三天近，举足回看万岭低。",
            "谑浪肯居支遁下，风流还与远公齐。",
            "此度别离何日见，相思一夜暝猨啼。"
        ],
        "title": "别山僧",
        "id": "a6d524a9-aab5-4440-8b4b-380c3d9223e3"
    },
    {
        "author": "李白",
        "paragraphs": [
            "王子析道论，微言破秋毫。",
            "还归布山隐，兴入天云高。",
            "尔去安可迟，瑶草恐衰歇。",
            "我心亦怀归，屡梦松上月。",
            "傲然遂独往，长啸开巖扉。",
            "林壑久已芜，石道生蔷薇。",
            "愿言弄笙鹤，岁晚来相依。"
        ],
        "title": "赠别王山人归布山",
        "id": "ba723a17-18b0-4899-846e-b3143b80fd7b"
    },
    {
        "author": "李白",
        "paragraphs": [
            "楚水清若空，遥将碧海通。",
            "人分千里外，兴在一杯中。",
            "谷鸟吟晴日，江猨啸晚风。",
            "平生不下泪，于此泣无穷。"
        ],
        "tags": [
            "描写水",
            "友情",
            "水",
            "离别",
            "写水"
        ],
        "title": "江夏别宋之悌",
        "id": "2af4241c-3cb4-4351-a5f9-8207e2a73905"
    },
    {
        "author": "李白",
        "paragraphs": [
            "斗酒勿为薄，寸心贵不忘。",
            "坐惜故人去，偏令游子伤。",
            "离颜怨芳草，春思结垂杨。",
            "挥手再三别，临岐空断肠。"
        ],
        "tags": [
            "离别",
            "友人",
            "送别"
        ],
        "title": "南阳送客",
        "id": "7dbf7997-7bc5-4919-8ed5-de4504f5e044"
    },
    {
        "author": "李白",
        "paragraphs": [
            "张翰江东去，正值秋风时。",
            "天清一鴈远，海阔孤帆迟。",
            "白日行欲暮，沧波杳难期。",
            "吴洲如见月，千里幸相思。"
        ],
        "tags": [
            "离别",
            "秋天"
        ],
        "title": "送张舍人之江东",
        "id": "a03956af-1c8f-4f59-bbc9-c018f2920d13"
    },
    {
        "author": "李白",
        "paragraphs": [
            "仙人东方生，浩荡弄云海。",
            "沛然乘天游，独往失所在。",
            "魏侯继大名，本家聊摄城。",
            "卷舒入元化，迹与古贤幷。",
            "十三弄文史，挥笔如振绮。",
            "辩折田巴生，心齐鲁连子。",
            "西涉清洛源，颇惊人世喧。",
            "采秀卧王屋，因窥洞天门。",
            "朅来游嵩峰，羽客何双双。",
            "朝携月光子，暮宿玉女牕。",
            "鬼谷上窈窕，龙潭下奔潨。",
            "东浮汴河水，访我三千里。",
            "逸兴满吴云，飘飖淛江汜。",
            "挥手杭越间，樟亭望潮还。",
            "涛卷海门石，云横天际山。",
            "白马走素车，雷奔骇心颜。",
            "遥闻会稽美，且度耶溪水。",
            "万壑与千巖，峥嵘镜湖里。",
            "秀色不可名，清辉满江城。",
            "人游月边去，舟在空中行。",
            "此中久延伫，入剡寻王许。",
            "笑读曹娥碑，沈吟黄绢语。",
            "天台连四明，日入向国清。",
            "五峰转月色，百里行松声。",
            "灵溪咨沿越，华顶殊超忽。",
            "石梁横青天，侧足履半月。",
            "忽然思永嘉，不惮海路赊。",
            "挂席历海峤，回瞻赤城霞。",
            "赤城渐微没，孤屿前峣兀。",
            "水续万古流，亭空千霜月。",
            "缙云川谷难，石门最可观。",
            "瀑布挂北斗，莫穷此水端。",
            "喷壁洒素雪，空濛生昼寒。",
            "却思恶溪去，宁惧恶溪恶。",
            "咆哮七十滩，水石相喷薄。",
            "路创李北海，巖开谢康乐。",
            "松风和猨声，搜索连洞壑。",
            "径出梅花桥，双溪纳归潮。",
            "落帆金华岸，赤松若可招。",
            "沈约八咏楼，城西孤岧峣。",
            "岧峣四荒外，旷望羣川会。",
            "云卷天地开，波连浙西大。",
            "乱流新安口，北指严光濑。",
            "钓台碧云中，邈与苍岭对。",
            "稍稍来吴都，裴回上姑苏。",
            "烟绵横九疑，漭荡见五湖。",
            "目极心更远，悲歌但长吁。",
            "回桡楚江滨，挥策扬子津。",
            "身著日本裘，昂藏出风尘。",
            "五月造我语，知非佁儗人。",
            "相逢乐无限，水石日在眼。",
            "徒干五诸侯，不致百金产。",
            "吾友扬子云，弦歌播清芬。",
            "虽为江宁宰，好与山公羣。",
            "乘兴但一行，且知我爱君。",
            "君来几何时，仙台应有期。",
            "东窗绿玉树，定长三五枝。",
            "至今天坛人，当笑尔归迟。",
            "我苦惜远别，茫然使心悲。",
            "黄河若不断，白首长相思。"
        ],
        "tags": [
            "黄河",
            "友人",
            "送别",
            "归隐",
            "惋惜"
        ],
        "title": "送王屋山人魏万还王屋",
        "id": "82a18575-a154-499c-92a1-cc906f3ce6a0"
    },
    {
        "author": "李白",
        "paragraphs": [
            "我来扬都市，送客回轻舠。",
            "因夸楚太子，便覩广陵涛。",
            "仙尉赵家玉，英风凌四豪。",
            "维舟至长芦，目送烟云高。",
            "摇扇对酒楼，持袂把蟹螯。",
            "前途傥相思，登岳一长谣。"
        ],
        "tags": [
            "抒情",
            "友人",
            "送别"
        ],
        "title": "送当涂赵少府赴长芦",
        "id": "366d68c6-fc8b-4dad-b805-13ce2eb26fbb"
    },
    {
        "author": "李白",
        "paragraphs": [
            "闻道稽山去，偏宜谢客才。",
            "千巖泉洒落，万壑树萦回。",
            "东海横秦望，西陵遶越台。",
            "湖清霜镜晓，涛白雪山来。",
            "八月枚乘笔，三吴张翰杯。",
            "此中多逸兴，早晚向天台。"
        ],
        "tags": [
            "送别",
            "山水"
        ],
        "title": "送友人寻越中山水",
        "id": "f46c4b42-c765-44f4-bd22-bf30b4a7a5c7"
    },
    {
        "author": "李白",
        "paragraphs": [
            "与尔情不浅，忘筌已得鱼。",
            "玉台挂宝镜，持此意何如。",
            "坦腹东牀下，由来志气疎。",
            "遥知向前路，掷果定盈车。"
        ],
        "title": "送族弟凝之滁求婚崔氏",
        "id": "50f662a3-b036-4f18-acd8-255e8581bb1f"
    },
    {
        "author": "李白",
        "paragraphs": [
            "送君游梅湖，应见梅花发。",
            "有使寄我来，无令红芳歇。",
            "暂行新林浦，定醉金陵月。",
            "莫惜一鴈书，音尘坐胡越。"
        ],
        "title": "送友人游梅湖",
        "id": "a6b982a2-5e34-487d-a54a-fbb388df57ec"
    },
    {
        "author": "李白",
        "paragraphs": [
            "还闻天竺寺，梦想怀东越。",
            "每年海树霜，桂子落秋月。",
            "送君游此地，已属流芳歇。",
            "待我来岁行，相随浮溟渤。"
        ],
        "title": "送崔十二游天竺寺",
        "id": "d01a5e0f-196c-43be-83ff-6c4ccad25e17"
    },
    {
        "author": "李白",
        "paragraphs": [
            "客有思天台，东行路超忽。",
            "涛落浙江秋，沙明浦阳月。",
            "今游方厌楚，昨梦先归越。",
            "且尽秉烛欢，无辞凌晨发。",
            "我家小阮贤，剖竹赤城边。",
            "诗人多见重，官烛未曾然。",
            "兴引登山屐，情催泛海船。",
            "石桥如可度，携手弄云烟。"
        ],
        "title": "送杨山人归天台",
        "id": "bbacef3d-8cc5-44cb-bf68-4f36ccc13b35"
    },
    {
        "author": "李白",
        "paragraphs": [
            "黄山四千仞，三十二莲峰。",
            "丹崖夹石柱，菡萏金芙蓉。",
            "伊昔升绝顶，下窥天目松。",
            "仙人炼玉处，羽化留余踪。",
            "亦闻温伯雪，独往今相逢。",
            "采秀辞五岳，攀巖历万重。",
            "归休白鹅岭，渴饮丹砂井。",
            "凤吹我时来，云车尔当整。",
            "去去陵阳东，行行芳桂丛。",
            "回溪十六度，碧嶂尽晴空。",
            "他日还相访，乘桥蹑彩虹。"
        ],
        "tags": [
            "黄山",
            "写山",
            "送别",
            "写景",
            "描写山"
        ],
        "title": "送温处士归黄山白鹅峰旧居",
        "id": "123288b6-f986-4c06-99d4-433f9e22274b"
    },
    {
        "author": "李白",
        "paragraphs": [
            "长桑晓洞视，五藏无全牛。",
            "赵叟得祕诀，还从方士游。",
            "西过获麟台，为我吊孔丘。",
            "念别复怀古，潸然空泪流。"
        ],
        "title": "送方士赵叟之东平",
        "id": "c62f4f89-1398-4b22-9e2f-17480decca73"
    },
    {
        "author": "李白",
        "paragraphs": [
            "猎客张兔罝，不能挂龙虎。",
            "所以青云人，高歌在巖户。",
            "韩生信英彦，裴子含清真。",
            "孔侯复秀出，俱与云霞亲。",
            "峻节凌远松，同衾卧盘石。",
            "斧冰嗽寒泉，三子同二屐。",
            "时时或乘兴，往往云无心。",
            "出山揖牧伯，长啸轻衣簪。",
            "昨宵梦里还，云弄竹溪月。",
            "今晨鲁东门，帐饮与君别。",
            "雪崖滑去马，萝径迷归人。",
            "相思若烟草，历乱无冬春。"
        ],
        "title": "送韩准裴政孔巢父还山",
        "id": "77f7b9e4-ad7c-4af2-a41a-ee2afcb2428b"
    },
    {
        "author": "李白",
        "paragraphs": [
            "大国置衡镜，准平天地心。",
            "羣贤无邪人，朗鉴穷情深。",
            "吾君咏南风，衮冕弹鸣琴。",
            "时泰多美士，京国会缨簪。",
            "山苗落涧底，幽松出高岑。",
            "夫子有盛才，主司得球琳。",
            "流水非郑曲，前行遇知音。",
            "衣工剪绮绣，一悮伤千金。",
            "何惜刀尺余，不裁寒女衾。",
            "我非弹冠者，感别但开襟。",
            "空谷无白驹，贤人岂悲吟。",
            "大道安弃物，时来或招寻。",
            "尔见山吏部，当应无陆沈。"
        ],
        "tags": [
            "送别"
        ],
        "title": "送杨少府赴选",
        "id": "92c9a3c7-04ef-449b-9b8a-a9f5c7b1f76e"
    },
    {
        "author": "李白",
        "paragraphs": [
            "龙虎谢鞭策，鹓鸾不司晨。",
            "君看海上鹤，何似笼中鹑。",
            "独用天地心，浮云乃吾身。",
            "虽将簪组狎，若与烟霞亲。",
            "季父有英风，白眉超常伦。",
            "一官即梦寐，脱屐归西秦。",
            "窦公敞华筵，墨客尽来臻。",
            "燕歌落胡鴈，郢曲回阳春。",
            "征马百度嘶，游车动行尘。",
            "踌躇未忍去，恋此四座人。",
            "饯离驻高驾，惜别空殷勤。",
            "何时竹林下，更与步兵邻。"
        ],
        "tags": [
            "送别",
            "饮酒",
            "友情"
        ],
        "title": "对雪奉饯任城六父秩满归京",
        "id": "598b7bf9-47f1-4af6-a69e-6ca4f21565d4"
    },
    {
        "author": "李白",
        "paragraphs": [
            "尧没三千岁，青松古庙存。",
            "送行奠桂酒，拜舞清心魂。",
            "日色促归人，连歌倒芳樽。",
            "马嘶俱醉起，分手更何言。"
        ],
        "title": "鲁郡尧祠送吴五之瑯琊",
        "id": "9a55c5ec-f335-4e3d-89c3-2d54c1c6f0d6"
    },
    {
        "author": "李白",
        "paragraphs": [
            "朝策犂眉䯄，举鞭力不堪。",
            "强扶愁疾向何处，角巾微服尧祠南。",
            "长杨扫地不见日，石门喷作金沙潭。",
            "笑夸故人指绝境，山光水色青于蓝。",
            "庙中往往来击鼓，尧本无心尔何苦。",
            "门前长跪双石人，有女如花日歌舞。",
            "银鞍绣毂往复回，簸林蹶石鸣风雷。",
            "远烟空翠时明灭，白鸥历乱长飞雪。",
            "红泥亭子赤阑干，碧流环转青锦湍。",
            "深沈百丈洞海底，那知不有蛟龙蟠。",
            "君不见绿珠潭水流东海，绿珠红粉沈光彩。",
            "绿珠楼下花满园，今日曾无一枝在。",
            "昨夜秋声阊阖来，洞庭木落骚人哀。",
            "遂将三五少年辈，登高远望形神开。",
            "生前一笑轻九鼎，魏武何悲铜雀台。",
            "我歌白云倚牕牖，尔闻其声但挥手。",
            "长风吹月度海来，遥劝仙人一杯酒。",
            "酒中乐酣宵向分，举觞酹尧尧可闻。",
            "何不令臯繇拥篲横八极，直上青天挥浮云。",
            "高阳小饮真琐琐，山公酩酊何如我。",
            "竹林七子去道赊，兰亭雄笔安足夸。",
            "尧祠笑杀五湖水，至今顦悴空荷花。",
            "尔向西秦我东越，暂向瀛洲访金阙。",
            "蓝田太白若可期，为余扫洒石上月。"
        ],
        "tags": [
            "洞庭湖",
            "抒情",
            "友人",
            "送别",
            "愤懑"
        ],
        "title": "鲁郡尧祠送窦明府薄华还西京",
        "id": "a5ab3e24-6d68-4cdf-ae96-33aa58599bbf"
    },
    {
        "author": "李白",
        "paragraphs": [
            "客自长安来，还归长安去。",
            "狂风吹我心，西挂咸阳树。",
            "此情不可道，此别何时遇。",
            "望望不见君，连山起烟雾。"
        ],
        "tags": [
            "送别",
            "惜别"
        ],
        "title": "金乡送韦八之西京",
        "id": "d25baae5-ed69-4115-b06b-58b50d1cab42"
    },
    {
        "author": "李白",
        "paragraphs": [
            "宋人不辨玉，鲁贱东家丘。",
            "我笑薛夫子，胡为两地游。",
            "黄金消众口，白璧竟难投。",
            "梧桐生蒺藜，绿竹乏佳实。",
            "凤凰宿谁家，遂与羣鸡匹。",
            "田家养老马，穷士归其门。",
            "蛾眉笑躄者，宾客去平原。",
            "却斩美人首，三千还骏奔。",
            "毛公一挺劒，楚赵两相存。",
            "孟尝习狡兔，三窟赖冯谖。",
            "信陵夺兵符，为用侯生言。",
            "春申一何愚，刎首为李园。",
            "贤哉四公子，抚掌黄泉里。",
            "借问笑何人，笑人不好士。",
            "尔去且勿諠，桃李竟何言。",
            "沙丘无漂母，谁肯饭王孙。"
        ],
        "title": "送薛九被谗去鲁",
        "id": "5297d9ed-84f3-4369-9f08-57993a2a185f"
    },
    {
        "author": "李白",
        "paragraphs": [
            "尔从咸阳来，问我何劳苦。",
            "沐猴而冠不足言，身骑土牛滞东鲁。",
            "沈弟欲行凝弟留，孤飞一雁秦云秋。",
            "坐来黄叶落四五，北斗已挂西城楼。",
            "丝桐感人弦亦绝，满堂送君皆惜别。",
            "卷帘见月清兴来，疑是山阴夜中雪。",
            "明日斗酒别，惆怅清路尘。",
            "遥望长安日，不见长安人。",
            "长安宫阙九天上，此地曾经为近臣。",
            "一朝复一朝，发白心不改。",
            "屈原憔悴滞江潭，亭伯流离放辽海。",
            "折翮翻飞随转蓬，闻弦坠虚下霜空。",
            "圣朝久弃青云士，他日谁怜张长公。"
        ],
        "title": "单父东楼秋夜送族弟沈之秦",
        "id": "e3a9ed68-08f2-47e1-a06d-15004d23bdf3"
    },
    {
        "author": "李白",
        "paragraphs": [
            "雪满原野白，戎装出盘游。",
            "挥鞭布猎骑，四顾登高丘。",
            "兔起马足间，苍鹰下平畴。",
            "喧呼相驰逐，取乐销人忧。",
            "舍此戒禽荒，微声列齐讴。",
            "鸣鸡发晏堌，别雁惊涞沟。",
            "西行有东音，寄与长河流。"
        ],
        "title": "送族弟凝至晏堌",
        "id": "a3773616-f026-453c-ae3f-356fea47a3a0"
    },
    {
        "author": "李白",
        "paragraphs": [
            "送别枯桑下，凋叶落半空。",
            "我行懵道远，尔独知天风。",
            "谁念张仲蔚，还依蒿与蓬。",
            "何时一杯酒，更与李膺同。"
        ],
        "title": "鲁城北郭曲腰桑下送张子还嵩阳",
        "id": "f821e44c-1c77-4aea-9a9c-edb7c391b832"
    },
    {
        "author": "李白",
        "paragraphs": [
            "鲁国一杯水，难容横海鳞。",
            "仲尼且不敬，况乃寻常人。",
            "白玉换斗粟，黄金买尺薪。",
            "闭门木叶下，始觉秋非春。",
            "闻君向西迁，地即鼎湖邻。",
            "宝镜匣苍藓，丹经埋素尘。",
            "轩后上天时，攀龙遗小臣。",
            "及此留惠爱，庶几风化淳。",
            "鲁缟如白烟，五缣不成束。",
            "临行赠贫交，一尺重山岳。",
            "相国齐晏子，赠行不及言。",
            "托阴当树李，忘忧当树萱。",
            "他日见张禄，绨袍怀旧恩。"
        ],
        "title": "送鲁郡刘长史迁弘农长史",
        "id": "c0579b6e-b0bf-481f-a654-33f38f275b4b"
    },
    {
        "author": "李白",
        "paragraphs": [
            "吾家青萍剑，操割有余闲。",
            "往来纠二邑，此去何时还。",
            "鞍马月桥南，光辉岐路间。",
            "贤豪相追饯，却到栖霞山。",
            "羣花散芳园，斗酒开离颜。",
            "乐酣相顾起，征马无由攀。"
        ],
        "title": "送族弟单父主簿凝摄宋城主簿至郭南月桥却回栖霞山留饮赠之",
        "id": "abc5f4d7-c9b8-464a-a3c8-a5f618d374cc"
    },
    {
        "author": "李白",
        "paragraphs": [
            "醉别复几日，登临徧池台。",
            "何时石门路，重有金樽开。",
            "秋波落泗水，海色明徂徕。",
            "飞蓬各自远，且尽手中杯。"
        ],
        "tags": [
            "送别",
            "友情"
        ],
        "title": "鲁郡东石门送杜二甫",
        "id": "432f0351-d99d-41eb-9712-143f2850cb42"
    },
    {
        "author": "李白",
        "paragraphs": [
            "猛虎伏尺草，虽藏难蔽身。",
            "有如张公子，肮脏在风尘。",
            "岂无横腰劒，屈彼淮阴人。",
            "击筑向北燕，燕歌易水滨。",
            "归来泰山上，当与尔为邻。"
        ],
        "tags": [
            "泰山"
        ],
        "title": "鲁郡尧祠送张十四游河北",
        "id": "5ca3ce18-f054-4812-9399-fd831efdf337"
    },
    {
        "author": "李白",
        "paragraphs": [
            "西江天柱远，东越海门深。",
            "去割慈亲恋，行忧报国心。",
            "好风吹落日，流水引长吟。",
            "五月披裘者，应知不取金。"
        ],
        "title": "杭州送裴大泽赴庐州长史",
        "id": "44151303-461e-45bb-9f23-ea06a04d66bb"
    },
    {
        "author": "李白",
        "paragraphs": [
            "送君灞陵亭，灞水流浩浩。",
            "上有无花之古树，下有伤心之春草。",
            "我向秦人问路岐，云是王粲南登之古道。",
            "古道连绵走西京，紫阙落日浮云生。",
            "正当今夕断肠处，黄鹂愁绝不忍听。"
        ],
        "tags": [
            "送别",
            "愁绪",
            "友情",
            "写景"
        ],
        "title": "灞陵行送别",
        "id": "604817ba-67b1-4e3c-8390-c93753deb12f"
    },
    {
        "author": "李白",
        "paragraphs": [
            "久辞荣禄遂初衣，曾向长生说息机。",
            "真诀自从茅氏得，恩波宁阻洞庭归。",
            "瑶台含雾星辰满，仙峤浮空岛屿微。",
            "借问欲栖珠树鹤，何年却向帝城飞。"
        ],
        "tags": [
            "洞庭湖"
        ],
        "title": "送贺监归四明应制",
        "id": "e6605a4d-7343-4a17-9663-0cded2180293"
    },
    {
        "author": "李白",
        "paragraphs": [
            "天马白银鞍，亲承明主欢。",
            "鬬鸡金宫里，射鴈碧云端。",
            "堂上罗中贵，歌钟清夜阑。",
            "何言谪南国，拂剑坐长叹。",
            "赵璧为谁点，隋珠枉被弹。",
            "圣朝多雨露，莫厌此行难。"
        ],
        "title": "送窦司马贬宜春",
        "id": "fafa4d1f-a604-4719-b5fe-00d79fc1cfd6"
    },
    {
        "author": "李白",
        "paragraphs": [
            "将军出使拥楼船，江上旌旗拂紫烟。",
            "万里横戈探虎穴，三杯拔剑舞龙泉。",
            "莫道词人无胆气，临行将赠绕朝鞭。"
        ],
        "title": "送羽林陶将军",
        "id": "824f6cd7-1d32-4f85-8bb0-0c67072094a8"
    },
    {
        "author": "李白",
        "paragraphs": [
            "安西幕府多材雄，喧喧惟道三数公。",
            "绣衣貂裘明积雪，飞书走檄如飘风。",
            "朝辞明主出紫宫，银鞍送别金城空。",
            "天外飞霜下葱海，火旗云马生光彩。",
            "胡塞清尘几日归，汉家草绿遥相待。"
        ],
        "title": "送程刘二侍郎兼独孤判官赴安西幕府",
        "id": "55e92c8e-80af-4dcc-a34d-706c95138e91"
    },
    {
        "author": "李白",
        "paragraphs": [
            "携妓东山去，春光半道催。",
            "遥看若桃李，双入镜中开。"
        ],
        "title": "送姪良携二妓赴会稽戏有此赠",
        "id": "2b49f2a8-865d-4327-80e3-96df2ed6db27"
    },
    {
        "author": "李白",
        "paragraphs": [
            "镜湖流水漾清波，狂客归舟逸兴多。",
            "山阴道士如相见，应写黄庭换白鹅。"
        ],
        "tags": [
            "赠别",
            "友情"
        ],
        "title": "送贺宾客归越",
        "id": "e410354e-db61-419e-96f8-b2f28f9e7aca"
    },
    {
        "author": "李白",
        "paragraphs": [
            "寿阳信天险，天险横荆关。",
            "苻坚百万众，遥阻八公山。",
            "不假筑长城，大贤在其间。",
            "战夫若熊虎，破敌有余闲。",
            "张子勇且英，少轻卫霍孱。",
            "投躯紫髯将，千里望风颜。",
            "勗尔効才略，功成衣锦还。"
        ],
        "title": "送张遥之寿阳幕府",
        "id": "4d306d38-234e-48e7-a35f-d1f155264786"
    },
    {
        "author": "李白",
        "paragraphs": [
            "何处可为别，长安青绮门。",
            "胡姬招素手，延客醉金樽。",
            "临当上马时，我独与君言。",
            "风吹芳兰折，日没鸟雀喧。",
            "举手指飞鸿，此情难具论。",
            "同归无早晚，颍水有清源。"
        ],
        "tags": [
            "送别",
            "归隐"
        ],
        "title": "送裴十八图南归嵩山二首 一",
        "id": "e8c0f376-de6c-49b9-ace2-bdcefbaad76f"
    },
    {
        "author": "李白",
        "paragraphs": [
            "君思颍水绿，忽复归嵩岑。",
            "归时莫洗耳，为我洗其心。",
            "洗心得真情，洗耳徒买名。",
            "谢公终一起，相与济苍生。"
        ],
        "title": "送裴十八图南归嵩山二首 二",
        "id": "aeb0797b-6b0c-4e04-8be3-06cbb3c535fe"
    },
    {
        "author": "李白",
        "paragraphs": [
            "秦地见碧草，楚谣对清樽。",
            "把酒尔何思，鹧鸪啼南园。",
            "余欲罗浮隐，犹怀明主恩。",
            "踌躇紫宫恋，孤负沧洲言。",
            "终然无心云，海上同飞翻。",
            "相期乃不浅，幽桂有芳根。"
        ],
        "title": "同王昌龄送族弟襄归桂阳二首 一",
        "id": "ecaff990-891b-4270-be58-232b9ce0a501"
    },
    {
        "author": "李白",
        "paragraphs": [
            "尔家何在潇湘川，青莎白石长沙边。",
            "昨梦江花照江日，几枝正发东牕前。",
            "觉来欲往心悠然，魂随越鸟飞南天。",
            "秦云连山海相接，桂水横烟不可涉。",
            "送君此去令人愁，风帆茫茫隔河洲。",
            "春潭琼草绿可折，西寄长安明月楼。"
        ],
        "title": "同王昌龄送族弟襄归桂阳二首 二",
        "id": "84f4fe6b-129d-4ab3-b888-b014cc21eef9"
    },
    {
        "author": "李白",
        "paragraphs": [
            "六博争雄好彩来，金盘一掷万人开。",
            "丈夫赌命报天子，当斩胡头衣锦回。"
        ],
        "title": "送外甥郑灌从军三首 一",
        "id": "f38cc5ab-e7ac-48ce-93fc-e89315ca64b7"
    },
    {
        "author": "李白",
        "paragraphs": [
            "丈八蛇矛出陇西，弯弧拂箭白猨啼。",
            "破胡必用龙韬策，积甲应将熊耳齐。"
        ],
        "title": "送外甥郑灌从军三首 二",
        "id": "fb306ab2-2ab6-4420-a78d-14d23e4c4365"
    },
    {
        "author": "李白",
        "paragraphs": [
            "月蚀西方破敌时，及瓜归日未应迟。",
            "斩胡血变黄河水，枭首当悬白鹊旗。"
        ],
        "tags": [
            "黄河"
        ],
        "title": "送外甥郑灌从军三首 三",
        "id": "3a86a1fa-6d4e-4878-bfb5-20797ad298ad"
    },
    {
        "author": "李白",
        "paragraphs": [
            "吾祖吹橐籥，天人信森罗。",
            "归根复太素，羣动熙元和。",
            "炎炎四真人，摛辩若涛波。",
            "交流无时寂，杨墨日成科。",
            "夫子闻洛诵，夸才才固多。",
            "为金好踊跃，久客方蹉跎。",
            "道可束卖之，五宝溢山河。",
            "劝君还嵩丘，开酌盼庭柯。",
            "三花如未落，乘兴一来过。"
        ],
        "title": "送于十八应四子举落第还嵩山",
        "id": "4c589b3c-f792-4b59-b3d4-b81efc736077"
    },
    {
        "author": "李白",
        "paragraphs": [
            "寻阳五溪水，沿洄直入巫山里。",
            "胜境由来人共传，君到南中自称美。",
            "送君别有八月秋，飒飒芦花复益愁。",
            "云帆望远不相见，日暮长江空自流。"
        ],
        "tags": [
            "长江"
        ],
        "title": "送别",
        "id": "4fa83850-46d1-4f9e-b970-d8c24bbb353a"
    },
    {
        "author": "李白",
        "paragraphs": [
            "汉家兵马乘北风，鼓行而西破犬戎。",
            "尔随汉将出门去，剪虏若草收奇功。",
            "君王按剑望边色，旄头已落胡天空。",
            "匈奴系头数应尽，明年应入蒲萄宫。"
        ],
        "title": "送族弟绾从军安西",
        "id": "bb506670-0684-403a-95a3-5404d868c97b"
    },
    {
        "author": "李白",
        "paragraphs": [
            "入幕推英选，捐书事远戎。",
            "高谈百战术，郁作万夫雄。",
            "起舞莲花剑，行歌明月弓。",
            "将飞天地阵，兵出塞垣通。",
            "祖席留丹景，征麾拂彩虹。",
            "旋应献凯入，麟阁伫深功。"
        ],
        "title": "送梁公昌从信安北征",
        "id": "26d3de06-7a8a-4b52-b740-fd9ceb59bddd"
    },
    {
        "author": "李白",
        "paragraphs": [
            "西羌延国讨，白起佐军威。",
            "剑决浮云气，弓弯明月辉。",
            "马行边草绿，旌卷曙霜飞。",
            "抗手凛相顾，寒风生铁衣。"
        ],
        "tags": [
            "友人",
            "写人",
            "抱负",
            "战争",
            "写人诗"
        ],
        "title": "送白利从金吾董将军西征",
        "id": "9e8a5439-6648-4b6b-aca8-a5420585c67d"
    },
    {
        "author": "李白",
        "paragraphs": [
            "六驳食猛虎，耻从驽马羣。",
            "一朝长鸣去，矫若龙行云。",
            "壮士怀远略，志存解世纷。",
            "周粟犹不顾，齐珪安肯分。",
            "抱剑辞高堂，将投崔冠军。",
            "长策扫河洛，宁亲归汝坟。",
            "当令千古后，麟阁著奇勋。"
        ],
        "title": "送张秀才从军",
        "id": "e962ed06-2f60-49ae-9114-3650b2e72283"
    },
    {
        "author": "李白",
        "paragraphs": [
            "幽燕沙雪地，万里尽黄云。",
            "朝吹归秋雁，南飞日几羣。",
            "中有孤凤雏，哀鸣九天闻。",
            "我乃重此鸟，彩章五色分。",
            "胡为杂凡禽，雏鹜轻贱君。",
            "举手捧尔足，疾心若火焚。",
            "拂羽泪满面，送之吴江濆。",
            "去影忽不见，踌躇日将曛。"
        ],
        "title": "送崔度还吴",
        "id": "d60e7aa0-bc6e-4bf5-8e2b-c28fd0295d69"
    },
    {
        "author": "李白",
        "paragraphs": [
            "西施越溪女，明艳光云海。",
            "未入吴王宫殿时，浣纱古石今犹在。",
            "桃李新开映古查，菖蒲犹短出平沙。",
            "昔时红粉照流水，今日青苔覆落花。",
            "君去西秦适东越，碧山青江几超忽。",
            "若到天涯思故人，浣纱石上窥明月。"
        ],
        "title": "送祝八之江东赋得浣纱石",
        "id": "59ef98eb-2b16-40d4-9092-e497299b0aed"
    },
    {
        "author": "李白",
        "paragraphs": [
            "朱亥已击晋，侯嬴尚隐身。",
            "时无魏公子，岂贵抱关人。",
            "余亦不火食，游梁同在陈。",
            "空余湛卢剑，赠尔托交亲。"
        ],
        "title": "送侯十一",
        "id": "0460180e-63da-42ae-870b-7d943e7913c5"
    },
    {
        "author": "李白",
        "paragraphs": [
            "鲁客向西笑，君门若梦中。",
            "霜凋逐臣发，日忆明光宫。",
            "复羨二龙去，才华冠世雄。",
            "平衢骋高足，逸翰凌长风。",
            "舞袖拂秋月，歌筵闻蚤鸿。",
            "送君日千里，良会何由同。"
        ],
        "tags": [
            "送别",
            "爱国",
            "述志",
            "赞美"
        ],
        "title": "鲁中送二从弟赴举之西京",
        "id": "ecedf7b9-697a-41be-a017-e66ea1d9a4f4"
    },
    {
        "author": "李白",
        "paragraphs": [
            "道隐不可见，灵书藏洞天。",
            "吾师四万劫，历世遰相传。",
            "别杖留青竹，行歌蹑紫烟。",
            "离心无远近，长在玉京悬。"
        ],
        "title": "奉饯高尊师如贵道士传道箓毕归北海",
        "id": "ee2b6255-9e07-43af-b7b6-28f39f33f8da"
    },
    {
        "author": "李白",
        "paragraphs": [
            "张翰黄花句，风流五百年。",
            "谁人今继作，夫子世称贤。",
            "再动游吴櫂，还浮入海船。",
            "春光白门柳，霞色赤城天。",
            "去国难为别，思归各未旋。",
            "空余贾生泪，相顾共悽然。"
        ],
        "title": "金陵送张十一再游东吴",
        "id": "e5654e19-ae83-4262-918c-8916798f6da6"
    },
    {
        "author": "李白",
        "paragraphs": [
            "海水不满眼，观涛难称心。",
            "即知蓬莱石，却是巨鼇簪。",
            "送尔游华顶，令余发舃吟。",
            "仙人居射的，道士住山阴。",
            "禹穴寻溪入，云门隔岭深。",
            "绿萝秋月夜，相忆在鸣琴。"
        ],
        "title": "送纪秀才游越",
        "id": "fdc2f505-9c71-4539-a5c9-ab2bcbdd756a"
    },
    {
        "author": "李白",
        "paragraphs": [
            "长沙陈太守，逸气凌青松。",
            "英主赐五马，本是天池龙。",
            "湘水回九曲，衡山望五峰。",
            "荣君按节去，不及远相从。"
        ],
        "tags": [
            "衡山"
        ],
        "title": "送长沙陈太守二首 一",
        "id": "f9c79a97-d07a-425f-8dbd-11de4e9aa98d"
    },
    {
        "author": "李白",
        "paragraphs": [
            "七郡长沙国，南连湘水滨。",
            "定王垂舞袖，地窄不回身。",
            "莫小二千石，当安远俗人。",
            "洞庭乡路远，遥羨锦衣春。"
        ],
        "tags": [
            "洞庭湖"
        ],
        "title": "送长沙陈太守二首 二",
        "id": "314f7709-ef88-4638-b8e3-6d9b4cd147ca"
    },
    {
        "author": "李白",
        "paragraphs": [
            "关西杨伯起，汉日旧称贤。",
            "四代三公族，清风播人天。",
            "夫子华阴居，开门对玉莲。",
            "何事历衡霍，云帆今始还。",
            "君坐稍解颜，为君歌此篇。",
            "我固侯门士，谬登圣主筵。",
            "一辞金华殿，蹭蹬长江边。",
            "二子鲁门东，别来已经年。",
            "因君此中去，不觉泪如泉。"
        ],
        "tags": [
            "长江"
        ],
        "title": "送杨燕之东鲁",
        "id": "0c018949-4bbb-43bb-8af9-02690f2ca715"
    },
    {
        "author": "李白",
        "paragraphs": [
            "我本不弃世，世人自弃我。",
            "一乘无倪舟，八极纵远柂。",
            "燕客期跃马，唐生安敢讥。",
            "采珠勿惊龙，大道可暗归。",
            "故山有松月，迟尔翫清晖。"
        ],
        "tags": [
            "宴会",
            "送别",
            "抒怀",
            "怀才不遇"
        ],
        "title": "送蔡山人",
        "id": "cb6f5ac0-a2bb-406f-9049-28ac81cfee12"
    },
    {
        "author": "李白",
        "paragraphs": [
            "六月南风吹白沙，吴牛喘月气成霞。",
            "水国郁蒸不可处，时炎道远无行车。",
            "夫子如何涉江路，云帆嫋嫋金陵去。",
            "高堂倚门望伯鱼，鲁中正是趋庭处。",
            "我家寄在沙丘傍，三年不归空断肠。",
            "君行既识伯禽子，应驾小车骑白羊。"
        ],
        "title": "送萧三十一之鲁中兼问稚子伯禽",
        "id": "f394334a-c211-47e1-9a8f-04fb2a368b6e"
    },
    {
        "author": "李白",
        "paragraphs": [
            "我有万古宅，嵩阳玉女峰。",
            "长留一片月，挂在东溪松。",
            "尔去掇仙草，菖蒲花紫茸。",
            "岁晚或相访，青天骑白龙。"
        ],
        "tags": [
            "友人",
            "送别",
            "感慨"
        ],
        "title": "送杨山人归嵩山",
        "id": "581767e0-8a5f-4db3-8855-61b3163c7ad1"
    },
    {
        "author": "李白",
        "paragraphs": [
            "海水不可解，连江夜为潮。",
            "俄然蒲屿阔，岸去酒船遥。",
            "惜别耐取醉，鸣榔且长谣。",
            "天明尔当去，应便有风飘。"
        ],
        "title": "送殷淑三首 一",
        "id": "0e42cf58-6dcd-43a4-9aa2-256c33dedaa4"
    },
    {
        "author": "李白",
        "paragraphs": [
            "白鹭洲前月，天明送客回。",
            "青龙山后日，早出海云来。",
            "流水无情去，征帆逐吹开。",
            "相看不忍别，更进手中杯。"
        ],
        "title": "送殷淑三首 二",
        "id": "3fd8eece-59e8-4a12-a883-23f87975623f"
    },
    {
        "author": "李白",
        "paragraphs": [
            "痛饮龙筇下，灯青月复寒。",
            "醉歌惊白鹭，半夜起沙滩。"
        ],
        "title": "送殷淑三首 三",
        "id": "4a33769b-fc5f-499b-9c51-f6148e39b6bd"
    },
    {
        "author": "李白",
        "paragraphs": [
            "岑公相门子，雅望归安石。",
            "奕世皆夔龙，中台竟三拆。",
            "至人达机兆，高揖九州伯。",
            "奈何天地间，而作隐沦客。",
            "贵道能全真，潜辉卧幽邻。",
            "探元入窅默，观化游无垠。",
            "光武有天下，严陵为故人。",
            "虽登洛阳殿，不屈巢由身。",
            "余亦谢明主，今称偃蹇臣。",
            "登高览万古，思与广成邻。",
            "蹈海宁受赏，还山非问津。",
            "西来一摇扇，共拂元规尘。"
        ],
        "title": "送岑征君归鸣臯山",
        "id": "a0054440-69e5-4449-8264-132d442e293a"
    },
    {
        "author": "李白",
        "paragraphs": [
            "鲁客抱白鹤，别余往泰山。",
            "初行若片云，杳在青崖间。",
            "高高至天门，日观近可攀。",
            "云山望不及，此去何时还。"
        ],
        "tags": [
            "泰山",
            "抒情",
            "向往",
            "写景"
        ],
        "title": "送范山人归泰山",
        "id": "d1be5a0f-d53a-4e62-859e-113d59c04fe6"
    },
    {
        "author": "李白",
        "paragraphs": [
            "昔日绣衣何足荣，今宵贳酒与君倾。",
            "暂就东山赊月色，酣歌一夜送泉明。"
        ],
        "tags": [
            "友人",
            "送别",
            "友谊"
        ],
        "title": "送韩侍御之广德",
        "id": "a21edaa7-dbf6-4eaf-b3b2-4e75862f7796"
    },
    {
        "author": "李白",
        "paragraphs": [
            "我闻隐静寺，山水多奇踪。",
            "巖种朗公橘，门深杯渡松。",
            "道人制猛虎，振锡还孤峰。",
            "他日南陵下，相期谷口逢。"
        ],
        "title": "送通禅师还南陵隐静寺",
        "id": "e91e6239-120e-4368-8ff1-d6aa69f0b2fe"
    },
    {
        "author": "李白",
        "paragraphs": [
            "青山横北郭，白水遶东城。",
            "此地一为别，孤蓬万里征。",
            "浮云游子意，落日故人情。",
            "挥手自兹去，萧萧班马鸣。"
        ],
        "tags": [
            "唐诗三百首",
            "八年级上册(课外)",
            "友情",
            "写景",
            "送别",
            "五言律诗",
            "初中古诗",
            "惜别"
        ],
        "title": "送友人",
        "id": "1f83fccf-7476-464b-8cd4-8a2b4569c7a0"
    },
    {
        "author": "李白",
        "paragraphs": [
            "斗酒渭城边，垆头醉不眠。",
            "梨花千树雪，杨叶万条烟。",
            "惜别倾壶醑，临分赠马鞭。",
            "看君颍上去，新月到应圆。"
        ],
        "tags": [
            "抒情",
            "饮酒",
            "送别"
        ],
        "title": "送别",
        "id": "ff9a4eff-8500-475e-ba0c-7799f8e76346"
    },
    {
        "author": "李白",
        "paragraphs": [
            "吴江女道士，头戴莲花巾。",
            "霓衣不湿雨，特异阳台云。",
            "足下远游履，凌波生素尘。",
            "寻仙向南岳，应见魏夫人。"
        ],
        "tags": [
            "衡山",
            "送别",
            "写人"
        ],
        "title": "江上送女道士褚三清游南岳",
        "id": "b178a1e5-c1cf-42a0-bd17-8c11b5d524fa"
    },
    {
        "author": "李白",
        "paragraphs": [
            "见说蚕丛路，崎岖不易行。",
            "山从人面起，云傍马头生。",
            "芳树笼秦栈，春流遶蜀城。",
            "升沉应已定，不必问君平。"
        ],
        "tags": [
            "抒情",
            "送别",
            "劝勉",
            "山水"
        ],
        "title": "送友人入蜀",
        "id": "972ed983-f073-4cfb-b780-184a9553f458"
    },
    {
        "author": "李白",
        "paragraphs": [
            "伯阳仙家子，容色如青春。",
            "日月祕灵洞，云霞辞世人。",
            "化心养精魄，隐几窅天真。",
            "莫作千年别，归来城郭新。"
        ],
        "title": "送李青归南叶阳川",
        "id": "4e2966af-bfef-446e-8b14-e65dd19958cc"
    },
    {
        "author": "李白",
        "paragraphs": [
            "吾家白额驹，远别临东道。",
            "他日相思一梦君，应得池塘生春草。"
        ],
        "title": "送舍弟",
        "id": "b84f9fdd-5ef7-44a5-935a-840772cb7c38"
    },
    {
        "author": "李白",
        "paragraphs": [
            "水色南天远，舟行若在虚。",
            "迁人发佳兴，吾子访闲居。",
            "日落看归鸟，潭澄羨跃鱼。",
            "圣朝思贾谊，应降紫泥书。"
        ],
        "tags": [
            "抒情",
            "送别"
        ],
        "title": "送别得书字",
        "id": "88cbcc21-f372-4656-988c-088b4b1beabd"
    },
    {
        "author": "李白",
        "paragraphs": [
            "试发清秋兴，因为吴会吟。",
            "碧云歛海色，流水折江心。",
            "我有延陵剑，君无陆贾金。",
            "艰难此为别，惆怅一何深。"
        ],
        "title": "送曲十少府",
        "id": "d3ef7870-ff4a-46eb-8518-64e0d9a63742"
    },
    {
        "author": "李白",
        "paragraphs": [
            "秦帝沦玉镜，留侯降氛氲。",
            "感激黄石老，经过沧海君。",
            "壮士挥金槌，报讐六国闻。",
            "智勇冠终古，萧陈难与羣。",
            "两龙争鬬时，天地动风云。",
            "酒酣舞长剑，仓卒解汉纷。",
            "宇宙初倒悬，鸿沟势将分。",
            "英谋信奇绝，夫子扬清芬。",
            "胡月入紫微，三光乱天文。",
            "高公镇淮海，谈笑却妖氛。",
            "采尔幕中画，戡难光殊勋。",
            "我无燕霜感，玉石俱烧焚。",
            "但洒一行泪，临岐竟何云。"
        ],
        "title": "送张秀才谒高中丞",
        "id": "4cf451ee-3c75-458c-b898-d9b11b5cc887"
    },
    {
        "author": "李白",
        "paragraphs": [
            "桑落洲渚连，沧江无云烟。",
            "浔阳非剡水，忽见子猷船。",
            "飘然欲相近，来迟杳若仙。",
            "人乘海上月，帆落湖中天。",
            "一覩无二诺，朝懽更胜昨。",
            "尔则吾惠连，吾非尔康乐。",
            "朱绂白银章，上官佐鄱阳。",
            "松门拂中道，石镜回清光。",
            "摇扇及于越，水亭风气凉。",
            "与尔期此亭，期在秋月满。",
            "时过或未来，两乡心已断。",
            "吴山对楚岸，彭蠡当中州。",
            "相思定如此，有穷尽年愁。"
        ],
        "title": "寻阳送弟昌峒鄱阳司马作",
        "id": "14eb557e-c913-4fcc-a0d7-9e95b091920f"
    },
    {
        "author": "李白",
        "paragraphs": [
            "少年费白日，歌笑矜朱颜。",
            "不知忽已老，喜见春风还。",
            "惜别且为欢，裴回桃李间。",
            "看花饮美酒，听鸟临晴山。",
            "向晚竹林寂，无人空闭关。"
        ],
        "title": "饯校书叔云",
        "id": "f1190a8c-2227-4651-8793-c9090c1b406f"
    },
    {
        "author": "李白",
        "paragraphs": [
            "彭蠡将天合，姑苏在日边。",
            "宁亲候海色，欲动孝廉船。",
            "窈窕晴江转，参差远岫连。",
            "相思无昼夜，东泣似长川。"
        ],
        "title": "送王孝廉觐省",
        "id": "07e842a2-5d7c-4c5b-93f1-d485c2661410"
    },
    {
        "author": "李白",
        "paragraphs": [
            "秀才何翩翩，王许回也贤。",
            "暂别庐江守，将游京兆天。",
            "秋山宜落日，秀水出寒烟。",
            "欲折一枝桂，还来雁沼前。"
        ],
        "tags": [
            "写人",
            "赞美",
            "写景",
            "写人诗"
        ],
        "title": "同吴王送杜秀芝赴举入京",
        "id": "1ddfb05d-8274-4fba-b4be-c5432bb06bff"
    },
    {
        "author": "李白",
        "paragraphs": [
            "昔别若梦中，天涯忽相逢。",
            "洞庭破秋月，纵酒开愁容。",
            "赠剑刻玉字，延平两蛟龙。",
            "送君不尽意，书及雁回峯。"
        ],
        "tags": [
            "洞庭湖"
        ],
        "title": "洞庭醉后送绛州吕使君果流澧州",
        "id": "51c91cee-edab-4aeb-8082-743a00ebe9aa"
    },
    {
        "author": "李白",
        "paragraphs": [
            "衡山苍苍入紫冥，下看南极老人星。",
            "回飙吹散五峰雪，往往飞花落洞庭。",
            "气清岳秀有如此，郎将一家拖金紫。",
            "门前食客乱浮云，世人皆比孟尝君。",
            "江上送行无白璧，临歧惆怅若为分。"
        ],
        "tags": [
            "衡山",
            "洞庭湖",
            "不舍",
            "送别",
            "写景"
        ],
        "title": "与诸公送陈郎将归衡阳",
        "id": "bac8896f-6fbd-4d45-be8f-3510fb2e548d"
    },
    {
        "author": "李白",
        "paragraphs": [
            "廓落青云心，交结黄金尽。",
            "富贵翻相忘，令人忽自哂。",
            "蹭蹬鬓毛斑，盛时难再还。",
            "巨源咄石生，何事马蹄间。",
            "绿萝长不厌，却欲还东山。",
            "君为鲁曾子，拜揖高堂里。",
            "叔继赵平原，偏承明主恩。",
            "风霜推独坐，旌节镇雄藩。",
            "虎士秉金钺，蛾眉开玉樽。",
            "才高幕下去，义重林中言。",
            "水宿五溪月，霜啼三峡猨。",
            "东风春草绿，江上候归轩。"
        ],
        "tags": [
            "送别",
            "写人",
            "赞美"
        ],
        "title": "送赵判官赴黔府中丞叔幕",
        "id": "65eadbc6-65ad-43d6-8b4a-1ba2a0bd0439"
    },
    {
        "author": "李白",
        "paragraphs": [
            "水国秋风夜，殊非远别时。",
            "长安如梦里，何日是归期。"
        ],
        "tags": [
            "送别",
            "抒怀",
            "壮志未酬"
        ],
        "title": "送陆判官往琵琶峡",
        "id": "dc3c1811-4e94-4507-88f5-8423aed5454d"
    },
    {
        "author": "李白",
        "paragraphs": [
            "玉壶挈美酒，送别强为欢。",
            "大火南星月，长郊北路难。",
            "殷王期负鼎，汶水起垂竿。",
            "莫学东山卧，参差老谢安。"
        ],
        "title": "送梁四归东平",
        "id": "4b42fe36-c0b8-4a38-ad72-606c96e063df"
    },
    {
        "author": "李白",
        "paragraphs": [
            "雪点翠云裘，送君黄鹤楼。",
            "黄鹤振玉羽，西飞帝王州。",
            "凤无瑯玕实，何以赠远游。",
            "裴回相顾影，泪下汉江流。"
        ],
        "tags": [
            "黄鹤楼"
        ],
        "title": "江夏送友人",
        "id": "e953a156-417e-4dc8-8277-8d0e447ddae9"
    },
    {
        "author": "李白",
        "paragraphs": [
            "瑶草寒不死，移植沧江滨。",
            "东风洒雨露，会入天地春。",
            "予若洞庭叶，随波送逐臣。",
            "思归未可得，书此谢情人。"
        ],
        "tags": [
            "洞庭湖",
            "赠别",
            "春天"
        ],
        "title": "送郄昂谪巴中",
        "id": "63caa6e1-7b61-44b5-a165-d25866147d31"
    },
    {
        "author": "李白",
        "paragraphs": [
            "欲别心不忍，临行情更亲。",
            "酒倾无限月，客醉几重春。",
            "藉草依流水，攀花赠远人。",
            "送君从此去，回首泣迷津。"
        ],
        "title": "江夏送张丞",
        "id": "51e83caa-ceda-4586-9109-4ce8d3fe8295"
    },
    {
        "author": "李白",
        "paragraphs": [
            "白鹭拳一足，月明秋水寒。",
            "人惊远飞去，直向使君滩。"
        ],
        "tags": [
            "思乡",
            "写景"
        ],
        "title": "赋得白鹭鸶送宋少府入三峡",
        "id": "f4c05057-064c-463f-b810-97caadf2da0a"
    },
    {
        "author": "李白",
        "paragraphs": [
            "初发强中作，题诗与惠连。",
            "多惭一日长，不及二龙贤。",
            "西塞当中路，南风欲进船。",
            "云峰出远海，帆影挂清川。",
            "禹穴藏书地，匡山种杏田。",
            "此行俱有适，迟尔早归旋。"
        ],
        "tags": [
            "庐山"
        ],
        "title": "送二季之江东",
        "id": "eb55610a-61f5-4e16-9f21-aff30f8fc47d"
    },
    {
        "author": "李白",
        "paragraphs": [
            "桂水分五岭，衡山朝九疑。",
            "乡关渺安西，流浪将何之。",
            "素色愁明湖，秋渚晦寒姿。",
            "畴昔紫芳意，已过黄发期。",
            "君王纵疎散，云壑借巢夷。",
            "尔去之罗浮，我还憩峨眉。",
            "中阔道万里，霞月遥相思。",
            "如寻楚狂子，琼树有芳枝。"
        ],
        "tags": [
            "衡山"
        ],
        "title": "江西送友人之罗浮",
        "id": "960e1e5c-e218-4104-8f45-9fc62cfd7d6f"
    },
    {
        "author": "李白",
        "paragraphs": [
            "弃我去者昨日之日不可留，乱我心者今日之日多烦忧。",
            "长风万里送秋雁，对此可以酣高楼。",
            "蓬莱文章建安骨，中间小谢又清发。",
            "俱怀逸兴壮思飞，欲上青天览日月。",
            "抽刀断水水更流，举杯销愁愁更愁。",
            "人生在世不称意，明朝散发弄扁舟。"
        ],
        "tags": [
            "唐诗三百首",
            "八年级下册(课外)",
            "七言古诗",
            "初中古诗",
            "哲理",
            "离别",
            "抒怀",
            "水",
            "豪迈"
        ],
        "title": "宣州谢朓楼饯别校书叔云",
        "id": "5593d522-b820-4c06-bab6-0ab5a0fc1d46"
    },
    {
        "author": "李白",
        "paragraphs": [
            "君即刘越石，雄豪冠当时。",
            "凄清横吹曲，慷慨扶风词。",
            "虎啸俟腾跃，鸡鸣遭乱离。",
            "千金市骏马，万里逐王师。",
            "结交楼烦将，侍从羽林儿。",
            "统兵捍吴越，豺虎不敢窥。",
            "大勋竟莫叙，已过秋风吹。",
            "秉钺有季公，凛然负英姿。",
            "寄深且戎幕，望重必台司。",
            "感激一然诺，纵横两无疑。",
            "伏奏归北阙，鸣驺忽西驰。",
            "列将咸出祖，英僚惜分离。",
            "斗酒满四筵，歌啸宛溪湄。",
            "君携东山妓，我咏北门诗。",
            "贵贱交不易，恐伤中园葵。",
            "昔赠紫骝驹，今倾白玉巵。",
            "同欢万斛酒，未足解相思。",
            "此别又千里，秦吴渺天涯。",
            "月明关山苦，水剧陇头悲。",
            "借问几时还，春风入黄池。",
            "无令长相忆，折断绿杨枝。"
        ],
        "tags": [
            "离别",
            "写人",
            "赞美"
        ],
        "title": "宣城送刘副使入秦",
        "id": "142c446d-7944-4336-836d-cca5c1544299"
    },
    {
        "author": "李白",
        "paragraphs": [
            "泾川三百里，若耶羞见之。",
            "锦石照碧山，两边白鹭鸶。",
            "佳境千万曲，客行无歇时。",
            "上有琴高水，下有陵阳祠。",
            "仙人不见我，明月空相知。",
            "问我何事来，卢敖结幽期。",
            "蓬山振雄笔，绣服挥清词。",
            "江湖发秀色，草木含荣滋。",
            "置酒送惠连，吾家称白眉。",
            "愧无海峤作，敢阙河梁诗。",
            "见尔复几朝，俄然告将离。",
            "中流漾彩鹢，列岸丛金羁。",
            "叹息苍梧凤，分栖琼树枝。",
            "清晨各飞去，飘落天南垂。",
            "望极落日尽，秋深暝猨悲。",
            "寄情与流水，但有长相思。"
        ],
        "title": "泾川送族弟錞",
        "id": "106d9d4c-02d5-41b2-b10e-6aeba5134628"
    },
    {
        "author": "李白",
        "paragraphs": [
            "秀色发江左，风流奈若何。",
            "仲文了不还，独立扬清波。",
            "载酒五松山，颓然白云歌。",
            "中天度落月，万里遥相过。",
            "抚酒惜此月，流光畏蹉跎。",
            "明日别离去，连峰郁嵯峨。"
        ],
        "title": "五松山送殷淑",
        "id": "dea526f7-0c75-442d-9451-0cd306fd9ad0"
    },
    {
        "author": "李白",
        "paragraphs": [
            "放歌倚东楼，行子期晓发。",
            "秋风渡江来，吹落山上月。",
            "主人出美酒，灭烛延清光。",
            "二崔向金陵，安得不尽觞。",
            "水客弄归櫂，云帆卷轻霜。",
            "扁舟敬亭下，五两先飘扬。",
            "峡石入水花，碧流日更长。",
            "思君无岁月，西笑阻河梁。"
        ],
        "title": "送崔氏昆季之金陵",
        "id": "8f85ff26-043f-4052-8cce-3162cb5013ae"
    },
    {
        "author": "李白",
        "paragraphs": [
            "鸾乃凤之族，翱翔紫云霓。",
            "文章辉五色，双在琼树栖。",
            "一朝各飞去，凤与鸾俱啼。",
            "炎赫五月中，朱曦烁河堤。",
            "尔从泛舟役，使我心魂悽。",
            "秦地无碧草，南云喧鼓鼙。",
            "君王减玉膳，早起思鸣鸡。",
            "漕引救关辅，疲人免涂泥。",
            "宰相作霖雨，农夫得耕犂。",
            "静者伏草间，羣才满金闺。",
            "空手无壮士，穷居使人低。",
            "送君登黄山，长啸倚天梯。",
            "小舟若凫鴈，大舟若鲸鲵。",
            "开帆散长风，舒卷与云齐。",
            "日入牛渚晦，苍然夕烟迷。",
            "相思定何许，杳在洛阳西。"
        ],
        "tags": [
            "黄山"
        ],
        "title": "登黄山凌歊台送族弟溧阳尉济充泛舟赴华阴",
        "id": "030741a9-3313-4f3a-ade8-fff5f5fb5370"
    },
    {
        "author": "李白",
        "paragraphs": [
            "黄鹤西楼月，长江万里情。",
            "春风三十度，空忆武昌城。",
            "送尔难为别，衔杯惜未倾。",
            "湖连张乐地，山逐泛舟行。",
            "诺为楚人重，诗传谢朓清。",
            "沧浪吾有曲，寄入櫂歌声。"
        ],
        "tags": [
            "长江",
            "离别",
            "友人",
            "送别"
        ],
        "title": "送储邕之武昌",
        "id": "76e44eb0-9d93-4d3e-a6b2-bb87ba7f200d"
    },
    {
        "author": "李白",
        "paragraphs": [
            "一尉居倏忽，梅生有僊骨。",
            "三事或可羞，匈奴哂千秋。",
            "壮士屈黄绶，浪迹寄沧洲。",
            "昨观荆岘作，如从云汉游。",
            "老夫当暮矣，蹀足惧骅骝。"
        ],
        "title": "詶谈少府",
        "id": "57a217db-5002-456f-8cea-a3b34391733d"
    },
    {
        "author": "李白",
        "paragraphs": [
            "桃竹书筒绮绣文，良工巧妙称绝羣。",
            "灵心圆映三江月，彩质叠成五色云。",
            "中藏宝诀峨眉去，千里提携长忆君。"
        ],
        "title": "詶宇文少府见赠桃竹书筒",
        "id": "521ad669-99db-4a3f-95b1-21257e042e3a"
    },
    {
        "author": "李白",
        "paragraphs": [
            "五月梅始黄，蚕凋桑柘空。",
            "鲁人重织作，机杼鸣帘栊。",
            "顾余不及仕，学剑来山东。",
            "举鞭访前途，获笑汶上翁。",
            "下愚忽壮士，未足论穷通。",
            "我以一箭书，能取聊城功。",
            "终然不受赏，羞与时人同。",
            "西归去直道，落日昏阴虹。",
            "此去尔勿言，甘心为转蓬。"
        ],
        "tags": [
            "抒情",
            "述志",
            "抱负"
        ],
        "title": "五月东鲁行荅汶上君",
        "id": "d883127b-410b-4c45-9007-d1bcaa1c0823"
    },
    {
        "author": "李白",
        "paragraphs": [
            "白露见日灭，红颜随霜凋。",
            "别君若俯仰，春芳辞秋条。",
            "泰山嵯峨夏云在，疑是白波涨东海。",
            "散为飞雨川上来，遥帷却卷清浮埃。",
            "知君独坐青轩下，此时结念同所怀。",
            "我闭南楼看道书，幽帘清寂在仙居。",
            "曾无好事来相访，赖尔高文一起予。"
        ],
        "tags": [
            "泰山",
            "怀人",
            "山",
            "写景"
        ],
        "title": "早秋单父南楼詶窦公衡",
        "id": "b7cff6ef-5554-47d7-95d8-5266f2feb1e3"
    },
    {
        "author": "李白",
        "paragraphs": [
            "问余何意栖碧山，笑而不荅心自闲。",
            "桃花流水窅然去，别有天地非人间。"
        ],
        "title": "山中问荅",
        "id": "c917044e-fd87-42fe-aa91-9f09d7a8a704"
    },
    {
        "author": "李白",
        "paragraphs": [
            "领得乌纱帽，全胜白接䍦。",
            "山人不照镜，稚子道相宜。"
        ],
        "title": "荅友人赠乌纱帽",
        "id": "b4e822c6-4f27-4e22-8869-ab99a688c8e6"
    },
    {
        "author": "李白",
        "paragraphs": [
            "上党碧松烟，夷陵丹砂末。",
            "兰麝凝珍墨，精光乃堪掇。",
            "黄头奴子双鸦鬟，锦囊养之怀袖间。",
            "今日赠予兰亭去，兴来洒笔会稽山。"
        ],
        "title": "詶张司马赠墨",
        "id": "f6fd78b7-835f-4e77-8dec-76850d74bdd8"
    },
    {
        "author": "李白",
        "paragraphs": [
            "青莲居士谪仙人，酒肆藏名三十春。",
            "湖州司马何须问，金粟如来是后身。"
        ],
        "title": "荅湖州迦叶司马问白是何人",
        "id": "bbe494e2-d45f-47db-aad6-ceeacdfc52a8"
    },
    {
        "author": "李白",
        "paragraphs": [
            "河伯见海若，傲然夸秋水。",
            "小物昧远图，宁知通方士。",
            "多君紫霄意，独往苍山里。",
            "地古寒云深，巖高长风起。",
            "初登翠微岭，复憩金沙泉。",
            "践苔朝霜滑，弄波夕月圆。",
            "饮彼石下流，结萝宿溪烟。",
            "鼎湖梦渌水，龙驾空茫然。",
            "早行子午关，却登山路远。",
            "拂琴听霜猨，灭烛乃星饭。",
            "人烟无明异，鸟道绝往返。",
            "攀厓倒青天，下视白日晚。",
            "既过石门隐，还唱石潭歌。",
            "涉雪搴紫芳，濯缨想清波。",
            "此人不可见，此地君自过。",
            "为余谢风泉，其如幽意何。"
        ],
        "title": "荅长安崔少府叔封游终南翠微寺太宗皇帝金沙泉见寄",
        "id": "be99fd0b-ad10-42b2-9f51-1e001e700ae5"
    },
    {
        "author": "李白",
        "paragraphs": [
            "朔云横高天，万里起秋色。",
            "壮士心飞扬，落日空叹息。",
            "长啸出原野，凛然寒风生。",
            "幸遭圣明时，功业犹未成。",
            "奈何怀良图，郁悒独愁坐。",
            "杖策寻英豪，立谈乃知我。",
            "崔公生民秀，缅邈青云姿。",
            "制作参造化，托讽含神祇。",
            "海岳尚可倾，吐诺终不移。",
            "是时霜飙寒，逸兴临华池。",
            "起舞拂长剑，四座皆扬眉。",
            "因得穷懽情，赠我以新诗。",
            "又结汗漫期，九垓远相待。",
            "举身憩蓬壶，濯足弄沧海。",
            "从此凌倒景，一去无时还。",
            "朝游明光宫，暮入阊阖关。",
            "但得长把袂，何必嵩丘山。"
        ],
        "title": "詶崔五郎中",
        "id": "07433585-ef7a-40ab-bd05-90f4f144f768"
    },
    {
        "author": "李白",
        "paragraphs": [
            "青鸟海上来，今朝发何处。",
            "口衔云锦字，与我忽飞去。",
            "鸟去凌紫烟，书留绮窗前。",
            "开缄方一笑，乃是故人传。",
            "故人深相勗，忆我劳心曲。",
            "离居在咸阳，三见秦草绿。",
            "置书双袂间，引领不暂闲。",
            "长望杳难见，浮云横远山。"
        ],
        "tags": [
            "怀人",
            "抒情",
            "友人"
        ],
        "title": "以诗代书荅元丹丘",
        "id": "63c9547a-a949-4d41-b38b-ee3c39464cd7"
    },
    {
        "author": "李白",
        "paragraphs": [
            "君还石门日，朱火始改木。",
            "春草如有情，山中尚含绿。",
            "折芳愧遥忆，永路当自勗。",
            "远见故人心，平生以此足。",
            "巨海纳百川，麟阁多才贤。",
            "献书入金阙，酌醴奉琼筵。",
            "屡忝白云唱，恭闻黄竹篇。",
            "恩光照拙薄，云汉希腾迁。",
            "铭鼎倘云逐，扁丹方渺然。",
            "我留在金门，君去卧丹壑。",
            "未果三山期，遥欣一丘乐。",
            "玄珠寄象罔，赤水非寥廓。",
            "愿狎东海鸥，共营西山药。",
            "栖巖君寂灭，处世余龙蠖。",
            "良辰不同赏，永日应闲居。",
            "鸟吟簷间树，花落窗下书。",
            "缘溪见绿篠，隔岫窥红蕖。",
            "采薇行笑歌，眷我情何已。",
            "月出石镜间，松鸣风琴里。",
            "得心自虚妙，外物空颓靡。",
            "身世如两忘，从君老烟水。"
        ],
        "title": "金门荅苏秀才",
        "id": "04549ca6-3a4c-4a3e-b044-4cce3883bd59"
    },
    {
        "author": "李白",
        "paragraphs": [
            "游子东南来，自宛适京国。",
            "飘然无心云，倏忽复西北。",
            "访戴昔未偶，寻嵇此相得。",
            "愁颜发新懽，终宴叙前识。",
            "阎公汉庭旧，沈郁富才力。",
            "价重铜龙楼，声高重门侧。",
            "宁期此相遇，华馆陪游息。",
            "积雪明远峰，寒城锁春色。",
            "主人苍生望，假我青云翼。",
            "风水如见资，投竿佐皇极。"
        ],
        "title": "詶坊州王司马与阎正字对雪见赠",
        "id": "4089b003-8676-43b7-8fba-1850766efd93"
    },
    {
        "author": "李白",
        "paragraphs": [
            "鲁酒若琥珀，汶鱼紫锦鳞。",
            "山东豪吏有俊气，手携此物赠远人。",
            "意气相倾两相顾，斗酒双鱼表情素。",
            "双鳃呀呷鳍鬣张，蹳刺银盘欲飞去。",
            "呼儿拂几霜刃挥，红肌花落白雪霏。",
            "为君下筯一餐饱，醉著金鞍上马归。"
        ],
        "tags": [
            "友人",
            "写人",
            "友谊",
            "写人诗"
        ],
        "title": "詶中都小吏携斗酒双鱼于逆旅见赠",
        "id": "db37c733-57f0-4134-9d05-8bd7aca4789a"
    },
    {
        "author": "李白",
        "paragraphs": [
            "月出鲁城东，明如天上雪。",
            "鲁女惊莎鸡，鸣机应秋节。",
            "当君相思夜，火落金风高。",
            "河汉挂户牖，欲济无轻舠。",
            "我昔辞林丘，云龙忽相见。",
            "客星动太微，朝去洛阳殿。",
            "尔来得茂彦，七叶仕汉余。",
            "身为下邳客，家有圯桥书。",
            "傅说未梦时，终当起巖野。",
            "万古骑辰星，光辉照天下。",
            "与君各未遇，长策委蒿莱。",
            "宝刀隐玉匣，锈涩空莓苔。",
            "遂令世上愚，轻我土与灰。",
            "一朝攀龙去，鼃黾安在哉？故山定有酒，与尔倾金罍。"
        ],
        "title": "詶张卿夜宿南陵见赠",
        "id": "d6bd5d14-d55c-4148-ae14-f92d8ca5404a"
    },
    {
        "author": "李白",
        "paragraphs": [
            "黄鹤东南来，寄书写心曲。",
            "倚松开其缄，忆我肠断续。",
            "不以千里遥，命驾来相招。",
            "中逢元丹丘，登岭宴碧霄。",
            "对酒忽思我，长啸临清飙。",
            "蹇予未相知，茫茫绿云垂。",
            "俄然素书及，解此长渴饥。",
            "策马望山月，途穷造阶墀。",
            "喜兹一会面，若覩琼树枝。",
            "忆君我远来，我懽方速至。",
            "开颜酌美酒，乐极忽成醉。",
            "我情既不浅，君意方亦深。",
            "相知两相得，一顾轻千金。",
            "且向山客笑，与君论素心。"
        ],
        "title": "詶岑勋见寻就元丹丘对酒相待以诗见招",
        "id": "be282475-3b26-49f9-9e82-5e8de52f2938"
    },
    {
        "author": "李白",
        "paragraphs": [
            "一身自潇洒，万物何嚣諠。",
            "拙薄谢明时，栖闲归故园。",
            "二季过旧壑，四邻驰华轩。",
            "衣剑照松宇，宾徒光石门。",
            "山童荐珍果，野老开芳樽。",
            "上陈樵渔事，下叙农圃言。",
            "昨来荷花满，今见兰苕繁。",
            "一笑复一歌，不知夕景昏。",
            "醉罢同所乐，此情难具论。"
        ],
        "title": "荅从弟幼成过西园见赠",
        "id": "7b1260d3-387d-4279-8ff0-1f3ca652ab89"
    },
    {
        "author": "李白",
        "paragraphs": [
            "学道三千春，自言羲和人。",
            "轩盖宛若梦，云松长相亲。",
            "偶将二公合，复与三山邻。",
            "喜结海上契，自为天外宾。",
            "鸾翮我先铩，龙性君莫驯。",
            "朴散不尚古，时讹皆失真。",
            "勿踏荒溪坡，朅来浩然津。",
            "薜带何辞楚，桃源堪避秦。",
            "世迫且离别，心在期隐沦。",
            "酬赠非炯诫，永言铭佩绅。"
        ],
        "title": "詶王补阙惠翼庄庙宋丞泚赠别",
        "id": "063a9180-4dfe-49a1-95ec-ff727e0173b5"
    },
    {
        "author": "李白",
        "paragraphs": [
            "雨色秋来寒，风严清江爽。",
            "孤高绣衣人，潇洒青霞赏。",
            "平生多感激，忠义非外奖。",
            "祸连积怨生，事及徂川往。",
            "楚邦有壮士，鄢郢翻扫荡。",
            "申包哭秦庭，泣血将安仰。",
            "鞭尸辱已及，堂上罗宿莽。",
            "颇似今之人，蟊贼陷忠谠。",
            "渺然一水隔，何由税归鞅。",
            "日夕听猨怨，怀贤盈梦想。"
        ],
        "tags": [
            "写雨",
            "同情",
            "写风",
            "秋天",
            "风",
            "写人",
            "雨"
        ],
        "title": "詶裴侍御对雨感时见赠",
        "id": "dc853655-75b8-468b-b213-75cabf00d1fd"
    },
    {
        "author": "李白",
        "paragraphs": [
            "严陵不从万乘游，归卧空山钓碧流。",
            "自是客星辞帝座，元非太白醉扬州。"
        ],
        "title": "詶崔侍御",
        "id": "c64927b7-0793-4eeb-8f81-3bc2f5c61ebc"
    },
    {
        "author": "李白",
        "paragraphs": [
            "昨翫西城月，青天垂玉钩。",
            "朝沽金陵酒，歌吹孙楚楼。",
            "忽忆绣衣人，乘船往石头。",
            "草裹乌纱巾，倒被紫绮裘。",
            "两岸拍手笑，疑是王子猷。",
            "酒客十数公，崩腾醉中流。",
            "谑浪櫂海客，喧呼傲阳侯。",
            "半道逢吴姬，卷帘出揶揄。",
            "我忆君到此，不知狂与羞。",
            "一月一见君，三杯便回桡。",
            "舍舟共连袂，行上南渡桥。",
            "兴发歌绿水，秦客为之摇。",
            "鸡鸣复相招，清宴逸云霄。",
            "赠我数百字，字字凌风飙。",
            "系之衣裘上，相忆每长谣。"
        ],
        "title": "翫月金陵城西孙楚酒楼达曙歌吹日晚乘醉著紫绮裘乌纱巾与酒客数人櫂歌秦淮往石头访崔四侍御",
        "id": "dfde445a-0083-451f-af51-822c00e6db7a"
    },
    {
        "author": "李白",
        "paragraphs": [
            "太华三芙蓉，明星玉女峰。",
            "寻仙下西岳，陶令忽相逢。",
            "问我将何事，湍波历几重。",
            "貂裘非季子，鹤氅似王恭。",
            "谬忝燕台召，而陪郭隗踪。",
            "水流知入海，云去或从龙。",
            "树绕芦洲月，山鸣鹊镇钟。",
            "还期如可访，台岭荫长松。"
        ],
        "tags": [
            "华山"
        ],
        "title": "江上答崔宣城",
        "id": "d6a3b471-ec83-4f0f-9229-a42c7ebff998"
    },
    {
        "author": "李白",
        "paragraphs": [
            "常闻玉泉山，山洞多乳窟。",
            "仙鼠如白鸦，倒悬清溪月。",
            "茗生此中石，玉泉流不歇。",
            "根柯洒芳津，采服润肌骨。",
            "丛老卷绿叶，枝枝相接连。",
            "曝成仙人掌，似拍洪崖肩。",
            "举世未见之，其名定谁传。",
            "宗英乃禅伯，投赠有佳篇。",
            "清镜烛无盐，顾惭西子妍。",
            "朝坐有余兴，长吟播诸天。"
        ],
        "title": "答族姪僧中孚赠玉泉仙人掌茶",
        "id": "d389abf1-07e8-42f3-a9dc-6d2b22e13b37"
    },
    {
        "author": "李白",
        "paragraphs": [
            "君同鲍明远，邀彼休上人。",
            "鼓琴乱白雪，秋变江上春。",
            "瑶草绿未衰，攀翻寄情亲。",
            "相思两不见，流泪空盈巾。"
        ],
        "title": "詶裴侍御留岫师弹琴见寄",
        "id": "30df8cfb-4e71-49b9-96e3-a8b770d50dd0"
    },
    {
        "author": "李白",
        "paragraphs": [
            "张衡殊不乐，应有四愁诗。",
            "慙君锦绣段，赠我慰相思。",
            "鸿鹄复矫翼，凤凰忆故池。",
            "荣乐一如此，商山老紫芝。"
        ],
        "title": "张相公出镇荆州寻除太子詹事余时流夜郎行至江夏与张公去千里公因太府丞王昔使车寄罗衣二事及五月五日赠余诗余答以此诗",
        "id": "8338e3db-3f5d-49fa-b1c1-1ebcc9678d27"
    },
    {
        "author": "李白",
        "paragraphs": [
            "黄鹤高楼已槌碎，黄鹤仙人无所依。",
            "黄鹤上天诉玉帝，却放黄鹤江南归。",
            "神明太守再雕饰，新图粉壁还芳菲。",
            "一州笑我为狂客，少年往往来相讥。",
            "君平帘下谁家子，云是辽东丁令威。",
            "作诗调我惊逸兴，白云遶笔窗前飞。",
            "待取明朝酒醒罢，与君烂漫寻春晖。"
        ],
        "tags": [
            "黄鹤楼"
        ],
        "title": "醉后荅丁十八以诗讥余搥碎黄鹤楼",
        "id": "a1224475-cb04-43fc-8d0c-3e901f65f656"
    },
    {
        "author": "李白",
        "paragraphs": [
            "君至石头驿，寄书黄鹤楼。",
            "开缄识远意，速此南行舟。",
            "风水无定准，湍波或滞留。",
            "忆昨新月生，西簷若琼钩。",
            "今来何所似，破镜悬清秋。",
            "恨不三五明，平湖泛澄流。",
            "此欢竟莫遂，狂杀王子猷。",
            "巴陵定遥远，持赠解人忧。"
        ],
        "tags": [
            "洞庭湖",
            "黄鹤楼"
        ],
        "title": "荅裴侍御先行至石头驿以书见招期月满泛洞庭",
        "id": "921a744a-2466-41be-966f-b31ae16c5b01"
    },
    {
        "author": "李白",
        "paragraphs": [
            "虹霓掩天光，哲后起康济。",
            "应运生夔龙，开元扫氛翳。",
            "太微廓金镜，端拱清遐裔。",
            "轻尘集嵩岳，虚点盛明意。",
            "谬挥紫泥诏，献纳青云际。",
            "谗惑英主心，恩疎佞臣计。",
            "仿徨庭阙下，叹息光阴逝。",
            "未作仲宣诗，先流贾生涕。",
            "挂帆秋江上，不为云罗制。",
            "山海向东倾，百川无尽势。",
            "我于鸱夷子，相去千余岁。",
            "运阔英达稀，同风遥执袂。",
            "登舻望远水，忽见沧浪枻。",
            "高士何处来，虚舟渺安系。",
            "衣貌本淳古，文章多佳丽。",
            "延引故乡人，风义未沦替。",
            "顾侯达语默，权子识通蔽。",
            "曾是无心云，俱为此留滞。",
            "双萍易飘转，独鹤思凌厉。",
            "明晨去潇湘，共谒苍梧帝。"
        ],
        "title": "荅高山人兼呈权顾二侯",
        "id": "eafb2468-0e6a-4369-9c68-1aa857ed4a9d"
    },
    {
        "author": "李白",
        "paragraphs": [
            "昔献长杨赋，天开云雨欢。",
            "当时待诏承明里，皆道扬雄才可观。",
            "勅赐飞龙二天马，黄金络头白玉鞍。",
            "浮云蔽日去不返，总为秋风摧紫兰。",
            "角巾东出商山道，采秀行歌咏芝草。",
            "路逢园绮笑向人，两君解来一何好。",
            "闻道金陵龙虎盘，还同谢朓望长安。",
            "千峰夹水向秋浦，五松名山当夏寒。",
            "铜井炎炉歊九天，赫如铸鼎荆山前。",
            "陶公瞿铄呵赤电，回禄睢盱扬紫烟。",
            "此中岂是久留处，便欲烧丹从列仙。",
            "爱听松风且高卧，飕飕吹尽炎氛过。",
            "登崖独立望九州，阳春欲奏谁相和。",
            "闻君往年游锦城，章仇尚书倒屣迎。",
            "飞笺洛绎奏明主，天书降问回恩荣。",
            "肮脏不能就珪组，至今空扬高蹈名。",
            "夫子工文绝世奇，五松新作天下推。",
            "吾非谢尚邀彦伯，异代风流各一时。",
            "一时相逢乐在今，袖拂白云开素琴，弹为三峡流泉音。",
            "从兹一别武陵去，去后桃花春水深。"
        ],
        "title": "荅杜秀才五松见赠",
        "id": "dabdeffb-da9c-4f45-9b12-b421f5f15fd6"
    },
    {
        "author": "李白",
        "paragraphs": [
            "韩众骑白鹿，西往华山中。",
            "玉女千余人，相随在云空。",
            "见我传祕诀，精诚与天通。",
            "何意到陵阳，游目送飞鸿。",
            "天子昔避狄，与君亦乘骢。",
            "拥兵五陵下，长策遏胡戎。",
            "时泰解绣衣，脱身若飞蓬。",
            "鸾凤翻羽翼，啄粟坐樊笼。",
            "海鹤一笑之，思归向辽东。",
            "黄山过石柱，巘崿上攒丛。",
            "因巢翠玉树，忽见浮丘公。",
            "又引王子乔，吹笙舞松风。",
            "朗咏紫霞篇，请开蘂珠宫。",
            "步纲绕碧落，倚树招青童。",
            "何日可携手，遗形入无穷。"
        ],
        "tags": [
            "黄山",
            "九华山"
        ],
        "title": "至陵阳山登天柱石詶韩侍御见招隐黄山",
        "id": "a4650220-b06a-4ab1-809c-974a850d795d"
    },
    {
        "author": "李白",
        "paragraphs": [
            "尔有鸟迹书，相招琴溪饮。",
            "手迹尺素中，如天落云锦。",
            "读罢向空笑，疑君在我前。",
            "长吟字不灭，怀袖且三年。"
        ],
        "title": "詶崔十五见招",
        "id": "af3c2df6-a096-484b-93de-3ed3d24f8d70"
    },
    {
        "author": "李白",
        "paragraphs": [
            "昨夜吴中雪，子猷佳兴发。",
            "万里浮云卷碧山，青天中道流孤月。",
            "孤月沧浪河汉清，北斗错落长庚明。",
            "怀余对酒夜霜白，玉牀金井水峥嵘。",
            "人生飘忽百年内，且须酣畅万古情。",
            "君不能狸膏金距学鬬鸡，坐令鼻息吹虹霓。",
            "君不能学哥舒横行青海夜带刀，西屠石堡取紫袍。",
            "吟诗作赋北牕里，万言不直一杯水。",
            "世人闻此皆掉头，有如东风射马耳。",
            "鱼目亦笑我，请与明月同。",
            "骅骝拳跼不能食，蹇驴得志鸣春风。",
            "折杨皇华合流俗，晋君听琴枉清角。",
            "巴人谁肯和阳春，楚地由来贱奇璞。",
            "黄金散尽交不成，白首为儒身被轻。",
            "一谈一笑失颜色，苍蝇贝锦喧谤声。",
            "曾参岂是杀人者，谗言三及慈母惊。",
            "与君论心握君手，荣辱于余亦何有。",
            "孔圣犹闻伤凤麟，董龙更是何鸡狗。",
            "一生傲岸苦不谐，恩疎媒劳志多乖。",
            "严陵高揖汉天子，何必长剑拄颐事玉阶。",
            "达亦不足贵，穷亦不足悲。",
            "韩信羞将绛灌比，祢衡耻逐屠沽儿。",
            "君不见李北海，英风豪气今何在？君不见裴尚书，土坟三尺蒿棘居。",
            "少年早欲五湖去，见此弥将钟鼎疎。"
        ],
        "tags": [
            "长诗",
            "抒情",
            "叙事"
        ],
        "title": "荅王十二寒夜独酌有怀",
        "id": "4c4c4c27-28fc-43cf-a53f-9ada39b65d94"
    },
    {
        "author": "李白",
        "paragraphs": [
            "朝涉白水源，暂与人俗疎。",
            "岛屿佳境色，江天涵清虚。",
            "目送去海云，心闲游川鱼。",
            "长歌尽落日，乘月归田庐。"
        ],
        "title": "游南阳白水登石激作",
        "id": "591b076f-722d-439e-8ce1-d934b5b87e07"
    },
    {
        "author": "李白",
        "paragraphs": [
            "惜彼落日暮，爱此寒泉清。",
            "西辉逐流水，荡漾游子情。",
            "空歌望云月，曲尽长松声。"
        ],
        "tags": [
            "抒情",
            "思乡",
            "纪游"
        ],
        "title": "游南阳清泠泉",
        "id": "eb92cd5b-f833-4dc6-b0b4-6d7f45cc651b"
    },
    {
        "author": "李白",
        "paragraphs": [
            "雁度秋色远，日静无云时。",
            "客心不自得，浩漫将何之。",
            "忽忆范野人，闲园养幽姿。",
            "茫然起逸兴，但恐行来迟。",
            "城壕失往路，马首迷荒陂。",
            "不惜翠云裘，遂为苍耳欺。",
            "入门且一笑，把臂君为谁。",
            "酒客爱秋蔬，山盘荐霜梨。",
            "他筵不下筯，此席忘朝饥。",
            "酸枣垂北郭，寒瓜蔓东篱。",
            "还倾四五酌，自咏猛虎词。",
            "近作十日欢，远为千载期。",
            "风流自簸荡，谑浪偏相宜。",
            "酣来上马去，却笑高阳池。"
        ],
        "tags": [
            "豪放",
            "饮酒",
            "友情"
        ],
        "title": "寻鲁城北范居士失道落苍耳中见范置酒摘苍耳作",
        "id": "dbfe3dd9-ea4a-4130-8e31-b3fc0acd90bf"
    },
    {
        "author": "李白",
        "paragraphs": [
            "日落沙明天倒开，波摇石动水萦回。",
            "轻舟泛月寻溪转，疑是山隐雪后来。"
        ],
        "title": "东鲁门泛舟二首 一",
        "id": "05b0b448-8d15-461e-b806-7d94fcb66f49"
    },
    {
        "author": "李白",
        "paragraphs": [
            "水作青龙盘石堤，桃花夹岸鲁门西。",
            "若教月下乘舟去，何啻风流到剡溪。"
        ],
        "title": "东鲁门泛舟二首 二",
        "id": "4cb386a3-6488-46f1-a53d-c5a4a2e0b90d"
    },
    {
        "author": "李白",
        "paragraphs": [
            "倾晖速短炬，走海无停川。",
            "冀餐圆丘草，欲以还颓年。",
            "此事不可得，微生若浮烟。",
            "骏发跨名驹，雕弓控鸣弦。",
            "鹰豪鲁草白，狐兔多肥鲜。",
            "邀遮相驰逐，遂出城东田。",
            "一扫四野空，喧呼鞍马前。",
            "归来献所获，炮炙宜霜天。",
            "出舞两美人，飘飖若云仙。",
            "留欢不知疲，清晓方来旋。"
        ],
        "title": "秋猎孟诸夜归置酒单父东楼观妓",
        "id": "9f8f5fe7-eae7-4e94-acd2-3b712e629ae3"
    },
    {
        "author": "李白",
        "paragraphs": [
            "四月上泰山，石屏御道开。",
            "六龙过万壑，涧谷随萦回。",
            "马迹遶碧峯，于今满青苔。",
            "飞流洒绝巘，水急松声哀。",
            "北眺崿嶂奇，倾崖向东摧。",
            "洞门闭石扇，地底兴云雷。",
            "登高望蓬瀛，想象金银台。",
            "天门一长啸，万里清风来。",
            "玉女四五人，飘飖下九垓。",
            "含笑引素手，遗我流霞杯。",
            "稽首再拜之，自愧非仙才。",
            "旷然小宇宙，弃世何悠哉。"
        ],
        "tags": [
            "泰山"
        ],
        "title": "游泰山六首 一",
        "id": "25b6402c-ca6d-4bcb-8a91-fa17eb8a99a9"
    },
    {
        "author": "李白",
        "paragraphs": [
            "清晓骑白鹿，直上天门山。",
            "山际逢羽人，方瞳好容颜。",
            "扪萝欲就语，却掩青云关。",
            "遗我鸟迹书，飘然落巖间。",
            "其字乃上古，读之了不闲。",
            "感此三叹息，从师方未还。"
        ],
        "tags": [
            "泰山",
            "天门山"
        ],
        "title": "游泰山六首 二",
        "id": "a2a6fda5-a253-4172-87e8-04f071d1f6f5"
    },
    {
        "author": "李白",
        "paragraphs": [
            "平明登日观，举手开云关。",
            "精神四飞扬，如出天地间。",
            "黄河从西来，窈窕入远山。",
            "凭崖揽八极，目尽长空闲。",
            "偶然值青童，绿发双云鬟。",
            "笑我晚学仙，蹉跎凋朱颜。",
            "踌躇忽不见，浩荡难追攀。"
        ],
        "tags": [
            "泰山",
            "黄河"
        ],
        "title": "游泰山六首 三",
        "id": "211e6b5b-433a-44f4-b205-2f00ae6781c6"
    },
    {
        "author": "李白",
        "paragraphs": [
            "清斋三千日，裂素写道经。",
            "吟诵有所得，众神卫我形。",
            "云行信长风，飒若羽翼生。",
            "攀崖上日观，伏槛窥东溟。",
            "海色动远山，天鸡已先鸣。",
            "银台出倒景，白浪翻长鲸。",
            "安得不死药，高飞向蓬瀛。"
        ],
        "tags": [
            "泰山"
        ],
        "title": "游泰山六首 四",
        "id": "3bbf0796-7fc7-4cf1-8a9b-bd65a604c6b0"
    },
    {
        "author": "李白",
        "paragraphs": [
            "日观东北倾，两崖夹双石。",
            "海水落眼前，天光遥空碧。",
            "千峯争攒聚，万壑绝凌历。",
            "缅彼鹤上仙，去无云中迹。",
            "长松入云汉，远望不盈尺。",
            "山花异人间，五月雪中白。",
            "终当遇安期，于此炼玉液。"
        ],
        "tags": [
            "泰山"
        ],
        "title": "游泰山六首 五",
        "id": "8a349100-cd71-49b6-858b-fc40576b8711"
    },
    {
        "author": "李白",
        "paragraphs": [
            "朝饮王母池，暝投天门关。",
            "独抱绿绮琴，夜行青山间。",
            "山明月露白，夜静松风歇。",
            "仙人游碧峯，处处笙歌发。",
            "寂静娱清晖，玉真连翠微。",
            "想象鸾凤舞，飘飖龙虎衣。",
            "扪天摘匏瓜，恍惚不忆归。",
            "举手弄清浅，误攀织女机。",
            "明晨坐相失，但见五云飞。"
        ],
        "tags": [
            "泰山"
        ],
        "title": "游泰山六首 六",
        "id": "5066dabc-0991-4da6-b1b4-ef55b625e769"
    },
    {
        "author": "李白",
        "paragraphs": [
            "明宰试舟楫，张灯宴华池。",
            "文招梁苑客，歌动郢中儿。",
            "月色望不尽，空天交相宜。",
            "令人欲泛海，只待长风吹。"
        ],
        "title": "秋夜与刘砀山泛宴喜亭池",
        "id": "37577056-1e0c-458b-80c3-460ff23da105"
    },
    {
        "author": "李白",
        "paragraphs": [
            "碧草已满地，柳与梅争春。",
            "谢公自有东山妓，金屏笑坐如花人。",
            "今日非昨日，明日还复来。",
            "白发对绿酒，强歌心已摧。",
            "君不见梁王池上月，昔照梁王樽酒中。",
            "梁王已去明月在，黄鹂愁醉啼春风。",
            "分明感激眼前事，莫惜醉卧桃园东。"
        ],
        "title": "携妓登梁王栖霞山孟氏桃园中",
        "id": "4b77eb28-18f7-442c-974a-286a9c65e796"
    },
    {
        "author": "李白",
        "paragraphs": [
            "挂席凌蓬丘，观涛憩樟楼。",
            "三山动逸兴，五马同遨游。",
            "天竺森在眼，松风飒惊秋。",
            "览云测变化，弄水穷清幽。",
            "叠嶂隔遥海，当轩写归流。",
            "诗成傲云月，佳趣满吴洲。"
        ],
        "title": "与从姪杭州刺史良游天竺寺",
        "id": "1743f743-b5f7-4403-945f-4e10e20da60a"
    },
    {
        "author": "李白",
        "paragraphs": [
            "楚臣伤江枫，谢客拾海月。",
            "怀沙去潇湘，挂席泛溟渤。",
            "蹇予访前迹，独往造穷发。",
            "古人不可攀，去若浮云没。",
            "愿言弄倒景，从此炼真骨。",
            "华顶窥绝溟，蓬壶望超忽。",
            "不知青春度，但怪绿芳歇。",
            "空持钓鼇心，从此谢魏阙。"
        ],
        "tags": [
            "抒情",
            "写景",
            "友人"
        ],
        "title": "同友人舟行游台越作",
        "id": "0084e4f7-d47a-4a2b-8804-1b7b5c9d9220"
    },
    {
        "author": "李白",
        "paragraphs": [
            "暮从碧山下，山月随人归。",
            "却顾所来径，苍苍横翠微。",
            "相携及田家，童稚开荆扉。",
            "绿竹入幽径，青萝拂行衣。",
            "欢言得所憩，美酒聊共挥。",
            "长歌吟松风，曲尽河星稀。",
            "我醉君复乐，陶然共忘机。"
        ],
        "tags": [
            "唐诗三百首",
            "终南山",
            "五言古诗",
            "田园",
            "写景",
            "饮酒"
        ],
        "title": "下终南山过斛斯山人宿置酒",
        "id": "ca4cc6b3-a324-48c0-89c0-bb36c09c4930"
    },
    {
        "author": "李白",
        "paragraphs": [
            "君登金华省，我入银台门。",
            "幸遇圣明主，俱承云雨恩。",
            "复此休浣时，闲为畴昔言。",
            "却话山海事，宛然林壑存。",
            "明湖思晓月，叠嶂忆清猿。",
            "何由返初服，田野醉芳樽。"
        ],
        "title": "朝下过卢郎中叙旧游",
        "id": "b4fbfaa7-4355-4357-b6aa-292e8b2cb05c"
    },
    {
        "author": "李白",
        "paragraphs": [
            "羽林十二将，罗列应星文。",
            "霜仗悬秋月，霓旌卷夜云。",
            "严更千户肃，清乐九天闻。",
            "日出瞻佳气，葱葱绕圣君。"
        ],
        "title": "侍从游宿温泉宫作",
        "id": "2310cb5d-4326-4bb8-b1ed-69321e803e0b"
    },
    {
        "author": "李白",
        "paragraphs": [
            "歌鼓燕赵儿，魏姝弄鸣丝。",
            "粉色艳日彩，舞袖拂花枝。",
            "把酒顾美人，请歌邯郸词。",
            "清筝何缭绕，度曲绿云垂。",
            "平原君安在，科斗生古池。",
            "座客三千人，于今知有谁。",
            "我辈不作乐，但为后代悲。"
        ],
        "title": "邯郸南亭观妓",
        "id": "3563ce30-ecca-41e1-ba9a-79feea89b8d6"
    },
    {
        "author": "李白",
        "paragraphs": [
            "行歌入谷口，路尽无人跻。",
            "攀崖度绝壑，弄水寻回溪。",
            "云从石上起，客到花间迷。",
            "淹留未尽兴，日落羣峯西。"
        ],
        "title": "春日游罗敷潭",
        "id": "aa65e1c8-1b13-47d6-919b-e50f7ae5d10a"
    },
    {
        "author": "李白",
        "paragraphs": [
            "裴公有僊标，拔俗数千丈。",
            "澹荡沧洲云，飘飖紫霞想。",
            "剖竹商洛间，政成心已闲。",
            "萧条出世表，冥寂闭玄关。",
            "我来属芳节，解榻时相悦。",
            "褰帷对云峯，扬袂指松雪。",
            "蹔出东城边，遂游西巖前。",
            "横天耸翠壁，喷壑鸣红泉。",
            "寻幽殊未歇，爱此春光发。",
            "溪傍饶名花，石上有好月。",
            "命驾归去来，露华生翠苔。",
            "淹留惜将晚，复听清猨哀。",
            "清猨断人肠，游子思故乡。",
            "明发首东路，此懽焉可忘。"
        ],
        "title": "春陪商州裴使君游石娥溪",
        "id": "d2846a5c-282d-4d64-95d0-c6e8906ce700"
    },
    {
        "author": "李白",
        "paragraphs": [
            "初谓鹊山近，宁知湖水遥。",
            "此行殊访戴，自可缓归桡。"
        ],
        "title": "陪从祖济南太守泛鹊山湖三首 一",
        "id": "fe9217d5-9d09-4921-bf96-6eeeea0763ea"
    },
    {
        "author": "李白",
        "paragraphs": [
            "湖阔数千里，湖光摇碧山。",
            "湖西正有月，独送李膺还。"
        ],
        "title": "陪从祖济南太守泛鹊山湖三首 二",
        "id": "af18d853-1ee7-4a38-a824-25c8946dd5b1"
    },
    {
        "author": "李白",
        "paragraphs": [
            "水入北湖去，舟从南浦回。",
            "遥看鹊山转，却似送人来。"
        ],
        "title": "陪从祖济南太守泛鹊山湖三首 三",
        "id": "db175472-50f3-4755-9825-0713a41bae5c"
    },
    {
        "author": "李白",
        "paragraphs": [
            "昔闻颜光禄，攀龙宴京湖。",
            "楼船入天镜，帐殿开云衢。",
            "君王歌大风，如乐丰沛都。",
            "延年献佳作，邈与诗人俱。",
            "我来不及此，独立钟山孤。",
            "杨宰穆清风，芳声腾海隅。",
            "英僚满四座，粲若琼林敷。",
            "鹢首弄倒景，蛾眉缀明珠。",
            "新弦采梨园，古舞娇吴歈。",
            "曲度绕云汉，听者皆欢娱。",
            "鸡栖何嘈嘈，沿月沸笙竽。",
            "古之帝宫苑，今乃人樵苏。",
            "感此劝一觞，愿君覆瓢壶。",
            "荣盛当作乐，无令后贤吁。"
        ],
        "tags": [
            "春天",
            "宴会",
            "感慨"
        ],
        "title": "春日陪杨江宁及诸官宴北湖感古作",
        "id": "e60472f1-6945-4a2b-a06f-953ef7fc16ba"
    },
    {
        "author": "李白",
        "paragraphs": [
            "尔恐碧草晚，我畏朱颜移。",
            "愁看杨花飞，置酒正相宜。",
            "歌声送落日，舞影回清池。",
            "今夕不尽杯，留欢更邀谁。"
        ],
        "title": "宴郑参卿山池",
        "id": "c91d56b3-e004-4a4f-83ef-475273a3d91b"
    },
    {
        "author": "李白",
        "paragraphs": [
            "沦老卧江海，再欢天地清。",
            "病闲久寂寞，岁物徒芬荣。",
            "借君西池游，聊以散我情。",
            "扫雪松下去，扪萝石道行。",
            "谢公池塘上，春草飒已生。",
            "花枝拂人来，山鸟向我鸣。",
            "田家有美酒，落日与之倾。",
            "醉罢弄归月，遥欣稚子迎。"
        ],
        "title": "游谢氏山亭",
        "id": "f71ed838-db42-4a19-b6a2-9ee8b77332aa"
    },
    {
        "author": "李白",
        "paragraphs": [
            "青天有月来几时，我今停杯一问之。",
            "人攀明月不可得，月行却与人相随。",
            "皎如飞镜临丹阙，绿烟灭尽清辉发。",
            "但见宵从海上来，宁知晓向云间没。",
            "白兔擣药秋复春，嫦娥孤栖与谁邻。",
            "今人不见古时月，今月曾经照古人。",
            "古人今人若流水，共看明月皆如此。",
            "唯愿当歌对酒时，月光长照金樽里。"
        ],
        "tags": [
            "咏物",
            "哲理",
            "月亮",
            "咏物诗",
            "抒怀"
        ],
        "title": "把酒问月",
        "id": "cd0e68fe-0e16-4b10-9345-ac567ce9cb62"
    },
    {
        "author": "李白",
        "paragraphs": [
            "远公爱康乐，为我开禅关。",
            "萧然松石下，何异清凉山。",
            "花将色不染，水与心俱闲。",
            "一坐度小劫，观空天地间。"
        ],
        "title": "同族姪评事黯游昌禅师山池二首 一",
        "id": "9f55f53d-0062-4afa-9dd9-69c4d7985ac8"
    },
    {
        "author": "李白",
        "paragraphs": [
            "客来花雨际，秋水落金池。",
            "片石寒青锦，疎杨挂绿丝。",
            "高僧拂玉柄，童子献霜梨。",
            "惜去爱佳景，烟萝欲暝时。"
        ],
        "title": "同族姪评事黯游昌禅师山池二首 二",
        "id": "591f1059-8d57-4004-b34a-62b6be925723"
    },
    {
        "author": "李白",
        "paragraphs": [
            "置酒延落景，金陵凤凰台。",
            "长波写万古，心与云俱开。",
            "借问往昔时，凤凰为谁来。",
            "凤凰去已久，正当今日回。",
            "明君越羲轩，天老坐三台。",
            "豪士无所用，弹弦醉金罍。",
            "东风吹山花，安可不尽杯。",
            "六帝没幽草，深宫冥绿苔。",
            "置酒勿复道，歌钟但相催。"
        ],
        "title": "金陵凤凰台置酒",
        "id": "af667e00-f3a4-4a68-8f89-3e69d6eaa7a9"
    },
    {
        "author": "李白",
        "paragraphs": [
            "披君貂襜褕，对君白玉壶。",
            "雪花酒上灭，顿觉夜寒无。",
            "客有桂阳至，能吟山鹧鸪。",
            "清风动窗竹，越鸟起相呼。",
            "持此足为乐，何烦笙与竽。"
        ],
        "title": "秋浦清溪雪夜对酒客有唱山鹧鸪者",
        "id": "d2cde2ee-ef80-4089-b343-a5502ca94020"
    },
    {
        "author": "李白",
        "paragraphs": [
            "康乐上官去，永嘉游石门。",
            "江亭有孤屿，千载迹犹存。",
            "我来游秋浦，三入桃陂源。",
            "千峯照积雪，万壑尽啼猨。",
            "兴与谢公合，文因周子论。",
            "扫厓去落叶，席月开清樽。",
            "溪当大楼南，溪水正南奔。",
            "回作玉镜潭，澄明洗心魂。",
            "此中得佳境，可以绝嚣喧。",
            "清夜方归来，酣歌出平原。",
            "别后经此地，为余谢兰荪。"
        ],
        "title": "与周刚清溪玉镜潭宴别",
        "id": "d22aad4e-2887-40b0-bdfe-71b2a5add45a"
    },
    {
        "author": "李白",
        "paragraphs": [
            "何处夜行好，月明白笴陂。",
            "山光摇积雪，猨影挂寒枝。",
            "但恐佳景晚，小令归櫂移。",
            "人来有清兴，及此有相思。"
        ],
        "title": "游秋浦白笴陂二首 一",
        "id": "e3de2bf2-1566-4332-9115-81fffaaf6a3c"
    },
    {
        "author": "李白",
        "paragraphs": [
            "白笴夜长啸，爽然溪谷寒。",
            "鱼龙动陂水，处处生波澜。",
            "天借一明月，飞来碧云端。",
            "故乡不可见，肠断正西看。"
        ],
        "title": "游秋浦白笴陂二首 二",
        "id": "d305addc-bb71-4e60-ad20-40c499a4a75a"
    },
    {
        "author": "李白",
        "paragraphs": [
            "曲巷幽人宅，高门大士家。",
            "池开照胆镜，林吐破颜花。",
            "绿水藏春日，青轩祕晚霞。",
            "若闻弦管妙，金谷不能夸。"
        ],
        "title": "宴陶家亭子",
        "id": "ace9fe7f-c5cb-4b0a-9eac-90408377e833"
    },
    {
        "author": "李白",
        "paragraphs": [
            "摇曳帆在空，清流顺归风。",
            "诗因鼓吹发，酒为劒歌雄。",
            "对舞青楼妓，双鬟白玉童。",
            "行云且莫去，留醉楚王宫。"
        ],
        "title": "在水军宴韦司马楼船观妓",
        "id": "a78ae783-79eb-43ab-b491-fe782bd46525"
    },
    {
        "author": "李白",
        "paragraphs": [
            "绀殿横江上，青山落镜中。",
            "岸回沙不尽，日暎水成空。",
            "天乐流香阁，莲舟飏晚风。",
            "恭陪竹林宴，留醉与陶公。"
        ],
        "title": "流夜郎至江夏陪长史叔及薛明府宴兴德寺南阁",
        "id": "a0b411fd-df07-468b-9484-dea696ec7b60"
    },
    {
        "author": "李白",
        "paragraphs": [
            "张公多逸兴，共泛沔城隅。",
            "当时秋月好，不减武昌都。",
            "四座醉清光，为欢古来无。",
            "郎官爱此水，因号郎官湖。",
            "风流若未减，名与此山俱。"
        ],
        "tags": [
            "月色",
            "抒情",
            "夜晚"
        ],
        "title": "泛沔州城南郎官湖",
        "id": "89c3dc0c-0894-4131-bbc9-09d2052c8423"
    },
    {
        "author": "李白",
        "paragraphs": [
            "今日竹林宴，我家贤侍郎。",
            "三杯容小阮，醉后发清狂。"
        ],
        "tags": [
            "洞庭湖"
        ],
        "title": "陪侍郎叔游洞庭醉后三首 一",
        "id": "0d481a1a-57ef-4546-b9d9-2e7c3e5b296c"
    },
    {
        "author": "李白",
        "paragraphs": [
            "船上齐桡乐，湖心泛月归。",
            "白鸥闲不去，争拂酒筵飞。"
        ],
        "tags": [
            "洞庭湖"
        ],
        "title": "陪侍郎叔游洞庭醉后三首 二",
        "id": "8efedf3e-fbae-491b-b123-0a5a39bc37f0"
    },
    {
        "author": "李白",
        "paragraphs": [
            "刬却君山好，平铺湘水流。",
            "巴陵无限酒，醉杀洞庭秋。"
        ],
        "tags": [
            "洞庭湖"
        ],
        "title": "陪侍郎叔游洞庭醉后三首 三",
        "id": "ed76d8ed-267a-49c3-82e8-4ee0919bd9f6"
    },
    {
        "author": "李白",
        "paragraphs": [
            "日晚湘水绿，孤舟无端倪。",
            "明湖涨秋月，独泛巴陵西。",
            "过憩裴逸人，巖居陵丹梯。",
            "抱琴出深竹，为我弹鹍鸡。",
            "曲尽酒亦倾，北窗醉如泥。",
            "人生且行乐，何必组与珪。"
        ],
        "tags": [
            "洞庭湖"
        ],
        "title": "夜泛洞庭寻裴侍御清酌",
        "id": "fc361275-25d0-4efc-840f-e3ebf563a6fc"
    },
    {
        "author": "李白",
        "paragraphs": [
            "洞庭西望楚江分，水尽南天不见云。",
            "日落长沙秋色远，不知何处吊湘君。"
        ],
        "tags": [
            "洞庭湖"
        ],
        "title": "陪族叔刑部侍郎晔及中书贾舍人至游洞庭五首 一",
        "id": "a759f1f9-138e-40dc-b75c-0e9923ab71fe"
    },
    {
        "author": "李白",
        "paragraphs": [
            "南湖秋水夜无烟，耐可乘流直上天。",
            "且就洞庭赊月色，将船买酒白云边。"
        ],
        "tags": [
            "洞庭湖",
            "行舟",
            "抒怀",
            "月夜",
            "写景",
            "水"
        ],
        "title": "陪族叔刑部侍郎晔及中书贾舍人至游洞庭五首 二",
        "id": "82f6ab4f-11e2-43c1-8db3-3c7faebc17f8"
    },
    {
        "author": "李白",
        "paragraphs": [
            "洛阳才子谪湘川，元礼同舟月下仙。",
            "记得长安还欲笑，不知何处是西天。"
        ],
        "tags": [
            "洞庭湖"
        ],
        "title": "陪族叔刑部侍郎晔及中书贾舍人至游洞庭五首 三",
        "id": "53718a9e-e29a-42fb-8edb-630fed52a722"
    },
    {
        "author": "李白",
        "paragraphs": [
            "洞庭湖西秋月辉，潇湘江北早鸿飞。",
            "醉客满船歌白苎，不知霜露入秋衣。"
        ],
        "tags": [
            "洞庭湖"
        ],
        "title": "陪族叔刑部侍郎晔及中书贾舍人至游洞庭五首 四",
        "id": "d6fb5943-be0a-4559-853c-222c60be55a6"
    },
    {
        "author": "李白",
        "paragraphs": [
            "帝子潇湘去不还，空余秋草洞庭间。",
            "淡扫明湖开玉镜，丹青画出是君山。"
        ],
        "tags": [
            "洞庭湖"
        ],
        "title": "陪族叔刑部侍郎晔及中书贾舍人至游洞庭五首 五",
        "id": "abc97ffb-bbe7-47e0-bbf4-47d3479095d1"
    },
    {
        "author": "李白",
        "paragraphs": [
            "五月入五洲，碧山对青楼。",
            "故人杨执戟，春赏楚江流。",
            "一见醉漂月，三杯歌櫂讴。",
            "桂枝攀不尽，他日更相求。"
        ],
        "title": "楚江黄龙矶南宴杨执戟治楼",
        "id": "67a064d5-b601-41d7-af93-1a73497582f5"
    },
    {
        "author": "李白",
        "paragraphs": [
            "我爱铜官乐，千年未拟还。",
            "要须回舞袖，拂尽五松山。"
        ],
        "tags": [
            "带有地名",
            "眷恋",
            "赞美",
            "失意",
            "地名"
        ],
        "title": "铜官山醉后绝句",
        "id": "b599c3b8-bf4d-4718-b1f7-5b1c4a28d83b"
    },
    {
        "author": "李白",
        "paragraphs": [
            "安石泛溟渤，独啸长风还。",
            "逸韵动海上，高情出人间。",
            "灵异可并迹，澹然与世闲。",
            "我来五松下，置酒穷跻攀。",
            "征古绝遗老，因名五松山。",
            "五松何清幽，胜境美沃州。",
            "萧飒鸣洞壑，终年风雨秋。",
            "响入百泉去，听如三峡流。",
            "剪竹扫天花，且从傲吏游。",
            "龙堂若可憩，吾欲归精修。"
        ],
        "title": "与南陵常赞府游五松山",
        "id": "a93ec327-32ba-4570-970e-0e754e20a0f7"
    },
    {
        "author": "李白",
        "paragraphs": [
            "青溪胜桐庐，水木有佳色。",
            "山貌日高古，石容天倾侧。",
            "彩鸟昔未名，白猨初相识。",
            "不见同怀人，对之空叹息。"
        ],
        "title": "宣城青溪",
        "id": "26ea17e1-8091-4a1d-90a5-5f73dd80c8bb"
    },
    {
        "author": "李白",
        "paragraphs": [
            "乘君素舸泛泾西，宛似云门对若溪。",
            "且从康乐寻山水，何必东游入会稽。"
        ],
        "title": "与谢良辅游泾川陵巖寺",
        "id": "3150a4bc-eee3-4d04-b4be-54731acf80f3"
    },
    {
        "author": "李白",
        "paragraphs": [
            "天宫水西寺，云锦照东郭。",
            "清湍鸣回溪，绿水遶飞阁。",
            "凉风日潇洒，幽客时憩泊。",
            "五月思貂裘，谓言秋霜落。",
            "石萝引古蔓，岸笋开新箨。",
            "吟翫空复情，相思尔佳作。",
            "郑公诗人秀，逸韵宏寥廓。",
            "何当一来游，惬我雪山诺。"
        ],
        "title": "游水西简郑明府",
        "id": "a28f30cf-3eba-433f-8e0f-e42e7b05a786"
    },
    {
        "author": "李白",
        "paragraphs": [
            "渊明归去来，不与世相逐。",
            "为无杯中物，遂偶本州牧。",
            "因招白衣人，笑酌黄花菊。",
            "我来不得意，虚过重阳时。",
            "题舆何俊发，遂结城南期。",
            "筑土按响山，俯临宛水湄。",
            "胡人呌玉笛，越女弹霜丝。",
            "自作英王胄，斯乐不可窥。",
            "赤鲤涌琴高，白龟道冯夷。",
            "灵仙如彷彿，奠酹遥相知。",
            "古来登高人，今复几人在。",
            "沧洲违宿诺，明日犹可待。",
            "连山似惊波，合沓出溟海。",
            "扬袂挥四座，酩酊安所知。",
            "齐歌送清扬，起舞乱参差。",
            "宾随落叶散，帽逐秋风吹。",
            "别后登此台，愿言长相思。"
        ],
        "tags": [
            "抒情",
            "饮酒"
        ],
        "title": "九日登山",
        "id": "31d006f5-9145-47ca-bdbd-ab91189d5b64"
    },
    {
        "author": "李白",
        "paragraphs": [
            "今日云景好，水绿秋山明。",
            "携壶酌流霞，搴菊泛寒荣。",
            "地远松石古，风扬弦管清。",
            "窥觞照欢颜，独笑还自倾。",
            "落帽醉山月，空歌怀友生。"
        ],
        "tags": [
            "饮酒",
            "登高",
            "重阳节",
            "典故"
        ],
        "title": "九日",
        "id": "40cb9862-a17a-4d2e-a955-6cec79c2f1d1"
    },
    {
        "author": "李白",
        "paragraphs": [
            "九日龙山饮，黄花笑逐臣。",
            "醉看风落帽，舞爱月留人。"
        ],
        "tags": [
            "抒情",
            "典故",
            "重阳节",
            "饮酒"
        ],
        "title": "九日龙山饮",
        "id": "7b550f8c-c635-4b27-808e-1ee7b14acf07"
    },
    {
        "author": "李白",
        "paragraphs": [
            "昨日登高罢，今朝更举觞。",
            "菊花何太苦，遭此两重阳。"
        ],
        "tags": [
            "抒情",
            "重阳",
            "重阳节",
            "菊花"
        ],
        "title": "九月十日即事",
        "id": "6d49e6f8-1cb3-4c16-bc9f-250edead9286"
    },
    {
        "author": "李白",
        "paragraphs": [
            "化城若化出，金牓天宫开。",
            "疑是海上云，飞空结楼台。",
            "升公湖上秀，粲然有辩才。",
            "济人不利己，立俗无嫌猜。",
            "了见水中月，青莲出尘埃。",
            "闲居清风亭，左右清风来。",
            "当暑阴广殿，太阳为裴回。",
            "茗酌待幽客，珍盘荐彫梅。",
            "飞文何洒落，万象为之摧。",
            "季父拥鸣琴，德声布云雷。",
            "虽游道林室，亦举陶潜杯。",
            "清乐动诸天，长松自吟哀。",
            "留欢若可尽，劫石乃成灰。"
        ],
        "title": "陪族叔当涂宰游化城寺升公清风亭",
        "id": "9b87e14c-3133-4232-a797-4d916ca5ed8c"
    },
    {
        "author": "李白",
        "paragraphs": [
            "日照锦城头，朝光散花楼。",
            "金窗夹绣户，珠箔悬银钩。",
            "飞梯绿云中，极目散我忧。",
            "暮雨向三峡，春江绕双流。",
            "今来一登望，如上九天游。"
        ],
        "title": "登锦城散花楼",
        "id": "6b53c418-c778-429f-ac6b-556bd2a5e36d"
    },
    {
        "author": "李白",
        "paragraphs": [
            "蜀国多仙山，峨眉邈难匹。",
            "周流试登览，绝怪安可息。",
            "青冥倚天开，彩错疑画出。",
            "泠然紫霞赏，果得锦囊术。",
            "云间吟琼箫，石上弄宝瑟。",
            "平生有微尚，欢笑自此毕。",
            "烟容如在颜，尘累忽相失。",
            "傥逢骑羊子，携手凌白日。"
        ],
        "tags": [
            "写山",
            "描写山"
        ],
        "title": "登峨眉山",
        "id": "baf00a44-ea8c-4f88-918a-3c0ed7f1cd5d"
    },
    {
        "author": "李白",
        "paragraphs": [
            "朝登大庭库，云物何苍然。",
            "莫辨陈郑火，空霾邹鲁烟。",
            "我来寻梓慎，观化入寥天。",
            "古木朔气多，松风如五弦。",
            "帝图终冥没，叹息满山川。"
        ],
        "tags": [
            "抒情",
            "写景"
        ],
        "title": "大庭库",
        "id": "27560ab0-d135-4dcf-a0a9-52c6f7366ed7"
    },
    {
        "author": "李白",
        "paragraphs": [
            "陶公有逸兴，不与常人俱。",
            "筑台像半月，回向高城隅。",
            "置酒望白云，商飙起寒梧。",
            "秋山入远海，桑柘罗平芜。",
            "水色渌且明，令人思镜湖。",
            "终当过江去，爱此暂踟蹰。"
        ],
        "tags": [
            "友情"
        ],
        "title": "登单父陶少府半月台",
        "id": "7f9f0c8e-d8b1-4b3a-86eb-18679f73b0fe"
    },
    {
        "author": "李白",
        "paragraphs": [
            "天台邻四明，华顶高百越。",
            "门标赤城霞，楼栖沧岛月。",
            "凭高登远览，直下见溟渤。",
            "云垂大鹏翻，波动巨鼇没。",
            "风潮争汹涌，神怪何翕忽。",
            "观奇迹无倪，好道心不歇。",
            "攀条摘朱实，服药炼金骨。",
            "安得生羽毛，千春卧蓬阙。"
        ],
        "tags": [
            "友情",
            "景点"
        ],
        "title": "天台晓望",
        "id": "589ca8b3-49ab-4d01-8749-207e80f425d3"
    },
    {
        "author": "李白",
        "paragraphs": [
            "四明三千里，朝起赤城霞。",
            "日出红光散，分辉照雪厓。",
            "一餐咽琼液，五内发金沙。",
            "举手何所待，青龙白虎车。"
        ],
        "title": "早望海霞边",
        "id": "f3f2d630-f325-4caa-b96e-a61731c3412d"
    },
    {
        "author": "李白",
        "paragraphs": [
            "石壁望松寥，宛然在碧霄。",
            "安得五彩虹，驾天作长桥。",
            "仙人如爱我，举手来相招。"
        ],
        "tags": [
            "喜悦",
            "山",
            "描写山",
            "写山"
        ],
        "title": "焦山望寥山",
        "id": "bc819866-1931-4db1-bfed-759913252a04"
    },
    {
        "author": "李白",
        "paragraphs": [
            "南登杜陵上，北望五陵间。",
            "秋水明落日，流光灭远山。"
        ],
        "tags": [
            "抒情",
            "归隐",
            "山水"
        ],
        "title": "杜陵绝句",
        "id": "86612734-8646-4fdb-a8e7-cbebc13c0140"
    },
    {
        "author": "李白",
        "paragraphs": [
            "西上太白峯，夕阳穷登攀。",
            "太白与我语，为我开天关。",
            "愿乘泠风去，直出浮云间。",
            "举手可近月，前行若无山。",
            "一别武功去，何时复见还。"
        ],
        "tags": [
            "描写山",
            "抒情",
            "登高",
            "景点",
            "写山"
        ],
        "title": "登太白峰",
        "id": "64e804c8-f626-4b82-81bb-6d9ac96b43b7"
    },
    {
        "author": "李白",
        "paragraphs": [
            "我把两赤羽，来游燕赵间。",
            "天狼正可射，感激无时闲。",
            "观兵洪波台，倚劒望玉关。",
            "请缨不系越，且向燕然山。",
            "风引龙虎旗，歌钟昔追攀。",
            "击筑落高月，投壶破愁颜。",
            "遥知百战胜，定扫鬼方还。"
        ],
        "tags": [
            "军旅",
            "边塞"
        ],
        "title": "登邯郸洪波台置酒观发兵",
        "id": "f6a8c07e-5fb9-432c-af0b-ae0eebc0bb73"
    },
    {
        "author": "李白",
        "paragraphs": [
            "去国登兹楼，怀归伤暮秋。",
            "天长落日远，水净寒波流。",
            "秦云起岭树，胡雁飞沙洲。",
            "苍苍几万里，目极令人愁。"
        ],
        "tags": [
            "抒怀",
            "忧国忧民",
            "秋天",
            "壮志未酬",
            "望远"
        ],
        "title": "登新平楼",
        "id": "432d8f62-b1ed-438e-92bf-91c5af04a6c3"
    },
    {
        "author": "李白",
        "paragraphs": [
            "先君怀圣德，灵庙肃神心。",
            "草合人踪断，尘浓鸟迹深。",
            "流沙丹灶灭，关路紫烟沈。",
            "独伤千载后，空余松柏林。"
        ],
        "title": "谒老君庙",
        "id": "657e2878-b1a1-4ff9-8084-d2a957ab031b"
    },
    {
        "author": "李白",
        "paragraphs": [
            "宝塔凌苍苍，登攀览四荒。",
            "顶高元气合，标出海云长。",
            "万象分空界，三天接画梁。",
            "水摇金刹影，日动火珠光。",
            "鸟拂琼帘度，霞连绣栱张。",
            "目随征路断，心逐去帆扬。",
            "露浴梧楸白，霜催橘柚黄。",
            "玉毫如可见，于此照迷方。"
        ],
        "tags": [
            "秋天",
            "写景"
        ],
        "title": "秋日登扬州西灵塔",
        "id": "ffd1b916-0e65-4d35-a718-53725bc02964"
    },
    {
        "author": "李白",
        "paragraphs": [
            "晋室昔横溃，永嘉遂南奔。",
            "沙尘何茫茫，龙虎鬬朝昏。",
            "胡马风汉草，天骄蹙中原。",
            "哲匠感颓运，云鹏忽飞翻。",
            "组练照楚国，旌旗连海门。",
            "西秦百万众，戈甲如云屯。",
            "投鞭可填江，一埽不足论。",
            "皇运有返正，丑虏无遗魂。",
            "谈笑遏横流，苍生望斯存。",
            "冶城访古迹，犹有谢安墩。",
            "凭览周地险，高标绝人喧。",
            "想像东山姿，缅怀右军言。",
            "梧桐识嘉树，蕙草留芳根。",
            "白鹭暎春洲，青龙见朝暾。",
            "地古云物在，台倾禾黍繁。",
            "我来酌清波，于此树名园。",
            "功成拂衣去，归入武陵源。"
        ],
        "title": "登金陵冶城西北谢安墩",
        "id": "4903cf79-3b14-4714-abc7-2b4d54bcb1fb"
    },
    {
        "author": "李白",
        "paragraphs": [
            "晨登瓦官阁，极眺金陵城。",
            "钟山对北户，淮水入南荣。",
            "漫漫雨花落，嘈嘈天乐鸣。",
            "两廊振法鼓，四角吟风筝。",
            "杳出霄汉上，仰攀日月行。",
            "山空霸气灭，地古寒阴生。",
            "寥廓云海晚，苍茫宫观平。",
            "门余阊阖字，楼识凤凰名。",
            "雷作百山动，神扶万栱倾。",
            "灵光何足贵，长此镇吴京。"
        ],
        "title": "登瓦官阁",
        "id": "3bec12bd-f48b-4c3c-83a6-4443892f69d2"
    },
    {
        "author": "李白",
        "paragraphs": [
            "钟山抱金陵，霸气昔腾发。",
            "天开帝王居，海色照宫阙。",
            "羣峰如逐鹿，奔走相驰突。",
            "江水九道来，云端遥明没。",
            "时迁大运去，龙虎势休歇。",
            "我来属天清，登览穷楚越。",
            "吾宗挺禅伯，特秀鸾凤骨。",
            "众星罗青天，明者独有月。",
            "冥居顺生理，草木不剪伐。",
            "烟窗引蔷薇，石壁老野蕨。",
            "吴风谢安屐，白足傲履韈。",
            "几宿一下山，萧然忘干谒。",
            "谈经演金偈，降鹤舞海雪。",
            "时闻天香来，了与世事绝。",
            "佳游不可得，春风惜远别。",
            "赋诗留巖屏，千载庶不灭。"
        ],
        "tags": [
            "秋天",
            "登高",
            "怀古"
        ],
        "title": "登梅冈望金陵赠族姪高座寺僧中孚",
        "id": "78eb70d1-cf6d-475c-96b6-2c8c4bab4a90"
    },
    {
        "author": "李白",
        "paragraphs": [
            "凤凰台上凤凰游，凤去台空江自流。",
            "吴宫花草埋幽径，晋代衣冠成古丘。",
            "三山半落青天外，二水中分白鹭洲。",
            "总为浮云能蔽日，长安不见使人愁。"
        ],
        "tags": [
            "唐诗三百首",
            "隋・唐・五代",
            "七言律诗",
            "一年级下册",
            "高中古诗",
            "咏史怀古"
        ],
        "title": "登金陵凤凰台",
        "id": "4af86c76-18b3-4069-be90-6d8cef430bc7"
    },
    {
        "author": "李白",
        "paragraphs": [
            "西登香炉峰，南见瀑布水。",
            "挂流三百丈，喷壑数十里。",
            "歘如飞电来，隐若白虹起。",
            "初惊河汉落，半洒云天里。",
            "仰观势转雄，壮哉造化功。",
            "海风吹不断，江月照还空。",
            "空中乱潨射，左右洗青壁。",
            "飞珠散轻霞，流沫沸穹石。",
            "而我乐名山，对之心益闲。",
            "无论潄琼液，还得洗尘颜。",
            "且谐宿所好，永愿辞人间。"
        ],
        "tags": [
            "庐山",
            "组诗",
            "小学古诗",
            "山水"
        ],
        "title": "望庐山瀑布水二首 一",
        "id": "6d15ef0b-73f9-488a-859c-e5b9fdf0a2ac"
    },
    {
        "author": "李白",
        "paragraphs": [
            "日照香炉生紫烟，遥看瀑布挂前川。",
            "飞流直下三千尺，疑是银河落九天。"
        ],
        "tags": [
            "庐山",
            "二年级下册",
            "山水",
            "写景",
            "山",
            "瀑布",
            "水",
            "小学古诗"
        ],
        "title": "望庐山瀑布水二首 二",
        "id": "c155ff88-deac-4c17-8648-91f478d77ef9"
    },
    {
        "author": "李白",
        "paragraphs": [
            "庐山东南五老峰，青天削出金芙蓉。",
            "九江秀色可揽结，吾将此地巢云松。"
        ],
        "tags": [
            "庐山"
        ],
        "title": "登庐山五老峰",
        "id": "bfa3c73e-023d-4295-8ca7-7fef63b29207"
    },
    {
        "author": "李白",
        "paragraphs": [
            "奇峰出奇云，秀木含秀气。",
            "清宴皖公山，巉绝称人意。",
            "独游沧江上，终日淡无味。",
            "但爱兹岭高，何由讨灵异。",
            "默然遥相许，欲徃心莫遂。",
            "待吾还丹成，投迹归此地。"
        ],
        "title": "江上望皖公山",
        "id": "c172e467-ee99-4896-86b9-f1491d127403"
    },
    {
        "author": "李白",
        "paragraphs": [
            "东望黄鹤山，雄雄半空出。",
            "四面生白云，中峰倚红日。",
            "巖峦行穹跨，峰嶂亦冥密。",
            "颇闻列仙人，于此学飞术。",
            "一朝向蓬海，千载空石室。",
            "金灶生烟埃，玉潭祕清谧。",
            "地古遗草木，庭寒老芝术。",
            "蹇予羨攀跻，因欲保闲逸。",
            "观奇徧诸岳，兹岭不可匹。",
            "结心寄青松，永悟客情毕。"
        ],
        "tags": [
            "黄鹤楼",
            "抒情",
            "生活",
            "景点"
        ],
        "title": "望黄鹤楼",
        "id": "a7060e8f-cb6c-43de-bcf8-e6753e3e42f1"
    },
    {
        "author": "李白",
        "paragraphs": [
            "鹦鹉来过吴江水，江上洲传鹦鹉名。",
            "鹦鹉西飞陇山去，芳洲之树何青青。",
            "烟开兰叶香风暖，岸夹桃花锦浪生。",
            "迁客此时徒极目，长洲孤月向谁明。"
        ],
        "tags": [
            "抒情",
            "带有地名",
            "流放",
            "地名"
        ],
        "title": "鹦鹉洲",
        "id": "3e92b69c-cc6d-44ed-b873-573300ac14ac"
    },
    {
        "author": "李白",
        "paragraphs": [
            "九日天气清，登高无秋云。",
            "造化辟川岳，了然楚汉分。",
            "长风鼓横波，合沓蹙龙文。",
            "忆昔传游豫，楼船壮横汾。",
            "今兹讨鲸鲵，旌斾何缤纷。",
            "白羽落酒樽，洞庭罗三军。",
            "黄花不掇手，战鼓遥相闻。",
            "劒舞转颓阳，当时日停曛。",
            "酣歌激壮士，可以摧妖氛。",
            "龌龊东篱下，渊明不足羣。"
        ],
        "tags": [
            "洞庭湖",
            "重阳节"
        ],
        "title": "九日登巴陵置酒望洞庭水军",
        "id": "00ad3a0b-6682-4338-be5b-8825f2b9c54f"
    },
    {
        "author": "李白",
        "paragraphs": [
            "清晨登巴陵，周览无不极。",
            "明湖暎天光，彻底见秋色。",
            "秋色何苍然，际海俱澄鲜。",
            "山青灭远树，水绿无寒烟。",
            "来帆出江中，去鸟向日边。",
            "风清长沙浦，山空云梦田。",
            "瞻光惜颓发，阅水悲徂年。",
            "北渚既荡漾，东流自潺湲。",
            "郢人唱白雪，越女歌采莲。",
            "听此更肠断，凭厓泪如泉。"
        ],
        "tags": [
            "洞庭湖"
        ],
        "title": "秋登巴陵望洞庭",
        "id": "1098b99e-9464-4339-8640-301ac4664e04"
    },
    {
        "author": "李白",
        "paragraphs": [
            "楼观岳阳尽，川逈洞庭开。",
            "雁引愁心去，山衔好月来。",
            "云间连下榻，天上接行杯。",
            "醉后凉风起，吹人舞袖回。"
        ],
        "tags": [
            "洞庭湖",
            "岳阳楼",
            "喜悦",
            "带有地名",
            "写景",
            "地名"
        ],
        "title": "与夏十二登岳阳楼",
        "id": "3fdb5cd2-7b86-4c2d-9da0-cac80d36b3bc"
    },
    {
        "author": "李白",
        "paragraphs": [
            "衡岳有阐士，五峯秀真骨。",
            "见君万里心，海水照秋月。",
            "大臣南溟去，问道皆请谒。",
            "洒以甘露言，清凉润肌发。",
            "明湖落天镜，香阁凌银阙。",
            "登眺餐惠风，新花期启发。"
        ],
        "title": "登巴陵开元寺西阁赠衡岳僧方外",
        "id": "575a389f-2b6c-4946-b711-4f457ce3f6de"
    },
    {
        "author": "李白",
        "paragraphs": [
            "剪落青梧枝，㴩湖坐可窥。",
            "雨洗秋山净，林光澹碧滋。",
            "水闲明镜转，云绕画屏移。",
            "千古风流事，名贤共此时。"
        ],
        "title": "与贾至舍人于龙兴寺剪落梧桐枝望㴩湖",
        "id": "193e48e6-35b7-42c7-95e0-f57073c1476d"
    },
    {
        "author": "李白",
        "paragraphs": [
            "待月月未出，望江江自流。",
            "倏忽城西郭，青天悬玉钩。",
            "素华虽可揽，清景不可游。",
            "耿耿金波里，空瞻鳷鹊楼。"
        ],
        "title": "挂席江上待月有怀",
        "id": "fd1f3ce3-4368-44be-a1b8-42e54ceeb421"
    },
    {
        "author": "李白",
        "paragraphs": [
            "汉江回万里，派作九龙盘。",
            "横溃豁中国，崔嵬飞迅湍。",
            "六帝沦亡后，三吴不足观。",
            "我君混区宇，垂拱众流安。",
            "今日任公子，沧浪罢钓竿。"
        ],
        "tags": [
            "长江",
            "写景",
            "忧国忧民",
            "抒情"
        ],
        "title": "金陵望汉江",
        "id": "7cac5b4f-8afd-440d-8346-663eb8d8d3e6"
    },
    {
        "author": "李白",
        "paragraphs": [
            "江城如画里，山晓望晴空。",
            "两水夹明镜，双桥落彩虹。",
            "人烟寒橘柚，秋色老梧桐。",
            "谁念北楼上，临风怀谢公。"
        ],
        "tags": [
            "隋・唐・五代",
            "秋天",
            "景点",
            "咏史怀古"
        ],
        "title": "秋登宣城谢朓北楼",
        "id": "1eb19484-ee82-4fe0-8412-3b61951ef1e9"
    },
    {
        "author": "李白",
        "paragraphs": [
            "天门中断楚江开，碧水东流至北回。",
            "两岸青山相对出，孤帆一片日边来。"
        ],
        "tags": [
            "天门山",
            "长江",
            "山水",
            "写景",
            "山",
            "水",
            "小学古诗",
            "三年级上册"
        ],
        "title": "望天门山",
        "id": "cc7dff19-adc9-4f03-8862-057d1e7722b3"
    },
    {
        "author": "李白",
        "paragraphs": [
            "早起见日出，暮见栖鸟还。",
            "客心自酸楚，况对木瓜山。"
        ],
        "tags": [
            "带有地名",
            "忧伤",
            "思乡",
            "地名"
        ],
        "title": "望木瓜山",
        "id": "857b0aba-32b8-4d71-be68-f6b3eac5974a"
    },
    {
        "author": "李白",
        "paragraphs": [
            "送客谢亭北，逢君纵酒还。",
            "屈盘戏白马，大笑上青山。",
            "回鞭指长安，西日落秦关。",
            "帝乡三千里，杳在碧云间。"
        ],
        "tags": [
            "抒情",
            "写人"
        ],
        "title": "登敬亭北二小山余时送客逢崔侍御并登此地",
        "id": "7b0b77ea-48cc-48cf-abf8-ed34e73325d8"
    },
    {
        "author": "李白",
        "paragraphs": [
            "高阁横秀气，清幽并在君。",
            "簷飞宛溪水，窗落敬亭云。",
            "猨啸风中断，渔歌月里闻。",
            "闲随白鸥去，沙上自为羣。"
        ],
        "tags": [
            "抒情",
            "写景",
            "心情",
            "闲适"
        ],
        "title": "过崔八丈水亭",
        "id": "b29d892d-8d75-4e8c-846c-bd751dcd8b3a"
    },
    {
        "author": "李白",
        "paragraphs": [
            "秦鹿奔野草，逐之若飞蓬。",
            "项王气盖世，紫电明双瞳。",
            "呼吸八千人，横行起江东。",
            "赤精斩白帝，叱咤入关中。",
            "两龙不并跃，五纬与天同。",
            "楚灭无英图，汉兴有成功。",
            "按劒清八极，归酣歌大风。",
            "伊昔临广武，连兵决雌雄。",
            "分我一杯羹，太皇乃汝翁。",
            "战争有古迹，壁垒颓层穹。",
            "猛虎啸洞壑，饥鹰鸣秋空。",
            "翔云列晓阵，杀气赫长虹。",
            "拨乱属豪圣，俗儒安可通。",
            "沈湎呼竖子，狂言非至公。",
            "抚掌黄河曲，嗤嗤阮嗣宗。"
        ],
        "tags": [
            "黄河",
            "隋・唐・五代",
            "咏史怀古"
        ],
        "title": "登广武古战场怀古",
        "id": "3f1a2777-6bfa-419e-806c-970e60fece30"
    },
    {
        "author": "李白",
        "paragraphs": [
            "神女殁幽境，汤池流大川。",
            "阴阳结炎炭，造化开灵泉。",
            "地底烁朱火，沙傍歊素烟。",
            "沸珠跃明月，皎镜函空天。",
            "气浮兰芳满，色涨桃花然。",
            "精览万殊入，潜行七泽连。",
            "愈疾功莫尚，变盈道乃全。",
            "濯濯气清泚，晞发弄潺湲。",
            "散下楚王国，分浇宋玉田。",
            "可以奉巡幸，奈何隔穷偏。",
            "独随朝宗水，赴海输微涓。"
        ],
        "tags": [
            "描写水",
            "写水"
        ],
        "title": "安州应城玉女汤作",
        "id": "e914e3a4-36f3-4d04-8c60-036c7b034f1c"
    },
    {
        "author": "李白",
        "paragraphs": [
            "绿水接柴门，有如桃花源。",
            "忘忧或假草，满院罗丛萱。",
            "[暝]色湖上来，微雨飞南轩。",
            "故人宿茅宇，夕鸟栖杨园。",
            "还惜诗酒别，深为江海言。",
            "明朝广陵道，独忆此倾樽。"
        ],
        "tags": [
            "离别",
            "友情",
            "写景"
        ],
        "title": "之广陵宿常二南郭幽居",
        "id": "1eca97f2-6916-444d-9b67-53ea52355fbf"
    },
    {
        "author": "李白",
        "paragraphs": [
            "船下广陵去，月明征虏亭。",
            "山花如绣颊，江火似流萤。"
        ],
        "title": "夜下征虏亭",
        "id": "7f066769-61bb-469b-8224-e90424e5cddf"
    },
    {
        "author": "李白",
        "paragraphs": [
            "吴山高，越水清，握手无言伤别情。",
            "将欲辞君挂帆去，离魂不散烟郊树。",
            "此心郁怅谁能论，有愧叨承国士恩。",
            "云物共倾三月酒，岁时同饯五侯门。",
            "羨君素书尝满案，含丹照白霞色烂。",
            "余尝学道穷冥筌，梦中往往游仙山。",
            "何当脱屣谢时去，壶中别有日月天。",
            "俛仰人间易凋朽，钟峰五云在轩牖。",
            "惜别愁窥玉女窗，归来笑把洪厓手。",
            "隐居寺，隐居山，陶公炼液栖其间。",
            "灵神闭气昔登攀，恬然但觉心绪闲。",
            "数人不知几甲子，昨夜犹带冰霜颜。",
            "我离虽则岁物改，如今了然失所在。",
            "别君莫道不尽欢，悬知乐客遥相待。",
            "石门流水徧桃花，我亦曾到秦人家。",
            "不知何处得鸡豕，就中仍见繁桑麻。",
            "翛然远与世事间，装鸾驾鹤又复远。",
            "何必长从七贵游，劳生徒聚万金产。",
            "挹君去，长相思，云游雨散从此辞。",
            "欲知怅别心易苦，向暮春风杨柳丝。"
        ],
        "tags": [
            "赠别",
            "写人",
            "友情",
            "写人诗"
        ],
        "title": "下途归石门旧居",
        "id": "eb5def7d-2b21-4034-a4f2-f63ce6a1c793"
    },
    {
        "author": "李白",
        "paragraphs": [
            "兰陵美酒郁金香，玉椀盛来琥珀光。",
            "但使主人能醉客，不知何处是他乡。"
        ],
        "tags": [
            "离别",
            "豪迈",
            "赞美"
        ],
        "title": "客中行",
        "id": "edea2ab7-a187-497a-8382-bba6b71ba476"
    },
    {
        "author": "李白",
        "paragraphs": [
            "岁落众芳歇，时当大火流。",
            "霜威出塞早，云色渡河秋。",
            "梦绕边城月，心飞故国楼。",
            "思归若汾水，无日不悠悠。"
        ],
        "tags": [
            "秋天",
            "思乡",
            "写景"
        ],
        "title": "太原早秋",
        "id": "c2a632c7-6efc-44aa-a963-6c62e90589b6"
    },
    {
        "author": "李白",
        "paragraphs": [
            "苏武天山上，田横海岛边。",
            "万重关塞断，何日是归年。"
        ],
        "title": "奔亡道中五首 一",
        "id": "4d2c478f-18d3-4477-9ae4-209fd7426eab"
    },
    {
        "author": "李白",
        "paragraphs": [
            "亭伯去安在，李陵降未归。",
            "愁容变海色，短服改胡衣。"
        ],
        "title": "奔亡道中五首 二",
        "id": "ed7382c4-83f6-494a-8a23-4c1c4380c1c5"
    },
    {
        "author": "李白",
        "paragraphs": [
            "谈笑三军却，交游七贵疎。",
            "仍留一只箭，未射鲁连书。"
        ],
        "title": "奔亡道中五首 三",
        "id": "aa166845-fac4-4a9c-8df5-731afd1ca151"
    },
    {
        "author": "李白",
        "paragraphs": [
            "函谷如玉关，几时可生还。",
            "洛阳为易水，嵩岳是燕山。",
            "俗变羗胡语，人多沙塞颜。",
            "申包惟恸哭，七日鬓毛斑。"
        ],
        "title": "奔亡道中五首 四",
        "id": "3d26f178-0226-4bfa-9929-0e47726046e2"
    },
    {
        "author": "李白",
        "paragraphs": [
            "淼淼望湖水，青青芦叶齐。",
            "归心落何处，日没大江西。",
            "歇马傍春草，欲行远道迷。",
            "谁忍子规鸟，连声向我啼。"
        ],
        "title": "奔亡道中五首 五",
        "id": "daf8d13d-79be-4657-8f96-ae6c7b5c0692"
    },
    {
        "author": "李白",
        "paragraphs": [
            "郢门一为客，巴月三成弦。",
            "朔风正摇落，行子愁归旋。",
            "杳杳山外日，茫茫江上天。",
            "人迷洞庭水，雁度潇湘烟。",
            "清旷谐宿好，缁磷及此年。",
            "百龄何荡漾，万化相推迁。",
            "空谒苍梧帝，徒寻溟海仙。",
            "已闻蓬海浅，岂见三桃圆。",
            "倚劒增浩叹，扪襟还自怜。",
            "终当游五湖，濯足沧浪泉。"
        ],
        "tags": [
            "洞庭湖",
            "时光",
            "秋天",
            "思乡"
        ],
        "title": "郢门秋怀",
        "id": "546a04ac-8e3d-4bb3-b73d-3a5bdaaacc40"
    },
    {
        "author": "李白",
        "paragraphs": [
            "侧叠万古石，横为白马矶。",
            "乱流若电转，举櫂扬珠辉。",
            "临驿卷缇幕，升堂接绣衣。",
            "情亲不避马，为我解霜威。"
        ],
        "tags": [
            "长江",
            "友情"
        ],
        "title": "至鸭栏驿上白马矶赠裴侍御",
        "id": "3763e6be-0dad-43e7-a277-c4253d87197a"
    },
    {
        "author": "李白",
        "paragraphs": [
            "春水月峡来，浮舟望安极。",
            "正是桃花流，依然锦江色。",
            "江色绿且明，茫茫与天平。",
            "逶迤巴山尽，摇曳楚云行。",
            "雪照聚沙雁，花飞出谷莺。",
            "芳洲却已转，碧树森森迎。",
            "流目浦烟夕，扬帆海月生。",
            "江陵识遥火，应到渚宫城。"
        ],
        "title": "荆门浮舟望蜀江",
        "id": "4d771394-9918-46f0-a621-abdb5ebc9101"
    },
    {
        "author": "李白",
        "paragraphs": [
            "巫山夹青天，巴水流若兹。",
            "巴水忽可尽，青天无到时。",
            "三朝上黄牛，三暮行太迟。",
            "三朝又三暮，不觉鬓成丝。"
        ],
        "tags": [
            "抒情",
            "行路",
            "山水",
            "景点"
        ],
        "title": "上三峡",
        "id": "b04d7649-3406-40a7-a582-1b319540a7f4"
    },
    {
        "author": "李白",
        "paragraphs": [
            "江行几千里，海月十五圆。",
            "始经瞿唐峡，遂步巫山巅。",
            "巫山高不穷，巴国尽所历。",
            "日边攀垂萝，霞外倚穹石。",
            "飞步凌绝顶，极目无纤烟。",
            "却顾失舟壑，仰观临青天。",
            "青天若可扪，银汉去安在。",
            "望云知苍梧，记水辨瀛海。",
            "周游孤光晚，历览幽意多。",
            "积雪照空谷，悲风鸣森柯。",
            "归途行欲曛，佳趣尚未歇。",
            "江寒早啼猨，松暝已吐月。",
            "月色何悠悠，清猨响啾啾。",
            "辞山不忍听，挥策还孤舟。"
        ],
        "title": "自巴东舟行经瞿唐峡登巫山最高峰晚还题壁",
        "id": "26391863-c700-46d7-b13d-d941358a4c7b"
    },
    {
        "author": "李白",
        "paragraphs": [
            "朝辞白帝彩云间，千里江陵一日还。",
            "两岸猨声啼不尽，轻舟已过万重山。"
        ],
        "tags": [
            "唐诗三百首",
            "长江",
            "山",
            "喜悦",
            "七言绝句",
            "描写山",
            "写山",
            "带有地名",
            "地名"
        ],
        "title": "早发白帝城",
        "id": "9525f99d-39cb-4d04-8650-263493d223e0"
    },
    {
        "author": "李白",
        "paragraphs": [
            "霜落荆门江树空，布帆无恙挂秋风。",
            "此行不为鲈鱼鲙，自爱名山入剡中。"
        ],
        "tags": [
            "抒情",
            "秋游"
        ],
        "title": "秋下荆门",
        "id": "7743536b-ca93-405f-80b4-95d156f70219"
    },
    {
        "author": "李白",
        "paragraphs": [
            "刳木出吴楚，危槎百余尺。",
            "疾风吹片帆，日暮千里隔。",
            "别时酒犹在，已为异乡客。",
            "思君不可得，愁见江水碧。"
        ],
        "tags": [
            "思念",
            "亲友",
            "故乡"
        ],
        "title": "江行寄远",
        "id": "e22a48b0-781e-4c01-a3fd-7bbed834945b"
    },
    {
        "author": "李白",
        "paragraphs": [
            "我宿五松下，寂寥无所欢。",
            "田家秋作苦，邻女夜舂寒。",
            "跪进雕胡饭，月光明素盘。",
            "令人惭漂母，三谢不能餐。"
        ],
        "title": "宿五松山下荀媪家",
        "id": "93f7059e-2f45-4d80-9b86-7fc0d3003163"
    },
    {
        "author": "李白",
        "paragraphs": [
            "澁滩鸣嘈嘈，两山足猨猱。",
            "白波若卷雪，侧足不容舠。",
            "渔子与舟人，撑折万张篙。"
        ],
        "tags": [
            "描写水",
            "劳动",
            "生活",
            "赞美",
            "精神",
            "人民",
            "写水"
        ],
        "title": "下泾县陵阳溪至澁滩",
        "id": "a048cbb0-9793-4abd-b1d9-b925c8077a07"
    },
    {
        "author": "李白",
        "paragraphs": [
            "三门横峻滩，六剌走波澜。",
            "石惊虎伏起，水状龙萦盘。",
            "何慙七里濑，使我欲垂竿。"
        ],
        "title": "下陵阳沿高溪三门六剌滩",
        "id": "4bc8b9d4-3e07-4233-a574-0689bb95c6b4"
    },
    {
        "author": "李白",
        "paragraphs": [
            "昨夜谁为吴会吟，风生万壑振空林。",
            "龙惊不敢水中卧，猨啸时闻巖下音。",
            "我宿黄山碧溪月，听之却罢松间琴。",
            "朝来果是沧洲逸，酤酒醍盘饭霜栗。",
            "半酣更发江海声，客愁顿向杯中失。"
        ],
        "tags": [
            "黄山"
        ],
        "title": "夜泊黄山闻殷十四吴吟",
        "id": "dc8cb4d0-bdb1-45ab-84ba-eff238065e00"
    },
    {
        "author": "李白",
        "paragraphs": [
            "鸡鸣发黄山，暝投鰕湖宿。",
            "白雨暎寒山，森森似银竹。",
            "提携采铅客，结荷水边沐。",
            "半夜四天开，星河烂人目。",
            "明晨大楼去，冈陇多屈伏。",
            "当与持斧翁，前溪伐云木。"
        ],
        "tags": [
            "黄山"
        ],
        "title": "宿鰕湖",
        "id": "01a954e3-4ca7-4564-9e7d-8db629560b0b"
    },
    {
        "author": "李白",
        "paragraphs": [
            "西施越溪女，出自苎萝山。",
            "秀色掩今古，荷花羞玉颜。",
            "浣纱弄碧水，自与清波闲。",
            "皓齿信难开，沈吟碧云间。",
            "句践征绝艳，扬蛾入吴关。",
            "提携馆娃宫，杳渺讵可攀。",
            "一破夫差国，千秋竟不还。"
        ],
        "tags": [
            "爱情",
            "咏史怀古"
        ],
        "title": "西施",
        "id": "7bb86c78-913e-4b2b-a1e3-1bdd6408fdd1"
    },
    {
        "author": "李白",
        "paragraphs": [
            "右军本清真，潇洒出风尘。",
            "山阴过羽客，爱此好鹅宾。",
            "扫素写道经，笔精妙入神。",
            "书罢笼鹅去，何曾别主人。"
        ],
        "tags": [
            "写人",
            "写人诗"
        ],
        "title": "王右军",
        "id": "89b50a83-3a22-4297-9106-20dcee9c3a37"
    },
    {
        "author": "李白",
        "paragraphs": [
            "上元谁夫人，偏得王母娇。",
            "嵯峨三角髻，余发散垂腰。",
            "裘披青毛锦，身著赤霜袍。",
            "手提嬴女儿，闲与凤吹箫。",
            "眉语两自笑，忽然随风飘。"
        ],
        "tags": [
            "写人",
            "神话",
            "写人诗"
        ],
        "title": "上元夫人",
        "id": "f21a8baf-4b8d-4d67-9c06-6122a512d9fc"
    },
    {
        "author": "李白",
        "paragraphs": [
            "旧苑荒台杨柳新，菱歌清唱不胜春。",
            "只今惟有西江月，曾照吴王宫里人。"
        ],
        "tags": [
            "月亮",
            "怀古"
        ],
        "title": "苏台览古",
        "id": "41618979-004e-4d9f-b032-c69316eeb660"
    },
    {
        "author": "李白",
        "paragraphs": [
            "越王句践破吴归，义士还乡尽锦衣。",
            "宫女如花满春殿，只今惟有鹧鸪飞。"
        ],
        "tags": [
            "隋・唐・五代",
            "咏史怀古"
        ],
        "title": "越中览古",
        "id": "3ce6ab82-5b1a-4117-908a-819af59e47ae"
    },
    {
        "author": "李白",
        "paragraphs": [
            "白发四老人，昂藏南山侧。",
            "偃卧松雪间，冥翳不可识。",
            "云窗拂青霭，石壁横翠色。",
            "龙虎方战争，于焉自休息。",
            "秦人失金镜，汉祖升紫极。",
            "阴虹浊太阳，前星遂沦匿。",
            "一行佐明圣，倏起生羽翼。",
            "功成身不居，舒卷在胸臆。",
            "窅冥合元化，茫昧信难测。",
            "飞声塞天衢，万古仰遗则。"
        ],
        "title": "商山四皓",
        "id": "98c2eb6b-d408-4b7e-b9ff-3ad80fde6a25"
    },
    {
        "author": "李白",
        "paragraphs": [
            "我行至商洛，幽独访神仙。",
            "园绮复安在，云萝尚宛然。",
            "荒凉千古迹，芜没四坟连。",
            "伊昔炼金鼎，何年闭玉泉。",
            "陇寒惟有月，松古渐无烟。",
            "木魅风号去，山精雨啸旋。",
            "紫芝高咏罢，青史旧名传。",
            "今日并如此，哀哉信可怜。"
        ],
        "title": "过四皓墓",
        "id": "c54de925-9760-4d21-bfb1-fcfec238ccad"
    },
    {
        "author": "李白",
        "paragraphs": [
            "访古登岘首，凭高眺襄中。",
            "天清远峰出，水落寒沙空。",
            "弄珠见游女，醉酒怀山公。",
            "感叹发秋兴，长松鸣夜风。"
        ],
        "tags": [
            "写山",
            "怀古",
            "写景",
            "描写山"
        ],
        "title": "岘山怀古",
        "id": "53dd2dfa-4479-4932-a262-a80648e55557"
    },
    {
        "author": "李白",
        "paragraphs": [
            "苏武在匈奴，十年持汉节。",
            "白雁上林飞，空传一书札。",
            "牧羊边地苦，落日归心绝。",
            "渴饮月窟冰，肌餐天上雪。",
            "东还沙塞远，北怆河梁别。",
            "泣把李陵衣，相看泪成血。"
        ],
        "tags": [
            "写人",
            "怀古",
            "写人诗"
        ],
        "title": "苏武",
        "id": "94388fcc-9175-4551-a4f2-08a20319cd53"
    },
    {
        "author": "李白",
        "paragraphs": [
            "子房未虎啸，破产不为家。",
            "沧海得壮士，椎秦博浪沙。",
            "报韩虽不成，天地皆振动。",
            "潜匿游下邳，岂曰非智勇。",
            "我来圯桥上，怀古钦英风。",
            "惟见碧流水，曾无黄石公。",
            "叹息此人去，萧条徐泗空。"
        ],
        "tags": [
            "隋・唐・五代",
            "写人",
            "咏史怀古"
        ],
        "title": "经下邳圯桥怀张子房",
        "id": "93d35411-4b3c-4b98-8fc2-a319bf1fa6ef"
    },
    {
        "author": "李白",
        "paragraphs": [
            "晋家南渡日，此地旧长安。",
            "地即帝王宅，山为龙虎盘。",
            "金陵空壮观，天堑净波澜。",
            "醉客回桡去，吴歌且自欢。"
        ],
        "title": "金陵三首 一",
        "id": "bf9d1226-344a-4620-81cb-368bc9bf8c50"
    },
    {
        "author": "李白",
        "paragraphs": [
            "地拥金陵势，城回江水流。",
            "当时百万户，夹道起朱楼。",
            "亡国生春草，离宫没古丘。",
            "空余后湖月，波上对江州。"
        ],
        "title": "金陵三首 二",
        "id": "0493fe73-9709-4bba-9d88-196de5ff1932"
    },
    {
        "author": "李白",
        "paragraphs": [
            "六代兴亡国，三杯为尔歌。",
            "苑方秦地少，山似洛阳多。",
            "古殿吴花草，深宫晋绮罗。",
            "并随人事灭，东逝与沧波。"
        ],
        "title": "金陵三首 三",
        "id": "df1e5229-512c-4ebd-9966-f23bd8895e41"
    },
    {
        "author": "李白",
        "paragraphs": [
            "天上何所有，迢迢白玉绳。",
            "斜低建章阙，耿耿对金陵。",
            "汉水旧如练，霜江夜清澄。",
            "长川泻落月，洲渚晓寒凝。",
            "独酌板桥浦，古人谁可征。",
            "玄晖难再得，洒酒气填膺。"
        ],
        "title": "秋夜板桥浦泛月独酌怀谢朓",
        "id": "dc856594-e3fa-417c-a607-17e891c84cbd"
    },
    {
        "author": "李白",
        "paragraphs": [
            "谢公之彭蠡，因此游松门。",
            "余方窥石镜，兼得穷江源。",
            "将欲继风雅，岂徒清心魂。",
            "前赏逾所见，后来道空存。",
            "况属临汎美，而无洲渚喧。",
            "漾水向东去，漳流直南奔。",
            "空濛三川夕，回合千里昏。",
            "青桂隐遥月，绿枫鸣愁猨。",
            "水碧或可采，金精祕莫论。",
            "吾将学仙去，冀与琴高言。"
        ],
        "title": "入彭蠡经松门观石镜缅怀谢康乐题诗书游览之志",
        "id": "d4c800e1-8162-4727-9216-a1044731140d"
    },
    {
        "author": "李白",
        "paragraphs": [
            "孔雀东飞何处栖，庐江小吏仲卿妻。",
            "为客裁缝君自见，城乌独宿夜空啼。"
        ],
        "tags": [
            "典故",
            "写人",
            "写人诗"
        ],
        "title": "庐江主人妇",
        "id": "59700741-34ac-4b86-8e8f-bfa50e21b896"
    },
    {
        "author": "李白",
        "paragraphs": [
            "清景南楼夜，风流在武昌。",
            "庾公爱秋月，乘兴坐胡牀。",
            "龙笛吟寒水，天河落晓霜。",
            "我心还不浅，怀古醉余觞。"
        ],
        "title": "陪宋中丞武昌夜饮怀古",
        "id": "cc70bec0-2c97-40e3-a3b8-043b00385568"
    },
    {
        "author": "李白",
        "paragraphs": [
            "魏帝营八极，蚁观一祢衡。",
            "黄祖斗筲人，杀之受恶名。",
            "吴江赋鹦鹉，落笔超羣英。",
            "锵锵振金玉，句句欲飞鸣。",
            "鸷鹗啄孤凤，千春伤我情。",
            "五岳起方寸，隐然讵可平。",
            "才高竟何施，寡识冒天刑。",
            "至今芳洲上，兰蕙不忍生。"
        ],
        "title": "望鹦鹉洲怀祢衡",
        "id": "75cb17e4-7da4-4eaa-a2f7-456161eb6a0c"
    },
    {
        "author": "李白",
        "paragraphs": [
            "昨夜巫山下，猨声梦里长。",
            "桃花飞绿水，三月下瞿塘。",
            "雨色风吹去，南行拂楚王。",
            "高丘怀宋玉，访古一霑裳。"
        ],
        "tags": [
            "抒情",
            "借景抒情",
            "怀古"
        ],
        "title": "宿巫山下",
        "id": "a2b4078e-5417-4fee-ae8d-23e35a09c429"
    },
    {
        "author": "李白",
        "paragraphs": [
            "白杨十字巷，北夹湖沟道。",
            "不见吴时人，空生唐年草。",
            "天地有反覆，宫城尽倾倒。",
            "六帝余古丘，樵苏泣遗老。"
        ],
        "title": "金陵白杨十字巷",
        "id": "23fcc4ef-2c9a-4659-bee8-2b1af4f4965f"
    },
    {
        "author": "李白",
        "paragraphs": [
            "谢公离别处，风景每生愁。",
            "客散青天月，山空碧水流。",
            "池花春暎日，窗竹夜鸣秋。",
            "今古一相接，长歌怀旧游。"
        ],
        "tags": [
            "孤独",
            "生活",
            "怀古",
            "友情"
        ],
        "title": "谢公亭",
        "id": "727eb3e0-7ce3-4886-a25d-1b2238703a74"
    },
    {
        "author": "李白",
        "paragraphs": [
            "圣达有去就，潜光愚其德。",
            "鱼与龙同池，龙去鱼不测。",
            "当时版筑辈，岂知傅说情。",
            "一朝和殷羹，光气为列星。",
            "伊尹生空桑，捐庖佐皇极。",
            "桐宫放太甲，摄政无愧色。",
            "三年帝道明，委质终辅翼。",
            "旷哉至人心，万古可为则。",
            "时命或大缪，仲尼将奈何。",
            "鸾凤忽覆巢，麒麟不来过。",
            "龟山蔽鲁国，有斧且无柯。",
            "归来归去来，宵济越洪波。"
        ],
        "title": "纪南陵题五松山",
        "id": "2e4d7c6d-ffb1-4674-9053-292b475ec9fd"
    },
    {
        "author": "李白",
        "paragraphs": [
            "牛渚西江夜，青天无片云。",
            "登舟望秋月，空忆谢将军。",
            "余亦能高咏，斯人不可闻。",
            "明朝挂帆席，枫叶落纷纷。"
        ],
        "tags": [
            "唐诗三百首",
            "怀古",
            "五言律诗",
            "月亮"
        ],
        "title": "夜泊牛渚怀古",
        "id": "7e1be9c9-fa2f-44c2-a6bc-3edcece745fe"
    },
    {
        "author": "李白",
        "paragraphs": [
            "爱此溪水闲，乘流兴无极。",
            "漾楫怕鸥惊，垂竿待鱼食。",
            "波飜晓霞影，岸叠春山色。",
            "何处浣纱人，红颜未相识。"
        ],
        "title": "姑孰十咏 姑孰溪",
        "id": "342005b5-87b2-41cb-814d-7010ac43e9db"
    },
    {
        "author": "李白",
        "paragraphs": [
            "湖与元气连，风波浩难止。",
            "天外贾客归，云间片帆起。",
            "龟游莲叶上，鸟宿芦花里。",
            "少女櫂归舟，歌声逐流水。"
        ],
        "title": "姑孰十咏 丹阳湖",
        "id": "a7e80219-d018-4966-a7d7-4a324f34c4a2"
    },
    {
        "author": "李白",
        "paragraphs": [
            "青山日将暝，寂寞谢公宅。",
            "竹里无人声，池中虚月白。",
            "荒庭衰草徧，废井苍苔积。",
            "惟有清风闲，时时起泉石。"
        ],
        "title": "姑孰十咏 谢公宅",
        "id": "d37e079e-33e7-480a-bd39-7bd72e58420b"
    },
    {
        "author": "李白",
        "paragraphs": [
            "旷望登古台，台高极人目。",
            "叠嶂列远空，杂花间平陆。",
            "闲云入窗牖，野翠生松竹。",
            "欲览碑上文，苔侵岂堪读。"
        ],
        "title": "姑孰十咏 陵歊台",
        "id": "8f637920-0d93-44a1-8b24-596ec27fc951"
    },
    {
        "author": "李白",
        "paragraphs": [
            "桓公名已古，废井曾未竭。",
            "石甃冷苍苔，寒泉湛孤月。",
            "秋来桐暂落，春至桃还发。",
            "路远人罕窥，谁能见清彻。"
        ],
        "title": "姑孰十咏 桓公井",
        "id": "6769dfab-6139-4b48-bc93-11bf56b21e08"
    },
    {
        "author": "李白",
        "paragraphs": [
            "野竹攒石生，含烟暎江岛。",
            "翠色落波深，虚声带寒早。",
            "龙吟曾未听，凤曲吹应好。",
            "不学蒲柳凋，贞心尝自保。"
        ],
        "title": "姑孰十咏 慈姥竹",
        "id": "a2a14ea0-64c6-4493-a8de-5c8fa91adcc0"
    },
    {
        "author": "李白",
        "paragraphs": [
            "颙望临碧空，怨情感离别。",
            "江草不知愁，巖花但争发。",
            "云山万重隔，音信千里绝。",
            "春去秋复来，相思几时歇。"
        ],
        "title": "姑孰十咏 望夫山",
        "id": "8045fafa-3f64-49dd-a6ed-e27a52d8064e"
    },
    {
        "author": "李白",
        "paragraphs": [
            "绝壁临巨川，连峰势相向。",
            "乱石流洑间，回波自成浪。",
            "但惊羣木秀，莫测精灵状。",
            "更听猨夜啼，忧心醉江上。"
        ],
        "title": "姑孰十咏 牛渚矶",
        "id": "e1ba6051-6dc7-42ba-a6d6-9580a426e2fa"
    },
    {
        "author": "李白",
        "paragraphs": [
            "丁令辞世人，拂衣向仙路。",
            "伏炼九丹成，方随五云去。",
            "松萝蔽幽洞，桃杏深隐处。",
            "不知曾化鹤，辽海归几度。"
        ],
        "title": "姑孰十咏 灵墟山",
        "id": "18c6d150-033a-4d33-a83f-3513323da7d2"
    },
    {
        "author": "李白",
        "paragraphs": [
            "逈出江山上，双峰自相对。",
            "岸暎松色寒，石分浪花碎。",
            "参差远天际，缥缈晴霞外。",
            "落日舟去遥，回首沈青霭。"
        ],
        "tags": [
            "天门山"
        ],
        "title": "姑孰十咏 天门山",
        "id": "86e9088a-6186-4466-9416-c6d97bec7077"
    },
    {
        "author": "李白",
        "paragraphs": [
            "茫茫大梦中，惟我独先觉。",
            "腾转风火来，假合作容貌。",
            "灭除昏疑尽，领略入精要。",
            "澄虑观此身，因得通寂照。",
            "朗悟前后际，始知金仙妙。",
            "幸逢禅居人，酌玉坐相召。",
            "彼我俱若丧，云山岂殊调。",
            "清风生虚空，明月见谈笑。",
            "怡然青莲宫，永愿姿游眺。"
        ],
        "title": "与元丹丘方城寺谈玄作",
        "id": "feaace98-d325-4210-bb70-62e3502da7d9"
    },
    {
        "author": "李白",
        "paragraphs": [
            "寻幽无前期，乘兴不觉远。",
            "苍厓渺难涉，白日忽欲晚。",
            "未穷三四山，已历千万转。",
            "寂寂闻猨愁，行行见云收。",
            "高松来好月，空谷宜清秋。",
            "溪深古雪在，石断寒泉流。",
            "峰峦秀中天，登眺不可尽。",
            "丹丘遥相呼，顾我忽而哂。",
            "遂造穷谷间，始知静者闲。",
            "留欢达永夜，清晓方言还。"
        ],
        "title": "寻高凤石门山中元丹丘",
        "id": "be4fa628-ef1d-41ca-831a-7594974e9429"
    },
    {
        "author": "李白",
        "paragraphs": [
            "翛然金园赏，远近含晴光。",
            "楼台成海气，草木皆天香。",
            "忽逢青云士，共解丹霞裳。",
            "水退池上热，风生松下凉。",
            "吞讨破万象，搴窥临众芳。",
            "而我遗有漏，与君用无方。",
            "心垢都已灭，永言题禅房。"
        ],
        "title": "安州般若水阁纳凉喜遇薛员外乂",
        "id": "1cf7d263-5546-40da-9695-34721dac1493"
    },
    {
        "author": "李白",
        "paragraphs": [
            "昨日东楼醉，还应倒接䍦。",
            "阿谁扶上马，不省下楼时。"
        ],
        "title": "鲁中都东楼醉起作",
        "id": "3935a437-6df6-4006-a5b1-cf35375d7a8b"
    },
    {
        "author": "李白",
        "paragraphs": [
            "陶令八十日，长歌归去来。",
            "故人建昌宰，借问几时回。",
            "风落吴江雪，纷纷入酒杯。",
            "山翁今已醉，舞袖为君开。"
        ],
        "title": "对酒醉题屈突明府厅",
        "id": "a0eef61e-6dca-4dbc-beff-3228bce783ce"
    },
    {
        "author": "李白",
        "paragraphs": [
            "花间一壶酒，独酌无相亲。",
            "举杯邀明月，对影成三人。",
            "月既不解饮，影徒随我身。",
            "暂伴月将影，行乐须及春。",
            "我歌月裴回，我舞影零乱。",
            "醒时同交欢，醉后各分散。",
            "永结无情游，相期邈云汉。"
        ],
        "tags": [
            "唐诗三百首",
            "孤独",
            "五言古诗",
            "景中情",
            "抒情",
            "中秋",
            "初中古诗",
            "月下",
            "饮酒",
            "九年级下册(课外)"
        ],
        "title": "月下独酌四首 一",
        "id": "83e70b6e-ff59-4a3b-8e81-249ab0cda0c3"
    },
    {
        "author": "李白",
        "paragraphs": [
            "天若不爱酒，酒星不在天。",
            "地若不爱酒，地应无酒泉。",
            "天地既爱酒，爱酒不愧天。",
            "已闻清比圣，复道浊如贤。",
            "贤圣既已饮，何必求神仙。",
            "三杯通大道，一斗合自然。",
            "但得酒中趣，勿为醒者传。"
        ],
        "title": "月下独酌四首 二",
        "id": "0d835f44-d5ee-4d4a-ad46-26891f2b9e6f"
    },
    {
        "author": "李白",
        "paragraphs": [
            "三月咸阳城，千花昼如锦。",
            "谁能春独愁，对此径须饮。",
            "穷通与修短，造化夙所禀。",
            "一樽齐死生，万事固难审。",
            "醉后失天地，兀然就孤枕。",
            "不知有吾身，此乐最为甚。"
        ],
        "title": "月下独酌四首 三",
        "id": "a643857d-d6fc-4f41-a4a7-febaa209562e"
    },
    {
        "author": "李白",
        "paragraphs": [
            "穷愁千万端，美酒三百杯。",
            "愁多酒虽少，酒倾愁不来。",
            "所以知酒圣，酒酣心自开。",
            "辞粟卧首阳，屡空饥颜回。",
            "当代不乐饮，虚名安用哉。",
            "蟹螯即金液，糟丘是蓬莱。",
            "且须饮美酒，乘月醉高台。"
        ],
        "title": "月下独酌四首 四",
        "id": "97dad3b0-37a6-4c79-b59c-4500b97d63eb"
    },
    {
        "author": "李白",
        "paragraphs": [
            "我来南山阳，事事不异昔。",
            "却寻溪中水，还望巖下石。",
            "蔷薇缘东窗，女萝遶北壁。",
            "别来能几日，草木长数尺。",
            "且复命酒樽，独酌陶永夕。"
        ],
        "tags": [
            "终南山"
        ],
        "title": "春归终南山松龛旧隐",
        "id": "dc0512e6-2249-45ff-a710-43cacb6673be"
    },
    {
        "author": "李白",
        "paragraphs": [
            "醉来脱宝劒，旅憩高堂眠。",
            "中夜忽惊觉，起立明灯前。",
            "开轩聊直望，晓雪河冰壮。",
            "哀哀歌苦寒，郁郁独惆怅。",
            "傅说版筑臣，李斯鹰犬人。",
            "歘起匡社稷，宁复长艰辛。",
            "而我胡为者，叹息龙门下。",
            "富贵未可期，殷忧向谁写。",
            "去去泪满襟，举声梁甫吟。",
            "青云当自致，何必求知音。"
        ],
        "title": "冬夜醉宿龙门觉起言志",
        "id": "dfc1da0a-da1f-44f4-94d9-1ad66bed37c4"
    },
    {
        "author": "李白",
        "paragraphs": [
            "石径入丹壑，松门闭青苔。",
            "闲阶有鸟迹，禅室无人开。",
            "窥窗见白拂，挂壁生尘埃。",
            "使我空叹息，欲去仍裴回。",
            "香云徧山起，花雨从天来。",
            "已有空乐好，况闻青猨哀。",
            "了然绝世事，此地方悠哉。"
        ],
        "title": "寻山僧不遇作",
        "id": "6a6f2822-0128-4791-b2f3-9d0d1bc33a60"
    },
    {
        "author": "李白",
        "paragraphs": [
            "游山谁可游，子明与浮丘。",
            "叠岭碍河汉，连峰横斗牛。",
            "汪生面北阜，池馆清且幽。",
            "我来感意气，搥炰列珍羞。",
            "扫石待归月，开池涨寒流。",
            "酒酣益爽气，为乐不知秋。"
        ],
        "title": "过汪氏别业二首 一",
        "id": "4add7af1-aa2b-44fb-b28c-4680d40e4c07"
    },
    {
        "author": "李白",
        "paragraphs": [
            "畴昔未识君，知君好贤才。",
            "随山起馆宇，凿石营池台。",
            "星火五月中，景风从南来。",
            "数枝石榴发，一丈荷花开。",
            "恨不当此时，相过醉金罍。",
            "我行值木落，月苦清猨哀。",
            "永夜达五更，吴歈送琼杯。",
            "酒酣欲起舞，四座歌相催。",
            "日出远海明，轩车且裴回。",
            "更游龙潭去，枕石拂莓苔。"
        ],
        "title": "过汪氏别业二首 二",
        "id": "044f9513-2781-44e0-a6bc-8a8f89662875"
    },
    {
        "author": "李白",
        "paragraphs": [
            "玉壶系青丝，沽酒来何迟。",
            "山花向我笑，正好衔杯时。",
            "晚酌东窗下，流莺复在兹。",
            "春风与醉客，今日乃相宜。"
        ],
        "title": "待酒不至",
        "id": "c5cd198a-3ef2-4de5-919a-092a74d067fd"
    },
    {
        "author": "李白",
        "paragraphs": [
            "春草如有意，罗生玉堂阴。",
            "东风吹愁来，白发坐相侵。",
            "独酌劝孤影，闲歌面芳林。",
            "长松尔何知，萧瑟为谁吟。",
            "手舞石上月，膝横花间琴。",
            "过此一壶外，悠悠非我心。"
        ],
        "title": "独酌",
        "id": "063c9e1b-9794-46ce-acff-5c1030ab7e77"
    },
    {
        "author": "李白",
        "paragraphs": [
            "涤荡千古愁，留连百壶饮。",
            "良宵宜清谈，皓月未能寝。",
            "醉来卧空山，天地即衾枕。"
        ],
        "title": "友人会宿",
        "id": "1c74a0fa-9059-4951-af44-9b8a3369ba53"
    },
    {
        "author": "李白",
        "paragraphs": [
            "东风扇淑气，水木荣春晖。",
            "白日照绿草，落花散且飞。",
            "孤云还空山，众鸟各已归。",
            "彼物皆有托，吾生独无依。",
            "对此石上月，长醉歌芳菲。"
        ],
        "title": "春日独酌二首 一",
        "id": "849c7103-6c9d-40c6-8210-60e602915209"
    },
    {
        "author": "李白",
        "paragraphs": [
            "我有紫霞想，缅怀沧洲间。",
            "思对一壶酒，澹然万事闲。",
            "横琴倚高松，把酒望远山。",
            "长空去鸟没，落日孤云还。",
            "但恐光景晚，宿昔成秋颜。"
        ],
        "title": "春日独酌二首 二",
        "id": "7f398c63-d380-43c4-8881-38e0a0e8c760"
    },
    {
        "author": "李白",
        "paragraphs": [
            "心爱名山游，身随名山远。",
            "罗浮麻姑台，此去或未返。",
            "遇君蓬池隐，就我石上饭。",
            "空言不成欢，强笑惜日晚。",
            "绿水向雁门，黄云蔽龙山。",
            "叹息两客鸟，裴回吴越间。",
            "共语一执手，留连夜将久。",
            "解我紫绮裘，且换金陵酒。",
            "酒来笑复歌，兴酣乐事多。",
            "水影弄月色，清光奈愁何。",
            "明晨挂帆席，离恨满沧波。"
        ],
        "title": "金陵江上遇蓬池隐者",
        "id": "c8590a5b-dffc-499f-b09c-b670c0ddd417"
    },
    {
        "author": "李白",
        "paragraphs": [
            "闲坐夜明月，幽人弹素琴。",
            "忽闻悲风调，宛若寒松吟。",
            "白雪乱纤手，绿水清虚心。",
            "钟期久已没，世上无知音。"
        ],
        "tags": [
            "明月",
            "抒情",
            "弹琴"
        ],
        "title": "月夜听卢子顺弹琴",
        "id": "fe631cf2-b06a-45d1-8386-8cb7d1a45fdd"
    },
    {
        "author": "李白",
        "paragraphs": [
            "羗笛梅花引，吴溪陇水情。",
            "寒山秋浦月，肠断玉关声。"
        ],
        "tags": [
            "抒情",
            "忧国",
            "怀才不遇",
            "壮志未酬"
        ],
        "title": "清溪半夜闻笛",
        "id": "8c735c91-2bc5-4cfb-a245-f732723ea3cb"
    },
    {
        "author": "李白",
        "paragraphs": [
            "久卧青山云，遂为青山客。",
            "山深云更好，赏弄终日夕。",
            "月衔楼间峰，泉潄阶下石。",
            "素心自此得，真趣非外惜。",
            "鼯啼桂方秋，风灭籁归寂。",
            "缅思洪厓术，欲往沧海隔。",
            "云车来何迟，抚几空叹息。"
        ],
        "title": "日夕山中忽然有怀",
        "id": "f7765f83-8373-46f3-9705-8625158a0219"
    },
    {
        "author": "李白",
        "paragraphs": [
            "嬾摇白羽扇，躶体青林中。",
            "脱巾挂石壁，露顶洒松风。"
        ],
        "tags": [
            "山",
            "夏天",
            "写山",
            "描写山"
        ],
        "title": "夏日山中",
        "id": "88e393f3-d0e4-41aa-95e0-2cdb17395c21"
    },
    {
        "author": "李白",
        "paragraphs": [
            "两人对酌山花开，一杯一杯复一杯。",
            "我醉欲眠卿且去，明朝有意抱琴来。"
        ],
        "title": "山中与幽人对酌",
        "id": "a6a4a34d-2a6a-4b04-948f-bbc835e65771"
    },
    {
        "author": "李白",
        "paragraphs": [
            "处世若大梦，胡为劳其生。",
            "所以终日醉，颓然卧前楹。",
            "觉来盼庭前，一鸟花间鸣。",
            "借问此何时，春风语流莺。",
            "感之欲叹息，对酒还自倾。",
            "浩歌待明月，曲尽已忘情。"
        ],
        "tags": [
            "抒情",
            "饮酒"
        ],
        "title": "春日醉起言志",
        "id": "bf4da2f5-1603-4b17-a022-d088cfb2f8c6"
    },
    {
        "author": "李白",
        "paragraphs": [
            "我寻青莲宇，独往谢城阙。",
            "霜清东林钟，水白虎溪月。",
            "天香生虚空，天乐鸣不歇。",
            "宴坐寂不动，大千入毫发。",
            "湛然冥真心，旷劫断出没。"
        ],
        "tags": [
            "庐山"
        ],
        "title": "庐山东林寺夜怀",
        "id": "d81ca96f-dd8d-45d2-9807-a4a8866ce8ad"
    },
    {
        "author": "李白",
        "paragraphs": [
            "羣峭碧摩天，逍遥不记年。",
            "拨云寻古道，倚石听流泉。",
            "花暖青牛卧，松高白鹤眠。",
            "语来江色暮，独自下寒烟。"
        ],
        "tags": [
            "老师",
            "赞颂",
            "典故"
        ],
        "title": "寻雍尊师隐居",
        "id": "69261f5d-52cd-4de8-96ee-3b7d8c8dfa48"
    },
    {
        "author": "李白",
        "paragraphs": [
            "一为迁客去长沙，西望长安不见家。",
            "黄鹤楼中吹玉笛，江城五月落梅花。"
        ],
        "tags": [
            "黄鹤楼",
            "忧国忧民",
            "抒情",
            "贬谪",
            "思乡"
        ],
        "title": "与史郎中钦听黄鹤楼上吹笛",
        "id": "9d5cf185-31e4-4d49-9504-cbc1e9c12723"
    },
    {
        "author": "李白",
        "paragraphs": [
            "劝君莫拒杯，春风笑人来。",
            "桃李如旧识，倾花向我开。",
            "流莺啼碧树，明月窥金罍。",
            "昨日朱颜子，今日白发催。",
            "棘生石虎殿，鹿走姑苏台。",
            "自古帝王宅，城阙闭黄埃。"
        ],
        "title": "对酒",
        "id": "e265f41f-3601-48eb-98a0-f1dddb07b9f9"
    },
    {
        "author": "李白",
        "paragraphs": [
            "我似鹧鸪鸟，南迁嬾北飞。",
            "时寻汉阳令，取醉月中归。"
        ],
        "title": "醉题王汉阳厅",
        "id": "b463c627-1cfa-478a-a454-a4416ada0591"
    },
    {
        "author": "李白",
        "paragraphs": [
            "地白风色寒，雪花大如手。",
            "笑杀陶渊明，不饮杯中酒。",
            "浪抚一张琴，虚栽五株柳。",
            "空负头上巾，吾于尔何有。"
        ],
        "tags": [
            "写雪",
            "冬天",
            "抒情",
            "雪",
            "饮酒"
        ],
        "title": "嘲王历阳不肯饮酒",
        "id": "df40c153-838f-47d8-a895-99c81fe62845"
    },
    {
        "author": "李白",
        "paragraphs": [
            "众鸟高飞尽，孤云独去闲。",
            "相看两不厌，只有敬亭山。"
        ],
        "tags": [
            "山",
            "孤独",
            "写景",
            "无奈",
            "四年级下册",
            "描写山",
            "写山",
            "小学古诗"
        ],
        "title": "独坐敬亭山",
        "id": "f2005d82-8986-400f-9f8f-650d6f734a61"
    },
    {
        "author": "李白",
        "paragraphs": [
            "对酒不觉暝，落花盈我衣。",
            "醉起步溪月，鸟还人亦稀。"
        ],
        "title": "自遣",
        "id": "0216beca-aac2-410f-baa4-1007ed7ebafe"
    },
    {
        "author": "李白",
        "paragraphs": [
            "犬吠水声中，桃花带雨浓。",
            "树深时见鹿，溪午不闻钟。",
            "野竹分青霭，飞泉挂碧峰。",
            "无人知所去，愁倚两三松。"
        ],
        "tags": [
            "抒情",
            "拜访",
            "写景"
        ],
        "title": "访戴天山道士不遇",
        "id": "3bdf02de-ac34-4528-a267-ab6b0becb32a"
    },
    {
        "author": "李白",
        "paragraphs": [
            "日下空庭暮，城荒古迹余。",
            "地形连海尽，天影落江虚。",
            "旧赏人虽隔，新知乐未疎。",
            "彩云思作赋，丹壁间藏书。",
            "楂拥随流叶，萍开出水鱼。",
            "夕来秋兴满，回首意何如。"
        ],
        "title": "秋日与张少府楚城韦公藏书高斋作",
        "id": "2a909399-c6d6-4a5b-9d87-dd56052c6d1e"
    },
    {
        "author": "李白",
        "paragraphs": [
            "小隐慕安石，远游学屈平。",
            "天书访江海，云卧起咸京。",
            "入侍瑶池宴，出陪玉辇行。",
            "夸胡新赋作，谏猎短书成。",
            "但奉紫霄顾，非邀青史名。",
            "庄周空说劒，墨翟耻论兵。",
            "拙薄遂疎绝，归闲事耦耕。",
            "顾无苍生望，空爱紫芝荣。",
            "寥落暝霞色，微茫旧壑情。",
            "秋山绿萝月，今夕为谁明。"
        ],
        "title": "秋夜独坐怀故山",
        "id": "30402058-21b4-4dae-be09-03b26433360c"
    },
    {
        "author": "李白",
        "paragraphs": [
            "昔在南阳城，唯餐独山蕨。",
            "忆与崔宗之，白水弄素月。",
            "时过菊潭上，纵酒无休歇。",
            "泛此黄金花，颓然清歌发。",
            "一朝摧玉树，生死殊飘忽。",
            "留我孔子琴，琴存人已殁。",
            "谁传广陵散，但哭邙山骨。",
            "泉户何时明，长扫狐兔窟。"
        ],
        "title": "忆崔郎中宗之游南阳遗吾孔子琴抚之潸然感旧",
        "id": "87762e0a-6022-4d29-a8f6-f4d1a404a10c"
    },
    {
        "author": "李白",
        "paragraphs": [
            "不向东山久，蔷薇几度花。",
            "白云还自散，明月落谁家。"
        ],
        "title": "忆东山二首 一",
        "id": "9b0f4e0d-6ad0-4915-ab11-2a4a5901d1ed"
    },
    {
        "author": "李白",
        "paragraphs": [
            "我今携谢妓，长啸绝人羣。",
            "欲报东山客，开关扫白云。"
        ],
        "title": "忆东山二首 二",
        "id": "81275210-59eb-4102-b949-e9de1de6de97"
    },
    {
        "author": "李白",
        "paragraphs": [
            "清泉暎疎松，不知几千古。",
            "寒月摇清波，流光入窗户。",
            "对此空长吟，思君意何深。",
            "无因见安道，兴尽愁人心。"
        ],
        "title": "望月有怀",
        "id": "3699d9ca-9851-4a75-9caf-61b28f14f8f6"
    },
    {
        "author": "李白",
        "paragraphs": [
            "四明有狂客，风流贺季真。",
            "长安一相见，呼我谪仙人。",
            "昔好杯中物，翻为松下尘。",
            "金龟换酒处，却忆泪沾巾。"
        ],
        "title": "对酒忆贺监二首 一",
        "id": "8a4fb2d0-a124-43b0-bb86-cf8347143eaa"
    },
    {
        "author": "李白",
        "paragraphs": [
            "狂客归四明，山阴道士迎。",
            "敕赐镜湖水，为君台沼荣。",
            "人亡余故宅，空有荷花生。",
            "念此杳如梦，凄然伤我情。"
        ],
        "title": "对酒忆贺监二首 二",
        "id": "2a2f723d-6216-4c10-b2e0-215598dfdc75"
    },
    {
        "author": "李白",
        "paragraphs": [
            "欲向江东去，定将谁举杯。",
            "稽山无贺老，却櫂酒船回。"
        ],
        "title": "重忆一首",
        "id": "7df4e423-90f2-48b6-b050-5aae6a097a3d"
    },
    {
        "author": "李白",
        "paragraphs": [
            "沅湘春色还，风暖烟草绿。",
            "古之伤心人，于此肠断续。",
            "予非怀沙客，但美采菱曲。",
            "所愿归东山，寸心于此足。"
        ],
        "title": "春滞沅湘有怀山中",
        "id": "e7ff52da-f3e6-4b96-9aa2-2f173e2113fd"
    },
    {
        "author": "李白",
        "paragraphs": [
            "雨后烟景绿，晴天散余霞。",
            "东风随春归，发我枝上花。",
            "花落时欲暮，见此令人嗟。",
            "愿游名山去，学道飞丹砂。"
        ],
        "tags": [
            "风",
            "春天",
            "写风"
        ],
        "title": "落日忆山中",
        "id": "f7e582e6-4e11-4710-91cf-82e2c6aa5fda"
    },
    {
        "author": "李白",
        "paragraphs": [
            "桃花春水生，白石今出没。",
            "摇荡女萝枝，半摇青天月。",
            "不知旧行径，初拳几枝蕨。",
            "三载夜郎还，于兹炼金骨。"
        ],
        "title": "忆秋浦桃花旧游时窜夜郎",
        "id": "80498ffd-7631-427a-ba29-b8bbf1d578dd"
    },
    {
        "author": "李白",
        "paragraphs": [
            "越水遶碧山，周回数千里。",
            "乃是天镜中，分明画相似。",
            "爱此从冥搜，永怀临湍游。",
            "一为沧波客，十见红蕖秋。",
            "观涛壮天险，望海令人愁。",
            "路遐迫西照，岁晚悲东流。",
            "何必探禹穴，逝将归蓬丘。",
            "不然五湖上，亦可乘扁舟。"
        ],
        "title": "越中秋怀",
        "id": "5e520730-d319-4bb4-8253-36e8d5fcc6c1"
    },
    {
        "author": "李白",
        "paragraphs": [
            "朝入天苑中，谒帝蓬莱宫。",
            "青山映辇道，碧树摇苍空。",
            "谬题金闺籍，得与银台通。",
            "待诏奉明主，抽毫颂清风。",
            "归时落日晚，躞蹀浮云骢。",
            "人马本无意，飞驰自豪雄。",
            "入门紫鸳鸯，金井双梧桐。",
            "清歌弦古曲，美酒沽新丰。",
            "快意且为乐，列筵坐羣公。",
            "光景不可留，生世如转蓬。",
            "早达胜晚遇，羞比垂钓翁。"
        ],
        "title": "效古二首 一",
        "id": "adb782de-e796-4888-9fe2-58b20ba83c4a"
    },
    {
        "author": "李白",
        "paragraphs": [
            "自古有秀色，西施与东邻。",
            "蛾眉不可妬，况乃效其矉。",
            "所以尹婕妤，羞见邢夫人。",
            "低头不出气，塞默少精神。",
            "寄语无盐子，如君何足珍。"
        ],
        "title": "效古二首 二",
        "id": "543d61de-90af-48e8-9daf-80ee24e7bfa2"
    },
    {
        "author": "李白",
        "paragraphs": [
            "青天何历历，明星如白石。",
            "黄姑与织女，相去不盈尺。",
            "银河无鹊桥，非时将安适。",
            "闺人理纨素，游子悲行役。",
            "瓶冰知冬寒，霜露欺远客。",
            "客似秋叶飞，飘飖不言归。",
            "别后罗带长，愁宽去时衣。",
            "乘月托宵梦，因之寄金徽。"
        ],
        "title": "拟古十二首 一",
        "id": "d6f963af-2b31-4a18-9e01-a7b37e6e6f13"
    },
    {
        "author": "李白",
        "paragraphs": [
            "高楼入青天，下有白玉堂。",
            "明月看欲堕，当窗悬清光。",
            "遥夜一美人，罗衣霑秋霜。",
            "含情弄柔瑟，弹作陌上桑。",
            "弦声何激烈，风卷遶飞梁。",
            "行人皆踯躅，栖鸟起回翔。",
            "但写妾意苦，莫辞此曲伤。",
            "愿逢同心者，飞作紫鸳鸯。"
        ],
        "title": "拟古十二首 二",
        "id": "35bc02da-b239-4e22-8232-12fe88e62375"
    },
    {
        "author": "李白",
        "paragraphs": [
            "长绳难系日，自古共悲辛。",
            "黄金高北斗，不惜买阳春。",
            "石火无留光，还如世中人。",
            "即事已如梦，后来我谁身。",
            "提壶莫辞贫，取酒会四邻。",
            "仙人殊恍惚，未若醉中真。"
        ],
        "title": "拟古十二首 三",
        "id": "d4f40444-de50-40a2-8786-64cc1949cbe2"
    },
    {
        "author": "李白",
        "paragraphs": [
            "清都绿玉树，灼烁瑶台春。",
            "攀花弄秀色，远赠天仙人。",
            "香风送紫蘂，直到扶桑津。",
            "取掇世上艳，所贵心之珍。",
            "相思传一笑，聊欲示情亲。"
        ],
        "title": "拟古十二首 四",
        "id": "dbc70889-352b-4356-aaec-0873cf945705"
    },
    {
        "author": "李白",
        "paragraphs": [
            "今日风日好，明日恐不如。",
            "春风笑于人，何乃愁自居。",
            "吹箫舞彩凤，酌醴鲙神鱼。",
            "千金买一醉，取乐不求余。",
            "达士遗天地，东门有二疏。",
            "愚夫同瓦石，有才知卷舒。",
            "无事作悲苦，块然涸辙鱼。"
        ],
        "title": "拟古十二首 五",
        "id": "4e25cdf4-a9de-469b-a196-39cfa9a1719a"
    },
    {
        "author": "李白",
        "paragraphs": [
            "运速天地闭，胡风结飞霜。",
            "百草死冬月，六龙颓西荒。",
            "太白出东方，彗星扬精光。",
            "鸳鸯非越鸟，何为眷南翔。",
            "惟昔鹰将犬，今为侯与王。",
            "得水成蛟龙，争池夺凤凰。",
            "北斗不酌酒，南箕空簸扬。"
        ],
        "title": "拟古十二首 六",
        "id": "395f8c38-26db-4220-9fb7-33b755faa04e"
    },
    {
        "author": "李白",
        "paragraphs": [
            "世路今太行，回车竟何托。",
            "万族皆凋枯，遂无少可乐。",
            "旷野多白骨，幽魂共销铄。",
            "荣贵当及时，春华宜照灼。",
            "人非昆山玉，安得长璀错。",
            "身没期不朽，荣名在麟阁。"
        ],
        "title": "拟古十二首 七",
        "id": "a74c0025-6e9a-4b31-8606-fee3784e0e34"
    },
    {
        "author": "李白",
        "paragraphs": [
            "月色不可扫，客愁不可道。",
            "玉露生秋衣，流萤飞百草。",
            "日月终销毁，天地同枯槁。",
            "蟪蛄啼青松，安见此树老。",
            "金丹宁误俗，昧者难精讨。",
            "尔非千岁翁，多恨去世早。",
            "饮酒入玉壶，藏身以为宝。"
        ],
        "title": "拟古十二首 八",
        "id": "35aedc22-3117-4065-b6da-d988d8e03fa8"
    },
    {
        "author": "李白",
        "paragraphs": [
            "生者为过客，死者为归人。",
            "天地一逆旅，同悲万古尘。",
            "月兔空捣药，扶桑已成薪。",
            "白骨寂无言，青松岂知春。",
            "前后更叹息，浮荣安足珍。"
        ],
        "title": "拟古十二首 九",
        "id": "c9205b1b-6ac3-4b28-8843-3432bd6c7afe"
    },
    {
        "author": "李白",
        "paragraphs": [
            "仙人骑彩凤，昨下阆风岑。",
            "海水三清浅，桃源一见寻。",
            "遗我绿玉桮，兼之紫琼琴。",
            "杯以倾美酒，琴以闲素心。",
            "二物非世有，何论珠与金。",
            "琴弹松里风，桮劝天上月。",
            "风月长相知，世人何倏忽。"
        ],
        "title": "拟古十二首 十",
        "id": "527d85ce-3391-4ada-91ca-55578dac99e6"
    },
    {
        "author": "李白",
        "paragraphs": [
            "涉江弄秋水，爱此荷花鲜。",
            "攀荷弄其珠，荡漾不成圆。",
            "佳人彩云里，欲赠隔远天。",
            "相思无由见，怅望凉风前。"
        ],
        "tags": [
            "惆怅",
            "荷花",
            "言志"
        ],
        "title": "拟古十二首 十一",
        "id": "1b8a6d32-ff98-425f-b75f-d8255b3e79ac"
    },
    {
        "author": "李白",
        "paragraphs": [
            "去去复去去，辞君还忆君。",
            "汉水既殊流，楚山亦此分。",
            "人生难称意，岂得长为羣。",
            "越燕喜海日，燕鸿思朔云。",
            "别久容华晚，琅玕不能饭。",
            "日落知天昏，梦长觉道远。",
            "望夫登高山，化石竟不返。"
        ],
        "title": "拟古十二首 十二",
        "id": "8db29d61-2168-4b47-9e7e-a9e812d9df1d"
    },
    {
        "author": "李白",
        "paragraphs": [
            "瑶姬天帝女，精彩化朝云。",
            "宛转入宵梦，无心向楚君。",
            "锦衾抱秋月，绮席空兰芬。",
            "茫昧竟谁测，虚传宋玉文。"
        ],
        "title": "感兴六首 一",
        "id": "f47b763f-9870-4c3b-8b19-00cee343bf46"
    },
    {
        "author": "李白",
        "paragraphs": [
            "洛浦有宓妃，飘飖雪争飞。",
            "轻云拂素月，了可见清辉。",
            "解珮欲西去，含情讵相违。",
            "香尘动罗袜，绿水不霑衣。",
            "陈王徒作赋，神女岂同归。",
            "好色伤大雅，多为世所讥。"
        ],
        "title": "感兴六首 二",
        "id": "21c858a3-6eba-43a7-b110-47e716220227"
    },
    {
        "author": "李白",
        "paragraphs": [
            "裂素持作书，将寄万里怀。",
            "眷眷待远信，竟岁无人来。",
            "征鸿务随阳，又不为我栖。",
            "委之在深箧，蠹鱼坏其题。",
            "何如投水中，流落他人开。",
            "不惜他人开，但恐生是非。"
        ],
        "title": "感兴六首 三",
        "id": "c3131783-37d0-4609-880c-8175f542c02b"
    },
    {
        "author": "李白",
        "paragraphs": [
            "十五游神仙，仙游未曾歇。",
            "吹笙坐松风，汎瑟窥海月。",
            "西山玉童子，使我炼金骨。",
            "欲逐黄鹤飞，相呼向蓬阙。"
        ],
        "title": "感兴六首 四",
        "id": "bd431a0a-64d3-4b2e-85a7-ea8dcddde134"
    },
    {
        "author": "李白",
        "paragraphs": [
            "西国有美女，结楼青云端。",
            "蛾眉艳晓月，一笑倾城欢。",
            "高节不可夺，炯心如凝丹。",
            "常恐彩色晚，不为人所观。",
            "安得配君子，共乘双飞鸾。"
        ],
        "title": "感兴六首 五",
        "id": "2c72e22e-815a-48c8-8cd8-4cf9dc32541b"
    },
    {
        "author": "李白",
        "paragraphs": [
            "嘉谷隐丰草，草深苗且稀。",
            "农夫既不异，孤穗将安归。",
            "常恐委畴陇，忽与秋蓬飞。",
            "乌得荐宗庙，为君生光辉。"
        ],
        "title": "感兴六首 六",
        "id": "eaad4233-739e-4f93-9745-479d93307ec1"
    },
    {
        "author": "李白",
        "paragraphs": [
            "周公负斧扆，成王何夔夔。",
            "武王昔不豫，剪爪投河湄。",
            "贤圣遇谗慝，不免人君疑。",
            "天风拔大木，禾黍咸伤萎。",
            "管蔡扇苍蝇，公赋鸱鸮诗。",
            "金縢若不启，忠信谁明之。"
        ],
        "title": "寓言三首 一",
        "id": "45f76a03-469c-4784-a5f4-258204d5004c"
    },
    {
        "author": "李白",
        "paragraphs": [
            "摇裔双彩凤，婉娈三青禽。",
            "往还瑶台里，鸣舞玉山岑。",
            "以欢秦娥意，复得王母心。",
            "区区精卫鸟，衔木空哀吟。"
        ],
        "title": "寓言三首 二",
        "id": "41dcfe15-cf84-449d-93a5-4b676e67e4f2"
    },
    {
        "author": "李白",
        "paragraphs": [
            "长安春色归，先入青门道。",
            "绿杨不自持，从风欲倾倒。",
            "海燕还秦宫，双飞入帘栊。",
            "相思不相见，托梦辽城东。"
        ],
        "title": "寓言三首 三",
        "id": "ed446759-2c64-4669-88a8-6d94032dc517"
    },
    {
        "author": "李白",
        "paragraphs": [
            "凉风度秋海，吹我乡思飞。",
            "连山去无际，流水何时归。",
            "目极浮云色，心断明月晖。",
            "芳草歇柔艳，白露催寒衣。",
            "梦长银汉落，觉罢天星稀。",
            "含悲想旧国，泣下谁能挥。"
        ],
        "tags": [
            "羁旅",
            "秋天",
            "抒怀",
            "写景"
        ],
        "title": "秋夕旅怀",
        "id": "17433d29-99c9-471e-9fca-431ac6eb3a51"
    },
    {
        "author": "李白",
        "paragraphs": [
            "吾爱王子晋，得道伊洛滨。",
            "金骨既不毁，玉颜长自春。",
            "可怜浮丘公，猗靡与情亲。",
            "举首白日间，分明谢时人。",
            "二仙去已远，梦想空殷勤。"
        ],
        "title": "感遇四首 一",
        "id": "79bf081b-3ce2-4d11-af56-82934b5828d7"
    },
    {
        "author": "李白",
        "paragraphs": [
            "可叹东篱菊，茎疎叶且微。",
            "虽言异兰蕙，亦自有芳菲。",
            "未泛盈樽酒，徒霑清露辉。",
            "当荣君不采，飘落欲何依。"
        ],
        "title": "感遇四首 二",
        "id": "7aa629fb-81b1-436f-83dd-13e359bb7ba2"
    },
    {
        "author": "李白",
        "paragraphs": [
            "昔余闻姮娥，窃药驻云发。",
            "不自娇玉颜，方希炼金骨。",
            "飞去身莫返，含笑坐明月。",
            "紫宫夸蛾眉，随手会凋歇。"
        ],
        "title": "感遇四首 三",
        "id": "2200e99e-cc15-42b2-9161-efcc9950063c"
    },
    {
        "author": "李白",
        "paragraphs": [
            "宋玉事楚王，立身本高洁。",
            "巫山赋彩云，郢路歌白雪。",
            "举国莫能和，巴人皆卷舌。",
            "一感登徒言，恩情遂中绝。"
        ],
        "title": "感遇四首 四",
        "id": "6df05d26-7a31-46ac-a746-1610d0eeed41"
    },
    {
        "author": "李白",
        "paragraphs": [
            "晨趋紫禁中，夕待金门诏。",
            "观书散遗帙，探古穷至妙。",
            "片言苟会心，掩卷忽而笑。",
            "青蝇易相点，白雪难同调。",
            "本是疎散人，屡贻褊促诮。",
            "云天属清朗，林壑忆游眺。",
            "或时清风来，闲倚栏下啸。",
            "严光桐庐溪，谢客临海峤。",
            "功成谢人间，从此一投钓。"
        ],
        "title": "翰林读书言怀呈集贤诸学士",
        "id": "638f0fa8-cbb1-4652-9f75-a62cd7d31fd0"
    },
    {
        "author": "李白",
        "paragraphs": [
            "何处闻秋声，翛翛北窗竹。",
            "回薄万古心，揽之不盈掬。",
            "静坐观众妙，浩然媚幽独。",
            "白云南山来，就我檐下宿。",
            "嬾从唐生决，羞访季主卜。",
            "四十九年非，一往不可复。",
            "野情转萧洒，世道有飜覆。",
            "陶令归去来，田家酒应熟。"
        ],
        "title": "寻阳紫极宫感秋作",
        "id": "1d156eb9-550b-4052-8cfd-cdeeb9c44c73"
    },
    {
        "author": "李白",
        "paragraphs": [
            "餐霞卧旧壑，散发谢远游。",
            "山蝉号枯桑，始复知天秋。",
            "朔雁别海裔，越燕辞江楼。",
            "飒飒风卷沙，茫茫雾萦洲。",
            "黄云结暮色，白水扬寒流。",
            "恻怆心自悲，潺湲泪难收。",
            "蘅兰方萧瑟，长叹令人愁。"
        ],
        "tags": [
            "抒情",
            "秋天",
            "写景"
        ],
        "title": "江上秋怀",
        "id": "3ffee7a6-2071-4926-97a8-f95d59a071ff"
    },
    {
        "author": "李白",
        "paragraphs": [
            "北风吹海鴈，南渡落寒声。",
            "感此潇湘客，凄其流浪情。",
            "海怀结沧洲，霞想游赤城。",
            "始探蓬壶事，旋觉天地轻。",
            "澹然吟高秋，闲卧瞻太清。",
            "萝月掩空幕，松霜结前楹。",
            "灭见息羣动，猎微穷至精。",
            "桃花有源水，可以保吾生。"
        ],
        "title": "秋夕书怀",
        "id": "4eed4e2b-2f4d-421c-b637-e5589cfcd327"
    },
    {
        "author": "李白",
        "paragraphs": [
            "南风昔不竞，豪圣思经纶。",
            "刘琨与祖逖，起舞鸡鸣晨。",
            "虽有匡济心，终为乐祸人。",
            "我则异于是，潜光皖水滨。",
            "卜筑司空原，北将天柱邻。",
            "雪霁万里月，云开九江春。",
            "俟乎泰阶平，然后托微身。",
            "倾家事金鼎，年貌可长新。",
            "所愿得此道，终然保清真。",
            "弄景奔日驭，攀星戏河津。",
            "一随王乔去，长年玉天宾。"
        ],
        "title": "避地司空原言怀",
        "id": "5beaf48e-c727-4fba-8a4c-33629beb03e6"
    },
    {
        "author": "李白",
        "paragraphs": [
            "共公赫怒，天维中摧。",
            "鲲鲸喷荡，扬涛起雷。",
            "鱼龙陷人，成此祸胎。",
            "火焚昆山，玉石相磓。",
            "仰希霖雨，洒宝炎煨。",
            "箭发石开，戈挥日回。",
            "邹衍恸哭，燕霜飒来。",
            "微诚不感，犹絷夏台。",
            "苍鹰搏攫，丹棘崔嵬。",
            "豪圣凋枯，王风伤哀。",
            "斯文未丧，东岳岂颓。",
            "穆逃楚难，邹脱吴灾。",
            "见机苦迟，二公所咍。",
            "骥不骤进，麟何来哉。",
            "星离一门，草掷二孩。",
            "万愤结习，忧从中催。",
            "金瑟玉壶，尽为愁媒。",
            "举酒太息，泣血盈桮。",
            "台星再朗，天纲重恢。",
            "屈法申恩，弃瑕取材。",
            "冶长非罪，尼父无猜。",
            "覆盆傥举，应照寒灰。"
        ],
        "tags": [
            "泰山",
            "悲愤",
            "抒情"
        ],
        "title": "上崔相百忧章",
        "id": "f73734e0-155a-449c-b02c-aef8d40f548a"
    },
    {
        "author": "李白",
        "paragraphs": [
            "海水渤潏，人罹鲸鲵。",
            "蓊胡沙而四塞，始滔天于燕齐。",
            "何六龙之浩荡，迁白日于秦西。",
            "九土星分，嗷嗷栖栖。",
            "南冠君子，呼天而啼。",
            "恋高堂而掩泣，泪血地而成泥。",
            "狱户春而不草，独幽怨而沈迷。",
            "兄九江兮弟三峡，悲羽化之难齐。",
            "穆陵关北愁爱子，豫章天南隔老妻。",
            "一门骨肉散百草，遇难不复相提携。",
            "树榛拔桂，囚鸾宠鸡。",
            "舜昔授禹，伯成耕犂。",
            "德自此衰，吾将安栖。",
            "好我者恤我，不好我者何忍临危而相挤。",
            "子胥鸱夷，彭越醢酰。",
            "自古豪烈，胡为此繄。",
            "苍苍之天，高乎视低。",
            "如其听卑，脱我牢狴。",
            "傥辨美玉，君收白珪。"
        ],
        "tags": [
            "感慨",
            "战争",
            "愤懑"
        ],
        "title": "万愤词投魏郎中",
        "id": "8936accd-7c40-42ed-aa10-8eeb2ff76c58"
    },
    {
        "author": "李白",
        "paragraphs": [
            "修蛇横洞庭，吞象临江岛。",
            "积骨成巴陵，遗言闻楚老。",
            "水穷三苗国，地窄三湘道。",
            "岁[晏]天峥嵘，时危人枯槁。",
            "思归阻丧乱，去国伤怀抱。",
            "郢路方丘墟，章华亦倾倒。",
            "风悲猨啸苦，木落鸿飞早。",
            "日隐西赤沙，月明东城草。",
            "关河望已绝，氛雾行当扫。",
            "长呌天可闻，吾将问苍昊。"
        ],
        "tags": [
            "洞庭湖",
            "爱国",
            "现实",
            "战争",
            "愤懑"
        ],
        "title": "荆州贼平临洞庭言怀作",
        "id": "f40d38b4-85f4-42cc-978d-da08bdca85fe"
    },
    {
        "author": "李白",
        "paragraphs": [
            "得道无古今，失道还衰老。",
            "自笑镜中人，白发如霜草。",
            "扪心空叹息，问影何枯槁。",
            "桃李竟何言，终成南山皓。"
        ],
        "title": "览镜书怀",
        "id": "021b5e5d-ccb6-4e86-aff0-a6796bceeca1"
    },
    {
        "author": "李白",
        "paragraphs": [
            "贾谊三年谪，班超万里侯。",
            "何如牵白犊，饮水对清流。"
        ],
        "title": "田园言怀",
        "id": "3d75235b-91c9-4e30-9500-df1989c5a0e7"
    },
    {
        "author": "李白",
        "paragraphs": [
            "青春几何时，黄鸟鸣不歇。",
            "天涯失乡路，江外老华发。",
            "心飞秦塞云，影滞楚关月。",
            "身世殊烂漫，田园久芜没。",
            "岁[晏]何所从，长歌谢金阙。"
        ],
        "tags": [
            "青春",
            "春天",
            "感伤"
        ],
        "title": "江南春怀",
        "id": "c6ca7bc9-ed9d-4165-b8fb-e014d55696eb"
    },
    {
        "author": "李白",
        "paragraphs": [
            "蜀僧抱绿绮，西下峨眉峰。",
            "为我一挥手，如听万壑松。",
            "客心洗流水，余响入霜钟。",
            "不觉碧山暮，秋云暗几重。"
        ],
        "tags": [
            "唐诗三百首",
            "音乐",
            "五言律诗"
        ],
        "title": "听蜀僧濬弹琴",
        "id": "71999aa1-55dd-4449-81b0-41f04686bf2e"
    },
    {
        "author": "李白",
        "paragraphs": [
            "鲁国寒事早，初霜刈渚蒲。",
            "挥镰若转月，拂水生连珠。",
            "此草最可珍，何必贵龙须。",
            "织作玉牀席，欣承清夜娱。",
            "罗衣能再拂，不畏素尘芜。"
        ],
        "tags": [
            "忧国忧民",
            "农民"
        ],
        "title": "鲁东门观刈蒲",
        "id": "0fe41dff-920c-48f6-9950-ee6dda12333e"
    },
    {
        "author": "李白",
        "paragraphs": [
            "鲁女东窗下，海榴世所稀。",
            "珊瑚映绿水，未足比光辉。",
            "清香随风发，落日好鸟归。",
            "愿为东南枝，低举拂罗衣。",
            "无由共攀折，引领望金扉。"
        ],
        "tags": [
            "咏物诗",
            "咏物"
        ],
        "title": "咏邻女东窗海石榴",
        "id": "45c9a460-8040-4c0c-aad2-336533d9de3d"
    },
    {
        "author": "李白",
        "paragraphs": [
            "南轩有孤松，柯叶自绵幂。",
            "清风无闲时，潇洒终日夕。",
            "阴生古苔绿，色染秋烟碧。",
            "何当凌云霄，直上数千尺。"
        ],
        "tags": [
            "咏物诗",
            "理想",
            "抒怀",
            "咏物"
        ],
        "title": "南轩松",
        "id": "583eb6c2-5b43-493c-a49a-ee1d2e3542ac"
    },
    {
        "author": "李白",
        "paragraphs": [
            "蟠木不彫饰，且将斤斧疎。",
            "樽成山岳势，材是栋梁余。",
            "外与金罍并，中涵玉醴虚。",
            "慙君垂拂拭，遂忝玳筵居。"
        ],
        "tags": [
            "咏物诗",
            "组诗",
            "抒怀",
            "咏物"
        ],
        "title": "咏山樽二首 一",
        "id": "d2f35c9d-a609-430a-ac00-50a1d775c272"
    },
    {
        "author": "李白",
        "paragraphs": [
            "拥肿寒山木，嵌空成酒樽。",
            "愧无江海量，偃蹇在君门。"
        ],
        "title": "咏山樽二首 二",
        "id": "42ae28d7-25cb-46e2-bbfb-c69947664602"
    },
    {
        "author": "李白",
        "paragraphs": [
            "落羽辞金殿，孤鸣咤绣衣。",
            "能言终见弃，还向陇西飞。"
        ],
        "title": "初出金门寻王侍御不遇咏壁上鹦鹉",
        "id": "9aab6852-8e9c-489f-879d-23cadee8b26e"
    },
    {
        "author": "李白",
        "paragraphs": [
            "紫藤挂云木，花蔓宜阳春。",
            "密叶隐歌鸟，香风留美人。"
        ],
        "title": "紫藤树",
        "id": "e6bf8732-b70d-4290-892e-2b5e19d1909f"
    },
    {
        "author": "李白",
        "paragraphs": [
            "八月边风高，胡鹰白锦毛。",
            "孤飞一片雪，百里见秋毫。"
        ],
        "title": "观放白鹰二首 一",
        "id": "33782dec-ab43-4b04-a83a-deb1c8eb2c94"
    },
    {
        "author": "李白",
        "paragraphs": [
            "寒冬十二月，苍鹰八九毛。",
            "寄言燕雀莫相啅，自有云霄万里高。"
        ],
        "title": "观放白鹰二首 二",
        "id": "08cd7925-03d4-4983-8cfc-e3780f20f55f"
    },
    {
        "author": "李白",
        "paragraphs": [
            "粉壁为空天，丹青状江海。",
            "游云不知归，日见白鸥在。",
            "博平真人王志安，沈吟至此愿挂冠。",
            "松溪石磴带秋色，愁客思归坐晓寒。"
        ],
        "tags": [
            "抒怀",
            "思乡",
            "写景",
            "豪迈"
        ],
        "title": "观博平王志安少府山水粉图",
        "id": "f90a353d-12fb-4949-aa2d-70e5246d132e"
    },
    {
        "author": "李白",
        "paragraphs": [
            "美人为政本忘机，服药求仙事不违。",
            "叶县已泥丹灶毕，瀛洲当伴赤松归。",
            "先师有诀神将助，大圣无心火自飞。",
            "九转但能生羽翼，双凫忽去定何依。"
        ],
        "title": "题雍丘崔明府丹灶",
        "id": "867666e6-4d65-4122-b487-8103ab1e9035"
    },
    {
        "author": "李白",
        "paragraphs": [
            "昔游三峡见巫山，见画巫山宛相似。",
            "疑是天边十二峰，飞入君家彩屏里。",
            "寒松萧瑟如有声，阳台微茫如有情。",
            "锦衾瑶席何寂寂，楚王神女徒盈盈。",
            "高咫尺，如千里，翠屏丹崖灿如绮。",
            "苍苍远树围荆门，历历行舟泛巴水。",
            "水石潺湲万壑分，烟光草色俱氛氲。",
            "溪花笑日何年发，江客听猨几岁闻。",
            "使人对此心缅邈，疑入嵩丘梦彩云。"
        ],
        "title": "观元丹丘坐巫山屏风",
        "id": "ff97e4cd-746e-455f-8419-d57e058c03ad"
    },
    {
        "author": "李白",
        "paragraphs": [
            "百丈素崖裂，四山丹壁开。",
            "龙潭中喷射，昼夜生风雷。",
            "但见瀑泉落，如潨云汉来。",
            "闻君写真图，岛屿备萦回。",
            "石黛刷幽草，曾青泽古苔。",
            "幽缄傥相传，何必向天台。"
        ],
        "title": "求崔山人百丈崖瀑布图",
        "id": "710f07bb-942c-4408-aec1-6927f7b96126"
    },
    {
        "author": "李白",
        "paragraphs": [
            "醉入田家去，行歌荒野中。",
            "如何青草里，亦有白头翁。",
            "折取对明镜，宛将衰鬓同。",
            "微芳似相诮，留恨向东风。"
        ],
        "title": "见野草中有曰白头翁者",
        "id": "072f32eb-bb78-4d53-acd9-fcbbccbc62ac"
    },
    {
        "author": "李白",
        "paragraphs": [
            "慙君能卫足，叹我远移根。",
            "白日如分照，还归守故园。"
        ],
        "tags": [
            "怀人",
            "抒情",
            "思乡"
        ],
        "title": "流夜郎题葵叶",
        "id": "cf2b6733-cda9-4704-ae90-a012fc05dade"
    },
    {
        "author": "李白",
        "paragraphs": [
            "真僧闭精宇，灭迹含达观。",
            "列嶂图云山，攒峰入霄汉。",
            "丹崖森在目，清昼疑卷幔。",
            "蓬壶来轩窗，瀛海入几案。",
            "烟涛争喷薄，岛屿相凌乱。",
            "征帆飘空中，瀑水洒天半。",
            "峥嵘若可陟，想像徒盈叹。",
            "杳与真心冥，遂谐静者翫。",
            "如登赤城里，揭步沧洲畔。",
            "即事能娱人，从兹得消散。"
        ],
        "title": "茔禅师房观山海图",
        "id": "ccc5b149-cdce-4b5f-a4d4-4e0f31f200ea"
    },
    {
        "author": "李白",
        "paragraphs": [
            "白鹭下秋水，孤飞如坠霜。",
            "心闲且未去，独立沙洲傍。"
        ],
        "title": "白鹭鹚",
        "id": "f8055ae5-be41-44f0-9148-fa5f27dd5d1d"
    },
    {
        "author": "李白",
        "paragraphs": [
            "园花笑芳年，池草艳春色。",
            "犹不如槿花，婵娟玉阶侧。",
            "芬荣何夭促，零落在瞬息。",
            "岂若琼树枝，终岁长翕赩。"
        ],
        "tags": [
            "咏物",
            "咏物诗",
            "花",
            "赞美",
            "写花"
        ],
        "title": "咏槿",
        "id": "3ff70288-0c55-419f-9e44-34fe40cce41e"
    },
    {
        "author": "李白",
        "paragraphs": [
            "世人种桃李，皆在金张门。",
            "攀折争捷径，及此春风暄。",
            "一朝天霜下，荣耀难久存。",
            "安知南山桂，绿叶垂芳根。",
            "清阴亦可托，何惜树君园。"
        ],
        "tags": [
            "写花",
            "花",
            "赞美"
        ],
        "title": "咏桂",
        "id": "963bf805-633e-4fab-9029-1c379c9e71e9"
    },
    {
        "author": "李白",
        "paragraphs": [
            "红罗袖里分明见，白玉盘中看却无。",
            "疑是老僧休念诵，腕前推下水晶珠。"
        ],
        "title": "白胡桃",
        "id": "764f45de-ea78-4680-8930-b8dee0fba520"
    },
    {
        "author": "李白",
        "paragraphs": [
            "巫山枕障画高丘，白帝城边树色秋。",
            "朝云夜入无行处，巴水横天更不流。"
        ],
        "title": "巫山枕障",
        "id": "35af2a9a-f7c6-4372-8403-e7e6952703ed"
    },
    {
        "author": "李白",
        "paragraphs": [
            "遥夜何漫漫，空歌白石烂。",
            "甯戚未匡齐，陈平终佐汉。",
            "搀抢扫河洛，直割鸿沟半。",
            "历数方未迁，云雷屡多难。",
            "天人秉旄钺，虎竹光藩翰。",
            "侍笔黄金台，传觞青玉案。",
            "不因秋风起，自有思归叹。",
            "主将动谗疑，王师忽离叛。",
            "自来白沙上，鼓譟丹阳岸。",
            "宾御如浮云，从风各消散。",
            "舟中指可掬，城上骸争爨。",
            "草草出近关，行行昧前算。",
            "南奔剧星火，北寇无涯畔。",
            "顾乏七宝鞭，留连道傍翫。",
            "太白夜食昴，长虹日中贯。",
            "秦赵兴天兵，茫茫九州乱。",
            "感遇明主恩，颇高祖逖言。",
            "过江誓流水，志在清中原。",
            "拔剑击前柱，悲歌难重论。"
        ],
        "title": "南奔书怀",
        "id": "d2f5bf4b-22c5-46ec-90ed-93bb8ce8d1cf"
    },
    {
        "author": "李白",
        "paragraphs": [
            "神农好长生，风俗久已成。",
            "复闻紫阳客，早署丹台名。",
            "喘息餐妙气，步虚吟真声。",
            "道与古仙合，心将元化幷。",
            "楼疑出蓬海，鹤似飞玉京。",
            "松雪窗外晓，池水阶下明。",
            "忽耽笙歌乐，颇失轩冕情。",
            "终愿惠金液，提携凌太清。"
        ],
        "tags": [
            "写人",
            "赞美",
            "写人诗"
        ],
        "title": "题随州紫阳先生壁",
        "id": "1087aac3-dd31-4943-8fd4-d65979838af0"
    },
    {
        "author": "李白",
        "paragraphs": [
            "故人栖东山，自爱丘壑美。",
            "青春卧空林，白日犹不起。",
            "松风清襟袖，石潭洗心耳。",
            "羨君无纷喧，高枕碧霞里。"
        ],
        "tags": [
            "向往",
            "田园",
            "生活",
            "隐居"
        ],
        "title": "题元丹丘山居",
        "id": "038c9285-f36b-41dc-85a6-c82fc531d5af"
    },
    {
        "author": "李白",
        "paragraphs": [
            "仙游渡颍水，访隐同元君。",
            "忽遗苍生望，独与洪崖羣。",
            "卜地初晦迹，兴言且成文。",
            "却顾北山断，前瞻南岭分。",
            "遥通汝海月，不隔嵩丘云。",
            "之子合逸趣，而我钦清芬。",
            "举迹倚松石，谈笑迷朝曛。",
            "益愿狎青鸟，拂衣栖江濆。"
        ],
        "title": "题元丹丘颍阳山居",
        "id": "74334c08-0ddd-40f0-b34b-1689da32b1cf"
    },
    {
        "author": "李白",
        "paragraphs": [
            "齐公凿新河，万古流不绝。",
            "丰功利生人，天地同朽灭。",
            "两桥对双阁，芳树有行列。",
            "爱此如甘棠，谁云敢攀折。",
            "吴关倚此固，天险自兹设。",
            "海水落斗门，湖平见沙汭。",
            "我行送季父，弭櫂徒流悦。",
            "杨花满江来，疑是龙山雪。",
            "惜此林下兴，怆为山阳别。",
            "瞻望清路尘，归来空寂灭。"
        ],
        "title": "题瓜州新河饯族叔舍人贲",
        "id": "ad860d8f-eff5-4789-8897-879dea7b8d11"
    },
    {
        "author": "李白",
        "paragraphs": [
            "白道向姑熟，洪亭临道傍。",
            "前有昔时井，下有五丈牀。",
            "樵女洗素足，行人歇金装。",
            "西望白鹭洲，芦花似朝霜。",
            "送君此时去，回首泪成行。"
        ],
        "tags": [
            "抒情",
            "送别"
        ],
        "title": "洗脚亭",
        "id": "0aca73ac-71ff-414b-922c-c5d58c4fc17f"
    },
    {
        "author": "李白",
        "paragraphs": [
            "天下伤心处，劳劳送客亭。",
            "春风知别苦，不遣柳条青。"
        ],
        "tags": [
            "抒情",
            "送别",
            "借景抒情",
            "离别"
        ],
        "title": "劳劳亭",
        "id": "8b4ab666-f675-4484-a3de-6f2d6f6d6cff"
    },
    {
        "author": "李白",
        "paragraphs": [
            "王子耽玄言，贤豪多在门。",
            "好鹅寻道士，爱竹啸名园。",
            "树色老荒苑，池光荡华轩。",
            "此堂见明月，更忆陆平原。",
            "埽拭青玉簟，为余置金尊。",
            "醉罢欲归去，花枝宿鸟喧。",
            "何时复来此，再得洗嚣烦。"
        ],
        "title": "题金陵王处士水亭",
        "id": "f29fbd12-b739-4b55-8ed3-51f42e2281e7"
    },
    {
        "author": "李白",
        "paragraphs": [
            "家本紫云山，道风未沦落。",
            "沈怀丹丘志，冲赏归寂寞。",
            "朅来游闽荒，扪涉穷禹凿。",
            "夤缘泛潮海，偃蹇陟庐霍。",
            "凭雷蹑天窗，弄影憩霞阁。",
            "且欣登眺美，颇惬隐沦诺。",
            "三山旷幽期，四岳聊所托。",
            "故人契嵩颖，高义炳丹雘。",
            "灭迹遗纷嚣，终言本峰壑。",
            "自矜林湍好，不羨朝市乐。",
            "偶与真意幷，顿觉世情薄。",
            "尔能折芳桂，吾亦采兰若。",
            "拙妻好乘鸾，娇女爱飞鹤。",
            "提携访神仙，从此炼金药。"
        ],
        "tags": [
            "抒情",
            "写景",
            "隐居"
        ],
        "title": "题嵩山逸人元丹丘山居",
        "id": "d25b546c-88d0-4a92-9eb7-42f5f99d6160"
    },
    {
        "author": "李白",
        "paragraphs": [
            "我家北海宅，作寺南江滨。",
            "空庭无玉树，高殿坐幽人。",
            "书带留青草，琴堂幂素尘。",
            "平生种桃李，寂灭不成春。"
        ],
        "title": "题江夏修静寺",
        "id": "9d8603cf-3b29-4816-86c4-00e46a3601c1"
    },
    {
        "author": "李白",
        "paragraphs": [
            "吾怜宛溪好，百尺照心明。",
            "何谢新安水，千寻见底清。",
            "白沙留月色，绿竹助秋声。",
            "却笑严湍上，于今独擅名。"
        ],
        "title": "题宛溪馆",
        "id": "dd948956-3b61-4faf-9a30-70ae35154f8e"
    },
    {
        "author": "李白",
        "paragraphs": [
            "杜陵贤人清且廉，东溪卜筑岁将淹。",
            "宅近青山同谢朓，门垂碧柳似陶潜。",
            "好鸟迎春歌后院，飞花送酒舞前簷。",
            "客到但知留一醉，盘中秪有水晶盐。"
        ],
        "tags": [
            "写人",
            "赞美",
            "写人诗"
        ],
        "title": "题东谿公幽居",
        "id": "d9aeda4e-b29a-48a7-b9c9-6ed24f940cca"
    },
    {
        "author": "李白",
        "paragraphs": [
            "鲁叟谈五经，白发死章句。",
            "问以经济策，茫如坠烟雾。",
            "足著远游履，首戴方山巾。",
            "缓步从直道，未行先起尘。",
            "秦家丞相府，不重褒衣人。",
            "君非叔孙通，与我本殊伦。",
            "时事且未达，归耕汶水滨。"
        ],
        "title": "嘲鲁儒",
        "id": "87cd9170-3349-46b0-925a-86cf2a31ad71"
    },
    {
        "author": "李白",
        "paragraphs": [
            "二桃杀三士，讵假劒如霜。",
            "众女妬蛾眉，双花竞春芳。",
            "魏姝信郑褏，掩袂对怀王。",
            "一惑巧言子，朱颜成死伤。",
            "行将泣团扇，戚戚愁人肠。"
        ],
        "title": "惧谗",
        "id": "bd0ce687-7545-4e77-addc-0badaf6fb9ec"
    },
    {
        "author": "李白",
        "paragraphs": [
            "太守耀清威，乘闲弄晚晖。",
            "江沙横猎骑，山火遶行围。",
            "箭逐云鸿落，鹰随月兔飞。",
            "不知白日暮，欢赏夜方归。"
        ],
        "title": "观猎",
        "id": "a511cd4d-868d-4b5e-b5e5-cd1529235db2"
    },
    {
        "author": "李白",
        "paragraphs": [
            "胡人吹玉笛，一半是秦声。",
            "十月吴山晓，梅花落敬亭。",
            "愁闻出塞曲，泪满逐臣缨。",
            "却望长安道，空怀恋主情。"
        ],
        "tags": [
            "抒情",
            "音乐"
        ],
        "title": "观胡人吹笛",
        "id": "19caae1a-96be-4c91-8374-126bbca1df8d"
    },
    {
        "author": "李白",
        "paragraphs": [
            "骝马新跨白玉鞍，战罢沙场月色寒。",
            "城头铁鼓声犹震，匣里金刀血未干。"
        ],
        "title": "军行",
        "id": "0e98fc4a-b0cd-4259-be02-efd617286a5d"
    },
    {
        "author": "李白",
        "paragraphs": [
            "百战沙场碎铁衣，城南已合数重围。",
            "突营射杀呼延将，独领残兵千骑归。"
        ],
        "tags": [
            "战争",
            "边塞",
            "相和歌辞"
        ],
        "title": "从军行",
        "id": "32fdc25f-0345-4675-a120-5ba61540eae0"
    },
    {
        "author": "李白",
        "paragraphs": [
            "平虏将军妇，入门二十年。",
            "君心自有悦，妾宠岂能专。",
            "出解牀前帐，行吟道上篇。",
            "古人不唾井，莫忘昔缠绵。"
        ],
        "title": "平虏将军妻",
        "id": "f9d89382-9b46-4e84-89d2-2b11942f0ed9"
    },
    {
        "author": "李白",
        "paragraphs": [
            "谁家玉笛暗飞声，散入春风满洛城。",
            "此夜曲中闻折柳，何人不起故园情。"
        ],
        "tags": [
            "音乐",
            "思乡",
            "初中古诗",
            "七年级下册(课外)"
        ],
        "title": "春夜洛城闻笛",
        "id": "4838bc46-446b-44cb-8296-29eed12cf343"
    },
    {
        "author": "李白",
        "paragraphs": [
            "神仙多古貌，双耳下垂肩。",
            "嵩岳逢汉武，疑是九疑仙。",
            "我来采菖蒲，服食可延年。",
            "言终忽不见，灭影入云烟。",
            "喻帝竟莫悟，终归茂陵田。"
        ],
        "title": "嵩山采菖蒲者",
        "id": "61347ec6-8ecb-4d4f-b4bc-a38bafdd2bb4"
    },
    {
        "author": "李白",
        "paragraphs": [
            "韩公吹玉笛，倜傥流英音。",
            "风吹绕钟山，万壑皆龙吟。",
            "王子停凤管，师襄掩瑶琴。",
            "余韵度江去，天涯安可寻。"
        ],
        "title": "金陵听韩侍御吹笛",
        "id": "96890538-3448-4e3a-8923-333c8198cbdd"
    },
    {
        "author": "李白",
        "paragraphs": [
            "北阙圣人歌太康，南冠君子窜遐荒。",
            "汉酺闻奏钧天乐，愿得风吹到夜郎。"
        ],
        "tags": [
            "抒情",
            "伤怀"
        ],
        "title": "流夜郎闻酺不预",
        "id": "8404ac71-5739-4644-b9ff-b5f7ae31806b"
    },
    {
        "author": "李白",
        "paragraphs": [
            "天作云与雷，霈然德泽开。",
            "东风日本至，白雉越裳来。",
            "独弃长沙国，三年未许回。",
            "何时入宣室，更问洛阳才。"
        ],
        "tags": [
            "乐观",
            "抒情",
            "豪迈"
        ],
        "title": "放后遇恩不霑",
        "id": "deffd343-83b3-4a8f-9c8e-296b88f888d2"
    },
    {
        "author": "李白",
        "paragraphs": [
            "蜀国曾闻子规鸟，宣城还见杜鹃花。",
            "一呌一回肠一断，三春三月忆三巴。"
        ],
        "tags": [
            "思乡"
        ],
        "title": "宣城见杜鹃花",
        "id": "df7e8d1d-50ab-40be-8e0c-f2b082fe6e7c"
    },
    {
        "author": "李白",
        "paragraphs": [
            "黄鹂啄紫椹，五月鸣桑枝。",
            "我行不记日，误作阳春时。",
            "蚕老客未归，白田已缲丝。",
            "驱马又前去，扪心空自悲。"
        ],
        "tags": [
            "怀才不遇",
            "羁旅",
            "夏天",
            "写景"
        ],
        "title": "白田马上闻莺",
        "id": "a8f4daad-aab2-4c61-ad45-a261e6b0735d"
    },
    {
        "author": "李白",
        "paragraphs": [
            "秋风清，秋月明。",
            "落叶聚还散，寒鸦栖复惊。",
            "相思相见知何日，此时此夜难为情。"
        ],
        "tags": [
            "思念",
            "抒情",
            "秋天",
            "卷一·唐五代词",
            "爱情",
            "宋词三百首"
        ],
        "title": "三五七言",
        "id": "05ab8907-1e1b-4f9b-932f-5ca1444adc1f"
    },
    {
        "author": "李白",
        "paragraphs": [
            "白日与明月，昼夜尚不闲。",
            "况尔悠悠人，安得久世间。",
            "传闻海水上，乃有蓬莱山。",
            "玉树生绿叶，灵仙每登攀。",
            "一食驻玄发，再食留红颜。",
            "吾欲从此去，去之无时还。"
        ],
        "title": "杂诗",
        "id": "54435974-70d8-48c1-bbc6-21344c4d6b20"
    },
    {
        "author": "李白",
        "paragraphs": [
            "三鸟别王母，衔书来见过。",
            "肠断若剪弦，其如愁思何。",
            "遥知玉窗里，纤手弄云和。",
            "奏曲有深意，青松交女萝。",
            "写水山井中，同泉岂殊波。",
            "秦心与楚恨，皎皎为谁多。"
        ],
        "title": "寄远十一首 一",
        "id": "3dd9396f-141b-4899-a1f1-1d3bcd890d3c"
    },
    {
        "author": "李白",
        "paragraphs": [
            "青楼何所在，乃在碧云中。",
            "宝镜挂秋水，罗衣轻春风。",
            "新妆坐落日，怅望金屏空。",
            "念此送短书，愿因双飞鸿。"
        ],
        "title": "寄远十一首 二",
        "id": "660a2210-b61c-4742-8bc9-a71fa887b61e"
    },
    {
        "author": "李白",
        "paragraphs": [
            "本作一行书，殷勤道相忆。",
            "一行复一行，满纸情何极。",
            "瑶台有黄鹤，为报青楼人。",
            "朱颜凋落尽，白发一何新。",
            "自知未应还，离居经三春。",
            "桃李今若为，当窗发光彩。",
            "莫使香风飘，留与红芳待。"
        ],
        "title": "寄远十一首 三",
        "id": "fe47df60-2cf0-410a-b638-e976c5c1b368"
    },
    {
        "author": "李白",
        "paragraphs": [
            "玉[筯]落春镜，坐愁湖阳水。",
            "闻与阴丽华，风烟接邻里。",
            "青春已复过，白日忽相催。",
            "但恐荷花晚，令人意已摧。",
            "相思不惜梦，日夜向阳台。"
        ],
        "title": "寄远十一首 四",
        "id": "20dc3129-f969-4f7a-8eb2-d323ea564470"
    },
    {
        "author": "李白",
        "paragraphs": [
            "远忆巫山阳，花明渌江暖。",
            "踌躇未得往，泪向南云满。",
            "春风复无情，吹我梦魂断。",
            "不见眼中人，天长音信短。"
        ],
        "title": "寄远十一首 五",
        "id": "da621f92-7f9f-46c5-a83f-6f80153a8fea"
    },
    {
        "author": "李白",
        "paragraphs": [
            "阳台隔楚水，春草生黄河。",
            "相思无日夜，浩荡若流波。",
            "流波向海去，欲见终无因。",
            "遥将一点泪，远寄如花人。"
        ],
        "tags": [
            "黄河"
        ],
        "title": "寄远十一首 六",
        "id": "d0c3d026-26c4-4597-939a-b3e18d91cc05"
    },
    {
        "author": "李白",
        "paragraphs": [
            "妾在舂陵东，君居汉江岛。",
            "一日望花光，往来成白道。",
            "一为云雨别，此地生秋草。",
            "秋草秋蛾飞，相思愁落晖。",
            "何由一相见，灭烛解罗衣。"
        ],
        "title": "寄远十一首 七",
        "id": "90cfd7af-86b5-4c1d-9aa2-7a1bbed6ade5"
    },
    {
        "author": "李白",
        "paragraphs": [
            "忆昨东园桃李红碧枝，与君此时初别离。",
            "金瓶落井无消息，令人行叹复坐思。",
            "坐思行叹成楚越，春风玉颜畏销歇。",
            "碧窗纷纷下落花，青楼寂寂空明月。",
            "两不见，但相思，空留锦字表心素，至今缄愁不忍窥。"
        ],
        "title": "寄远十一首 八",
        "id": "d612da26-bd76-45f8-b159-77c1c8d734af"
    },
    {
        "author": "李白",
        "paragraphs": [
            "长短春草绿，缘阶如有情。",
            "卷施心独苦，抽却死还生。",
            "覩物知妾意，希君种后庭。",
            "闲时当采掇，念此莫相轻。"
        ],
        "title": "寄远十一首 九",
        "id": "0904fc8b-9caa-4976-aa52-40ea67073a4a"
    },
    {
        "author": "李白",
        "paragraphs": [
            "鲁缟如玉霜，笔题月氏书。",
            "寄书白鹦鹉，西海慰离居。",
            "行数虽不多，字字有委曲。",
            "天末如见之，开缄泪相续。",
            "泪尽恨转深，千里同此心。",
            "相思千万里，一书值千金。"
        ],
        "title": "寄远十一首 十",
        "id": "6ffd46bb-4dcf-451d-9b4d-9a41578572ba"
    },
    {
        "author": "李白",
        "paragraphs": [
            "爱君芙蓉婵娟之艳色，色可餐兮难再得。",
            "怜君冰玉清逈之明心，情不极兮意已深。",
            "朝共琅玕之绮食，夜同鸳鸯之锦衾。",
            "恩情婉娈忽为别，使人莫错乱愁心。",
            "乱愁心，涕如雪，寒灯厌梦魂欲绝。",
            "觉来相思生白发，盈盈汉水若可越。",
            "可惜凌波步罗韤，美人美人兮归去来，莫作朝云暮雨兮飞阳台。"
        ],
        "title": "寄远十一首 十一",
        "id": "1c2f7e2e-8dde-49a9-ab92-91653000dc37"
    },
    {
        "author": "李白",
        "paragraphs": [
            "月皎昭阳殿，霜清长信宫。",
            "天行乘玉辇，飞燕与君同。",
            "别有欢娱处，承恩乐未穷。",
            "谁怜团扇妾，独坐怨秋风。"
        ],
        "title": "长信宫",
        "id": "a5950085-e09e-4d68-b199-e81bb0d25633"
    },
    {
        "author": "李白",
        "paragraphs": [
            "天回北斗挂西楼，金屋无人萤火流。",
            "月光欲到长门殿，别作深宫一段愁。"
        ],
        "title": "长门怨二首 一",
        "id": "f89038d8-0672-4589-8c23-2d75940047cd"
    },
    {
        "author": "李白",
        "paragraphs": [
            "桂殿长愁不记春，黄金四屋起秋尘。",
            "夜悬明镜青天上，独照长门宫里人。"
        ],
        "title": "长门怨二首 二",
        "id": "5ad2c3b5-e54b-4e2a-9261-e258ef34a686"
    },
    {
        "author": "李白",
        "paragraphs": [
            "白马金羁辽海东，罗帷绣被卧春风。",
            "落月低轩窥烛尽，飞花入户笑牀空。"
        ],
        "tags": [
            "思念",
            "妇女",
            "春天",
            "闺怨"
        ],
        "title": "春怨",
        "id": "c83b82eb-93fa-4a3d-af84-616a6992b0f3"
    },
    {
        "author": "李白",
        "paragraphs": [
            "妾本洛阳人，狂夫幽燕客。",
            "渴饮易水波，由来多感激。",
            "胡马西北驰，香騣摇绿丝。",
            "鸣鞭从此去，逐虏荡边陲。",
            "昔去有好言，不言久离别。",
            "燕支多美女，走马轻风雪。",
            "见此不记人，恩情云雨绝。",
            "啼流玉筯尽，坐恨金闺切。",
            "织锦作短书，肠随回文结。",
            "相思欲有寄，恐君不见察。",
            "焚之扬其灰，手迹自此灭。"
        ],
        "title": "代赠远",
        "id": "9840849f-4221-4fd0-8e95-c0bb33d3a956"
    },
    {
        "author": "李白",
        "paragraphs": [
            "骏马骄行踏落花，垂鞭直拂五云车。",
            "美人一笑褰珠箔，遥指红楼是妾家。"
        ],
        "tags": [
            "爱情",
            "少年",
            "女子"
        ],
        "title": "陌上赠美人",
        "id": "4753cb69-c4e4-454f-b86d-828d244405c5"
    },
    {
        "author": "李白",
        "paragraphs": [
            "流水去绝国，浮云辞故关。",
            "水或恋前浦，云犹归旧山。",
            "恨君流沙去，弃妾渔阳间。",
            "玉筯夜垂流，双双落朱颜。",
            "黄鸟坐相悲，绿杨谁更攀。",
            "织锦心草草，挑灯泪斑斑。",
            "窥镜不自识，况乃狂夫还。"
        ],
        "title": "闺情",
        "id": "03e17c9d-eaa8-41bd-8532-03b03f509941"
    },
    {
        "author": "李白",
        "paragraphs": [
            "清水本不动，桃花发岸傍。",
            "桃花弄水色，波荡摇春光。",
            "我悦子容艳，子倾我文章。",
            "风吹绿琴去，曲度紫鸳鸯。",
            "昔作一水鱼，今成两枝鸟。",
            "哀哀长鸡鸣，夜夜达五晓。",
            "起折相思树，归赠知寸心。",
            "覆水不可收，行云难重寻。",
            "天涯有度鸟，莫绝瑶华音。"
        ],
        "tags": [
            "爱情",
            "回忆"
        ],
        "title": "代别情人",
        "id": "cfc78ce7-25e1-4171-91fd-879df8e705bc"
    },
    {
        "author": "李白",
        "paragraphs": [
            "几日相别离，门前生稆葵。",
            "寒蝉聒梧桐，日夕长鸣悲。",
            "白露湿萤火，清霜凌兔丝。",
            "空掩紫罗袂，长啼无尽时。"
        ],
        "tags": [
            "写景",
            "抒情",
            "秋天",
            "悲伤",
            "离别"
        ],
        "title": "代秋情",
        "id": "fcd315fe-e269-45bc-ae28-ed1a7b9ede04"
    },
    {
        "author": "李白",
        "paragraphs": [
            "蒲萄酒，金叵罗，吴姬十五细马驮。",
            "青黛画眉红锦靴，道字不正娇唱歌。",
            "玳瑁筵中怀里醉，芙蓉帐底奈君何。"
        ],
        "title": "对酒",
        "id": "e564d728-17e6-40e0-8e90-4607f683345f"
    },
    {
        "author": "李白",
        "paragraphs": [
            "新人如花虽可宠，故人似玉由来重。",
            "花性飘扬不自持，玉心皎洁终不移。",
            "故人昔新今尚故，还见新人有故时。",
            "请看陈后黄金屋，寂寂珠帘生网丝。"
        ],
        "title": "怨情",
        "id": "0a532137-253d-4ba7-bb5b-4f7b929171ac"
    },
    {
        "author": "李白",
        "paragraphs": [
            "小姑织白纻，未解将人语。",
            "大嫂采芙蓉，溪湖千万重。",
            "长兄行不在，莫使外人逢。",
            "愿学秋胡妇，贞心比古松。"
        ],
        "tags": [
            "写人",
            "妇女",
            "写人诗"
        ],
        "title": "湖边采莲妇",
        "id": "784b5a89-8c57-4d96-91e6-c5adad655e99"
    },
    {
        "author": "李白",
        "paragraphs": [
            "美人卷珠帘，深坐颦蛾眉。",
            "但见泪痕湿，不知心恨谁。"
        ],
        "tags": [
            "唐诗三百首",
            "五言绝句",
            "女子"
        ],
        "title": "怨情",
        "id": "22e72306-f41c-4621-a925-83bab7f9d76e"
    },
    {
        "author": "李白",
        "paragraphs": [
            "君不来兮，徒蓄怨积思而孤吟。",
            "云阳一去已远，隔巫山绿水之沈沈。",
            "留余香兮染绣被，夜欲寝兮愁人心。",
            "朝驰余马于青楼，怳若空而夷犹。",
            "浮云深兮不得语，却惆怅而怀忧。",
            "使青鸟兮衔书，恨独宿兮伤离居。",
            "何无情而雨绝，梦虽往而交疎。",
            "横流涕而长嗟，折芳洲之瑶华。",
            "送飞鸟以极目，怨夕阳之西斜。",
            "愿为连根同死之秋草，不作飞空之落花。"
        ],
        "title": "代寄情楚词体",
        "id": "3c5e9539-ad36-48ff-87ac-3b5568434b55"
    },
    {
        "author": "李白",
        "paragraphs": [
            "衔悲上陇首，肠断不见君。",
            "流水若有情，幽哀从此分。",
            "苍茫愁边色，惆怅落日曛。",
            "山外接远天，天际复有云。",
            "白雁从中来，飞鸣苦难闻。",
            "足系一书札，寄言难离羣。",
            "离羣心断绝，十见花成雪。",
            "胡地无春晖，征人行不归。",
            "相思杳如梦，珠泪湿罗衣。"
        ],
        "title": "学古思边",
        "id": "e13e252b-786b-46fd-bf7e-495708f63b57"
    },
    {
        "author": "李白",
        "paragraphs": [
            "去年何时君别妾，南园绿草飞蝴蝶。",
            "今岁何时妾忆君，西山白雪暗晴云。",
            "玉关去此三千里，欲寄音书那可闻。"
        ],
        "title": "思边",
        "id": "da2cf966-4604-454f-9297-b7acd57a677a"
    },
    {
        "author": "李白",
        "paragraphs": [
            "风动荷花水殿香，姑苏台上宴吴王。",
            "西施醉舞娇无力，笑倚东窗白玉牀。"
        ],
        "tags": [
            "西施",
            "写人",
            "写人诗",
            "借古讽今",
            "社会",
            "讽刺"
        ],
        "title": "口号吴王美人半醉",
        "id": "6c4e1236-ae4e-40dd-9790-2183767e57ee"
    },
    {
        "author": "李白",
        "paragraphs": [
            "明明金鹊镜，了了玉台前。",
            "拂拭交冰月，光辉何清圆。",
            "红颜老昨日，白发多去年。",
            "铅粉坐相误，照来空凄然。"
        ],
        "title": "代美人愁镜二首 一",
        "id": "88ae4b43-a036-4895-bfd8-7a1f741ced8e"
    },
    {
        "author": "李白",
        "paragraphs": [
            "美人赠此盘龙之宝镜，烛我金缕之罗衣。",
            "时将红袖拂明月，为惜普照之余晖。",
            "影中金鹊飞不灭，台下青鸾思独绝。",
            "藳砧一别若箭弦，去有日，来无年。",
            "狂风吹却妾心断，玉筯幷堕菱花前。"
        ],
        "title": "代美人愁镜二首 二",
        "id": "441198ac-3221-4f13-b2d2-6c5f5c755333"
    },
    {
        "author": "李白",
        "paragraphs": [
            "罗韤凌波生网尘，那能得计访情亲。",
            "千杯绿酒何辞醉，一面红妆恼杀人。"
        ],
        "title": "赠段七娘",
        "id": "1f12f256-2436-48a6-bbe2-58e47c9b7cb4"
    },
    {
        "author": "李白",
        "paragraphs": [
            "王命三征去未还，明朝离别出吴关。",
            "白玉高楼看不见，相思须上望夫山。"
        ],
        "title": "别内赴征三首 一",
        "id": "7d7454d0-5261-48f8-b97b-b68bdc4b03a1"
    },
    {
        "author": "李白",
        "paragraphs": [
            "出门妻子强牵衣，问我西行几日归。",
            "归时傥佩黄金印，莫学苏秦不下机。"
        ],
        "title": "别内赴征三首 二",
        "id": "8ca2f34d-ed6a-40ee-8f75-b74e4e5ccf39"
    },
    {
        "author": "李白",
        "paragraphs": [
            "翡翠为楼金作梯，谁人独宿倚门啼。",
            "夜坐寒灯连晓月，行行泪尽楚关西。"
        ],
        "title": "别内赴征三首 三",
        "id": "1c89e422-d326-433c-b9e8-d7d8be805866"
    },
    {
        "author": "李白",
        "paragraphs": [
            "我今寻阳去，辞家千里余。",
            "结荷倦水宿，却寄大雷书。",
            "虽不同辛苦，怆离各自居。",
            "我自入秋浦，三年北信疎。",
            "红颜愁落尽，白发不能除。",
            "有客自梁苑，手携五色鱼。",
            "开鱼得锦字，归问我何如。",
            "江山虽道阻，意合不为殊。"
        ],
        "tags": [
            "怀人",
            "抒情",
            "思乡",
            "愁苦"
        ],
        "title": "秋浦寄内",
        "id": "e8900ac3-78df-4ace-a19c-4d69aacc74e6"
    },
    {
        "author": "李白",
        "paragraphs": [
            "宝刀截流水，无有断绝时。",
            "妾意逐君行，缠绵亦如之。",
            "别来门前草，秋巷春转碧。",
            "埽尽更还生，萋萋满行迹。",
            "鸣凤始相得，雄惊雌各飞。",
            "游云落何山，一往不见归。",
            "估客发大楼，知君在秋浦。",
            "梁苑空锦衾，阳台梦行雨。",
            "妾家三作相，失势去西秦。",
            "犹有旧歌管，凄清闻四邻。",
            "曲度入紫云，啼无眼中人。",
            "妾似井底桃，开花向谁笑。",
            "君如天上月，不肯一回照。",
            "窥镜不自识，别多憔悴深。",
            "安得秦吉了，为人道寸心。"
        ],
        "title": "自代内赠",
        "id": "6a78794b-8968-4fd0-9780-d10e7066ff9e"
    },
    {
        "author": "李白",
        "paragraphs": [
            "霜凋楚关木，始知杀气严。",
            "寥寥金天廓，婉婉绿红潜。",
            "胡燕别主人，双双语前簷。",
            "三飞四回顾，欲去复相瞻。",
            "岂不恋华屋，终然谢珠帘。",
            "我不及此鸟，远行岁已淹。",
            "寄书道中叹，泪下不能缄。"
        ],
        "tags": [
            "羁旅",
            "抒怀",
            "秋天",
            "思乡"
        ],
        "title": "秋浦感主人归燕寄内",
        "id": "2511ca31-bf64-4c30-b4ee-7d4cfa5476d9"
    },
    {
        "author": "李白",
        "paragraphs": [
            "君寻腾空子，应到碧山家。",
            "水舂云母确，风埽石楠花。",
            "若爱幽居好，相邀弄紫霞。"
        ],
        "tags": [
            "庐山"
        ],
        "title": "送内寻庐山女道士李腾空二首 一",
        "id": "fb13388b-3d3a-4104-8687-5948a47849a1"
    },
    {
        "author": "李白",
        "paragraphs": [
            "多君相门女，学道爱神仙。",
            "素手掬青霭，罗衣曳紫烟。",
            "一往屏风叠，乘鸾着玉鞭。"
        ],
        "tags": [
            "庐山"
        ],
        "title": "送内寻庐山女道士李腾空二首 二",
        "id": "e581a851-f222-4cce-8a41-f194e30cf044"
    },
    {
        "author": "李白",
        "paragraphs": [
            "三百六十日，日日醉如泥。",
            "虽为李白妇，何异太常妻。"
        ],
        "title": "赠内",
        "id": "60ec5bb3-629e-402c-8481-89828f960481"
    },
    {
        "author": "李白",
        "paragraphs": [
            "闻难知恸哭，行啼入府中。",
            "多君同蔡琰，流泪请曹公。",
            "知登吴章岭，昔与死无分。",
            "崎岖行石道，外折入青云。",
            "相见若悲歌，哀声那可闻。"
        ],
        "title": "在浔阳非所寄内",
        "id": "730675ae-6683-4433-9313-b292eab2ac63"
    },
    {
        "author": "李白",
        "paragraphs": [
            "夜郎天外怨离居，明月楼中音信疎。",
            "北雁春归看欲尽，南来不得豫章书。"
        ],
        "tags": [
            "抒情",
            "思乡",
            "愁苦"
        ],
        "title": "南流夜郎寄内",
        "id": "ac279462-e1b7-426c-85ff-7ef1cb56a2b2"
    },
    {
        "author": "李白",
        "paragraphs": [
            "长干吴儿女，眉目艳新月。",
            "屐上足如霜，不着鸦头袜。"
        ],
        "title": "越女词五首 一",
        "id": "5f84a2b0-3d36-4a6a-8df1-89c5d0936493"
    },
    {
        "author": "李白",
        "paragraphs": [
            "吴儿多白皙，好为荡舟剧。",
            "卖眼掷春心，折花调行客。"
        ],
        "title": "越女词五首 二",
        "id": "d1a5002d-2a82-4ed7-961a-45dac460e13c"
    },
    {
        "author": "李白",
        "paragraphs": [
            "耶溪采莲女，见客櫂歌回。",
            "笑入荷花去，佯羞不出来。"
        ],
        "title": "越女词五首 三",
        "id": "f91b5f91-553d-4cff-946c-86a75aa9641a"
    },
    {
        "author": "李白",
        "paragraphs": [
            "东阳素足女，会稽素舸郎。",
            "相看月未堕，白地断肝肠。"
        ],
        "title": "越女词五首 四",
        "id": "30bbaacd-ff02-4272-9c8e-e6a1637c7cc3"
    },
    {
        "author": "李白",
        "paragraphs": [
            "镜湖水如月，耶溪女似雪。",
            "新妆荡新波，光景两奇绝。"
        ],
        "title": "越女词五首 五",
        "id": "19f6ea6b-fc90-4fe8-a886-d0249f47ca1e"
    },
    {
        "author": "李白",
        "paragraphs": [
            "玉面耶溪女，青娥红粉妆。",
            "一双金齿屐，两足白如霜。"
        ],
        "title": "浣纱石上女",
        "id": "179a1c8b-2f36-4e45-8d8f-10c606e5bd5b"
    },
    {
        "author": "李白",
        "paragraphs": [
            "金陵城东谁家子，窃听琴声碧窗里。",
            "落花一片天上来，随人直渡西江水。",
            "楚歌吴语娇不成，似能未能最有情。",
            "谢公正要东山妓，携手林泉处处行。"
        ],
        "tags": [
            "长江",
            "写人",
            "女子",
            "写人诗"
        ],
        "title": "示金陵子",
        "id": "a0a36d01-71af-4596-8eb5-6814ea2a5a01"
    },
    {
        "author": "李白",
        "paragraphs": [
            "安石东山三十春，傲然携妓出风尘。",
            "楼中见我金陵子，何似阳台云雨人。"
        ],
        "title": "出妓金陵子呈卢六四首 一",
        "id": "8e9ca496-b39f-4656-95fa-d3172f410596"
    },
    {
        "author": "李白",
        "paragraphs": [
            "南国新丰酒，东山小妓歌。",
            "对君君不乐，花月奈愁何。"
        ],
        "title": "出妓金陵子呈卢六四首 二",
        "id": "06f4fd03-e1f2-46b0-aa65-ba633506827a"
    },
    {
        "author": "李白",
        "paragraphs": [
            "东道烟霞主，西江诗酒筵。",
            "相逢不觉醉，日堕历阳川。"
        ],
        "title": "出妓金陵子呈卢六四首 三",
        "id": "8c72a47b-053b-4b11-9f15-5062ab4ae138"
    },
    {
        "author": "李白",
        "paragraphs": [
            "小妓金陵歌楚声，家僮丹砂学凤鸣。",
            "我亦为君饮清酒，君心不肯向人倾。"
        ],
        "title": "出妓金陵子呈卢六四首 四",
        "id": "4efb1951-8c97-460d-94c3-3228d0e6474f"
    },
    {
        "author": "李白",
        "paragraphs": [
            "巴水急如箭，巴船去若飞。",
            "十月三千里，郎行几岁归。"
        ],
        "tags": [
            "不舍",
            "写人",
            "分别",
            "女子",
            "写人诗"
        ],
        "title": "巴女词",
        "id": "5ec2ee4c-87cb-4015-a26b-be3a6d3854d1"
    },
    {
        "author": "李白",
        "paragraphs": [
            "日本晁卿辞帝都，征帆一片绕蓬壶。",
            "明月不归沈碧海，白云愁色满苍梧。"
        ],
        "tags": [
            "哀悼",
            "写景",
            "友情",
            "惜别"
        ],
        "title": "哭晁卿衡",
        "id": "1ff7ee81-66a3-4390-aadb-0e58801625b9"
    },
    {
        "author": "李白",
        "paragraphs": [
            "白杨双行行，白马悲路傍。",
            "晨兴见晓月，更似发云阳。",
            "溧水通吴关，逝川去未央。",
            "故人万化尽，闭骨茅山冈。",
            "天上坠玉棺，泉中掩龙章。",
            "名飞日月上，义与风云翔。",
            "逸气竟莫展，英图俄夭伤。",
            "楚国一老人，来嗟龚胜亡。",
            "有言不可道，雪泣忆兰芳。"
        ],
        "title": "自溧水道哭王炎三首 一",
        "id": "7b020b1d-0654-4a76-a4e1-b9dbe3ce0820"
    },
    {
        "author": "李白",
        "paragraphs": [
            "王公希代宝，弃世一何早。",
            "吊死不及哀，殡宫已秋草。",
            "悲来欲脱劒，挂向何枝好。",
            "哭向茅山虽未摧，一生泪尽丹阳道。"
        ],
        "title": "自溧水道哭王炎三首 二",
        "id": "1381eb21-aa70-4450-acb8-43cb35e2946e"
    },
    {
        "author": "李白",
        "paragraphs": [
            "王家碧瑶树，一树忽先摧。",
            "海内故人泣，天涯吊鹤来。",
            "未成霖雨用，先失济川材。",
            "一罢广陵散，鸣琴更不开。"
        ],
        "title": "自溧水道哭王炎三首 三",
        "id": "b1ada597-12de-452d-9396-720dc2506292"
    },
    {
        "author": "李白",
        "paragraphs": [
            "纪叟黄泉里，还应酿老春。",
            "夜台无晓日，沽酒与何人。"
        ],
        "title": "哭宣城善酿纪叟",
        "id": "2d4fe2e9-a528-4997-8877-0621c3689a78"
    },
    {
        "author": "李白",
        "paragraphs": [
            "敬亭埋玉树，知是蒋征君。",
            "安得相如草，空余封禅文。",
            "池台空有月，词赋旧凌云。",
            "独挂延陵劒，千秋在古坟。"
        ],
        "title": "宣城哭蒋征君华",
        "id": "ccb929e1-428b-4f20-80bc-931a506701c4"
    },
    {
        "author": "李白",
        "paragraphs": [
            "丽莫似汉宫妃，谦莫似黄家女。",
            "黄女持谦齿发高，汉妃恃丽天庭去。",
            "人生容德不自保，圣人安用推天道。",
            "君不见蔡泽嵌枯诡怪之形状，大言直取秦丞相。",
            "又不见田千秋才智不出人，一朝富贵如有神。",
            "二侯行事在方册，泣麟老人终困厄。",
            "夜光抱恨良叹悲，日月逝矣吾何之。"
        ],
        "title": "鞠歌行",
        "id": "9da2d0f8-74e1-4d1d-bbff-613b43a4bfd6"
    },
    {
        "author": "李白",
        "paragraphs": [
            "十万羽林儿，临洮破郅支。",
            "杀添胡地骨，降足汉营旗。",
            "塞阔牛羊散，兵休帐幕移。",
            "空余陇头水，呜咽向人悲。"
        ],
        "title": "胡无人",
        "id": "c630be6b-327d-43c0-9b05-ce3eb2163a14"
    },
    {
        "author": "李白",
        "paragraphs": [
            "苍苍金陵月，空悬帝王州。",
            "天文列宿在，霸业大江流。",
            "绿水绝驰道，青松摧古丘。",
            "台倾鳷鹊观，宫没凤凰楼。",
            "别殿悲清暑，芳园罢乐游。",
            "一闻歌玉树，萧瑟后庭秋。"
        ],
        "title": "月夜金陵怀古",
        "id": "324dc103-79a2-41b5-9d25-6f34edf86542"
    },
    {
        "author": "李白",
        "paragraphs": [
            "未洗染尘缨，归来芳草平。",
            "一条藤径绿，万点雪峰晴。",
            "地冷叶先尽，谷寒云不行。",
            "嫩篁侵舍密，古树倒江横。",
            "白犬离村吠，苍苔壁上生。",
            "穿厨孤雉过，临屋旧猨鸣。",
            "木落禽巢在，篱疎兽路成。",
            "拂牀苍鼠走，倒箧素鱼惊。",
            "洗砚修良策，敲松拟素贞。",
            "此时重一去，去合到三清。"
        ],
        "tags": [
            "写景",
            "励志",
            "冬天"
        ],
        "title": "冬日归旧山",
        "id": "883a745a-9d91-45b6-b9b1-db4b55f61eae"
    },
    {
        "author": "李白",
        "paragraphs": [
            "髣髴古容仪，含愁带曙辉。",
            "露如今日泪，苔似昔年衣。",
            "有恨同湘女，无言类楚妃。",
            "寂然芳霭内，犹若待夫归。"
        ],
        "title": "望夫石",
        "id": "0c14fb62-852a-49a1-bfa6-2d3baefd45af"
    },
    {
        "author": "李白",
        "paragraphs": [
            "卷帘聊举目，露湿草绵芊。",
            "古岫藏云毳，空庭织碎烟。",
            "水纹愁不起，风线重难牵。",
            "尽日扶犂叟，往来江树前。"
        ],
        "title": "对雨",
        "id": "3f7d06a9-3582-4a7a-b6c1-75688af2150b"
    },
    {
        "author": "李白",
        "paragraphs": [
            "野凉疎雨歇，春色徧萋萋。",
            "鱼跃青池满，莺吟绿树低。",
            "野花妆面湿，山草纽斜齐。",
            "零落残雪片，风吹挂竹谿。"
        ],
        "title": "晓晴",
        "id": "f3967be5-99ef-4c0e-b3e9-0b967443e22d"
    },
    {
        "author": "李白",
        "paragraphs": [
            "玉蟾离海上，白露湿花时。",
            "云畔风生爪，沙头水浸眉。",
            "乐哉弦管客，愁杀战征儿。",
            "因绝西园赏，临风一咏诗。"
        ],
        "title": "初月",
        "id": "92f43b04-0c69-4e8c-9726-fc61ba49ee7c"
    },
    {
        "author": "李白",
        "paragraphs": [
            "四郊阴霭散，开户半蟾生。",
            "万里舒霜合，一条江练横。",
            "出时山眼白，高后海心明。",
            "为惜如团扇，长吟到五更。"
        ],
        "tags": [
            "月亮"
        ],
        "title": "雨后望月",
        "id": "dfb19e4d-76d0-483e-8a9c-c662467ef043"
    },
    {
        "author": "李白",
        "paragraphs": [
            "峥嵘丞相府，清切凤凰池。",
            "羨尔瑶台鹤，高栖琼树枝。",
            "归飞晴日好，吟弄惠风吹。",
            "正有乘轩乐，初当学舞时。",
            "珍禽在罗网，微命若游丝。",
            "愿托周周羽，相衔汉水湄。"
        ],
        "title": "赋得鹤送史司马赴崔相公幕",
        "id": "79c25f0c-49a5-49ee-b42f-5ae627a64f63"
    },
    {
        "author": "李白",
        "paragraphs": [
            "江村秋雨歇，酒尽一帆飞。",
            "路历波涛去，家惟坐卧归。",
            "岛花开灼灼，汀柳细依依。",
            "别后无余事，还应埽钓矶。"
        ],
        "title": "送客归吴",
        "id": "1552ccde-4052-4faa-84d2-272223ed5ec5"
    },
    {
        "author": "李白",
        "paragraphs": [
            "风静杨柳垂，看花又别离。",
            "几年同在此，今日各驱驰。",
            "峡里闻猨呌，山头见月时。",
            "殷勤一杯酒，珍重岁寒姿。"
        ],
        "title": "送友生游峡中",
        "id": "a4b167df-21c5-4e24-9ac8-443735ce164f"
    },
    {
        "author": "李白",
        "paragraphs": [
            "别离杨柳青，樽酒表丹诚。",
            "古道携琴去，深山见峡迎。",
            "暖风花绕树，秋雨草沿城。",
            "自此长江内，无因夜犬惊。"
        ],
        "tags": [
            "长江"
        ],
        "title": "送袁明府任长沙",
        "id": "b7bacfad-487a-4c51-b382-bb9a4d87332b"
    },
    {
        "author": "李白",
        "paragraphs": [
            "燕谷无煖气，穷巖闭严阴。",
            "邹子一吹律，能回天地心。"
        ],
        "title": "邹衍谷",
        "id": "6cc213f6-5c78-4785-a051-bfd8e7fa63e7"
    },
    {
        "author": "李白",
        "paragraphs": [
            "客从昆仑来，遗我双玉璞。",
            "云是古之得道者西王母食之余，食之可以凌太虚。",
            "受之颇谓绝今昔，求识江淮人犹乎比石。",
            "如今虽在卞和手，□□正憔悴。",
            "了了知之亦何益，恭闻士有调相如。",
            "始从镐京还，复欲镐京去。",
            "能上秦王殿，何时回光一相眄。",
            "欲投君，保君年，幸君持取无弃捐。",
            "无弃捐，服之与君俱神仙。"
        ],
        "title": "杂言用投丹阳知己兼奉宣慰判官",
        "id": "db3d51e7-0092-4575-83be-77f207edd9a3"
    },
    {
        "author": "李白",
        "paragraphs": [
            "观鱼碧潭上，木落潭水清。",
            "日暮紫鳞跃，圆波处处生。",
            "凉烟浮竹尽，秋月照沙明。",
            "何必沧浪去，兹焉可濯缨。"
        ],
        "title": "观鱼潭",
        "id": "938a1650-678a-4b9f-b554-7adba5ad4f21"
    },
    {
        "author": "李白",
        "paragraphs": [
            "醉骑白花马，西走邯郸城。",
            "扬鞭动柳色，写鞚春风生。",
            "入郭登高楼，山川与云平。",
            "深宫翳绿草，万事伤人情。",
            "相如章华巅，猛气折秦嬴。",
            "两虎不可鬬，廉公终负荆。",
            "提携袴中儿，杵臼及程婴。",
            "立孤就白刃，必死耀丹诚。",
            "平原三千客，谈笑尽豪英。",
            "毛君能颕脱，二国且同盟。",
            "皆为黄泉土，使我涕纵横。",
            "磊磊石子冈，萧萧白杨声。",
            "诸贤没此地，碑版有残铭。",
            "太古共今时，由来互哀荣。",
            "伤哉何足道，感激仰空名。",
            "赵俗爱长劒，文儒少逢迎。",
            "闲从博陵游，畅饮雪朝酲。",
            "歌酣易水动，鼓震丛台倾。",
            "日落把烛归，凌晨向燕京。",
            "方陈五饵策，一使胡尘清。"
        ],
        "title": "自广平乘醉走马六十里至邯郸登城楼览古书怀",
        "id": "3ca361a7-ec8f-4356-8059-0269d49c2157"
    },
    {
        "author": "李白",
        "paragraphs": [
            "令弟佐宣城，赠余琴谿鹤。",
            "谓言天涯雪，忽向窗前落。",
            "白玉为毛衣，黄金不肯博。",
            "背风振六翮，对舞临山阁。",
            "顾我如有情，长鸣似相托。",
            "何当驾此物，与尔腾寥廓。"
        ],
        "title": "宣州长史弟昭赠余琴谿中双舞鹤诗以见志",
        "id": "a309224f-e137-429e-b4ec-5bba8d73f0ad"
    },
    {
        "author": "李白",
        "paragraphs": [
            "断崖如削瓜，岚光破崖绿。",
            "天河从中来，白云涨川谷。",
            "玉案赤文字，世眼不可读。",
            "摄身凌青霄，松风拂我足。"
        ],
        "title": "题舒州司空山瀑布",
        "id": "4968d09f-33f5-46e2-981c-6bcb3be2d9d8"
    },
    {
        "author": "李白",
        "paragraphs": [
            "金陵风景好，豪士集新亭。",
            "举目山河异，偏伤周顗情。",
            "四坐楚囚悲，不忧社稷倾。",
            "王公何慷慨，千载仰雄名。"
        ],
        "tags": [
            "爱国",
            "志士",
            "赞美",
            "咏史怀古"
        ],
        "title": "金陵新亭",
        "id": "f91af95d-c3ed-4932-b907-1a638e0a8afe"
    },
    {
        "author": "李白",
        "paragraphs": [
            "我居清空表，君处红埃中。",
            "仙人持玉尺，废君多少才。",
            "玉尺不可尽，君才无时休。"
        ],
        "title": "上清宝鼎诗 一",
        "id": "22159e97-251c-440a-83b4-b6b6387f56c9"
    },
    {
        "author": "李白",
        "paragraphs": [
            "咽服十二环，奄有仙人房。",
            "暮骑紫麟去，海气侵肌凉。",
            "赠我累累珠，靡靡明月光。"
        ],
        "title": "上清宝鼎诗 二",
        "id": "3bfa34ff-3532-4774-8bda-8f5e88637854"
    },
    {
        "author": "李白",
        "paragraphs": [
            "我吟传舍咏，来访真人居。",
            "烟岭迷高迹，云林隔太虚。",
            "窥庭但萧瑟，倚杖空踌躇。",
            "应化辽天鹤，归当千岁余。"
        ],
        "title": "题许宣平庵壁",
        "id": "f1aa65f7-c533-48c5-a405-ae46a3a6e137"
    },
    {
        "author": "李白",
        "paragraphs": [
            "饭颗山头逢杜甫，顶戴笠子日卓午。",
            "借问别来太瘦生，总为从前作诗苦。"
        ],
        "tags": [
            "喜悦",
            "友情",
            "重逢"
        ],
        "title": "戏赠杜甫",
        "id": "18d50cb2-d2f6-48bf-b4bf-2226429a2bca"
    },
    {
        "author": "李白",
        "paragraphs": [
            "茫茫南与北，道直事难谐。",
            "榆荚钱生树，杨花玉糁街。",
            "尘萦游子面，蝶弄美人钗。",
            "却忆青山上，云门掩竹斋。"
        ],
        "title": "春感诗",
        "id": "2a0011ec-102c-4d51-b204-d5909a1f63eb"
    },
    {
        "author": "李白",
        "paragraphs": [
            "素面倚栏钩，娇声出外头。",
            "若非是织女，何得问牵牛。"
        ],
        "title": "白微时募县小吏入令卧内尝驱牛经堂下令妻怒将加诘责白亟以诗谢云",
        "id": "8938db72-4784-4d3e-ba8c-f9fe6174dc58"
    },
    {
        "author": "李白",
        "paragraphs": [
            "焰随红日去，烟逐暮云飞。",
            "绿鬓随波散，红颜逐浪无。",
            "因何逢伍相，应是想秋胡。",
            "举袖露条脱，招我饭胡麻。"
        ],
        "title": "句",
        "id": "7e2b38c6-e869-4ce3-b8c6-0bbce1d30892"
    },
    {
        "author": "韦应物",
        "paragraphs": [
            "辞君远行迈，饮此长恨端。",
            "已谓道里远，如何中险艰。",
            "流水赴大壑，孤云还暮山。",
            "无情尚有归，行子何独难。",
            "驱车背乡园，朔风卷行迹。",
            "严冬霜断肌，日入不遑息。",
            "忧欢容发变，寒暑人事易。",
            "中心君讵知，冰玉徒贞白。"
        ],
        "title": "拟古诗十二首 一",
        "id": "e81879f9-92ef-4102-85fc-9262132b1bea"
    },
    {
        "author": "韦应物",
        "paragraphs": [
            "黄鸟何关关，幽兰亦靡靡。",
            "此时深闺妇，日照纱窗里。",
            "娟娟双青娥，微微启玉齿。",
            "自惜桃李年，误身游侠子。",
            "无事久离别，不知今生死。"
        ],
        "title": "拟古诗十二首 二",
        "id": "c22f5d58-f0de-4f54-872a-3373e0f6bb58"
    },
    {
        "author": "韦应物",
        "paragraphs": [
            "峨峨高山巅，浼浼青川流。",
            "世人不自悟，驰谢如惊飍。",
            "百金非所重，厚意良难得。",
            "旨酒亲与朋，芳年乐京国。",
            "京城繁华地，轩盖凌晨出。",
            "垂杨十二衢，隐暎金张室。",
            "汉宫南北对，飞观齐白日。",
            "游泳属芳时，平生自云毕。"
        ],
        "title": "拟古诗十二首 三",
        "id": "5174ca76-0016-4f4f-ba75-34bc3de872b2"
    },
    {
        "author": "韦应物",
        "paragraphs": [
            "绮楼何氛氲，朝日正杲杲。",
            "四壁含清风，丹霞射其牖。",
            "玉颜上哀啭，绝耳非世有。",
            "但感离恨情，不知谁家妇。",
            "孤云忽无色，边马为回首。",
            "曲绝碧天高，余声散秋草。",
            "徘徊帷中意，独夜不堪守。",
            "思逐朔风翔，一去千里道。"
        ],
        "title": "拟古诗十二首 四",
        "id": "fc0c9861-665b-4e00-9ec5-eb4b017bf664"
    },
    {
        "author": "韦应物",
        "paragraphs": [
            "嘉树蔼初绿，靡芜吐幽芳。",
            "君子不在赏，寄之云路长。",
            "路长信难越，惜此芳时歇。",
            "孤鸟去不还，缄情向天末。"
        ],
        "title": "拟古诗十二首 五",
        "id": "f84e421e-25b4-4b12-81d5-2dda8638e7dc"
    },
    {
        "author": "韦应物",
        "paragraphs": [
            "月满秋夜长，惊乌号北林。",
            "天河横未落，斗柄当西南。",
            "寒蛩悲洞房，好鸟无遗音。",
            "商飙一夕至，独宿怀重衾。",
            "旧交日千里，隔我浮与沈。",
            "人生岂草木，寒暑移此心。"
        ],
        "title": "拟古诗十二首 六",
        "id": "907d645d-c71a-47d3-9839-d533267777cc"
    },
    {
        "author": "韦应物",
        "paragraphs": [
            "酒星非所酌，月桂不为食。",
            "虚薄空有名，为君长叹息。",
            "兰蕙虽可怀，芳香与时息。",
            "岂如凌霜叶，岁暮蔼颜色。",
            "折柔将有赠，延意千里客。",
            "草木知贱微，所贵寒不易。"
        ],
        "title": "拟古诗十二首 七",
        "id": "51190e9d-a05d-40e7-929f-b1f9ae5dacbd"
    },
    {
        "author": "韦应物",
        "paragraphs": [
            "神州高爽地，遐瞰靡不通。",
            "寒月野无绿，寥寥天宇空。",
            "阴阳不停驭，贞脆各有终。",
            "汾沮何鄙俭，考槃何退穷。",
            "反志解牵跼，无为尚劳躬。",
            "美人夺南国，一笑开芙蓉。",
            "清镜理容发，褰帘出深重。",
            "艳曲呈皓齿，舞罗不堪风。",
            "慊慊情有待，赠芳为我容。",
            "可嗟青楼月，流影君帷中。"
        ],
        "title": "拟古诗十二首 八",
        "id": "fff406b3-57a8-42dc-85cf-65824402eec4"
    },
    {
        "author": "韦应物",
        "paragraphs": [
            "春至林木变，洞房夕含清。",
            "单居谁能裁，好鸟对我鸣。",
            "良人久燕赵，新爱移平生。",
            "别时双鸳绮，留此千恨情。",
            "碧草生旧迹，绿琴歇芳声。",
            "思将魂梦欢，反侧寐不成。",
            "揽衣迷所次，起望空前庭。",
            "孤影中自恻，不知双涕零。"
        ],
        "title": "拟古诗十二首 九",
        "id": "580567df-30f6-453f-aa5b-d0a0d274f99b"
    },
    {
        "author": "韦应物",
        "paragraphs": [
            "秋天无留景，万物藏光辉。",
            "落叶随风起，愁人独何依。",
            "华月屡圆缺，君还浩无期。",
            "如何雨绝天，一去音问违。"
        ],
        "title": "拟古诗十二首 十",
        "id": "6a9cf3f6-e425-4854-9623-1815fc769f97"
    },
    {
        "author": "韦应物",
        "paragraphs": [
            "有客天一方，寄我孤桐琴。",
            "迢迢万里隔，托此传幽音。",
            "冰霜中自结，龙凤相与吟。",
            "絃以明直道，漆以固交深。"
        ],
        "title": "拟古诗十二首 十一",
        "id": "cb39fc22-c738-4644-b7d2-068403c6e047"
    },
    {
        "author": "韦应物",
        "paragraphs": [
            "白日淇上没，空闺生远愁。",
            "寸心不可限，淇水长悠悠。",
            "芳树自妍芳，春禽自相求。",
            "徘徊东西厢，孤妾谁与俦。",
            "年华逐丝泪，一落俱不收。"
        ],
        "title": "拟古诗十二首 十二",
        "id": "f05bfa6a-aed8-4bf9-9c53-caa640e22c6b"
    },
    {
        "author": "韦应物",
        "paragraphs": [
            "沈沈匣中镜，为此尘垢蚀。",
            "辉光何所如，月在云中黑。",
            "南金既雕错，鞶带共辉饰。",
            "空存鉴物名，坐使妍蚩惑。",
            "美人竭肝胆，思照冰玉色。",
            "自非磨莹工，日日空叹息。"
        ],
        "title": "杂体五首 一",
        "id": "8607ee04-dce7-4d86-8b41-5844798ce148"
    },
    {
        "author": "韦应物",
        "paragraphs": [
            "古宅集祆鸟，羣号枯树枝。",
            "黄昏窥人室，鬼物相与期。",
            "居人不安寝，搏击思此时。",
            "岂无鹰与鹯，饱肉不肯飞。",
            "既乖逐鸟节，空养凌云姿。",
            "孤负肉食恩，何异城上鸱。"
        ],
        "title": "杂体五首 二",
        "id": "89f63d03-a042-4097-a55c-f7ea652657a2"
    },
    {
        "author": "韦应物",
        "paragraphs": [
            "春罗双鸳鸯，出自寒夜女。",
            "心精烟雾色，指历千万绪。",
            "长安贵豪家，妖艳不可数。",
            "裁此百日功，唯将一朝舞。",
            "舞罢复裁新，岂思劳者苦。"
        ],
        "title": "杂体五首 三",
        "id": "ffbd3115-d22a-4e51-9fe1-2887fe021bbb"
    },
    {
        "author": "韦应物",
        "paragraphs": [
            "同声自相应，体质不必齐。",
            "谁知贾人铎，能使大乐谐。",
            "铿锵发宫征，和乐变其哀。",
            "人神既昭享，凤鸟亦下来。",
            "岂非至贱物，一奏升天阶。",
            "物情苟有合，莫问玉与泥。"
        ],
        "title": "杂体五首 四",
        "id": "99f718cc-d4e8-4c98-9694-0f0b46ec29cb"
    },
    {
        "author": "韦应物",
        "paragraphs": [
            "碌碌荆山璞，卞和献君门。",
            "荆璞非有求，和氏非有恩。",
            "所献知国宝，至公不待言。",
            "是非吾欲默，此道今岂存。"
        ],
        "title": "杂体五首 五",
        "id": "80b0ce27-8e7b-4a57-aa95-948a6f4e7416"
    },
    {
        "author": "韦应物",
        "paragraphs": [
            "携酒花林下，前有千载坟。",
            "于时不共酌，奈此泉下人。",
            "始自翫芳物，行当念徂春。",
            "聊舒远世踪，坐望还山云。",
            "且遂一欢笑，焉知贱与贫。"
        ],
        "title": "与友生野饮效陶体",
        "id": "4474e54f-e79a-4d01-8a8c-2e0ce79fc86b"
    },
    {
        "author": "韦应物",
        "paragraphs": [
            "玉宇含清露，香笼散轻烟。",
            "应当结沈抱，难从兹夕眠。"
        ],
        "title": "效何水部二首 一",
        "id": "1bec7dde-19d2-4417-853a-cdf536bdb908"
    },
    {
        "author": "韦应物",
        "paragraphs": [
            "夕漏起遥恨，虫响乱秋阴。",
            "反覆相思字，中有故人心。"
        ],
        "title": "效何水部二首 二",
        "id": "8d3ed695-4ade-4738-85fd-69d006e8c7e4"
    },
    {
        "author": "韦应物",
        "paragraphs": [
            "霜露悴百草，时菊独妍华。",
            "物性有如此，寒暑其奈何。",
            "掇英泛浊醪，日入会田家。",
            "尽醉茅簷下，一生岂在多。"
        ],
        "title": "效陶彭泽",
        "id": "dd32e1c1-aef1-45b1-a97d-18b710aa4c21"
    },
    {
        "author": "韦应物",
        "paragraphs": [
            "梁王昔爱才，千古化不泯。",
            "至今蓬池上，远集八方宾。",
            "车马平明合，城郭满埃尘。",
            "逢君一相许，岂要平生亲。",
            "入仕三十载，如何独未伸。",
            "英声久籍籍，台阁多故人。",
            "置酒发清弹，相与乐佳辰。",
            "孤亭得长望，白日下广津。",
            "富贵良可取，朅来西入秦。",
            "秋风旦夕起，安得客梁陈。"
        ],
        "title": "大梁亭会李四栖梧作",
        "id": "e08f12ae-400b-4d0c-98fb-382020e3534a"
    },
    {
        "author": "韦应物",
        "paragraphs": [
            "与君十五侍皇闱，晓拂炉烟上赤墀。",
            "花开汉苑经过处，雪下骊山沐浴时。",
            "近臣零落今犹在，仙驾飘飖不可期。",
            "此日相逢思旧日，一杯成喜亦成悲。"
        ],
        "title": "燕李录事",
        "id": "c9c03c2b-a954-4666-b1fa-46f0164a8205"
    },
    {
        "author": "韦应物",
        "paragraphs": [
            "江汉曾为客，相逢每醉还。",
            "浮云一别后，流水十年间。",
            "欢笑情如旧，萧疎鬓已斑。",
            "何因北归去，淮上对秋山。"
        ],
        "tags": [
            "唐诗三百首",
            "友情",
            "五言律诗"
        ],
        "title": "淮上喜会梁川故人",
        "id": "a68013c8-4630-41c6-a5ee-a658b57f58fe"
    },
    {
        "author": "韦应物",
        "paragraphs": [
            "楚塞故人稀，相逢本不期。",
            "犹存袖里字，忽怪鬓中丝。",
            "客舍盈樽酒，江行满箧诗。",
            "更能连骑出，还似洛桥时。"
        ],
        "title": "扬州偶会前洛阳卢耿主簿",
        "id": "53682af7-3c97-4fde-8f14-973c6efb436e"
    },
    {
        "author": "韦应物",
        "paragraphs": [
            "高贤侍天陛，迹显心独幽。",
            "朱轩骛关右，池馆在东周。",
            "缭绕接都城，氤氲望嵩丘。",
            "羣公尽词客，方驾永日游。",
            "朝旦气候佳，逍遥写烦忧。",
            "绿林蔼已布，华沼澹不流。",
            "没露摘幽草，涉烟翫轻舟。",
            "圆荷既出水，广厦可淹留。",
            "放神遗所拘，觥罚屡见酬。",
            "乐燕良未极，安知有沈浮。",
            "醉罢各云散，何当复相求。"
        ],
        "title": "贾常侍林亭燕集",
        "id": "041d8e9d-5906-4ee2-ad1b-8b81a8ea8612"
    },
    {
        "author": "韦应物",
        "paragraphs": [
            "空斋无一事，岸帻故人期。",
            "暂辍观书夜，还题翫月诗。",
            "远钟高枕后，清露卷帘时。",
            "暗觉新秋近，残河欲曙迟。"
        ],
        "title": "月下会徐十一草堂",
        "id": "02a4f746-8aca-47d8-8284-10d4232c2cf3"
    },
    {
        "author": "韦应物",
        "paragraphs": [
            "对此嘉树林，独有戚戚颜。",
            "抱瘵知旷职，淹旬非乐闲。",
            "释子来问讯，诗人亦扣关。",
            "道同意暂遣，客散疾徐还。",
            "园径自幽静，玄蝉噪其间。",
            "高牕瞰远郊，暮色起秋山。",
            "英曹幸休暇，悢悢心所攀。"
        ],
        "title": "移疾会诗客元生与释子法朗因贻诸祠曹",
        "id": "75a4757e-314f-46c5-a0ab-62231748b2a2"
    },
    {
        "author": "韦应物",
        "paragraphs": [
            "素友俱薄世，屡招清景赏。",
            "鸣钟悟音闻，宿昔心已往。",
            "重门相洞达，高宇亦遐朗。",
            "岚岭晓城分，清阴夏条长。",
            "氲氛芳台馥，萧散竹池广。",
            "平荷随波泛，廻飙激林响。",
            "蔬食遵道侣，泊怀遗滞想。",
            "何彼尘昏人，区区在天壤。"
        ],
        "title": "慈恩伽蓝清会",
        "id": "a4ea207f-f164-4ca6-8901-823d810415a4"
    },
    {
        "author": "韦应物",
        "paragraphs": [
            "尘襟一潇洒，清夜得禅公。",
            "远自鹤林寺，了知人世空。",
            "惊禽翻暗叶，流水注幽丛。",
            "多谢非玄度，聊将诗兴同。"
        ],
        "title": "夜偶诗客操公作",
        "id": "6fc18fdb-04fc-482f-b298-835d6f82c2de"
    },
    {
        "author": "韦应物",
        "paragraphs": [
            "闲门荫堤柳，秋渠含夕清。",
            "微风送荷气，坐客散尘缨。",
            "守默共无恡，抱冲俱寡营。",
            "良时颇高会，琴酌共开情。"
        ],
        "title": "与韩库部会王祠曹宅作",
        "id": "4a3d71d7-b2e1-4dda-803c-42208f327175"
    },
    {
        "author": "韦应物",
        "paragraphs": [
            "遽看蓂叶尽，坐阙芳年赏。",
            "赖此林下期，清风涤烦想。",
            "始萌动新煦，佳禽发幽响。",
            "岚岭对高斋，春流灌蔬壤。",
            "罇酒遗形迹，道言屡开奖。",
            "幸蒙终夕懽，聊用税归鞅。"
        ],
        "title": "晦日处士叔园林燕集",
        "id": "54b963cc-4793-49f5-a117-4fb409b1a6bd"
    },
    {
        "author": "韦应物",
        "paragraphs": [
            "杲杲朝阳时，悠悠清陂望。",
            "嘉树始氤氲，春游方浩荡。",
            "况逢文翰侣，爱此孤舟漾。",
            "绿野际遥波，横云分叠嶂。",
            "公堂日为倦，幽襟自兹旷。",
            "有酒今满盈，愿君尽弘量。"
        ],
        "title": "扈亭西陂燕赏",
        "id": "09302e16-18a6-4af9-9188-4f2932512a02"
    },
    {
        "author": "韦应物",
        "paragraphs": [
            "济济众君子，高宴及时光。",
            "羣山霭遐瞩，绿野布熙阳。",
            "列坐遵曲岸，披襟袭兰芳。",
            "野庖荐嘉鱼，激涧泛羽觞。",
            "众鸟鸣茂林，绿草延高冈。",
            "盛时易徂谢，浩思坐飘飏。",
            "眷言同心友，兹游安可忘。"
        ],
        "title": "西郊燕集",
        "id": "97bf03c6-59e1-4c4e-8662-2a10b6ed9e3a"
    },
    {
        "author": "韦应物",
        "paragraphs": [
            "始见斗柄廻，复兹霜月霁。",
            "河汉上纵横，春城夜迢递。",
            "宾筵接时彦，乐燕凌芳岁。",
            "稍爱清觞满，仰叹高文丽。",
            "欲去返郊扉，端为一欢滞。"
        ],
        "title": "春宵燕万年吉少府中孚南馆",
        "id": "cd2a3be1-a81d-4e0a-84ac-e59153eabd63"
    },
    {
        "author": "韦应物",
        "paragraphs": [
            "日暮游清池，疎林罗高天。",
            "余绿飘霜露，夕气变风烟。",
            "水门架危阁，竹亭列广筵。",
            "一展私姻礼，屡叹芳樽前。",
            "感往在兹会，伤离属颓年。",
            "明晨复云去，且愿此流连。"
        ],
        "title": "滁州园池燕元氏亲属",
        "id": "e981288b-2b04-44af-bd84-6ab0328d5947"
    },
    {
        "author": "韦应物",
        "paragraphs": [
            "众乐杂军鞞，高楼邀上客。",
            "思逐花光乱，赏余山景夕。",
            "为郡访彫瘵，守程难损益。",
            "聊假一杯欢，暂忘终日迫。"
        ],
        "title": "郡楼春燕",
        "id": "60683818-e720-49ee-9441-c70d097687cd"
    },
    {
        "author": "韦应物",
        "paragraphs": [
            "端居倦时燠，轻舟泛廻塘。",
            "微风飘襟散，横吹绕林长。",
            "云澹水容夕，雨微荷气凉。",
            "一写悁勤意，宁用诉华觞。"
        ],
        "title": "南塘泛舟会元六昆季",
        "id": "982d08cf-9bb3-46d7-b116-f1db398b1c1f"
    },
    {
        "author": "韦应物",
        "paragraphs": [
            "兵卫森画戟，宴寝凝清香。",
            "海上风雨至，逍遥池阁凉。",
            "烦疴近消散，嘉宾复满堂。",
            "自慙居处崇，未覩斯民康。",
            "理会是非遣，性达形迹忘。",
            "鲜肥属时禁，蔬果幸见尝。",
            "俯饮一杯酒，仰聆金玉章。",
            "神欢体自轻，意欲凌风翔。",
            "吴中盛文史，羣彦今汪洋。",
            "方知大藩地，岂曰财赋疆。"
        ],
        "tags": [
            "唐诗三百首",
            "五言古诗",
            "宴会"
        ],
        "title": "郡斋雨中与诸文士燕集",
        "id": "9f5ded08-4f6f-4641-878e-897904483479"
    },
    {
        "author": "韦应物",
        "paragraphs": [
            "沧海已云晏，皇恩犹念勤。",
            "式燕徧恒秩，柔远及斯人。",
            "兹邦实大藩，伐鼓军乐陈。",
            "是时冬服成，戎士气益振。",
            "虎竹谬朝寄，英贤降上宾。",
            "旋罄周旋礼，媿无海陆珍。",
            "庭中九剑阑，堂上歌吹新。",
            "光景不知晚，觥酌岂言频。",
            "单醪昔所感，大醵况同忻。",
            "顾谓军中士，仰答何由申。"
        ],
        "title": "军中冬燕",
        "id": "f5bd232b-a644-4320-acc1-8944ef3287c9"
    },
    {
        "author": "韦应物",
        "paragraphs": [
            "烟华方散薄，蕙气犹含露。",
            "澹景发清琴，幽期默玄悟。",
            "流连白雪意，断续廻风度。",
            "掩抑虽已终，忡忡在幽素。"
        ],
        "title": "司空主簿琴席",
        "id": "81be33a1-4c5c-448d-b228-f9abac3cac39"
    },
    {
        "author": "韦应物",
        "paragraphs": [
            "鬓眉雪色犹嗜酒，言辞淳朴古人风。",
            "乡村年少生离乱，见话先朝如梦中。"
        ],
        "title": "与村老对饮",
        "id": "128f48cc-c7a3-41bd-8127-263564a9aa36"
    },
    {
        "author": "韦应物",
        "paragraphs": [
            "车马日萧萧，胡不枉我庐。",
            "方来从令饮，卧病独何如。",
            "秋风起汉臯，开户望平芜。",
            "即此恡音素，焉知中密疎。",
            "渴者不思火，寒者不求水。",
            "人生羁寓时，去就当如此。",
            "犹希心异迹，眷眷存终始。"
        ],
        "title": "城中卧疾知阎薛二子屡从邑令饮因以赠之",
        "id": "84d911a9-697b-4728-b824-fb707428e03a"
    },
    {
        "author": "韦应物",
        "paragraphs": [
            "凿崖泄奔湍，称古神禹迹。",
            "夜喧山门店，独宿不安席。",
            "水性自云静，石中本无声。",
            "如何两相激，雷转空山惊。",
            "贻之道门旧，了此物我情。"
        ],
        "tags": [
            "描写水",
            "哲理",
            "写水"
        ],
        "title": "听嘉陵江水声寄深上人",
        "id": "40a24028-d0b4-4bb6-8822-5cdde7c21452"
    },
    {
        "author": "韦应物",
        "paragraphs": [
            "直方难为进，守此微贱班。",
            "开卷不及顾，沈埋案牍间。",
            "兵凶久相践，徭赋岂得闲。",
            "促戚下可哀，宽政身致患。",
            "日夕思自退，出门望故山。",
            "君心傥如此，携手相与还。"
        ],
        "title": "高陵书情寄三原卢少府",
        "id": "3469293b-e10f-43e6-b8de-f178267573df"
    },
    {
        "author": "韦应物",
        "paragraphs": [
            "却足甘为笑，闲居梦杜陵。",
            "残莺知夏浅，社雨报年登。",
            "流麦非关忘，收书独不能。",
            "自然忧旷职，缄此谢良朋。"
        ],
        "title": "假中对雨呈县中僚友",
        "id": "511e6810-5192-4cae-86a0-ba35f3a08bed"
    },
    {
        "author": "韦应物",
        "paragraphs": [
            "厌剧辞京县，褒贤待诏书。",
            "酂侯方继业，潘令且闲居。",
            "霁后三川冷，秋深万木疎。",
            "对琴无一事，新兴复何如。"
        ],
        "title": "赠萧河南",
        "id": "acc7d44e-53fe-475f-b9a7-a0925821df1f"
    },
    {
        "author": "韦应物",
        "paragraphs": [
            "拙直余恒守，公方尔所存。",
            "同占朱鸟克，俱起小人言。",
            "立政思悬棒，谋身类触藩。",
            "不能林下去，祗恋府廷恩。"
        ],
        "title": "示从子河南尉班",
        "id": "51060b19-f87f-4c53-9c6b-6015eb4aae1f"
    },
    {
        "author": "韦应物",
        "paragraphs": [
            "趋府不遑安，中宵出户看。",
            "满天星尚在，近壁烛仍残。",
            "立马频惊曙，垂帘却避寒。",
            "可怜同宦者，应悟下流难。"
        ],
        "title": "趋府候晓呈两县僚友",
        "id": "14534ea6-ff68-4d27-a2c8-7d19f158ddf3"
    },
    {
        "author": "韦应物",
        "paragraphs": [
            "丝桐本异质，音响合自然。",
            "吾观造化意，二物相因缘。",
            "误触龙凤啸，静闻寒夜泉。",
            "心神自安宅，烦虑顿可捐。",
            "何因知久要，丝白漆亦坚。"
        ],
        "title": "赠李儋",
        "id": "acc986d8-cf6d-4a12-8b28-a583a9607144"
    },
    {
        "author": "韦应物",
        "paragraphs": [
            "百川注东海，东海无虚盈。",
            "泥滓不能浊，澄波非益清。",
            "恬然自安流，日照万里晴。",
            "云物不隐象，三山共分明。",
            "奈何疾风怒，忽若砥柱倾。",
            "海水虽无心，洪涛亦相惊。",
            "怒号在倏忽，谁识变化情。"
        ],
        "title": "赠卢嵩",
        "id": "b26701df-5d43-4394-9402-2ced1822df0c"
    },
    {
        "author": "韦应物",
        "paragraphs": [
            "春雷起萌蛰，土壤日已疎。",
            "胡能遭盛明，才俊伏里闾。",
            "偃仰遂真性，所求惟斗储。",
            "披衣出茅屋，盥漱临清渠。",
            "吾道亦自适，退身保玄虚。",
            "幸无职事牵，且览案上书。",
            "亲友各驰骛，谁当访敝庐。",
            "思君在何夕，明月照广除。"
        ],
        "title": "寄冯著",
        "id": "38db14c8-8909-4764-b768-37500d13ca6c"
    },
    {
        "author": "韦应物",
        "paragraphs": [
            "扫雪开幽径，端居望故人。",
            "犹残腊月酒，更值早梅春。",
            "几日东城陌，何时曲水滨。",
            "闻闲且共赏，莫待绣衣新。"
        ],
        "title": "早春对雪寄前殿中元侍御",
        "id": "c1152d7e-75af-4611-8d90-420ac2c3b01a"
    },
    {
        "author": "韦应物",
        "paragraphs": [
            "心同野鹤与尘远，诗似冰壶见底清。",
            "府县同趋昨日事，升沈不改故人情。",
            "上阳秋晚萧萧雨，洛水寒来夜夜声。",
            "自叹犹为折腰吏，可怜骢马路傍行。"
        ],
        "title": "赠王侍御",
        "id": "ecafcfe1-2f57-4c28-aef2-13e92857a524"
    },
    {
        "author": "韦应物",
        "paragraphs": [
            "燕燕东向来，文鹓亦西飞。",
            "如何不相见，羽翼有高卑。",
            "徘徊到河洛，华屋未及窥。",
            "秋风飘我行，远与淮海期。",
            "廻首隔烟雾，遥遥两相思。",
            "阳春自当返，短翮欲追随。"
        ],
        "title": "将往江淮寄李十九儋",
        "id": "5b08c0f6-ab25-41d6-afa2-e308faa52342"
    },
    {
        "author": "韦应物",
        "paragraphs": [
            "夹水苍山路向东，东南山豁大河通。",
            "寒树依微远天外，夕阳明灭乱流中。",
            "孤村几岁临伊岸，一鴈初晴下朔风。",
            "为报洛桥游宦侣，扁舟不系与心同。"
        ],
        "tags": [
            "黄河"
        ],
        "title": "自巩洛舟行入黄河即事寄府县僚友",
        "id": "d9a042d5-c2ef-42b1-8413-b7321440466d"
    },
    {
        "author": "韦应物",
        "paragraphs": [
            "悠悠远离别，分此欢会难。",
            "如何两相近，反使心不安。",
            "乱发思一栉，垢衣思一浣。",
            "岂如望友生，对酒起长叹。",
            "时节异京洛，孟冬天未寒。",
            "广陵多车马，日夕自游盘。",
            "独我何耿耿，非君谁为欢。"
        ],
        "title": "寄卢庾",
        "id": "0746182f-5825-41be-95b8-8e218ca6ae32"
    },
    {
        "author": "韦应物",
        "paragraphs": [
            "将违安可怀，宿恋复一方。",
            "家贫无旧业，薄宦各飘飏。",
            "执板身有属，淹时心恐惶。",
            "拜言不得留，声结泪满裳。",
            "漾漾动行舫，亭亭远相望。",
            "离晨苦须臾，独往道路长。",
            "萧条风雨过，得此海气凉。",
            "感秋意已违，况自结中肠。",
            "推道固当遣，及情岂所忘。",
            "何时共还归，举翼鸣春阳。"
        ],
        "title": "发广陵留上家兄兼寄上长沙",
        "id": "31b2bab2-19eb-46e8-8d1a-fca253be333a"
    },
    {
        "author": "韦应物",
        "paragraphs": [
            "悽悽去亲爱，泛泛入烟雾。",
            "归棹洛阳人，残钟广陵树。",
            "今朝此为别，何处还相遇。",
            "世事波上舟，沿洄安得住。"
        ],
        "tags": [
            "唐诗三百首",
            "离别",
            "五言古诗",
            "依恋"
        ],
        "title": "初发扬子寄元大校书",
        "id": "5b3a5651-2a80-4fb1-b1bf-c9fb5ec38905"
    },
    {
        "author": "韦应物",
        "paragraphs": [
            "前舟已眇眇，欲渡谁相持。",
            "秋山起暮钟，楚雨连沧海。",
            "风波离思满，宿昔容鬓改。",
            "独鸟下东南，广陵何处在。"
        ],
        "title": "淮上即事寄广陵亲故",
        "id": "b72e4b62-fc1c-4866-a964-6651f05cca64"
    },
    {
        "author": "韦应物",
        "paragraphs": [
            "忽报南昌令，乘骢入郡城。",
            "同时趋府客，此日望尘迎。",
            "文苑台中妙，冰壶幕下清。",
            "洛阳相去远，犹使故林荣。"
        ],
        "title": "寄洪州幕府二十一侍御",
        "id": "4ff430d2-bacf-41c1-97f0-19fa2f66b620"
    },
    {
        "author": "韦应物",
        "paragraphs": [
            "息驾依松岭，高阁一攀缘。",
            "前瞻路已穷，既诣喜更延。",
            "出巘听万籁，入林濯幽泉。",
            "鸣钟生道心，暮磬空云烟。",
            "独往虽暂适，多累终见牵。",
            "方思结茅地，归息期暮年。"
        ],
        "title": "经少林精舍寄都邑亲友",
        "id": "b1e3be40-892a-4867-bf55-f68fac532fad"
    },
    {
        "author": "韦应物",
        "paragraphs": [
            "东洛何萧条，相思邈遐路。",
            "策驾复谁游，入门无与晤。",
            "还因送归客，达此缄中素。",
            "屡暌心所欢，岂得颜如故。",
            "所欢不可暌，严霜晨凄凄。",
            "如彼万里行，孤妾守空闺。",
            "临觞一长叹，素欲何时谐。"
        ],
        "title": "同长源归南徐寄子西子烈有道",
        "id": "9c7b9466-bb57-4aa1-9144-b474fb38ecef"
    }
]