[
    {
        "author": "宋高宗",
        "paragraphs": [
            "月宮移就日宮栽，引得輕紅入面來。",
            "好向烟霄承雨露，丹心一一爲君開。"
        ],
        "title": "題丹桂畫扇賜從臣  其一",
        "id": "8be016bd-c8d9-43dc-b0ce-9d27e64fb90d"
    },
    {
        "author": "宋高宗",
        "paragraphs": [
            "秋入幽叢桂影團，香深粟粟照林丹。",
            "應隨王母瑶池曉，染得朝霞下廣寒。"
        ],
        "title": "題丹桂畫扇賜從臣  其二",
        "id": "00857a9f-2df7-4f49-9367-efcb83b7686f"
    },
    {
        "author": "宋高宗",
        "paragraphs": [
            "虛堂燕坐悄無言，欲斷殘香冷自煙。",
            "秋色滿山林桂靜，一輪霜月瀉寒泉。"
        ],
        "title": "虛堂",
        "id": "e3d21728-d576-4a1e-ba5a-d46a2224de3f"
    },
    {
        "author": "宋高宗",
        "paragraphs": [
            "春鶑葉底引圓吭，臨罷黄庭日更長。",
            "滿院柳花寒食後，旋鑽新火爇爐香。"
        ],
        "title": "崇恩顯義院五首  其一",
        "id": "9ff1bce9-a436-4d55-a641-1eb219340500"
    },
    {
        "author": "宋高宗",
        "paragraphs": [
            "都城日落馬蕭蕭，雨壓春風暗柳條。",
            "天際歸艎那可望，只將心寄海門潮。"
        ],
        "title": "崇恩顯義院五首  其二",
        "id": "0d4bf331-60d3-4d9e-94f6-4ce3fa1f12c5"
    },
    {
        "author": "宋高宗",
        "paragraphs": [
            "松竹幽禽尺素間，恍然真向雪中看。",
            "動摇已自清風足，何况丹青寫歲寒。"
        ],
        "title": "崇恩顯義院五首  其三",
        "id": "c9390c2f-935b-4a42-a478-8e3c57005a1c"
    },
    {
        "author": "宋高宗",
        "paragraphs": [
            "管妙絃清韻入神，老人合眼醉醺醺。",
            "成知不及當來曲，猶覺聞時勝不聞。"
        ],
        "title": "崇恩顯義院五首  其四",
        "id": "38288057-58b3-427d-8e80-319391d1848d"
    },
    {
        "author": "宋高宗",
        "paragraphs": [
            "海神來過隠風迴，浪打天門石壁開。",
            "浙江八月何如此，清似連山噴雪來。"
        ],
        "title": "崇恩顯義院五首  其五",
        "id": "c48a8121-fa64-45bf-8003-e865a3c4d219"
    },
    {
        "author": "宋高宗",
        "paragraphs": [
            "爽氣澄蘭沼，秋風動桂林。",
            "露凝千片玉，菊散一叢金。",
            "日岫高低影，雲空點綴陰。",
            "蓬瀛不可望，泉石且娛心。"
        ],
        "title": "秋日",
        "id": "07c13c3a-4897-4bf0-8cb4-11e8318ae7a3"
    },
    {
        "author": "宋高宗",
        "paragraphs": [
            "富貴不驕，戚畹稱賢。",
            "掃除膏粱，放曠林泉。",
            "滄浪濯足，風度蕭然。",
            "國之元舅，人中神仙。"
        ],
        "title": "吳郡王冷泉圖贊",
        "id": "2ef99248-3eb4-4a1d-9b9c-af8cefbc176c"
    },
    {
        "author": "宋高宗",
        "paragraphs": [
            "清壇祗謁禮郊丘，輔相賢勞其款留。",
            "初訝密雲低覆冒，遽看霽景上飛浮。",
            "氣回俎豆羣工泰，喜入貔貅萬馬秋。",
            "赫赫天心允昭格，協謀同德頼嘉猷。"
        ],
        "title": "紹興己巳南郊禮成",
        "id": "5fa158af-75cc-443b-93c8-227b8ed732f2"
    },
    {
        "author": "宋高宗",
        "paragraphs": [
            "皇甫高士，眉字列仙。",
            "以道興世，孰計其年。",
            "閑雲在空，孤鶴行天。",
            "掀髯一笑，同乎自然。"
        ],
        "title": "皇甫真人像贊",
        "id": "90cae8a3-6f25-4439-9cf3-fd738a6a4a26"
    },
    {
        "author": "宋高宗",
        "paragraphs": [
            "入門無平田，石路穿細嶺。",
            "陰風生澗壑，古木翳渾井。",
            "湛盧誰復見，秋水光耿耿。",
            "鐵花秀巖壁，殺氣禁蛙黽。",
            "幽幽生公堂，左右立頑礦。",
            "當年或未信，異類服精猛。",
            "胡爲百歲後，仙鬼互馳騁。",
            "窈然留清詩，讀者爲悲哽。",
            "東軒有佳致，雲水麗千頃。",
            "熙熙覽生物，春意頗凄冷。",
            "我來屬無事，暖日相與永。",
            "喜鵲翻初旦，愁鳶蹲落景。",
            "坐見漁樵還，新月溪上影。",
            "悟彼良自咍，歸田行可請。"
        ],
        "title": "詩四首  其一",
        "id": "792746f7-7bda-4116-af17-52047b46ddad"
    },
    {
        "author": "宋高宗",
        "paragraphs": [
            "高居大士是龍象，草堂大人非熊羆。",
            "不逢壞衲乞香飯，唯見白頭垂釣絲。",
            "鴛鴦終日愛水鏡，菡萏晚風凋舞衣。",
            "開徑老禪來煮茗，還尋密竹逕中歸。"
        ],
        "title": "詩四首  其二",
        "id": "6da70a51-0c3d-48d8-b3fd-7309b6adcc63"
    },
    {
        "author": "宋高宗",
        "paragraphs": [
            "陳留春色掩思詩，一日搜腸一百迴。",
            "燕子初歸風不定，桃花欲動雨頻來。",
            "人間多待須微祿，夢裏相逢記此杯。",
            "白竹扇前客醉舞，煙村渺渺欠高臺。"
        ],
        "title": "詩四首  其三",
        "id": "56c24e55-ab80-4b47-b66a-f70bbc034f05"
    },
    {
        "author": "宋高宗",
        "paragraphs": [
            "種竹不必高，摇綠當我楹。",
            "向來三家墅，無此笙簫聲。",
            "皇天有老眼，爲閟十月晴。",
            "護我蕭蕭碧，偉事鄰翁驚。",
            "同林偶落此，相向意甚平。",
            "何須俟迷日，可笑世俗情。",
            "明年萬夭矯，穿地聽雷鳴。",
            "但恨種竹人，南山合歸耕。",
            "他時夢中路，留眼記所更。",
            "蒼雲屯十里，不見陳留城。"
        ],
        "title": "詩四首  其四",
        "id": "48ed367b-3aca-4849-ba82-4bf3acfd5b63"
    },
    {
        "author": "宋高宗",
        "paragraphs": [
            "恩霑長壽酒，歸遺同心人。",
            "滿酌共君醉，一杯千萬春。"
        ],
        "title": "題李唐畫賜王都提舉并賜長壽酒",
        "id": "8b5d3bf0-6456-430a-b4f3-e14abfa17994"
    },
    {
        "author": "宋高宗",
        "paragraphs": [
            "後院深沉景物幽，奇花名卉弄春柔。",
            "翠華經歲無遊幸，多少亭臺廢不修。"
        ],
        "title": "題馬麟亭臺圖卷",
        "id": "4243b2a4-31ec-451f-9c32-31e897e27922"
    },
    {
        "author": "宋高宗",
        "paragraphs": [
            "南望青山滿禁闈，曉陪鴛鷺正差池。",
            "共愛朝來何處雪，蓬萊宮裏拂松枝。"
        ],
        "title": "題馬麟畫",
        "id": "5a87409f-36f6-4da6-9364-770946842fcd"
    },
    {
        "author": "宋高宗",
        "paragraphs": [
            "人言道院屬江西，古一真人卧水湄。",
            "可是瑞蓮花葉大，載他書冊泛漣漪。"
        ],
        "title": "徐熙設色花鳥",
        "id": "4affe543-ae41-4141-9951-8f1fada464cb"
    },
    {
        "author": "宋高宗",
        "paragraphs": [
            "桃李無言春告歸，落紅如海亂鶑啼。",
            "西村渡口斜陽裏，渺渺烟波綠拍堤。"
        ],
        "title": "題馬遠畫冊五首  其一",
        "id": "43669420-63f1-434b-909c-bd06c07ea266"
    },
    {
        "author": "宋高宗",
        "paragraphs": [
            "閒來洞口訪劉君，緩步輕抬玉線裙。",
            "細白桃花擲流水，更無言語倚彤雲。"
        ],
        "title": "題馬遠畫冊五首  其二",
        "id": "0542517b-1eed-47ff-a523-57812d130a88"
    },
    {
        "author": "宋高宗",
        "paragraphs": [
            "高山流水意無窮，三尺雲絃膝上桐。",
            "默默此時誰會得，坐憑江閣看飛鴻。"
        ],
        "title": "題馬遠畫冊五首  其三",
        "id": "93747c37-5148-4669-ba15-12e331093eb9"
    },
    {
        "author": "宋高宗",
        "paragraphs": [
            "月午江空桂花落，華陽道士雲衣薄。",
            "石壇香散步虛聲，杉露清泠滴棲鶴。"
        ],
        "title": "題馬遠畫冊五首  其四",
        "id": "81041eff-5239-4359-baf8-1a6159165c78"
    },
    {
        "author": "宋高宗",
        "paragraphs": [
            "不禱自安緣壽骨，人間難得是清名。",
            "淺斟仙酒紅生頰，永保長生道自成。"
        ],
        "title": "題馬遠畫冊五首  其五",
        "id": "cab76dd1-b5e9-47fe-9f70-cf65e42d0c8a"
    },
    {
        "author": "宋高宗",
        "paragraphs": [
            "香蜜裁葩分外工，疎枝幾點綴雛蜂。",
            "嬌黄染就宮粧樣，香煖尤宜愛日烘。"
        ],
        "title": "題畫冊花草四首 蠟梅",
        "id": "a0f6140a-9921-4a84-b036-15c78b5a0c74"
    },
    {
        "author": "宋高宗",
        "paragraphs": [
            "寒花婀娜露凝香，風葉摇秋鳳尾凉。",
            "夢入畫堂銀燭下，翠屏深處隠紅粧。"
        ],
        "title": "題畫冊花草四首 修竹芙蓉",
        "id": "5a2f1b7e-bfff-40af-9162-69250679a05b"
    },
    {
        "author": "宋高宗",
        "paragraphs": [
            "墨花垂兔頴，千古尚漓漓。",
            "翠羽風前葉，秋聲雨一枝。",
            "詩題春粉節，䙀脫玉嬰兒。",
            "湘浦人何在，空聞鳳管吹。"
        ],
        "title": "題畫冊花草四首 墨竹",
        "id": "2d631e50-d50c-4aba-a82f-686b501e58a6"
    },
    {
        "author": "宋高宗",
        "paragraphs": [
            "名出本南山，來依瓊苑間。",
            "陳主歌前樹，楊妃醉後顔。",
            "爲嫌脂太赤，故著粉微斑。",
            "共言攀折處，已獲寶枝還。"
        ],
        "title": "題畫冊花草四首 雪中山茶",
        "id": "5d523dd2-fef3-43f2-9277-399bc2dbf3d0"
    },
    {
        "author": "宋高宗",
        "paragraphs": [
            "清凉境界火雲藏，但覺仙家日更長。",
            "千歲壽松誰宴坐，星君午夜吐光芒。"
        ],
        "title": "題趙伯駒團扇月宮圖冊",
        "id": "61612310-e38e-4a62-91ad-35009c8c6ed4"
    },
    {
        "author": "宋高宗",
        "paragraphs": [
            "已過穀雨十六日，猶見牡丹開淺紅。",
            "曾不爭先及開早，能陪芍藥倒薰風。"
        ],
        "title": "題馬麟畫冊",
        "id": "b50fd528-26da-40e6-9215-e1f8e5e75746"
    },
    {
        "author": "宋高宗",
        "paragraphs": [
            "西來白水滿南池，走馬池邊日暮時。",
            "橋底荷花無限思，清香乞與路人知。"
        ],
        "title": "題閻次平小景",
        "id": "ad057d95-70bd-481c-9c49-6f8a6bcd6f84"
    },
    {
        "author": "宋高宗",
        "paragraphs": [
            "惟不識泥土，堆根抱玉泉。",
            "雖離巖谷伴，也則翠千年。"
        ],
        "title": "白葛蒲聯句",
        "id": "9b9a074c-ffbf-44ee-aec5-0641e8c7fb64"
    },
    {
        "author": "宋高宗",
        "paragraphs": [
            "大界宜春賞，禪門不掩關。",
            "宸遊雙闕外，僧引百花間。",
            "車馬喧長路，烟雲浄遠山。",
            "觀空復觀俗，皇鑑此中閒。"
        ],
        "title": "幸天長賜僧廣寶",
        "id": "fd9d2006-7b9f-4dbf-9fd9-bcd1f843f71f"
    },
    {
        "author": "宋高宗",
        "paragraphs": [
            "古寺春山青更妍，長松修竹翠含烟。",
            "汲泉擬欲增茶興，暫就僧房借榻眠。"
        ],
        "title": "賜僧守璋二首  其一",
        "id": "f1a42894-a539-4c0a-bd34-6999df6ede18"
    },
    {
        "author": "宋高宗",
        "paragraphs": [
            "久坐方知春晝長，靜中心地自清凉。",
            "人言圓覺何曾覺，但見塵勞盡日忙。"
        ],
        "title": "賜僧守璋二首  其二",
        "id": "87bb8fe4-2caa-4d01-80b7-f10385871bee"
    },
    {
        "author": "宋高宗",
        "paragraphs": [
            "隨宜飲酒聊充腹，取次衣裘亦暖身。",
            "未必得年非瘦薄，無妨長福是單貧。",
            "老龜豈羨犧牲飽，蟠木寧爭桃李春。",
            "隨分自安心自斷，是非何必問閒人。"
        ],
        "title": "詩二首  其一",
        "id": "88026a92-1d8b-46d9-bbed-64ab02c45324"
    },
    {
        "author": "宋高宗",
        "paragraphs": [
            "地黄飼老馬，可使光鑒人。",
            "吾聞樂天語，喻馬施之身。",
            "我衰正伏櫪，垂耳氣不振。",
            "移栽附沃壤，蕃茂爭新春。",
            "沈水得穉根，重湯養陳薪。",
            "投以東阿清，和以北海醇。",
            "崖蜜助甘泠，山薑發芳辛。",
            "融爲寒食餳，嚥作瑞露珍。",
            "丹田自宿火，渴肺還生津。",
            "願餉內熱子，一洗胸中塵。"
        ],
        "title": "詩二首  其二",
        "id": "9bd64034-ec2f-4deb-aeb1-42fbe89ca8b3"
    },
    {
        "author": "宋高宗",
        "paragraphs": [
            "言者不知知者默，此語吾聞於老君。",
            "若道老君是知者，緣何自著五千文。"
        ],
        "title": "題唐鄭虔山居說聽圖",
        "id": "dc1720f2-7eb3-46cb-9504-02048324753a"
    },
    {
        "author": "宋高宗",
        "paragraphs": [
            "林間無事可裝懷，晝睡功勞酒一盃。",
            "殘夢不能全省記，半隨風雨過東街。"
        ],
        "title": "題趙幹北窗高卧圖",
        "id": "b7e73607-02cf-4217-b879-9f98e6eceb21"
    },
    {
        "author": "宋高宗",
        "paragraphs": [
            "萬片綠荷流水西，亂風飄雨濕人衣。",
            "前村竹樹田家密，時見軥輈屋後飛。"
        ],
        "title": "題燕文貴柳莊觀荷圖",
        "id": "cba2ea80-2573-4aad-bd9d-38ccaba77aa3"
    },
    {
        "author": "宋高宗",
        "paragraphs": [
            "小書樓下千竿竹，深火爐前一盞燈。",
            "此處與誰相伴宿，燒丹道士坐禪僧。"
        ],
        "title": "題劉松年竹樓說聽圖",
        "id": "f2e67967-ebfd-404d-943d-7647fec2c03a"
    },
    {
        "author": "宋高宗",
        "paragraphs": [
            "南山晴翠入波光，一派溪聲繞路長。",
            "最愛早春沙岸煖，東風輕浪拍鴛鴦。"
        ],
        "title": "題劉松年畫團扇二首  其一",
        "id": "099ea5d6-db3e-4fe9-a717-57861fbdaf04"
    },
    {
        "author": "宋高宗",
        "paragraphs": [
            "荷葉如錢三月時，幅巾藜杖一追隨。",
            "爾來勝事知多少，惟有風標公子知。"
        ],
        "title": "題劉松年畫團扇二首  其二",
        "id": "8824b47b-9926-4c4e-ab00-14a262ccc1b1"
    },
    {
        "author": "宋高宗",
        "paragraphs": [
            "照水枝枝蜀錦囊，年年澤國爲誰芳。",
            "朱顔自得西風意，不管千林一夜霜。"
        ],
        "title": "題黄筌芙蓉圖",
        "id": "27affd94-d27f-45e1-9177-048960ae87c1"
    },
    {
        "author": "宋高宗",
        "paragraphs": [
            "簡易高人道，崇玄性自真。",
            "身常居太極，心已遠凡塵。",
            "玉陛辭榮祿，瑶臺役鬼神。",
            "辛勤三十載，羨爾道心淳。"
        ],
        "title": "賜劉能真三首  其一",
        "id": "82e18b4e-ade7-4905-839c-d5b0029ca112"
    },
    {
        "author": "宋高宗",
        "paragraphs": [
            "太白巃嵷東南馳，衆嶺環合青分披。",
            "烟雲厚薄皆可愛，木石疎密自相宜。",
            "陽春已歸鳥語樂，溪水不動魚行遲。",
            "生民無不得處所，與茲魚鳥皆熙熙。"
        ],
        "title": "賜劉能真三首  其二",
        "id": "55c17688-f7b1-42d1-8479-7177d4e2b5de"
    },
    {
        "author": "宋高宗",
        "paragraphs": [
            "憶昔辰江阻颶風，于今神馬又成龍。",
            "炎興指日中原復，賸是茅君翊翼功。"
        ],
        "title": "賜劉能真三首  其三",
        "id": "0152aaa1-661f-4be3-b9d5-f1e6718ef17e"
    },
    {
        "author": "宋高宗",
        "paragraphs": [
            "大哉聖宣，斯文在茲。",
            "帝王之式，古今之師。",
            "志則春秋，道由忠恕。",
            "賢於堯舜，日月其譽。",
            "維時載雍，戢此武功。",
            "肅昭盛儀，海㝢聿崇。"
        ],
        "title": "文宣王及其弟子贊  其一",
        "id": "fb60b0a1-753f-4dc3-b31a-4a6ef5d21893"
    },
    {
        "author": "宋高宗",
        "paragraphs": [
            "德行首科，顯冠學徒。",
            "不遷不貳，樂道以居。",
            "食埃甚忠，在陋自如。",
            "宜稱賢哉，豈止不愚。"
        ],
        "title": "文宣王及其弟子贊  其二",
        "id": "8b5cdfcf-f0ce-4bf8-8625-eb4dea449c7e"
    },
    {
        "author": "宋高宗",
        "paragraphs": [
            "天經地義，孝哉閔騫。",
            "父母昆弟，莫間其言。",
            "汙君不仕，志氣軒軒。",
            "復我汶上，出處休焉。"
        ],
        "title": "文宣王及其弟子贊  其三",
        "id": "c6e99368-3903-4c49-8cef-303c124a951c"
    },
    {
        "author": "宋高宗",
        "paragraphs": [
            "懿德賢行，有一則尊。",
            "子也履之，成性存存。",
            "騂角有用，犁牛莫論。",
            "刑政之言，惠施元元。"
        ],
        "title": "文宣王及其弟子贊  其四",
        "id": "d5f43c0f-caca-4a58-8646-016249feb1b8"
    },
    {
        "author": "宋高宗",
        "paragraphs": [
            "德以充性，行以澡身。",
            "二事在躬，日躋而新。",
            "並驅賢科，得顔與隣。",
            "不幸斯疾，命也莫伸。"
        ],
        "title": "文宣王及其弟子贊  其五",
        "id": "82ef4911-fa58-409c-8ce4-3afe4e55a592"
    },
    {
        "author": "宋高宗",
        "paragraphs": [
            "循良之要，在於有政。",
            "可使爲宰，千室百乘。",
            "師門育材，治心扶性。",
            "退則進之，琢磨之柄。"
        ],
        "title": "文宣王及其弟子贊  其六",
        "id": "c44c43ec-5c89-492f-9dcf-1dc2447daff7"
    },
    {
        "author": "宋高宗",
        "paragraphs": [
            "道義正己，文學擅科。",
            "爲宰武城，聯以弦歌。",
            "割雞之試，牛刀謂何。",
            "前言戲爾，博約則多。"
        ],
        "title": "文宣王及其弟子贊  其七",
        "id": "9406d08d-c1b1-4acc-9804-ae55f7971fe2"
    },
    {
        "author": "宋高宗",
        "paragraphs": [
            "辯以飾詐，言以致文。",
            "苟弗執禮，宜奠釋紛。",
            "朽木糞牆，置不足言。",
            "言語之科，粗然有聞。"
        ],
        "title": "文宣王及其弟子贊  其八",
        "id": "dc8a8cf4-2eaa-45b8-a175-e3bd3d4a1fe8"
    },
    {
        "author": "宋高宗",
        "paragraphs": [
            "升堂惟光，千乘惟權。",
            "陵暴知非，委質可賢。",
            "折獄言簡，結纓禮全。",
            "惡言不耳，仲尼頼焉。"
        ],
        "title": "文宣王及其弟子贊  其九",
        "id": "0bb6d05b-6a08-445b-9b04-de7f803e7ce1"
    },
    {
        "author": "宋高宗",
        "paragraphs": [
            "謙德知二，器實瑚璉。",
            "動必幾先，孰並其辯。",
            "一使存魯，五國有變。",
            "終相其主，譽處悠遠。"
        ],
        "title": "文宣王及其弟子贊  其一○",
        "id": "9a7a4cbb-ac78-433a-a024-3213249829f5"
    },
    {
        "author": "宋高宗",
        "paragraphs": [
            "文學之目，名重一時。",
            "爲君子儒，作魏侯師。",
            "不可後禮，始可言詩。",
            "假蓋小嫌，聖亦不疵。"
        ],
        "title": "文宣王及其弟子贊  其一一",
        "id": "c2ef7e92-fa3f-452b-a072-133d0c64bf2b"
    },
    {
        "author": "宋高宗",
        "paragraphs": [
            "禮之有本，子能啟問。",
            "大哉斯言，光昭明訓。",
            "德輝泰山，誣祭莫奮。",
            "崇茲祀典，盍永令聞。"
        ],
        "tags": [
            "泰山"
        ],
        "title": "文宣王及其弟子贊  其一二",
        "id": "84a76d9a-3482-45d7-9e15-3fd06cae9ddc"
    },
    {
        "author": "宋高宗",
        "paragraphs": [
            "養才以道，聖人兼濟。",
            "始謂不仁，問鮑良喜。",
            "寓志農圃，似睽仁義。",
            "學稼之辭，豈姑捨是。"
        ],
        "title": "文宣王及其弟子贊  其一三",
        "id": "c15e3578-45d9-4e7a-9f14-d8b11a519aac"
    },
    {
        "author": "宋高宗",
        "paragraphs": [
            "惟子有道，天與異容。",
            "狀雖云惡，德則其豐。",
            "南止江沱，學者雲從。",
            "取士自茲，貌或非公。"
        ],
        "title": "文宣王及其弟子贊  其一四",
        "id": "41504ac4-d29c-4c88-a7ed-7d928843f554"
    },
    {
        "author": "宋高宗",
        "paragraphs": [
            "夫孝要道，周訓群生。",
            "以綱百行，以通神明。",
            "因子侍師，答問成經。",
            "事親之實，代爲儀刑。"
        ],
        "title": "文宣王及其弟子贊  其一五",
        "id": "91738a61-665c-4768-bc56-a0eedbe2d2ff"
    },
    {
        "author": "宋高宗",
        "paragraphs": [
            "子長宏度，高出倫輩。",
            "雖在縲紲，知非其罪。",
            "純德備行，夫子所采。",
            "以子妻之，尤知英概。"
        ],
        "title": "文宣王及其弟子贊  其一六",
        "id": "1a0b6881-dac8-4b34-9554-3a7215fdebbe"
    },
    {
        "author": "宋高宗",
        "paragraphs": [
            "猗爾子上，魯邦之望。",
            "以德則貴，惟道是唱。",
            "師聰師明，友直友諒。",
            "伯於祝阿，儒風斯暢。"
        ],
        "title": "文宣王及其弟子贊  其一七",
        "id": "54ea69d3-5066-4c6f-9dfd-5ecc81a607d9"
    },
    {
        "author": "宋高宗",
        "paragraphs": [
            "軾彼窮閻，達士所賓。",
            "邦無道穀，進退孰倫。",
            "敝衣非病，無財乃貧。",
            "賜雖不懌，清節照人。"
        ],
        "title": "文宣王及其弟子贊  其一八",
        "id": "e1720833-d760-4d18-90a3-2d6b069c1215"
    },
    {
        "author": "宋高宗",
        "paragraphs": [
            "人稟秀德，氣貌或同。",
            "而子儼然，溫溫其容。",
            "兩端發問，未答機鋒。",
            "以禮節和，斯言可宗。"
        ],
        "title": "文宣王及其弟子贊  其一九",
        "id": "1f3a073e-14db-4157-a682-551d2a8b24c9"
    },
    {
        "author": "宋高宗",
        "paragraphs": [
            "伯夫滎陽，實惟令德。",
            "優入聖門，過不留跡。",
            "道以目傳，妙則心識。",
            "倚歟偉歟，後代之則。"
        ],
        "title": "文宣王及其弟子贊  其二○",
        "id": "58839971-116c-4c43-bb9c-16d3b1229a9d"
    },
    {
        "author": "宋高宗",
        "paragraphs": [
            "邈矣子季，睢陽是伯。",
            "屏息受業，延教登席。",
            "未踐四科，困涉六籍。",
            "祀典載之，好是正直。"
        ],
        "title": "文宣王及其弟子贊  其二一",
        "id": "b3666275-d99f-4bff-80a7-c162e4d08bc1"
    },
    {
        "author": "宋高宗",
        "paragraphs": [
            "樂善哲士，伯于汧陽。",
            "傳道克正，垂名久臧。",
            "執德以洪，用心必剛。",
            "袤廣業履，式贊素王。"
        ],
        "title": "文宣王及其弟子贊  其二二",
        "id": "dfc974f2-b47a-4710-a3d6-6d7736044788"
    },
    {
        "author": "宋高宗",
        "paragraphs": [
            "惟時義方，有子誠孝。",
            "怡怡聖域，俱膺是道。",
            "暮春舞雩，詠歌至教。",
            "師故與之，和悅宜召。"
        ],
        "title": "文宣王及其弟子贊  其二三",
        "id": "c3183438-ffc1-405d-87b7-19054d60cdb0"
    },
    {
        "author": "宋高宗",
        "paragraphs": [
            "天清日明，密雨曷有。",
            "師命持蓋，子亦善扣。",
            "惟夫子博，三才允究。",
            "學者之樂，所得遂茂。"
        ],
        "title": "文宣王及其弟子贊  其二四",
        "id": "022f41fd-dc4f-4936-b64f-d4ee02054c0a"
    },
    {
        "author": "宋高宗",
        "paragraphs": [
            "周衰僞隆，政在群公。",
            "廉恥道微，家臣聿崇。",
            "不爲屈節，撝默自容。",
            "子於是時，凜然清風。"
        ],
        "title": "文宣王及其弟子贊  其二五",
        "id": "07b93a2c-b4cc-4306-a6c3-402aeff63e9d"
    },
    {
        "author": "宋高宗",
        "paragraphs": [
            "遐想子期，挾策聖帷。",
            "涉道是嗜，惟士可縻。",
            "在德既賢，在名廼垂。",
            "洋洋之風，逮今四馳。"
        ],
        "title": "文宣王及其弟子贊  其二六",
        "id": "102703bb-7bbf-4931-9f10-bbd8babf8233"
    },
    {
        "author": "宋高宗",
        "paragraphs": [
            "念昔顓孫，商德與隣。",
            "學以干祿，問以書紳。",
            "參前倚衡，忠信是遵。",
            "色取行違，作戒後人。"
        ],
        "title": "文宣王及其弟子贊  其二七",
        "id": "89a5a2ed-a920-4f47-a664-6da777bee0e1"
    },
    {
        "author": "宋高宗",
        "paragraphs": [
            "婉彼子羔，受業先聖。",
            "宗廟之問，一出乎正。",
            "克篤於孝，非愚乃令。",
            "師知其生，有輝賢行。"
        ],
        "title": "文宣王及其弟子贊  其二八",
        "id": "ce8b84f9-c39d-4faf-9918-9a1715fc8faa"
    },
    {
        "author": "宋高宗",
        "paragraphs": [
            "伯茲雩婁，務學實著。",
            "三千之位，七十是預。",
            "匪善莫行，惟德乃據。",
            "紀干前書，式彰厥譽。"
        ],
        "title": "文宣王及其弟子贊  其二九",
        "id": "e1212bf2-0743-4705-8ece-59d23030a1db"
    },
    {
        "author": "宋高宗",
        "paragraphs": [
            "秦有子南，蜚聲述作。",
            "守道之淵，成德之博。",
            "範若鑄金，契猶發藥。",
            "歷世明祀，少梁寵爵。"
        ],
        "title": "文宣王及其弟子贊  其三○",
        "id": "7d93f80c-87ee-4932-a64b-297c87b9c2ee"
    },
    {
        "author": "宋高宗",
        "paragraphs": [
            "惟禽之問，從容其鯉。",
            "求以異聞，詩禮云爾。",
            "請一得三，誠退而喜。",
            "且知將聖，不私其子。"
        ],
        "title": "文宣王及其弟子贊  其三一",
        "id": "f0ea0ee2-befb-4cd1-8b29-4a76ad742517"
    },
    {
        "author": "宋高宗",
        "paragraphs": [
            "室家壯年，無子則逐。",
            "見於信史，全齊之俗。",
            "原本厥初，師言可復。",
            "以學則知，揆之宜篤。"
        ],
        "title": "文宣王及其弟子贊  其三二",
        "id": "c0735b7d-b368-4eeb-a4d5-8f835c7a36d4"
    },
    {
        "author": "宋高宗",
        "paragraphs": [
            "紀伯子魯，聖學是務。",
            "厲己斯的，好問乃裕。",
            "周旋中規，容止可度。",
            "允矣昔賢，後世所慕。"
        ],
        "title": "文宣王及其弟子贊  其三三",
        "id": "6325d9f8-8c69-49c4-9948-929eb8d92377"
    },
    {
        "author": "宋高宗",
        "paragraphs": [
            "賢行顔叔，親承尼父。",
            "志銳所期，道尊是輔。",
            "泥在鈞陶，木就規矩。",
            "終縻好爵，揚名東武。"
        ],
        "title": "文宣王及其弟子贊  其三四",
        "id": "f1debb23-5b95-44c4-89d0-f91b13c7720e"
    },
    {
        "author": "宋高宗",
        "paragraphs": [
            "在昔石邑，能知所尊。",
            "懋依有德，克述無言。",
            "鼓篋槐市，揚名里門。",
            "此道久視，彼美長存。"
        ],
        "title": "文宣王及其弟子贊  其三五",
        "id": "f6825310-c47f-4157-89ed-62f8d5a718d9"
    },
    {
        "author": "宋高宗",
        "paragraphs": [
            "琅邪之伯，其惟子驕。",
            "微言既彰，德音孔昭。",
            "已觀雩舞，同聽齊韶。",
            "歷千百禩，跂想高標。"
        ],
        "title": "文宣王及其弟子贊  其三六",
        "id": "31faa2ba-e8fa-4cd6-8e06-138c41e61055"
    },
    {
        "author": "宋高宗",
        "paragraphs": [
            "彼美邽子，先聖是承。",
            "牆仞已及，堂陛將升。",
            "良玉斯琢，寒水必氷。",
            "錫壤平陸，茂實騫騰。"
        ],
        "title": "文宣王及其弟子贊  其三七",
        "id": "828fa21e-a447-42fd-ba77-bc3c81a5aae0"
    },
    {
        "author": "宋高宗",
        "paragraphs": [
            "任城建伯，其表曰選。",
            "淑問雅馳，才華清遠。",
            "競辰力行，愛日黽勉。",
            "孔教崇崇，令緒顯顯。"
        ],
        "title": "文宣王及其弟子贊  其三八",
        "id": "44948692-8361-4f9e-bf81-6ad0edb55532"
    },
    {
        "author": "宋高宗",
        "paragraphs": [
            "人誰無子，爾嗣標奇。",
            "行爲世範，學爲人師。",
            "請車誠非，顧匪其私。",
            "千載之下，足以示慈。"
        ],
        "title": "文宣王及其弟子贊  其三九",
        "id": "f7f0ab3e-186a-4ea4-a6b1-af16e82af3db"
    },
    {
        "author": "宋高宗",
        "paragraphs": [
            "肅肅曹伯，王室之裔。",
            "積習樂道，切瑳明義。",
            "惟善則主，爾德是類。",
            "史筆有煥，令名永紀。"
        ],
        "title": "文宣王及其弟子贊  其四○",
        "id": "37455358-fdbe-4d5e-ba02-44785b8c8677"
    },
    {
        "author": "宋高宗",
        "paragraphs": [
            "至聖立教，子祺安雅。",
            "擅譽魯邦，啟祚鉅野。",
            "煒矣風猷，時哉用捨。",
            "出倫離類，後學是假。"
        ],
        "title": "文宣王及其弟子贊  其四一",
        "id": "1a401b20-ad28-44c2-b798-2a7750d27cea"
    },
    {
        "author": "宋高宗",
        "paragraphs": [
            "褒錫朱虛，在器輪輿。",
            "儒室振領，聖門曳裾。",
            "賢業得藴，美材以攄。",
            "百世不刊，載觀成書。"
        ],
        "title": "文宣王及其弟子贊  其四二",
        "id": "0e4bd985-7da1-4594-bd91-34762da2da8e"
    },
    {
        "author": "宋高宗",
        "paragraphs": [
            "惟子挺生，道德之門。",
            "佩服至論，鯉則弟昆。",
            "三得三亡，所問殊溫。",
            "君子歸宓，義不掩恩。"
        ],
        "title": "文宣王及其弟子贊  其四三",
        "id": "a2010541-d2cc-4443-80aa-d5a4d0148492"
    },
    {
        "author": "宋高宗",
        "paragraphs": [
            "仰止狄皙，抱負淵通。",
            "游泳德化，揚厲素風。",
            "偉識既異，持教乃隆。",
            "厥志茂焉，毖祀無窮。"
        ],
        "title": "文宣王及其弟子贊  其四四",
        "id": "80ac9cf2-a9b9-43b0-8454-0cd4f8e73361"
    },
    {
        "author": "宋高宗",
        "paragraphs": [
            "子斂受封，爰居武城。",
            "亹亹其聞，翩翩其英。",
            "摳衣時習，願學日明。",
            "誕敷孔教，爵里疏榮。"
        ],
        "title": "文宣王及其弟子贊  其四五",
        "id": "3a642dbe-7f8d-4353-9c0b-6c5d4e6308eb"
    },
    {
        "author": "宋高宗",
        "paragraphs": [
            "剛毅近仁，志操莫渝。",
            "性匪祝鮀，面豈子都。",
            "有一於此，剛名可圖。",
            "云慾則柔，蓋生之徒。"
        ],
        "title": "文宣王及其弟子贊  其四六",
        "id": "c31e0f59-a64b-48f8-9af0-706a293ec3a2"
    },
    {
        "author": "宋高宗",
        "paragraphs": [
            "式是壤伯，昭乎聖徒。",
            "執經請益，載道若無。",
            "詩書規矩，學問楷模。",
            "得時而駕，領袖諸儒。"
        ],
        "title": "文宣王及其弟子贊  其四七",
        "id": "97e77ca5-7e57-443a-9d71-6087f0a4c613"
    },
    {
        "author": "宋高宗",
        "paragraphs": [
            "開國乘氏，有德斯彰。",
            "叅稽百行，贊理三綱。",
            "自拔行閒，榮名甚光。",
            "在史藹藹，歷久彌芳。"
        ],
        "title": "文宣王及其弟子贊  其四八",
        "id": "a2dcdc4a-0440-45ca-abf3-79582783eb5c"
    },
    {
        "author": "宋高宗",
        "paragraphs": [
            "惟彼子之，錫伯期思。",
            "與賢並進，得聖而師。",
            "彬彬雅道，翼翼令儀。",
            "上目至言，廟食不隳。"
        ],
        "title": "文宣王及其弟子贊  其四九",
        "id": "cef2aa58-455f-475c-98ba-f5dc5d875620"
    },
    {
        "author": "宋高宗",
        "paragraphs": [
            "有懷子折，全魯之彥。",
            "儒行既名，聊伯乃建。",
            "兢兢受道，奕奕峩弁。",
            "懿選嘉訪，世享馨薦。"
        ],
        "title": "文宣王及其弟子贊  其五○",
        "id": "c2f97031-483a-4965-8ea3-1ce3447c15ca"
    },
    {
        "author": "宋高宗",
        "paragraphs": [
            "先覺既位，簪履並馳。",
            "尚德君子，爾乃兼之。",
            "羿奡可慚，禹稷可師。",
            "三復此道，載觀白圭。"
        ],
        "title": "文宣王及其弟子贊  其五一",
        "id": "01b888ba-8c74-4a75-9e68-714140eee97a"
    },
    {
        "author": "宋高宗",
        "paragraphs": [
            "黄伯著祀，公孫是云。",
            "彌縫中道，協輔斯文。",
            "藏修方異，漸漬其勤。",
            "史詞不忘，播爲清芬。"
        ],
        "title": "文宣王及其弟子贊  其五二",
        "id": "f2a28977-c7f3-44fd-9fd1-6ec823828dec"
    },
    {
        "author": "宋高宗",
        "paragraphs": [
            "兄弟之邦，士有廉庸。",
            "涵泳素教，表揭儒宗。",
            "杏壇探賾，洙泗從容。",
            "作興一時，莒父其封。"
        ],
        "title": "文宣王及其弟子贊  其五三",
        "id": "a1b3033f-3da4-4a17-9f3a-da65d44e2ae0"
    },
    {
        "author": "宋高宗",
        "paragraphs": [
            "瑕丘祚邑，子期是爲。",
            "親訓有日，廣業于時。",
            "四教允隆，五常以持。",
            "比肩俊傑，聞望斯垂。"
        ],
        "title": "文宣王及其弟子贊  其五四",
        "id": "717bde34-f377-4b52-b6c5-2dcd8b3e08f0"
    },
    {
        "author": "宋高宗",
        "paragraphs": [
            "易之爲書，彌合天地。",
            "五十乃學，師則有是。",
            "子能受授，洗心傳世。",
            "知機其神，宜被厥祀。"
        ],
        "title": "文宣王及其弟子贊  其五五",
        "id": "d395b2ad-f021-4c5c-8ef1-947bdc1f2af1"
    },
    {
        "author": "宋高宗",
        "paragraphs": [
            "手足甚親，志異出處。",
            "魋將爲亂，子廼脫去。",
            "在污能絜，危而有慮。",
            "內省若斯，何憂何懼。"
        ],
        "title": "文宣王及其弟子贊  其五六",
        "id": "0262f841-dd66-4ad8-b517-93d7ad83220e"
    },
    {
        "author": "宋高宗",
        "paragraphs": [
            "有衛伯玉，夫子與居。",
            "寡過未能，薦贊使乎。",
            "以屍諫君，友則史魚。",
            "果得進賢，爛然簡書。"
        ],
        "title": "文宣王及其弟子贊  其五七",
        "id": "e14d2b84-b853-49cc-aadf-ac17aca52e4b"
    },
    {
        "author": "宋高宗",
        "paragraphs": [
            "學者行道，敝縕亦稱。",
            "使齊光華，偶爲肥輕。",
            "周急之言，君子所令。",
            "答問允嚴，理皆先經。"
        ],
        "title": "文宣王及其弟子贊  其五八",
        "id": "9fae89fe-9509-4939-9b9f-6556d07640a0"
    },
    {
        "author": "宋高宗",
        "paragraphs": [
            "人有賢否，道有廢興。",
            "子如命何，營營震驚。",
            "季孫雖惑，景伯莫平。",
            "師資一言，秩祀亦懲。"
        ],
        "title": "文宣王及其弟子贊  其五九",
        "id": "4d977a1a-fc56-4e64-b2f1-b053c5f4f921"
    },
    {
        "author": "宋高宗",
        "paragraphs": [
            "仕進之道，要在究習。",
            "具臣而居，咎欲誰執。",
            "斯未能信，謙以有立。",
            "闕里說之，多士莫及。"
        ],
        "title": "文宣王及其弟子贊  其六○",
        "id": "3c5baf9c-f3e7-4444-af31-456a1d9f58b2"
    },
    {
        "author": "宋高宗",
        "paragraphs": [
            "君子若人，單父之政。",
            "引肘寤君，放魚稟令。",
            "傅郭勿穫，遂能制命。",
            "百代理邑，用規觀聽。"
        ],
        "title": "文宣王及其弟子贊  其六一",
        "id": "1d45abe1-58b4-44b3-a94f-5193d2e85832"
    },
    {
        "author": "宋高宗",
        "paragraphs": [
            "師席高振，大成是集。",
            "至道克傳，賢達斯執。",
            "善道云袤，儒風可立。",
            "漁陽之士，得跂而及。"
        ],
        "title": "文宣王及其弟子贊  其六二",
        "id": "b2dc2d8c-acc1-44d9-99b9-480e04908c25"
    },
    {
        "author": "宋高宗",
        "paragraphs": [
            "侁侁申周，四科與儔。",
            "逸駕文圃，鼓枻儒流。",
            "冠珮既燕，言動允休。",
            "邵陵得封，可想清修。"
        ],
        "title": "文宣王及其弟子贊  其六三",
        "id": "04a41337-2a88-43e1-bf51-aaae2c2fac53"
    },
    {
        "author": "宋高宗",
        "paragraphs": [
            "多能鄙事，聖人曲意。",
            "惟其知之，是以不試。",
            "宗魯雖友，弔必以義。",
            "尚師嘉言，祀亦罔替。"
        ],
        "title": "文宣王及其弟子贊  其六四",
        "id": "a62127bd-8753-417f-9003-be8b47e8c278"
    },
    {
        "author": "宋高宗",
        "paragraphs": [
            "孔父秦父，相尚以力。",
            "俱生賢嗣，相與以德。",
            "是父是子，致詰疇克。",
            "會弁儒林，令名無極。"
        ],
        "title": "文宣王及其弟子贊  其六五",
        "id": "9a6a4825-4cd8-4ad7-a6d6-ac2e0e2e17c3"
    },
    {
        "author": "宋高宗",
        "paragraphs": [
            "勉勉子車，封邑淳于。",
            "親炙避席，唯諾趨隅。",
            "發微既博，雅道是扶。",
            "抑可尚也，不亦美乎。"
        ],
        "title": "文宣王及其弟子贊  其六六",
        "id": "6c2d8c5e-d58c-4f03-9822-e0957ed03e88"
    },
    {
        "author": "宋高宗",
        "paragraphs": [
            "孰封于蕭，實惟子柳。",
            "夙飫格言，克遵善誘。",
            "明德斯馨，賢業所就。",
            "以侑於儒，傳芳逾茂。"
        ],
        "title": "文宣王及其弟子贊  其六七",
        "id": "4e429298-17cd-4fda-a094-9e8f031b1b6d"
    },
    {
        "author": "宋高宗",
        "paragraphs": [
            "雍容子皙，已望堂室。",
            "幼則有造，成則祖述。",
            "文采日化，儒效力弼。",
            "永觀厥成，德音秩秩。"
        ],
        "title": "文宣王及其弟子贊  其六八",
        "id": "f8e4d826-0fe1-4eab-9bb8-a23044849aca"
    },
    {
        "author": "宋高宗",
        "paragraphs": [
            "東平子産，性著盛時。",
            "奉師於塾，講道之微。",
            "答問其敏，婉妙以思。",
            "升降陛廉，尚想英姿。"
        ],
        "title": "文宣王及其弟子贊  其六九",
        "id": "02263fa5-e123-488d-821a-b2499c42ba89"
    },
    {
        "author": "宋高宗",
        "paragraphs": [
            "溫溫子里，入聞至聖。",
            "攬道之華，秉德之柄。",
            "深造閫域，不乖言行。",
            "全齊之封，竹素爲盛。"
        ],
        "title": "文宣王及其弟子贊  其七○",
        "id": "abb0917e-6ae1-4c2c-b8f9-178290fd169b"
    },
    {
        "author": "宋高宗",
        "paragraphs": [
            "伯彼臨淄，左行稱賢。",
            "睎蹤十哲，秀穎三千。",
            "心悅誠服，家至戶傳。",
            "樂只君子，文聲益宣。"
        ],
        "title": "文宣王及其弟子贊  其七一",
        "id": "b58731b2-59a0-42e6-952b-39a37a612b6d"
    },
    {
        "author": "宋高宗",
        "paragraphs": [
            "彭衙高士，經籍是親。",
            "贊成德藝，協於彜倫。",
            "厎績聖道，斯肖素臣。",
            "優哉游哉，學以致身。"
        ],
        "title": "文宣王及其弟子贊  其七二",
        "id": "1c837775-f4ca-4301-b950-b847720ee7ec"
    },
    {
        "author": "宋高宗",
        "paragraphs": [
            "樂氏子聲，錫爵昌平。",
            "信道之萬，見善乃明。",
            "引領高節，載惟思誠。",
            "先賢聿集，出爲時英。"
        ],
        "title": "文宣王及其弟子贊  其七三",
        "id": "c95f9c68-9a48-478b-9f7c-017fb9fd4075"
    },
    {
        "author": "宋高宗",
        "paragraphs": [
            "朕念邦家歷萬几，幸卿相與久維持。",
            "孜孜廣道諏詢處，蹇蹇封章納誨時。",
            "半世奇勳惟我重，一生忠節自天知。",
            "南歸奚事將爲贈，金石詩篇壯羽儀。"
        ],
        "title": "賜樞密院樓炤",
        "id": "46fd52e0-ef0e-4ee5-9d21-d155316f5dc8"
    },
    {
        "author": "宋高宗",
        "paragraphs": [
            "天末歸帆何處宿，釣船獨在蓼花傍。"
        ],
        "title": "句  其一",
        "id": "b3e0d917-510f-41b7-8a46-afaa3b8859d4"
    },
    {
        "author": "宋高宗",
        "paragraphs": [
            "秋江煙暝泊孤舟。"
        ],
        "title": "句  其二",
        "id": "11c17752-e8cb-4718-9547-35dfba0bc863"
    },
    {
        "author": "宋高宗",
        "paragraphs": [
            "有美三宮德，無嫌並后心。"
        ],
        "title": "句  其三",
        "id": "b7a0746b-f777-42c5-8ec8-cab42da60b08"
    },
    {
        "author": "宋高宗",
        "paragraphs": [
            "趁此一軒風月好，橘香酒熟待君來。"
        ],
        "title": "句  其四",
        "id": "ece94f5a-156f-4f44-b9ba-d8c6991fe05f"
    },
    {
        "author": "宋高宗",
        "paragraphs": [
            "氣迴俎豆群工泰，喜入貔貅萬馬秋。"
        ],
        "title": "句  其五",
        "id": "485683be-227c-4e7c-a05a-29cf0d3c727f"
    },
    {
        "author": "宋高宗",
        "paragraphs": [
            "白雲斷處斜陽轉，幾曲青山獻畫屏。"
        ],
        "title": "句  其六",
        "id": "e081bdc2-c4be-4512-9660-ae6db17176bf"
    },
    {
        "author": "宋高宗",
        "paragraphs": [
            "池上疎烟籠翡翠，水邊遲日戲蜻蜓。"
        ],
        "title": "句  其七",
        "id": "ac45aaa1-468b-49aa-a188-11b8e375c201"
    },
    {
        "author": "宋高宗",
        "paragraphs": [
            "繞池曳杖携雙鶴，架水澆花課小奴。"
        ],
        "title": "句  其八",
        "id": "8eb18e0c-0198-4c9f-8f1d-ff4678992c39"
    },
    {
        "author": "趙植",
        "paragraphs": [
            "芳草連雲暮色深。"
        ],
        "title": "句",
        "id": "f401f3ed-d739-4941-a72f-be24ef7ebc86"
    },
    {
        "author": "高選",
        "paragraphs": [
            "十載慇懃訓子情，禮闈今幸占微名。",
            "彤庭策獻三千字，鵬海風摶九萬程。",
            "帽插宮花瓊宴罷，身沾仙露賜衣榮。",
            "瞻雲北闕人迢遞，空憶高堂雪鬢生。"
        ],
        "title": "題家信後",
        "id": "cf7f3f0b-1b25-4863-90d4-62de4826e95d"
    },
    {
        "author": "高選",
        "paragraphs": [
            "一經逢聖世，銜詔下神州。",
            "才陋慚無補，官卑得自由。",
            "刑威存撫字，賦役敢誅求。",
            "何日乘公暇，溪山策騎遊。"
        ],
        "title": "瑞安縣詠懷",
        "id": "276ebed9-2cb6-42c3-b4a2-c244f550d7c3"
    },
    {
        "author": "高選",
        "paragraphs": [
            "天運逢南度，和成勢已移。",
            "山河憐破碎，草木亦傷悲。",
            "鐵騎馳中土，烽塵隘北陲。",
            "哀臣雙淚眼，豈畏朔風吹。"
        ],
        "title": "太息",
        "id": "93adedd6-a7e6-4768-966c-706e8d5ca72f"
    },
    {
        "author": "韓元傑",
        "paragraphs": [
            "黄塵久厭市朝夢，青蒻已孤鷗鷺盟。",
            "誰解携琴來此宿，夜深隨意寫江聲。"
        ],
        "title": "吉祥寺",
        "id": "594349f6-6d19-4dd9-9109-5a8f51575e69"
    },
    {
        "author": "汪若容",
        "paragraphs": [
            "綠楊芳草正留連，急雨催詩濕錦韉。",
            "野老不知行樂意，背人無語自耕田。"
        ],
        "title": "程倅春行",
        "id": "3c26d939-1c94-49a6-a6a7-4504ee56c415"
    },
    {
        "author": "王衜",
        "paragraphs": [
            "路轉岧嶤瞰古城，闌干曲處眼偏明。",
            "嵐光不與江流斷，凉意還從竹外生。",
            "好事樽罍初不減，舊題歲月已堪驚。",
            "會須更待天邊月，醉看浮圖波面橫。"
        ],
        "title": "登巾子山有懷舊遊",
        "id": "e6b0be41-9d35-4aa7-9bee-e1790d25789e"
    },
    {
        "author": "王衜",
        "paragraphs": [
            "自古懸崖深蔽日，此心圓鏡本無塵。",
            "會知明暗非關石，便是巖中得道人。"
        ],
        "title": "題天台明巖",
        "id": "e1ae912a-2d04-4179-a84a-aab33875082b"
    },
    {
        "author": "釋師一",
        "paragraphs": [
            "魔作佛，壞爛虛空元有骨。",
            "佛作魔，須彌頂上湧清波。",
            "魔佛二邊俱坐却，瘥病不假馿駝藥。"
        ],
        "title": "偈頌七首  其一",
        "id": "c73a32bb-61e0-419f-a88d-077af1c2eac3"
    },
    {
        "author": "釋師一",
        "paragraphs": [
            "喜與水雲會，甘與水雲同。",
            "雲屯水聚處，塞破太虛空。"
        ],
        "title": "偈頌七首  其二",
        "id": "2021dcbc-1412-4aa5-a2f3-247f1ac1d95c"
    },
    {
        "author": "釋師一",
        "paragraphs": [
            "破暑黄梅雨，清神白乳茶。",
            "萬緣俱不到，物外野僧家。"
        ],
        "title": "偈頌七首  其三",
        "id": "f31b0faf-c705-4a8a-9489-fe57f519205e"
    },
    {
        "author": "釋師一",
        "paragraphs": [
            "相逢握手不論心，心性吾儕眼裏金。",
            "三箇柴頭煨品字，與君閒話古叢林。",
            "柴頭煨盡已更闌，樓上鐘聲落月寒。",
            "一把柳絲取不得，和煙搭在玉欄干。"
        ],
        "title": "偈頌七首  其四",
        "id": "fb1cee75-eb75-417a-961d-eb87915b864c"
    },
    {
        "author": "釋師一",
        "paragraphs": [
            "凍雲欲雪未雪，普賢象駕崢嶸。",
            "嶺梅半合半開，少室風光漏泄。"
        ],
        "title": "偈頌七首  其五",
        "id": "8e2f6270-c39f-4bf1-af0a-1d57d5a4fcb5"
    },
    {
        "author": "釋師一",
        "paragraphs": [
            "萬年藤上一枝春，用祝光堯萬乘君。",
            "身固壽康長不老，大平時代自由身。"
        ],
        "title": "偈頌七首  其六",
        "id": "49cba081-af21-444d-93d9-17d17227fd40"
    },
    {
        "author": "釋師一",
        "paragraphs": [
            "燕去梁閒靜，鴻來眼界寬。",
            "遶庭何所有，風撼竹珊珊。"
        ],
        "title": "偈頌七首  其七",
        "id": "dd466375-74c4-40de-89ea-838666c9283a"
    },
    {
        "author": "釋師一",
        "paragraphs": [
            "趙老家風不熱瞞，問他大道答長安。",
            "有誰平步歸家去，多是區區自作難。"
        ],
        "title": "頌古八首  其一",
        "id": "5b787341-45de-4876-9e48-964c2cbba1cc"
    },
    {
        "author": "釋師一",
        "paragraphs": [
            "一拶銀山鐵壁摧，大悲院裏趕村齊。",
            "善財拄杖如無用，乞與佯狂老萬回。"
        ],
        "title": "頌古八首  其二",
        "id": "96338fdb-7b49-429a-aef9-481b7d4504bc"
    },
    {
        "author": "釋師一",
        "paragraphs": [
            "藏身無跡更無藏，脫體無依便廝當。",
            "古鏡不勞還自照，淡煙和露濕秋光。"
        ],
        "title": "頌古八首  其三",
        "id": "767ba349-3e6c-4956-9d94-9d3ec2b85fbe"
    },
    {
        "author": "釋師一",
        "paragraphs": [
            "三喚須知意不輕，平生肝膽一時傾。",
            "負吾負汝還知否，縱有丹青畫不成。"
        ],
        "title": "頌古八首  其四",
        "id": "c6530abe-4fe6-4228-ba2e-17d339a45324"
    },
    {
        "author": "釋師一",
        "paragraphs": [
            "不起一念須彌山，特立當頭著眼看。",
            "拈一縷絲輕絆倒，家家門底路長安。"
        ],
        "title": "頌古八首  其五",
        "id": "4da72646-8d18-4874-b9ea-045cc6e35ae4"
    },
    {
        "author": "釋師一",
        "paragraphs": [
            "家山指出路非遥，萬仞嵯峨插碧霄。",
            "一片白雲橫谷口，幾多歸鳥自迷巢。"
        ],
        "title": "頌古八首  其六",
        "id": "f3c7d417-4dce-4b43-b748-9e70c6734997"
    },
    {
        "author": "釋師一",
        "paragraphs": [
            "巖頭婆子鐵肝心，擊碎乾坤覓賞音。",
            "眨上眉毛如不薦，岳陽惡浪轉增深。"
        ],
        "title": "頌古八首  其七",
        "id": "e696bb52-eee9-4e54-89c3-baeed022fcf4"
    },
    {
        "author": "釋師一",
        "paragraphs": [
            "十八佳人美態嬌，綉衣輕整暗香飄。",
            "擡身花圃徐徐立，引得黄鶑下柳條。"
        ],
        "title": "頌古八首  其八",
        "id": "0201ae1d-c1e7-460d-a557-edd67c25e0b4"
    },
    {
        "author": "釋師一",
        "paragraphs": [
            "超談胡餠應時機，遂塊知非師子兒。",
            "敗葉霜風都掃盡，古松方見歲寒枝。"
        ],
        "title": "頌古",
        "id": "9a041507-f940-48f9-b271-6ece0b13b834"
    },
    {
        "author": "釋師一",
        "paragraphs": [
            "食訖跏趺坐石牀，斗間間氣燭天光。",
            "幾多業識茫茫者，衲被蒙頭在醉鄉。"
        ],
        "title": "頌古十八首  其一",
        "id": "754dff18-c8ae-4e60-a232-2c865146ff45"
    },
    {
        "author": "釋師一",
        "paragraphs": [
            "渾身燥痒倩人搔，入骨搔來身已勞。",
            "一下被伊搔著了，平生痒處一時消。"
        ],
        "title": "頌古十八首  其二",
        "id": "34e75a76-58b3-4033-8453-db77d331d623"
    },
    {
        "author": "釋師一",
        "paragraphs": [
            "約去栽松箇老人，還來傳法喜童真。",
            "有娘生面無爺姓，劫外靈苗不犯春。"
        ],
        "title": "頌古十八首  其三",
        "id": "d096196d-1de1-4cd1-b554-c3f7adbb7850"
    },
    {
        "author": "釋師一",
        "paragraphs": [
            "壁間書偈言無物，腰石當知力有餘。",
            "莫道懶翁無伎倆，糠中舂出走盤珠。"
        ],
        "title": "頌古十八首  其四",
        "id": "63124f29-6e6b-4589-8eb0-0db1c2a811cf"
    },
    {
        "author": "釋師一",
        "paragraphs": [
            "不是風兮不是旛，碧天雲靜月團團。",
            "幾多乞巧癡男女，猶向牀頭甕裏看。"
        ],
        "title": "頌古十八首  其五",
        "id": "5aff105b-51e2-4f7e-ba08-4d7b05c990de"
    },
    {
        "author": "釋師一",
        "paragraphs": [
            "不是旛兮不是風，軒轅寶鑑出懷中。",
            "森羅萬象難逃影，戀窟狐狸失却蹤。"
        ],
        "title": "頌古十八首  其六",
        "id": "516bdb21-6ffb-4a8a-a9ed-d275c3e60031"
    },
    {
        "author": "釋師一",
        "paragraphs": [
            "孰云意在钁頭邊，一擊圓通徹大千。",
            "大笑低頭歸去後，饑餐且莫與人傳。"
        ],
        "title": "頌古十八首  其七",
        "id": "241a7367-2228-4a2d-8d42-4f70a83073a0"
    },
    {
        "author": "釋師一",
        "paragraphs": [
            "張弓架箭幾何年，接得三平機不全。",
            "若使當時能羿射，免教落節向弓弦。"
        ],
        "title": "頌古十八首  其八",
        "id": "a5357b6b-0630-4897-aa7b-2cf341dad02d"
    },
    {
        "author": "釋師一",
        "paragraphs": [
            "魯祖逢人面壁，老大慵懶追隨。",
            "後之參徒罔測，一向打瓦鑽龜。"
        ],
        "title": "頌古十八首  其九",
        "id": "02064817-b88e-4eb5-9ebf-ad9025a9dc3f"
    },
    {
        "author": "釋師一",
        "paragraphs": [
            "龐公孰謂問頭親，馬祖言猶泥齒唇。",
            "吸盡西江禁不住，嶮崖句裏笑翻身。"
        ],
        "title": "頌古十八首  其一○",
        "id": "27a1eeaf-9f47-4ef6-839c-f0bbdf49e5aa"
    },
    {
        "author": "釋師一",
        "paragraphs": [
            "拶透機先子欲酬，迅雷楫下汗如流。",
            "踏翻船子水悠悠，直入千峯不轉頭。"
        ],
        "title": "頌古十八首  其一一",
        "id": "1889d185-89a9-4c6b-b6a1-d812168828c0"
    },
    {
        "author": "釋師一",
        "paragraphs": [
            "曾扣西來問翠微，經行駐步大慈悲。",
            "當時投子如能薦，惡水重將更潑誰。"
        ],
        "title": "頌古十八首  其一二",
        "id": "14a9f2bf-e59b-4743-842f-ba3cfd5c1a6a"
    },
    {
        "author": "釋師一",
        "paragraphs": [
            "一著機先用得親，可憐窮子眼無筋。",
            "須知八法論書處，前箭猶輕後箭深。"
        ],
        "title": "頌古十八首  其一三",
        "id": "1aa00054-b16b-478b-afa3-e0ea6f576b12"
    },
    {
        "author": "釋師一",
        "paragraphs": [
            "玉麟带角離霄漢，金鳳啣花下綵樓。",
            "野老不嫌公子醉，相將携手御街遊。"
        ],
        "title": "頌古十八首  其一四",
        "id": "5b9dfa8c-22ca-4376-bac3-b862ac97c5b1"
    },
    {
        "author": "釋師一",
        "paragraphs": [
            "野水舟橫芳草渡，人來舞棹或呈橈。",
            "撈蝦摝蜆隨時過，却向何時得六鼇。"
        ],
        "title": "頌古十八首  其一五",
        "id": "01d606ed-a577-48e0-a9d7-7dde23dac5d4"
    },
    {
        "author": "釋師一",
        "paragraphs": [
            "舉手攀南斗，移身倚北辰。",
            "出頭天外看，須是箇般人。"
        ],
        "title": "頌古十八首  其一六",
        "id": "d5e7a69e-ed0e-4276-88ea-5da10114e6f2"
    },
    {
        "author": "釋師一",
        "paragraphs": [
            "掃地潑水相公來，聲高隘喝綉旗開。",
            "天上玉麟來瑞世，堪作人間將相才。"
        ],
        "title": "頌古十八首  其一七",
        "id": "ad40dd69-c923-454c-86af-fd4bb7cf90d8"
    },
    {
        "author": "釋師一",
        "paragraphs": [
            "三人證龜成鱉，毗嵐一吹吹滅。",
            "從茲暗裏穿針，鼻孔七花八裂。"
        ],
        "title": "頌古十八首  其一八",
        "id": "b9c1f5e8-9d41-4063-a023-f894ffd81c7c"
    },
    {
        "author": "釋師一",
        "paragraphs": [
            "九夏安居不論心，胡蘆水上捺教沉。",
            "忽湧向西邊出，驚起沙鷗亂白蘋。"
        ],
        "title": "頌古一首",
        "id": "eff3212e-482b-4bd1-9aca-dc31254aed82"
    },
    {
        "author": "袁思永",
        "paragraphs": [
            "萬疊雲山擁郡樓，憑欄下瞰卧龍湫。",
            "二年吏役何曾到，孤負清風月白秋。"
        ],
        "title": "詩一首",
        "id": "14a14ade-5cc1-4581-a2f3-69612108f460"
    },
    {
        "author": "彭奭",
        "paragraphs": [
            "六龍極北瞻明主，三鳳河東愧腐儒。"
        ],
        "title": "句",
        "id": "8e8c680e-a897-4738-8c9d-3759fa335920"
    },
    {
        "author": "莫將",
        "paragraphs": [
            "從來姿韻愛風流，幾笑時人向外求。",
            "萬別千差無覓處，得來元在鼻尖頭。"
        ],
        "title": "呈南堂靜禪師",
        "id": "8e6983ae-a24d-4338-a01c-750bdf695a0c"
    },
    {
        "author": "陳子常",
        "paragraphs": [
            "爲成者十復爲終，終十還爲百里同。",
            "祇爲諸儒泥方法，不知起數總皆縱。"
        ],
        "title": "井田封建圖",
        "id": "b8a49c88-59c1-4daa-94c0-bceb5a623a53"
    },
    {
        "author": "左璵",
        "paragraphs": [
            "歡言赴幽期，作意理烟艇。",
            "曳纜松篁陰，未覺心地迥。",
            "捨舟登爽塏，微步水雲浄。",
            "扶輿登斯堂，遐眺方一騁。",
            "開軒納野色，秋思浩千頃。",
            "心隨片雲遠，目送孤鴻影。",
            "坐久襟宇寬，萬事詎容省。",
            "永願陪清游，棲身白鷗境。"
        ],
        "title": "題馬世功豁野堂",
        "id": "9ed69909-d5cd-4366-9be2-8fb7eb885415"
    },
    {
        "author": "胡汾",
        "paragraphs": [
            "輪中如有物，光外更無空。"
        ],
        "title": "句",
        "id": "0ad7dab9-a491-4b74-9ed6-4ac81e9564b1"
    },
    {
        "author": "种道人",
        "paragraphs": [
            "道成元未是，再至却須成。",
            "但看西行日，歸來一餉榮。"
        ],
        "title": "贈李用之",
        "id": "5d6dceff-88f7-43e0-ab2b-659fe786e168"
    },
    {
        "author": "熊蕃",
        "paragraphs": [
            "雲腴貢使手親調，旋放春天採玉條。",
            "伐鼓危亭驚曉夢，嘯呼齊上苑東橋。"
        ],
        "title": "御苑採茶歌十首  其一",
        "id": "12ae76b1-62be-4dbf-a7e6-d2592f30b48c"
    },
    {
        "author": "熊蕃",
        "paragraphs": [
            "采采東方尚未明，玉芽同護見心誠。",
            "時歌一曲青山裏，便是春風陌上聲。"
        ],
        "title": "御苑採茶歌十首  其二",
        "id": "e0e24c77-2040-4777-98c0-660943ad54fe"
    },
    {
        "author": "熊蕃",
        "paragraphs": [
            "共抽靈草報天恩，貢令分明使指尊。",
            "邏卒日循雲塹繞，山靈亦守御園門。"
        ],
        "title": "御苑採茶歌十首  其三",
        "id": "a37b950b-0e50-4acd-9ff6-affdf2ae72b4"
    },
    {
        "author": "熊蕃",
        "paragraphs": [
            "紛綸爭徑蹂新苔，回首龍園曉色開。",
            "一尉鳴鉦三令趣，急持煙籠下山來。"
        ],
        "title": "御苑採茶歌十首  其四",
        "id": "51578bc0-00d5-4782-9805-e7cbe77f16ed"
    },
    {
        "author": "熊蕃",
        "paragraphs": [
            "紅日新升氣轉和，翠籃相逐下層坡。",
            "茶官正要靈芽潤，不管新來带露多。"
        ],
        "title": "御苑採茶歌十首  其五",
        "id": "e59b4b28-3c98-4534-ba27-e3fd92c201e8"
    },
    {
        "author": "熊蕃",
        "paragraphs": [
            "翠虬新範絳紗籠，看羅春生玉節風。",
            "葉氣雲蒸千嶂綠，歡聲雷震萬山紅。"
        ],
        "title": "御苑採茶歌十首  其六",
        "id": "3761c3f5-3c6e-4081-8481-67e3c2782aaa"
    },
    {
        "author": "熊蕃",
        "paragraphs": [
            "鳳山日日滃非煙，賸得三春雨露天。",
            "棠坼淺紅酣一笑，柳垂淡綠困三眠。"
        ],
        "title": "御苑採茶歌十首  其七",
        "id": "d95fe041-5285-44c0-a0e8-cb209371d01e"
    },
    {
        "author": "熊蕃",
        "paragraphs": [
            "龍焙夕薰凝紫霧，鳳池曉濯带蒼煙。",
            "水芽只自宣和有，一洗槍旗二百年。"
        ],
        "title": "御苑採茶歌十首  其八",
        "id": "35332c1a-3446-43a2-9968-ef30be961e38"
    },
    {
        "author": "熊蕃",
        "paragraphs": [
            "脩貢年年採萬株，只今勝雪與初殊。",
            "宣和殿裏春風好，喜動天顔是玉腴。"
        ],
        "title": "御苑採茶歌十首  其九",
        "id": "2f14394e-c68e-46b5-b1f6-24662a90b4ea"
    },
    {
        "author": "熊蕃",
        "paragraphs": [
            "外臺慶曆有仙官，龍鳳纔聞制小團。",
            "爭得似金模寸璧，春風第一薦宸餐。"
        ],
        "title": "御苑採茶歌十首  其一○",
        "id": "19bcbecc-7fa9-41d5-92bf-e1f8532550f5"
    },
    {
        "author": "熊蕃",
        "paragraphs": [
            "注海銀成壑，浮空玉作堆。",
            "鼇翻三島出，鷲駕一峯來。",
            "塔影波摇動，鐘聲潮拍回。",
            "猶嗟禪伯老，虛人妙高臺。"
        ],
        "title": "登金山",
        "id": "bfd96518-e6d3-48f5-b52c-95a487ecaf12"
    },
    {
        "author": "熊蕃",
        "paragraphs": [
            "雨珠波上擲，霞錦浪中翻。"
        ],
        "title": "句  其一",
        "id": "83dd2dd3-1ea0-440b-b497-066a1c43dacf"
    },
    {
        "author": "熊蕃",
        "paragraphs": [
            "禹鑿隋穿今古利，吳檣楚楫去來空。"
        ],
        "title": "句  其二",
        "id": "b52712c5-d2a2-4830-aaf4-2cc7f48de79b"
    },
    {
        "author": "熊蕃",
        "paragraphs": [
            "僻疑昏有虎，靜怪曉無雞。"
        ],
        "title": "句  其三",
        "id": "c7f43194-fb9f-44ce-a2c6-8f6350a18b86"
    },
    {
        "author": "趙珂夫",
        "paragraphs": [
            "九鎖山藏一洞天，棲真大滌洞巍然。",
            "雲根石出仙人迹，天柱峰流漱玉泉。",
            "丹鳳岩前遊熟路，翠蛟亭上揖來賢。",
            "我兒禱旱朝龍井，一雨昭蘇大有年。"
        ],
        "title": "大滌洞天留題",
        "id": "723850db-302b-45cc-bb04-3481e91139c1"
    },
    {
        "author": "陳長方",
        "paragraphs": [
            "四海九州，如一戯具。",
            "運之失機，人與俱仆。",
            "嗟世小兒，坐旁窺觀。",
            "擬指其手，目動心寒。",
            "偉茲鄴侯，把握是器。",
            "南西北東，唯所欲置。",
            "先擣范陽，困賊兩河。",
            "遠猷不施，遺孽遂多。",
            "藉其餘智，指令李郭。",
            "尚洗甲兵，二都清廓。",
            "再造有唐，如漢子房。",
            "留封亦謝，高卧嵩陽。",
            "老居上宰，前星嵲屼。",
            "誠動昏庸，陰銷篡奪。",
            "寒暑迭運，今三百年。",
            "巖巖英風，儼若在前。",
            "我思古人，心焉密勿。",
            "偉茲鄴侯，才不世出。"
        ],
        "title": "李鄴侯贊",
        "id": "426a3c9b-faa0-45e8-9cc5-78f92455fda5"
    },
    {
        "author": "陳長方",
        "paragraphs": [
            "德宗貪功失君德，四海力欲干戈平。",
            "但喜馬公窘田悅，滔俊角出飛秋鷹。",
            "綿綿延延到希烈，乘間索賦無時停。",
            "涇師門外一朝起，舟中敵國又朱泚。",
            "倉忙出走幸奉天，大器傾移飜手爾。",
            "西平忠武根于天，奮身一旅當無前。",
            "東猘西虺致首尾，屹立左右相周旋。",
            "馬鳴蕭蕭嚮都鄙，師行引繩士如水。",
            "傳呼齊道相公來，談笑王城藏袖裏。",
            "包戈卧鼓含元廷，青天洗出妖祲清。",
            "遠坊窮巷鷄與犬，寂寂不驚刁斗聲。",
            "德宗胸中暗如墨，懷光效忠終反側。",
            "海內洶湧等沸羹，不有西平那復國。",
            "嗟乎西平誠功高，景鐘太常書勳勞。",
            "爲臣爾爾乃其職，慎勿滿假矜賢豪。"
        ],
        "title": "李西平畫像贊",
        "id": "defaced5-447d-4d6c-9661-07103632610f"
    },
    {
        "author": "陳長方",
        "paragraphs": [
            "虬鬚天人世不有，兩河股裂羣兇手。",
            "健兒誰復知大家，養子朝朝飲牛酒。",
            "廟堂坐論贊皇公，三鎮便同牛馬走。",
            "濯手爲雨噫爲風，斡旋六合臂運肘。",
            "奇章器僅等罍樽，公人中龍彼犬豚。",
            "數百年來號牛李，氣塞不堪今重論。",
            "感時念古寸心切，更覺會昌勳業尊。",
            "未應精爽焄蒿盡，試哦楚些招斷魂。"
        ],
        "title": "李衛公贊",
        "id": "305e0e06-d629-4ab8-9d56-2ed7170dda06"
    },
    {
        "author": "陳長方",
        "paragraphs": [
            "道如皎日，絲毫不隔。",
            "人自迷之，轉南爲北。",
            "寥寥千載，𧥄𧥄百家。",
            "精罷力憊，言多道遐。",
            "惟吾夫子，神交累聖。",
            "一念全德，千差盡正。",
            "發古關鍵，推與人同。",
            "學焉得此，作聖之功。",
            "浩乎無倪，體之甚邇。",
            "力扶斯文，仆而復起。",
            "我瞻遺像，非沒非存。",
            "傳之後裔，愈久彌尊。",
            "有功生民，不下神禹。",
            "非知道者，將誰告語。"
        ],
        "title": "程伊川贊",
        "id": "3cc820c0-8c22-4faf-ad8b-9979ccb73a2f"
    },
    {
        "author": "陳長方",
        "paragraphs": [
            "祖龍吐毒，烈火四焚。",
            "先王載籍，畢罹其屯。",
            "劉漢崛興，訪索丘墳。",
            "羣儒掇拾，百不一存。",
            "綿蕝之野，陋兮叔孫。",
            "胸謀腹斷，己學自尊。",
            "致彼古禮，寥落無聞。",
            "勇哉先生，絕類離倫。",
            "追千歲上，以禮立身。",
            "隠居關右，化行于民。",
            "賓嘉喪祭，唯古之循。",
            "坐令鄒魯，復見咸秦。",
            "巖巖泰山，烈烈秋暾。",
            "先生謹嚴，比德實均。",
            "嗟世習非，誠難具論。",
            "棄禮自快，紛其如雲。",
            "感今陳古，歌以斯文。",
            "庶由高躅，起我後昆。"
        ],
        "tags": [
            "泰山"
        ],
        "title": "張橫渠贊",
        "id": "9b2f9b62-590d-4ac1-9478-d1082c13cef5"
    },
    {
        "author": "陳長方",
        "paragraphs": [
            "幪頭疊足，歛目而禪。",
            "聞思盡處，當念超然。",
            "不起於座，遍羣生前。",
            "如行空月，影落百川。",
            "提孩念道，訪求知識。",
            "海山絕處，慈容忽覿。",
            "一俛仰間，今吾非昔。",
            "回首百城，山川歷歷。",
            "大士儼若，非空非有。",
            "毀讚莫及，孰衛孰守。",
            "唯此力人，雄風赳赳。",
            "是亦孔門，禦侮之友。"
        ],
        "title": "聞思大士入定相善財童子致恭揭諦神後衛因爲之贊",
        "id": "1f7fe595-67c6-4340-889a-ccfc83c19389"
    },
    {
        "author": "陳長方",
        "paragraphs": [
            "北方之神非此形，世俗强爲圖其真。",
            "天一生水罔與冥，草玄揚雲知彼情。"
        ],
        "title": "真武贊",
        "id": "56f845dd-5afb-4225-a57c-8da84b6451be"
    },
    {
        "author": "陳長方",
        "paragraphs": [
            "子房非漢臣，憫世爲一起。",
            "借力用沛公，東西唯所指。",
            "注措豈因黄石書，出處非由赤松子。",
            "博浪沙中擊祖龍，欲報君仇遑恤己。"
        ],
        "title": "張子房",
        "id": "8b5950d9-e17c-45c6-9b3b-3e21f7e214ad"
    },
    {
        "author": "陳長方",
        "paragraphs": [
            "赤符兆此水，黄圖蒙楚氛。",
            "上天眷李氏，未許鯨鯢吞。",
            "胚胎出仁人，來佐文皇孫。",
            "如鳳不鷙搏，坐使衆鳥君。",
            "奉天累卵危，柱石繄公存。",
            "奈何兒曹癡，但侈李渾勳。",
            "或云詔令下，雪泣山南軍。",
            "瑣瑣計功閥，淺識難與論。",
            "君看商辛罪，詎可臣周文。",
            "朝有一微子，國勢南山尊。",
            "道大與時背，晚棄天之垠。",
            "溟渤泄毫芒，世已高清芬。",
            "窮通一吷耳，止止毋重云。"
        ],
        "title": "陸宣公",
        "id": "42933b9c-e4ba-4ed1-9d8e-c633085aca18"
    },
    {
        "author": "陳長方",
        "paragraphs": [
            "三年不相面，思君夕十起。",
            "君趨大江東，此情隨逝水。",
            "仲尼方過宋，亦主司城子。",
            "欲行平生言，詎知不由此。",
            "男兒一語契，發軔見千里。",
            "崎嶇馬迹間，輸誠勞舌齒。",
            "浩歌歸去來，長劍無須倚。"
        ],
        "title": "寄黄端冕時從張丞相幕中",
        "id": "415c474b-2820-4f29-9eb9-0225045006a2"
    },
    {
        "author": "陳長方",
        "paragraphs": [
            "我貧如曲逆，甕牖門垂席。",
            "莽蒼且三餐，鵬鷃俱自適。",
            "功業薰天地，等是一戲劇。",
            "高堂親鵠髮，甘脆尚謀食。",
            "空餘聖門事，黽勉愧强力。",
            "前修皎日星，一一是標的。",
            "未敢如求賜，自畫兼願息。"
        ],
        "title": "文儒見和四詩欽歎高妙謹用韻爲答卒章問訊汝霖幸呈似也  其一",
        "id": "c3bc9eba-9f4b-4033-a6f6-bf61b74c8ed2"
    },
    {
        "author": "陳長方",
        "paragraphs": [
            "公居吳淞濱，聲名到童兒。",
            "弓旌羔雁招，尚落滄海遺。",
            "淡然如秋容，杳渺無津涯。",
            "扁舟載西子，獨此見子皮。",
            "兼收及我輩，一視白與緇。",
            "他年高士傳，讀者當見思。",
            "不但首陽士，廉稱百世師。"
        ],
        "title": "文儒見和四詩欽歎高妙謹用韻爲答卒章問訊汝霖幸呈似也  其二",
        "id": "23969723-5349-4bf6-89bf-ab7d22c42b67"
    },
    {
        "author": "陳長方",
        "paragraphs": [
            "記公當日事，天上冠羣英。",
            "偕計旅庭實，稚齒先飛聲。",
            "胸中五色絹，補衮澤斯民。",
            "云胡卷而歸，不效岐山鳴。",
            "翛然脫外累，志尚惟清寧。",
            "坐使嘉穀富，無復生蝗螟。",
            "因公古人風，併得千載情。"
        ],
        "title": "文儒見和四詩欽歎高妙謹用韻爲答卒章問訊汝霖幸呈似也  其三",
        "id": "99313f19-ea6c-4a1e-a909-ca8d48e919bc"
    },
    {
        "author": "陳長方",
        "paragraphs": [
            "好在蘇夫子，琴書安穩不。",
            "尺書寄雙鯉，一一無沉浮。",
            "不見才幾日，沃若桑已稠。",
            "應與曜菴人，靜話同茶甌。",
            "目送歸飛鴻，縹渺天南頭。",
            "趣合略畦畛，道同當共謀。",
            "何時暫來旋，促駕毋停輈。"
        ],
        "title": "文儒見和四詩欽歎高妙謹用韻爲答卒章問訊汝霖幸呈似也  其四",
        "id": "0f79a116-d132-442a-8c7c-6fd5ee85b0c0"
    },
    {
        "author": "陳長方",
        "paragraphs": [
            "秦刑次骨政如虎，六合瓦分訪前主。",
            "龍蛇五年垓下定，尺地寸天皆漢土。",
            "青門抱甕等齊民，齎志肯教重屈身。",
            "採薇昔日首陽下，豈謂周武慙商辛。",
            "爲臣委質貳乃辟，况我陪封存故國。",
            "不知荒虐但知君，可卷隨人心匪席。",
            "每開汗簡爲潸然，出處真成不愧天。",
            "袖手叵堪餘伎癢，往弔酇侯消未然。",
            "高皇漫道羣雄祖，何似蕭王更英武。",
            "一相不能推赤心，終至遭君玩掌股。",
            "君不見臧文仲，厚祿知賢不能共。",
            "千古難辭竊位譏，我爲酇侯還忸怩。"
        ],
        "title": "讀蕭相國傳嘉召平出處之合義作召平詩",
        "id": "b3a9b9e8-27b9-42ad-a843-c9e13ceebdd7"
    },
    {
        "author": "陳長方",
        "paragraphs": [
            "阿衡專美有商初，誰氏彷彿前規橅。",
            "漢末諸君憤城狐，外召紹卓爲韓盧。",
            "毒流三輔被京都，鈇鑕至乃誅無鬚。",
            "紛紜少定淚塢誅，諸君自名穀與孤。",
            "海內各各援鼓桴，才如粟毛爭馳驅。",
            "孔明高卧南陽廬，視之過前初若無。",
            "三顧幡然去枌榆，實類有莘彼丈夫。",
            "玄德沒地存孤雛，昏暗僅比曹丕奴。",
            "扶之立國西南區，君臣內外靡咨吁。",
            "茲事可直桐宮居，孔明乃古阿衡徒。",
            "何人欲並齊夷吾，是將魚目方璠璵。",
            "九原可作誰歸與，嗚呼斯人真起予。"
        ],
        "title": "孔明",
        "id": "aff1cd11-0ef5-4841-9f3b-f76160852080"
    },
    {
        "author": "陳長方",
        "paragraphs": [
            "前身道林後曹覇，筆下馬生非可畫。",
            "心賞神駿今繪神，戲弄丹青疑造化。",
            "風鬃霧鬣何足云，電行山立更逼真。",
            "脫遺皮毛見驥德，妙處了非由寫形。",
            "兔園喜事佳公子，王濟風流略相似。",
            "畫中一見猶好之，不但千金致燕市。",
            "明窗展拭須韻語，杜陵無人欲誰付。",
            "鄧公驄馬二三羣，夢想風標覬神遇。",
            "此詩此畫今不逢，見畫與詩元自同。",
            "誰知一洗凡馬句，今在生綃半幅中。"
        ],
        "title": "題趙坦之唐人所畫二馬",
        "id": "3e4d84ac-9811-4c0f-9b89-d4437481d0bc"
    },
    {
        "author": "陳長方",
        "paragraphs": [
            "文皇光明大式圍，招來羣策常低眉。",
            "恩流動植到肌骨，民心與作邦家基。",
            "歲月日逝閲天寶，樁撞家居恣纖兒。",
            "婦后一日投三子，內間更納壽王妃。",
            "三綱俱紊今若此，漁陽叛將來猶遲。",
            "騎騾入蜀事慘惻，靈武即位尤堪悲。",
            "五郎父子較名義，直與安史分毫釐。",
            "若非貞觀基局牢，分披已作周東西。",
            "臨淮電擊亦漫爾，汾陽韜畧將何爲。",
            "後來更出顔元輩，深詞大刻中興碑。",
            "艱難不少念厥祖，坐蒙前福仍夸毗。",
            "鑑觀陳迹動歎息，願上文王聖德詩。"
        ],
        "title": "讀張文潜黄魯直中興頌有作",
        "id": "26ff4205-1102-406c-906d-4d4e3a8123ed"
    },
    {
        "author": "陳長方",
        "paragraphs": [
            "不辨干將與莫耶，仗之使我心無邪。",
            "光芒紫氣射牛斗，知音今不乏張華。",
            "百鍊精剛歐冶手，一仗尚能清九有。",
            "有時陰靄天地昏，匣中飛電金蛇走。",
            "切玉如泥未足珍，終當化去烏足神。",
            "願與朱雲斬邪佞，豈甘埋沒延平津。",
            "莫道承平便無用，長使姦雄毛骨竦。",
            "上决浮雲日月明，疾視羞爲一夫勇。"
        ],
        "title": "古劍行",
        "id": "6f1f6cec-c096-4850-84f2-ed351787fbe4"
    },
    {
        "author": "陳長方",
        "paragraphs": [
            "我行江南江北山，真賞會心那可數。",
            "獨愛黄陵古廟前，四水粘天迷浦溆。",
            "胸中歷歷着山川，有句如枝不容吐。",
            "欲將寫作無聲詩，筆底愧非韋與許。",
            "今年南走到閩越，歸踏雪峯由後路。",
            "蛇行山腹動十里，屏列奇峯疑八柱。",
            "連雲直擬穿天心，飛瀑橫看如急雨。",
            "盤渦雷吼又奔注，小立只憂蛟鰐怒。",
            "何異周南太史家，西上九疑東訪禹。",
            "君能點染出江山，造物鑪錘困掀侮。",
            "李成不作郭熙死，誰謂今人不如古。",
            "五日一水十日石，得意無煩用心苦。",
            "君觀宋迪傳深趣，元在頹牆破環堵。",
            "正如草聖得神逸，擔夫爭道公孫舞。",
            "吾言有味君細聽，領畧當同少林祖。"
        ],
        "title": "贈畫者徐琛",
        "id": "870fecfb-68aa-492a-abb5-f8305fa03ca2"
    },
    {
        "author": "陳長方",
        "paragraphs": [
            "君不見何曾萬錢不下筯，一食淋漓汙刀俎。",
            "又不見王濟春醪人抱甕，盈缶蒸豚漬人乳。",
            "百年光景電畫水，口腹何須事如許。",
            "夫君景德公侯家，鳴鐘列鼎相矜誇。",
            "奈何烏帽嵌岩底，栽松藝菊餐烟霞。",
            "年來刪薙到口腹，不待聞韶便忘肉。",
            "前身知是永禪師，想似當年房相國。",
            "庖厨漸遠世緣輕，定水泓澄久更明。",
            "蒲團好究風幡句，率陀未是公歸處。",
            "一日還家不移步，方信今吾了非故。",
            "作詩相賀雜苦語，愛人以德吾非據。"
        ],
        "title": "邊公明盡屏葷茹因成古風約叔度良佐周翰同賦公明學佛而不專意性理故及之",
        "id": "64aca3eb-c7ad-4c02-b045-4e2e36dbab68"
    },
    {
        "author": "陳長方",
        "paragraphs": [
            "歸袂飄飄舉，春風催去船。",
            "又爲旬日別，已覺寸心懸。",
            "詩社須摩詰，兄家念惠連。",
            "千金輕一諾，季布豈空傳。"
        ],
        "title": "別葉子",
        "id": "a97f66cc-2f01-44ba-8899-28d724be73cf"
    },
    {
        "author": "陳長方",
        "paragraphs": [
            "道史詞華麗，蘭臺地望高。",
            "鴛行方接翼，牛刃極吹毛。",
            "豈料飛梭語，長令空谷逃。",
            "棲遲俄委化，驚惋首重搔。"
        ],
        "title": "王正自挽詩  其一",
        "id": "acc5fcaf-6e37-470e-9d71-b2426237409a"
    },
    {
        "author": "陳長方",
        "paragraphs": [
            "登門纔幾日，祖奠亦歔欷。",
            "毀譽付公是，游談空昨非。",
            "厲階由怨府，意廣數危機。",
            "世味元如許，休嗟志願違。"
        ],
        "title": "王正自挽詩  其二",
        "id": "e652d139-c5e2-4e98-b05a-b83bde1c059f"
    },
    {
        "author": "陳長方",
        "paragraphs": [
            "今世稱能吏，如君第幾人。",
            "銅章恩屢易，象板命惟新。",
            "華表歸無日，泉臺冷不春。",
            "承家在諸子，勉力紹前塵。"
        ],
        "title": "楊漢公挽詞二首  其一",
        "id": "271b67da-ed7d-4cd4-91e7-272e207ae3fe"
    },
    {
        "author": "陳長方",
        "paragraphs": [
            "一日官聯舊，千秋事契存。",
            "窆棺蕭寺側，築屋白雲根。",
            "綿力慚無助，丹心徒重論。",
            "凄凉楚些韻，誰解與招魂。"
        ],
        "title": "楊漢公挽詞二首  其二",
        "id": "2995dd04-18e8-46b4-adc5-adace51be250"
    },
    {
        "author": "陳長方",
        "paragraphs": [
            "南來仙驥一回翔，古墨丹砂併送將。",
            "從此微軀常得健，學君揮翰詎能忘。",
            "霜寒碧澗行蹤少，月落青林去夢長。",
            "相見只愁俱白髮，敢辭不飲負清觴。"
        ],
        "title": "去冬因元鎮有見懷詩草草用韻錄上併謝妙藥名墨之惠",
        "id": "7a2c71fb-76ed-4b16-ba9a-36dd7f5e3503"
    },
    {
        "author": "陳長方",
        "paragraphs": [
            "數年美政在棠陰，考績如公合賜金。",
            "莫問逢迎妨俗眼，但知惠愛盡吾心。",
            "攀車共願輪生角，追路端如鹿走林。",
            "我亦一廛清霅尾，慚無妙筆寫徽音。"
        ],
        "title": "送李尹叔解印",
        "id": "b4ae0c6d-0a87-434f-bada-94e7c5a99024"
    },
    {
        "author": "陳長方",
        "paragraphs": [
            "吳中耆舊固無多，底事年來病作魔。",
            "無妄那知能召疾，蹈仁誰謂反傷和。",
            "阻操几杖候安否，宜遣音書問若何。",
            "不藥行將致康復，銅人公可手摩挲。"
        ],
        "title": "寄胡仲連三丈",
        "id": "1d523053-81c2-43f2-9ec1-cfe44ae7fda1"
    },
    {
        "author": "陳長方",
        "paragraphs": [
            "處處君書畫，難堪淚雨沱。",
            "如何遵養力，不似世緣多。"
        ],
        "title": "觀亡弟同之書札感懷",
        "id": "0990239a-9eaa-42e7-9569-e242f9b3e46c"
    },
    {
        "author": "陳長方",
        "paragraphs": [
            "紙上遺書字宛然，千年微意有誰傳。",
            "曾將靈鑰開關鈕，珍重成周二老賢。"
        ],
        "title": "書中庸示邊周翰",
        "id": "b1c37147-6778-47cf-b50e-b725cec7960c"
    },
    {
        "author": "陳長方",
        "paragraphs": [
            "輟洗高陽一酒徒，沛公雅意在雄圖。",
            "終煩前箸還銷印，王表知君淺丈夫。"
        ],
        "title": "酈生長揖",
        "id": "47833140-26a2-4a42-ac2f-5c652eaf5721"
    },
    {
        "author": "陳長方",
        "paragraphs": [
            "樂極生悲倚瑟歌，一言悟主亦何多。",
            "晏嬰往日規齊景，廷尉風流更不磨。"
        ],
        "title": "張釋之諫文帝",
        "id": "fa223757-c888-414f-bd18-4a79075e746a"
    },
    {
        "author": "陳長方",
        "paragraphs": [
            "黄四娘家花滿蹊，姓名因寄杜陵詩。",
            "孟堅父子編摩久，符璽中郎竟爲誰。"
        ],
        "title": "霍光賞符璽郎",
        "id": "f779293e-eda5-491e-8d9c-cd04b2deb019"
    },
    {
        "author": "陳長方",
        "paragraphs": [
            "黼座天臨粉黛中，苑前過馬貌惟恭。",
            "那知漠北休屠子，前古由余可比蹤。"
        ],
        "title": "金日磾見馬",
        "id": "019fd336-ce64-43ff-a08b-41a604ae94e6"
    },
    {
        "author": "陳長方",
        "paragraphs": [
            "倉惶環柱祖龍子，失筯驚雷劉使君。",
            "肯信綠眉蟬鬢客，當熊意氣壓三軍。"
        ],
        "title": "馮倢伃",
        "id": "6a42f001-5d4c-41e4-ad64-6ffad492008a"
    },
    {
        "author": "陳長方",
        "paragraphs": [
            "巫峽江邊歲屢更，漢宮日月亦崢嶸。",
            "此身端可清邊患，誰惜龍沙以北行。"
        ],
        "title": "王昭君",
        "id": "ed2db163-5ee6-4f89-84dc-d668eced8e22"
    },
    {
        "author": "陳長方",
        "paragraphs": [
            "夷甫清言百不知，山公日醉習家池。",
            "晉朝將相元如此，石勒劉淵自奮飛。"
        ],
        "title": "山簡習池",
        "id": "b7054f50-dfd7-4247-94af-97df33cde808"
    },
    {
        "author": "陳長方",
        "paragraphs": [
            "引鑑能知天下肥，此時未納壽王妃。",
            "龍眠解向丹青裏，寫出開元治亂機。"
        ],
        "title": "明皇覽鑑妃子剪髮圖",
        "id": "9c15693c-4117-45d3-b50a-1d0e38b99cd6"
    },
    {
        "author": "陳長方",
        "paragraphs": [
            "微言固已成糟粕，紙上形容轉更踈。",
            "要識平生真面目，百無所似若爲書。"
        ],
        "title": "胡少明兩書索二程先生畫像寄小詩二首  其一",
        "id": "4517b876-946d-4021-ae97-dca606b6ba66"
    },
    {
        "author": "陳長方",
        "paragraphs": [
            "牛首蒙倛兩誤傳，與人同處最難言。",
            "孟軻出語不驚坐，熟復方能知委源。"
        ],
        "title": "胡少明兩書索二程先生畫像寄小詩二首  其二",
        "id": "58aeda1b-a7fd-48f0-8bdb-8a43f2305bbf"
    },
    {
        "author": "陳長方",
        "paragraphs": [
            "故人漂泊客江鄉，夜雨相思夜更長。",
            "經歲不來來又去，端如鴻燕遞相望。"
        ],
        "title": "懷少明  其一",
        "id": "27122c90-83d0-4da3-bf7c-a77f5864e9f4"
    },
    {
        "author": "陳長方",
        "paragraphs": [
            "江蘆葉葉生秋思，相對閑窗伴晚風。",
            "想得塗菘胡伯武，此時情味與誰同。"
        ],
        "title": "懷少明  其二",
        "id": "d7cc3658-299c-425f-ad84-3c6fdce882da"
    },
    {
        "author": "陳長方",
        "paragraphs": [
            "若道平生未始離，誰知此語已成非。",
            "饒君向此知端的，未免猶成我與伊。"
        ],
        "title": "答虞明中",
        "id": "35f0d90d-94cc-4fbe-99d0-850d59cb1fe5"
    },
    {
        "author": "陳長方",
        "paragraphs": [
            "欲知天理即私心，切莫將來兩處尋。",
            "翻手爲雲覆手雨，只今猶昔昔猶今。"
        ],
        "title": "示弟",
        "id": "a716eb0c-c9cf-473a-bcd2-308a81866e13"
    },
    {
        "author": "陳長方",
        "paragraphs": [
            "浮雲聚散復西東，此處容君一線通。",
            "全體露時如不領，問君何日解相逢。"
        ],
        "title": "觀雲",
        "id": "7c894b09-1e42-4c44-b574-aaadbf6d6f40"
    },
    {
        "author": "陳長方",
        "paragraphs": [
            "卧嚙枯萁對晚風，微勞畎畝未須雄。",
            "吾君痛迫劉文叔，好試當年新野功。"
        ],
        "title": "題牛圖",
        "id": "76d93f66-3627-4cf1-8e49-e61fe4d5c714"
    },
    {
        "author": "陳長方",
        "paragraphs": [
            "畫史含毫欲下時，筆端新意有誰知。",
            "滿山羖䍽燕然北，快取奇功慎莫遲。"
        ],
        "title": "牧羊圖",
        "id": "bab5207e-890e-4233-87c4-a6c7bd9a3132"
    },
    {
        "author": "陳長方",
        "paragraphs": [
            "昭陵一入見無從，鎸石猶將贋本供。",
            "八法典刑今在此，華山天外立三峯。"
        ],
        "title": "題定武本蘭亭  其一",
        "id": "754086d3-7a98-49d5-a646-0e7ea0396a65"
    },
    {
        "author": "陳長方",
        "paragraphs": [
            "不須苦恨厭家雞，自是鹽車後月題。",
            "弄筆數行書紙背，莫教人喚庾安西。"
        ],
        "title": "題定武本蘭亭  其二",
        "id": "a4c2fe80-3816-4a94-be3c-213315545ebd"
    },
    {
        "author": "陳長方",
        "paragraphs": [
            "此甥此舅兩風流，翰墨相傳不誤投。",
            "大似曹溪付衣鉢，臨池他日看銀鉤。"
        ],
        "title": "題定武本蘭亭  其三",
        "id": "452c9b26-bb70-4975-898d-00475b786956"
    },
    {
        "author": "陳長方",
        "paragraphs": [
            "葉子哦詩風雨寒，時時和墨摇筆端。",
            "江山萬里入寸紙，杳靄孤鴻殘照閒。",
            "滄洲散髮徑欲往，已覺置我江之干。",
            "一身幺麽僅如許，胸次奈君湖海寬。",
            "酒狂稍稍芒角露，掃出怪石蒼松盤。",
            "他人崎嶇作能事，君獨笑談聊一戲。",
            "青鞋布襪自尋山，四十無家疑度世。",
            "莫歌長鋏歸來乎，不須苦吟頻撚鬚。",
            "但將美酒澆磈磊，里社年豐皆可酤。",
            "醉來橫眠醒讀書，長康非癡君豈愚。",
            "身閒無事肯過我，更作天姥當庭除。"
        ],
        "title": "歌贈葉季質",
        "id": "7bdef0c7-cf97-4f29-9766-75db14b7372c"
    },
    {
        "author": "陳長方",
        "paragraphs": [
            "風流王右轄，蕭散鄭丹邱。",
            "此事今難再，如公可並遊。",
            "千篇詩價重，十日酒船浮。",
            "聖主方東幸，山中莫滯留。"
        ],
        "title": "和葉季質以唐律兩篇見屬",
        "id": "43eab77d-0373-4e85-b396-3ea3895b187a"
    },
    {
        "author": "陳長方",
        "paragraphs": [
            "吳城磊落見長身，屈指文章第幾人。",
            "歲月消磨百年後，音容間絕九泉新。",
            "慚無健筆作佳傳，空對遺編獨慘神。",
            "符也克家端的否，會須收拾寄蒼珉。"
        ],
        "title": "書楊舜韶詩後",
        "id": "0c027b0f-3278-4aa7-acb0-722c8e67d56d"
    },
    {
        "author": "陳長方",
        "paragraphs": [
            "閒花亂蕊競紅青，誰信風光不繫停。",
            "問此果能知逝者，便須觸處盡相應。"
        ],
        "title": "問學有感",
        "id": "0c918808-bc01-4bf6-ae3b-f7778bd7a117"
    },
    {
        "author": "李石",
        "paragraphs": [
            "荷花湖上船，松影沙外渡。",
            "松行又九里，凉蘚引深步。",
            "石橋枕溪斜，中有入山路。",
            "意行忘屈曲，拄杖扣層戶。",
            "入門已欣然，但恐所見阻。",
            "更須上高樓，霽影蒙薄霧。",
            "急風層巔起，霧破山缺處。",
            "青林一點明，炯炯白鳥度。",
            "獨坐不須禪，山水得妙悟。"
        ],
        "title": "九里松",
        "id": "5e5d4858-f43e-45fa-9066-b5ce7121a55f"
    },
    {
        "author": "李石",
        "paragraphs": [
            "丹砂山中期，交梨海上約。",
            "崎嶇九折坂，準擬一丸藥。",
            "至今山仙翁，已跨紫霄鶴。",
            "鶴去當歸來，塵世憶如昨。",
            "天使自天降，招去遊五岳。",
            "洞府日月長，流水花片落。",
            "我來似天意，一官不足縛。",
            "道氣迄未充，何以痊瘴惡。",
            "雲霞閟靈蘂，霧雨罩仙萼。",
            "臭稗雜菁英，凡草混荃若。",
            "未免七十毒，誰敢試口嚼。",
            "上焉憂國病，下者念民瘼。",
            "安得如昔人，一舉翔寥落。"
        ],
        "title": "山圖",
        "id": "5f64be70-dad3-4fcf-83ee-a1fc347f2148"
    },
    {
        "author": "李石",
        "paragraphs": [
            "兼金必貴雙，玨玉不獨隻。",
            "嫣然彼叢生，佳處亦求匹。",
            "沙寒水成練，雪洞山立壁。",
            "春回小洛陽，淑氣自融液。",
            "主人似維摩，拈花許入室。",
            "不礙清浄眼，粉黛眩青赤。",
            "聯香颯輕吹，並影旭朝日。",
            "有如猗蘭心，相同不相敵。",
            "偶來飲此酒，對花情有激。",
            "試哦常棣章，反經道如一。"
        ],
        "title": "同鄧使君賞雙頭牡丹",
        "id": "8dd1c682-04ab-46b1-bf13-d7f8ebdd0a0c"
    },
    {
        "author": "李石",
        "paragraphs": [
            "少休大夫封，應夢上公祿。",
            "向來巖壑姿，高節媲青竹。",
            "低徊文繡地，自謂遷進速。",
            "邇者爲客卿，翰苑文史足。",
            "炎炎雖可鄙，炳炳有足錄。",
            "一朝汙濁流，錢券滿吾蜀。",
            "童山要進取，萬石壓車軸。",
            "通侯寵富民，都尉侈搜粟。",
            "雖蒙須臾榮，不蓋平生辱。",
            "社櫟乃天全，不及不才木。",
            "春秋戒求名，吾詩紀山麓。"
        ],
        "title": "黎墨",
        "id": "e8131920-474f-4283-95bd-b9d900c77ab9"
    },
    {
        "author": "李石",
        "paragraphs": [
            "有子固可賀，無子誰爲羞。",
            "堯聖傳世念，厲醜似己憂。",
            "有子與無子，人事天爲謀。",
            "王家烏衣巷，葉葉追前修。",
            "乃翁萬卷書，一一手校讎。",
            "厚恕命爾名，萬金美田疇。",
            "種德日復日，藨蔉期深秋。",
            "字表名所出，遠意孔與周。",
            "陶公責端宣，晉人警師仇。",
            "君家膝上郎，有如昔徐侯。",
            "富貴二雛語，豈有卑微休。"
        ],
        "title": "王顯之求名其二子曰忠厚曰忠恕",
        "id": "1f5c8e47-58cc-48c2-b8f2-511f094216f4"
    },
    {
        "author": "李石",
        "paragraphs": [
            "阿師從何來，最是兩肩苦。",
            "一頭載梵書，一頭荷慈母。",
            "至今江上松，東西隨仰俯。",
            "此松豈有情，摩頂記佛語。",
            "松根白衣僊，日夜瑞光吐。",
            "翩然紫霄上，蟄龍起雷雨。",
            "我來悟前緣，父老指環堵。",
            "風花即几席，經草隨步武。",
            "重栽渺生意，合抱階尺土。",
            "他年十八公，此地記初祖。"
        ],
        "title": "西堂前老松狀如偃蓋或云即摩頂松也松産茯苓爲人竊去松今不存因栽數小松補其處書此詩壁上",
        "id": "a7ea0b18-d984-4290-b2f4-40ebc14ac132"
    },
    {
        "author": "李石",
        "paragraphs": [
            "榮枯一氣內，造化本自公。",
            "春花與秋蔕，孰云有不同。",
            "試看木芙蕖，雨露滋芳叢。",
            "嫣然生百巧，秀色傾房櫳。",
            "婢子有不愜，偃蹇霜枝紅。",
            "溪柳疎其西，池荷亞其東。",
            "等作一物看，曾是煩春工。",
            "開闔寓至理，歲事號秋風。",
            "惟有桃李場，感歎無言中。"
        ],
        "title": "木芙蓉",
        "id": "79dd3d1c-7fad-4be3-9b66-4ebfe4131c6a"
    },
    {
        "author": "李石",
        "paragraphs": [
            "大江拆兩股，小江分一支。",
            "秋水七八月，老蟆喜持頤。",
            "往往自誇大，未覺海若嗤。",
            "灌溉雖小惠，湮溺已可危。",
            "父老指水跡，棲苴掛林枝。",
            "高田混坑谷，漠漠沙風吹。",
            "城堞不數步，長堤漫委蛇。",
            "我非河洛想，頗爲梁益悲。",
            "神禹豈不到，吾蜀幾爲池。",
            "人日有故事，敢後壺漿期。",
            "野叟餽魚兔，鼓舞亦致詞。",
            "一笑謝父老，何由救民饑。",
            "但得麥早熟，眼底無瘡痍。",
            "老守爲爾醉，燈火江之湄。",
            "老蟆亦放光，跳月天南垂。"
        ],
        "title": "人日集蟆頤視堰",
        "id": "0467bd35-4770-47bf-9fd6-84740cdd82ec"
    },
    {
        "author": "李石",
        "paragraphs": [
            "方春花氣蘇，誰忍犯霜曉。",
            "漫山千樹桃，縮頸聽春鳥。",
            "獨此開數株，此桃也不小。",
            "晨霞碎林霏，絳雪壓枝裊。",
            "梅魂正零落，月影夜悄悄。",
            "陳新接物態，俯仰映池沼。",
            "蓬萊有大桃，歲月較多少。",
            "自從偷兒得，弱水隔浩渺。",
            "且與傾綠尊，乍見喜圍繞。",
            "尚有芥子微，須彌寄毫杪。"
        ],
        "title": "小桃",
        "id": "d542765a-b28b-48a3-8ad1-d5d53df9f042"
    },
    {
        "author": "李石",
        "paragraphs": [
            "雪打窗外竹，共卧窗間床。",
            "起來忍饑凍，對坐唯爐香。",
            "寫之三尺琴，遶屋聲琅琅。",
            "相從無此好，要俶西山裝。",
            "西山接飛鴻，路入雲水鄉。",
            "六月餘積雪，冬木含春芳。",
            "羣仙競來往，御風騎鳳凰。",
            "我昔曾見之，瞳子瞭且光。",
            "張子長鬣師，沆瀣入肺腸。",
            "爲取橋下履，仍傳枕中方。",
            "此時覓刀圭，念我雙鬢蒼。"
        ],
        "title": "送張道士遊西山至道觀",
        "id": "b9db4684-c61d-4cc0-8aa6-19e8e51b401d"
    },
    {
        "author": "李石",
        "paragraphs": [
            "憶昔官博士，所得英俊多。",
            "斥去典蜀學，蜀士煩搜羅。",
            "二井轉轆轤，猶能挹餘波。",
            "袍子白紛紛，有如鏡重磨。",
            "愛汝似二父，此地曾經過。",
            "分職有十師，聖門嚴四科。",
            "儻非一萬卷，難取三百禾。",
            "我有十詠詩，考古煩吟哦。",
            "鼓鐘樂高文，羽翼崇雄軻。",
            "似聞禮殿栢，久矣尋斧柯。",
            "古物天爲惜，蒸薪鬼所呵。",
            "堂堂公議地，歲月窮羲娥。",
            "忍此恣橫說，後來敢誰何。",
            "我集四庫書，琬琰藏洛河。",
            "此外有石經，參酌正舛訛。",
            "熟讀懋汝學，師友相切磋。",
            "汝有屋三間，竹墅連松坡。",
            "日夜望汝成，門戶高嵯峩。",
            "我貧自有道，一竿釣漁蓑。",
            "後生問老子，守死山之阿。"
        ],
        "title": "送浩姪成都學官",
        "id": "b7922a44-5b25-4d8a-8b76-6164e63f8d07"
    },
    {
        "author": "李石",
        "paragraphs": [
            "我昔擇師友，所至多朋儔。",
            "道義自然合，如以膠漆投。",
            "一官既已得，勢利尋戈矛。",
            "向者市道交，日親成日讎。",
            "僅餘山林士，共結方外游。",
            "一語不及俗，自是無悔尤。",
            "况乃生死事，同參無異謀。",
            "何暇及汝曹，惴惴性命憂。",
            "此間地步窄，椰子包山丘。",
            "三山妙僧傑，道眼寬處求。",
            "憐我本逐客，饑凍妻孥羞。",
            "有如呼雲鶴，拍拍青泥溝。",
            "儻非香火緣，詎肯相恤收。",
            "阿璋栴檀林，手挽銀河流。",
            "便欲洗俗輩，歡喜解我愁。",
            "阿興兩隨我，五湖盟白鷗。",
            "對師思亡友，中書爛銀鈎。",
            "阿鑑殊可人，出世依大侯。",
            "禪學瑄演輩，圭峯家法優。",
            "人人蹴龍象，一笑風馬牛。",
            "死鼠豈鳳食，徒然嚇鵂鶹。",
            "行藏汝自用，吾生去來休。"
        ],
        "title": "病中謝三山問訊",
        "id": "de8ae5a3-f073-4284-9eeb-1238b60f2601"
    },
    {
        "author": "李石",
        "paragraphs": [
            "前時布穀鳴，早種不入土。",
            "翻然變陰沴，兩旬作淫雨。",
            "半夜水囓堤，一决不及禦。",
            "貧民無燈火，下牀已沒股。",
            "曉登樹杪呼，出沒見屋膂。",
            "舟車或幸災，桂玉豈易煮。",
            "天數苟有定，民患誰適與。",
            "我窮一席地，此憂豈暇汝。",
            "爲汝愁天公，閉戶不欲語。"
        ],
        "title": "大水寓武信二首  其一",
        "id": "227a7d1f-dc09-4138-a31d-d480685167b0"
    },
    {
        "author": "李石",
        "paragraphs": [
            "民無穴居智，不如彼狐狸。",
            "奔流决戶入，尚懷囊橐資。",
            "倉卒老穉計，共此高樹栖。",
            "茫茫無舟筏，渺渺失陵陂。",
            "號呼性命急，千鈞懸一絲。",
            "引手幸免魚，十五爲流尸。",
            "古今民父母，唯有愷悌詩。",
            "吾詩本不作，聊以箴厥堤。"
        ],
        "title": "大水寓武信二首  其二",
        "id": "79c08cba-ed4a-45ce-8cbe-0f9dcf9371b1"
    },
    {
        "author": "李石",
        "paragraphs": [
            "漆器侈初俗，長袖喧都城。",
            "如何古邃殿，天開垂日星。",
            "奇奇與怪怪，惝怳不識名。",
            "我嘗閲此畫，肇自齊永明。",
            "人間務備物，未易窮丹青。",
            "憶昨因郊丘，盛禮嚴天庭。",
            "器服各異數，如此係大成。",
            "仰瞻萬乘聖，遠想三代英。",
            "蟣蝨容著足，鴛鷺參結綪。",
            "西歸訪江梅，鈞天夢初醒。",
            "心焉感此畫，眼角泫欲零。",
            "所見恐未夥，蜀都問君平。"
        ],
        "title": "齊人畫禮器",
        "id": "774401d4-4657-4551-b2b4-f473a4a77272"
    },
    {
        "author": "李石",
        "paragraphs": [
            "送客涪水上，我家珠水湄。",
            "我適歸未得，此別那不思。",
            "高才府從事，芙蕖映清池。",
            "堂堂萬卷書，樂此簿領卑。",
            "公退得繞膝，戲綵笑脫頤。",
            "山路宿雨乾，籬落黄橘垂。",
            "歸鞍三百里，處處吟酒旗。",
            "趙子與南陽，衡門各棲遲。",
            "下馬恐問及，說與黄梅期。",
            "尚念鴻鴈行，冷落秋風吹。"
        ],
        "title": "送吳道明推官并問趙莊叔何公禮兄弟",
        "id": "d4295169-d24d-4fec-94ab-f455b3cba05e"
    },
    {
        "author": "李石",
        "paragraphs": [
            "沙水夜仍白，江月曉未收。",
            "聯船共一岸，撼枕聞開頭。",
            "五湖翻然歸，鳧鴈蘆花秋。",
            "低徊弄氷雪，笑面會有由。",
            "有如此江波，大小同一浮。",
            "纖花不自惜，風捲隨輕鷗。",
            "誰能徇殘啄，五羖肥幾牛。",
            "我欲知行津，上峽詢耡耰。"
        ],
        "title": "送黄安國同年",
        "id": "d774ff9d-4591-46cc-9183-6a03d25e49b5"
    },
    {
        "author": "李石",
        "paragraphs": [
            "斯文百官富，未易衆目窺。",
            "共此一鳥過，誰其補三遺。",
            "粗能述前輩，抗說不敢卑。",
            "一朝得印可，寵若華衮辭。",
            "神仙點金手，爲脫瓦礫姿。",
            "微吟氷雪鏤，落墨星虹垂。",
            "老成今幾人，縻以歲月遲。",
            "未用五字工，護此兩鬢絲。",
            "聖賢無盡藏，一一生物滋。",
            "丐公且藏舌，尚結他時知。"
        ],
        "title": "李漕和詩次韻",
        "id": "4d3522b4-b38b-48ba-910a-e0eb2784ba50"
    },
    {
        "author": "李石",
        "paragraphs": [
            "荒風吼其前，大雷擊其後。",
            "人言黄昏雨，此意無乃驟。",
            "飄飄豈惡聲，側耳聽簷溜。",
            "一睡喜暫凉，破窗落星宿。",
            "明朝看東方，老火已復晝。",
            "起行視畦隴，微露泫深秀。",
            "枯溝澀不流，焦塊濡未透。",
            "看看歲云秋，槁死念誰救。",
            "濫興桑羊誅，妄使土龍鬭。",
            "彼巫乃誣爾，拜舞雜符呪。",
            "舉頭亦茫茫，萬一幸天漏。",
            "雲行則雨施，坎畫自羲后。",
            "爲霖有真源，中路困坑竇。",
            "眼前蒼狗姿，津潤豈能潄。",
            "何當捲江海，九萬廣天覆。",
            "有禱恐未遲，帝閽吾欲叩。"
        ],
        "title": "驟雨",
        "id": "33525d99-3ca6-495e-86ba-604db6e2ec16"
    },
    {
        "author": "李石",
        "paragraphs": [
            "書生總不羈，豈是謬進取。",
            "偶然一舟具，初不作出處。",
            "三年客江湖，風浪恣掀舞。",
            "君門九天上，一一守菟虎。",
            "是間無先容，何忍棄外府。",
            "萬卷久已破，一字未及吐。",
            "歸來賦蜀都，筆下带吳語。",
            "傳聞兩坑石，妙處天可補。",
            "試遣長鬚來，拜賜君已許。"
        ],
        "title": "王晦叔許惠歙硯作詩迫之",
        "id": "74d1cb3d-cc3f-46c9-acd8-e0bed9a4f222"
    },
    {
        "author": "李石",
        "paragraphs": [
            "好山在樓頭，行人在樓下。",
            "愛山乃貴名，過者豈易假。",
            "而况主與客，君漫我亦且。",
            "九峯紫閣間，可玩不可把。",
            "嵐光接雲氣，溜溜溢杯斚。",
            "茲山於吾人，儻有一日雅。",
            "從今兩舍地，時復枉車馬。",
            "何必滄洲圖，醉語剩揮寫。"
        ],
        "title": "次韻何景山愛山亭",
        "id": "c7161040-0594-47e7-a9d4-95983eaaa3b4"
    },
    {
        "author": "李石",
        "paragraphs": [
            "四明本山名，與洞屹相向。",
            "取山以名洞，足以迎景貺。",
            "我非濟時才，香火三遣放。",
            "再爲玉局吏，聖恩覃曠蕩。",
            "有如鑑湖乞，均逸江海上。",
            "圓也如乃翁，歷歷耗心匠。",
            "三徑同蔣詡，五柳比元亮。",
            "一日培壅力，百年基址壯。",
            "桃李遵舊蹊，松竹緣疊嶂。",
            "林花拂朝晴，山鳥激清響。",
            "園人收果實，夏秋各有餉。",
            "誰云橐駝種，已有猢孫藏。",
            "翁前携客來，未免策拄杖。",
            "崎嶇到洞門，衰病筋力彊。",
            "洞中亦虛白，喜氣含萬象。",
            "俎豆具倉猝，一杯復一唱。",
            "山果與山花，足以備清賞。",
            "杯盤旨味薄，筆墨醉語妄。",
            "醉中忽擡眼，雲巢仍在望。",
            "投杯攬衣起，涕淚立惆悵。",
            "雲巢我師友，白玉已黄壤。",
            "相距洞與山，風雨燈燭晃。",
            "有如對牀夜，了不隔尋丈。",
            "他日吾子孫，丹青二老像。",
            "草堂洞山間，二老忽來往。"
        ],
        "title": "携子孫到四明洞節敘有感",
        "id": "9c3521b0-6671-4a23-ab8a-b8df0e23b56d"
    },
    {
        "author": "李石",
        "paragraphs": [
            "乳崖霜雪根，金地白蓮蘂。",
            "泉上碧眼師，秋月照清泚。",
            "玉籨開明鏡，肝膽兩寃鬼。",
            "若爲人面創，如以佛手洗。",
            "遂解七國仇，化爲三昧水。",
            "我來愧塵纓，與世無愧喜。",
            "平生一瓢心，屬饜豈爲己。",
            "定知蜀山龍，雲雨高卧裏。",
            "微絲出游戲，僧飯冰入齒。",
            "灌溉丹穴深，窈窕滄海底。",
            "人怨旱火焦，雷公費鞭箠。",
            "請師拄杖頭，攪山喚龍起。"
        ],
        "title": "題三昧泉",
        "id": "9f93a12a-fa01-4df9-aa0b-1e9ac98a4076"
    },
    {
        "author": "李石",
        "paragraphs": [
            "彈我清風絃，酌我明月樽。",
            "栖遲元祐鬼，零落伊水魂。",
            "金玉百世師，丹青幾代孫。",
            "氷雪耀荒谷，雲霧迷空村。",
            "斯人阨衰世，吾道誰與論。",
            "仙人白石溪，夫子青山根。"
        ],
        "title": "伊川祠呈程詠之",
        "id": "b315cee3-a6cc-4a0b-a750-5ae86ebf5c9b"
    },
    {
        "author": "李石",
        "paragraphs": [
            "斯文元祐間，一代人物好。",
            "我生嗟已後，不及見此老。",
            "朅來東坡上，雪堂亞荒草。",
            "此州三家村，大江流浩浩。",
            "四海矜重名，六丁護殘藁。",
            "傷心逐客令，失脚空山道。",
            "昔爲魑魅憎，今作神明禱。",
            "小橋行吟處，風葉付誰掃。"
        ],
        "title": "遊黄州東坡",
        "id": "fad92da8-ec8f-40b2-988f-7661f6f56ee1"
    },
    {
        "author": "李石",
        "paragraphs": [
            "不讀非相篇，人心謂如面。",
            "陰機蜮窺影，巧攫狙伺便。",
            "誰於牛毛端，萬念回一善。",
            "此間有堂奧，次第躬履踐。",
            "自言不爲惡，凜凜三語掾。",
            "世塗多疾人，奇藥得瞑眩。",
            "貽我南陽書，補作東平傳。",
            "魯國焉取斯，爲語宓子賤。"
        ],
        "title": "何司法惠示樂善新編賦詩爲謝",
        "id": "680e13f1-8eb7-40e8-85e5-bd758ee586e4"
    },
    {
        "author": "李石",
        "paragraphs": [
            "危磴俯寒水，陰崖擘蒼烟。",
            "上開氷雪窟，下垂珠玉淵。",
            "何時雷斧手，拓此壺中天。",
            "自然渾沌竅，不受百巧鎸。",
            "地勝集靈氣，木石含清堅。",
            "三子果誰歟，流輩孰後先。",
            "我來叩玉扃，欲訪雲雨仙。",
            "呼龍龍未醒，日高貪睡眠。"
        ],
        "title": "三游洞",
        "id": "fe6e6167-d099-4875-9b0e-9075f747b5c1"
    },
    {
        "author": "李石",
        "paragraphs": [
            "吳山浮海青，蜀山粘雪白。",
            "兩山相西東，渺渺萬里隔。",
            "一官誰卑高，博士省中客。",
            "歲月成後先，去住作分拆。",
            "先生何時來，六經尚遺澤。",
            "衣鉢肯付我，頗任弟子責。",
            "鬚髯襄陽翁，龍鳳出窟宅。",
            "典刑耆舊內，卿月耀詞伯。",
            "歸路入西湖，官梅已堪摘。",
            "好將軟紅書，博此千頃窄。",
            "夷吾王郎孫，江左書竹帛。",
            "臨風失驚呼，看刷九霄翮。"
        ],
        "tags": [
            "西湖"
        ],
        "title": "送王瞻叔總領",
        "id": "67197dc4-34be-47f7-b719-ec60429d5383"
    },
    {
        "author": "李石",
        "paragraphs": [
            "夏蟲不知氷，朝菌不見月。",
            "吹息天地間，隨分了寒熱。",
            "誰爲欵歲晚，久久媲清節。",
            "君家小令君，千金僦別業。",
            "不殊山陰宅，孫子今幾葉。",
            "勝取三百廛，共坐六十劫。",
            "春林扇溫風，夏簟落蒼雪。",
            "重來得更僕，千偈不須說。"
        ],
        "title": "題王氏欵竹亭",
        "id": "3f430ffb-4517-4c87-9265-837743954645"
    },
    {
        "author": "李石",
        "paragraphs": [
            "我昔泛洞庭，白波大如屋。",
            "水天兩相際，渺渺浸坤軸。",
            "小舟掀簸中，嘔眩篷底伏。",
            "忽然得島嶼，便欲縋船宿。",
            "西歸收驚魂，且濯泥土足。",
            "東湖一席地，江脈自絃蓄。",
            "烟雨相吐吞，几席染湖淥。",
            "汀洲紅白花，游泳雜鳬鶩。",
            "橫流溢四海，未暇較吳蜀。",
            "駭我時世情，風波戒平陸。"
        ],
        "tags": [
            "洞庭湖"
        ],
        "title": "湖嶼",
        "id": "03d5cb99-98cd-463f-af8b-28307754cad5"
    },
    {
        "author": "李石",
        "paragraphs": [
            "海水際天水，海山蔚空青。",
            "萬里供遠目，隨處來戶庭。",
            "庭中森紫翠，戶內含虛明。",
            "澄波汲引入，螺黛疊甃成。",
            "空光集雲氣，岑碧延日星。",
            "逍遥等一物，大小隨所經。",
            "高霞渺三韓，衆水涵四溟。",
            "仙馭來何遲，上天跨鯤鯨。",
            "用意敢自隘，萬慮凝秋清。",
            "夙緣有悟契，矯首鴻鵠征。"
        ],
        "title": "海山堂",
        "id": "9f060c3e-3a0a-41ce-a2e1-f8bacd187309"
    },
    {
        "author": "李石",
        "paragraphs": [
            "林靜有集鳥，水濶多潛魚。",
            "未能急期會，乃更談清虛。",
            "吾家柱下史，不讀城旦書。",
            "偶挾一語契，到官十日初。",
            "僊人氷雪容，訪我雲霞居。",
            "掃地蔭修竹，引水澆芙蕖。",
            "吏最果不足，丞負良有餘。",
            "深文到穴鼠，百巧呈山狙。",
            "從今結繩內，只可禁網疎。",
            "雖非膠西室，有此指南車。"
        ],
        "title": "蓋公堂",
        "id": "978ba293-6cc3-4e50-9d28-e9cc0c9232e0"
    },
    {
        "author": "李石",
        "paragraphs": [
            "仙人九天上，驂鸞紲飛虬。",
            "飄飄紫霄御，下作人間遊。",
            "二十四洞天，海上橫十洲。",
            "乾門鑿井絡，丹梯雲氣浮。",
            "中有三仙山，璫珮鳴琳璆。",
            "羣仙各分化，一笑芳菲留。",
            "我作招仙詩，披風上巢樓。",
            "仙鳥銜玉書，仙花拂人頭。",
            "手挽北斗柄，揖取銀河流。",
            "六合正泥滓，一洗蒼生憂。"
        ],
        "title": "仙巢",
        "id": "2068d766-1704-4742-8aaf-e44280275e66"
    },
    {
        "author": "李石",
        "paragraphs": [
            "通塗合西南，達人戒同異。",
            "二魚各自魚，是魚豈有二。",
            "濶處海茫茫，波濤適相戲。",
            "笑我湖上亭，鱗鬣紛族類。",
            "情知我非魚，此意魚或是。",
            "欣然得所適，相見不相遇。",
            "魚行我無心，我得魚亦遂。",
            "藻荇披秋光，水與天嫵媚。",
            "明月貼湖心，照見魚不寐。",
            "我琴無殺聲，螗蜋勿余忌。"
        ],
        "title": "魚相忘亭",
        "id": "183f4462-acba-4746-817c-1c76ed246f7e"
    },
    {
        "author": "李石",
        "paragraphs": [
            "霞影塔觜紅，嵐光佛頭綠。",
            "沙明疎柳外，尋路遶湖曲。",
            "遠客誰與俱，斯遊未爲獨。",
            "佳處心自領，未易語童僕。",
            "應接敢憚煩，山水相追逐。",
            "此間有魚鳥，怪我來不速。",
            "都城無閒官，旬謁廢休沐。",
            "幸茲九日臨，及此秋氣淑。",
            "醺酣豈無分，登眺寧免俗。",
            "起行九里松，試插一枝菊。",
            "西風莫欺客，破帽雙鬢禿。",
            "未敢醉向人，藕泉潄新馥。"
        ],
        "title": "九日遊天竺",
        "id": "11f42313-b102-487c-9da5-e34686692273"
    },
    {
        "author": "李石",
        "paragraphs": [
            "床頭窗眼白，秋曙溜以光。",
            "暗蛩亦念曉，唧唧話夜長。",
            "披衣看天東，誰與搴扶桑。",
            "急風吹雲翳，高樹摇青蒼。",
            "疎疎沍寒蕊，散作菊雨凉。",
            "此景豈虛屬，老火候已藏。",
            "一室清浄緣，竹陰覆縑緗。",
            "手拊霜雪枝，隠几待衆芳。"
        ],
        "title": "秋曉",
        "id": "785b8e42-8166-4a11-9cd6-ffe0f3f58bd5"
    },
    {
        "author": "李石",
        "paragraphs": [
            "孔子不到秦，右軍念西岷。",
            "劍關鐵嶺江，與世隔紅塵。",
            "天亦惜祕境，我豈世間人。",
            "天上紫微郎，筆端演絲綸。",
            "跨象桂林郡，騎鯨芙蓉津。",
            "五嶺與三峽，緣雲躡星辰。",
            "憶公玉帳初，草木生華春。",
            "豢龍赤城家，長生定前身。",
            "扁舟載西子，五湖浮海濱。",
            "莫作去來想，雪山輕重均。",
            "况從尺一招，甘泉問鬼神。",
            "廟謨蓍龜舊，鼎味桃李新。",
            "虞衡備編載，我亦願卜鄰。"
        ],
        "title": "送范至能制置",
        "id": "987ab62d-342a-47af-aefd-1bb6fc2cba55"
    },
    {
        "author": "李石",
        "paragraphs": [
            "葛楠合翠蓋，上有菩提坊。",
            "大江僅一線，風動雲氣祥。",
            "地靈生俊傑，醖釀成文章。",
            "墨池子雲家，在蜀無他楊。",
            "君家好兄弟，接武遊名場。",
            "我昔夢見之，青衫水仙郎。",
            "修廉貫白日，孝義感雨暘。",
            "官滿喜可賀，綵衣得升堂。",
            "遲君臺閣歸，侍立香案傍。",
            "寄書問衰疾，老矣慰蒼浪。"
        ],
        "title": "送楊德源",
        "id": "7a949b9f-dcde-4285-a4f9-25fa89d2a992"
    },
    {
        "author": "李石",
        "paragraphs": [
            "學道本屢空，所積豈爲貧。",
            "我生無長物，有輒恐累身。",
            "挾塊公子伯，陶土帝者仁。",
            "可惜水玉姿，下與瓦礫親。",
            "吾子泮林舊，文采含青春。",
            "江湖挹餘波，謂此席上珍。",
            "方正自溫潤，玉德如其人。",
            "潦倒竟何用，厚德山岳均。",
            "愧非筆札才，不堪演絲綸。",
            "三召已三逐，琬琰甘猥塵。",
            "抆拭置前列，濯以天漢津。",
            "斯文儻未喪，六經要鋪陳。",
            "大易伏羲祖，春秋丘明臣。",
            "琢磨三益友，几案增日新。",
            "定非注蟲魚，與世書鳳麟。"
        ],
        "title": "謝馮濟遠惠端硯",
        "id": "42afc93d-8c22-4d78-8dff-1b517fc97c8d"
    },
    {
        "author": "李石",
        "paragraphs": [
            "乳蜂十蟻圍，小蜂兩翼弱。",
            "三蟻掣蜂首，四蟻曳蜂脚。",
            "三蟻相後前，捍圉行且却。",
            "蜂母正憑怒，有蠆無敢作。",
            "相視母子心，如被蛇豕虐。",
            "蟻行蜂母隨，衆力豈易撥。",
            "彼嫌大樹小，且幸神龍涸。",
            "自謂無誰何，利吻得所嚼。",
            "蠅虎伺其便，儇然才一躍。",
            "中道取蜂去，意外可遥度。",
            "蟻羣不自量，出力互相搏。",
            "蠅虎跳擲高，細碎紛迸落。",
            "餘黨尚未解，尺寸歸路邈。",
            "三帥本伐戴，反爲鄭所掠。",
            "孟明意取鄭，二殽遭晉薄。",
            "世路蜂蟻羣，巇險逞攘攫。",
            "向來騶虞仁，未似蟻虎惡。",
            "吾詩儻可佩，捧腹聊一噱。"
        ],
        "title": "蜂蟻",
        "id": "4fc7ea5e-c0bc-4d25-9b1a-14a08a2cb771"
    },
    {
        "author": "李石",
        "paragraphs": [
            "斯言誠虛筌，遮眼漫盈紙。",
            "冷暖當自知，此味如飲水。",
            "誰肯落驕榮，還來共枯悴。",
            "待渠轉船頭，著力與風值。",
            "最憐氣炎炎，可上不可下。",
            "青天與白日，信有覆杯夜。",
            "空林鳥雀喧，村巷牛羊窄。",
            "童子候簷楹，喜此扣門客。",
            "客來踏青苔，曳杖入林薄。",
            "只許老梅官，謂我門無雜。",
            "我貧無娛客，相視笑不止。",
            "向來諸阮間，容我亦與此。",
            "陶然見天真，客亦憐我醉。",
            "罷休明復來，酒賤肯勤置。"
        ],
        "title": "次蒲尉韻",
        "id": "d278118c-5222-4871-bdfd-99682d13a76f"
    },
    {
        "author": "李石",
        "paragraphs": [
            "讀書要身榮，得祿爲親喜。",
            "端知絳帳華，乃在綵衣裏。",
            "冷官多澹泊，有道足甘旨。",
            "登堂四壁餘，發帙照案几。",
            "尚有老孟光，環以三穉子。",
            "一笑扶鶴髮，相見折屐齒。",
            "出門顧諸生，正事歌錫爾。",
            "生朝適餘暇，湯餠慶弧矢。",
            "衆客集清辰，好語塞兩耳。",
            "我有海上方，剩泛盃中蟻。",
            "永爲萱堂壽，勝飲菊潭水。"
        ],
        "title": "贈楊教授",
        "id": "72aa459f-d745-402a-a481-1b9a5371a56b"
    },
    {
        "author": "李石",
        "paragraphs": [
            "近別已不易，遠別良更難。",
            "莫作遠近想，便覺宇宙寬。",
            "聚散與出處，等以道眼看。",
            "君去便鄉國，我留爲親懽。",
            "吳蜀視旅亭，隨處寓以安。",
            "誰能詫凡見，鷃翮齊鵬摶。",
            "是家好門地，羽儀耀朝端。",
            "竹西丞相客，冀北幕府官。",
            "清廟瑚璉器，仙人承露盤。",
            "談笑翰墨香，芳佩雜茝蘭。",
            "雪山笏拄頤，碧玉高巑岏。",
            "鋒車促收召，買舟繫江干。",
            "瞿塘浪粘天，怒濤駕風湍。",
            "西湖軟紅路，塔級層旃檀。",
            "還來捧御床，剖腹呈琅玕。",
            "前修席玉鉉，舊事追金鑾。",
            "潦倒困災患，名節空彫殘。",
            "不假子夏蓋，敢彈貢禹冠。",
            "隔濶如昨夢，道義期歲寒。",
            "日邊一紙書，時煩問加餐。"
        ],
        "tags": [
            "西湖"
        ],
        "title": "送陸務觀",
        "id": "904ce44f-2cfc-4950-b85e-c0d1d5b64dcb"
    },
    {
        "author": "李石",
        "paragraphs": [
            "鞭笞土牛子，鼓舞勾芒神。",
            "初開一歲籥，已有五日陳。",
            "胡爲松桂老，强逐桃李新。",
            "自言草玄客，頗愛鄭子真。",
            "雖云公卿貴，虛名竟成塵。",
            "况我已三黜，素志無一伸。",
            "遂去田舍畔，得與漁樵親。",
            "奉母缺祿食，菜飽不敢嗔。",
            "夫君亦人子，等是我輩人。",
            "青鞋裹白足，烏帽遮長身。",
            "襟期訪鄭老，酒伴尋南隣。",
            "吾文天未拯，古道日以堙。",
            "登壇要先歃，更約明年春。"
        ],
        "title": "楊德彝立春日携詩遠訪次韻",
        "id": "1a4f7b6f-c8fb-4304-8404-d7f84aa1c9c6"
    },
    {
        "author": "李石",
        "paragraphs": [
            "梧桐角可磨，江沙玉能錯。",
            "由來剛强徒，未易勝軟弱。",
            "是在六二坤，對病可爲藥。",
            "吾生任天真，三者不自度。",
            "中年坐齟齬，出語遭擊搏。",
            "官居寄委蛇，晴窗傍林壑。",
            "泉乳發深竇，竹萌抱新籜。",
            "不習其在茲，玩爻情所託。",
            "一字得一師，聖賢如可作。",
            "坐待韋編翁，爲我解禪縛。"
        ],
        "title": "直方大",
        "id": "23f0e245-8396-44ee-a541-98bbcb2f7948"
    },
    {
        "author": "李石",
        "paragraphs": [
            "來爲人所愛，去爲人所思。",
            "君看文與高，慈惠蜀之師。",
            "至今窟中像，凜凜建立時。",
            "知非伯有室，定是桐鄉祠。",
            "蜀人愛二公，遠與千載期。",
            "其間幾灰劫，付與一炬吹。",
            "保此歲崢嶸，不動山四維。",
            "東家好鄰里，豈任惡少窺。",
            "祠前二古柏，外乾中不萎。",
            "勿作剪伐想，恐是神明遺。",
            "可憐牆壁間，峩冠劍拄頤。",
            "烈士不平氣，好在淮西碑。"
        ],
        "title": "石室",
        "id": "5ae64138-9caf-431f-8443-2c146c8972f8"
    },
    {
        "author": "李石",
        "paragraphs": [
            "清和氣始交，候火未可熾。",
            "雨師偶失職，焰焰使人畏。",
            "東湖冷如氷，捨此誰止沸。",
            "猊吻呀不吐，濁泥點枯翠。",
            "農田不難料，焦灼凜生意。",
            "西南有重屯，百萬方振臂。",
            "自今數秋成，一飽儻可冀。",
            "蛟龍卧慵懶，朱鳥誇羽翅。",
            "吾生老文園，肺渴不自慰。",
            "安得挽天河，併爲洗兵氣。"
        ],
        "title": "憂旱",
        "id": "a51692ea-647e-47fd-ad17-5529575c537e"
    },
    {
        "author": "李石",
        "paragraphs": [
            "陰山多風埃，白日下雨雹。",
            "君子何必陋，士氣見淳樸。",
            "巴江亦能騷，蘭陵善爲學。",
            "斯文隨所化，後輩仰先覺。",
            "褐衣懷美質，隠隠含山璞。",
            "先生來何遲，絢秀待追琢。",
            "板輿行不難，雙鴈度雲邈。",
            "未嫌一簞蔬，頗勝五鼎渥。",
            "教人此其本，何異墊巾角。",
            "我昔困虀鹽，爲子得妙斵。",
            "王明躬孝治，正要夔典樂。",
            "小試臺閣資，還來侍經幄。"
        ],
        "title": "送王郁教授",
        "id": "bb8d1330-e672-492e-85a2-a1f5dc78a4fa"
    },
    {
        "author": "李石",
        "paragraphs": [
            "郡齋冷秋菰，飯客比僧供。",
            "如何虀鹽厨，便謂酒肉夢。",
            "此間百戰場，肥瘠較輕重。",
            "霜花氣未暖，氷澌硯含凍。",
            "窗梅眩書燈，厭聽曉角弄。",
            "鄉心競節物，椒盤已可頌。",
            "一堂元祐師，翠竹忍留鳳。",
            "取材有成約，浮海誰與從。",
            "翻然著鞭先，逸足未易鞚。",
            "他日仇池書，爲記小有洞。"
        ],
        "title": "次牟朝佐見贈韻",
        "id": "51526379-c8a9-42d9-8db6-16212070ba40"
    },
    {
        "author": "李石",
        "paragraphs": [
            "邊上秋風生，衆芳感蕭瑟。",
            "何由九地底，一氣回暖脈。",
            "官居類僧坊，忽有芝草坼。",
            "駢跗間紅紫，合蓋暈黄白。",
            "秋菌苦爭氣，渠自凡眼窄。",
            "此理豈人爲，信我匪天厄。",
            "年餘竊邊廩，菜飽固不擇。",
            "謬政鬼所笑，敢望神意格。",
            "山中合歡桃，隴上六歧麥。",
            "一年獲三瑞，助我動行色。",
            "歸來及受釐，藉口緩誅責。",
            "從今歸商山，舉手謝樵客。"
        ],
        "title": "芝草",
        "id": "7d48282b-e8dc-4080-9567-208563cf8878"
    },
    {
        "author": "李石",
        "paragraphs": [
            "三仙白雲鄉，地與人境異。",
            "金巵老翁泉，玉盤秋水芰。",
            "誰歟肯下食，三仙入夢寐。",
            "一笑謂我言，隨處類投畀。",
            "蟆頤霜雪山，危步踏森翠。",
            "山間多君子，一飯豈易致。",
            "詩書寬褐姿，曾何問名位。",
            "家傳元祐學，口語自嫵媚。",
            "頗識李夫子，一官若無意。",
            "善惡政亦殊，天心各緣類。",
            "大哉聖人經，春秋不書瑞。",
            "但得好麥禾，風雨煩筆記。",
            "屢書不一書，金玉文彩被。",
            "物物胡爲來，根荄異形氣。",
            "便欲獻天子，明時乞宣示。",
            "斯文儻有作，士子歌既醉。",
            "我亦採民言，請付圖牒吏。"
        ],
        "title": "次范宰韻",
        "id": "8c31175f-79ec-4840-84db-be7304e38478"
    },
    {
        "author": "李石",
        "paragraphs": [
            "善水沃沸焦，善藥調瞑眩。",
            "吾豈斯人徒，屏開慈母面。",
            "丹青解人意，二字出素練。",
            "孝哉耘瓜子，傷根豈所願。",
            "升堂致一唯，出門成兩見。",
            "遂令李老書，不入韓非傳。",
            "吾家桃李園，力行未敢倦。",
            "明知政事拙，稍覺言語賤。",
            "四科定誰先，袖手氷入硯。",
            "會請無言師，寬處著方便。"
        ],
        "title": "嚴一飛惠余一唯圖書贊其上甚佳石更名忠恕圖置之座右以爲居官奉母之規再用眩字韻",
        "id": "5a698d1b-2fee-42d5-99e9-b6105327e617"
    },
    {
        "author": "李石",
        "paragraphs": [
            "春秋書不雨，十日九日乾。",
            "向來陳菊根，半掃黄葉殘。",
            "施施蒼松獨，耿耿秋竹單。",
            "仙官轉物手，半畝不作難。",
            "芟籬扶弱幹，團翠蒙朱欄。",
            "一株萬寶釘，風露鳴珊珊。",
            "兒輩凡眼窄，詫作舉首看。",
            "折君清霜枝，照我秋水寒。",
            "年饑學辟穀，準擬充朝餐。"
        ],
        "title": "覓德醇菊花",
        "id": "7b0ce9d6-f131-4de4-9c1a-6dd30b146ad3"
    },
    {
        "author": "李石",
        "paragraphs": [
            "去年萬里客，仰看秋雲孤。",
            "今年返南畝，頗復懷西湖。",
            "今日果何日，淑氣天四隅。",
            "憑高送遠目，風景未覺殊。",
            "試問先生菊，何如朝士萸。",
            "莫作去來想，渺渺同一區。",
            "久客負隣里，置酒煩招呼。",
            "起登舍畔山，山色定有無。",
            "澹烟與晴日，醉眼相模糊。",
            "我老腰脚頑，健倒須兒扶。"
        ],
        "tags": [
            "西湖"
        ],
        "title": "九日同胡子遠携三子以重陽能插菊花無分韻",
        "id": "e07dad7a-6abb-4af1-b0ad-4ff7764f78cb"
    },
    {
        "author": "李石",
        "paragraphs": [
            "紅英艷雲霞，綠葉足風雨。",
            "牡丹花未開，生意妙誰主。",
            "丹青强摸索，閉目想未睹。",
            "天巧非人工，神凝志良苦。",
            "竦然花下貓，蜂喧聒如鼓。",
            "醉眼不成睡，花氣日亭午。",
            "黄生與我意，盤礴一轉語。",
            "我老花無情，鉛粉付兒女。"
        ],
        "title": "題黄筌牡丹花下貓",
        "id": "62c2b6a6-a68f-4c49-b2c8-31afe699cc18"
    },
    {
        "author": "李石",
        "paragraphs": [
            "天雷裂山崖，驟雨翻盆盎。",
            "田畝懷政最，草木知治狀。",
            "使君富經術，暫屈乘一障。",
            "黄堂燕清香，比屋醉春釀。",
            "文章出指授，學校均幼壯。",
            "獨我困樊籠，老矣神不王。",
            "尋醫詩未免，勉力追絕唱。",
            "滔滔原夫輩，感此舍人樣。",
            "旌旗出幽扉，俎豆忽迂訪。",
            "小摘情益親，村舂未忍相。",
            "蜀叟初不識，漢墨拜奇貺。",
            "從今門張羅，一任臺無餉。"
        ],
        "title": "次韻宇文守携酒相訪",
        "id": "0c624835-bcae-4814-a194-b47c984eb3bb"
    },
    {
        "author": "李石",
        "paragraphs": [
            "紹興己卯武成廟，廟殿之棟三秀芝。",
            "學官奔走暨多士，日遶百匝不暫離。",
            "欲奏九重望恩幸，寒餓水火如切肌。",
            "先期到堂白宰相，宰相曰可甚易爲。",
            "樂工伶倫飾金玉，擬薦清廟裁歌詩。",
            "石時官忝博士職，豈敢立論超等夷。",
            "曰此五行金沴木，木不曲直嘗聞之。",
            "將軍鷹揚兆異氣，弄兵往往憂潢池。",
            "矧今裕民民未裕，聖慮日軫天下饑。",
            "斯言一出自拭目，再召再逐彌歲時。",
            "山東山西將與相，一天雨露均無私。",
            "喜聞謀帥用鄉士，乖崖以來無此奇。",
            "目之所覩世有異，口不敢言人更知。",
            "頃年喋血岷峨下，啟此厲階端自誰。",
            "種芋從今我田喜，漚麻却得吾水滋。",
            "中和薰蒸感瑞物，雪山增重陰雲披。",
            "昔人佳政喜傳授，便謂子産勝子皮。",
            "江南諸子識我語，帳下未忍驕羣兒。",
            "商山一曲似可作，出處恐笑山翁癡。",
            "不如去學赤松子，掉舌三寸爲帝師。"
        ],
        "title": "次張益州芝草十二韻",
        "id": "6e4c1ad9-1dd8-4784-a87f-798b476b974b"
    },
    {
        "author": "李石",
        "paragraphs": [
            "君家屋中作山舫，開窗看山篷背上。",
            "兩峯高並玉玲瓏，大孤小孤無此樣。",
            "主人釀酒書滿船，讀書飲酒酣且眠。",
            "應笑周郎赤壁下，龍驤萬斛風動天。"
        ],
        "title": "山舫",
        "id": "44b4db1a-5f1d-457b-89db-015a44c7e1c4"
    },
    {
        "author": "李石",
        "paragraphs": [
            "蓬萊弱水三萬里，片帆風便一日耳。",
            "世間衆水集枯溝，鼃黽自誇河伯秋。",
            "况於平地鑿戶牖，此豈有水仍推舟。",
            "先生彈鋏太不惡，昔人野航今改作。",
            "明知此意不爲魚，船頭船尾千卷書。",
            "笭箵活計大如斗，欲駕雷電凌空虛。",
            "白波漲天須少待，小劫未遲蒼鬢改。",
            "安排去作踏浪兒，幾度桑田變成海。"
        ],
        "title": "馮震野航",
        "id": "60996498-f07e-4249-9bac-062314b64761"
    },
    {
        "author": "李石",
        "paragraphs": [
            "天下香火如東林，雷劉勝迹猶可尋。",
            "阿師跳出矮屋下，萬里抱被雲水深。",
            "汝家老演舊行處，江梅樹樹前時吟。",
            "可憐此老今已矣，門戶久冷懷語音。",
            "去年送圭今送汝，演子兩虎不易擒。",
            "吾詩最慳亦何用，且爲向來衣鉢重。",
            "逢圭問我强健時，猶抱黄經戀虀甕。"
        ],
        "title": "送僧南遊",
        "id": "a9de0431-5aec-499c-8c36-5cd370379d37"
    },
    {
        "author": "李石",
        "paragraphs": [
            "九州多士各有貢，大小之物隨土宜。",
            "養材學校此其本，背本逐末寧不悲。",
            "偏將土木奉釋老，盡室奔走愚無知。",
            "君子居鄉有宓賤，小人願學如樊遲。",
            "聖門二者今戰勝，文星不用天盤推。",
            "一朝化出孔子廟，唾手如有神明司。",
            "文翁以來節度府，羽翼此邑天西維。",
            "春秋俎豆列二祀，晝夜几硯嚴十師。",
            "荀卿許從異戶入，子貢只得肩牆窺。",
            "我生一官五講席，所至凍雀栖寒枝。",
            "自從上庠吏外學，行德自謂心無欺。",
            "眼看旄頭拂紫彗，左文右武今何時。",
            "塗侯居鄉足領袖，金橐相與傾其私。",
            "自聞盛事喜欲舞，出力敢後吾人期。",
            "黄庭細書不足道，籠鵝尚可尋羲之。",
            "澹臺斬龍由搏虎，書成有似二子爲。",
            "高山仰止不無意，鵬翼九萬雲天垂。"
        ],
        "title": "次韻何思召求中江縣學額",
        "id": "8c17bbe5-a37f-4327-be04-ebbc2a8ca2c1"
    },
    {
        "author": "李石",
        "paragraphs": [
            "涪川勝處城之西，萬松直上王家池。",
            "池心有亭無四壁，五月菡萏生淪漪。",
            "向來城中望山上，但見一抹深黛眉。",
            "却從山中望諸處，雲霧平野光參差。",
            "飛鴻羣往山數點，陣馬萬匹江東馳。",
            "眼前景物費酬答，中有隠几無言師。",
            "題詩他日要人識，君家有叔良不癡。"
        ],
        "title": "王家亭池",
        "id": "52b901eb-6f3d-498b-9d9c-488a4f34deb4"
    },
    {
        "author": "李石",
        "paragraphs": [
            "我與李侯初不熟，但聞弦歌政聲速。",
            "永川鷄犬數山外，迄今語言猶可錄。",
            "向來官舍卜清疎，把酒橫琴僅容足。",
            "眼前可無起予者，故作斜川著行錄。",
            "不妨奄有靖節名，此堂岌岌柳英英。",
            "易名伐樹公則去，名尚可復柳易生。",
            "唐侯初來理前事，收拾神名還舊地。",
            "坐令軒冕爭奪心，各有田園蕭散意。",
            "古人陳迹那復論，丈夫志氣高入雲。",
            "因知特起豪傑士，不待西伯還明君。"
        ],
        "title": "次韻唐立夫永川五柳堂堂李齊年所建十年間三易名立夫作令爲復之",
        "id": "00868083-6226-4ce4-b789-34ffb1f82e7c"
    },
    {
        "author": "李石",
        "paragraphs": [
            "喜不至流怒不悲，句中銛鋒解人頤。",
            "氷霜凜凜笑一吷，三尺有喙金玉詞。",
            "二惠肯來但獨步，明光殿中文繡具。",
            "便當携此上青雲，天子方深南北慮。",
            "吾今老矣君可思，吹毛之珍何所施。",
            "和詩反刀三歎息，莫把神槌困鈍錐。"
        ],
        "title": "張紹賢以詩索佩刀次韻復還之",
        "id": "7f785b90-a088-4e78-9cdc-8162b1d1f54b"
    },
    {
        "author": "李石",
        "paragraphs": [
            "持節使者來自天，玉皇遣問金碧仙。",
            "蜀山嵯峨九折外，瓊樓絳闕迷風煙。",
            "騑騑蹴踏長楸道，喔喔下鳴芝草田。",
            "漢家一瑞恐難致，殺人自要身長年。",
            "麒麟鳳凰不知愛，僊物未忍隨拘牽。",
            "至今滇昆水含怒，怒迸海脈浮平川。",
            "資中男子文章伯，執筆金鑾殿中客。",
            "碧鷄飛去却飛來，此地遂爲金馬宅。"
        ],
        "title": "題金馬碧鷄神祠",
        "id": "79090184-e01a-43ca-ae95-126bf40757ac"
    },
    {
        "author": "李石",
        "paragraphs": [
            "夜郎溪中七香木，長身一握如紫玉。",
            "向來蠻村已自奇，恥與龍涎鬭餘馥。",
            "誓將膂力奉君子，度越山巖走窮谷。",
            "夫君得此不自珍，要當助我扶衰獨。",
            "憶昨與君騎竹馬，健力隨羣走黄犢。",
            "看看四十老形具，此物胡爲苦催促。",
            "世間行險豈吾徒，且卧方舟同結足。"
        ],
        "title": "謝楊壽卿惠香木拄杖",
        "id": "a0082b8b-c924-4414-8fbc-09256783a126"
    },
    {
        "author": "李石",
        "paragraphs": [
            "沉黎廳前三藏梨，老虎鬚牙龍甲皮。",
            "我來與國惜喬木，尚幸出屋繁孫枝。",
            "春風千花玉葉碎，秋日萬子金圓垂。",
            "問禪誰是栢樹子，聽訟漫逐棠陰移。",
            "雪香樓頭終日坐，紙尾自書三百顆。",
            "他時若問相公槐，我爲改名羅漢果。"
        ],
        "title": "三藏梨",
        "id": "1c6d8f9f-71fb-441d-8888-33eb8809349f"
    },
    {
        "author": "李石",
        "paragraphs": [
            "髧如丫角垂兩耳，口誦黄庭調綠綺。",
            "諸公拂榻乃肯留，疑是前時徐孺子。",
            "我琴掛壁久不彈，浙聲分作蜀聲看。",
            "但得古人指下趣，轉覺良工心事難。",
            "欣然過我同一笑，舊曲重聞如再少。",
            "咸韶本自鳳凰鳴，箏笛任誇蚯蚓竅。",
            "孺子孺子年更癡，十三大勝陶家兒。",
            "阿端不識六與七，隨分牽衣覓梨栗。"
        ],
        "title": "徐童子彈琴極聰慧詩勉其學",
        "id": "25c5a49c-8eb3-49d8-a71d-82eff96b86b0"
    },
    {
        "author": "李石",
        "paragraphs": [
            "夷門道人墨爲手，藝如巫咸日中走。",
            "逢人便與墨模糊，西里自妍東里醜。",
            "不須更相邑中黔，面比烏鴉色未深。",
            "爲擡墨手高處問，我手何如君子心。"
        ],
        "title": "贈墨手道人寄晁子止即用子止韻",
        "id": "ca2a9c7f-38ef-4ff8-bdf9-9511e6e72055"
    },
    {
        "author": "李石",
        "paragraphs": [
            "羣兒生長輕江湖，上船下船誰使驅。",
            "江牽百丈沙水澀，岸上風雪兼泥塗。",
            "下循枯葦鵝鴨亂，上控絕壁猿猱呼。",
            "可憐進寸得退尺，挽脚不住頭欲扶。",
            "均之兩兩窮性命，我自有罪非爾辜。",
            "二年學省一不補，天子幸赦憐其愚。",
            "一船放歸小如葉，滿載豈有海上珠。",
            "琴書之外求長物，去時未有來時無。",
            "爾曹憐我共努力，歸路尚遠天西隅。",
            "泊船且醉花柳岸，爲爾尚肯滿眼沽。"
        ],
        "title": "挽船",
        "id": "d0f3e46f-05d3-4929-b156-42002fa66f6e"
    },
    {
        "author": "李石",
        "paragraphs": [
            "春氷摇凍春水肥，小風卷沙梅雪飛。",
            "東皇勸人作耕織，天雨粒粒機中絲。",
            "田家喜說新年話，苔青映門竹枝亞。",
            "有錢輸官官不嗔，滿地黄金不論價。"
        ],
        "title": "喜雨謠",
        "id": "7a2aa0b1-7aa0-4156-ac8c-250634a5d92e"
    },
    {
        "author": "李石",
        "paragraphs": [
            "烊銅作梁劍棧編，峽江百丈青雲緣。",
            "峽山鳥道飛翩翩，蜀仙自得壺中天。",
            "丈人口訣誰與傳，青城一炷心香烟。",
            "縈藤絡蔓紫翠牽，清河鍊師天上仙。",
            "玉華樓高瞰平川，白日下界黑鬼纏。",
            "帝曰汝往予詳延，鼎轉九丹書八篇。",
            "清風來翔明月前，夏日不暍冬不綿。",
            "青騾白鶴忘歲年，是家仙種張祖先。",
            "椒子紅熟丹浴泉，釀成白酒斗十千。",
            "先生日日貪醉眠，爲我寄語來日邊。"
        ],
        "title": "次韻趙彥膚柏梁體送張道錄",
        "id": "5fb74964-a8a4-42bd-a068-9e6708bdfca6"
    },
    {
        "author": "李石",
        "paragraphs": [
            "我來雲巖夏初吉，巖洞向晚開新蟾。",
            "晴空飄飄雨花坐，護此燕几垂飛簷。",
            "老僧閉門一榻外，但有瓶鉢雲火匳。",
            "人間日車手可熱，道上火繖官爭炎。",
            "不知此地蔭冰雪，崖花石蔓駢濃纖。",
            "傳聞仙人有蛻骨，玉塔未許窺幽潛。",
            "行人各走記名姓，浪費粉板相黐黏。",
            "不知蘇黄巖上字，端有妙處垂緗縑。",
            "至今巖泉瀉千仞，似與二老爭森嚴。",
            "斯游與子固不薄，一餉喜逐清賞兼。",
            "稽首林間古石佛，面目慈悲雄鬚髯。",
            "狐狸騎項鼠遶膝，蒼苔蘚剝侵裙襜。",
            "我願石佛須少忍，欺善怕惡神所殲。",
            "君不見邇來石佛勝銅鬼，會煮翁仲烹飛廉。"
        ],
        "title": "遊銅梁縣雲巖",
        "id": "10aefb11-a509-431e-9345-72780a076f3f"
    },
    {
        "author": "李石",
        "paragraphs": [
            "高軒得意翔雲間，妙畫匿迹縑素殘。",
            "柱頭老丁留語後，兀兀無趾如叔山。",
            "不妨萬里戢六翮，顧步下啄芝田寬。",
            "方舟惜鶴並惜畫，一夔之足萬金價。",
            "莫將凡筆補丹青，謬作身輕一鳥下。"
        ],
        "title": "余所藏李文才畫鶴甚奇偉歲久縑爛各缺一趾偶有善工爲補之",
        "id": "1eb274b2-3588-431c-9bfa-e87baadcad32"
    },
    {
        "author": "李石",
        "paragraphs": [
            "汾陽家世郎官星，百里隠隠聞雷聲。",
            "德人所至有別樣，不向尺箠求能名。",
            "上官嗔駡吏束濕，日下廩庾堆如京。",
            "此時桃李出談笑，溪邑井井山風清。",
            "東林香火遠公社，長官得暇來尋盟。",
            "雲間春茗試新瀹，月裏禪心須細評。",
            "今朝還有壽者相，松椿龜鶴紛喧爭。",
            "高人著意供一默，富貴浮雲雙眼明。"
        ],
        "title": "郭宰生朝",
        "id": "391da965-7d20-4dde-8cda-15cb39d88bee"
    },
    {
        "author": "李石",
        "paragraphs": [
            "四月旱火坤西維，湫潭百丈滄江湄。",
            "潭中老龍帝所御，偃蹇不任世俗羈。",
            "招呼頻費香火誠，去則甚速來何遲。",
            "炎官火傘日輪午，一塵不動天琉璃。",
            "火光之中興白霧，風伯鼓鞴雷奮椎。",
            "黑雲壓城白晝暝，倒瀉銀漢傾天池。",
            "帝勅九烏以震死，血飽龍吻紛淋漓。",
            "再拜謂龍曷少霽，龍與我職均有司。",
            "商霖儻可通帝夢，正直炯炯唯龍知。"
        ],
        "title": "夏旱",
        "id": "ff1b9056-2e54-4dbc-bb5b-b478fcd4ffdc"
    },
    {
        "author": "李石",
        "paragraphs": [
            "射虎將軍鬚髮白，老作三茅洞中客。",
            "羣仙呼去問姓名，謂是前時李八百。",
            "天孫乞與雲錦衣，白日化爲仙鶴飛。",
            "赤城山下百花市，賣符賣藥沽酒歸。"
        ],
        "title": "贈開元觀李法師",
        "id": "7b7d2085-5b63-41ed-b528-982ea1366c14"
    },
    {
        "author": "李石",
        "paragraphs": [
            "三年計日作放生，薄俸時分及魚鳥。",
            "別來湖山幽絕處，下者遨遊上輕矯。",
            "西歸短棹送春波，忍見長魚困縈繞。",
            "修鱗戢錦紛半破，健尾舒紅時一掉。",
            "不惟咫尺迷藻蘋，正恐須臾觜葱蓼。",
            "吾曹仁術隨所用，圉圉洋洋誰不曉。",
            "恥與雞蟲較得失，况乃牛羊分大小。",
            "只今命脫猛火燃，不用口銜明月皎。",
            "臨流祝魚從此去，彈指寃親一時了。",
            "要將頭角動風雷，未厭藏身且深渺。"
        ],
        "title": "放魚",
        "id": "a0f77ee4-ee2d-4038-9275-60dc1c6172d4"
    },
    {
        "author": "李石",
        "paragraphs": [
            "蜀侯作頖錦水湄，先聖先師同此室。",
            "巍然夫子據此座，殿以周公名自昔。",
            "聖人兩兩如一家，均是周人先後出。",
            "想見東家中夜夢，猶與公孫同衮舄。",
            "斯文授受乃關天，不爲漢唐加損益。",
            "我時來視俎豆事，重是漢人斤斧迹。",
            "漢宮制度九天上，散落人間此其一。",
            "多因豐屋起戎心，獨此數椽綿歲歷。",
            "規模𡺑嵲東魯似，氣象縹緲西岷敵。",
            "竹松猶是斯干詩，風雨方知隆棟吉。",
            "雖然漢獻來至今，閲世已多駒過隙。",
            "中間豈無鳥鼠慮，妙斵不知難輒易。",
            "工師不揆亂如麻，敢向般門言匠石。",
            "詩書譬彼尚闕文，後學如何補遺逸。",
            "祖龍非意竊登牀，蝌蚪有心來壞壁。",
            "舊章僅在命如絲，誰勒吾詩勝丹漆。"
        ],
        "title": "周公禮殿",
        "id": "5d80d05e-87fc-46ec-b3e5-ae9b4a0d910a"
    },
    {
        "author": "李石",
        "paragraphs": [
            "成都名畫窟，所至妙宮牆。",
            "風流五代餘，軌躅參隋唐。",
            "其間禮殿晉畫爲鼻祖，未數後來鴻雁行。",
            "畫者果誰歟，或云名收人姓張。",
            "右軍問蜀守，墨帖求縑緗。",
            "乃知前輩人，不愛時世粧。",
            "范瓊杜措李懷衮，仙荒佛怪驅喝雷電筆意窺渺茫。",
            "不若收所畫，上自皮羽之服下至垂衣裳。",
            "盤古衆支派，帝霸皇與王。",
            "君臣分聖賢，有如虎豹龍鳳殊文章。",
            "視之若有見，日月星象空中垂耿光。",
            "聽之如有聞，銜牙玉佩鳴以鏘。",
            "三古以降歷今世，視聽所感猶一堂。",
            "乃知此畫自神品，碌碌餘子非所望。",
            "吾道久已屈，二氏爭頡頏。",
            "豈唯牧也見絀餘子下，而有公議老我雙鬢蒼。"
        ],
        "title": "禮殿聖賢圖",
        "id": "fefca395-1e27-4c39-a235-c05804a3fe03"
    },
    {
        "author": "李石",
        "paragraphs": [
            "水晶宮中玉蝦蟆，多年栖息嫦娥家。",
            "忍饑不及一夜啗明月，天帝怒爾謫下三峽脚手猶爬沙。",
            "婪酣大肚飽清氣，但見瓊流珠液百尺垂唅呀。",
            "峽人只作泉水看，不知元和潄嚥猶是月之華。",
            "從來至味不可說，陸羽只作第四誇。",
            "可憐提瓶肥羜子，强飲百斛莫救肝膽邪。",
            "我聞老蟾之酥乃仙藥，能使風草化作黄金芽。",
            "何如閉口自潤澤，換爾醜質生角牙。",
            "會當騎爾却上月宮去，下看桑海渺渺凌蒼霞。"
        ],
        "title": "蝦蟆碚",
        "id": "7bed611c-b341-45ed-ab74-4ace8ea6a74f"
    },
    {
        "author": "李石",
        "paragraphs": [
            "回巖客子賣墨人，諸孫賣筆筆有神。",
            "墨翁已入蓬萊殿，筆孫有愧中書君。",
            "邇來小孫兼好畫，兩幅溪藤七匹馬。",
            "虎狼避路狐兔藏，朔風吹沙霜滿野。",
            "邛崍關頭大渡河，使君五馬千丈坡。",
            "獵將一圍看蠻走，醉敲銅鼓蠻踏歌。",
            "急收此畫人莫識，矍鑠之翁誇筆墨。",
            "不如再泛洞庭船，袖中一劍隨飛仙。"
        ],
        "tags": [
            "洞庭湖"
        ],
        "title": "題陰山七騎圖",
        "id": "98bf80b9-d769-42b1-acca-2a107d9b2ed6"
    },
    {
        "author": "李石",
        "paragraphs": [
            "公子年時尚奇偉，大劍橫腰髮衝起。",
            "自言學道晚有得，心靜無波古潭水。",
            "平戎萬卷喑不吐，蟠向胸中作宮徵。",
            "眼明慣識嶧陽材，手製教成古綠綺。",
            "人生會費幾兩屐，巧處才容一張紙。",
            "許多黑瘦肯忍饑，枵腹悲鳴聒人耳。",
            "公子公子贈我來，明珠白璧遭沉埋。",
            "我家老馬解仰秣，渠家煮鶴充枯柴。"
        ],
        "title": "問趙有方乞琴",
        "id": "cebeb8b9-7f95-439a-a356-80942258b6a1"
    },
    {
        "author": "李石",
        "paragraphs": [
            "玻璃江深麥初熟，引水細舂比炊玉。",
            "老守齋鉢自有餘，端爲吾民憂不足。",
            "荔枝堂前紅數栽，倚樹讀書門不開。",
            "收麥入厨催釀酒，客問遣騎何時來。"
        ],
        "title": "宇文子友以詩來覓酒",
        "id": "a8089230-b134-4601-8c31-0cbd63b5720d"
    },
    {
        "author": "李石",
        "paragraphs": [
            "四月少雨百草熱，山中小麥皆乾枯。",
            "溪水不流牛缺飲，連耞未動妻典襦。",
            "布穀催耕鳩婦怨，早得一雨淋汝面。",
            "老夫枕書卧晚凉，農自忍饑官飽飯。"
        ],
        "title": "彭州行邑道中",
        "id": "a41a66cf-e1ef-45d7-b9b8-d47ed35de889"
    },
    {
        "author": "李石",
        "paragraphs": [
            "天上妥雨水鳴渠，一龍任責固有餘。",
            "今年水來雨不集，彭民不及江中魚。",
            "以堰致水高百尺，靈湫在淵爍紅日。",
            "彭民怨龍不怨人，龍則有職誰之失。",
            "九峯仙官梅子真，豢龍有術龍不嗔。",
            "去年作堰今請湫，二者兼得蘇彭民。",
            "東湖別駕但捧腹，卧聽蕭蕭響疎竹。",
            "往來莫便輕泥塗，軟脚有酒爲君沽。"
        ],
        "title": "贈楊尉送湫水",
        "id": "4406772f-6bc3-4a84-a3a5-c6847381d469"
    },
    {
        "author": "李石",
        "paragraphs": [
            "龍池山頭喚龍起，見說花開龍亦喜。",
            "喜將一雨洗山光，曉漲初分兩谿水。",
            "東山渡橋煙霞簇，山半亭臺艷桃李。",
            "入門一徑海棠花，紅玉爲枝霞作蘂。",
            "仙花自有龍麝氣，拂拂晴風香十里。",
            "木蘭高下色不同，青紫朱綠黄白紅。",
            "遊人隠映錦繡谷，山鳥動摇霜雪叢。",
            "我來酌泉弄花樹，花光正在水影中。",
            "君不見三碉城邊百草熱，渡瀘將軍不得歇。",
            "何似兩仙樵斧郎，一局坐忘春晝長。"
        ],
        "title": "東山行",
        "id": "db1dfd78-f9d6-4aa4-bcc2-036b20167c4d"
    },
    {
        "author": "李石",
        "paragraphs": [
            "資聖名藍妙畫窟，前佛崢嶸連後佛。",
            "栴檀級上金琅璫，五月寒風吹佛骨。",
            "我來看畫瞻仙容，丹青古殿開天龍。",
            "薝蔔花開日亭午，妙音破睡聞鳴鐘。"
        ],
        "title": "資聖看畫",
        "id": "23fe8d99-9635-4794-8af7-c6564f33f4af"
    },
    {
        "author": "李石",
        "paragraphs": [
            "鳳臺却望桑麻川，殘僧孤客同一年。",
            "我窮自取君更苦，只有布襪青行纏。",
            "松楠陰陰水邊寺，一餉欵尋香火緣。",
            "筆端落盡蔬笋氣，胸次不留荆棘田。",
            "窮冬衣褐露黑肘，半夜風雪寒詩肩。",
            "時於連牀乞被卧，睡到日午鐘魚傳。",
            "今朝別我眉色好，得得西謁騎鯨仙。",
            "自云老矣世塗熟，獨有此老無人憐。",
            "更須南去共舟楫，竹火江茶譚夜禪。"
        ],
        "title": "送叔規",
        "id": "54e82c71-f86d-4bbb-9e7d-90ccd447a04f"
    },
    {
        "author": "李石",
        "paragraphs": [
            "君之家爲夔龍氏，龍之威神爪牙利。",
            "豈肯因人下求食，拏攫風雷隨所嗜。",
            "問君世學今幾傳，翰墨諸仙侈名位。",
            "後來諸孫穎與路，元祐衣冠相整治。",
            "春秋大易蜀有師，我獲升堂時問義。",
            "江邊喬木殊未改，重來忍唾成都地。",
            "感君遺文遠相訪，凜凜高風今不墜。",
            "梅花道路寬作程，瓠葉杯盤同此味。",
            "少年赤手弄霜雪，想見倚門遲歲餽。",
            "還家莫道囊橐空，客子夜寒仍少睡。"
        ],
        "title": "送范穎胄",
        "id": "96279401-db86-4b96-87f6-f99b5ffe914f"
    },
    {
        "author": "李石",
        "paragraphs": [
            "身作涪江未歸客，更送行人出南陌。",
            "行人磊落高皇孫，桃李賨城看朱白。",
            "高才觸事無不爾，百里莫嫌民社窄。",
            "魯恭卓茂意何者，豈有居官名赫赫。",
            "不須打鴨驚鴛鴦，抵几疾書呼五百。",
            "阿奴公退在眼底，可以彈琴把書冊。",
            "此時尚及詩筒來，談笑千山萬山隔。"
        ],
        "title": "送新趙宰",
        "id": "24fc70d3-e55d-47d5-b828-245225182dc0"
    },
    {
        "author": "李石",
        "paragraphs": [
            "人言鼻聽無如龍，聽不以耳乃反聾。",
            "未若水母本無目，隔水響應相鳴雄。",
            "我持此理問張瞍，廢目任耳偏能聰。",
            "忍聞此聲亦憒憒，俗囂政在羣鳴中。",
            "枉將蟻動作牛鬭，妄遣蚊聚成雷公。",
            "昔人樂歸瞽其職，五音六律詩人矇。",
            "我琴三尺玉橫膝，欲廣舜孝歌時雍。",
            "游魚舞獸解人意，此意憂樂斯民同。",
            "瞍乎洗耳試一聽，莫似北客歌南風。"
        ],
        "title": "贈張聽聲",
        "id": "2f37bdcf-bf38-46a5-a5d7-5129d0029a16"
    },
    {
        "author": "李石",
        "paragraphs": [
            "我來一登石經堂，從以諸生行兩廡。",
            "諸生讀經半白頭，問以始終箝不語。",
            "我聞此經昔中都，郎中所隸乃其祖。",
            "邇來離亂已亡失，楷本僅能傳蜀土。",
            "蜀王閏位供掃除，獨此仍爲盛時取。",
            "爲將嚴鐍守重扃，護以繚垣崇邃宇。",
            "列之學官豈無意，不但闕文存夏五。",
            "大開明鏡別妍媸，時扣洪鐘諧律呂。",
            "後生不復事丹鉛，抵死唯知守藤楮。",
            "字音隨口妄蜺霓，點畫分毫謬魚魯。",
            "日月當天空委照，盲俗相欺紛莫覩。",
            "石經雖古奈爾何，人競傳今不傳古。",
            "行行矧肯捩眼覷，蘚剝苔封費撐拄。",
            "堅鑱僅免飽蟫魚，隘道爭來宅狐鼠。",
            "此間鄒人儻借問，爲問石經誰是主。",
            "憶昨敲門肆訶斥，幾度循牆誇傴僂。",
            "登登閣閣隠金槌，耳聒散空垂雹雨。",
            "蠟薰煤染連作卷，玉軸錦裝如束杵。",
            "豈無一物媚權豪，幾紙才堪博圭組。",
            "爾之所得固么麽，我則何由寬擊拊。",
            "一槌只作一字訛，訛至萬千那復數。",
            "石經之害此其大，縱有鬼神誰可禦。",
            "憶昔嘗爲博士官，首善堂中容接武。",
            "心知不是世間書，雲漢森然城百堵。",
            "恢恢帝所有餘地，忍使石經留外府。",
            "便當連舸下瞿塘，飛上三山如插羽。",
            "縑緗舛謬鐘鼎暗，天罅豈容無一補。",
            "巍巍玉帝殿中央，河洛東西翼龍虎。",
            "雖然斯文屬興廢，帝既有心天亦許。",
            "作詩未用擬韓公，考篆庶幾追石鼓。"
        ],
        "title": "石經堂",
        "id": "2853a501-c968-4037-be77-771b1d6568e7"
    },
    {
        "author": "李石",
        "paragraphs": [
            "我家羣雞真似木，君家雙鴨重如玉。",
            "情知此物不敢烹，未忍戛羹求剩馥。",
            "傳聞深村水田裏，翠羽成羣蔽溪谷。",
            "喬仙兩舄不用多，尺紙長鬚慰幽獨。",
            "牆頭瓠壺舍下笋，喚作蒸鵝烹健犢。",
            "前時饞客錯歡喜，益水添薪費煎促。",
            "主人此外北窗風，飯後乳甌初睡足。"
        ],
        "title": "謝楊壽卿送雙鴨用香木拄杖韻",
        "id": "f0b2a847-eefa-4cd3-b428-bd250ceea3c6"
    },
    {
        "author": "李石",
        "paragraphs": [
            "三年獨客思親淚，灑作錢塘大江水。",
            "却乘此水得西歸，兩淚急收成一喜。",
            "庾公樓下江月春，拍手中流逢小麟。",
            "駸駸逼人出瘦骨，懔懔似我今長身。",
            "夜船燈火無乃是，猶似夢中論夢事。",
            "小鵬有翅未能來，獨學膺門想憔悴。",
            "一官外物等去留，來未足喜去莫憂。",
            "虀鹽敢有去國恨，菽水未免還家羞。",
            "峽江之人走雲雨，送船迎船聞疊鼓。",
            "君不見並舍紫薇郎，頗願生還見鄉土。",
            "我今歸來四壁空，兩窗萬軸南北風。",
            "杜門忍饑吾與汝，文字穮蔉祈年豐。"
        ],
        "title": "舟中示開并寄圓",
        "id": "ed4d3605-ff8b-4ef2-9fb1-4134f18ebc5b"
    },
    {
        "author": "李石",
        "paragraphs": [
            "嗚嗚曉角春風送，日日官身隨鳥動。",
            "但知敲榜負佳辰，縱有芳菲難入夢。",
            "起尋北郭新雨後，愁見西山含雪凍。",
            "茅茨雖暖豈宜花，笑我此行真鑿空。",
            "向來洛下定真譜，只許姚花充物貢。",
            "只今老病陪少年，駑騎何能追駿鞚。",
            "便將花裓問天女，欲返田園尋二仲。",
            "此花含笑我不言，且插一枝風帽重。"
        ],
        "title": "同韓子東賞牡丹",
        "id": "f9fc36ff-33ad-431b-9a5d-a5b1931e8000"
    },
    {
        "author": "李石",
        "paragraphs": [
            "野步山圍合，春生物自欣。",
            "溪聲如聽雨，松色欲摩雲。",
            "謝客推門入，支郎半坐分。",
            "林間携小隊，不敢散鴉羣。"
        ],
        "title": "訪范師山房",
        "id": "09d4cca8-a8e3-4544-afbf-d0a94dbcabf7"
    },
    {
        "author": "李石",
        "paragraphs": [
            "送客川原路，憐渠田舍秋。",
            "沙晴分野徑，林斷出溪流。",
            "馬瘦諸公後，鴟夷一醉謀。",
            "泮林無酒伴，頗爲老兵留。"
        ],
        "title": "送客",
        "id": "0c4a4aa3-efb3-4bbc-a1f4-eef11b03153b"
    },
    {
        "author": "李石",
        "paragraphs": [
            "廣漢川原迥，重江秋水多。",
            "橋邊金作鴈，湖上酒如鵝。",
            "豈有雒書出，轉添巴字訛。",
            "泥塗滯行客，之子惜經過。"
        ],
        "title": "送勾龍教授",
        "id": "d3c62aa4-a95c-48b5-88fd-0ddcaf62779d"
    },
    {
        "author": "李石",
        "paragraphs": [
            "遠客來投宿，高人已閉門。",
            "白沙分遠水，紅樹带烟村。",
            "僻徑逢僧覓，登山見佛尊。",
            "清風惜秋稼，積雨掃雲屯。"
        ],
        "title": "宿鍾陽僧寺",
        "id": "f59fce4f-315c-493c-b37c-7281606594bc"
    },
    {
        "author": "李石",
        "paragraphs": [
            "別恨連湖海，驚心閲歲年。",
            "思君愁北闕，將母上西天。",
            "更酌鵝黄酒，如浮鴨綠川。",
            "不須憂九折，忠孝得雙全。"
        ],
        "title": "謝劉韶美送酒",
        "id": "5ac2a5ba-0a26-4286-a466-3299b0c70cb1"
    },
    {
        "author": "李石",
        "paragraphs": [
            "宦路隨驚鵲，家山隔斷鴻。",
            "荒椽秋雨過，疎竹暗泉通。",
            "千騎尋城北，雙舟憶瀼東。",
            "我詩雖未好，聊爲使君窮。"
        ],
        "title": "與程端卿相別峽中共繫船瀼東留一日",
        "id": "ea52a632-de40-45c0-904d-716109376ce0"
    },
    {
        "author": "李石",
        "paragraphs": [
            "客向江南去，人言冀北空。",
            "賈生前席念，嚴助薦賢衷。",
            "畫舫摇澄綠，飛車近軟紅。",
            "舊遊應未改，尺紙問歸鴻。"
        ],
        "title": "送程榮州被召二首  其一",
        "id": "708a1fe1-82f9-4d24-a49a-b7abc49f9e1e"
    },
    {
        "author": "李石",
        "paragraphs": [
            "出處人情異，寒暄節物殊。",
            "脚輕貪遠路，眼轉隔重湖。",
            "近例占郎宿，頻年已守符。",
            "盛時人與地，尺一費招呼。"
        ],
        "title": "送程榮州被召二首  其二",
        "id": "274a9c30-1a70-4550-8230-e848269dd09c"
    },
    {
        "author": "李石",
        "paragraphs": [
            "五日轉一候，百年能幾春。",
            "雨苔堆碧色，風蘂委紅塵。",
            "神晤又何說，交疎莫强親。",
            "杜門誰是伴，杯酒聖賢人。"
        ],
        "title": "感懷",
        "id": "f1aaca2c-aff5-4483-87c8-ec1e5c309b5b"
    },
    {
        "author": "李石",
        "paragraphs": [
            "大比周三歲，登名蜀一涯。",
            "聖賢元祐學，父子老蘇家。",
            "類省登槐市，清秋艷桂華。",
            "生平晁董業，親策對褒嘉。"
        ],
        "title": "眉州鹿鳴宴  其一",
        "id": "087cfc46-a01c-4575-a02b-b04a5c7f77c5"
    },
    {
        "author": "李石",
        "paragraphs": [
            "六六成鱗吹，呦呦賦鹿鳴。",
            "三仙隨勸駕，千佛要題名。",
            "俎豆初筵秩，衣冠習俗榮。",
            "例須煩舉送，我亦魯諸生。"
        ],
        "title": "眉州鹿鳴宴  其二",
        "id": "9eefb698-1e78-4b27-af94-fa82ee083aac"
    },
    {
        "author": "李石",
        "paragraphs": [
            "雪片成孤立，蟾華與共游。",
            "從教驚蜀犬，曾是喘吳牛。",
            "蹲石依松瘦，寒溪映竹流。",
            "遥知明歲稔，携酒上南樓。"
        ],
        "title": "五更一點月照窗几以爲曉也披衣視之雪厚至尺許喜甚賦詩",
        "id": "254e0402-5c8b-4f56-afdc-5a610599dcae"
    },
    {
        "author": "李石",
        "paragraphs": [
            "郡圃耡荒雪，家山斸淺沙。",
            "只今諸葛菜，何似邵平瓜。",
            "小摘情何厚，長齋氣自華。",
            "官烹與私炙，隨處即生涯。"
        ],
        "title": "諸葛菜",
        "id": "11a3b72a-d695-4ce3-94e6-4dc8b5f1e3f6"
    },
    {
        "author": "李石",
        "paragraphs": [
            "寄語巴中客，頻頻鑷鬢霜。",
            "峽雲春夢遠，江月夜珍藏。",
            "才刃應多暇，詞鋒恨太剛。",
            "僧鄰雨花地，何日再升堂。"
        ],
        "title": "次韻馮涪州見寄",
        "id": "de17fbf7-15bb-476f-8039-52747663ab70"
    },
    {
        "author": "李石",
        "paragraphs": [
            "客子推移地，聞雞敢晏眠。",
            "酒樓春夜雨，柳岸早行天。",
            "龍卧風雷宅，蠶叢錦繡川。",
            "譚楊兩州教，記我別時年。"
        ],
        "title": "寄賈元鎮并問楊似賢譚德稱",
        "id": "f4a91c99-cbae-4ba7-a916-000b05fe523b"
    },
    {
        "author": "李石",
        "paragraphs": [
            "古戍經秋暮，危梯迸野泉。",
            "鹿頭關上廟，驥足縣中仙。",
            "山疊疑無地，江寬欲放天。",
            "英雄今已矣，自喜慣風烟。"
        ],
        "title": "題鹿頭關石鄉祠",
        "id": "909bacff-fad3-4227-8298-a592a192ae4a"
    },
    {
        "author": "李石",
        "paragraphs": [
            "境物三禪勝，叢林十里村。",
            "寺僧晨掃地，樵客夜過門。",
            "瑞像西山映，乾文北斗翻。",
            "名場薰竈突，悵望塔中尊。"
        ],
        "title": "題白塔古迹二首  其一",
        "id": "2d32e609-ec2b-419e-9446-2b9e01005c19"
    },
    {
        "author": "李石",
        "paragraphs": [
            "塔倒峰巒影，鐘埋澗谷音。",
            "二賢苔像古，四虎竹泉深。",
            "炬火携歸路，經臺喚隔林。",
            "人頭連地脈，古迹備幽尋。"
        ],
        "title": "題白塔古迹二首  其二",
        "id": "baa81b9c-2986-4fa0-9df3-f05c020aa880"
    },
    {
        "author": "李石",
        "paragraphs": [
            "公館靜寥寥，園亭景物饒。",
            "溪光明短彴，樹影蔭危譙。",
            "山鳥忽雙下，池魚時一跳。",
            "主人王事簡，文酒日逍遥。"
        ],
        "title": "天彭行縣",
        "id": "a6e9da3e-565d-4a71-b883-8001263464a6"
    },
    {
        "author": "李石",
        "paragraphs": [
            "驅馬上危坂，暮鞭摇客愁。",
            "峯巒驚滿目，咫尺擬回頭。",
            "紅樹映野店，白雲藏縣樓。",
            "須知此北下，地底見豳州。"
        ],
        "title": "過永壽縣",
        "id": "94a1c0dc-1172-410b-bb7f-323188688a4e"
    },
    {
        "author": "李石",
        "paragraphs": [
            "浮海黄池近，還山白雪高。",
            "禪如石佛樣，學带楚人騷。",
            "我欲懷金橘，師能遺木桃。",
            "釣魚船上客，此句可連鼇。"
        ],
        "title": "謝勝老惠胡桃",
        "id": "1c2c9816-ec7a-4f7a-8fbb-34f421209478"
    },
    {
        "author": "李石",
        "paragraphs": [
            "晚泊金山驛，風生玉宇秋。",
            "荒苔蝕佳句，喬木惜名流。",
            "鼠穴飛泉入，蛛絲積雨收。",
            "何須嘆人物，華屋與山丘。"
        ],
        "title": "金山驛",
        "id": "89192408-2092-41ae-907c-4fe390bf3522"
    },
    {
        "author": "李石",
        "paragraphs": [
            "遠出蒙霜雪，重來歷歲時。",
            "贈師拄杖子，似我簸箕兒。",
            "芳草隨西度，巖花向北垂。",
            "莫忘香一瓣，滄海白鷗期。"
        ],
        "title": "送澄師還昭覺",
        "id": "f8e22258-be23-4d9b-913e-14d5e7144407"
    },
    {
        "author": "李石",
        "paragraphs": [
            "再任雖祠祿，多年本爲親。",
            "青縑猶夢寐，綵服困風塵。",
            "老境人情變，韶華物色新。",
            "只堪携茗椀，禪觀對幽人。"
        ],
        "title": "夢西曹夜直",
        "id": "e5431d8f-5757-4bad-9161-409b758b42bc"
    },
    {
        "author": "李石",
        "paragraphs": [
            "客宦成分戍，人誰笑牧蠻。",
            "三碉橫塞外，兩澗拆雲間。",
            "鳥與花爭樹，春隨雪入山。",
            "功名成索寞，何以慰親顔。"
        ],
        "title": "雪二首  其一",
        "id": "9c39f958-43ed-4be0-8873-3f0bf74f077d"
    },
    {
        "author": "李石",
        "paragraphs": [
            "歲事頻年惡，心知一飽難。",
            "只愁無此雪，得句不言寒。",
            "酒薄何妨聖，梅清合進官。",
            "老兵憐我意，赤脚唱平安。"
        ],
        "title": "雪二首  其二",
        "id": "8a184b99-d6ad-439a-ab15-4ddfe5a141fc"
    },
    {
        "author": "李石",
        "paragraphs": [
            "夜泊依漁市，天寒問酒家。",
            "燼餘缸吐粟，凘合硯生花。",
            "月浸江妃冷，波喧海若誇。",
            "漂摇隨水宿，鳬雁寄生涯。"
        ],
        "title": "寒食",
        "id": "38d88ada-63a9-4cfa-9ab7-7575e11e0aee"
    },
    {
        "author": "李石",
        "paragraphs": [
            "七歲投閒日，渾如未第初。",
            "牛衣困襤縷，鶴飯愧粗疎。",
            "聖有杯中露，朝無別後書。",
            "溫尋皆舊學，風雨歲時餘。"
        ],
        "title": "閒居二首  其一",
        "id": "e442c8bb-144b-4745-bf08-dc1610e1dac0"
    },
    {
        "author": "李石",
        "paragraphs": [
            "吠畝三番聘，林泉一客逋。",
            "君方借唇吻，我自惜頭顱。",
            "日月松偕老，江湖橘可奴。",
            "昭文雖未鼓，洗耳即良圖。"
        ],
        "title": "閒居二首  其二",
        "id": "213b9d04-c251-4f76-b44c-1c83bc849e26"
    },
    {
        "author": "李石",
        "paragraphs": [
            "聖化如時雨，吾門自教風。",
            "文翁來蜀郡，常衮在閩中。",
            "夔足無多用，鼇頭只獨雄。",
            "諸君携手上，名姓廣寒宮。"
        ],
        "title": "黎州鹿鳴宴",
        "id": "a42765f5-1341-43f8-916e-d8a78453be42"
    },
    {
        "author": "李石",
        "paragraphs": [
            "學省三年別，文闈九日同。",
            "登高遲麴糵，避濕到芎藭。",
            "田舍飄零後，江湖震蕩中。",
            "忍將憂國淚，滴向菊花叢。"
        ],
        "title": "九日類試院雨中制司送酒關子二首  其一",
        "id": "660d3fd3-1ea6-4b89-a932-dd43a5b7d573"
    },
    {
        "author": "李石",
        "paragraphs": [
            "老去輕時節，憂來稔歲年。",
            "黄花關上戍，青草渡頭船。",
            "望眼知誰屬，歸心只自憐。",
            "僅霑微祿在，未敢計良田。"
        ],
        "title": "九日類試院雨中制司送酒關子二首  其二",
        "id": "8f8da147-da73-4900-a25f-5d351001bef9"
    },
    {
        "author": "李石",
        "paragraphs": [
            "顙馬非才具，蝸牛惜弊廬。",
            "歲時甘伏枕，風雨阻來車。",
            "藥裹衣巾內，梅花酒盞疎。",
            "江湖慰寂寞，一紙故人書。"
        ],
        "title": "周參政惠書唁及亡兒開二首  其一",
        "id": "eff7c526-33e6-40f2-96c8-67ffeeb3527a"
    },
    {
        "author": "李石",
        "paragraphs": [
            "取士平軒鑑，吾兒死布衣。",
            "招魂荒草墓，寃鬼泣松扉。",
            "推挽無遺力，擠排已覺非。",
            "存亡佩陳誼，舍此更誰歸。"
        ],
        "title": "周參政惠書唁及亡兒開二首  其二",
        "id": "91a5d095-293c-48c3-b124-f7998a1f3f97"
    },
    {
        "author": "李石",
        "paragraphs": [
            "民俗瀕蠻詔，邊城異土宜。",
            "竹筒連水脈，板屋怯風吹。",
            "藥叟鴉隨噪，樵童虎不窺。",
            "愛山來九折，人笑此翁癡。"
        ],
        "title": "沉黎四首  其一",
        "id": "9520ad65-320d-4135-8102-e3beaee1d876"
    },
    {
        "author": "李石",
        "paragraphs": [
            "蜀相披荒壘，唐人拓密林。",
            "四川襟带重，六詔霧雲深。",
            "鹽米成民業，珠犀作吏箴。",
            "官閒無一事，閉閤念親心。"
        ],
        "title": "沉黎四首  其二",
        "id": "03ddb36b-49e2-4119-be95-0cd92fc4e8ac"
    },
    {
        "author": "李石",
        "paragraphs": [
            "古屋雲栖洞，深湖水拍橋。",
            "吏閒知學稼，民樂自歌樵。",
            "官監頻添牧，蕃商不費招。",
            "老夫便午睡，風惡任飄摇。"
        ],
        "title": "沉黎四首  其三",
        "id": "e28b0f29-17dc-4140-bd27-57005a72449d"
    },
    {
        "author": "李石",
        "paragraphs": [
            "九折山圍市，雙溪水浸田。",
            "號風吹客袖，落雪舞蠻氊。",
            "塞上尋歸馬，波間畏跕鳶。",
            "此生隨所適，老去合乘邊。"
        ],
        "title": "沉黎四首  其四",
        "id": "96645cf5-ea42-442b-acd9-183f20de67f2"
    },
    {
        "author": "李石",
        "paragraphs": [
            "積雨催寒早，江湖渺障川。",
            "黄花到十月，白髮已三年。",
            "酒盡遲村餉，詩成得晝眠。",
            "低回看雙鶴，鎩翮欲摩天。"
        ],
        "title": "雙鶴",
        "id": "078d65b2-d016-48a9-8647-34aeb878a315"
    },
    {
        "author": "李石",
        "paragraphs": [
            "客宦去未得，山風來不遲。",
            "東湖霜後冷，北斗夜深移。",
            "老檜新翻葉，狂花故著枝。",
            "憂時恐無補，祇益鬢絲垂。"
        ],
        "title": "天彭受代遷靜正堂以代者未到漫興二首  其一",
        "id": "f4e1dab9-ce99-420b-8d4f-61391b3987de"
    },
    {
        "author": "李石",
        "paragraphs": [
            "罷戍成遷次，投閒想故居。",
            "風霜欺老大，書信卜交疎。",
            "黄葉頻供掃，青山炯自如。",
            "斯文身健在，歸及歲之餘。"
        ],
        "title": "天彭受代遷靜正堂以代者未到漫興二首  其二",
        "id": "2dd62597-798a-4c16-86dd-db1fab5ea666"
    },
    {
        "author": "李石",
        "paragraphs": [
            "管城無別派，毛族競分支。",
            "公子兔三穴，大夫羊五皮。",
            "端能開句眼，未肯畫愁眉。",
            "若問結繩祖，先從六畫推。"
        ],
        "title": "拌毫筆",
        "id": "1296205c-2d8e-4b1b-bb08-2d392bb8c337"
    },
    {
        "author": "李石",
        "paragraphs": [
            "頗笑方舟拙，聊因拙自誇。",
            "家無三日穀，園有四時花。",
            "池靜魚吞墨，松高鶴護砂。",
            "著書逢好處，快癢得仙爬。"
        ],
        "title": "方舟二首  其一",
        "id": "05139191-816a-42f3-a5d4-a382bd218b24"
    },
    {
        "author": "李石",
        "paragraphs": [
            "物我相軒輊，乘除只自知。",
            "兒臨池上字，母養鏡中絲。",
            "竹靜泉生乳，花深地産芝。",
            "舊時雙燕子，來往亦儀儀。"
        ],
        "title": "方舟二首  其二",
        "id": "c7d2e885-e48f-449a-8e6f-92c926b9dc82"
    },
    {
        "author": "李石",
        "paragraphs": [
            "春日山亭飯，青枝古樹陰。",
            "親朋知老病，田舍豈初心。",
            "月白水泉瑩，花多煙霧深。",
            "酒邊防惡俗，醉語費披尋。"
        ],
        "title": "山亭三首  其一",
        "id": "8edbc2fe-bdcc-49b6-8233-6333b13421df"
    },
    {
        "author": "李石",
        "paragraphs": [
            "人誰憐老子，我自類癡兒。",
            "愛草留荒徑，疏泉入小池。",
            "春風隨處是，晴日與花宜。",
            "好客能相貸，携鋤出短籬。"
        ],
        "title": "山亭三首  其二",
        "id": "3ed689aa-1bdb-4a25-b2b6-9ea5de437704"
    },
    {
        "author": "李石",
        "paragraphs": [
            "小圃依山入，危亭隠磴斜。",
            "林塘掃寒雨，籬落卧疎花。",
            "處士七松宅，先生五柳家。",
            "柴門何所待，倚杖數昏鴉。"
        ],
        "title": "山亭三首  其三",
        "id": "1a866c1f-b911-4e07-be05-101dbf0a79bc"
    },
    {
        "author": "李石",
        "paragraphs": [
            "重來又十年，山水故凄然。",
            "獨鴈仍爲旅，雙鳬已作仙。",
            "濁流分蜀派，青色聚淮烟。",
            "石上罾魚者，猶言縣令賢。"
        ],
        "title": "舟次湖口追憶任明府",
        "id": "36d57e29-b3a0-4e01-abc2-b5eed25926d5"
    },
    {
        "author": "李石",
        "paragraphs": [
            "漢使西來雪瘴深，龍蛇窟宅費披尋。",
            "只知筇竹通中國，何似長松種上林。",
            "槐省銜杯蒙舊識，楓庭躡履聽歸音。",
            "昔人九折回車地，笑我何由慰母心。"
        ],
        "title": "長松奉寄鄭察院",
        "id": "748445f0-7c2f-49d3-b61e-fe54acae4718"
    },
    {
        "author": "李石",
        "paragraphs": [
            "大渡河邊瘴霧濃，邛崍關下木蘭紅。",
            "得州自昔連江雨，此地仍多出竅風。",
            "一笑萱花親念遠，三生藜杖子心同。",
            "莫緣險阻欺方寸，忠信元來處處通。"
        ],
        "title": "木蘭",
        "id": "843eb8a2-c24a-46ad-8c95-4bb73101b4ca"
    },
    {
        "author": "李石",
        "paragraphs": [
            "六龍杲杲看推移，也有分光蔀屋時。",
            "作古遠知燧人氏，至今猶說介之推。",
            "扣門自此人皆有，暗室從來我不欺。",
            "冷竈無煙知幾日，憑誰乞米試晨炊。"
        ],
        "title": "謝人惠新火",
        "id": "831c02bb-192e-460b-b54d-531221c25f41"
    },
    {
        "author": "李石",
        "paragraphs": [
            "林盤谷轉走縈紆，兩腋乘風上太虛。",
            "塵世似將玄圃隔，仙宮元在赤城居。",
            "著鞭欲跨鸞凰去，舐鼎曾嫌鷄犬餘。",
            "尺帚何當上霄漢，夜捫星斗步庭除。"
        ],
        "title": "題捫參亭",
        "id": "cba316d6-d99b-470c-8589-8fd5d47900d2"
    },
    {
        "author": "李石",
        "paragraphs": [
            "歸路巴人處處逢，巴人舟楫語音同。",
            "雪霜寒谷殘年後，雲雨陽臺昨夢空。",
            "沙水清能延月白，峽林香欲試春紅。",
            "飯山雖瘦無奇語，至喜亭中著醉翁。"
        ],
        "title": "至喜亭",
        "id": "a5b4cdd3-4312-4301-9ecd-2620e4864e40"
    },
    {
        "author": "李石",
        "paragraphs": [
            "十里山光紺碧圍，瘴煙收盡溢春暉。",
            "黄紬睡美聞衙唱，白羽風高入指揮。",
            "樓角片雲隨鴈去，谿頭驟雨送龍歸。",
            "君王若問安邊策，苜蓿漫山戰馬肥。"
        ],
        "title": "羽扇亭",
        "id": "7fd49838-b21e-4069-94ab-9086333a47fc"
    },
    {
        "author": "李石",
        "paragraphs": [
            "一自昭君向北遷，花魂千載却南旋。",
            "歌聲不動先含笑，粉面無施任自然。",
            "羞整雲鬟多戴笠，欲呈錦袖漫開氊。",
            "夜來大渡河邊過，青蓋金羈穩上船。"
        ],
        "title": "蠻王妻俗呼縣君來黎州錦領烏氊自跨馬而至",
        "id": "07cca05a-a611-4124-bb98-e83fb7f686d9"
    },
    {
        "author": "李石",
        "paragraphs": [
            "岷峨皎皎玉千峰，只欠平川一尺融。",
            "土霧不成雲外霰，江沙半雜夜來風。",
            "針頭可惜丘中麥，堋口來祈應上公。",
            "飽死侏儒果何意，連年調度戰聲中。"
        ],
        "title": "禱雪堋口廟",
        "id": "17c23d19-9085-4e73-a4b6-644dfde1887e"
    },
    {
        "author": "李石",
        "paragraphs": [
            "羨他雪色一般同，點綴蒼蒼滓太空。",
            "白比蝦蟆終蝕月，輕如蝴蝶亂隨風。",
            "不容著跡無人處，漫借餘光似我窮。",
            "翠竹疎梅成佛地，未嫌凍立此山中。"
        ],
        "title": "雪  其一",
        "id": "f397704d-191f-4706-b9f5-9d37b6109e10"
    },
    {
        "author": "李石",
        "paragraphs": [
            "大地纖毫色色空，寥天望極一鴻濛。",
            "夜凝冷浸梅魂月，朝拂輕回縞带風。",
            "身世密移塵境外，乾坤收入玉壺中。",
            "虛堂瑞草瓊林合，壓盡蓬萊第一峰。"
        ],
        "title": "雪  其二",
        "id": "9378538e-4fe3-4b50-ac41-4513132a892e"
    },
    {
        "author": "李石",
        "paragraphs": [
            "莫因紅紫媚樓臺，潔白光中處處栽。",
            "香骨未應春雪妒，素心偏向暖風開。",
            "清樽妙賞今誰健，曉角年光不用催。",
            "別後西歸玉堂約，詩筒只有月邊來。"
        ],
        "title": "同王夔州探梅",
        "id": "7a4b7f43-b0ae-46ff-be7f-63e04467ea93"
    },
    {
        "author": "李石",
        "paragraphs": [
            "別久無辭道路難，敝裘依舊據征鞍。",
            "五湖我已遭風逆，三逕君能犯雪寒。",
            "下榻莫嫌烹瓠葉，倚門正及頌椒盤。",
            "一杯少味仍相送，折得梅花带笑看。"
        ],
        "title": "送牟堯文",
        "id": "4ef85a91-63f9-40a3-b3a0-f0bcebc244e7"
    },
    {
        "author": "李石",
        "paragraphs": [
            "一笑真成亟負余，可人懶散費招呼。",
            "忘言摩詰元無病，健倒盧仝不用扶。",
            "野葛三餐莫予毒，桃花幾度約吾徒。",
            "杜門人與春偷老，風雨聲中長白鬚。"
        ],
        "title": "一笑",
        "id": "14d03cef-e770-4275-bbf2-651987d0c6b7"
    },
    {
        "author": "李石",
        "paragraphs": [
            "一官齒髮老侵尋，金馬當年博陸沉。",
            "樽俎笑談人不見，璣衡造化我無心。",
            "曾瞻玉鼎三嵎近，便覺朱門百仞深。",
            "忍使王陽行九折，囚山未敢廢南音。"
        ],
        "title": "送虞樞密還朝",
        "id": "2bfe06b9-b9cc-450d-8cbb-36c0e260c2c1"
    },
    {
        "author": "李石",
        "paragraphs": [
            "方舟不似逆風船，船上燒香穩坐禪。",
            "五鼓紞如隨鳥動，一春老矣學蠶眠。",
            "黄梅半熟雨不止，白髮也應天見憐。",
            "頼有比隣賈詩老，醉中相對聳詩肩。"
        ],
        "title": "次韻賈文學見贈",
        "id": "00013e7f-7d8b-4c39-8a29-9fa5ec61c43e"
    },
    {
        "author": "李石",
        "paragraphs": [
            "陌上花開又一春，起來酒伴覓南鄰。",
            "煙霞笑我雖成疾，霜雪於君恐不仁。",
            "柏葉殊思金馬舊，柳枝偏向土牛新。",
            "相忘已約形骸外，老守先能墮醉巾。"
        ],
        "title": "和楊子土牛之什",
        "id": "ccc873fd-8b93-482e-90dd-ce5310c25e17"
    },
    {
        "author": "李石",
        "paragraphs": [
            "雨老苔荒墨色昏，漢人兩序姓名存。",
            "六經絲竹升堂後，千古衣冠此地尊。",
            "但使高文無廢祀，只今揚馬未招魂。",
            "寥寥蜀學誰爲倡，東去江流注海門。"
        ],
        "title": "禮殿",
        "id": "4e04268f-5246-40d7-bcac-87c02b44b8e1"
    },
    {
        "author": "李石",
        "paragraphs": [
            "國風惆悵黍離離，只有周郎五字詩。",
            "得見大巫今索矣，可憐小子孰裁之。",
            "心如廢井憑誰汲，語到修門未可期。",
            "此別更須留好句，梅花窗外見相思。"
        ],
        "title": "送周行可",
        "id": "c4ae9436-4ae9-4447-9f5e-afcc95143208"
    },
    {
        "author": "李石",
        "paragraphs": [
            "桃李洲中別一春，雪山肯爲障紅塵。",
            "鬼神半夜應憐我，魑魅今朝不喜人。",
            "煙雨晦明窗外眼，風霜來去樹邊身。",
            "細思只合歸耕好，並舍何由笑我貧。"
        ],
        "title": "東湖感事二首  其一",
        "id": "cb5fe6ac-ab18-4f59-93ba-257a4ae99570"
    },
    {
        "author": "李石",
        "paragraphs": [
            "一官職檄冷秋氷，盡日量書接夜燈。",
            "老去髭鬚無可染，秋來面目自生憎。",
            "湖通堰尾聽泉激，日出山尖見雪層。",
            "結習未除江海客，不忘回首夢觚稜。"
        ],
        "title": "東湖感事二首  其二",
        "id": "c4b1b7fa-e0f0-4516-9725-67646d2b4e30"
    },
    {
        "author": "李石",
        "paragraphs": [
            "阿筌千頃本胸中，學道分明畫手同。",
            "筆削來追麟獲後，丹青爲洗馬羣空。",
            "登堂欲與修遺履，穴戶何由返大弓。",
            "尚有滄溟垂素壁，且防蠅誤污屏風。"
        ],
        "title": "黄筌畫屏",
        "id": "cd72c8ce-2e09-48bc-b391-36e23fadf46d"
    },
    {
        "author": "李石",
        "paragraphs": [
            "指點西來海上峰，此間魑魅我能逢。",
            "果何所補身先老，豈不懷歸意已濃。",
            "騏驥羣中憐短褐，龍蛇窟裏倚長松。",
            "一堂四相經行處，洒掃雲烟覓舊蹤。"
        ],
        "title": "遠去親側浩然歸心再用韻",
        "id": "2b2bd46b-258d-4b34-b3b5-cb5b6095178e"
    },
    {
        "author": "李石",
        "paragraphs": [
            "不似閒人立道傍，豈將老眼眩韶光。",
            "溝塍綠漲春容潤，籬落紅披曉吹狂。",
            "薄有生涯隨處是，苦無心緒逐人忙。",
            "西歸官路成遷次，回指江湖似故鄉。"
        ],
        "title": "彭門春日",
        "id": "0f489e30-5d88-48d1-8a8f-6b11fce81511"
    },
    {
        "author": "李石",
        "paragraphs": [
            "山程趼足肯相從，未厭崎嶇易道東。",
            "二馬僊風還舊觀，六鼇香餌看新功。",
            "北田夜誦披蓮蘂，東閣春歸折桂叢。",
            "努力錦衣雙拜手，壽盃堂上雪髯翁。"
        ],
        "title": "又送馬氏兄弟歸彭門",
        "id": "4a5ff675-9910-4469-a289-0da5a9abe539"
    },
    {
        "author": "李石",
        "paragraphs": [
            "一毛沼沚未宜輕，甘脆提携慰客情。",
            "仙狗吠林堪小摘，乳貓蹲竹得春萌。",
            "齒牙風露雖云美，口腹朝昏只旋營。",
            "尚獻一芹裨玉食，天庖回首隔重城。"
        ],
        "title": "食枸杞貓頭筍",
        "id": "9e223924-ddfd-4382-b889-893a960aef6b"
    },
    {
        "author": "李石",
        "paragraphs": [
            "糟丘盡醉國人狂，誰似東家禮義鄉。",
            "萬卷短檠磨歲月，一生寒硯敵氷霜。",
            "飯牛坐待扶桑白，戰馬初歸塞草黄。",
            "奏牘三千君未晚，殿幃正要上書囊。"
        ],
        "title": "再次韻計教授",
        "id": "2050e4a4-2898-4339-9af5-b6fb1ec0dc36"
    },
    {
        "author": "李石",
        "paragraphs": [
            "倚杖河邊記水痕，眼明喜見白鷗羣。",
            "雨聲夜向九峰瀉，江勢朝來三堰分。",
            "窟宅蛟龍元自擅，鄰家鷄犬要相聞。",
            "我師一飽關天意，收拾晴風放密雲。"
        ],
        "title": "春水",
        "id": "6c010433-5248-40e5-b173-17680e852bb1"
    },
    {
        "author": "李石",
        "paragraphs": [
            "鬚髯殘雪兀陳編，煬者何由更避煙。",
            "榮宦君方收晚歲，論交我亦得忘年。",
            "佐州相與營杯水，有路從今出甕天。",
            "一日尚能千里駕，此間老驥不須鞭。"
        ],
        "title": "次韻李判官見贈",
        "id": "758bd242-d3c3-40b4-a53e-f42c4020516d"
    },
    {
        "author": "李石",
        "paragraphs": [
            "霏霏寒日隕清霜，勃勃陰風出土囊。",
            "尺木未階龍久蟄，銜蘆不穩鴈斜行。",
            "仕塗田舍成三已，世態江湖合兩忘。",
            "無術憂民緣底瘦，一杯豆粥爇心香。"
        ],
        "title": "寄知來弟",
        "id": "ddccb585-292d-4868-8c2a-127fc2e4ff6b"
    },
    {
        "author": "李石",
        "paragraphs": [
            "邊雲寒色與愁濃，酒味何由入頰紅。",
            "眼看飛鳶來墮水，心隨去騎欲追風。",
            "親朋立望千山外，笑語殊思一餉同。",
            "問舍求田吾已决，不於湖海較窮通。"
        ],
        "title": "市進馬寒甚",
        "id": "87dba406-67d7-41e6-baf9-20851fe4601f"
    },
    {
        "author": "李石",
        "paragraphs": [
            "儋史之孫病耳翁，人佯謂我與真同。",
            "蚊飛鬢外年時事，鵲噪愁邊晚更空。",
            "老去鹿皮終可隠，聽如龍鼻反能聰。",
            "昭文不鼓非無意，勉爲慈親奏凱風。"
        ],
        "title": "到沉黎舉家瞶氣上如聾者踰月乃愈醫人云此瘴氣也",
        "id": "95fa5262-aa30-49a1-804e-499f1296b3ff"
    },
    {
        "author": "李石",
        "paragraphs": [
            "一第楓宸歲月深，槐花杯酒喜同斟。",
            "真成冀北空羣馬，便作雙南滿地金。",
            "計上八人才子數，筆端四海狀元心。",
            "蜀天九萬看鵬運，側耳潮頭駕捷音。"
        ],
        "title": "天彭得解",
        "id": "81db675d-eada-414c-9e3d-d4a04a27e5ad"
    },
    {
        "author": "李石",
        "paragraphs": [
            "別去名場歎滯留，肯來空谷話清幽。",
            "知君有約趨金馬，笑我無心對白鷗。",
            "千頃量陂能却老，一編家學莫他求。",
            "相將杖履題詩處，跨鹿山頭記舊遊。"
        ],
        "title": "李新仲圭同遊醮壇歸以詩告別次韻",
        "id": "b280a170-a540-4da2-8209-bd335852a78b"
    },
    {
        "author": "李石",
        "paragraphs": [
            "眇小酲醲總見欺，顛狂苦訴有誰知。",
            "五音鶑自調歌舌，百藥蜂能釀蜜脾。",
            "世態只堪春睡美，鬢絲偏與落花宜。",
            "欲因耆舊尋鄉路，投劾翻然恐未遲。"
        ],
        "title": "苦胃不出二首  其一",
        "id": "8f9fe1e7-d7b2-47d1-8db6-10e683ada1ce"
    },
    {
        "author": "李石",
        "paragraphs": [
            "鳴禽百囀柳三眠，窗戶陰晴任雨煙。",
            "芍藥櫻桃春殿後，芎藭麥麴病爭先。",
            "奉親滿眼欠一飽，去國憂心今五年。",
            "南北風塵江兩岸，不妨明月釣魚船。"
        ],
        "title": "苦胃不出二首  其二",
        "id": "0d34a74f-96fa-4574-8d27-588f4c5cc251"
    },
    {
        "author": "李石",
        "paragraphs": [
            "翠圍矗矗亂山稠，蜑雨蠻烟凍不收。",
            "赤白囊來逢此歲，青黄穀熟又深秋。",
            "一官忍恥隨人後，數口全生敢自謀。",
            "蟣蝨有心空地上，蒼生難答兩宮憂。"
        ],
        "title": "邊州警報",
        "id": "a0bc3a81-ed7a-4a9d-ba55-dc17e95b2c88"
    },
    {
        "author": "李石",
        "paragraphs": [
            "十八公家四十圍，凌烟勳業在臨池。",
            "掌中烏玉勞分餉，世上玄經只自知。",
            "頗覺陳人空面目，誰能閙處損心脾。",
            "又須什襲牢藏苦，共看河沙指後期。"
        ],
        "title": "謝處道貺墨用與德醇韻",
        "id": "d8fcdeaa-b3a9-4764-99f1-dc21a7d5ed3e"
    },
    {
        "author": "李石",
        "paragraphs": [
            "萬里來歸道路長，兩年身寄水雲鄉。",
            "僅餘文字縑緗富，猶带湖山草木香。",
            "從此定應懸箔去，卑之且說踏槐忙。",
            "逢君客地成乖隔，相送江干問草堂。"
        ],
        "title": "送蘇漢傑",
        "id": "877efc65-1718-47f8-84e2-201dcb935f68"
    },
    {
        "author": "李石",
        "paragraphs": [
            "上馬挑書束破裘，宦情薄處不宜秋。",
            "二年拄笏山雖好，十舍浣花江合流。",
            "此處移文尋舊社，尚因奇字憶方舟。",
            "西川儻有東來鴈，莫道曾無截鐙留。"
        ],
        "title": "送處道",
        "id": "bce13074-d78f-4c3a-b29f-39c1c4db402b"
    },
    {
        "author": "李石",
        "paragraphs": [
            "得得浮家帝里遊，西歸節物共南州。",
            "羣鷗自得水空闊，遠客肯因船滯留。",
            "千頃白蘋風掠岸，一年黄菊雨深秋。",
            "醉名未忍成狂率，任脫烏紗笑白頭。"
        ],
        "title": "重陽",
        "id": "bc7c7bd2-91c5-41de-a920-9d92b0fb52b9"
    },
    {
        "author": "李石",
        "paragraphs": [
            "老蝶凌風作晚狂，小春爭得媚寒鄉。",
            "池邊團碧擎殘雨，林末輕紅拒薄霜。",
            "笑我何時書竹帛，似君依舊踏槐黄。",
            "相尋一醉能來否，枉費公家壓酒囊。"
        ],
        "title": "再用九日韻答何邵卿二首  其一",
        "id": "7938d13f-3e78-46a2-8a6e-a8345b5be24f"
    },
    {
        "author": "李石",
        "paragraphs": [
            "習氣仍餘酒後狂，十年坐斥醉中鄉。",
            "讀書窗外千堆雪，利劍床頭一匣霜。",
            "收拾微吟追李杜，研摩小楷逼蘇黄。",
            "他文消遣隨兒輩，頗笑翁癡作一囊。"
        ],
        "title": "再用九日韻答何邵卿二首  其二",
        "id": "52776f61-f31a-4ab2-9bac-008c1c2430c8"
    },
    {
        "author": "李石",
        "paragraphs": [
            "金馬堂堂有陸沉，斯人出處可重尋。",
            "豸冠議論回天力，繡節平反念母心。",
            "一代師承無別派，百年朋舊託遺音。",
            "便當佳傳磨蒼翠，桐桂森然欲出林。"
        ],
        "title": "挽沈提刑",
        "id": "b60474d4-d279-4798-926e-e255aef62a8c"
    },
    {
        "author": "李石",
        "paragraphs": [
            "留滯周南隔要津，尚餘家傳付堅珉。",
            "才高未覺儒冠誤，句好仍傳樂府新。",
            "諸子尚能頻屈指，一門今有幾朱輪。",
            "吾鄉水鏡君應恨，聳壑昂霄會有人。"
        ],
        "title": "挽何與時",
        "id": "5209b8ab-493c-4260-974a-eeeabae31457"
    },
    {
        "author": "李石",
        "paragraphs": [
            "修程雲水遶蒼茫，馬上春風薜荔香。",
            "此去雞豚思舊社，且憑魚鴈到他鄉。",
            "窮途偪仄風波惡，客路消磨歲月長。",
            "別後空階聞夜雨，令人還憶水曹郎。"
        ],
        "title": "留別何十五",
        "id": "a9cf8110-5323-493c-b890-0ea01e8dd479"
    },
    {
        "author": "李石",
        "paragraphs": [
            "五年去國若爲歡，九日逢秋强自寬。",
            "樹攪冰霜驚歲晚，山圍霧雨試朝寒。",
            "不關鳥帽隨風落，只把紅萸對俗看。",
            "惟有東湖無可遣，一杯香泛落英餐。"
        ],
        "title": "九日與一飛諸友飲菊",
        "id": "c81bde99-4481-42cd-8622-d894802ba2c5"
    },
    {
        "author": "李石",
        "paragraphs": [
            "進取雖狂我不狂，跨鼇今日鄭公鄉。",
            "未偕西蜀三年計，來訪東湖九月霜。",
            "桃李山城漫紅白，橘橙峽路看青黄。",
            "修門萬里逢嚴助，剩剖琅玕出錦囊。"
        ],
        "title": "送王應祥",
        "id": "8a1aa4cc-fbf1-406f-9141-0865a4703935"
    },
    {
        "author": "李石",
        "paragraphs": [
            "菜飽無期歲已侵，高談何處著幽深。",
            "二年旅寄不堪說，九日盟寒那復尋。",
            "此地有時容醉玉，寒花無數吐秋金。",
            "與君成是無詩句，聞道西山似竹林。"
        ],
        "title": "次韻誼夫九日憶去歲共遊東林",
        "id": "4a38e43f-cded-4afc-9a4f-0d19b117d4c4"
    },
    {
        "author": "李石",
        "paragraphs": [
            "起來蛛網罥茅簷，脫葉飛飛却倒粘。",
            "十月風光成嫵媚，一林霜氣自深嚴。",
            "幽花已老何人摘，村酒無多喜客添。",
            "收拾江湖閒望眼，展峰亭上數山尖。"
        ],
        "title": "展峰亭",
        "id": "b6960c6d-1c58-4e13-98d2-80f672720c22"
    },
    {
        "author": "李石",
        "paragraphs": [
            "吾家何必自耕耘，淮上新添戰馬羣。",
            "聖水洑流天漢永，顛風扇雪地爐焚。",
            "但教東海無寃氣，便可西郊放密雲。",
            "浪遣蛇醫與龍鬭，邈然天聽若無聞。"
        ],
        "title": "禱雨",
        "id": "9ed44162-45fc-4930-8e43-48a7b03e0464"
    },
    {
        "author": "李石",
        "paragraphs": [
            "雲色垂軒潑墨深，夜聞蕭瑟振枯林。",
            "自憐一榻清凉意，想見千畦饜飫心。",
            "共道蘇天私此澤，後來商旱更誰霖。",
            "公歸還記田田葉，坐看荷珠自勸斟。"
        ],
        "title": "次韻喜雨",
        "id": "5602c14c-9dbd-41a0-9501-ad192a2950f5"
    },
    {
        "author": "李石",
        "paragraphs": [
            "桂屏立壁杳難攀，畫舫層層碧玉欄。",
            "未覺香風披蕊晚，向來白雪避花繁。",
            "秋深犀子仍奔殿，夜迥珠星得走盤。",
            "二妙沓來成伯仲，恨無瓊玖出毫端。"
        ],
        "title": "公實公衍伯仲相訪云木犀再花香橘新摘也併以爲惠且將以佳篇因次韻",
        "id": "f6659f80-cfc7-480a-b5af-6feb1e7fe0bd"
    },
    {
        "author": "李石",
        "paragraphs": [
            "三馳旌聘合翻然，萬里君恩荷記憐。",
            "肯許老饕同守歲，且因春酒介新年。",
            "風傳鷁首五湖浪，雪漲蟆頤一脈泉。",
            "他日堂中元祐脚，只堪誦說學蘇仙。"
        ],
        "title": "石蒙恩召還以病留滯度歲賦此詩道別呈諸同官",
        "id": "765b55ff-51b2-40e0-9183-46d658efebc3"
    },
    {
        "author": "李石",
        "paragraphs": [
            "別去名園走路塵，啼粧猶浥露痕新。",
            "且陪東閣諸侯客，粗了西湖一半春。",
            "試與清泉召魂魄，已驚黄蠟損精神。",
            "回頭却憶風流守，金粉珊珊墮舞茵。"
        ],
        "tags": [
            "西湖"
        ],
        "title": "謝彭守送花",
        "id": "c5d38d99-1116-4c02-8fd4-05ee45662eb7"
    },
    {
        "author": "李石",
        "paragraphs": [
            "驕榮落盡雪霜浮，偃蹇空貽社櫟羞。",
            "濡染東家雖借潤，風烟西爽亦宜秋。",
            "皮災已覺神明露，心在猶懷剪伐憂。",
            "鐵鏁何當絆龍脚，夜深雷雨捲潭湫。"
        ],
        "title": "古柏二首  其一",
        "id": "7b247a09-dedd-4f2e-86a4-7f3597f5174e"
    },
    {
        "author": "李石",
        "paragraphs": [
            "思人誰復念婆娑，窟室崖陰未易磨。",
            "四十圍間看溜雨，三千年後數恒河。",
            "不堪與世供狙杙，尚許遺民占鳥窠。",
            "從此便名夫子樹，匡人斤斧奈予何。"
        ],
        "title": "古柏二首  其二",
        "id": "53ca0788-efad-43bf-8e40-515d2b3149bd"
    },
    {
        "author": "李石",
        "paragraphs": [
            "望崖相送欲凌虛，未擬邊州作陋居。",
            "法令牛毛紛可笑，使君馬尾自能書。",
            "白雲度嶺愁方寸，黄瘴埋沙費掃除。",
            "列㦸橫琴果何擇，一窗秋月竹踈踈。"
        ],
        "title": "秋月",
        "id": "05f80c28-7874-41f6-a542-04ff87e75cec"
    },
    {
        "author": "李石",
        "paragraphs": [
            "又是投閒歲欲除，閒中因得著工夫。",
            "園林香雪梅先透，庭院清風竹自呼。",
            "未厭夜寒燒榾柮，已貪曉色進屠蘇。",
            "巧名尚喜新年在，碌碌人應笑阿奴。"
        ],
        "title": "除夕",
        "id": "85de7c29-8a70-4f09-8050-a3eae7d16620"
    },
    {
        "author": "李石",
        "paragraphs": [
            "洛陽舊譜隔芳園，姚魏尋香作返魂。",
            "端爲名花肯迂路，定知春色落深村。",
            "日中半醉如含恨，雨後幽姿未忍言。",
            "上苑分明有餘地，野芹何獨遡金門。"
        ],
        "title": "陪韓守劉村看牡丹",
        "id": "43636327-1b34-4898-ad7e-82aeed17209d"
    },
    {
        "author": "李石",
        "paragraphs": [
            "叩門剝啄涕霑襟，忽憶僧孫病骨侵。",
            "壁上卧龍香線斷，柱間題鳳墨痕深。",
            "倉皇不瞑思君眼，輾轉猶希住世心。",
            "真意自天渠信否，贈篇聊當閣中箴。"
        ],
        "title": "用之相訪忽憶漢孫不得一脈以死用前韻",
        "id": "2acf0655-c6c9-40e9-b560-c04ab7eb055f"
    },
    {
        "author": "李石",
        "paragraphs": [
            "手挈東風上水關，鳳書迎日看新班。",
            "五湖家世烏衣巷，三峽樓臺赤甲山。",
            "畫㦸門開春晝永，卧龍帳穩海波閒。",
            "安危大計須公等，天定應知即賜環。"
        ],
        "title": "到夔門呈王待制",
        "id": "6845557d-526d-42f7-9c4e-118f86578d4e"
    },
    {
        "author": "李石",
        "paragraphs": [
            "霜雪倚巖樹，霧雲秋水槎。",
            "且須高著眼，上有曇鉢花。"
        ],
        "title": "題師永錫知縣畫老竹枯木二首  其一",
        "id": "4c588dd1-ce5f-45a0-81cc-e1107cee423f"
    },
    {
        "author": "李石",
        "paragraphs": [
            "水墨三十年，一枝更一節。",
            "工夫不爭多，儘立庭下雪。"
        ],
        "title": "題師永錫知縣畫老竹枯木二首  其二",
        "id": "ae0578c0-0a50-4236-bdac-a7eb9a530f8a"
    },
    {
        "author": "李石",
        "paragraphs": [
            "毫端看運斤，筆老木亦老。",
            "莫畫春風枝，秋來厭枯槁。"
        ],
        "title": "題李都畫枯木",
        "id": "f1d05fb1-2495-45e2-bf64-30ca499a9dff"
    },
    {
        "author": "李石",
        "paragraphs": [
            "畢弋橫前路，江湖寄此身。",
            "平沙下雙鴈，不見問津人。"
        ],
        "title": "次韻趙榮州題蘆鴈畫",
        "id": "a0191ff2-ad85-4de3-8475-d8431c3b5271"
    },
    {
        "author": "李石",
        "paragraphs": [
            "碧雲玉搔頭，對景山月皎。",
            "霜靜在更深，風香我先曉。"
        ],
        "title": "水仙花二首  其一",
        "id": "d4019f72-4074-44e6-9a3d-66175972b549"
    },
    {
        "author": "李石",
        "paragraphs": [
            "肌膚剪秋水，垂雲出龍宮。",
            "我意得子珮，笑許無言中。"
        ],
        "title": "水仙花二首  其二",
        "id": "69b8d763-af0e-4f9e-9776-5248620b995f"
    },
    {
        "author": "李石",
        "paragraphs": [
            "鸞鳳飛緣壁，虹蜺下飲溪。",
            "一家蠻瘴裏，九折夕陽西。"
        ],
        "title": "叱馭橋",
        "id": "d5eb7b74-e373-4082-8ff1-495dde8e0d41"
    },
    {
        "author": "李石",
        "paragraphs": [
            "此地蛟龍伏，中原蛇豕多。",
            "借君白羽扇，萬馬飲黄河。"
        ],
        "title": "謁武侯廟",
        "id": "572496c4-2ed8-42f1-ae78-e7f255f13726"
    },
    {
        "author": "李石",
        "paragraphs": [
            "黄昏澹烟晴，風健香骨透。",
            "煉金呈赤心，山月惜孤瘦。"
        ],
        "title": "蠟梅二首  其一",
        "id": "91362c9b-844b-4f8d-87e6-4436b1269ed5"
    },
    {
        "author": "李石",
        "paragraphs": [
            "莫學卧鬢花，嬌黄媚粉額。",
            "仙官道家粧，靜處立標格。"
        ],
        "title": "蠟梅二首  其二",
        "id": "82921d06-6c66-45d7-9bd6-c31f1d35a7bc"
    },
    {
        "author": "李石",
        "paragraphs": [
            "關路入雲平，泥塗自送迎。",
            "書生無馬癖，客子效鷄鳴。"
        ],
        "title": "鷄鳴關",
        "id": "911edf4d-8701-431c-a9fb-639b8800fc64"
    },
    {
        "author": "李石",
        "paragraphs": [
            "桂檝方東泛，荷衣已出塵。",
            "曲江尋相業，猶是姓張人。"
        ],
        "title": "次韻張當進題神君廟",
        "id": "c05a2519-b1f2-46d4-a677-7f0b2f1bb483"
    },
    {
        "author": "李石",
        "paragraphs": [
            "新挑錦字書，倒指歲月遠。",
            "愁眉要深黛，燈花已堪剪。"
        ],
        "title": "子夜春歌二絕  其一",
        "id": "dbdbddff-a000-4ac6-bd27-7ae87fcf3b02"
    },
    {
        "author": "李石",
        "paragraphs": [
            "瘦玉薄薄衫，暈燈和月冷。",
            "獨夜不禁春，梨花碎簾影。"
        ],
        "title": "子夜春歌二絕  其二",
        "id": "f289a305-cc6a-4a38-8418-b9743426ed16"
    },
    {
        "author": "李石",
        "paragraphs": [
            "巽風起東南，大地萬物小。",
            "吳門共延矚，匹練橫江表。"
        ],
        "title": "題蘇氏巽風閣",
        "id": "bb66680d-bf0a-45dc-b228-1fd5c81747e6"
    },
    {
        "author": "李石",
        "paragraphs": [
            "雨挹春紅淺，風酣晚蘂稠。",
            "看花不著意，何事亦關愁。"
        ],
        "title": "扇子詩  其一",
        "id": "7b83889a-6083-43e4-af99-759d61ca359b"
    },
    {
        "author": "李石",
        "paragraphs": [
            "斯文悔少作，自謂老更工。",
            "不是舍人樣，合住此山中。"
        ],
        "title": "扇子詩  其二",
        "id": "750142cf-e4ba-4369-bcd7-98fe21141fb0"
    },
    {
        "author": "李石",
        "paragraphs": [
            "芳草遞春風，三山立桂叢。",
            "柳條隨駕綠，花蘂上林紅。"
        ],
        "title": "扇子詩  其三",
        "id": "95e7bd90-cf1c-4e15-bbf3-93eee645cff0"
    },
    {
        "author": "李石",
        "paragraphs": [
            "釧動香飄麝，簪低鬢拂鴉。",
            "休遮笑裏面，用此庭前花。"
        ],
        "title": "扇子詩  其四",
        "id": "72e9b18c-2741-483b-9be4-ffbe09712fbd"
    },
    {
        "author": "李石",
        "paragraphs": [
            "火老不知秋，螢飛風露下。",
            "和月立梧桐，幽人宜獨夜。"
        ],
        "title": "扇子詩  其五",
        "id": "658d3989-38f2-48cd-bc86-d06cb6eaeb72"
    },
    {
        "author": "李石",
        "paragraphs": [
            "竹影月來去，荷香風送迎。",
            "南窗枕書卧，醉眼看山橫。"
        ],
        "title": "扇子詩  其六",
        "id": "edde6427-08c9-4c18-be15-e0a9e87f8d77"
    },
    {
        "author": "李石",
        "paragraphs": [
            "水浸菩提坐，風傳戒定香。",
            "藕根金鎖骨，花面玉毫光。"
        ],
        "title": "扇子詩  其七",
        "id": "bc743124-9112-4c69-8e99-0de096032549"
    },
    {
        "author": "李石",
        "paragraphs": [
            "月下九九仙，雲間七七泉。",
            "喚起吹簫子，跨鶴飛上天。"
        ],
        "title": "扇子詩  其八",
        "id": "c991b1ea-875b-4419-90f9-235c436b4c7e"
    },
    {
        "author": "李石",
        "paragraphs": [
            "積雨莓苔色，秋風松桂林。",
            "莫隨蓬鬢改，黄落見真心。"
        ],
        "title": "扇子詩  其九",
        "id": "e5f5b147-e500-41ed-a292-5493e7b59757"
    },
    {
        "author": "李石",
        "paragraphs": [
            "海濶千江輳，風翻大浪隨。",
            "六鼇元未足，不是下鈎遲。"
        ],
        "title": "扇子詩  其一○",
        "id": "eed3fc4c-5eb4-48aa-812d-4bcf6014d266"
    },
    {
        "author": "李石",
        "paragraphs": [
            "薰蒸香積厨，精鑿午齋飯。",
            "飯後且放參，林下香一瓣。"
        ],
        "title": "扇子詩  其一一",
        "id": "07b7b801-f08e-4023-8788-b65211bf6d6d"
    },
    {
        "author": "李石",
        "paragraphs": [
            "黑風吹海立，雲水渺三韓。",
            "蓑笠漁舟裏，無心下釣竿。"
        ],
        "title": "扇子詩  其一二",
        "id": "40ae5709-abe5-46d6-9f3b-2ad1c457ded1"
    },
    {
        "author": "李石",
        "paragraphs": [
            "江海翱翔地，舟行岸自移。",
            "無心波浪裏，鷗鳥不須疑。"
        ],
        "title": "扇子詩  其一三",
        "id": "a0ab86ce-fe3d-4711-9bb3-9150bff22cb4"
    },
    {
        "author": "李石",
        "paragraphs": [
            "引手折纖枝，月邊簪玉兒。",
            "好與一杯酒，酒香知是誰。"
        ],
        "title": "扇子詩  其一四",
        "id": "7cdbce30-866e-401d-83fb-d39480464f24"
    },
    {
        "author": "李石",
        "paragraphs": [
            "衆水秋風勁，羣鷗白雪和。",
            "只宜閒坐釣，湖海老烟蓑。"
        ],
        "title": "扇子詩  其一五",
        "id": "6f7e92e6-64d1-4be7-8982-2f8583545f3c"
    },
    {
        "author": "李石",
        "paragraphs": [
            "風雨樓上笛，燒春寬作程。",
            "眉峯須小蹙，梅子彈九青。"
        ],
        "title": "扇子詩  其一六",
        "id": "196baa0d-9b59-4b3c-8c0a-492b567b61da"
    },
    {
        "author": "李石",
        "paragraphs": [
            "露冷蘂珠珮，五湖雲水深。",
            "一枝春好在，先寄月邊心。"
        ],
        "title": "扇子詩  其一七",
        "id": "7131b202-1d7b-47bf-b11f-615beb269db3"
    },
    {
        "author": "李石",
        "paragraphs": [
            "夜榻近虛簷，獨卧玉蟾冷。",
            "梧桐氣先奪，端不礙清影。"
        ],
        "title": "秋月二首  其一",
        "id": "59198525-c251-41d5-a57e-12c11e05688d"
    },
    {
        "author": "李石",
        "paragraphs": [
            "江草半黄落，江雨催授衣。",
            "衣中有斷線，客子秋念歸。"
        ],
        "title": "秋月二首  其二",
        "id": "093cfb68-2ccb-457a-84d8-5186740ed1e9"
    },
    {
        "author": "李石",
        "paragraphs": [
            "一水遮金騎，諸州辦甲衣。",
            "書生投筆硯，隨口說兵機。"
        ],
        "title": "感事  其一",
        "id": "8ee077b3-01c6-407e-8326-cf81feed71c0"
    },
    {
        "author": "李石",
        "paragraphs": [
            "老大年光迫，纖花又一春。",
            "鵲占風外歲，雞唱雨中晨。"
        ],
        "title": "感事  其二",
        "id": "d008abfd-dd23-471e-90b4-62515bf650d7"
    },
    {
        "author": "李石",
        "paragraphs": [
            "一徑清如掃，柴門霽影多。",
            "苔莓因鶴啄，非是客經過。"
        ],
        "title": "感事  其三",
        "id": "1217f91b-e073-4c43-b948-5096f9f6a29e"
    },
    {
        "author": "李石",
        "paragraphs": [
            "三起復三眠，吹花漲雨烟。",
            "浮萍增采色，輕壓綠池蓮。"
        ],
        "title": "感事  其四",
        "id": "978bb45a-f8cb-401d-b8a0-c0e92c3f4249"
    },
    {
        "author": "李石",
        "paragraphs": [
            "苔掃彌旬雨，花開數日晴。",
            "蝶輕矜鬼翅，鶑巧學僮聲。"
        ],
        "title": "感事  其五",
        "id": "07b7b8be-c930-4b91-b958-bdb180fc45d5"
    },
    {
        "author": "李石",
        "paragraphs": [
            "綴綴復翹翹，金絲並玉條。",
            "酴醾與楊柳，結託上青霄。"
        ],
        "title": "感事  其六",
        "id": "4e07af21-0656-4d11-bfcc-e45962ed3c2c"
    },
    {
        "author": "李石",
        "paragraphs": [
            "踏碓村舂急，繰車並舍忙。",
            "雀桃紅綴吻，鶑粟碧成囊。"
        ],
        "title": "感事  其七",
        "id": "c1cc4621-0906-4bf1-bf8e-120849a5820e"
    },
    {
        "author": "李石",
        "paragraphs": [
            "茶寇征商急，偷生蔽綠林。",
            "江湖自有備，盜賊豈初心。"
        ],
        "title": "感事  其八",
        "id": "0a181736-7c63-4a2d-8717-500c7e6837ed"
    },
    {
        "author": "李石",
        "paragraphs": [
            "近日江西將，常兵已駭聞。",
            "不知蜂蠆陳，敢抗虎貔軍。"
        ],
        "title": "感事  其九",
        "id": "b9716913-7c4f-484c-ab02-9df5a5c2d725"
    },
    {
        "author": "李石",
        "paragraphs": [
            "請借三分勢，仍分七路兵。",
            "是兒雖乳臭，莫近呂蒙營。"
        ],
        "title": "感事  其一○",
        "id": "b3759958-41b0-4fc0-9ec5-38e090466bfb"
    },
    {
        "author": "李石",
        "paragraphs": [
            "節節荷風驛置，疎疎竹雨龍慳。",
            "欹枕幾聲鼓吹，捲簾數筆湖山。"
        ],
        "title": "扇子詩  其一",
        "id": "2c6206f1-dcd6-4bf4-bb24-4600fd9d9969"
    },
    {
        "author": "李石",
        "paragraphs": [
            "月樹吾人傾蓋，風蟬老子聞韶。",
            "喚起江湖春夢，幾番鼓角秋潮。"
        ],
        "title": "扇子詩  其二",
        "id": "21ab0ba4-f270-4d46-a16a-31dc6b946f80"
    },
    {
        "author": "李石",
        "paragraphs": [
            "眼界琉璃鳥度，腹中沆瀣蟬清。",
            "猗蘭羲獻父子，瘦竹夷齊弟兄。"
        ],
        "title": "扇子詩  其三",
        "id": "b7896c5d-ae31-4005-8744-440b17a893fc"
    },
    {
        "author": "李石",
        "paragraphs": [
            "冷著松聲似雨，凍教井水成冰。",
            "猛火燒天燒地，清凉谷裏閒僧。"
        ],
        "title": "扇子詩  其四",
        "id": "76a7ca74-bc52-4a8d-9e8a-61e2d532deda"
    },
    {
        "author": "李石",
        "paragraphs": [
            "晴日淺深著柳，暖風高下吹花。",
            "醉裏蝴蝶作夢，醒後狂蜂報衙。"
        ],
        "title": "扇子詩  其五",
        "id": "2a9fa66a-451b-4996-84e7-30b97dd8dc67"
    },
    {
        "author": "李石",
        "paragraphs": [
            "今古一場夢囈，乾坤六博呼盧。",
            "醉裏猩禽著屐，醒後驪龍憶珠。"
        ],
        "title": "扇子詩  其六",
        "id": "7f97cfd0-6f99-4a7e-9897-512276a56e4d"
    },
    {
        "author": "李石",
        "paragraphs": [
            "修竿其釣莫釣，短艇似漁非漁。",
            "欵乃一聲山水，杏林夫子琴書。"
        ],
        "title": "扇子詩  其七",
        "id": "7b51f183-3326-4353-ad1d-3159d3b1d826"
    },
    {
        "author": "李石",
        "paragraphs": [
            "蜂蜜新房日課，燕泥舊壘年勞。",
            "睡起香爐圓覺，醉中山芋離騷。"
        ],
        "title": "扇子詩  其八",
        "id": "4e097ff9-99ce-488e-80b2-fd1173031981"
    },
    {
        "author": "李石",
        "paragraphs": [
            "蘄竹皮膚事業，齊統手腕工夫。",
            "跳出二乘火宅，直饒一段氷壺。"
        ],
        "title": "扇子詩  其九",
        "id": "1af2d094-5362-4c89-9bfa-8bbde987dea3"
    },
    {
        "author": "李石",
        "paragraphs": [
            "猛火橫秋如爍，銀河冷浸月脚。",
            "三更獨立梧桐，不恨夜凉衫薄。"
        ],
        "title": "扇子詩  其一○",
        "id": "946e60ab-c8ed-4b4d-aea8-4173969af478"
    },
    {
        "author": "李石",
        "paragraphs": [
            "東海夜潮舂枕，西湖曉雪窺窗。",
            "香佩幽蘭開國，褐衣明月迷邦。"
        ],
        "tags": [
            "西湖"
        ],
        "title": "扇子詩  其一一",
        "id": "347dc5a4-9714-4485-a742-b9a23bb65fa1"
    },
    {
        "author": "李石",
        "paragraphs": [
            "鷄蟲日得日失，鵬鷃風高風低。",
            "天道先看陰隲，人心何忍自欺。"
        ],
        "title": "扇子詩  其一二",
        "id": "38814303-ace5-477f-8507-a57915d3c4c6"
    },
    {
        "author": "李石",
        "paragraphs": [
            "月波半浸楊柳，穀雨初勻牡丹。",
            "夜酒只堪歡酌，春羅不耐輕寒。"
        ],
        "title": "扇子詩  其一三",
        "id": "4847d84e-7713-4446-94de-d49f86186997"
    },
    {
        "author": "李石",
        "paragraphs": [
            "師資爲學之規，朋友爲學之勸。",
            "說與潤屋千金，何似傳家萬卷。"
        ],
        "title": "扇子詩  其一四",
        "id": "7d9647e2-507d-4167-87b9-4ac9f64ab055"
    },
    {
        "author": "李石",
        "paragraphs": [
            "錦煖海棠欲睡，絮濃楊柳初眠。",
            "蝶老鬭高屢舞，鶑雛學語如絃。"
        ],
        "title": "扇子詩  其一五",
        "id": "599038d2-cf8e-4d40-8524-7ed25d28cac2"
    },
    {
        "author": "李石",
        "paragraphs": [
            "冷熱衰盾之日，清和夷惠之風。",
            "天運自有常度，世態人情不同。"
        ],
        "title": "扇子詩  其一六",
        "id": "c22890f5-1a13-4aa1-8ce8-d21a47942810"
    },
    {
        "author": "李石",
        "paragraphs": [
            "顔子見善則遷，子路有過則改。",
            "懶則鮎魚上竿，勤則大鵬跨海。"
        ],
        "title": "扇子詩  其一七",
        "id": "af13eb95-c58c-471d-8c92-6d0a4c76d47b"
    },
    {
        "author": "李石",
        "paragraphs": [
            "茶交君子之淡，酒飲聖人之清。",
            "醉爲天下大老，睡則吾輩神兵。"
        ],
        "title": "扇子詩  其一八",
        "id": "fba4c7b5-258b-4fa7-bef9-e95cde11e939"
    },
    {
        "author": "李石",
        "paragraphs": [
            "負笈無他奇貨，筆端有力躬耕。",
            "僰道頗思山谷，蘭陵一變荀卿。"
        ],
        "title": "扇子詩  其一九",
        "id": "621bc555-0055-479e-b1de-35af5df9487a"
    },
    {
        "author": "李石",
        "paragraphs": [
            "葉葉深雲湛碧，花花晴日摇紅。",
            "當是身薰成種，不干秋水香風。"
        ],
        "title": "扇子詩  其二○",
        "id": "0a9beebf-ef30-4e54-a2ac-9feab1d33d5b"
    },
    {
        "author": "李石",
        "paragraphs": [
            "栢樹庭前度夏，荷花池上經秋。",
            "若問西來拄杖，何如南去輕舟。"
        ],
        "title": "扇子詩  其二一",
        "id": "59a6b45b-5bd3-42b8-b4e3-ad8f78767f91"
    },
    {
        "author": "李石",
        "paragraphs": [
            "風輕匝破世界，山僧如如自在。",
            "箇中純白團圓，洞然法香水海。"
        ],
        "title": "扇子詩  其二二",
        "id": "9d020d81-78db-4fca-9aa6-466dda3facef"
    },
    {
        "author": "李石",
        "paragraphs": [
            "隠几今昔兩箇，卧床左右一邊。",
            "正要脚根著地，莫教火焰燒天。"
        ],
        "title": "扇子詩  其二三",
        "id": "755afb58-cc7d-44cc-bb12-715650677a35"
    },
    {
        "author": "李石",
        "paragraphs": [
            "涪上拾遺今日，泉聲一炷青雲。",
            "會道傷春傷別，世間惟有司勳。"
        ],
        "title": "扇子詩  其二四",
        "id": "77d327d5-be2d-496a-884e-b9b5536e3650"
    },
    {
        "author": "李石",
        "paragraphs": [
            "春煖錦棠覆徑，夏凉紅藕盈池。",
            "九蘂東籬綻菊，一花南岸梅枝。"
        ],
        "title": "扇子詩  其二五",
        "id": "b1e75625-079d-4812-9558-80a71d49dd9d"
    },
    {
        "author": "李石",
        "paragraphs": [
            "功德海中遊戲，菩提樹下清凉。",
            "只有登山一醉，嘯聲分付孫郎。"
        ],
        "title": "扇子詩  其二六",
        "id": "6fc57694-92d2-450d-83ce-51175cb30f6b"
    },
    {
        "author": "李石",
        "paragraphs": [
            "竹影千林一族，此中孝子門家。",
            "釋老曾經抱送，詩書便是生涯。"
        ],
        "title": "扇子詩  其二七",
        "id": "b942b700-ed96-4f3c-a3fe-f191847a5d69"
    },
    {
        "author": "李石",
        "paragraphs": [
            "三召三逐去之，老眼已不識路。",
            "偶然得箇漁家，此是桃溪西渡。"
        ],
        "title": "扇子詩  其二八",
        "id": "077d5117-74b1-462e-bf70-34e9a7ba2dc9"
    },
    {
        "author": "李石",
        "paragraphs": [
            "先睡也須先覺，多文也須多學。",
            "如此沒量大人，不知可畏可藐。"
        ],
        "title": "扇子詩  其二九",
        "id": "09cda7d3-2708-4015-a30c-d4f90a08579a"
    },
    {
        "author": "李石",
        "paragraphs": [
            "達摩一字無法，惠子五車著書。",
            "透關九重見虎，離鈎三寸求魚。"
        ],
        "title": "扇子詩  其三○",
        "id": "3a539453-a724-43ba-b5ac-478e1edc14a5"
    },
    {
        "author": "李石",
        "paragraphs": [
            "一級寒階不盡登，齊腰立雪我何能。",
            "庭前柏樹君知否，便是西來兩代僧。"
        ],
        "title": "黎廳相並栽柏生意可喜",
        "id": "b5cb6df0-7a20-42b4-b43f-c3078d8e119a"
    },
    {
        "author": "李石",
        "paragraphs": [
            "三千穉翠遶池亭，他日摩挲考歲星。",
            "爲語邦人須耐久，春紅何必似冬青。"
        ],
        "title": "眉州郡圃種穉柏三千",
        "id": "40872ffc-8cde-4e3f-ac70-f67ec5ce2314"
    },
    {
        "author": "李石",
        "paragraphs": [
            "市上芳菲小洛陽，誰家細馬走紅粧。",
            "名花未恨東風老，只恨先生兩鬢霜。"
        ],
        "title": "彭州送花",
        "id": "70e53879-48b1-4041-9c5d-303d86f27d75"
    },
    {
        "author": "李石",
        "paragraphs": [
            "一舟海角到天涯，春信江南梅欲花。",
            "莫道別時無酒語，與君剪燭夜烹茶。"
        ],
        "title": "諸友惜別夜坐德行堂飲茶",
        "id": "412d847d-00c5-41c6-be6a-6e11570391fc"
    },
    {
        "author": "李石",
        "paragraphs": [
            "短短青蒲淺淺沙，春風不隔水仙家。",
            "一枝未報江南信，旋琢湖氷看雪花。"
        ],
        "title": "東湖探梅",
        "id": "a555f007-06dd-44d4-af3b-aa6c20e5c649"
    },
    {
        "author": "李石",
        "paragraphs": [
            "南衙柔軟北縈紆，霜碧霜青各立株。",
            "但得東皇均一笑，黄梅吹蠟白吹酥。"
        ],
        "title": "軟條蠟梅",
        "id": "5738c316-a2b5-4406-88ac-bec904726ba4"
    },
    {
        "author": "李石",
        "paragraphs": [
            "霜林作纈菊成衣，只道花多緣葉稀。",
            "辛苦爲他成蜜後，蠟蜂猶是趁花飛。"
        ],
        "title": "蠟梅  其一",
        "id": "3a037d7e-7947-4b9f-882c-be58d4b7dea5"
    },
    {
        "author": "李石",
        "paragraphs": [
            "一株坐斷寶花臺，氷雪光中眼倦開。",
            "無事暗香浮鼻觀，思量也自識花來。"
        ],
        "title": "蠟梅  其二",
        "id": "b3115897-6fa1-43e5-81c8-41d3e41f2cb2"
    },
    {
        "author": "李石",
        "paragraphs": [
            "花相春歸畫錦仙，輕雲羃羃護花天。",
            "莫燒高燭三更月，自有真香一炷烟。"
        ],
        "title": "題馬仲友畫花下貓二首  其一",
        "id": "e5775e65-bdff-4dfe-980b-098abf8208ac"
    },
    {
        "author": "李石",
        "paragraphs": [
            "黄鷅鶹鳴處處聞，花開時候度重門。",
            "啄花莫啄枝頭錦，留與東皇覆酒罇。"
        ],
        "title": "題馬仲友畫花下貓二首  其二",
        "id": "e009f5a5-3036-4f8e-9639-b046c8aaa9e8"
    },
    {
        "author": "李石",
        "paragraphs": [
            "涪州一別十年彊，君自游行幾退藏。",
            "好是金顔無佛處，却來鐵面坐禪牀。"
        ],
        "title": "別金顔老  其一",
        "id": "70a4b204-2001-4f83-87c0-e8b173b8f26f"
    },
    {
        "author": "李石",
        "paragraphs": [
            "笑傲叢林落托仙，閒心不縛十方禪。",
            "野狐豈是藏身處，水牯真成豁鼻穿。"
        ],
        "title": "別金顔老  其二",
        "id": "8b9172a5-2f63-43ae-97b9-d153e32c6d63"
    },
    {
        "author": "李石",
        "paragraphs": [
            "紫筍先期火未鑽，綠芹猶及薦春盤。",
            "江湖別後渾忘味，忍把南烹累長官。"
        ],
        "title": "謝夏彥博知縣惠落鴈木并紫筍茶綠菜二首  其一",
        "id": "0bd4f116-ded0-41f8-a42e-3e0844640a98"
    },
    {
        "author": "李石",
        "paragraphs": [
            "入用定知材見伐，不鳴仍以鴈遭烹。",
            "漆園二物都疑著，老去從軍得細評。"
        ],
        "title": "謝夏彥博知縣惠落鴈木并紫筍茶綠菜二首  其二",
        "id": "9b8c6d7c-d417-488b-8d8d-2e2fd4f7123f"
    },
    {
        "author": "李石",
        "paragraphs": [
            "使君未怕牧蠻官，游戲邊藩不作難。",
            "龍竹風霆驚物化，鼇山贔屭照人寒。"
        ],
        "title": "趙權可許惠筇竹山峰佳者用前韻戲之",
        "id": "060ec3f9-5e9d-4767-9c2f-770221c226b4"
    },
    {
        "author": "李石",
        "paragraphs": [
            "龍卧西山護密陰，肯來北洞禮觀音。",
            "便分楊柳軍持水，與作商巖旱歲霖。"
        ],
        "title": "史宰北湫禱雨",
        "id": "05b62fcd-b03b-4dcb-9f6e-e6cf1c2d9214"
    },
    {
        "author": "李石",
        "paragraphs": [
            "鐵彈牽絲響釣輪，魚竿妙與易通神。",
            "莫將瓦卜欺天眼，誤看凡夫作道人。"
        ],
        "title": "贈釣車道人",
        "id": "4b6e9d3d-b5ff-411a-aba6-2c594d4ad341"
    },
    {
        "author": "李石",
        "paragraphs": [
            "泥行草屩自扶輪，來上平岡問谷神。",
            "要識方舟老博士，盧敖元是避秦人。"
        ],
        "title": "釣車道人遠來再以前韻贈之",
        "id": "e8f29878-d6a5-46c5-aeac-3ff236cb9d5f"
    },
    {
        "author": "李石",
        "paragraphs": [
            "天上佳人雲縷衣，暗傳春恨入新詩。",
            "樓頭玉笛關情緒，不念殘香結子時。"
        ],
        "title": "紅梅閣二首  其一",
        "id": "70659f19-d57f-4e3b-bce8-643a60538daa"
    },
    {
        "author": "李石",
        "paragraphs": [
            "試來紅閣覓飛仙，花落花開不記年。",
            "未問庭前幾枯樹，已將身世等桑田。"
        ],
        "title": "紅梅閣二首  其二",
        "id": "a76f15ee-446f-4404-a393-56e1461d7f83"
    },
    {
        "author": "李石",
        "paragraphs": [
            "零落孤根玉雪團，天孫剪月試天寒。",
            "凡間諱白驕紅紫，却把梅花作杏看。"
        ],
        "title": "梅花",
        "id": "6ccb529b-c2df-47a6-86dc-2a6743336ab3"
    },
    {
        "author": "李石",
        "paragraphs": [
            "湖風吹衣筇九節，瘦如梅花骨欲折。",
            "詩魂別後誰與招，獨立西湖樹邊月。"
        ],
        "tags": [
            "西湖"
        ],
        "title": "題薛公肅問梅圖",
        "id": "4dad1e53-17b8-4863-a0ff-b82349231000"
    },
    {
        "author": "李石",
        "paragraphs": [
            "籠鈎在手茜裙襦，蠶老風暄日欲晡。",
            "我是采桑菩薩女，不煩下擔捋髭鬚。"
        ],
        "title": "採桑",
        "id": "a1384a41-8741-42bf-b158-f67413167977"
    },
    {
        "author": "李石",
        "paragraphs": [
            "街頭春柳弄疎柔，閉戶何曾一醉謀。",
            "只道將家對寒食，三千風雨隔松楸。"
        ],
        "title": "寒食",
        "id": "a5332d3d-5fc5-4c0f-911a-c2978c636a81"
    },
    {
        "author": "李石",
        "paragraphs": [
            "優曇寶樹作香林，佛面輝光紫磨金。",
            "峯頂蓮花高十丈，便敷妙座出花心。"
        ],
        "title": "荷花",
        "id": "ad35e99d-9b15-4b73-a685-7b6222e75678"
    },
    {
        "author": "李石",
        "paragraphs": [
            "輕衫輕騎雪邊州，不是書生戰不侯。",
            "卧枕太阿龍夜吼，夢隨氷凍截河流。"
        ],
        "title": "感事  其一",
        "id": "e13ab190-36a9-4c3a-a67b-1490120827f2"
    },
    {
        "author": "李石",
        "paragraphs": [
            "指謂名場結浄緣，修行隨處護龍天。",
            "只今挽下銀河水，已污緇塵四十年。"
        ],
        "title": "感事  其二",
        "id": "48d6a92a-b0e5-4eca-851e-83434e3f418e"
    },
    {
        "author": "李石",
        "paragraphs": [
            "秋夏之交天雨水，水來不少熱更多。",
            "火光焰焰毒人肺，不惜一濕傾天河。"
        ],
        "title": "大雨水憂三堰决壞且念吾挺之在病無與共此憂者因走筆爲問四首  其一",
        "id": "128f2537-1005-42f0-889a-f5e54e832945"
    },
    {
        "author": "李石",
        "paragraphs": [
            "淫雨不止已及月，扊扅供釁無宿烟。",
            "池蛙齊聲振鼓吹，苔蘚一色堆金錢。"
        ],
        "title": "大雨水憂三堰决壞且念吾挺之在病無與共此憂者因走筆爲問四首  其二",
        "id": "af4e4451-ce51-4847-970f-d0ec21e3e6ea"
    },
    {
        "author": "李石",
        "paragraphs": [
            "人道西山有龍穴，雷霆動江二水深。",
            "龍仙且莫壞我堰，我堰一决人陸沉。"
        ],
        "title": "大雨水憂三堰决壞且念吾挺之在病無與共此憂者因走筆爲問四首  其三",
        "id": "aafc4048-d7c2-4df8-b73f-a26e4c899f26"
    },
    {
        "author": "李石",
        "paragraphs": [
            "君今已作十日病，我去頗覺三秋遲。",
            "俸錢不來水破竈，君自不飽我忍饑。"
        ],
        "title": "大雨水憂三堰决壞且念吾挺之在病無與共此憂者因走筆爲問四首  其四",
        "id": "eae8a7f0-4bdf-46c6-96d9-443b0875516a"
    },
    {
        "author": "李石",
        "paragraphs": [
            "寂寞遺風草玄客，載酒重來尋舊宅。",
            "千年公議闃無人，往往更嘲池水白。"
        ],
        "title": "墨池",
        "id": "c0342843-ce26-4863-a90d-0093ea082376"
    },
    {
        "author": "李石",
        "paragraphs": [
            "亂插繁花霽影中，忍教雪片掃狂風。",
            "從今準擬青梅子，雨點梅尖醉頰紅。"
        ],
        "title": "北田梅",
        "id": "c7e09803-b9d8-42cb-bed8-3bd5cb350cca"
    },
    {
        "author": "李石",
        "paragraphs": [
            "荒畦草棘暗霜秋，菜飽無期那不愁。",
            "去去携藍問靈照，此間熟處要經由。"
        ],
        "title": "永兄作靈照寺墨梅兩紙殊佳仍書二絕其上以爲餉次韻謝之  其一",
        "id": "c993b100-6107-4b3a-a69d-d70c8fe36a56"
    },
    {
        "author": "李石",
        "paragraphs": [
            "不干老眼眩生花，自是詩人醉墨斜。",
            "從此絳州烟水窟，竹籬茅舍子真家。"
        ],
        "title": "永兄作靈照寺墨梅兩紙殊佳仍書二絕其上以爲餉次韻謝之  其二",
        "id": "323344ae-d26f-49cf-8fde-aa799f433525"
    },
    {
        "author": "李石",
        "paragraphs": [
            "携書携酒秋竹根，拂石讀書橫酒罇。",
            "只有梅花如我醉，一枝和雪亞前村。"
        ],
        "title": "竹間讀書",
        "id": "a12d9725-4901-4ed1-a94c-fa137d8c274a"
    },
    {
        "author": "李石",
        "paragraphs": [
            "相公舊築與雲平，千載氈裘尚震驚。",
            "多少金錢滿天下，不知更有鄧通城。"
        ],
        "title": "鄧通城",
        "id": "fdea4f5c-2c12-4797-956e-9580ca5a8a4d"
    },
    {
        "author": "李石",
        "paragraphs": [
            "一任猜嫌極口憎，布衫裹鐵面生棱。",
            "何如乞與袈裟著，畫作西山十七僧。"
        ],
        "title": "題羅漢院畫像",
        "id": "76c4d882-6637-44e1-a3d4-337485e36038"
    },
    {
        "author": "李石",
        "paragraphs": [
            "難易如何是祖風，却將性命問龐公。",
            "向來一口西江水，因甚談天不落空。"
        ],
        "tags": [
            "长江"
        ],
        "title": "贈龐玠術者",
        "id": "f1e9345e-32c5-4ea6-859e-82c17fbbb080"
    },
    {
        "author": "李石",
        "paragraphs": [
            "擔頭活計任推移，前世生身後世知。",
            "瀝血山中留語句，至今橛上繫馿兒。"
        ],
        "title": "悟仙庵",
        "id": "85b37b00-9c41-4ed1-8a44-490ff4d40946"
    },
    {
        "author": "李石",
        "paragraphs": [
            "老木深龕閲歲年，我來何處覓飛仙。",
            "葉邊蟬翳此其地，根底龍蟠合上天。"
        ],
        "title": "羅真人祠詩二首  其一",
        "id": "795bd247-3004-4f1e-809a-8a3a811294ca"
    },
    {
        "author": "李石",
        "paragraphs": [
            "龍舟萬騎入川來，天上鮫綃水府開。",
            "便與真妃充土物，凌波香襪不須裁。"
        ],
        "title": "羅真人祠詩二首  其二",
        "id": "25e554c9-e17e-420e-991b-f32ca0ff617c"
    },
    {
        "author": "李石",
        "paragraphs": [
            "東屯花惱只顛狂，五柳門前翠著行。",
            "更遣大瓢來斷送，忍教醒醉問漁郎。"
        ],
        "title": "再以韵謝吳美仲和篇茶樽之貺",
        "id": "16ef6bd3-a98c-42f6-98c0-b305e4087584"
    },
    {
        "author": "李石",
        "paragraphs": [
            "百花潭上轉踈松，金碧彫殘古寺空。",
            "只有草堂人不見，淡烟暗日馬嘶風。"
        ],
        "title": "題草堂",
        "id": "34105a22-fe52-47ae-adfd-457c5a961d06"
    },
    {
        "author": "李石",
        "paragraphs": [
            "白鹿山頭一望平，歸來衣袂作風馨。",
            "庭萱巖桂方爭秀，總入觀音凈水瓶。"
        ],
        "title": "白鹿得萱花",
        "id": "affd7398-fd90-4e6b-b0cf-5000a84b7872"
    },
    {
        "author": "李石",
        "paragraphs": [
            "毒露炎炎海瘴浮，一軒誰與聒清秋。",
            "雨花天上清凉手，挽取銀河作玉流。"
        ],
        "title": "潄玉軒爲邑之佳處頃春祝寺僧少葺之重來則眼界增明矣因拉王和叟劉曼卿相與碎建茗瀹之泉上石作觀音像通悟禪師手琢亦甚靈異賦三絕  其一",
        "id": "e6497934-497c-44b7-85d8-ca8eb189465b"
    },
    {
        "author": "李石",
        "paragraphs": [
            "泉上觀音駕海潮，白芙蕖裏碧雲飄。",
            "便當踏月隨天步，環珮無風自動摇。"
        ],
        "title": "潄玉軒爲邑之佳處頃春祝寺僧少葺之重來則眼界增明矣因拉王和叟劉曼卿相與碎建茗瀹之泉上石作觀音像通悟禪師手琢亦甚靈異賦三絕  其二",
        "id": "288ff1a4-85ad-4456-9534-094ba9250262"
    },
    {
        "author": "李石",
        "paragraphs": [
            "知是禪師琢玉工，玉聲猶作水玲瓏。",
            "琢成大士笑無語，只在聲聞一悟中。"
        ],
        "title": "潄玉軒爲邑之佳處頃春祝寺僧少葺之重來則眼界增明矣因拉王和叟劉曼卿相與碎建茗瀹之泉上石作觀音像通悟禪師手琢亦甚靈異賦三絕  其三",
        "id": "2e134f6d-8285-40b3-85b9-971735bef748"
    },
    {
        "author": "李石",
        "paragraphs": [
            "八十童顛抹霜雪，琉璃碧眼蓮華舌。",
            "不將象步蹴馿騾，坐與如來過小劫。"
        ],
        "title": "堅老師相訪誦法華經如流",
        "id": "23a11122-acfb-4649-a2b2-fd81893e5eac"
    },
    {
        "author": "李石",
        "paragraphs": [
            "親旁未敢酌貪泉，白髮風燈喜懼年。",
            "渠輩相誇玉蘂珮，我貧正欠杖頭錢。"
        ],
        "title": "道衛甥送酒",
        "id": "13e05aea-c883-4eda-902a-4c41ed4af337"
    },
    {
        "author": "李石",
        "paragraphs": [
            "步遶西湖九里松，歸來詩句有新工。",
            "舊游開眼誰同夢，又欲携君過浙東。"
        ],
        "tags": [
            "西湖"
        ],
        "title": "謝浩然以夢告且賦詩見贈次韻復之二首  其一",
        "id": "422093f6-9fc6-4ecb-baa8-23bd4fa12db6"
    },
    {
        "author": "李石",
        "paragraphs": [
            "縛草徒然未若賢，絕韋老矣定誰傳。",
            "舞雩著我三千子，華表須居五百年。"
        ],
        "title": "謝浩然以夢告且賦詩見贈次韻復之二首  其二",
        "id": "aba5380c-acaa-4efe-b0e2-1708c5d54466"
    },
    {
        "author": "李石",
        "paragraphs": [
            "舟檝風濤檜與松，一堂白髮幾篙工。",
            "江湖萬里吳天迥，正在巴陵日本東。"
        ],
        "title": "謝浩然嘗爲余作異夢余再被召浩然有詩次韻復之二首  其一",
        "id": "a3c58f06-0eb4-4211-b86f-9a0dbdceb3da"
    },
    {
        "author": "李石",
        "paragraphs": [
            "巖棲誰似昔人賢，好夢通靈莫浪傳。",
            "號召我今成再往，飛鳴君已及三年。"
        ],
        "title": "謝浩然嘗爲余作異夢余再被召浩然有詩次韻復之二首  其二",
        "id": "c6405556-fe91-48b9-be9c-c115c1d8664b"
    },
    {
        "author": "李石",
        "paragraphs": [
            "香茗粗蔬肯破慳，相公日食萬羊山。",
            "夫君何厚神何薄，自取懸鶉一水間。"
        ],
        "title": "石過青渠壁間有何人者詩欲梓潼神君戒殺以從佛神君初以孝廉舉豈自污於一飲一食之間爲哉后稷肇祀庶無罪悔以迄于今試以此語爲解嘲并賦小詩呈時發縣大夫一笑",
        "id": "de4f0a39-87e1-4849-bdc7-583bce8a4686"
    },
    {
        "author": "李石",
        "paragraphs": [
            "風弄波濤鼓角喧，蜀江猶有陣圖存。",
            "綸巾羽扇人何在，眼看羣兒戯棘門。"
        ],
        "title": "武侯祠",
        "id": "c4eff79a-844d-429c-8889-f70267e28cfa"
    },
    {
        "author": "李石",
        "paragraphs": [
            "虞初祕府六百本，老子柱下五千言。",
            "吾家道學天生種，端有斯文示子孫。"
        ],
        "title": "示郡南二孫",
        "id": "db7814b1-ea21-491d-8e47-9ee5ba92c344"
    },
    {
        "author": "李石",
        "paragraphs": [
            "羣兒綵勝競芳菲，我向新年補舊衣。",
            "五十九年蘧伯玉，不知誰是更誰非。"
        ],
        "title": "立春  其一",
        "id": "04fa7030-a343-4624-a08d-da663bd10f3f"
    },
    {
        "author": "李石",
        "paragraphs": [
            "青菜青絲白玉盤，西湖回首憶臨安。",
            "竹籬茅舍逢春日，樂得梅花带雪看。"
        ],
        "tags": [
            "西湖"
        ],
        "title": "立春  其二",
        "id": "347abe0c-7bd5-4101-aec2-f8e352b58ed3"
    },
    {
        "author": "李石",
        "paragraphs": [
            "我行江南上峽來，繫舟夜泊雲雨臺。",
            "行到西川一萬里，杜鵑聲急桃花開。"
        ],
        "title": "瞿唐峽",
        "id": "277bd658-c407-4a19-8c35-0970de74f6d7"
    },
    {
        "author": "李石",
        "paragraphs": [
            "龍跳虎卧王右軍，蠶頭隼尾始逼真。",
            "不恨臣無二人法，但恨二人不似臣。"
        ],
        "title": "試嚴志行筆",
        "id": "1cc6c5ba-e578-4a9e-875a-18cad92c92a5"
    },
    {
        "author": "李石",
        "paragraphs": [
            "茂陵讀賦喜虛無，不是題橋便丈夫。",
            "漫說歸鄉誇駟馬，也曾滌器對當壚。"
        ],
        "title": "題昇仙橋",
        "id": "ee7befc2-187c-4af6-abbb-0ad6b8b43e49"
    },
    {
        "author": "李石",
        "paragraphs": [
            "百鳥啼春樹樹紅，輕舟掠岸往來風。",
            "江南江北花多少，都在先生酒盞中。"
        ],
        "title": "題海棠二首  其一",
        "id": "cbdcc014-af78-4525-80f8-857b5d97a94d"
    },
    {
        "author": "李石",
        "paragraphs": [
            "林光皎皎弄青枝，頗怪東風解凍遲。",
            "一夜前溪流雪汁，餘花別岸不須吹。"
        ],
        "title": "題海棠二首  其二",
        "id": "cf49df90-3b5f-470d-aba8-b89e408e1133"
    },
    {
        "author": "李石",
        "paragraphs": [
            "老火丹田熱欲吹，不妨氷雪重提携。",
            "金多不用千頭橘，刀割無嫌三藏梨。"
        ],
        "title": "謝王公才惠資陽梨二首  其一",
        "id": "f569fc5d-cf2f-4da4-a30e-491d186deabd"
    },
    {
        "author": "李石",
        "paragraphs": [
            "滿盤氷玉豈虛投，落筆瓊琚未易酬。",
            "欲寫霜柑三百顆，更尋火棗八千秋。"
        ],
        "title": "謝王公才惠資陽梨二首  其二",
        "id": "8ab7e505-0d31-4ceb-9197-2210d6f50a80"
    },
    {
        "author": "李石",
        "paragraphs": [
            "老眼黄昏眩著花，鼻頭白晝夢南華。",
            "一杯世味蒲萄熟，薄薄分明勝煮茶。"
        ],
        "title": "公壽送蒲萄以酒答之二首  其一",
        "id": "82320fe5-d5ad-4178-af8d-87d9e875ef90"
    },
    {
        "author": "李石",
        "paragraphs": [
            "一宿逡巡爲酒忙，暗泉傾乳聽糟牀。",
            "南隣無物酬佳伴，依舊巖花釀蜜香。"
        ],
        "title": "公壽送蒲萄以酒答之二首  其二",
        "id": "418c1894-f240-4852-bf79-eb83a2979193"
    },
    {
        "author": "李石",
        "paragraphs": [
            "喚作孤姑恐未訛，寄名櫟社不爭多。",
            "但云龍女來行水，免使牛郎暗渡河。"
        ],
        "title": "小孤廟",
        "id": "47729b89-5886-4d8f-bcd4-c4cd59d58d57"
    },
    {
        "author": "李石",
        "paragraphs": [
            "蜀川東抱戰聲流，元夕來監舍畔州。",
            "莫把華燈照人淚，只堪掩面替民愁。"
        ],
        "title": "彭州上元二首  其一",
        "id": "f8d0e93c-7eab-4b1f-b3f7-0a52be8bb22c"
    },
    {
        "author": "李石",
        "paragraphs": [
            "河漢無塵碧玉傾，萬枝燈裏仰天庭。",
            "吾皇慈儉如堯舜，應有天邊退舍星。"
        ],
        "title": "彭州上元二首  其二",
        "id": "269921c9-779b-44a5-9d2f-a93bec82ef52"
    },
    {
        "author": "李石",
        "paragraphs": [
            "四海文章六一仙，江西名派蜀人傳。",
            "從今元祐無多子，虎豹狐狸各斐然。"
        ],
        "title": "夜讀韓子蒼文二首  其一",
        "id": "62476009-4bb4-4a41-b11d-5d03d65edc14"
    },
    {
        "author": "李石",
        "paragraphs": [
            "二河忠義雪山重，元祐何由見古風。",
            "一月羣星雖晚出，斯人尚可殿諸公。"
        ],
        "title": "夜讀韓子蒼文二首  其二",
        "id": "5285e7a7-ee6b-4871-99bc-e85aad800764"
    },
    {
        "author": "李石",
        "paragraphs": [
            "本自無絃奏凱風，水流空洞作丁東。",
            "虀鹽老向伊耆氏，何必聞韶肉味中。"
        ],
        "title": "聽水琴",
        "id": "78d96ed1-a54f-4c06-86e0-d3d843b66525"
    },
    {
        "author": "李石",
        "paragraphs": [
            "山頭戴帽周公雨，巖下生衣傅說霖。",
            "莫道蠻州無此樣，可憐老我十分心。"
        ],
        "title": "周公帽",
        "id": "c8c7a59f-1013-4030-b6cf-4584b4e5ab7b"
    },
    {
        "author": "李石",
        "paragraphs": [
            "口頭截斷不須工，誰信春秋是國風。",
            "筆下均調成一氣，東屯喚起杜陵翁。"
        ],
        "title": "次韻孫翊尉  其一",
        "id": "42ce9bcc-5dc7-40c3-a318-e02dd40b15d3"
    },
    {
        "author": "李石",
        "paragraphs": [
            "芻狗分明迹已陳，鑿開七竅是天真。",
            "低枝斥鷃從渠笑，深水蛟龍得自神。"
        ],
        "title": "次韻孫翊尉  其二",
        "id": "48a4ce21-9551-49bf-9b4b-ca568cdfd906"
    },
    {
        "author": "李石",
        "paragraphs": [
            "子佩青青得玉工，先生老矣舞雩風。",
            "仙官便擬輕藜藿，我欲求爲田舍翁。"
        ],
        "title": "次韻孫翊尉  其三",
        "id": "9614a1ee-85de-4783-8cec-ab1294468b0c"
    },
    {
        "author": "李石",
        "paragraphs": [
            "蘆花岸下蓼灘頭，上得鈎時便上鈎。",
            "一曲漁歌川棹撥，五湖烟水月輪秋。"
        ],
        "title": "頌古塔祖勝二首  其一",
        "id": "5b63c7b9-e674-454c-8b66-da6867639dd0"
    },
    {
        "author": "李石",
        "paragraphs": [
            "天津橋上弄猢猻，女子從來不出門。",
            "却被罔明穿鼻孔，鬢邊香撼玉梅魂。"
        ],
        "title": "頌古塔祖勝二首  其二",
        "id": "9a89c066-1bdf-4e48-91b4-1be41c6f4e13"
    },
    {
        "author": "李石",
        "paragraphs": [
            "前時赤旱要刑鵝，今日平田漲綠波。",
            "不特蛟龍偏得意，可知蚯蚓亦能歌。"
        ],
        "title": "楊尉三和篇補其二以爲答不敢虛盛意  其一",
        "id": "45574eb4-c13a-4c7d-b0a1-90877a825bca"
    },
    {
        "author": "李石",
        "paragraphs": [
            "湖亭飲酒對新鵝，金錯杯中卷白波。",
            "村鼓鼕鼕更堪憶，畫船照水採菱歌。"
        ],
        "title": "楊尉三和篇補其二以爲答不敢虛盛意  其二",
        "id": "5f1979e4-a7a5-48da-9fb8-63ee1be78ef5"
    },
    {
        "author": "李石",
        "paragraphs": [
            "封君培壅百年心，準擬霜秋色更深。",
            "辦取數錢收一掬，此奴隨處即成林。"
        ],
        "title": "栽橘",
        "id": "9588ab4a-4684-4b52-bb85-b804105bd5af"
    },
    {
        "author": "李石",
        "paragraphs": [
            "霜餘裊裊擷秋芳，露洗娟娟百寶光。",
            "齒冷欲餐瓊樹玉，手溫誰握洞庭香。"
        ],
        "tags": [
            "洞庭湖"
        ],
        "title": "香橘二首  其一",
        "id": "3d02afba-abb5-454f-91a2-b2ae87552875"
    },
    {
        "author": "李石",
        "paragraphs": [
            "千林獨覺一林芳，穠碧攙先送曉光。",
            "魯酒未妨杯雪冷，麝蘭半雜袖風香。"
        ],
        "title": "香橘二首  其二",
        "id": "54a75715-7ad6-4ac6-b12a-42338fc54dbd"
    },
    {
        "author": "李石",
        "paragraphs": [
            "無適無莫羲皇人，不憂不懼擊壤民。",
            "只有太平容易事，更於何處費精神。"
        ],
        "title": "扇子詩  其一",
        "id": "543d7a92-adf4-4414-a17e-7e82695ca727"
    },
    {
        "author": "李石",
        "paragraphs": [
            "鼻端栩栩師南華，脚步落落邱東家。",
            "一春多病守窗戶，仰看蛛網粘楊花。"
        ],
        "title": "扇子詩  其二",
        "id": "ad67533d-126e-4966-ae0e-9ddde560c921"
    },
    {
        "author": "李石",
        "paragraphs": [
            "吐火生熱風生凉，自家富貴他人忙。",
            "不爲求蛇熏老鼠，翻成打鴨驚鴛鴦。"
        ],
        "title": "扇子詩  其三",
        "id": "cf42178c-3e59-4a1a-b89c-d5616c2bf2f9"
    },
    {
        "author": "李石",
        "paragraphs": [
            "楊柳飛時春睡濃，老夫無力看春紅。",
            "一杯徑盡卧禪榻，高下任意吹花風。"
        ],
        "title": "扇子詩  其四",
        "id": "edeff9b2-58d6-4bf7-85d9-c4a7094abd96"
    },
    {
        "author": "李石",
        "paragraphs": [
            "梅裏尋酸却得香，舌根未舉鼻先嘗。",
            "算來大似輸他眼，老去猶堪玩雪霜。"
        ],
        "title": "扇子詩  其五",
        "id": "367e0f96-7430-4b62-96ef-868b1a0b2cc0"
    },
    {
        "author": "李石",
        "paragraphs": [
            "春江拍拍浴鵝兒，一夜潮生水漸肥。",
            "畫舫正將桃葉渡，彩橋隨處柳花飛。"
        ],
        "title": "扇子詩  其六",
        "id": "efb467da-c842-4401-9787-5d8079f2e875"
    },
    {
        "author": "李石",
        "paragraphs": [
            "柳間坐鍛嵇叔夜，過眼餘子何人哉。",
            "卿亦安用識我輩，所見所聞無去來。"
        ],
        "title": "扇子詩  其七",
        "id": "54f7ac36-f1d2-41d9-9bc5-f372bdb7fc6e"
    },
    {
        "author": "李石",
        "paragraphs": [
            "也不悲噫也不歌，只將恬淡養天和。",
            "團蒲徙倚誰呼覺，夢裏分明被佛呵。"
        ],
        "title": "扇子詩  其八",
        "id": "8f8427ee-fa50-4c31-9bed-84583ab25dcd"
    },
    {
        "author": "李石",
        "paragraphs": [
            "黄葉鳴林捲地風，一天秋色鴈橫空。",
            "風狂吹作欹斜字，似我遥書咄咄中。"
        ],
        "title": "扇子詩  其九",
        "id": "dd088d92-77f9-4ae6-b182-d5f9bda1dc17"
    },
    {
        "author": "李石",
        "paragraphs": [
            "機鋒相拄不爭多，父舞三臺子唱歌。",
            "若問一時同啐啄，菩提般若六波羅。"
        ],
        "title": "扇子詩  其一○",
        "id": "c1f48b9d-aec1-48eb-9443-6902e234a19b"
    },
    {
        "author": "李石",
        "paragraphs": [
            "一卷赤松橋上老，三杯玉案甕中仙。",
            "騎馿出去知何日，跨鶴歸來得幾年。"
        ],
        "title": "扇子詩  其一一",
        "id": "7034b3d2-391d-4996-bfe3-eb565c839fe4"
    },
    {
        "author": "李石",
        "paragraphs": [
            "拈花示病元來怕，遇酒逃禪却未真。",
            "三古絕編徒自聖，二王書法恐非臣。"
        ],
        "title": "扇子詩  其一二",
        "id": "b6977a2c-8329-4e6c-862d-dbcbbd00a334"
    },
    {
        "author": "李石",
        "paragraphs": [
            "世態一日添一病，好書百過消百憂。",
            "羲皇已上自可樂，季孟之間何足求。"
        ],
        "title": "扇子詩  其一三",
        "id": "4e0d9af5-3ac0-4728-9877-b1ea76397f26"
    },
    {
        "author": "李石",
        "paragraphs": [
            "清凉谷裏苾蒭僧，猛火叢中續佛燈。",
            "車馬鹿羊隨大小，不知何處是三乘。"
        ],
        "title": "扇子詩  其一四",
        "id": "3795b637-f753-4cf0-ac2b-52c8098ed453"
    },
    {
        "author": "李石",
        "paragraphs": [
            "蝶兒也解宿香叢，蜂子尤能醉蜜紅。",
            "幻景掃除餘結習，自携茗椀潄花風。"
        ],
        "title": "扇子詩  其一五",
        "id": "95e734fa-948f-483c-bfe5-cf8faa2ada3a"
    },
    {
        "author": "李石",
        "paragraphs": [
            "無心已作不鳴鴈，恃氣多慚反走鷄。",
            "大道三杯仙落托，隨齋一鉢佛菩提。"
        ],
        "title": "扇子詩  其一六",
        "id": "b159f4e5-bfab-4b9b-929f-cf553284420b"
    },
    {
        "author": "李石",
        "paragraphs": [
            "鼻中出入一毫端，不論春溫與夏寒。",
            "十二時間無別法，只將心事轉天盤。"
        ],
        "title": "扇子詩  其一七",
        "id": "2d8e2b10-1ba0-43f5-b745-6a50f4a9e31d"
    },
    {
        "author": "李石",
        "paragraphs": [
            "香積盂中玉粒圓，自然肥佛勝癯仙。",
            "萬金有藥元非病，一笑拈花却是禪。"
        ],
        "title": "扇子詩  其一八",
        "id": "f312e832-9e89-462d-8aff-fd7cde4cf41b"
    },
    {
        "author": "李石",
        "paragraphs": [
            "桃花流水神仙地，枯木寒巖自在春。",
            "錯上磨成白玉質，礦中仍現紫金身。"
        ],
        "title": "扇子詩  其一九",
        "id": "2f02dc2b-a1f4-439f-ac7a-41463e3f164d"
    },
    {
        "author": "李石",
        "paragraphs": [
            "君子軍中萬戶侯，文章經史總兼收。",
            "却將我輩毛錐子，奪取將軍丈二矛。"
        ],
        "title": "扇子詩  其二○",
        "id": "5c88cbd9-cdc2-4030-a23a-0cf8b1d4c2b4"
    },
    {
        "author": "李石",
        "paragraphs": [
            "春來誰不看花忙，裓上仙風散佛香。",
            "人面何如花面好，贈君一點下禪床。"
        ],
        "title": "扇子詩  其二一",
        "id": "240d5f32-0016-43db-88b5-061892d74025"
    },
    {
        "author": "李石",
        "paragraphs": [
            "夜凉紅藕六銖衣，露滴銀床樹影稀。",
            "醉把玉簫風鬢亂，乘鸞初自月歸來。"
        ],
        "title": "扇子詩  其二二",
        "id": "19276c08-95a6-44c1-aea3-23e234a16323"
    },
    {
        "author": "李石",
        "paragraphs": [
            "白團扇子合歡裁，出水菱花鏡面開。",
            "好是緱山明月夜，大家騎鳳上天來。"
        ],
        "title": "扇子詩  其二三",
        "id": "1a67da7b-b734-4413-906d-d02babc89c1d"
    },
    {
        "author": "李石",
        "paragraphs": [
            "神農醫王七十毒，金粟如來四百病。",
            "未如一卷混沌書，淡飯麤羹學清凈。"
        ],
        "title": "扇子詩  其二四",
        "id": "a3263a53-f6bd-4912-a622-9fdb4478027e"
    },
    {
        "author": "李石",
        "paragraphs": [
            "芒鞋踏破江頭路，日渴檀心猶未吐。",
            "渾教開盡不成梅，定應化作相思樹。"
        ],
        "title": "扇子詩  其二五",
        "id": "a6d5ad87-2494-4546-8695-38c5f935fdff"
    },
    {
        "author": "李石",
        "paragraphs": [
            "小小愚民豈易欺，士夫妄論似相知。",
            "業書若上天盤秤，當用崑崙作秤鎚。"
        ],
        "title": "扇子詩  其二六",
        "id": "f0c1e961-3134-4e9b-91ba-2bf91dc75085"
    },
    {
        "author": "李石",
        "paragraphs": [
            "衆妙香中出佛身，小兒造化不能嗔。",
            "要知白塔降魔手，黑鬼元來怕黑神。"
        ],
        "title": "扇子詩  其二七",
        "id": "6f70dfa9-ffd3-4176-9903-bde316b64504"
    },
    {
        "author": "李石",
        "paragraphs": [
            "戰葉初收兩點稀，入簾花影碎晴暉。",
            "莫留一物遮人眼，展出青天放鶴飛。"
        ],
        "title": "扇子詩  其二八",
        "id": "7dd10964-a0e5-4e7f-819e-661fa3040812"
    },
    {
        "author": "李石",
        "paragraphs": [
            "山陰五月雪芬芳，猛火叢中雪放光。",
            "比似瑞花成六出，夜深更與佛燒香。"
        ],
        "title": "扇子詩  其二九",
        "id": "c1b4f070-4909-4cbb-9d47-bb79047926c4"
    },
    {
        "author": "李石",
        "paragraphs": [
            "子美來投蜀錦坊，蜀人滿口說文章。",
            "卿雲已後成機杼，不是無才賦海棠。"
        ],
        "title": "扇子詩  其三○",
        "id": "3c3fbe72-1831-4ef1-a44a-eae93c8089b6"
    },
    {
        "author": "李石",
        "paragraphs": [
            "八尺藤床六月天，林間風露飽鳴蟬。",
            "手揮如意葛巾墮，誰誦黄庭驚晝眠。"
        ],
        "title": "扇子詩  其三一",
        "id": "b18ce9ce-b409-4b1c-bae6-e89970ed599d"
    },
    {
        "author": "李石",
        "paragraphs": [
            "海鳥已飛空自苦，池魚雖美可長欺。",
            "白君鬚髮知多少，是我山齋睡熟時。"
        ],
        "title": "扇子詩  其三二",
        "id": "1bec6755-4bc2-4213-9e50-a225d0db01cf"
    },
    {
        "author": "李石",
        "paragraphs": [
            "白團扇子白紗衣，怕見螢光作火吹。",
            "屈指西風明日是，會將束縕乞憐時。"
        ],
        "title": "扇子詩  其三三",
        "id": "c69b266a-958f-4a6f-ba1a-ee239d76ecf1"
    },
    {
        "author": "李石",
        "paragraphs": [
            "一葉梧桐一片雲，秋風江上日紛紛。",
            "鴉來鴉去吾何預，不向聲塵著意聞。"
        ],
        "title": "扇子詩  其三四",
        "id": "cd2f6d52-e6ce-4fd3-875a-981056a4d579"
    },
    {
        "author": "李石",
        "paragraphs": [
            "峽圍碧玉裹青天，棧道凌虛迸出泉。",
            "只有好山須强勉，爲渠開眼冒風烟。"
        ],
        "title": "扇子詩  其三五",
        "id": "67990143-9c9e-4833-9d86-0a8d8e9079fb"
    },
    {
        "author": "李石",
        "paragraphs": [
            "止息未論山水音，有絃無絃只此琴。",
            "一杯山芋午茶罷，膝上南風慈母心。"
        ],
        "title": "扇子詩  其三六",
        "id": "0f8d69e1-3881-4448-9e40-91e75aa76f48"
    },
    {
        "author": "李石",
        "paragraphs": [
            "蚤來晚去海波生，蠻觸封疆不足爭。",
            "袖手更須饒一著，也知豎子要橫行。"
        ],
        "title": "扇子詩  其三七",
        "id": "ddc05081-b92d-4254-8133-a6be9d4f7aa9"
    },
    {
        "author": "李石",
        "paragraphs": [
            "硬黄細字不足橅，積習水墨閒工夫。",
            "膝上無心學李衛，腕頭有訣付善奴。"
        ],
        "title": "扇子詩  其三八",
        "id": "7cda1826-a7d0-422c-a654-da185173798a"
    },
    {
        "author": "李石",
        "paragraphs": [
            "十日五日愁良工，白團扇子月面同。",
            "一螺黛墨洞房手，爲君小筆開眉峯。"
        ],
        "title": "扇子詩  其三九",
        "id": "1a80f8ef-1fc8-4791-97eb-83a6452f9384"
    },
    {
        "author": "李石",
        "paragraphs": [
            "野色橋邊綠草新，小園勝絕可尋春。",
            "花間蠟屐蜂隨步，竹外題詩月傍人。"
        ],
        "title": "扇子詩  其四○",
        "id": "bc04ae17-90ce-42fe-9ef0-15f2675817dd"
    },
    {
        "author": "李石",
        "paragraphs": [
            "露葉涓涓泣素秋，旗亭罇酒解忘憂。",
            "別來頻寄加餐字，莫遣新詩學四愁。"
        ],
        "title": "扇子詩  其四一",
        "id": "1d352765-8092-47f3-86a6-060acb7e66ed"
    },
    {
        "author": "李石",
        "paragraphs": [
            "畜樊利口鶑成母，張艾虛心雉作媒。",
            "耐冷强書秋後扇，餘醒更罰醉中杯。"
        ],
        "title": "扇子詩  其四二",
        "id": "6b85b125-1118-4f1d-9fac-c1c8ed8d6a4d"
    },
    {
        "author": "李石",
        "paragraphs": [
            "六月三伏猛火燃，卧龍無雨口生烟。",
            "蜩蟬何事得美蔭，聒聒不上高樹顛。"
        ],
        "title": "扇子詩  其四三",
        "id": "988e0000-44bd-4653-a930-80dbb6a1291f"
    },
    {
        "author": "李石",
        "paragraphs": [
            "秋扇秋風不怕寒，喜攀明月傲霜團。",
            "自知奪糈無他過，造命何如活命丹。"
        ],
        "title": "扇子詩  其四四",
        "id": "b454eb62-f1ac-42e6-9f3c-bdc93ee8ee28"
    },
    {
        "author": "李石",
        "paragraphs": [
            "寒藤霜露又經秋，夢入江湖戲白鷗。",
            "二十年來行脚地，耆婆天上看河流。"
        ],
        "title": "扇子詩  其四五",
        "id": "1c4c5478-b330-4b85-84e0-4174ca0a0e2a"
    },
    {
        "author": "李石",
        "paragraphs": [
            "手栽楊柳喚春歸，喚得黄鸝語碧枝。",
            "驚起南窗一覺睡，滿庭花影日高時。"
        ],
        "title": "扇子詩  其四六",
        "id": "a31eba9c-aadb-4c2f-8816-a47c6c0ba35c"
    },
    {
        "author": "李石",
        "paragraphs": [
            "靈樞先生出三指，看盡世間人作鬼。",
            "我有一把黄昏根，出君五臟爲君洗。"
        ],
        "title": "扇子詩  其四七",
        "id": "d773bde5-9aed-48bf-90c3-fafc151fd133"
    },
    {
        "author": "李石",
        "paragraphs": [
            "春事曾看滿眼花，樓高不見玉人家。",
            "峽雲夢斷無消息，想像紅裙踏鴈沙。"
        ],
        "title": "扇子詩  其四八",
        "id": "0968acd0-6ae5-4620-8035-f08ee4f57641"
    },
    {
        "author": "李石",
        "paragraphs": [
            "行脚歸來馬簸箕，重龍山上有駒兒。",
            "鍬鋤底下無人問，要見江湖船子師。"
        ],
        "title": "扇子詩  其四九",
        "id": "17343aab-8f00-4a63-b6cb-016378b8d4a8"
    },
    {
        "author": "李石",
        "paragraphs": [
            "薰絃早已迓秋鴻，歲事先生逆料中。",
            "前密後疎隨處改，枉教楊柳怨西風。"
        ],
        "title": "扇子詩  其五○",
        "id": "42beb407-c3f4-40a5-b565-177b314d96ae"
    },
    {
        "author": "李石",
        "paragraphs": [
            "三丈爲樹八尺行，花艷桃李葉柘桑。",
            "元龍自是湖海客，師德去尋田舍郎。"
        ],
        "title": "扇子詩  其五一",
        "id": "af5b7a1f-94da-4bfc-8e8d-494600425d5a"
    },
    {
        "author": "李石",
        "paragraphs": [
            "一介吾儒孰重輕，青天蜀道少人行。",
            "芋魁豆飯吾儒事，不若歸來谷口耕。"
        ],
        "title": "扇子詩  其五二",
        "id": "cf522271-bece-4a8a-8ada-071bfb583b53"
    },
    {
        "author": "李石",
        "paragraphs": [
            "嶄然頭角翁家兒，兒會讀書兒不癡。",
            "桂樹團欒五百丈，月邊引手攀高枝。"
        ],
        "title": "扇子詩  其五三",
        "id": "a307e08c-339e-4977-9133-a45d409bcf5d"
    },
    {
        "author": "李石",
        "paragraphs": [
            "三秋桂子玉舒花，天上樓臺出帝家。",
            "只許阿兔操杵臼，不知更有玉蝦蟆。"
        ],
        "title": "扇子詩  其五四",
        "id": "d61c1e4c-f97e-4041-be1d-a1cd4dd403fb"
    },
    {
        "author": "李石",
        "paragraphs": [
            "飣餖蛛絲織網羅，坐看牛女夜斜河。",
            "只今頗怪人間巧，見說天孫巧更多。"
        ],
        "title": "扇子詩  其五五",
        "id": "48e9bc47-7e62-4a1e-ac4a-b06cc8bac59b"
    },
    {
        "author": "李石",
        "paragraphs": [
            "一葉浮蓮不動塵，湖風吹水碧生鱗。",
            "舟中喚鶴歸來晚，手展黄庭卧白蘋。"
        ],
        "title": "扇子詩  其五六",
        "id": "4f034254-1a7a-4fc5-9c75-4780e8842df2"
    },
    {
        "author": "李石",
        "paragraphs": [
            "缺月穿雲弄晚晴，讀書燈影度微明。",
            "梧桐未肯收殘雨，猶作窗間打葉聲。"
        ],
        "title": "扇子詩  其五七",
        "id": "62f7e06c-8366-46df-842c-cfddbdcef0e1"
    },
    {
        "author": "李石",
        "paragraphs": [
            "對使破琴良未達，解衣撾鼓亦非真。",
            "從來我輩豈同俗，更遣阿戎來問津。"
        ],
        "title": "扇子詩  其五八",
        "id": "be65196f-42a2-4776-92a5-cd794d9035bd"
    },
    {
        "author": "李石",
        "paragraphs": [
            "數竿修竹蔭庭宇，上有真禽百般語。",
            "避人飛去却匆匆，驚落枝頭夜來雨。"
        ],
        "title": "扇子詩  其五九",
        "id": "447f083c-b563-403e-9b27-9b7e0d9e570c"
    },
    {
        "author": "李石",
        "paragraphs": [
            "秋蘂深紅勝菊黄，拒霜却是最宜霜。",
            "仲謀有子來江表，先與喬娘醉晚粧。"
        ],
        "title": "扇子詩  其六○",
        "id": "d11733a3-2098-4a4c-ba5e-a5c2842541a9"
    },
    {
        "author": "李石",
        "paragraphs": [
            "洞中龍老不知年，榮隠先生穩著鞭。",
            "大袖長歌出天漢，信乎平地有神仙。"
        ],
        "title": "扇子詩  其六一",
        "id": "d312c803-1a16-4258-a46f-2642be7672f8"
    },
    {
        "author": "李石",
        "paragraphs": [
            "白白紅紅不直錢，吹風吹雨逼殘年。",
            "種桃自是非君子，指李渠能著老仙。"
        ],
        "title": "扇子詩  其六二",
        "id": "cfb11106-a121-4ba4-acb7-cf3387773a44"
    },
    {
        "author": "李石",
        "paragraphs": [
            "拙眼捫星絕漢津，只知仙跡混風塵。",
            "天衣自是非針線，此巧如何說向人。"
        ],
        "title": "扇子詩  其六三",
        "id": "5105fc7e-0e90-4477-9ca8-76595d1f13c0"
    },
    {
        "author": "李石",
        "paragraphs": [
            "烟雨青絲百尺樓，江南樹樹拂人頭。",
            "此間豈是藏罇處，醉裏一聲黄鷅鶹。"
        ],
        "title": "扇子詩  其六四",
        "id": "339c0526-e488-46f7-84dc-b0cd635e644d"
    },
    {
        "author": "李石",
        "paragraphs": [
            "危冠廣袖楚宮粧，獨步閒庭伴夜郎。",
            "自把玉簪敲砌竹，清歌一曲月如霜。"
        ],
        "title": "扇子詩  其六五",
        "id": "8b32d466-95e7-4191-89cf-2135338391f2"
    },
    {
        "author": "李石",
        "paragraphs": [
            "彈指花前一念差，東風未老鬢先華。",
            "看花只得心隨眼，心倦何由眼見花。"
        ],
        "title": "扇子詩  其六六",
        "id": "203816f9-da91-43b8-9780-f99b4291b7a6"
    },
    {
        "author": "李石",
        "paragraphs": [
            "春去春來歲歲同，花開花落任東風。",
            "只堪美酒酬佳景，莫把閒愁料化工。"
        ],
        "title": "扇子詩  其六七",
        "id": "9ac12089-fe09-4f95-ac5e-0d2a7008422b"
    },
    {
        "author": "李石",
        "paragraphs": [
            "亂紅亂紫滿林塘，旋掃苔莓一逕香。",
            "寒食年年新火令，落花何必恨風狂。"
        ],
        "title": "扇子詩  其六八",
        "id": "fdac337d-509c-4664-8809-9e17aeceb5b9"
    },
    {
        "author": "李石",
        "paragraphs": [
            "四月四日夏令新，餘花更饒三日春。",
            "榴紅裙子凌波襪，一曲南風花笑人。"
        ],
        "title": "扇子詩  其六九",
        "id": "0306d5ea-5b30-443d-8eeb-b01440b2f5dd"
    },
    {
        "author": "李石",
        "paragraphs": [
            "親見廬山面目來，翻經臺上月輪開。",
            "山間長物渾無用，多斫雲根入蜀栽。"
        ],
        "tags": [
            "庐山"
        ],
        "title": "扇子詩  其七○",
        "id": "adcfc3b5-ae34-4477-8ac0-53982f5da9d5"
    },
    {
        "author": "李石",
        "paragraphs": [
            "素縑咫尺十分圓，淡墨濃陰畫手傳。",
            "惟恐動摇天地窄，只應掌上握山川。"
        ],
        "title": "扇子詩  其七一",
        "id": "1a0d65e4-f946-47fc-be3e-a67eb18a59dd"
    },
    {
        "author": "李石",
        "paragraphs": [
            "𦨴艚市中漁者漁，茅屋岸上居人居。",
            "陽坡細草馬隨鹿，烟水靜花鷗趁魚。"
        ],
        "title": "扇子詩  其七二",
        "id": "58001013-7c1d-456c-829e-9185fb610f22"
    },
    {
        "author": "李石",
        "paragraphs": [
            "嫋嫋腰肢翠拂眉，河東柳家嬌女兒。",
            "江南烟雨樓百尺，樓上何人題好詩。"
        ],
        "title": "扇子詩  其七三",
        "id": "b382249f-fd41-44c4-a7b0-9502fe87606d"
    },
    {
        "author": "李石",
        "paragraphs": [
            "黄金坐擁佛衣紅，風動荷花香動風。",
            "鼻觀浮香誰領會，嫦娥夜泊水晶宮。"
        ],
        "title": "扇子詩  其七四",
        "id": "8ab18131-94b8-4f41-8f31-e7a821238001"
    },
    {
        "author": "李石",
        "paragraphs": [
            "芙蓉香泛白蘋洲，楊柳吹花玉雪浮。",
            "且喜兩邊無一事，五更鼓角月當樓。"
        ],
        "title": "扇子詩  其七五",
        "id": "4cae1f5c-8f87-4d8b-8719-7e25b787eb5f"
    },
    {
        "author": "李石",
        "paragraphs": [
            "花自爲王橘自奴，便應次第問東湖。",
            "芳菲未礙滄浪色，照水吟詩鑷白鬚。"
        ],
        "title": "扇子詩  其七六",
        "id": "c82b2788-9627-4913-91c1-8e69c9bebfb3"
    },
    {
        "author": "李石",
        "paragraphs": [
            "上頭圓蓋下方盤，中夾癡憨白肉圓。",
            "九竅八骸渾不識，更來底處覓心安。"
        ],
        "title": "扇子詩  其七七",
        "id": "e1f8fbb7-5ec5-49a4-a665-a2d79738076f"
    },
    {
        "author": "李石",
        "paragraphs": [
            "誰將弱水隔蓬萊，對酒思君眼倦開。",
            "醉夢只堪逢故舊，五更酒醒却歸來。"
        ],
        "title": "扇子詩  其七八",
        "id": "69ed0c3d-1d59-49fa-b4b9-a4c0aedbce1e"
    },
    {
        "author": "李石",
        "paragraphs": [
            "愛他國色艷傾城，老衲心城百萬兵。",
            "便使有情何足動，幻花况是本無情。"
        ],
        "title": "扇子詩  其七九",
        "id": "174d4f9b-554f-44f7-b40e-6fd610add2dd"
    },
    {
        "author": "李石",
        "paragraphs": [
            "未容穀雨淚胭脂，且趁晴風小小吹。",
            "鏡裏日高酣睡起，也須瘦了一分肌。"
        ],
        "title": "扇子詩  其八○",
        "id": "de42203d-cc14-41ee-a838-4923c07ac2b3"
    },
    {
        "author": "李石",
        "paragraphs": [
            "先生種柳懶低頭，骯髒門前也可羞。",
            "莫向東風弄霜雪，且隨風勢衮成毬。"
        ],
        "title": "扇子詩  其八一",
        "id": "11694c16-4b1b-445e-ae20-0e953d55762c"
    },
    {
        "author": "李石",
        "paragraphs": [
            "本來騎鶴上揚州，不學老君誇白頭。",
            "丈夫要活三百歲，獨在中書二十秋。"
        ],
        "title": "扇子詩  其八二",
        "id": "c5e92bc3-1841-4dad-9cd9-5e20f20e5d18"
    },
    {
        "author": "李石",
        "paragraphs": [
            "只教人喜莫教嗔，此是天公最至仁。",
            "吹落吹開俱有意，閒花野草漫爭春。"
        ],
        "title": "扇子詩  其八三",
        "id": "37de8063-f336-4e34-882d-5411b82e536e"
    },
    {
        "author": "李石",
        "paragraphs": [
            "變將冬暖作春寒，葉上霜痕苦未乾。",
            "菜甲麥苗須少待，扶輪何日上長安。"
        ],
        "title": "扇子詩  其八四",
        "id": "fcf3a66a-e95c-48a2-8fe8-507d9f9816ff"
    },
    {
        "author": "李石",
        "paragraphs": [
            "洞庭波浪五湖秋，縹緲雲霄帝子樓。",
            "樓上故人窮骨相，簫韶聲裡認仙舟。"
        ],
        "tags": [
            "洞庭湖"
        ],
        "title": "扇子詩  其八五",
        "id": "7d5f06ee-6ddd-420f-9d31-236a2230eabd"
    },
    {
        "author": "李石",
        "paragraphs": [
            "碧海鯨魚掣釣綸，後生立意要求新。",
            "求新未必勝如舊，蘇李元來是古人。"
        ],
        "title": "扇子詩  其八六",
        "id": "3e0ed802-3eea-4275-8f37-6f8dcf45a4bb"
    },
    {
        "author": "李石",
        "paragraphs": [
            "蠟面吹香細細斟，青梅不厭綠杯深。",
            "鶑兒燕子能饒舌，要問先生學醉吟。"
        ],
        "title": "扇子詩  其八七",
        "id": "a86ff32a-145a-4090-9517-3b07fce2e0c9"
    },
    {
        "author": "李石",
        "paragraphs": [
            "栩栩齁齁睡足仙，華山濃睡一千年。",
            "龜兒不食龍兒蟄，睡裏人間變海田。"
        ],
        "title": "扇子詩  其八八",
        "id": "5f14284a-97b2-46fd-9eaf-f7f927dd2e04"
    },
    {
        "author": "李石",
        "paragraphs": [
            "南山雪色老於菟，鏡裏功名鑷鬢鬚。",
            "袖裹白巾渠信否，罇前一擲看呼盧。"
        ],
        "title": "一飛居憂題扇贈之",
        "id": "31502ff1-7895-40cc-be6b-276171ce890e"
    },
    {
        "author": "李石",
        "paragraphs": [
            "飛上桃花玉頰兒，小紅輕踏碧萎蕤。",
            "莫教啄破枝頭雨，怕見臙脂淚點垂。"
        ],
        "title": "王真畫桃花玉頰兒扇",
        "id": "2e120bbf-1e71-40ac-af61-3e1890ea401b"
    },
    {
        "author": "李石",
        "paragraphs": [
            "氈裘重譯裹風腥，改襲衣冠拜舞輕。",
            "不是兩階蒙聖化，應將五餌笑書生。"
        ],
        "title": "犒蠻給衣",
        "id": "c1e92136-d4b3-4196-9c18-e636ecb243fc"
    },
    {
        "author": "李石",
        "paragraphs": [
            "風高準擬整烏巾，簪菊難逢酒主人。",
            "爲語閉門投轄子，一般麴糵萬家春。"
        ],
        "title": "德輝郎君名嘉橘其小字也書來云修嘉辰故事並蒙惠二尊悵然有感二首  其一",
        "id": "34527570-e9fb-4581-b72a-eb9bf51e3bd5"
    },
    {
        "author": "李石",
        "paragraphs": [
            "逐客佳晨省醉眠，出門未辦杖頭錢。",
            "却因厨釀分雙榼，添入詩圖作九仙。"
        ],
        "title": "德輝郎君名嘉橘其小字也書來云修嘉辰故事並蒙惠二尊悵然有感二首  其二",
        "id": "03598221-2040-428e-a75f-8ab0ae4afb76"
    },
    {
        "author": "李石",
        "paragraphs": [
            "即物那知身是客，黄花空自委籬東。",
            "淚痕已逐西風盡，只有悲秋寫未窮。"
        ],
        "title": "次韻季真留別",
        "id": "cd884df7-c2af-41e4-89b6-f06596cb7503"
    },
    {
        "author": "李石",
        "paragraphs": [
            "白毫光裏玉魂飛，留看常娥醉魄迷。",
            "一任簷牙沸蝙蝠，忍將明鏡照狐狸。"
        ],
        "title": "秋夜待月",
        "id": "62e7c3b1-bc38-43d2-bfab-65059e464dfd"
    },
    {
        "author": "李石",
        "paragraphs": [
            "從來醒醉不關渠，肯爲籬邊問所須。",
            "冷笑淵明癡望眼，只堪把菊佩茱萸。"
        ],
        "title": "九日四首  其一",
        "id": "757ddcc8-2cf0-4eef-b5a5-5f33b59797f6"
    },
    {
        "author": "李石",
        "paragraphs": [
            "癡兒索錢要沽酒，吾豈紿兒囊已羞。",
            "乃翁作詩須汝和，覓句共登西北樓。"
        ],
        "title": "九日四首  其二",
        "id": "f254a0a4-ccd3-4913-8087-d54a7f19c3bd"
    },
    {
        "author": "李石",
        "paragraphs": [
            "昔人卧聽門前雪，我亦坐看籬下花。",
            "不是雨多門自掩，情知歲惡酒難賒。"
        ],
        "title": "九日四首  其三",
        "id": "cea25e8c-5747-4670-8a17-17912c878caf"
    },
    {
        "author": "李石",
        "paragraphs": [
            "典裘貿布得杯觴，俗認虛名作醉鄉。",
            "溪雨山風妬酒色，踈籬冷蘂逐人忙。"
        ],
        "title": "九日四首  其四",
        "id": "05c57497-4848-42d6-b70d-4a6e3e57883e"
    },
    {
        "author": "李石",
        "paragraphs": [
            "小躍氷泉玉不如，細生仍得芼春蔬。",
            "莫將北海金虀鱠，輕比西江石桂魚。"
        ],
        "title": "大渡河魚甚美皆巨口細鱗鱖也本草以鱖爲石桂魚",
        "id": "45575252-000e-461a-ac06-c328ec346526"
    },
    {
        "author": "李石",
        "paragraphs": [
            "湖水涵空雪浸崖，老龍以下聽差排。",
            "從今分鉢供魚餠，日與隨鐘具一齋。"
        ],
        "title": "喚魚亭",
        "id": "001bef6c-8286-4f00-842f-dd5ed5b15310"
    },
    {
        "author": "李石",
        "paragraphs": [
            "佛頂分明火焰高，黑瑿何事助焦熬。",
            "只銷一酌梅花雪，我已官曹似水曹。"
        ],
        "title": "謝韞玉送炭",
        "id": "1d9e9cef-c43b-4966-802c-f0790945698b"
    },
    {
        "author": "李石",
        "paragraphs": [
            "真醫曾活水中龍，三卷奇書玉笈中。",
            "酒熟定應登傑閣，與龍對酌海螺紅。"
        ],
        "title": "寄題用之太丞真意閣",
        "id": "2e0952ee-3b1b-429a-b1e5-cbb866b0e684"
    },
    {
        "author": "李石",
        "paragraphs": [
            "蒼龍甲戌歲，修築周公殿。",
            "文翁至高君，學校已再變。",
            "順考興平年，寔紀漢之獻。",
            "或云鍾會書，入木字隠見。",
            "自獻而至會，朔曆斗杓轉。",
            "會初入蜀時，意不止弱禪。",
            "有如猿猱繫，百巧欲伺便。",
            "殺女不作難，機鋒劇刀箭。",
            "會書固出繇，家法素所善。",
            "至學艾筆跡，暮夜走郵傳。",
            "老昭豈易欺，真僞猝難辨。",
            "欺昭爾尚可，蜀士多秀彥。",
            "當其下筆時，寧不愧顔面。",
            "雖蒙黼藻文，不揜糞土賤。",
            "周公儻有靈，白日下雷電。"
        ],
        "title": "殿柱記",
        "id": "681c2a49-7ebd-45ad-9390-f03e8304f49a"
    },
    {
        "author": "李石",
        "paragraphs": [
            "蜀地雖遠天之涯，蜀人只隔一水巴。",
            "自從文翁建此學，此俗化爲齊魯家。",
            "泮林春風桑椹熟，集鼓坎坎聞晨撾。",
            "諸生堂奧分左右，相比以立如排衙。",
            "九牧之金充歲貢，搜出精礦遺其沙。",
            "卿雲褒武皆蜀秀，虎豹各自雄鬚牙。",
            "兩京得人廣數路，忍使丘中留子嗟。",
            "不然題名百許輩，無一顯者何謂耶。",
            "我亦典學老從事，試向坐中尋孟嘉。"
        ],
        "title": "左右生題名",
        "id": "5f85a022-c92d-4eee-8c3d-b7974cc07e6a"
    },
    {
        "author": "李石",
        "paragraphs": [
            "泮林堂後面崢嶸，不道詩書恨未平。",
            "瓜蔓深坑餘鬼哭，此間學校倚秦城。"
        ],
        "title": "秦城二絕  其一",
        "id": "97e688d4-6241-485a-9837-7b2263225e2c"
    },
    {
        "author": "李石",
        "paragraphs": [
            "塹成雉堞繞蠶叢，漢棧分明蜀徼通。",
            "只說金牛能誑客，已輸巴粟到關中。"
        ],
        "title": "秦城二絕  其二",
        "id": "ea4eb9dc-db49-4e10-a980-cef37460c1b6"
    },
    {
        "author": "李石",
        "paragraphs": [
            "十里漣漪陸瑁湖，一亭幽絕重先居。",
            "雲根數朵排青闥，泉沫雙流濺綠裾。",
            "竹鎖斷橋飛雁鶩，荷侵凉檻蔭龜魚。",
            "洛園還許人同樂，時向林間望小車。"
        ],
        "title": "題環碧亭",
        "id": "ea570d6b-ec96-4d1d-8e2e-12abb0c62db2"
    },
    {
        "author": "李石",
        "paragraphs": [
            "荼䕷薰肌屑沉水，郁李注臉勻丹砂。",
            "子真吳市變名姓，仙種自是成一家。"
        ],
        "title": "千葉梅  其一",
        "id": "14111f32-cb87-43ef-8963-cdcce97c1c64"
    },
    {
        "author": "李石",
        "paragraphs": [
            "一株女仙瓊玉蕊，千葉化佛冰雪團。",
            "且袖今時宰相手，領取前輩儒生酸。"
        ],
        "title": "千葉梅  其二",
        "id": "e7282449-9986-4981-8946-86b3c8fa4970"
    },
    {
        "author": "李石",
        "paragraphs": [
            "接花莫接南北枝，姑射仙人冰雪肌。",
            "一塵不食自然瘦，紅紅紫紫糠籺肥。"
        ],
        "title": "千葉梅  其三",
        "id": "00c6b753-65f9-4e12-990b-0d8de14cae94"
    },
    {
        "author": "李石",
        "paragraphs": [
            "野芋接花一日事，刻玉作楮三年工。",
            "此家妙有轉物手，老圃寬褐藏春風。"
        ],
        "title": "千葉梅  其四",
        "id": "c6764328-1914-478e-a61d-8d5995fe1264"
    },
    {
        "author": "李石",
        "paragraphs": [
            "花開歸去客在船，人道雲安有杜鵑。",
            "峽山無路續百丈，胡獼上樹拊聯天。"
        ],
        "title": "瞿唐峽",
        "id": "293cafdc-6a36-451f-9f67-15c71dfcadc2"
    },
    {
        "author": "李石",
        "paragraphs": [
            "峽水方中駐，歸舟泝蜀門。",
            "竹枝聲處處，梅蕊雪村村。",
            "來去山巒笑，啼號地主恩。",
            "幸然窮性命，不必賦招魂。"
        ],
        "title": "峽中",
        "id": "62975449-c752-40aa-b2ce-a40fd0fdb4a6"
    },
    {
        "author": "李石",
        "paragraphs": [
            "便令巴水濃如酒，巴邑巴村醉花柳。"
        ],
        "title": "句  其一",
        "id": "87a129d6-a6b9-4d12-85e9-746efa24a687"
    },
    {
        "author": "李石",
        "paragraphs": [
            "留船買魚作寒節。"
        ],
        "title": "句  其二",
        "id": "fe951d2f-9db4-4274-b726-60c9bf4572c1"
    },
    {
        "author": "釋師體",
        "paragraphs": [
            "五藴出頭一段空，同門出入不相逢。",
            "無量劫來賃屋住，到頭不識主人公。"
        ],
        "title": "偈頌十八首  其一",
        "id": "21fe3d73-2615-4c36-84a9-813b8de6f18b"
    },
    {
        "author": "釋師體",
        "paragraphs": [
            "童頂雲衣野興濃，清齋淡話有何窮。",
            "春歸簷幕千家雨，月滿樓臺一笛風。"
        ],
        "title": "偈頌十八首  其二",
        "id": "4bc345aa-ae34-41f0-af6a-58780e4062a5"
    },
    {
        "author": "釋師體",
        "paragraphs": [
            "塗灰抹土添光彩，社舞村歌笑己躬。",
            "堪笑當年獃得好，百無一解訴心空。",
            "星拱北，水朝東，月落千江體一同。",
            "能向海門深處輥，行船誰怕打頭風。"
        ],
        "title": "偈頌十八首  其三",
        "id": "9643d38a-e430-40dc-921b-fe84c528ae4b"
    },
    {
        "author": "釋師體",
        "paragraphs": [
            "西土尊師故紙羅，南方歷祖葛藤窠。",
            "臨風剔起透青眼，跟脚從頭覷破那。",
            "阿呵呵，會也麽，尺水休誇一丈波。",
            "幕天蓆地生涯闊，敵勝吹毛不用磨。"
        ],
        "title": "偈頌十八首  其四",
        "id": "a6824e4d-42b8-4b7f-b9f2-f6d900be5c71"
    },
    {
        "author": "釋師體",
        "paragraphs": [
            "不守師承不會禪，饑來喫飯困來眠。",
            "平常肯恃拳頭大，冷地乾贏空劫前。"
        ],
        "title": "偈頌十八首  其五",
        "id": "7a300493-15fc-4a04-9d74-2434ed25a257"
    },
    {
        "author": "釋師體",
        "paragraphs": [
            "目擊泄天機，梅天散花雨。",
            "稽首毗盧師，和南法身主。",
            "風光遍大千，捏在毫端聚。",
            "多劫修來是浪傳，一念不生傾肺腑。",
            "從此兒孫遍世間，活計清虛爭檢古。"
        ],
        "title": "偈頌十八首  其六",
        "id": "cb7bcbec-7f26-4396-acdf-95a637b7f57e"
    },
    {
        "author": "釋師體",
        "paragraphs": [
            "麤疎带出蓮花笠，濟楚披來糞掃衣。",
            "拈起少林無孔笛，左瞻右盼兩頭吹。",
            "聲聲慢，拍拍隨，聽者雖多和者稀。",
            "曲徧欲休休不得，知音知後更誰知。"
        ],
        "title": "偈頌十八首  其七",
        "id": "dabd6031-332c-40cf-82fc-9487a3a0de77"
    },
    {
        "author": "釋師體",
        "paragraphs": [
            "少室無師句，曹溪絕學禪。",
            "渾家鬼擘口，五逆不成寃。"
        ],
        "title": "偈頌十八首  其八",
        "id": "83c7c686-8b48-4bb5-aa2f-94c1bbf16977"
    },
    {
        "author": "釋師體",
        "paragraphs": [
            "文殊三處度夏，彌勒一味放憨。",
            "善財走百十城，達磨九年面壁。",
            "恢闡拈花微笑，光揚布髮掩泥。"
        ],
        "title": "偈頌十八首  其九",
        "id": "31eb7162-5ed8-4c2d-a92d-ab99c9ad1b8e"
    },
    {
        "author": "釋師體",
        "paragraphs": [
            "一拳也是打爺來，未有輸贏莫放開。",
            "割捨拍盲窮性命，觜喎鼻塌見全材。"
        ],
        "title": "偈頌十八首  其一○",
        "id": "755f1387-8c8c-4c7e-abfd-bbe34cd45b8b"
    },
    {
        "author": "釋師體",
        "paragraphs": [
            "道妙休云所得遲，不離聞見分明極。",
            "檻外一聲婆餠焦，黄頭碧眼斷消息。",
            "斷消息，最條直，是虎何須更插翼。",
            "蒼龍平地起波瀾，萬仞峯頭轟霹靂。"
        ],
        "title": "偈頌十八首  其一一",
        "id": "a32e846c-bdc1-43e1-b9bb-ba187734a9a9"
    },
    {
        "author": "釋師體",
        "paragraphs": [
            "口朝鼻孔無空過，眼蓋胡鬚有古風。",
            "信彩骨頭花十八，等閒擲出滿盆紅。"
        ],
        "title": "偈頌十八首  其一二",
        "id": "c7448d36-93cb-42e2-a7d6-208f3955c427"
    },
    {
        "author": "釋師體",
        "paragraphs": [
            "夤緣過夏又經冬，難易當知好惡同。",
            "肚裏饑瘡無聒擾，堂中生炭滿爐紅。",
            "挑灰弄火非相許，闊論高談定不容。",
            "疊足跏趺描不就，眼空烟景振宗風。"
        ],
        "title": "偈頌十八首  其一三",
        "id": "b7eaed6c-9fb7-44f9-9e39-e01ee4d36ff1"
    },
    {
        "author": "釋師體",
        "paragraphs": [
            "天際雲翻墨，江頭浪輥花。",
            "胡僧無鑑識，特地渡流沙。",
            "赤骨歷窮擔片板，顛癡㪍癩豎雙眉。",
            "驀生做處難名狀，佛祖當頭聽指揮。"
        ],
        "title": "偈頌十八首  其一四",
        "id": "515e8fd1-030f-403c-b20e-8c3bad3c519f"
    },
    {
        "author": "釋師體",
        "paragraphs": [
            "虎穴魔宮闊步挨，毀僧謗佛不安排。",
            "無明三毒令人怕，是我寃家一樣乖。"
        ],
        "title": "偈頌十八首  其一五",
        "id": "674390c9-1c22-4b35-8a32-42c08f692211"
    },
    {
        "author": "釋師體",
        "paragraphs": [
            "耳有重輪非差事，胸題卍字亦尋常。",
            "腰間不束三條篾，萬頃風煙一草堂。"
        ],
        "title": "偈頌十八首  其一六",
        "id": "ec87b6df-e171-430f-8520-beffc68a2953"
    },
    {
        "author": "釋師體",
        "paragraphs": [
            "暗撒驪珠成瓦礫，閒傾鴆毒是醍醐。",
            "寃將恩報滅胡種，舉眼無親真丈夫。"
        ],
        "title": "偈頌十八首  其一七",
        "id": "a78248b6-f0ce-44e4-bbd1-1c8705c2879a"
    },
    {
        "author": "釋師體",
        "paragraphs": [
            "妙峯孤頂無知識，百十城遊喪善財。",
            "樓閣若還彈指見，分明有眼不曾開。"
        ],
        "title": "頌古十四首  其一",
        "id": "f2fe93d2-00f3-4cc2-a403-3aa30e8a18e5"
    },
    {
        "author": "釋師體",
        "paragraphs": [
            "棒頭落節來翻本，閃電光中立信旗。",
            "殃害叢林無說處，幾人錯認口頭肥。"
        ],
        "title": "頌古十四首  其二",
        "id": "49da7bc3-ecf6-4504-8257-c38a8bc5813e"
    },
    {
        "author": "釋師體",
        "paragraphs": [
            "坦然古路勿迂疎，霽月凉風動十虛。",
            "毗目善財當日事，好如潘閬倒騎馿。"
        ],
        "title": "頌古十四首  其三",
        "id": "441d166c-6c4f-41f7-8ac8-9b8d5859cb85"
    },
    {
        "author": "釋師體",
        "paragraphs": [
            "門庭推倒亂縱橫，火迸星飛無路行。",
            "赤契分明基業在，依前淺種又深耕。"
        ],
        "title": "頌古十四首  其四",
        "id": "812f6ef9-3eda-4433-8e39-a4c877cfb66c"
    },
    {
        "author": "釋師體",
        "paragraphs": [
            "桃花零落眼方開，自謂風流孰可陪。",
            "叵耐玄沙忒偏黨，却來醉後便添盃。"
        ],
        "title": "頌古十四首  其五",
        "id": "33ee8737-0526-4855-a7bb-4917bd1c039f"
    },
    {
        "author": "釋師體",
        "paragraphs": [
            "早朝心悶三盃酒，午後頭昏一椀茶。",
            "入夜脫衣伸脚睡，五更走起眼瞇𥊚。"
        ],
        "title": "頌古十四首  其六",
        "id": "031e7984-40d4-43f0-8a46-df2d6d2c67b0"
    },
    {
        "author": "釋師體",
        "paragraphs": [
            "陽春白雪非難和，藻鑑氷壺豈足觀。",
            "一把柳絲收不得，和風搭在玉欄干。"
        ],
        "title": "頌古十四首  其七",
        "id": "38122f13-b6f1-40a1-b6b0-08a08efacdad"
    },
    {
        "author": "釋師體",
        "paragraphs": [
            "眼空四海恣縱橫，鼻孔遼天信脚行。",
            "拏得電光爲火把，却來日午打三更。"
        ],
        "title": "頌古十四首  其八",
        "id": "d6ef77a0-e005-4f6a-bf2b-b36f985d8b86"
    },
    {
        "author": "釋師體",
        "paragraphs": [
            "和煙釣月是生涯，古策風高未足誇。",
            "欵乃一聲天地闊，祖師何必渡流沙。"
        ],
        "title": "頌古十四首  其九",
        "id": "c09d8fcd-55ef-40c3-a183-b8b2554a4457"
    },
    {
        "author": "釋師體",
        "paragraphs": [
            "竹溪煙絕雨才通，無數深紅間淺紅。",
            "山店落英春寂寂，青旗吹動柳花風。"
        ],
        "title": "頌古十四首  其一○",
        "id": "edf136d1-0b75-4207-9d25-fe321bf2b860"
    },
    {
        "author": "釋師體",
        "paragraphs": [
            "屈節從長也大拚，雪堆斷臂仰高寒。",
            "鐵牛鞭起熊峯下，一吸黄河徹底乾。"
        ],
        "title": "頌古十四首  其一一",
        "id": "98c9aec2-0a77-4171-a7fe-95eb87bd0e66"
    },
    {
        "author": "釋師體",
        "paragraphs": [
            "雨色和煙匝四維，眼皮未綻若爲窺。",
            "等閒覷破金剛際，坦蕩無因役路岐。"
        ],
        "title": "頌古十四首  其一二",
        "id": "d6f0d5a0-822c-4c38-b01a-076a2239df54"
    },
    {
        "author": "釋師體",
        "paragraphs": [
            "添錢買得漏燈盞，洗脚長拖破草鞋。",
            "翻著襴衫歌雪曲，倒携蓆帽趕村齋。"
        ],
        "title": "頌古十四首  其一三",
        "id": "f3919b65-f9f3-44f4-8c3a-56bf6017e4c7"
    },
    {
        "author": "釋師體",
        "paragraphs": [
            "斫頭瀝血摩訶演，掛肚懸腸薩怛多。",
            "惡口小家無盡藏，更將何法度娑婆。"
        ],
        "title": "頌古十四首  其一四",
        "id": "46d7f8ff-0fda-4ecc-8731-bcfdb1e010d4"
    },
    {
        "author": "釋師體",
        "paragraphs": [
            "萬福西來老骨撾，不遵行止渡流沙。",
            "被人打落當門齒，啞子依前喫苦瓜。"
        ],
        "title": "達磨贊",
        "id": "cbe06ba1-6993-4ef0-873f-a40552c73549"
    },
    {
        "author": "釋師體",
        "paragraphs": [
            "上絕把茆江月白，下無寸土眼頭寬。",
            "青蓮影裏安身法，普與勞生了正觀。"
        ],
        "title": "卧蓮翫月觀音贊",
        "id": "091639ae-0ff7-4233-abae-54497bfc4f29"
    },
    {
        "author": "釋師體",
        "paragraphs": [
            "孤蹤短艇寓江濱，眼蓋乾坤徹骨貧。",
            "接了夾山鑽入水，至今恩怨不曾分。"
        ],
        "title": "船子贊",
        "id": "d2bad0c0-299f-49f4-bc16-8f9129a562ac"
    },
    {
        "author": "釋師體",
        "paragraphs": [
            "歲寒節操，水月精神。",
            "隨所住處，無過任真。",
            "咦，今古江山今古意，一番雨過一番新。"
        ],
        "title": "自贊",
        "id": "b5bcc21c-7550-4a77-9a22-19cc470d340b"
    },
    {
        "author": "釋師體",
        "paragraphs": [
            "稽首釋迦，現千百億。",
            "鹽貴米賤，苦趁樂喫。",
            "瞋喜愛憎，是非聲色。",
            "日炙風吹，一文不直。"
        ],
        "title": "四聖贊  其一",
        "id": "257fc6ac-3528-403a-8c95-4c4e54ce656d"
    },
    {
        "author": "釋師體",
        "paragraphs": [
            "稽首觀音，全彰妙有。",
            "鶴唳青霄，鶑啼綠柳。",
            "鼓響鍾鳴，椎鷄打狗。",
            "不落諸緣，通身眼手。"
        ],
        "title": "四聖贊  其二",
        "id": "0aeb4e82-a5ab-4f9b-bf5e-0149c97127aa"
    },
    {
        "author": "釋師體",
        "paragraphs": [
            "稽首文殊，本非延促。",
            "柏短松長，山青水綠。",
            "星移斗轉，日行月逐。",
            "開眼合眼，一切具足。"
        ],
        "title": "四聖贊  其三",
        "id": "b14e9e03-0259-4167-b272-0ea6d86b5580"
    },
    {
        "author": "釋師體",
        "paragraphs": [
            "稽首普賢，不可思議。",
            "出頭露面，開言吐氣。",
            "拍盲擔板，忘恩斷義。",
            "事無寸長，熏天炙地。"
        ],
        "title": "四聖贊  其四",
        "id": "61028f4e-3df3-4018-8a34-5ce31b846c7a"
    },
    {
        "author": "釋師體",
        "paragraphs": [
            "釋迦觀音，文珠普賢。",
            "驀鼻牽來，作一串穿。",
            "橫拖倒拽，痛報深寃。",
            "彌天罪過，一任流傳。"
        ],
        "title": "總頌",
        "id": "696e959b-0d0d-468e-8aa8-972320b46756"
    },
    {
        "author": "釋師體",
        "paragraphs": [
            "三清道士無仙骨，八教闍梨毀梵書。",
            "黑添崑崙舞華鼓，天親無著暗嗟吁。"
        ],
        "title": "頌古十首  其一",
        "id": "cbedca90-c9a5-4359-8d5f-105f944d99cb"
    },
    {
        "author": "釋師體",
        "paragraphs": [
            "不見人斑見虎斑，算來莫願見人斑。",
            "虎斑見後通回避，唯有人斑近最難。"
        ],
        "title": "頌古十首  其二",
        "id": "0b2339eb-ab46-48bb-9564-795d36c716ab"
    },
    {
        "author": "釋師體",
        "paragraphs": [
            "渾身無處著，驛路倒騎馿。",
            "覽盡瀟湘景，和船入畫圖。"
        ],
        "title": "頌古十首  其三",
        "id": "44d35354-b05d-47f5-9f52-5dbd621e9d04"
    },
    {
        "author": "釋師體",
        "paragraphs": [
            "越鳥巢南枝，胡馬嘶北風。",
            "狸奴并白牯，寸步不曾通。",
            "千山都坐斷，萬派盡朝東。",
            "天王纔合掌，那吒撲帝鍾。"
        ],
        "title": "頌古十首  其四",
        "id": "c0e113b0-4c75-4e3b-b9f7-fb84a4a06adc"
    },
    {
        "author": "釋師體",
        "paragraphs": [
            "假使百千劫，所作業不忘。",
            "因緣會遇時，果報還自受。"
        ],
        "title": "頌古十首  其五",
        "id": "03b963c8-ce2a-49d9-8834-4526e4a56ef8"
    },
    {
        "author": "釋師體",
        "paragraphs": [
            "白石居山人，不住那伽定。",
            "拄杖禿却枝，鉢盂倒安柄。",
            "人草覓寃讎，虛空懸業鏡。",
            "喝下劍光寒，放行摩竭令。"
        ],
        "title": "頌古十首  其六",
        "id": "f4e5079c-9659-448e-9e37-10e38b08deef"
    },
    {
        "author": "釋師體",
        "paragraphs": [
            "剔起遮天眼，空王舊話圓。",
            "氣毬剛似鐵，石臼軟如綿。",
            "苦海無驚浪，紅爐斷火煙。",
            "莊周蝴蝶夢，舉世若爲原。"
        ],
        "title": "頌古十首  其七",
        "id": "df6f3ca1-8224-4e10-8c1b-a078e5681d4c"
    },
    {
        "author": "釋師體",
        "paragraphs": [
            "著脚孤危草不生，沒棲泊處等閑行。",
            "臨風闊却噇空口，斷送渾家入火坑。"
        ],
        "title": "頌古十首  其八",
        "id": "f6ef5c61-38a9-41f4-9bed-01aef17dc01a"
    },
    {
        "author": "釋師體",
        "paragraphs": [
            "生獰別是一般村，品藻先賢薄後昆。",
            "掉放孤峰爭合殺，棒頭有眼蓋乾坤。"
        ],
        "title": "頌古十首  其九",
        "id": "eaa887c5-b7c9-4c2e-91da-9529409754e6"
    },
    {
        "author": "釋師體",
        "paragraphs": [
            "男兒脚底透長安，得坐披衣肯自謾。",
            "三尺冷光輝夜月，一條秋水迸人寒。"
        ],
        "title": "頌古十首  其一○",
        "id": "628d2b49-2f5e-40bd-8e77-c78e8133db5e"
    },
    {
        "author": "釋師體",
        "paragraphs": [
            "年年浴佛在今朝，目擊迦維路不遥。",
            "果是當時曾示現，宜乎惡水驀頭澆。"
        ],
        "title": "偈四首  其一",
        "id": "da5edcfb-c064-4fb2-999b-de79dbe99be1"
    },
    {
        "author": "釋師體",
        "paragraphs": [
            "熱月須摇扇，寒來旋著衣。",
            "若言空過日，大似不知時。"
        ],
        "title": "偈四首  其二",
        "id": "38e63242-f084-484e-b87f-af9f9a56ce35"
    },
    {
        "author": "釋師體",
        "paragraphs": [
            "道生一，無角鐵牛眠少室。",
            "一生二，祖父開田說大義。",
            "二生三，梁間紫燕語呢喃。",
            "三生萬物，男兒活計離窠窟。",
            "多處添，少處減，大蟲怕喫生人膽。",
            "有若無，實若虛，爭掩驪龍明月珠。",
            "肚無偏僻病，不怕冷油虀。"
        ],
        "title": "偈四首  其三",
        "id": "67eab267-4cac-47f0-8514-b04f0a53bd0a"
    },
    {
        "author": "釋師體",
        "paragraphs": [
            "依稀苕帚柄，髣髴赤斑蛇。",
            "棒下無生忍，臨機不識爺。"
        ],
        "title": "偈四首  其四",
        "id": "19e717c3-e577-4a91-b810-cbd82f67111f"
    },
    {
        "author": "釋師體",
        "paragraphs": [
            "鐵樹開花，雄雞生卵。",
            "七十二年，摇籃繩斷。"
        ],
        "title": "辭衆偈",
        "id": "5bfcce35-53c0-4b0c-8954-a72a95c7f6c1"
    },
    {
        "author": "釋師體",
        "paragraphs": [
            "走出門風相副稱，東西南北更無人。",
            "看來不得韶陽老，未免兒孫惹客塵。"
        ],
        "title": "頌古二十九首  其一",
        "id": "660ccc91-62ff-419c-a1e9-5690cd6fb130"
    },
    {
        "author": "釋師體",
        "paragraphs": [
            "肌骨當初赫赤窮，面皮今日厚千重。",
            "撩頭搭尾應更點，嬴賽闍黎齋後鍾。"
        ],
        "title": "頌古二十九首  其二",
        "id": "3d9d9cef-c35c-49ce-a88b-e6b19b9f19c5"
    },
    {
        "author": "釋師體",
        "paragraphs": [
            "苦瓠連根苦，同坑無異土。",
            "二千年已前，一火破落戶。"
        ],
        "title": "頌古二十九首  其三",
        "id": "e0bcd431-ca9c-4d15-98a8-bb513756b784"
    },
    {
        "author": "釋師體",
        "paragraphs": [
            "陪錢弄傀儡，拚命打鞦韆。",
            "渾家無眼見，掩面哭蒼天。"
        ],
        "title": "頌古二十九首  其四",
        "id": "9eb634e1-cb7f-4e82-8f8e-35da55f7e467"
    },
    {
        "author": "釋師體",
        "paragraphs": [
            "是大神呪，四大六根元不有。",
            "是大明呪，三世十方無透漏。",
            "是無上呪，海印圓光明已久。",
            "是無等等呪，士農工商各成就。",
            "何故去年梅，今歲柳，顔色馨香依舊。",
            "等閒勘破悟桃花，選甚法身藏北斗。"
        ],
        "title": "頌古二十九首  其五",
        "id": "c77c2256-87cb-4f4c-b3a0-098905fccf14"
    },
    {
        "author": "釋師體",
        "paragraphs": [
            "君王寶劍不虛施，尊者遭逢也大奇。",
            "從此清風徧寰宇，太平消息幾人知。"
        ],
        "title": "頌古二十九首  其六",
        "id": "286ca6d8-7492-4357-91ad-ae80c446dd93"
    },
    {
        "author": "釋師體",
        "paragraphs": [
            "家貧連子屈，事急不由人。",
            "開口露拴索，郎當累近鄰。"
        ],
        "title": "頌古二十九首  其七",
        "id": "c27ff697-5fb0-4dee-a9ec-933393c7b65d"
    },
    {
        "author": "釋師體",
        "paragraphs": [
            "即心是佛，顢頇淈𣸩。",
            "菽麥不分，光陰飄忽。",
            "三杯兩碗背爺娘，百怪千妖同一窟。"
        ],
        "title": "頌古二十九首  其八",
        "id": "f5cd3cb9-d538-45d5-868b-2fa940eb29bd"
    },
    {
        "author": "釋師體",
        "paragraphs": [
            "動口生荆棘，移身墮野狐。",
            "趙州來鬭富，東壁掛葫蘆。"
        ],
        "title": "頌古二十九首  其九",
        "id": "4a673bcb-1c18-471e-b9d2-f75389c03cc5"
    },
    {
        "author": "釋師體",
        "paragraphs": [
            "餓鬼鞭死屍，仙人禮枯骨。",
            "野犬吠荒丘，鐵山空突兀。",
            "六合羣靈競出頭，不知何處爲窠窟。"
        ],
        "title": "頌古二十九首  其一○",
        "id": "2ad15cf7-eb9f-4deb-9e22-fa4691e919d5"
    },
    {
        "author": "釋師體",
        "paragraphs": [
            "克己堂前開飯店，股肱屋裏販揚州。",
            "頭戴草鞋呈醜拙，湊成一段好風流。"
        ],
        "title": "頌古二十九首  其一一",
        "id": "f912c49f-9e48-4bee-a5c6-de385f358dfc"
    },
    {
        "author": "釋師體",
        "paragraphs": [
            "萬里無雲銀漢橫，大方玄路等閑行。",
            "阿爺智量世希有，女子圓光頂𩕳生。"
        ],
        "title": "頌古二十九首  其一二",
        "id": "315a3b6e-64e4-4bc5-9398-b7ebdb78eb2d"
    },
    {
        "author": "釋師體",
        "paragraphs": [
            "義從親處斷，貧向富邊休。",
            "腰纏十萬貫，騎鶴上揚州。"
        ],
        "title": "頌古二十九首  其一三",
        "id": "d67528c9-80fb-4775-856e-69e304ea97a4"
    },
    {
        "author": "釋師體",
        "paragraphs": [
            "甘贄設白粥，南泉費鹽醋。",
            "彼此落便宜，至今斷來路。"
        ],
        "title": "頌古二十九首  其一四",
        "id": "30b0284d-dcb9-476c-b4c3-dcea7e7dd17c"
    },
    {
        "author": "釋師體",
        "paragraphs": [
            "村婆暴富，誑諕閭閻。",
            "趙州賣俏，矢上加尖。"
        ],
        "title": "頌古二十九首  其一五",
        "id": "205c86f4-58be-4a46-8599-c3cfd4dcb431"
    },
    {
        "author": "釋師體",
        "paragraphs": [
            "貧無所依，兩親相擊。",
            "旱地雷聲，青天霹靂。"
        ],
        "title": "頌古二十九首  其一六",
        "id": "68823590-31f8-4793-a38a-901e6e956e88"
    },
    {
        "author": "釋師體",
        "paragraphs": [
            "鑊湯無冷地，黄河輥底流。",
            "金剛難插觜，腦後掛燈毬。"
        ],
        "title": "頌古二十九首  其一七",
        "id": "09831b54-028a-4f25-9966-b5363b90a714"
    },
    {
        "author": "釋師體",
        "paragraphs": [
            "之乎者也，雪月風花。",
            "頭面各別，事同一家。"
        ],
        "title": "頌古二十九首  其一八",
        "id": "3c25a611-50f1-4d0f-9ebb-4769fb367261"
    },
    {
        "author": "釋師體",
        "paragraphs": [
            "佛是西天老比丘，星移斗轉水東流。",
            "茫茫宇宙人無數，戶貫依前百草頭。"
        ],
        "title": "頌古二十九首  其一九",
        "id": "6d960cb2-3233-4c38-b0a3-66a93b3c01f9"
    },
    {
        "author": "釋師體",
        "paragraphs": [
            "投子下繩床，終非孟八郎。",
            "不摇三寸舌，未免鬼分贓。",
            "眼底欲條直，臨機爭探囊。",
            "裂破古今無面目，縱橫何處有關防。"
        ],
        "title": "頌古二十九首  其二○",
        "id": "fed9dc51-53eb-476b-9311-1a0ec87933dd"
    },
    {
        "author": "釋師體",
        "paragraphs": [
            "主賓會合風雲異，醉後添杯禮義全。",
            "棒打自家親骨肉，叢林扛鼓返成寃。"
        ],
        "title": "頌古二十九首  其二一",
        "id": "350647a6-236c-43e6-93a9-a272ddf51b66"
    },
    {
        "author": "釋師體",
        "paragraphs": [
            "强盜遭逢惡抵家，賊贓纔敗別無他。",
            "山藤徹骨令甘伏，反與渠儂貼面花。"
        ],
        "title": "頌古二十九首  其二二",
        "id": "ad65d969-c7b7-4bdb-8a6b-1f463b4572fb"
    },
    {
        "author": "釋師體",
        "paragraphs": [
            "裂破古今沒窠臼，當機大闡血盆口。",
            "脚尖趯出佛如麻，李四張三無路走。"
        ],
        "title": "頌古二十九首  其二三",
        "id": "afcdade4-5dcd-4d2c-9816-c408eff64307"
    },
    {
        "author": "釋師體",
        "paragraphs": [
            "先天後地本寥廓，撥草尋芳途路樂。",
            "不得春風花不開，花開又被風吹落。"
        ],
        "title": "頌古二十九首  其二四",
        "id": "82987475-7f69-4f51-a6e7-db33d94d9d72"
    },
    {
        "author": "釋師體",
        "paragraphs": [
            "杖林山下竹筋鞭，憍梵鉢提舌拄天。",
            "羣黨元來諱空手，起家消息在荒田。"
        ],
        "title": "頌古二十九首  其二五",
        "id": "dd6e8495-8852-425b-9e73-bb200aaf0bdb"
    },
    {
        "author": "釋師體",
        "paragraphs": [
            "十分美麗誰家女，百倍聰明是馬郎。",
            "堪笑金沙灘畔約，始終姻婭不成雙。"
        ],
        "title": "頌古二十九首  其二六",
        "id": "a4c85a84-5f69-4d23-979d-d174e302ac67"
    },
    {
        "author": "釋師體",
        "paragraphs": [
            "夜叉頭，菩薩面。",
            "鬼擣穀，佛跳牆。",
            "同門共戶不相識，邁古超今無寸長。",
            "燈心戳破石人脚，扁鵲盧醫爭主張。"
        ],
        "title": "頌古二十九首  其二七",
        "id": "af438a8c-cd1d-4c8e-85cf-8aa53293ac0c"
    },
    {
        "author": "釋師體",
        "paragraphs": [
            "昨夜發新雷，毒蛇離窟穴。",
            "居常口不開，蹋著迸鮮血。"
        ],
        "title": "頌古二十九首  其二八",
        "id": "b47694fa-fd65-4f5a-bee5-445595ebcf2d"
    },
    {
        "author": "釋師體",
        "paragraphs": [
            "兵行詭道，賊是家親。",
            "無功受祿，有理難伸。"
        ],
        "title": "頌古二十九首  其二九",
        "id": "9c201eb8-a95b-4efe-ba1a-579cc143585e"
    },
    {
        "author": "王悅",
        "paragraphs": [
            "鷄犬數聲雲一塢，春陽桃李渺成蹊。"
        ],
        "title": "句  其一",
        "id": "cddd0853-8b2f-47aa-88ac-393e968373a2"
    },
    {
        "author": "王悅",
        "paragraphs": [
            "觚稜脫脫風塵表，峭壁垂垂日月低。"
        ],
        "title": "句  其二",
        "id": "0d3e0ba9-db2f-4f53-9555-544b4c77b8a5"
    },
    {
        "author": "龍大淵",
        "paragraphs": [
            "峯巒九鎖路縈盤，翠色沾衣作晚寒。",
            "日暮神仙歸洞府，雨餘星斗下天壇。",
            "人生何用千鍾貴，老去須求一室安。",
            "會得谷神元不死，世間何事可相干。"
        ],
        "title": "遊九鎖",
        "id": "9a271789-2e72-46a4-8fcd-4266344ffb5c"
    },
    {
        "author": "龍大淵",
        "paragraphs": [
            "梵天台殿枕江流，形勝先推第一洲。",
            "不戰屈人當設險，樓船况有萬貔貅。"
        ],
        "title": "題金山",
        "id": "6ae745cc-67ad-40bd-9629-a022f2da99f3"
    },
    {
        "author": "鄭耕老",
        "paragraphs": [
            "湧金門外盡菰蒲，四月行人客上都。",
            "六月國清塘上望，依稀身更在西湖。"
        ],
        "tags": [
            "西湖"
        ],
        "title": "遊城山國清塘",
        "id": "d708726d-fd4e-447b-b469-92a60d02ef63"
    },
    {
        "author": "鄭耕老",
        "paragraphs": [
            "鄭子藏書處，柴門碧樹灣。",
            "開懷溪一曲，養拙屋三間。",
            "月色斜侵竹，鳥聲迥隔山。",
            "輞川多勝趣，何似此潺湲。"
        ],
        "title": "木蘭溪書堂",
        "id": "5fa62728-3833-428c-b4de-ae0f95ff3ff6"
    },
    {
        "author": "陳良翰",
        "paragraphs": [
            "巨鎮標閩越，靈蹤肇晉齊。",
            "空壇仙一去，古洞佛雙棲。",
            "化石龜猶在，燒丹井已迷。",
            "塵襟誰復悟，惟聽曉猿啼。"
        ],
        "title": "三聖殿",
        "id": "d1866c26-02e5-4bf8-8bcb-6df87d4e464e"
    },
    {
        "author": "劉芮",
        "paragraphs": [
            "病著不任事，淹卧心自休。",
            "經時不出門，况復斜川遊。",
            "每覿節物換，怳驚時序流。",
            "少年喜追逐，聚散水上鷗。",
            "沈舟枯木伴，風帆春樹丘。",
            "我病正爾許，懷念老朋儔。",
            "有酒不能飲，徒有獻與酬。",
            "故人酌佳日，亦復我念否。",
            "佳章寫懷抱，一讀寬百憂。",
            "吾君念遠民，歸計未易求。"
        ],
        "title": "和敬夫斜川詩",
        "id": "aed8bf6f-7bdc-4817-867b-9dda7bba7a42"
    },
    {
        "author": "龔茂良",
        "paragraphs": [
            "十里平疇際遠山，土膏未動覺牛閑。",
            "行人多謝晴相送，只恐妨農雨大慳。"
        ],
        "title": "題惠來驛  其一",
        "id": "85d9207e-5476-4dc0-8705-ceae307b8549"
    },
    {
        "author": "龔茂良",
        "paragraphs": [
            "晴雲當午爭揮扇，曉霧生寒又着綿。",
            "此是嶺南春氣候，日中長有四時天。"
        ],
        "title": "題惠來驛  其二",
        "id": "757b9515-262b-4f00-83cd-9eb6e1f3b50d"
    },
    {
        "author": "龔茂良",
        "paragraphs": [
            "遲回不忍去，復作抱衾留。",
            "斷續雲間雨，蕭騷木末秋。",
            "勞生那有此，漸老欲相投。",
            "最愛千山暮，鐘鳴處處幽。"
        ],
        "title": "靈源庵",
        "id": "bf7b45b7-e532-4aaa-a24c-4454c5daeebf"
    },
    {
        "author": "龔茂良",
        "paragraphs": [
            "晝寢招提最上頭，饑禽亡頼故喧啾。",
            "嶺雲西去欲成暮，山雨北來渾似秋。",
            "婉娩如今真是夢，經從似舊絕堪愁。",
            "昔年陳迹雞窗下，日落鐘鳴山更幽。"
        ],
        "title": "幽化院",
        "id": "ca08532e-a1db-4e06-bce5-27f9bf75799c"
    },
    {
        "author": "龔茂良",
        "paragraphs": [
            "木蘭春漲與江通，日日江潮送曉風。",
            "此水還應接鄞水，爲誰流下海門東。"
        ],
        "title": "木蘭陂",
        "id": "52792c3f-41a7-4668-8632-e1dbebf66d92"
    },
    {
        "author": "龔茂良",
        "paragraphs": [
            "千章古木轉頭空，去與人間作棟隆。",
            "未必真能庇寒士，不如留此貯清風。"
        ],
        "title": "詩一首",
        "id": "fd6136c6-4494-4ba3-bbd0-0b2e3876bd80"
    },
    {
        "author": "釋仲安",
        "paragraphs": [
            "法王法令沒周遮，一片虛凝絕點瑕。",
            "槌下不開諸聖眼，幾多騏驥困鹽車。"
        ],
        "title": "頌古四首  其一",
        "id": "d6f6818a-b8bb-4758-aea8-688e07b1e42d"
    },
    {
        "author": "釋仲安",
        "paragraphs": [
            "百丈堂前辨野狐，紫羅帳裏撒真珠。",
            "誰家別館池塘裏，一對鴛鴦水上浮。"
        ],
        "title": "頌古四首  其二",
        "id": "bf90391b-b939-44f5-a243-d2a16ff7654b"
    },
    {
        "author": "釋仲安",
        "paragraphs": [
            "一段風光畫不成，洞房深處暢予情。",
            "頻呼小玉元無事，只要檀郎認得聲。"
        ],
        "title": "頌古四首  其三",
        "id": "9030eb44-6df6-4b07-be9b-609e617e04d7"
    },
    {
        "author": "釋仲安",
        "paragraphs": [
            "解劈當胸箭，因何只半人。",
            "爲從途路曉，所以不全身。"
        ],
        "title": "頌古四首  其四",
        "id": "878feb95-fdf4-46a7-aa23-56857a8df717"
    },
    {
        "author": "釋辯",
        "paragraphs": [
            "毫釐有差，天地懸隔。",
            "隔江人唱鷓鴣詞，錯認胡笳十八拍。",
            "欲得現前，莫存順逆。",
            "五湖烟浪有誰事，自是不歸歸便得。"
        ],
        "title": "偈",
        "id": "2a4b59ca-7e59-43cf-9670-45f7159b6086"
    },
    {
        "author": "釋智深",
        "paragraphs": [
            "兜率降生，雙林示滅。",
            "掘地討天，虛空釘橛。",
            "四十九年，播土揚塵。",
            "三百餘會，納盡敗缺。",
            "盡力布網張羅，未免喚龜作鼈。",
            "末後拘尸城畔，槨示雙趺。",
            "旁人冷眼，看來大似弄巧成拙。"
        ],
        "title": "偈",
        "id": "a5f407cc-2909-4bb1-9971-287f0a62855e"
    },
    {
        "author": "釋智深",
        "paragraphs": [
            "末後無端重漏泄，焦齒翁翁嚼生鐵。",
            "玉鞭擊碎月明珠，累及兒孫揚醜拙。"
        ],
        "title": "頌古十二首  其一",
        "id": "3234ef29-fd4c-4101-9301-20d1f010ea18"
    },
    {
        "author": "釋智深",
        "paragraphs": [
            "吹毛劍首乾坤黑，臂墮山河掩日光。",
            "羣起須彌頭倒卓，方知兩兩不成雙。"
        ],
        "title": "頌古十二首  其二",
        "id": "6bf37f57-f5e5-4580-9c42-a0fd2f6fd8d0"
    },
    {
        "author": "釋智深",
        "paragraphs": [
            "古渡無風下直鉤，絲綸意在得鯨鰲。",
            "馬師言下揚家醜，千古兒孫草裏遊。"
        ],
        "title": "頌古十二首  其三",
        "id": "815623dd-9ff5-4125-aefe-8d36c4ccaec5"
    },
    {
        "author": "釋智深",
        "paragraphs": [
            "裴公悟處絕譊訛，尺水能翻萬丈波。",
            "霹靂機中反活眼，鋒鋩句裏罷干戈。",
            "峯頭路，暫經過。",
            "濃綠萬枝紅一點，動人春色不須多。"
        ],
        "title": "頌古十二首  其四",
        "id": "92268eeb-e455-44f5-a130-cda984faf447"
    },
    {
        "author": "釋智深",
        "paragraphs": [
            "崔顥曾題黄鶴樓，上頭春色少人遊。",
            "清香已逐殘春去，無限狂蜂戀不休。"
        ],
        "title": "頌古十二首  其五",
        "id": "73b00221-e6e2-45e2-8d85-e73af28b038e"
    },
    {
        "author": "釋智深",
        "paragraphs": [
            "菴主拳頭舉處親，趙州話魯指西秦。",
            "知音不在千杯酒，一盞空茶也醉人。"
        ],
        "title": "頌古十二首  其六",
        "id": "8d4e339a-cdb3-4be0-804f-c7d578c8917d"
    },
    {
        "author": "釋智深",
        "paragraphs": [
            "興化逐克賓，觀音戴鬼面。",
            "靴裏動指頭，未免傍人見。"
        ],
        "title": "頌古十二首  其七",
        "id": "845d6680-e8f7-466e-aded-74a00db0025f"
    },
    {
        "author": "釋智深",
        "paragraphs": [
            "好手呈機不露鋒，慣將雙劍定雌雄。",
            "忽雷迸出驚天地，華岳三峯倒卓空。"
        ],
        "title": "頌古十二首  其八",
        "id": "e4dcb388-5efa-4189-97ec-04e6c7fd0ca3"
    },
    {
        "author": "釋智深",
        "paragraphs": [
            "笑裏憑誰眼豁開，龜毛須向火中栽。",
            "脚跟有路雲泥隔，千里區區謾往來。"
        ],
        "title": "頌古十二首  其九",
        "id": "0baa9de7-4314-4060-b27d-258674bb9d66"
    },
    {
        "author": "釋智深",
        "paragraphs": [
            "清波無透路，轉處少人知。",
            "斫却月中桂，清光付與誰。"
        ],
        "title": "頌古十二首  其一○",
        "id": "dd27c489-b29c-4cc9-b827-7a56fb17e2df"
    },
    {
        "author": "釋智深",
        "paragraphs": [
            "古木靈巢鶴夢迷，崑崙白象倒騎歸。",
            "魚鱗水漲舟橫岸，羊角風生花落溪。"
        ],
        "title": "頌古十二首  其一一",
        "id": "ad40e009-74a3-422d-aa47-1c875b2e1606"
    },
    {
        "author": "釋智深",
        "paragraphs": [
            "新婦快騎馿，阿家引鞭走。",
            "石筍夜抽條，面南看北斗。"
        ],
        "title": "頌古十二首  其一二",
        "id": "f4257c01-5139-4802-ac2f-6d1619e93ffe"
    },
    {
        "author": "釋齊己",
        "paragraphs": [
            "薦得是，移華兼蝶至。",
            "薦得非，擔泉带月歸。",
            "是也好，鄭州梨勝青州棗。",
            "非也好，象山路入蓬萊島。",
            "是亦沒交涉，踏著秤錘硬似鐵。",
            "非亦沒交涉，金剛寶劍當頭截。",
            "阿呵呵，會也麽，知事少時煩惱少，識人多處是非多。"
        ],
        "title": "偈頌二首  其一",
        "id": "bf83ee3d-5cf2-4747-bab3-1531c901af5f"
    },
    {
        "author": "釋齊己",
        "paragraphs": [
            "漸漸雞皮鶴髮，父少而子老。",
            "看看行步躘蹱，疑殺木上座。",
            "直饒金玉滿堂，照顧白拈賊。",
            "豈免衰殘老病，正好著精彩。",
            "任汝千般快樂，渠儂合自由。",
            "無常終是到來，歸堂喫茶去。",
            "唯有徑路修行，依舊打之遶。",
            "但念阿彌陀佛，念得不濟事。"
        ],
        "title": "偈頌二首  其二",
        "id": "6bfadcd3-ae9a-4175-9cff-63cd879d51a4"
    },
    {
        "author": "釋覺阿上人",
        "paragraphs": [
            "航海來探教外傳，要離知見脫蹄筌。",
            "諸方參遍草鞋破，水在澄潭月在天。"
        ],
        "title": "偈五首  其一",
        "id": "f8fb3768-6384-4b31-9f5c-75251bce7c8a"
    },
    {
        "author": "釋覺阿上人",
        "paragraphs": [
            "掃盡葛藤與知見，信手拈來全體現。",
            "腦後圓光徹太虛，千機萬機一時轉。"
        ],
        "title": "偈五首  其二",
        "id": "ecefdf7e-6008-42a8-9fde-e50650948c29"
    },
    {
        "author": "釋覺阿上人",
        "paragraphs": [
            "妙處如何說向人，倒地便起自分明。",
            "驀然踏著故田地，倒裹幞頭孤路行。"
        ],
        "title": "偈五首  其三",
        "id": "644ce76c-dc5d-48f9-a998-307bf16928a5"
    },
    {
        "author": "釋覺阿上人",
        "paragraphs": [
            "求真滅妄元非妙，即妄明真都是錯。",
            "堪笑靈山老古錐，當陽拋下破木杓。"
        ],
        "title": "偈五首  其四",
        "id": "b204fbd1-ed30-4ef6-85ca-b7e7cad4edad"
    },
    {
        "author": "釋覺阿上人",
        "paragraphs": [
            "豎拳下喝少賣弄，說是說非入泥水。",
            "截斷千差休指注，一聲歸笛囉囉哩。"
        ],
        "title": "偈五首  其五",
        "id": "55ba9352-333e-46b4-b4eb-d1578e94729e"
    },
    {
        "author": "黄昇",
        "paragraphs": [
            "路入萍鄉信馬行，野花香好不知名。",
            "官卑無補公家事，時向田間問耦耕。"
        ],
        "title": "萍鄉道中",
        "id": "dcecb945-4301-4195-9efb-ba1d699b70e6"
    },
    {
        "author": "夏龍五",
        "paragraphs": [
            "用拙常存守道心，偷閑片片抵千金。",
            "半簾梅影離離月，一澗泉聲曲曲琴。",
            "圖史燈前隨意檢，園蔬雨後不時尋。",
            "浮名自覺無多趣，五柳當年志已深。"
        ],
        "title": "題居室",
        "id": "2f2c485f-ed1b-4bc6-b1e7-db705045aede"
    },
    {
        "author": "巫伋",
        "paragraphs": [
            "齋糧資講舍，遺像拜山中。",
            "不尚神仙術，特存儒者風。",
            "斯文真未喪，吾道豈終窮。",
            "爲憶皋比擁，庭前古木叢。"
        ],
        "title": "茅山書院謁侯處士像",
        "id": "ecd69a99-1439-4792-a48f-ab83a969c95f"
    },
    {
        "author": "張頤",
        "paragraphs": [
            "古寺深山裏，高亭萬木叢。",
            "歸雲度疎牖，繡嶺倚晴空。",
            "澗草連階綠，岩花照檻紅。",
            "縱非塵世外，無異畫圖中。"
        ],
        "title": "清隠院",
        "id": "d94a6f36-4abd-4a75-9329-3de625b2dc10"
    },
    {
        "author": "彭舉",
        "paragraphs": [
            "紺殿肇何年，古雅足幽賞。",
            "嵌空結寶蓋，玲瓏如綺幌。",
            "誠哉運斤手，巍然閲今曩。",
            "丹碧浮霄漢，斑剝亦蒼莽。",
            "境界半村郭，清浄絕塵壤。",
            "諦聽萬籟寂，時聞松風響。",
            "盛夏此中憩，納爽思解網。",
            "聊以歷三匝，情想爲一盪。"
        ],
        "title": "崇恩寺",
        "id": "e12452ec-5e39-466b-b443-07343f66bd67"
    },
    {
        "author": "彭舉",
        "paragraphs": [
            "攬勝棲真處，山窮境忽開。",
            "碧澄丹壑水，青疊翠屏苔。",
            "嶺樹宜高下，溪流當去來。",
            "聲光畫不得，臨此但低徊。"
        ],
        "title": "浄居寺",
        "id": "c0a9897b-0233-4162-b373-5de75a94c079"
    },
    {
        "author": "吳岡",
        "paragraphs": [
            "夢卜庸真相，艱難倚大儒。",
            "英風起衰懦，直氣懾奸諛。",
            "琳館終高卧，燕然漫仕圖。",
            "哀榮看贈典，猶是慰寰區。"
        ],
        "title": "李忠定公挽詩  其一",
        "id": "c71a8e56-4aa6-462d-b261-c482abfebd2c"
    },
    {
        "author": "吳岡",
        "paragraphs": [
            "胡騎圍城日，諸生伏闕時。",
            "公方扶病起，人遂有生期。",
            "日者猶如此，天乎不憖遺。",
            "傷心原上路，烟淡鼓簫悲。"
        ],
        "title": "李忠定公挽詩  其二",
        "id": "5821d7de-d2c7-4984-944a-7ac0f423fe57"
    },
    {
        "author": "吳岡",
        "paragraphs": [
            "才大時難合，言深道轉艱。",
            "去朝吾不負，巧譖爾何顔。",
            "袖手功名外，忘懷水石間。",
            "蒼生不知恨，猶望起東山。"
        ],
        "title": "李忠定公挽詩  其三",
        "id": "022d6be5-7e3d-4ef4-8840-ec7f168c9d2f"
    },
    {
        "author": "鮑同",
        "paragraphs": [
            "當年早有菟裘意，歲晚塵埃尚困予。",
            "聞說龍江真可隠，欲將餘日寄僊居。"
        ],
        "title": "中隠堂二首  其一",
        "id": "d0ce364d-7cb8-428d-9387-4a49d25be37b"
    },
    {
        "author": "鮑同",
        "paragraphs": [
            "問舍知君困欲還，才高那得卧南山。",
            "由來甘井人爭汲，却恐心閑身未閑。"
        ],
        "title": "中隠堂二首  其二",
        "id": "a933603e-4512-4cc9-b21e-6af3e3fd5819"
    },
    {
        "author": "陳曦",
        "paragraphs": [
            "春山多少雨，染出碧雲堆。",
            "巖冷溜常滴，人閒洞自開。",
            "摘花香入袖，題石筆黏苔。",
            "茅屋在何處，桃花流水來。"
        ],
        "title": "姜山後巖洞",
        "id": "51141f86-24a5-413e-b112-8559926ab352"
    },
    {
        "author": "陳曦",
        "paragraphs": [
            "怪石嶄巖勢欲摧，洞門無鎖晝常開。",
            "此心不合神明者，到此應知嬾入來。"
        ],
        "title": "姜山前巖廟",
        "id": "a1d9da88-d516-4bf4-91d6-2c3dc5053888"
    },
    {
        "author": "陳巖肖",
        "paragraphs": [
            "直幹解新籜，低枝蔽舊叢。",
            "芟繁留嫩綠，引月更添風。"
        ],
        "title": "洗竹",
        "id": "1387380a-d309-4bc9-9a4c-1bc6eb9f3305"
    },
    {
        "author": "陳巖肖",
        "paragraphs": [
            "屹立雙峰入雲表，登臨聊爲小遲留。",
            "四圍山色攙天碧，一曲波光抱郭流。",
            "身世欲違塵俗態，生涯宜與水雲謀。",
            "何當占斷層巒頂，一室煙霞百慮休。"
        ],
        "title": "題巾子山廣軒",
        "id": "af8c06ac-2f36-451a-8b85-c549321741f2"
    },
    {
        "author": "陳巖肖",
        "paragraphs": [
            "負土築新阡，松楸手親藝。",
            "結廬居墓傍，猿鶴爲垂涕。",
            "屈指幾星霜，精誠動天帝。",
            "三宵神澤零，霏霏灑松蓋。",
            "曉看歲寒枝，厭浥滿蒼翠。",
            "初含紅日光，顆顆金珠綴。",
            "味分飴蜜甘，香奪芝蘭氣。",
            "亭午若凝脂，青絲繫千穗。",
            "赤城千里傳，冠蓋日相繼。"
        ],
        "title": "甘露",
        "id": "847de543-6864-4469-b299-4def9d3a265b"
    },
    {
        "author": "陳貫道",
        "paragraphs": [
            "足加帝腹似癡頑，詎肯折腰求好官。",
            "明主莫將臣子待，故人只作友朋看。"
        ],
        "title": "題嚴子陵釣臺",
        "id": "76585621-6fc2-4ccc-8b42-ee0a52a765dd"
    },
    {
        "author": "何憲",
        "paragraphs": [
            "何年天匠巧磨礱，巨尾橫梁了莫窮。",
            "不是江魚時隠見，要知田稼歲凶豐。",
            "四靈効瑞非臣力，一水安行屬帝功。",
            "職課農桑表勤惰，信傳三十六鱗中。"
        ],
        "title": "題涪江石魚",
        "id": "8504f638-bf2e-4035-b22a-44fa7b6149f9"
    },
    {
        "author": "何憲",
        "paragraphs": [
            "人間正作雲霓望，天半忽驚霖雨來。"
        ],
        "title": "句  其一",
        "id": "fb1a9218-b511-40ab-95cc-873c9ea99b43"
    },
    {
        "author": "何憲",
        "paragraphs": [
            "鐵面金華誰氏子，要須相與嗣前塵。"
        ],
        "title": "句  其二",
        "id": "934cbeb7-736b-4313-8576-44b6014d1825"
    },
    {
        "author": "薛僊",
        "paragraphs": [
            "無心工拙當閒暇，信手縱橫盡技能。",
            "朱蠟謄摹猶若此，可憐真蹟殉昭陵。"
        ],
        "title": "紹興戊午秋因觀畢氏所藏定武舊石本蘭亭因題",
        "id": "8e38dae7-d51b-4c40-9e7a-0cf373a80dc5"
    },
    {
        "author": "王崈",
        "paragraphs": [
            "濺石韵寒泉，依稀言語處。",
            "回頭覺無人，又上前溪去。"
        ],
        "title": "䃜山道中",
        "id": "25cd4b52-adb0-4675-ad83-0f2583651597"
    },
    {
        "author": "王崈",
        "paragraphs": [
            "山樵竹裏居，略彴纔堪渡。",
            "落日澹平疇，牛羊點寒暮。"
        ],
        "title": "山樵",
        "id": "c56d829b-1c5b-4c44-8a83-cc6efbee5821"
    },
    {
        "author": "晁公遡",
        "paragraphs": [
            "君之先世真文雄，異時奏賦蓬萊宮。",
            "誰傳副墨過沙漠，至今猶稱長嘯公。",
            "芝蘭不乏後來秀，謂將褎然爲舉首。",
            "至音澹泊識者寡，遂令聲名落盧後。",
            "北風吹霜日隠山，綵鸞繡襦寧復寒。",
            "同車西歸信可樂，得意自忘行路難。",
            "明年春風紫宸仗，遥對清光九天上。",
            "長安花盡君亦歸，緩轡重來一相訪。"
        ],
        "title": "送范道卿赴省試",
        "id": "b9f1a05c-30b0-4837-bf3d-a00f83df75de"
    },
    {
        "author": "晁公遡",
        "paragraphs": [
            "問途出青郊，踐勝得紺園。",
            "始登十尋閣，敬禮兩足尊。",
            "仰觀碧玉螺，瑞光發面門。",
            "飛霞在指端，甘泉生耳根。",
            "屹爲江山壯，高揭日月存。",
            "念此未云大，法身滿乾坤。",
            "東望烏牛峯，突起如伏黿。",
            "少休白雲亭，遠見蒼煙村。",
            "晴波溢清輝，午樹增重昏。",
            "方袍無平叔，佳處莫與論。"
        ],
        "title": "凌雲寺",
        "id": "c5f08878-edd3-4ffb-8b8a-bd8dc9a2e01d"
    },
    {
        "author": "晁公遡",
        "paragraphs": [
            "久聞慈姥巖，今作巖中遊。",
            "驚嗟未省見，入蜀今白頭。",
            "松道夾蕭森，石門閉清幽。",
            "蘚字崖壁古，蟲書山葉秋。",
            "突然起平地，劃若三神丘。",
            "其旁寶瓶峯，特立高岑樓。",
            "錯摩碧琅玕，刻削青琳球。",
            "周觀劍東西，孰得與此侔。",
            "尊者何方來，杖錫乃肯留。",
            "乞泉爲洗心，一飲吾無求。",
            "尊者默然許，勿忘早歸休。"
        ],
        "title": "中巖",
        "id": "2ab434b4-7ba5-42da-b7f0-61d1c43a5f5e"
    },
    {
        "author": "晁公遡",
        "paragraphs": [
            "客遊三十年，不出僰與巴。",
            "江惡崖石粗，十步九褒斜。",
            "自過頼里西，山水日夕佳。",
            "冥冥見遠樹，渺渺鋪平沙。",
            "兩岸何所有，鬰鬰皆桑麻。",
            "良疇散牛羊，支流入魚蛇。",
            "清絕益可愛，豈復憶漢嘉。",
            "怳如涉荆吳，是耶復非耶。",
            "兒女長硤中，老妻髮已華。",
            "茲來始及此，舉首亦驚嗟。"
        ],
        "title": "自過犍爲山水益佳",
        "id": "2e63f896-48cb-47fe-afb0-1c2d57dc76c1"
    },
    {
        "author": "晁公遡",
        "paragraphs": [
            "清晨坐堂上，文書常滿前。",
            "皆自公府來，徵發何紛然。",
            "不聞問養民，但聞橫索錢。",
            "按籍爲之課，獨求最多年。",
            "孰知人困窮，豈有力貿遷。",
            "商不願出途，農不願授田。",
            "居者轉溝壑，行者死道邊。",
            "此罪在郡縣，恩澤壅不宣。",
            "公府不我責，所貴爲貨泉。",
            "長使貨泉在，吏曹同晏然。"
        ],
        "title": "清晨坐堂上",
        "id": "feebc5c4-0d1c-4b91-8c3b-94656f940189"
    },
    {
        "author": "晁公遡",
        "paragraphs": [
            "爛醉高陽池，長嘯辟疆園。",
            "當時自謂樂，主人豈無煩。",
            "方塘我所有，嘉木亦已蕃。",
            "盛夏每數來，天高衆星繁。",
            "露下蓮花香，風生荷葉飜。",
            "微月銜林端，光照癭藤樽。",
            "飲之心爲清，如洗濁水源。",
            "念此寧久居，行矣駕折轅。",
            "悽然仰屋歎，千載屹常存。",
            "閲人猶傳舍，過者誰可言。"
        ],
        "title": "池上",
        "id": "ac9fafe0-501a-4a30-ac17-8c9a5730331c"
    },
    {
        "author": "晁公遡",
        "paragraphs": [
            "昔游房相湖，乃適與子逢。",
            "迨其景將入，不盡湖所窮。",
            "今子聯翩來，二難復相從。",
            "散策破莓苔，循池詠芙蓉。",
            "子勿謂池小，託之儋耳翁。",
            "名重覺景勝，人賢增地雄。",
            "老夫實自慶，得爲使君公。",
            "飲食玻璃江，日汲水一鍾。",
            "洗我崑崙心，充我雲夢胸。",
            "巾車且少留，樂當與子同。",
            "徑幽木陰茂，土腴蓮實豐。",
            "凌波挽碧莖，剪房剝青蓬。",
            "吾兄猶在遠，按節臨瀘戎。",
            "吾亦思飄然，攝身乘清風。"
        ],
        "title": "喜張仲景范與蔡仲見過",
        "id": "f3b7cf5d-40a3-4187-9a76-6e10a3b9a9a0"
    },
    {
        "author": "晁公遡",
        "paragraphs": [
            "循行脩竹林，愛此晚色浄。",
            "蕭然抱清節，每見敢不敬。",
            "香聞遥風度，陰過微月映。",
            "渭川游未能，吁嗟子方病。"
        ],
        "title": "比與鮮于柬之游池上已而辱三詩見示因次韻  其一",
        "id": "d2c02472-1901-4b59-b7bc-9f03c9f21119"
    },
    {
        "author": "晁公遡",
        "paragraphs": [
            "好風如高人，于世豈求售。",
            "惟予招則來，怏出土囊口。",
            "臨風弄清泠，笑視月在手。",
            "吾州玻璃江，不減蒲萄酒。"
        ],
        "title": "比與鮮于柬之游池上已而辱三詩見示因次韻  其二",
        "id": "36f304fb-131f-41f1-9701-0173e1bb2389"
    },
    {
        "author": "晁公遡",
        "paragraphs": [
            "資州有佳兒，賢哉青雲器。",
            "過我池上游，長嘯薄炎熾。",
            "折花愛欹紅，墮葉輕拾翠。",
            "風流良不凡，可用觀子志。"
        ],
        "title": "比與鮮于柬之游池上已而辱三詩見示因次韻  其三",
        "id": "c09d5f41-7a56-4d5b-aec4-f0e2be0a7dc5"
    },
    {
        "author": "晁公遡",
        "paragraphs": [
            "冠者五六人，駕言款吾門。",
            "是日射蓬矢，請壽此山樽。",
            "吾方念初生，非止祭特豚。",
            "保母親食我，卜士負且言。",
            "劬勞曾莫報，喪亂乃僅存。",
            "愧子自遠來，戒婦具盤飧。",
            "草木皆華滋，春事亦嬋媛。",
            "如欲起我衰，豪氣薄乾坤。",
            "何用酌酒漿，斗柄可手援。"
        ],
        "title": "承親戚見過生朝賦此爲謝",
        "id": "1ba0638a-9a8a-4ada-9fbc-fafd3b7d3bbd"
    },
    {
        "author": "晁公遡",
        "paragraphs": [
            "衛尉築此堂，棟宇真傑立。",
            "幾容五百坐，可飲三千客。",
            "府中省文書，堂上會親戚。",
            "金杯浪飜江，銅盤光吐日。",
            "侍女發清歌，華筵美遥夕。",
            "當時倏分散，回首遂陳迹。",
            "豈知吾繼來，復見少長集。",
            "雖誠慰濶絕，得無感疇昔。",
            "在者皆其孫，樂極悲且泣。",
            "歡娛殆不減，左右或太息。",
            "諒曾事衛尉，始壯今髮白。",
            "諸郎各勉旃，宗族期烜赫。"
        ],
        "title": "外舅衛尉持節於此作盡心堂時與親戚會飲今三十年予復與衛尉內外屬置酒堂上不減當時喜賦一詩",
        "id": "a38490a8-f8b3-4e1a-bddb-568391ee6e87"
    },
    {
        "author": "晁公遡",
        "paragraphs": [
            "於陵有仲子，築室自躬耕。",
            "辟纑以爲食，不肯從其兄。",
            "而況區中士，欲與並飛纓。",
            "高節固可嘉，由來無復情。"
        ],
        "title": "於陵仲子",
        "id": "f9c1debd-8ab6-4c4c-a9c5-1dafd278c0ee"
    },
    {
        "author": "晁公遡",
        "paragraphs": [
            "漢朝議鹽鐵，發言實盈庭。",
            "赫赫桑大夫，官高稱九卿。",
            "方斡山海藏，難以口舌爭。",
            "力微不自量，可笑茂陵生。"
        ],
        "title": "桑大夫",
        "id": "14afd140-9edd-4845-8edf-849f28a4d082"
    },
    {
        "author": "晁公遡",
        "paragraphs": [
            "羣荷翳清瀾，不受明月光。",
            "明月每下照，但見露瀼瀼。",
            "炯如翠蓋中，珠璣爛熒煌。",
            "我起欲挹之，傾瀉入方塘。"
        ],
        "title": "羣荷",
        "id": "90871d9b-940c-4294-99cc-9d96530b817b"
    },
    {
        "author": "晁公遡",
        "paragraphs": [
            "秋日淡無光，晴雲閒不行。",
            "空中散白石，仰看天宇明。",
            "時聞敗葉下，摵摵微風生。",
            "季月當泛菊，栽培園中英。"
        ],
        "title": "秋日",
        "id": "a77e0503-c513-4b92-8a12-77ea627cec22"
    },
    {
        "author": "晁公遡",
        "paragraphs": [
            "幽園有嘉植，盛夏乃繁陰。",
            "竹節見青眼，榴花開赤心。",
            "樓高可遐覽，地近無遠尋。",
            "時能卜勝地，於此盍朋簪。"
        ],
        "title": "幽園",
        "id": "e04d3632-9053-4e56-9875-b72536f7e54f"
    },
    {
        "author": "晁公遡",
        "paragraphs": [
            "古人重生孫，欲爲王父尸。",
            "爾姑念爾祖，宰木今風悲。",
            "不得見爾生，況當逆婦歸。",
            "我獨賀迺翁，有婦能奉匜。",
            "食上調滑甘，寒煖視其宜。",
            "更致大夫食，迺翁喜可知。",
            "還家勤五經，進德要及時。",
            "他年懸旌節，門戶增光輝。"
        ],
        "title": "妻姪師如石同婦見過",
        "id": "e7217a28-bb8f-444e-aa89-0b20a376300d"
    },
    {
        "author": "晁公遡",
        "paragraphs": [
            "我思見諸姑，正復如父存。",
            "諸姑不可見，豈無若子孫。",
            "天涯忽爾逢，悲定喜且語。",
            "惟我之老姑，爾之外王母。",
            "真能似我家，炯然眉宇清。",
            "閒暇幸數來，慰此衰老情。",
            "今朝携婦至，兒女亦成行。",
            "富貴各勉旃，他時勿相忘。"
        ],
        "title": "王元才携家來過有詩見示因簡此作",
        "id": "0c21030c-04a6-42de-91ed-d661149cd4ed"
    },
    {
        "author": "晁公遡",
        "paragraphs": [
            "蒼然暮色來，初月光尚微。",
            "河漢亦不高，仰看天四垂。",
            "衆星一何多，粲若天圍碁。",
            "忽驚毛骨清，漙露霑我衣。",
            "放杯折荷花，中有千丈絲。",
            "織爲芙蓉裳，可作江湖歸。"
        ],
        "title": "六月五日池上",
        "id": "172a1f2d-d551-476d-ab13-46cffdbd3851"
    },
    {
        "author": "晁公遡",
        "paragraphs": [
            "桃李幾何春已闌，雜生蘼蕪與射干。",
            "永夏碧瓦藏綠暗，凉秋青山吐白團。",
            "開花旋見槐著莢，解籜忽驚筍成竿。",
            "資州無事吾所羨，官居不殊澗谷盤。"
        ],
        "title": "次韻鮮于晉伯三月病起二首  其一",
        "id": "b3757aa8-7422-4909-a17f-c234fee0fa36"
    },
    {
        "author": "晁公遡",
        "paragraphs": [
            "甘雨尚嗇風未闌，只今時清舞舜干。",
            "山前四面雲欲渰，松上五鬣露已團。",
            "甚憎塵土願投幘，頗思滄浪去持竿。",
            "何當共作雞黍社，長者進酒少舉盤。"
        ],
        "title": "次韻鮮于晉伯三月病起二首  其二",
        "id": "e52d8ff5-caba-477f-b8ce-8aadc8965c7d"
    },
    {
        "author": "晁公遡",
        "paragraphs": [
            "我昔見德翁，其人直且溫。",
            "共知懷抱清，宜使鄉黨尊。",
            "竟無蒲輪召，遂葬蒿里園。",
            "張子極季發，乃是外諸孫。",
            "謹厚甚似之，好修仍寡言。",
            "功名在少壯，簡編勤討論。",
            "剩觀書連屋，願聞策臨軒。",
            "方起甯氏宅，再興文紀門。"
        ],
        "title": "張若虛乃予妻黨湯德翁外孫喜其來賦此",
        "id": "d067100a-f355-44bb-9601-478761d352f9"
    },
    {
        "author": "晁公遡",
        "paragraphs": [
            "衰年臨滄江，華髮羞照映。",
            "人憐貌枯槁，水與心清浄。",
            "所居少席煖，況望有屋潤。",
            "但期牧雞豚，那得追駔駿。",
            "爲貧未歸田，投老聊爲郡。",
            "每行芙蓉湖，魚躍見於牣。",
            "自欣逢外平，兵木適無刃。",
            "願從賢者樂，俯同農夫慶。",
            "常令燔或炙，安敢驕且吝。",
            "使君非何武，弟子乃樂正。",
            "陳論翻犀革，宴語對麈柄。",
            "却思凌雲下，亦致賓客盛。",
            "暇時可數來，念此百里近。"
        ],
        "title": "眉山史頤老秀才遣人寄詩用其韻答之",
        "id": "c2a9f5ff-aaf8-4409-ba65-7ea2cefe2aa3"
    },
    {
        "author": "晁公遡",
        "paragraphs": [
            "我雖券內士，常思方外游。",
            "未見夫鐵脚，況逢通钁頭。",
            "癯然祇樹老，隠此陰崖幽。",
            "脩竹不知夏，青松不知秋。",
            "甚欲效柳子，冉溪買西丘。",
            "又欲追白傅，香山尋石樓。",
            "忽開化人書，書中有鳴球。",
            "其鳴疑飛泉，清絕或可侔。",
            "乃是寄我詩，恨我昔莫留。",
            "觀者勿疵瑕，謂以聲音求。",
            "句法傳叢林，五言如湯休。"
        ],
        "title": "中巖文老和予游字韻見寄用韻爲報",
        "id": "1db3dd64-5e52-4ea3-a701-cee7cc5b5f5d"
    },
    {
        "author": "晁公遡",
        "paragraphs": [
            "通義固多賢，我昔守此邦。",
            "不肯入城府，私獨敬老龐。",
            "今誰念我去，帳空列麾幢。",
            "感子能遠來，香醪發春缸。",
            "共登煙雨樓，相對雲霧窗。",
            "贈貽詩五字，何啻璧一雙。",
            "詞源極峻潔，石齒潄琮琮。",
            "驚怪得爾清，中有玻璃江。"
        ],
        "title": "師伯渾自通義來且出詩一軸爲之喜甚奉簡短作",
        "id": "e35a3239-cfa8-4a2f-a874-e500d16d9f02"
    },
    {
        "author": "晁公遡",
        "paragraphs": [
            "往者華陽公，熊軾始西還。",
            "不斷吳松江，但取江中山。",
            "千巖與萬壑，歸置函丈間。",
            "白雲生宴坐，青壁照蒼顔。",
            "高標可想見，逸駕難追攀。",
            "公孫喟然歎，顧我敢自閑。",
            "要興故老家，再立清朝班。",
            "結綬思登畿，棄繻行入關。",
            "嗟予忝父客，送子亦涕潸。",
            "願謹視風水，魚龍多神姦。"
        ],
        "title": "送宇文安行如吳下",
        "id": "c69a8282-7484-4d6a-8fa0-cf086a4bc9ef"
    },
    {
        "author": "晁公遡",
        "paragraphs": [
            "遠遊天台登玉霄，蓬萊仙人宜可招。",
            "君詩持此爲我壽，愛君學問皆富饒。",
            "有如翠駮與紫燕，穆王畫圖昔曾見。",
            "只今豈合地上行，霜蹄去曳吳門練。",
            "老夫惟思雲夢州，煙波渺渺非子愁。",
            "湖中卉木足驅使，歸求橘奴買千頭。"
        ],
        "title": "諸君以詩見壽用師伯渾韻爲謝",
        "id": "c88d1e15-f5be-43a6-ba4a-999e2616b816"
    },
    {
        "author": "晁公遡",
        "paragraphs": [
            "瞿唐石城干雲霄，城中飛書頻見招。",
            "主公賢似晉重耳，兼如郇瑕地沃饒。",
            "此行華堂伴清燕，退食從容日相見。",
            "篇章卷舒文錦繡，光彩照映軍組練。",
            "子寧爲官滯一州，不須仰天歌四愁。",
            "主公早晚登鳳閣，子亦牽聯立螭頭。"
        ],
        "title": "張君玉用伯渾韻見示次韻爲謝",
        "id": "526ecd4e-7f8b-44d2-9830-7479a94ccbfa"
    },
    {
        "author": "晁公遡",
        "paragraphs": [
            "江邊看雲望青霄，誰知隔江以扇招。",
            "機緣句語無可錄，要如芝嶺居上饒。",
            "鎔鐵作牛石作燕，鳴亦不聞飛不見。",
            "凜然獨立紈綺中，大帛之冠衣大練。",
            "果能出世去九州，絕意著書爲窮愁。",
            "請來言下辨白黑，試觀海頭并藏頭。"
        ],
        "title": "樂敦仁用師伯渾見示句中作禪語禪不可不領話頭次韻爲報",
        "id": "e47c23b2-9989-44fe-912c-c1d63f387845"
    },
    {
        "author": "晁公遡",
        "paragraphs": [
            "層雲挾雨來，四郊樹木蒼。",
            "東風吹春促，尚带花藥香。",
            "年華不可駐，倏見夏日長。",
            "近傳陵陂麥，宿昔青已黄。",
            "隣舍思煮餠，隔牆聞沸湯。",
            "里胥忽在門，先當輸官倉。"
        ],
        "title": "麥",
        "id": "8f18e783-503f-4efe-a797-f299a846b380"
    },
    {
        "author": "晁公遡",
        "paragraphs": [
            "東山龍起風雨來，勢雖暴甚天無雷。",
            "蜿蜒氣上黑雲合，喧豗浪打蒼崖回。",
            "千林通體有膏澤，四郊畫時無塵埃。",
            "舊聞此地亦勝絕，夜夜神光如五臺。"
        ],
        "title": "三月二十日東山雲蜿蜒而上衆指曰龍也已而大雨",
        "id": "583ee3b4-2549-494d-a5cf-ade82989dcca"
    },
    {
        "author": "晁公遡",
        "paragraphs": [
            "衛尉余樂廣，昔嘗侍蓬萊。",
            "暮年乃去國，持節此徘徊。",
            "時登清音亭，遥見江西來。",
            "悽然載酒地，復送江東回。",
            "崔嵬蒼龍闕，白首所仰懷。",
            "宅相實在傍，敬起酌公杯。",
            "公詩不敢忘，永藏十瓊瑰。",
            "我慚衛叔寶，繼領外行臺。",
            "每望凌雲山，尚想蓋世才。",
            "遺聲落巖壑，松風有餘哀。"
        ],
        "title": "湯子才凌雲山用予十四日韻見示且云衛尉頃登清音載酒二亭口占一聯清音見江來載酒送江去悵然感之",
        "id": "21d4a212-8c24-4014-a075-fc4851675715"
    },
    {
        "author": "晁公遡",
        "paragraphs": [
            "百川各分流，至海皆同源。",
            "儻于中道畫，潢汙無本根。",
            "子今始濫觴，如河發崑崙。",
            "勿作澗溪止，當規溟海尊。",
            "誰謂水至弱，蓋有剛者存。",
            "批巖仍抉石，萬里爭東奔。",
            "朝來示我書，此意固已原。",
            "可鄙棖也慾，奚爲丘之門。",
            "願子更踐履，豈云但知言。"
        ],
        "title": "范子庚見示長書",
        "id": "f607cc3c-39ee-4b0e-a582-ca1725ac83ad"
    },
    {
        "author": "晁公遡",
        "paragraphs": [
            "昔賢登茲山，逸氣凌清旻。",
            "誦詩懷太白，考易思景純。",
            "至今平羌水，常浸月半輪。",
            "追尋所鑿室，石古莓苔新。",
            "後豈無來者，倏忽迹已陳。",
            "壁間記歲月，刻劃如龍鱗。",
            "自非傳一世，爛若配三辰。",
            "姓名雖尚存，誰復知其人。",
            "我游方之外，久忘實之賓。",
            "但飲佛耳泉，永洗凡心塵。"
        ],
        "title": "正月十四日游凌雲寺",
        "id": "baa0bca7-4a2d-4cb9-96fe-639e235af587"
    },
    {
        "author": "晁公遡",
        "paragraphs": [
            "衛尉女公子，始生在開封。",
            "君來謁衛尉，見之文褓中。",
            "却後十五載，我乃卧廂東。",
            "與君初會面，脩髯鬰垂胸。",
            "席間致大斗，一舉酒輒空。",
            "相看每歎息，豪氣如元龍。",
            "今年凌雲下，訪我采蘋宮。",
            "老妻髮亦白，歲月猶轉蓬。",
            "人生能幾何，羨此江無窮。",
            "家有百壺泉，色作真珠紅。",
            "飲盡方可歸，廬山正春風。"
        ],
        "tags": [
            "庐山"
        ],
        "title": "奉簡湯子和",
        "id": "353c2752-2bea-4448-a16f-97578588f2ff"
    },
    {
        "author": "晁公遡",
        "paragraphs": [
            "普賢大開士，神足靡不周。",
            "世人妄指此，象馭昔所留。",
            "願觀百億身，奔走數十州。",
            "見者喜稱快，不見默懷羞。",
            "紛紛相矜夸，隠晦蓋有由。",
            "正如官肆赦，盡出繫中囚。",
            "豈其得預聞，皆可除愆尤。",
            "一方每驚動，千乘時往游。",
            "返爲斯民勞，實貽開士憂。",
            "我師寒山子，豐干非同流。"
        ],
        "tags": [
            "峨眉山"
        ],
        "title": "望峨嵋山作",
        "id": "acc872a9-0ff9-4705-9641-f81119bcab79"
    },
    {
        "author": "晁公遡",
        "paragraphs": [
            "終歲辛勤農在野，邊頭亦聞軍茇舍。",
            "指揮郡縣催輓輸，兼伐葦蒲收檿柘。",
            "諸將但思弧矢利，教我力耕誰暇議。",
            "兵多食少將奈何，請君往問司徒銳。",
            "秦人鑿渠開陌阡，坐臨關東常晏然。",
            "當時列國豈知此，楚王內府藏三錢。",
            "何須飛來黄鵠語，吾已得於褐之父。",
            "紅花堰廢今百年，不復秋成頌多稌。",
            "君看初未作此陂，夏無暑雨民怨咨。",
            "鍤聲殆合桑林舞，千夫斸荒汗如雨。",
            "道旁笑指堰復興，他日飽食勿忘今。"
        ],
        "title": "師永錫家青神喜紅花堰興作詩因次韻",
        "id": "f7fe2c12-27f0-47d7-a892-1a3dfd27c36d"
    },
    {
        "author": "晁公遡",
        "paragraphs": [
            "俶裝理蜀柁，長嘯下吳天。",
            "摩挲烏牛石，三繫春江船。",
            "結綬昨去國，力田未逢年。",
            "初看飛舄來，皆謂令尹賢。",
            "再看泥軾歸，日謁刺史前。",
            "抱才宜爲邦，鬰抑顧莫宣。",
            "遇合會有時，此行定騰騫。",
            "聖人坐齋居，羣公拱御筵。",
            "召見渤海龔，拜謝臚句傳。",
            "歸乘廄吏車，五馬應翩翩。"
        ],
        "title": "送湯子才如吳下",
        "id": "3a5190a9-9749-4189-b551-e2678dee873a"
    },
    {
        "author": "晁公遡",
        "paragraphs": [
            "清晨坐堂上，忽得故人書。",
            "近自玉壘州，遠餉金城酥。",
            "聞由笮都出，來與枸醤俱。",
            "開視靜如練，緘題投比珠。",
            "甚知故人厚，痟中憐老夫。",
            "豈惟減肺渴，兼可濡腸枯。",
            "因之想風味，更過酪醍醐。",
            "致此未足言，公才可時須。",
            "似傳滇池君，願獻汗血駒。",
            "高有八尺龍，次有一丈烏。",
            "論功當作頌，請歌馬斯徂。"
        ],
        "title": "謝張文老餉酥",
        "id": "f147abb2-0207-48d8-8eff-dcbe67f6e2d2"
    },
    {
        "author": "晁公遡",
        "paragraphs": [
            "益州古建國，遠自蠶叢來。",
            "吾敢怪鼈靈，人有化牛哀。",
            "惟愛老翁井，蘇仙手所開。",
            "乘軺難少留，門前廄吏催。",
            "愧子遠相送，同把巖下杯。",
            "至今夢見之，石壁青崔巍。",
            "豈伊四座客，能屈一世才。",
            "去者不可招，至者不可推。"
        ],
        "title": "師永錫少出通義其歸携伯渾詩來因用其韻伯渾頃嘗相送至下巖也",
        "id": "00e57c2e-4f1a-4d39-9a4c-cda772fcaf82"
    },
    {
        "author": "晁公遡",
        "paragraphs": [
            "我思買蜀山，附田小崢嶸。",
            "家本冰氏子，室無孔方兄。",
            "爲郡非其樂，强顔聊此行。",
            "四夷幸兵休，萬邦喜時平。",
            "所嗟啟利源，開國始於荆。",
            "當年惟迂叟，乃如魯二生。",
            "高卧不肯起，彼方事交征。",
            "共兜自滔天，堯舜實聖明。",
            "至今天下士，語及涕縱橫。",
            "今王益神武，覽奏每歎驚。",
            "皇皇元首詩，主歌臣則賡。",
            "德音既屢下，美意誰能成。",
            "追懷符益州，積惡高陵京。",
            "老農扣頭泣，願聞徭役輕。",
            "故人佐太府，因君煩寄聲。",
            "艱難念吾土，慷慨見深情。",
            "歃血誓仁義，由來蓋同盟。"
        ],
        "title": "閻才元因程伯珍來寄近詩一軸不能盡和用師淮父韻奉簡",
        "id": "e1ac41c8-93de-4f03-a4d4-fd16c18e756f"
    },
    {
        "author": "晁公遡",
        "paragraphs": [
            "此地冠蓋國，古來翰墨場。",
            "夜看蟇頤山，上干牛斗光。",
            "試酌老翁井，尚餘書傳香。",
            "想其居清華，漢閣千步廊。",
            "大字寫汗青，小楷書硬黄。",
            "仙去不可追，里人祀烝嘗。",
            "神兮肯下來，冠劍在帝傍。",
            "作詩遺里人，聞者當感傷。"
        ],
        "title": "次韻劉安收惠詩二首  其一",
        "id": "3f2ca8f6-219a-40ad-b1c5-3ce53a18dacc"
    },
    {
        "author": "晁公遡",
        "paragraphs": [
            "耳悅齊王竽，莫聽蕢桴聲。",
            "口甘秦人炙，莫采首陽苓。",
            "沈酣自壯歲，昏塞況暮齡。",
            "誰能悟此理，知幾如穆生。",
            "何須著胸中，雲夢一芥蔕。",
            "要當空所有，爲彼亦過計。",
            "惟思半嶺雲，野老肯分似。"
        ],
        "title": "次韻劉安收惠詩二首  其二",
        "id": "aa44f567-aee8-4d55-9c4d-cda978844a50"
    },
    {
        "author": "晁公遡",
        "paragraphs": [
            "冽冽天北風，仰視寒雲繁。",
            "蟄蟲亦坯戶，子獨在丘原。",
            "路人指此堰，嘖嘖相與言。",
            "堙廢將百年，故道今豈存。",
            "旁有蔣子池，沮洳無根源。",
            "耕者病夏畦，擁耒涕潺湲。",
            "念子不憚勞，塞茅手自掀。",
            "忽報故道出，萬鍤如雷喧。",
            "堰成爭來觀，矗若千丈垣。",
            "少壯始從仕，功績已可論。",
            "他時當不朽，名配謝公墩。"
        ],
        "title": "勞劉子儀視作紅花堰",
        "id": "4b0aa886-3d06-43ae-aa92-1a018b70f9dc"
    },
    {
        "author": "晁公遡",
        "paragraphs": [
            "浮雲淡高天，清雨灑廣庭。",
            "池館颯以凉，始知秋氣生。",
            "蒲荒葉亂委，荷折蓋已傾。",
            "微風經草木，獵獵有寒聲。",
            "炎蒸豈得久，四時相代更。",
            "當暑思折膠，纖絺不爲輕。",
            "冬復念裘褐，乃與寒暑爭。",
            "誰能安天運，傷哉世上情。"
        ],
        "title": "七月二十日雨中",
        "id": "ff1080fe-dc3e-4ba0-8a9b-1e247b519062"
    },
    {
        "author": "晁公遡",
        "paragraphs": [
            "顔子在陋巷，端居亦何難。",
            "家有郭外田，足以給一簞。",
            "今我客四方，衣食於縣官。",
            "罷則無所歸，奔走殊未安。",
            "聞君築室成，內熱自長嘆。",
            "近村爭相助，老幼常聚觀。",
            "斵者來運斤，圬者來持鏝。",
            "經始曾幾時，爛然皆雘丹。",
            "更須蓻嘉木，竹已青檀欒。",
            "藩籬護封植，勿令牛鬭殘。"
        ],
        "title": "喜湯子才永豐築室成",
        "id": "4c70c4e4-a8e4-4eda-aeba-f72c2f324abb"
    },
    {
        "author": "晁公遡",
        "paragraphs": [
            "岷江惟清流，涇水惟濁泥。",
            "泥濁禾黍茂，流清稉稻宜。",
            "舊傳江發源，瀵涌出沈黎。",
            "老農望其來，未至龍尾西。",
            "今晨南山雲，蓊然忽朝隮。",
            "滂沱三尺雨，泛溢千步隄。",
            "積潦始北匯，餘波各東釃。",
            "茫茫黑壤潤，戢戢翠剡齊。",
            "亦復到邑里，溝澮爭交馳。",
            "往看芙蓉湖，微風綠生漪。",
            "似欲娛使君，豈減習家池。",
            "老農喜相語，歲晚可無饑。",
            "再拜勾龍社，配我靈星祠。",
            "更煩請天公，膏澤常及時。"
        ],
        "title": "四月堰水甚小一雨灌田方足",
        "id": "c5183144-a3f4-4252-921f-b046c7d52131"
    },
    {
        "author": "晁公遡",
        "paragraphs": [
            "驕陽裂厚地，沃壤變焦土。",
            "野老呼蒼天，吁嗟擊雩鼓。",
            "三時農甚勞，一飽天宜與。",
            "自慙爲刺史，封內當鎮撫。",
            "有災累其人，無德及所部。",
            "是邦喜譏切，相語聞儔侶。",
            "不作傅說霖，空閔僖公雨。",
            "敢欺二三子，難長數百戶。",
            "徒知禱神祇，庶望救疾苦。",
            "如起乖龍卧，便覺商羊舞。",
            "坐令郡兩堰，豈減渠六輔。",
            "茲晨理衣冠，未暇掛神武。",
            "傷心念疲氓，稽首謝明主。",
            "豐年必可期，甘澤常順序。",
            "與君俱何幸，彼此德施普。"
        ],
        "title": "石季野縣丞見示喜雨詩次韻爲謝",
        "id": "a7ab53fa-f0f5-4962-adeb-fd8abc143c03"
    },
    {
        "author": "晁公遡",
        "paragraphs": [
            "勝地開傑觀，大川壯重關。",
            "使者領我來，共此須臾閒。",
            "玉節照綠野，銀瓶落青綸。",
            "酒酣望八極，氣豪吞百蠻。",
            "俯窺二江水，遠指三峩山。",
            "遂令蒼茫外，盡在顧盻間。",
            "崔嵬凌雲寺，繚繞含風灣。",
            "洲渚遞隠見，煙霞渺斕斑。",
            "靜看浮鷗沒，坐數昏鴉還。",
            "作者必磊落，後來莫能攀。",
            "不減鸛鵲樓，可想熊豹顔。",
            "下有安樂園，惜哉半荆菅。",
            "誰其爲起廢，歎息歲方艱。"
        ],
        "title": "從宋憲登萬景樓",
        "id": "c7373d53-5951-405e-a270-a196f525d17c"
    },
    {
        "author": "晁公遡",
        "paragraphs": [
            "東山鳴鳳在九霄，高翔千仞那可招。",
            "胡爲相顧肯下集，竹實醴泉吾用饒。",
            "春來淘河嚇飛燕，泉中老翁誰復見。",
            "崇桃炫晝爛明霞，穠李照夜舒素練。",
            "去年念我守此州，樽前歌者有莫愁。",
            "遥持一盃屬父老，日暮仰天搔白頭。"
        ],
        "title": "師伯渾自所居東山來賦詩相示用韻酬之",
        "id": "a0468233-78b4-4aa5-81cf-5e27fd54171c"
    },
    {
        "author": "晁公遡",
        "paragraphs": [
            "吾皇之居玄都秘，龍爲徼巡虎守衛。",
            "太顛閎夭盡奔走，竇嬰灌夫敢睥睨。",
            "今年已徵虞公入，聖代豈有舜門閉。",
            "黄君近在承明庭，著作磊落垂一世。",
            "關子真宜校天祿，文采不減特進麗。",
            "劉郎聞亦對宣室，上陳三宗下七制。",
            "子當繼往螭頭立，我但願若龜尾曳。",
            "坐看指日清中原，同與老農歌樂歲。"
        ],
        "title": "范仲芑惠詩次韻爲報",
        "id": "09877224-cd3c-4f3c-9a61-10b4d8f03175"
    },
    {
        "author": "晁公遡",
        "paragraphs": [
            "蜀人工詞賦，作者司馬揚。",
            "其聲中律呂，今有房中章。",
            "顧嘗評筆力，蓋可補詩亡。",
            "追思每歎息，浩歌徒慨慷。",
            "雖無銅水池，想見金芝芳。",
            "屬此樂大予，徧之署清商。",
            "是邦故俎豆，夫豈數樂浪。",
            "能唱襄陽曲，不減大隄倡。",
            "助我飲在泮，慙君並遊梁。",
            "臨波攬芙蓉，翠葉以爲觴。",
            "酌酒滿貯之，如挹白露光。",
            "放杯且勿遽，更當謀樂方。",
            "左右嗟未省，旁觀猶堵牆。"
        ],
        "title": "王伯厚和予牆字韻因用其韻記五月八日同飲池上之作",
        "id": "7ed26532-9ddf-4dee-91ab-ce6d6aae803f"
    },
    {
        "author": "晁公遡",
        "paragraphs": [
            "荷花爲我衣，荷葉爲我觴。",
            "白露以爲醴，濯我冰雪腸。",
            "念君在東山，宛若天一方。",
            "想亦能自樂，飲菲仍食芳。",
            "及茲菰黍節，日吉辰甚良。",
            "笑攬北斗柄，安可挹酒漿。",
            "我有江南春，的皪猶竹光。",
            "傳呼急走送，兩足趼復僵。",
            "取君池中魚，酌此膾蜀薑。",
            "遥知快大嚼，饔子刀如霜。"
        ],
        "title": "比以酒餉師伯渾辱詩爲謝今次韻",
        "id": "f95a57a9-d914-492e-a89b-f927fd2872a3"
    },
    {
        "author": "晁公遡",
        "paragraphs": [
            "憶始衿袂分，十載再相逢。",
            "於時客益州，俱在行李中。",
            "不暇語衮衮，至今恨匆匆。",
            "惟昨一麾守，其守百乘同。",
            "乃翁持使節，顧予屬提封。",
            "君歸問寢門，遣書託風通。",
            "冀君或少留，解綬將往從。",
            "翻然先我去，劃若高飛鴻。",
            "經行武都間，古來多英雄。",
            "前弔大耳兒，追懷隆準公。",
            "壞道想流馬，深山埋卧龍。",
            "試尋所築壇，榛荒草蒙茸。",
            "詠歌意有託，嗤點昔未工。",
            "才大當盛年，氣豪念勇功。",
            "老夫猶少陵，志墮身亦窮。",
            "獨思百丈潭，俯臨衰病容。"
        ],
        "title": "郭中行自漢中寄近詩來奉簡一首",
        "id": "5a13878d-f4e1-4247-9dfe-c6c78768bf18"
    },
    {
        "author": "晁公遡",
        "paragraphs": [
            "吾州橫絕峨嵋陰，地勝無復俗塵侵。",
            "慈姥巖深不受暑，老翁井寒能洗心。",
            "子來觸熱可休駕，我起呼風令解襟。",
            "芙蓉池上更爽塏，仰看參天皆茂林。"
        ],
        "title": "喜劉文潛來奉簡短作",
        "id": "5d807ca7-114f-46f2-9327-b743b095fd7a"
    },
    {
        "author": "晁公遡",
        "paragraphs": [
            "吾家全盛時，冠蓋靄雲屯。",
            "上車入華省，下車趨里門。",
            "宗族百餘人，圭璋疊璵璠。",
            "胡塵暗河洛，分散各南奔。",
            "豫章老風霜，寧有枝葉繁。",
            "識者猶愛重，和爲千歲根。",
            "聞汝居沈黎，鄉黨頗見尊。",
            "尚蒙五世澤，勿鄙三家村。",
            "當令化箕子，所在誦文元。",
            "念汝今遠來，白首共盤飧。",
            "會合良亦難，亂離忍復言。",
            "少留無遽歸，同姓可不敦。"
        ],
        "title": "喜三十二弟來",
        "id": "6c8b7ab0-1954-4d60-806d-d5d2ecf92cfd"
    },
    {
        "author": "晁公遡",
        "paragraphs": [
            "家藏五世書，不減王銅川。",
            "仕宦雖陸沈，文章則蟬聯。",
            "女歸逢其良，辭來亦粲然。",
            "胸次龜負圖，筆端驥奔泉。",
            "生朝遠壽我，細字書滿牋。",
            "手追淇澳詩，句法兩漢前。",
            "念昔昌黎公，嘗賦猛虎篇。",
            "南紀通古學，已難與並傳。",
            "況墮牛李中，百代莫洗湔。",
            "開尊笑謂婦，舉酒屬青天。",
            "愈也殆我愧，庶幾太史遷。",
            "更看敞夫人，叅語東廂邊。"
        ],
        "title": "薛郎遠以頌爲壽句法崛奇讀之喜甚賦此爲謝",
        "id": "aec8c291-090f-428f-b6f8-4ea209f5110d"
    },
    {
        "author": "晁公遡",
        "paragraphs": [
            "比報趨魏闕，俄從三館游。",
            "此地非人間，清絕乃瀛洲。",
            "時應陪羣仙，記帝蓬萊丘。",
            "中有白玉京，五城十二樓。",
            "胡爲憑熊軾，復泝巴江流。",
            "觀者盡驚歎，怪子不少留。",
            "無寧薄蓬萊，顧欲守一州。",
            "自云見帝所，侍御皆和柔。",
            "始知未鍊形，難與洪崖儔。",
            "不如在下土，爲民除瘡疣。",
            "屬予持漢節，夙夜愧且憂。",
            "日聞民呻吟，蓋甚魚掛鈎。",
            "幸子爲之主，其病往必瘳。",
            "何由使有邦，人人得賢侯。"
        ],
        "title": "簡梁子輔",
        "id": "f9983c93-e5a0-48ad-b0d7-1647c1566234"
    },
    {
        "author": "晁公遡",
        "paragraphs": [
            "巴蜀久彫敝，傷哉遠朝廷。",
            "大道舞狐狸，嘉穀困蝗螟。",
            "我嘗行其野，所在聞惟腥。",
            "歎息莫能救，熟視涕淚零。",
            "今年不自意，屬當按邦刑。",
            "平時語云何，敢遽忘生靈。",
            "擬於萬仞淵，撓以一寸筳。",
            "賢者相告戒，安坐看空囹。",
            "愚者顧之笑，謂我不自寧。",
            "我非惡靜樂，獨行苦伶仃。",
            "糜費廩中粟，奔走閤前鈴。",
            "恐如執金椎，而誦麥青青。",
            "果欲中世用，諸公乃儀型。"
        ],
        "title": "自嘆",
        "id": "f2b67e98-cab9-4415-9417-91d7f6878fa7"
    },
    {
        "author": "晁公遡",
        "paragraphs": [
            "閉門讀喪禮，荒庭蓬藋深。",
            "愁雲聚隴首，悲風吹棘心。",
            "隣里昨甚憂，哭踴恐不任。",
            "近除二月禫，初御五日琴。",
            "雖復瘦欒欒，衆語喜見今。",
            "諒其念遺體，保此軀千金。",
            "顧無瘍可沐，髮脫未勝簪。",
            "稍當理衣冠，結綬且正襟。",
            "渠家符璽郎，實冠翰墨林。",
            "世業乏潤色，詔書行訪尋。",
            "紬繹須史遷，校讎得劉歆。",
            "再編中興詩，更載庭燎箴。",
            "暇時侍君側，祈招誦愔愔。"
        ],
        "title": "李仁甫除喪作詩問之",
        "id": "ea5a3aa7-e6bb-4943-8844-b5afb9da31be"
    },
    {
        "author": "晁公遡",
        "paragraphs": [
            "駐車凌雲山，雖在官府中。",
            "平生著幽禪，意與方袍同。",
            "已杖菩薩竹，更來羅漢松。",
            "天姿特高潔，厚葉非蒙茸。",
            "銅柯既夭矯，玉薤仍青葱。",
            "上有五百士，下笑十八公。",
            "皆披闍黎衣，如坐浮屠宮。",
            "勿謂默不語，說法聲摩空。"
        ],
        "title": "中巖長老子文送羅漢松",
        "id": "48724876-976c-451d-a12d-2b10cb8f5d8b"
    },
    {
        "author": "晁公遡",
        "paragraphs": [
            "虛亭布雨潤，高林來風聲。",
            "之子適過我，氣與秋爭清。",
            "胸次冰壺寒，舌端河漢傾。",
            "仰摩玉宇蒼，真是金天晶。",
            "使我簿書中，無復俗氛生。",
            "惜哉不可留，膏車明遂行。"
        ],
        "title": "劉文潛來",
        "id": "77dd8c03-aea5-4cd3-a744-f47f5e1865a2"
    },
    {
        "author": "晁公遡",
        "paragraphs": [
            "劉子我所敬，未嘗言囁嚅。",
            "李子我所畏，氣豪才有餘。",
            "自昔得二子，重之比璠璵。",
            "喜今至是邦，乃與二子俱。",
            "劉子忽告行，具舟下東吳。",
            "念欲相挽留，佐我治文書。",
            "天台望其來，交章滿公車。",
            "李子復繼往，刺史親題輿。",
            "似云日延佇，正此州家須。",
            "二子古益友，終歲可與居。",
            "一朝捨我去，別淚濕襟裾。"
        ],
        "title": "與李紹祖劉文潛飲酒",
        "id": "ed67b2af-6c9f-41bd-98d9-09d069acdc1e"
    },
    {
        "author": "晁公遡",
        "paragraphs": [
            "菰蒲欹倒洲渚生，江流茫茫亦清平。",
            "小舟擊汰如有聲，入眼初覺非丹青。",
            "便欲從之載酒行，忽怪四壁風濤驚。"
        ],
        "title": "觀畫",
        "id": "65339389-7e7a-4554-a207-65f75a911bc3"
    },
    {
        "author": "晁公遡",
        "paragraphs": [
            "君從毗陵來，載酒與偕行。",
            "釀以陸子泉，可使傖父驚。",
            "香味橄欖嚴，顔色蒲萄清。",
            "得非續玉漿，無乃挹金莖。",
            "固應壓白墮，亦未數烏程。",
            "老夫家巴蜀，華髮思南烹。",
            "飲此惟恐盡，酌之且徐傾。",
            "君如建吳檣，再見毗陵城。",
            "相煩送一車，救我枯腸鳴。"
        ],
        "title": "鮮于大任自吳下來比與之飲大任自取毗陵惠山泉酌之色清而味勝蜀無有也喜賦詩",
        "id": "b49599ab-4330-42ac-9de7-22ef16f82ad8"
    },
    {
        "author": "晁公遡",
        "paragraphs": [
            "爾居泰定山，豈減獨樂園。",
            "但恨山中翁，奄忽歸九原。",
            "我來不及識，風流被後昆。",
            "見爾眉骨似，驚嗟翁尚存。",
            "借問昔手植，今應茂牆藩。",
            "高松垂雨鬣，大竹引霜根。",
            "種木在閭里，種德在子孫。",
            "家有三絕編，德乃一代尊。",
            "閉門勤讀此，勿使絕微言。"
        ],
        "title": "喜邵孟清見過",
        "id": "a0fe04d0-1511-4f9e-af55-1b07d6aa921a"
    },
    {
        "author": "晁公遡",
        "paragraphs": [
            "君家老阿舒，抗論王公前。",
            "盍不託清靜，著書如子玄。",
            "愛君識此意，坐脫世糾纏。",
            "不復眉炙狂，惟應口談天。",
            "近假刺史節，名高黄潁川。",
            "無爲渠自化，多事豈所便。",
            "只今鳴玉溪，百尺來飛泉。",
            "秋風木葉下，想見清潺湲。",
            "凉波納華月，洗此白璧圓。",
            "借問掾曹內，得無從事賢。",
            "賞音不易逢，勝景那可捐。",
            "願因東轅使，寄我南樓篇。"
        ],
        "title": "寄郭信可時假守忠州",
        "id": "b9232549-7045-42d3-b652-c653b86bb1dc"
    },
    {
        "author": "晁公遡",
        "paragraphs": [
            "山近色未佳，山遠看始好。",
            "我居巴硤內，所向苦奔峭。",
            "清晨望西南，忽盡牂牁徼。",
            "時於蒼茫外，寸岫出林表。",
            "雲來翳遥碧，眇眇沒飛鳥。",
            "方知勝絕處，畧已領其要。",
            "何必親躋攀，辛勤事幽討。",
            "平生謝康樂，往來永嘉道。",
            "此意當未知，躡屐空至老。"
        ],
        "title": "遠望",
        "id": "de2ad72d-3b2b-40c0-90bc-8eb23d78e84c"
    },
    {
        "author": "晁公遡",
        "paragraphs": [
            "陳郎見我江陽城，自起喚婦親庖烹。",
            "殷勤纖手爲袒割，始飲一盃和且平。",
            "一盃已盡催進酒，平頭奴子皆傳聲。",
            "幾州春色入此盎，陳郎調酒如調羹。",
            "我家東牀有孫子，亦得從容陪燕喜。",
            "門前有客不速來，笑說今朝動食指。",
            "陶然胸次吞渭涇，入口豈知醨與醇。",
            "從茲剩致百家酒，更可作意呼真真。"
        ],
        "title": "過陳行之飲",
        "id": "8a9489e8-6d4f-41a6-8e39-4a0844b53232"
    },
    {
        "author": "晁公遡",
        "paragraphs": [
            "君如歷塊馬，萬里當霜蹄。",
            "今爲繞枝鵲，終夕未安棲。",
            "二年三見過，每至醉似泥。",
            "我貧觴豆薄，飯豆兼羹藜。",
            "汲碧雲雨硤，擷青風露畦。",
            "焉能效季倫，咄嗟辦䓑薺。",
            "君婦工烹調，刀几勞柔荑。",
            "昔嘗留我飯，鮮腴出中閨。",
            "慎勿笑粢糲，平生把鉏犁。",
            "朝來忽告別，復指巴渝西。",
            "借問王內史，何時游會稽。"
        ],
        "title": "陳行之二年三至寧江嘗有遊吳之興而尚不果",
        "id": "a6503003-8e57-4322-8778-90f5102d67a2"
    },
    {
        "author": "晁公遡",
        "paragraphs": [
            "遠游旅食荒山裏，竹鼠山鷄污刀几。",
            "鳴鞭走送來扣門，眼明忽見銜環子。",
            "江南今秋禾黍熟，場間啄穗驚不起。",
            "正緣一飽墮網羅，包裹頭顱行萬里。",
            "登盤始欣不負腹，下箸未及先染指。",
            "畧須沃酒助甘腴，更覺披綿愈豐美。",
            "使我轉憶江湖鄉，水珍海錯那可忘。",
            "十年不見尚能說，楚人未數鯉與魴。",
            "蛤蜊含漿自有味，蟹螯斫雪仍無腸。",
            "紅螺爲醤勝食肉，白𧍧作炙如截肪。",
            "江瑶石首最貴者，千金一枚誰得嘗。",
            "但願浮家老吳越，此生不願尚書郎。"
        ],
        "title": "謝曾子長分餉臨江軍黄雀",
        "id": "932906a2-c6ed-4c16-87ba-05fc7d7a7a70"
    },
    {
        "author": "晁公遡",
        "paragraphs": [
            "吾家文物如崔公，向來世學工彫龍。",
            "側理固嘗收會稽，陶泓不獨稱洪農。",
            "徂徠取煤如點漆，宣城束穎能藏鋒。",
            "焉知于今一禿翁，四寶委棄文房空。",
            "近時稍稍復尋訪，嗜好亦須隨土風。",
            "磁洞疏波鑿山骨，沙隴剔藪求毛宗。",
            "昌溪萬碓擣白楮，涪江千炬焚椅桐。",
            "不須更問在何記，已作僰叟從巴童。",
            "但看所有乃如此，亦足驗我良羈窮。",
            "君不見昔年平御史，初得巨璞三硤中。",
            "少陵酸寒真可笑，欲使起草明光宮。"
        ],
        "title": "入硤行",
        "id": "1cb8f58b-49ee-4939-b473-7e0b1ce42bf1"
    },
    {
        "author": "晁公遡",
        "paragraphs": [
            "劉生待詔蓬萊宮，和鉛舐墨稱良工。",
            "自從八駿狩西極，萬里流落巴山中。",
            "老來摹寫益神妙，指麾草木回春風。",
            "時將一幅換斗米，千金舊價無由逢。",
            "漫郎手築江上宅，水鳥山麋森滿壁。",
            "問君致此何其多，答云嗜好今成癖。",
            "野人未嘗完袴襦，安得絹素充我娛。",
            "孰知世間皆畫囿，北盡汧瀧南衡廬。",
            "平生長嘯桓將軍，客持寒具輒怒嗔。",
            "細看粉繪託形似，豈若海岱開精神。",
            "我今丘壑隨所向，崖谷波濤入圖障。",
            "雲羅霧縠雖可憐，幻化紛紛徒自誑。",
            "請君閒暇來相從，翩然共跨高飛鴻。",
            "當使真形識五岳，老眼一洗丹青空。"
        ],
        "title": "寧江僑人劉生徽宗時以畫供奉翰林中近過元汝功見其畫甚多皆劉生筆也",
        "id": "54a5de3b-a6de-418a-929b-b4c1d1d0197d"
    },
    {
        "author": "晁公遡",
        "paragraphs": [
            "華堂左右皆山川，登堂一見心茫然。",
            "松林忽在素壁上，几杖却對陰崖前。",
            "百年老樹橫高枝，正當太古陰雲垂。",
            "近前細看纔拱把，生氣凜凜如十圍。",
            "尚想昔年初下筆，指顧江山生咫尺。",
            "梁棟已受長風吹，衣裘若濺洪濤濕。",
            "回山倒海不作難，此意誰能傳筆端。",
            "李成骨朽道寧死，況復鄭虔楊契丹。",
            "吾知此圖未易逢，頗思摹寫置座中。",
            "鵝溪生綃不難致，只恐今世無良工。"
        ],
        "title": "曾夔州座右山水圖",
        "id": "55344d2b-eebc-4368-b36a-0ce676f4d69d"
    },
    {
        "author": "晁公遡",
        "paragraphs": [
            "去蜀游東吳，舉頭望赤霄。",
            "君之門九重，觚稜鬰岧嶤。",
            "是中盛文物，簪筆立漢朝。",
            "規摹覺地雄，氣象知天高。",
            "計其所從客，皆是夔與皋。",
            "平生聞張公，磊落一世豪。",
            "示我水調歌，奴僕可命騷。",
            "尚想揮翰時，淋灕宮錦袍。",
            "問子何歸來，遠指萬里橋。",
            "答云懷喬木，聊復訪衡茅。",
            "未嗟功名忤，非憚道路勞。",
            "不見廊廟具，乃對簿領曹。",
            "明年買扁舟，鼓枻出下牢。",
            "西府有故人，亦應遣弓招。"
        ],
        "title": "鮮于大任自東南歸唐安遺予張安國所作水調歌墨本一軸且云明年復往吳下喜簡作此",
        "id": "02c006ed-031e-449e-a80b-93a7d69c2dce"
    },
    {
        "author": "晁公遡",
        "paragraphs": [
            "硤內如播州，曠絕誰與隣。",
            "君昔居其間，簿書良苦辛。",
            "捨之遂西游，五見岷峨春。",
            "屢爲帳下士，皆稱席上珍。",
            "昨聞乘軺使，去作觀國賓。",
            "雖歌馬離廄，肯效鷹著人。",
            "蹭蹬何所歸，復踏巴渝塵。",
            "手持太府書，仰推明主仁。",
            "約束狴犴吏，哀矜鱗介民。",
            "爲予語父老，今使子國新。"
        ],
        "title": "送李檢法赴夔州任",
        "id": "4a5bd51b-510f-4588-83f3-f0c0721b2616"
    },
    {
        "author": "晁公遡",
        "paragraphs": [
            "天王覽萬事，日昃坐承明。",
            "甚思得奇才，指望中原平。",
            "小吏與計偕，大夫招以旌。",
            "結綬聯翩來，屢聞開邇英。",
            "少卑著三館，高者登九卿。",
            "朝廷非不用，功業竟何成。",
            "豈其有所懷，閉口且吞聲。",
            "豈其有所畏，捩手恐覆羹。",
            "吾傷風俗衰，視此天下衡。",
            "莫計事可否，但隨意重輕。",
            "雖復建良法，因茲無由行。",
            "念予卧龍底，二年飽躬耕。",
            "世故已熟觀，見君勿屏營。",
            "要陳治安策，剴切如賈生。",
            "願無似揚雄，詞賦稱西京。"
        ],
        "title": "送李仁甫被召",
        "id": "e5357214-d46c-4e54-83d7-124296b5c37b"
    },
    {
        "author": "晁公遡",
        "paragraphs": [
            "久聞光明山，下有太古雪。",
            "大冬劇嚴凝，厚地愈融結。",
            "崢嶸成層冰，千歲終不滅。",
            "野翁因斸荒，得此走城闕。",
            "初非人磨礲，真是天剞劂。",
            "形模如圭長，顔色逾玉潔。",
            "巨細皆晶熒，表裏俱洞澈。",
            "或疑普賢化，誰得昆吾切。",
            "太陽一照曜，神光時發越。",
            "誠宜置宴坐，相伴修白業。",
            "可配寒露壺，清泠濯明月。"
        ],
        "tags": [
            "峨眉山"
        ],
        "title": "謝王元才見惠峨嵋山菩薩石",
        "id": "3328d902-745e-4719-8774-c4f8c8760fcb"
    },
    {
        "author": "晁公遡",
        "paragraphs": [
            "吾州俗近古，他邦那得如。",
            "飲食猶俎豆，傭販皆詩書。",
            "今年屬賓興，詔下喧里閭。",
            "白袍五千人，崛起塞路衢。",
            "入門坐試席，正冠曳長裾。",
            "談經慕康成，對策擬仲舒。",
            "吟詩必二雅，作賦規三都。",
            "傳聞選主司，考閲須鴻儒。",
            "果然提權衡，未嘗謬錙銖。",
            "得者固驚喜，失者亦歡呼。",
            "鄉黨爲歎息，是事蓋久無。",
            "老守蒙此聲，增重西南隅。",
            "何以爲子謝，舉觴挽行車。",
            "少留盡一醉，歸駕且勿驅。"
        ],
        "title": "今歲試士竟置酒起文堂延主司且作詩送之",
        "id": "28871e3b-734a-4033-9525-7290500219bd"
    },
    {
        "author": "晁公遡",
        "paragraphs": [
            "爲善惟不足，務德莫如滋。",
            "古人行此道，名與星斗垂。",
            "是邦禿鬢翁，實乃古醜夷。",
            "區區豈云難，長者能折枝。",
            "上尋聲光遠，下感風俗衰。",
            "老夫强解事，曲學安所施。",
            "不見南海濱，舉世誰保持。",
            "吾言那可用，鄉黨笑脫頤。",
            "但皆指喬木，故園今在茲。",
            "喬木誠茂美，歎息將何爲。"
        ],
        "title": "次韻楊光父見贈",
        "id": "73b30046-cfce-4dd3-b716-f9e48f0d79e1"
    },
    {
        "author": "晁公遡",
        "paragraphs": [
            "宴安不可懷，百年能幾何。",
            "況今五學開，皆以禮爲羅。",
            "既書內舍籍，天門近嵯峨。",
            "云胡久不歸，滯留蜀江沱。",
            "要須勇一往，行即中十科。",
            "君婦定復賢，相敦戒蹉跎。",
            "暫別德曜桉，勿操子犯戈。",
            "會看此里閭，高車再來過。",
            "路人笑指點，駟馬金盤陀。",
            "遠遊那足悲，所得蓋已多。",
            "罷酒當就途，執杯聽我歌。",
            "司業乃父兄，養材如菁莪。"
        ],
        "title": "送杜時可歸太學",
        "id": "118ec887-baf0-4f04-a387-bc975d51fb1f"
    },
    {
        "author": "晁公遡",
        "paragraphs": [
            "夜雨洗綠野，平池磨青銅。",
            "共登百尺樓，遂享萬里風。",
            "遠自木末來，大音中笙鏞。",
            "盛夏安得此，正是飛廉慵。",
            "爲我解炎蒸，舉觴謝天公。",
            "君行亦快哉，輕舟疾歸鴻。",
            "閨中當更喜，新凉入房櫳。",
            "可賡白頭吟，寫之以絲桐。"
        ],
        "title": "宇文叔介逆婦歸過通義爲置酒遠景樓餞之",
        "id": "0bc50183-ba38-41a7-92c3-7a81b33c69ae"
    },
    {
        "author": "晁公遡",
        "paragraphs": [
            "蜀江自嶓冢，流惡及丘原。",
            "寧止數斗泥，乃有千丈渾。",
            "帝選高才郎，遠來乘輶軒。",
            "悽然在川上，會思澄其源。",
            "重部今何如，想無風水昏。",
            "激濁使之清，未覺禹功尊。",
            "我戚閭丘生，短衣方服轅。",
            "得爲經途尉，可致薄夫敦。",
            "何須讀刑書，顧欲多平反。",
            "但令吏不污，信是民無冤。"
        ],
        "title": "寄宋嗣宗",
        "id": "2e2dca93-e730-4048-aa07-0e790fa0af98"
    },
    {
        "author": "晁公遡",
        "paragraphs": [
            "神州久陸沈，遂作蛇豕墟。",
            "諸公頗憤激，日上平邊書。",
            "覽書帝震怒，欲下雷霆誅。",
            "金城築三洲，戈船浮五湖。",
            "要令境土復，再似祖宗初。",
            "誰其爲民言，世獨無郇模。",
            "師克非在衆，正當戒不虞。",
            "討論惟甲兵，此豈戰所須。",
            "代思伊尹相，語憶皋陶都。",
            "皮亡毛安附，體肆心自舒。",
            "正宜詢褐父，難以訪綺襦。",
            "君今幸得用，出駕班輪車。",
            "爲民盍盡言，軒冕真塊蘇。",
            "區區但投劾，何貴於爲儒。",
            "春秋置桉上，開卷一軒渠。",
            "儻能遵伯禽，焉在獲僑如。"
        ],
        "title": "李仁甫和予如字韻詩再用韻寄之",
        "id": "3dbffceb-b8d2-45fb-9deb-3c5b41516790"
    },
    {
        "author": "晁公遡",
        "paragraphs": [
            "我家嵩山翁，平日慕迂叟。",
            "斯文到蒼史，高節貫白首。",
            "至今遺翰墨，古意近科斗。",
            "世人規時好，娬媚無不有。",
            "寧知虞書渾，或笑夏篆醜。",
            "往年君家尊，得此蓋以厚。",
            "嘗從諸父游，於我實世舊。",
            "念昔盟可尋，與君期不朽。"
        ],
        "title": "羅仲思送伯父以道帖",
        "id": "484a8e8d-be43-4757-ba6c-ecac1d68135d"
    },
    {
        "author": "晁公遡",
        "paragraphs": [
            "志士居世間，要爲鶴鳴皋。",
            "誰能如羊豕，料揀充豢牢。",
            "吾邦孫卿子，閉門長蓬蒿。",
            "慨然請治劇，不憚簿領勞。",
            "地雖百乘小，名與九頂高。",
            "老翁喜相語，得見今官曹。",
            "令行有盜奔，冬煖無兒號。",
            "君豈求人知，知亦未易遭。",
            "大哉龍伯國，乃欲舉六鼇。",
            "區區畢吏部，竟日把兩螯。",
            "且當置是事，痛飲讀離騷。"
        ],
        "title": "寄洪雅令孫良臣",
        "id": "3a359e99-3d7a-4d30-8b1e-3ce1e56fa0f1"
    },
    {
        "author": "晁公遡",
        "paragraphs": [
            "我如沐猴冠，强佩刺史章。",
            "儻令入朝班，驚倒鴛鷺行。",
            "安敢延貴人，置酒登此堂。",
            "知公蓋超然，軒冕等粃糠。",
            "但逢臭味同，握手出肺腸。",
            "肯爲宣明面，貧賤乃遽忘。",
            "遠從三峽來，欲訪五畆桑。",
            "聞昨去郡時，送者傾城隍。",
            "皆言民疾苦，公見必慘傷。",
            "奏疏每建白，細書親貼黄。",
            "豈容廊廟具，而久滯一方。",
            "使民濟大川，行矣爲舟航。",
            "杖屨可少留，吉日辰甚良。",
            "歌公竹枝詞，舉我柏葉觴。",
            "勿辭飲之釂，不發寬饒狂。",
            "釀以老翁泉，中有班馬香。"
        ],
        "title": "謝張待制赴飲",
        "id": "2db53231-3961-4d5f-92a4-512d67dac9d9"
    },
    {
        "author": "晁公遡",
        "paragraphs": [
            "子初至我邦，受命蜀行臺。",
            "羣士森如林，手自揀條枚。",
            "試席莫敢譁，棘門乃大開。",
            "知是諍臣鄉，所出非凡材。",
            "益州外南宮，將遣與計偕。",
            "詔書選主司，帝謂汝往哉。",
            "深喜與子逢，再持鈞石來。",
            "因得享成事，笑歌雜詼諧。",
            "秋風吹帽裙，白露入酒杯。",
            "飲我玻瓈江，瀉子瓊瑰懷。",
            "相看語不厭，預憂歸駕催。"
        ],
        "title": "贈羅仲思仲思今夏來試羣士八月予被朝命爲別試所考試仲思亦來",
        "id": "85b247a5-bfbb-4b41-a256-717cb844addf"
    },
    {
        "author": "晁公遡",
        "paragraphs": [
            "近時文章衰，淺陋亦可憐。",
            "走趨王公門，書記爭翩翩。",
            "開讀令人慙，語吃意莫宣。",
            "今晨忽驚喜，贈我手一編。",
            "筆端吐虹霓，直上欲干天。",
            "樊南甲乙中，乃有猗那篇。",
            "如聽正始音，復回元祐年。",
            "借問安能爾，氣剛得其全。",
            "用爲良有司，吾實無間然。",
            "要知取士公，考閲外已傳。",
            "何由置漢朝，直柄遂當權。",
            "伏閣日論事，不減陽城賢。"
        ],
        "title": "楊承父與予同在別試所聊戲之奉簡",
        "id": "e6416c07-4ed8-442b-bc0f-65dfadfbaa2f"
    },
    {
        "author": "晁公遡",
        "paragraphs": [
            "風俗嗟久衰，所見皆軟熟。",
            "今年客益州，得此一士足。",
            "古來豐鎬都，氣壓瀍澗卜。",
            "豈須和氏璧，自有藍田玉。",
            "琉璃非不佳，炯炯先奪目。",
            "只堪供把玩，彼脆寧受觸。",
            "愛君堅重質，坐閲世翻覆。",
            "來試法家流，因論廷尉獄。",
            "張湯善爰書，專亂漢約束。",
            "何嘗守律令，正爾舞桎梏。",
            "若人甚耿介，不待城旦讀。",
            "恨我無長風，送君騎鴻鵠。"
        ],
        "title": "楊周輔來考試刑法同在別闈剛直士也喜爲賦此",
        "id": "4f12643c-6376-4e4e-86a9-aac446e20a9f"
    },
    {
        "author": "晁公遡",
        "paragraphs": [
            "天地收霸氣，丘原餘閟宮。",
            "野人相指示，旁有若堂封。",
            "當時大耳兒，甚似隆準公。",
            "夫豈忘故都，崎嶇巴蜀中。",
            "劃然成三分，正爾阨兩雄。",
            "武侯抱遺恨，秦隴竟莫通。",
            "獨憐晉昌明，千載時始逢。",
            "坐看五胡亂，蕭條河洛空。"
        ],
        "title": "題先主廟",
        "id": "b7a666db-ff67-4679-b9cb-142c9c4c3429"
    },
    {
        "author": "晁公遡",
        "paragraphs": [
            "麋鹿愛豐草，羣行鳴呦呦。",
            "自謂山林逃，可免刀几憂。",
            "于人亦何事，之死蓋有由。",
            "所入諒不深，竟爲羅網求。",
            "所以安期生，高舉崑崙丘。",
            "輟食爲歎息，吾其將遠游。"
        ],
        "title": "師永錫餽鹿",
        "id": "02f6a5f9-a9e5-4273-a0ff-878c732ce82d"
    },
    {
        "author": "晁公遡",
        "paragraphs": [
            "鄉人填然來，亦有雙眉厖。",
            "讙言我東堤，夏潦所樁撞。",
            "舊時水流處，沙礫可手扛。",
            "請開百步洪，障以千石矼。",
            "不令近城郭，庶即回濤瀧。",
            "坐聞南堰民，籍籍口語嚨。",
            "深憂堰或壞，他日病此邦。",
            "二論堅相持，誰者肯屈降。",
            "老夫莫能决，君其問語江。"
        ],
        "title": "鄉人欲開舊江相勉以詩",
        "id": "8d086833-e36a-407f-b94a-e4a52fbcbcb9"
    },
    {
        "author": "晁公遡",
        "paragraphs": [
            "天王念遠民，哀此西南隅。",
            "主者按其籍，取之盡錙銖。",
            "掃地皆赤立，名獨存版圖。",
            "竭澤儻未已，來年恐無魚。",
            "明詔甚寬大，宿負當蠲除。",
            "主者慘不樂，何以充輓輸。",
            "刺史詎可信，殆將有爲無。",
            "遣官視故府，姑往考簿書。",
            "簿書亦難憑，緣絕或欺予。",
            "不如持明詔，却還桑大夫。",
            "跋涉君徒勞，兩駕泥軾車。",
            "所幸得一歡，莫辭留斯須。",
            "今晨屬挑菜，啗我園中蔬。",
            "蔬食君莫笑，郡縣誠空虛。"
        ],
        "title": "詔除虛額錢計庭遣簡州通判王和叟再至謂考實未然也人日贈和叟一首",
        "id": "4c134c6b-01f7-41dc-8241-8926f8d6e76a"
    },
    {
        "author": "晁公遡",
        "paragraphs": [
            "薛郎吾嬌客，昨肯過彭濮。",
            "相從雖云久，一歲如轉燭。",
            "外堂忽有請，歸駕行當促。",
            "自稱先君子，嗣以病家督。",
            "焉能主烝嘗，我祭則受福。",
            "吾誠愛吾女，撫視長不足。",
            "人皆念其子，此事非我獨。",
            "敢欺泉下友，已拱宰上木。",
            "論情夫何遠，守墓亦所欲。",
            "老夫懷津鄉，山好田土沃。",
            "尋穿蜂窠硤，但種鴉鐵穀。",
            "先營五畝宅，仗爾今往卜。"
        ],
        "title": "予長女歸叔尚偕往江津作詩送之",
        "id": "4294093f-3eca-4f8d-8f76-a90b5a142792"
    },
    {
        "author": "晁公遡",
        "paragraphs": [
            "圓荷受白露，可愛池上凉。",
            "相將携筇來，羽衣颯飄揚。",
            "停觴待明月，少焉出西方。",
            "澄波照河漢，俯仰清茫茫。",
            "悠然望高天，邀月入我觴。",
            "肺肝聊一洗，吸此空中光。",
            "微風吹芙蕖，雜以草木香。",
            "豈復知有暑，踏冰挾飛霜。",
            "樂哉且勿歸，況乃夜未央。",
            "自疑非人間，今夕不可忘。"
        ],
        "title": "四月十三日池上飲",
        "id": "e893b523-0de0-4964-ae0b-63ef531965a3"
    },
    {
        "author": "晁公遡",
        "paragraphs": [
            "文宗愛夏日，殿閣生微凉。",
            "高帝思猛士，大風雲飛揚。",
            "五子歌洛汭，陶唐有冀方。",
            "誠懸未識此，古意墮淼茫。",
            "我欲起九原，釂以百罰觴。",
            "作詩豈徒然，日月要爭光。",
            "吾子堪校讐，行翻芸葉香。",
            "其師縉雲老，墓木已三霜。",
            "有懷不及展，往聽鑾聲央。",
            "子能償彼恨，下泉端不忘。"
        ],
        "title": "白宋瑞自益州和予池上詩來因用韻奉簡",
        "id": "c214cf16-0271-4009-83fd-557277762025"
    },
    {
        "author": "晁公遡",
        "paragraphs": [
            "甘泉洗心清，好風吹面凉。",
            "循池步漣漪，澹然波不揚。",
            "懷君佳弟兄，元方與季方。",
            "正茲阻會集，怳若限渺茫。",
            "顧欲煩飛廉，爲子飄羽觴。",
            "翔空浮河漢，上畧參井光。",
            "因思從之去，手攀蟾窟香。",
            "結以飛霜佩，衣以袍赤霜。",
            "俯問夜何其，未及庭燎央。",
            "自笑乃默存，蘧蘧真坐忘。"
        ],
        "title": "任季明見和池上詩再用韻奉簡且識予拳拳懷向之萬分也",
        "id": "7a4560e7-9ce5-4dac-a4c0-ab15d05ddd32"
    },
    {
        "author": "晁公遡",
        "paragraphs": [
            "漢家用牧守，斗酒得西凉。",
            "聖朝蓋不然，事舉或言揚。",
            "顧我誤見收，分符來一方。",
            "深知舜門闢，遠見禹迹茫。",
            "春秋祀百神，芒芒降嘉觴。",
            "昨者爲旱禱，紫檀燭神光。",
            "高天忽飛雨，未徹金爐香。",
            "潤得三日霖，穫待九秋霜。",
            "敬歸慈姥泉，導以旂旐央。",
            "天功及帝力，與爾俱敢忘。"
        ],
        "title": "師正二哥正三哥以詩賀雨次韻爲謝",
        "id": "85e6a0a9-d090-4be9-b3d2-2004e768c28f"
    },
    {
        "author": "晁公遡",
        "paragraphs": [
            "亢陽乃爲災，正坐我德凉。",
            "有雲輒復散，南箕端𥳽揚。",
            "舊聞江都相，亦有請雨方。",
            "星符久未下，天意終眇茫。",
            "齋居省愆尤，客至不敢觴。",
            "敬開紫函書，要近青黎光。",
            "電鞭煩列缺，雷車呼阿香。",
            "古人精誠感，六月猶降霜。",
            "夜來僅一洗，高澤未渠央。",
            "何時來賀我，有約君勿忘。"
        ],
        "title": "復用韻謝湯子才賀雨",
        "id": "158d138a-6507-4c45-b4c1-4b61860ebeab"
    },
    {
        "author": "晁公遡",
        "paragraphs": [
            "乃翁昔爲校書郎，汗簡所載日月光。",
            "今看太史牛馬走，往見中朝鴛鷺行。",
            "南公聞名定傾蓋，西府念舊當外堂。",
            "儻思泰定山下路，肯來從我無相忘。"
        ],
        "title": "送邵仲象如吳下",
        "id": "f2fbd5bf-2f63-46e4-b1eb-9f734dd002c7"
    },
    {
        "author": "晁公遡",
        "paragraphs": [
            "地行莫如馬，蹴踏千里空。",
            "西游到瑶池，豈止過崆峒。",
            "忽當涉江漢，載之樓船中。",
            "樓船誰能乘，御者須阿童。",
            "阿童亦何勞，八尺真毛龍。",
            "即將凌波濤，復恐挾雷風。",
            "或從琴高生，化作赤鯶公。",
            "徑去不可執，飄然朝河宗。"
        ],
        "title": "地行莫如馬",
        "id": "c7350242-02a4-442f-82c8-5cbf5a939037"
    },
    {
        "author": "晁公遡",
        "paragraphs": [
            "莓苔上車轍，病客方卧家。",
            "不知春將歸，悵然感年華。",
            "雨砌粘落絮，風廊走飛花。",
            "坐久不知倦，林梢來暮鴉。"
        ],
        "title": "病中",
        "id": "780b7e76-8f6b-4823-8ed8-53494f78593a"
    },
    {
        "author": "晁公遡",
        "paragraphs": [
            "君才雄萬夫，少也備文武。",
            "前年有疆事，假守在淮浦。",
            "小試三里城，已可因吾圉。",
            "諸公職獻納，見賢自當舉。",
            "雖聞對延英，尚屈丞太府。",
            "近往行芍陂，四顧多曠土。",
            "區區張全義，此老安足數。",
            "河南十八縣，髑髏相撐拄。",
            "猶能披荆棘，著手爲摩撫。",
            "朞年如承平，何但興百堵。",
            "封內我得爲，幸梁爲之主。",
            "況今天子聖，銳意思復古。",
            "若人果盡用，功利非小補。",
            "吾將以是卜，日望來告語。"
        ],
        "title": "寄太府丞王能甫",
        "id": "5feb3fe5-3be3-4ba6-811a-6ead09933941"
    },
    {
        "author": "晁公遡",
        "paragraphs": [
            "去年別津鄉，兩岸麥離離。",
            "親戚知我行，曉出相追隨。",
            "繫船五里沙，江水清漣漪。",
            "俯窺皆白石，綠色可染衣。",
            "何以謝送者，呼酒聊共持。",
            "放杯不忍去，看我船解維。",
            "至今念其處，歲月忽如馳。",
            "還復見薺麥，青青滿陵陂。",
            "桃李亦盡開，風吹總成泥。",
            "一歲春一來，少留能幾時。",
            "乃若遠行客，日夜只欲歸。",
            "正須勤往遊，步遶芳菲枝。",
            "釃渠引微流，浮萍已生池。",
            "無事但日飲，更賦涉園詩。"
        ],
        "title": "今年正月二十五日行園見羣花盡開悵然追思去年是日去江津縣親戚相送今一歲矣嗟歎不足情見乎辭",
        "id": "ec3639cd-3cbd-4d9a-8645-80632b066724"
    },
    {
        "author": "晁公遡",
        "paragraphs": [
            "二年立王朝，忽然厭承明。",
            "受詔予印綬，復作江陽行。",
            "地當周五侯，秩視漢九卿。",
            "邊清塵不揚，主聖時自平。",
            "上堂簪履集，出門笳鼓鳴。",
            "想亦多宴樂，鼓瑟兼吹笙。",
            "吏民更相戒，豈敢煩敲榜。",
            "田間黄髮叟，聞此歎且驚。",
            "觸眼未嘗見，不毛今亦耕。"
        ],
        "title": "寄瀘南子止兄",
        "id": "7a4929ac-558f-4320-b2ab-1643c30a380a"
    },
    {
        "author": "晁公遡",
        "paragraphs": [
            "大江何時來，齧我千步隄。",
            "居人念水至，前年拆鷄棲。",
            "浸淫勢未已，老圃憂夏畦。",
            "青青五畝蔬，素沙黄卷泥。",
            "一朝失此利，豈飽鹽與薺。",
            "紛然向我言，有叟其齒齯。",
            "使君幸靜聽，衆論信可稽。",
            "去城今幾許，坐視埤堄低。",
            "願移象鼻東，復瀉蟇頤西。",
            "匯爲沸白潭，不入流丹溪。",
            "焉敢費使君，畚插各自携。",
            "茲事蓋體大，更當訪扶犁。",
            "晨興聊出郊，浮雲渰凄凄。",
            "徐行見開塞，指點了不迷。",
            "得使負郭民，朝涉無過臍。",
            "肯辭他日勞，遠汲江玻瓈。"
        ],
        "title": "郡人請開舊江口因往視之而作",
        "id": "a80b9386-f9d6-430e-8f08-7ea8000768ca"
    },
    {
        "author": "晁公遡",
        "paragraphs": [
            "舊聞蜀酒濃，今乃舉此觴。",
            "可憐如甘言，難置烈士腸。",
            "近者營糟丘，始傳柱下方。",
            "青菽爲麴糵，碧蓼有微芳。",
            "調和火齊得，泉潔器甚良。",
            "釀成酌樽中，盎盎流瓊漿。",
            "味勝松醪春，色作竹露光。",
            "知君却奇溫，苫冷卧欲僵。",
            "五十不致毀，無徹桂與薑。",
            "强起爲我飲，季冬天雨霜。"
        ],
        "title": "前起居舍人何資深竹光酒法奇甚近得其法釀成以餉李仁甫",
        "id": "eda8f883-889a-48ad-b89d-5455606441ea"
    },
    {
        "author": "晁公遡",
        "paragraphs": [
            "乾坤五十策，巧歷莫能算。",
            "有如鈎其深，坐見太極判。",
            "文王所以王，此道乃一貫。",
            "即成靈臺附，豈畏羑里難。",
            "自從商瞿傳，訖至子雲贊。",
            "孰知幽明故，但樂文辭玩。",
            "遂令聖人情，亦同春秋散。",
            "堂堂張漢州，始屈諸侯泮。",
            "於時抱韋編，迨老識象彖。",
            "蓋將通晝夜，而況談治亂。",
            "昨初與我言，驚喜每竊歎。",
            "響應真無窮，圖畫皆可按。",
            "歸看所著書，略已思過半。",
            "屬今招弓旌，盍往執圭瓚。",
            "冰霜待春融，風雨催歲換。",
            "宜乘濤瀨平，快下赤澤岸。",
            "朝廷須君來，天下疑以斷。"
        ],
        "title": "贈張文饒",
        "id": "993e7805-40eb-4cc2-9c0b-2512e44d9baa"
    },
    {
        "author": "晁公遡",
        "paragraphs": [
            "昔游楚澤窺衡湘，飄然欲返川無梁。",
            "途窮問津西入蜀，十年一過如風狂。",
            "欲知滯留視草木，來時尺許今人長。",
            "石龜尚有懷海心，苟非達者寧無情。",
            "倦游于此豈不厭，況乃州縣徒勞人。",
            "官如敝屣端可捐，投劾徑去真欣然。",
            "只憂口紋有從理，一簪不著死道邊。",
            "近聞有客自吳至，試問龍化今何年。",
            "屬車南游今尚爾，翠華停停照江水。",
            "會稽久闕神禹朝，再喜吳兒識天子。",
            "徑山苕溪兩奇絕，鳳舞龍飛臨觀闕。",
            "宮中又起白玉城，丹樓如霞高嵽嵲。",
            "潮聲浩浩江風急，越水吳山動秋碧。",
            "霓旌玉弭有光輝，西湖蒲柳生顔色。",
            "氣象不與巴山同，年來聞此益欲東。",
            "但期生見翔鳳闕，豈敢望到明光宮。",
            "舉頭試望長安日，遥想烏衣淚霑臆。",
            "逢人寄書往問訊，流落猶爲帝城客。",
            "山川雖異風景同，勿作楚囚相對泣。"
        ],
        "tags": [
            "西湖"
        ],
        "title": "懷浙中兄弟",
        "id": "f4de646c-a896-468c-9014-39827578be88"
    },
    {
        "author": "晁公遡",
        "paragraphs": [
            "單于連年壓吳壁，道路當時多阻隔。",
            "長安宮殿麋鹿游，目見銅駝在荆棘。",
            "一龍渡江已升天，妖氛夜衝牛斗躔。",
            "胡兒臨江飲胡馬，倉皇捐棄珊瑚鞭。",
            "蒲萄宮中日復日，長庚食月單于泣。",
            "邊馬心思塞草秋，吹笳淚落旃裘濕。",
            "豈知反覆十五年，靈光再見猶巋然。",
            "落南遺民喜相語，日欲歸理桑麻田。",
            "平生思歸今得歸，未歸悽愴獨先悲。",
            "闔廬傷指越未報，灌孟陷敵夫空回。",
            "念昔結纓在何所，遥想荒郊迷隴畝。",
            "他時抱劒哭野中，深目而髯當語汝。"
        ],
        "title": "單于行",
        "id": "ccf634d9-4975-48bf-a170-69161ac0f97b"
    },
    {
        "author": "晁公遡",
        "paragraphs": [
            "先朝賜第白玉京，五世不出長安城。",
            "每聞三歲射策罷，諸生盛服趨天庭。",
            "禁門漏盡開九重，闕角髣髴晨光紅。",
            "衣冠是日集殿下，金支翠旗色相射。",
            "空雷隠隠車轉轂，鳴梢一聲禁籞肅。",
            "須臾雲開飛六龍，皇帝親御蓬萊宮。",
            "宮槐滿庭白日長，侍臣玉立分兩廂。",
            "衆星煌煌拱北極，龍顔負扆天中央。",
            "羽林虎賁擁仗立，霜交陛戟摩秋光。",
            "天風徐來雉扇舉，遥識重瞳似文祖。",
            "臚傳初罷日當午，起拜君恩謝明主。",
            "日斜天門隨仗出，車馬聯翩動阡陌。",
            "金錢賜宴上林苑，千花萬草生顔色。",
            "少年得意凌青雲，路人歎息家人迎。",
            "昔爲兒童親見此，當時仰望如天人。",
            "豈知生世逢艱難，流離憂患尤可憐。",
            "乘輿巡狩在江表，亮陰三年猶不言。",
            "詔令蜀都別選士，西游彈鋏秋風前。",
            "决科偶中太常第，意氣豈復如當年。",
            "臨安太守今爲誰，玉字能刻玻璃碑。",
            "曲江題名豈料見，摩挲墨本心傷悲。",
            "楚山聯綿越山遠，夢魂不到明光殿。",
            "一官留滯未得歸，北闕何時眼中見。"
        ],
        "title": "王才諒自行朝歸以進士題名示予愴然有感",
        "id": "27ba5101-3c69-4197-ae2b-24dbef7fcb20"
    },
    {
        "author": "晁公遡",
        "paragraphs": [
            "路經新峯驛，薄暮聊解裝。",
            "頹垣生秋草，庭廡亦已荒。",
            "北風吹空林，崒崒葉隕廊。",
            "夜寒不能寐，起坐心彷徨。",
            "出看天欲明，疎星淡無光。",
            "征夫稍速駕，起拂車上霜。",
            "墟中始辨道，迢遞征途長。",
            "樹色共空濶，晨光尚蒼茫。",
            "雞鳴始知村，漸覺暾朝陽。",
            "青煙出林際，滯穗或在場。",
            "感茲田舍樂，慨然懷故鄉。",
            "黄金百鎰盡，失路徒悲傷。"
        ],
        "title": "樂溫道中",
        "id": "af277093-ad4a-490f-b6a2-8294240469bf"
    },
    {
        "author": "晁公遡",
        "paragraphs": [
            "虛窗倚脩竹，陰晴見佳景。",
            "雨隙落餘滋，風櫺亂疎影。",
            "室幽境自閒，心遠地愈靜。",
            "丁寧護雲根，留伴歲寒永。"
        ],
        "title": "脩竹二首  其一",
        "id": "d8b67cf9-a31a-4dd1-bab3-53380535f715"
    },
    {
        "author": "晁公遡",
        "paragraphs": [
            "脩林出夏筍，戢戢如牛毛。",
            "寧亡口腹味，所冀逃炎熇。",
            "露節半含粉，風篁微解苞。",
            "清陰日夜長，會見干雲霄。"
        ],
        "title": "脩竹二首  其二",
        "id": "93e62985-19e4-4510-8dcd-1fe951c0577a"
    },
    {
        "author": "晁公遡",
        "paragraphs": [
            "飛鳥避漢節，朔風揚旆旌。",
            "光芒候躔次，始見入蜀星。",
            "父老喜公至，來臨此江濱。",
            "陽侯爲先驅，歸指唐安城。",
            "君恩解煩劇，劒履休殊庭。",
            "衆聞駟馬還，當爲故鄉榮。",
            "眷茲峽中郡，念昔德化深。",
            "民無暴歛困，士感銓衡平。",
            "自聞有行色，愁雲黯秋陰。",
            "已應江妃瑟，泠然作離聲。",
            "大江亦安流，不復洪濤驚。",
            "天水相與碧，雲山無限青。",
            "乃知盛德士，扶持有神明。",
            "但恨濟世具，遽起懷歸心。",
            "寧無北闕念，未忘東山情。",
            "君王正仄席，漏下開延英。",
            "如公藉甚久，名聞漢公卿。",
            "當賜宣室召，不但問鬼神。",
            "金印有斗大，錦衣無夜行。",
            "願言不俟駕，起焉慰蒼生。",
            "自嗟代舍客，蒯緱鬰悲音。",
            "久落糠粃後，日隨車馬塵。",
            "不意侍廣座，見謂非凡鱗。",
            "假之風雷勢，欲令化南溟。",
            "誤當一鶚薦，敢冀萬里程。",
            "獨念知己難，感激爰至今。",
            "時來或可勉，庶隔雲母屏。"
        ],
        "title": "送鮮于運使西歸",
        "id": "96af2738-b4be-480e-833b-16604487343c"
    },
    {
        "author": "晁公遡",
        "paragraphs": [
            "吾猶蠹書魚，豈能味斯文。",
            "但以性所嗜，頗與黄卷親。",
            "喜聞天下言，孝章有大名。",
            "苟得從其游，亦足慰此生。",
            "向來昌黎翁，始獲拜北平。",
            "停鸞與峙鵠，未見心已傾。",
            "朅來涪江上，適遇君遠行。",
            "我窮天所憐，特使見異人。",
            "令聞金石奏，暫破蟋蟀聲。",
            "相逢已定交，遽別寧忘情。",
            "謫仙不可見，空望江東雲。"
        ],
        "title": "與鮮于茶幹",
        "id": "345afbcc-c0b3-4cf0-8d70-4f79633c4053"
    },
    {
        "author": "晁公遡",
        "paragraphs": [
            "春風餞餘寒，山雨留暝色。",
            "杜門正卧病，俯仰空四壁。",
            "庭空鳥雀至，窗破風雨入。",
            "擁爐意無聊，胸次百憂集。",
            "肉消時撫髀，嘯罷空抱膝。",
            "戶外雲氣昏，春泥汚阡陌。",
            "清晨履聲喧，不見車馬迹。",
            "忽傳高軒過，未知當何適。",
            "僕夫走告予，有客來問疾。",
            "起迎屐齒折，頗覺心悅懌。",
            "沈痾脫去體，陽氣滿大宅。",
            "坐聞枚叟言，汗復淟然出。",
            "平身拙自衛，外邪屢見襲。",
            "昔嘗倦賓至，束带難自力。",
            "今者乃不然，惟恐歸騎急。",
            "向來謝交游，正乏君輩客。"
        ],
        "title": "病中喜李仲霍王子載見過",
        "id": "209fdf9a-74d7-49e8-8175-76db73372482"
    },
    {
        "author": "晁公遡",
        "paragraphs": [
            "西風吹林秋日白，脩桐葉彫霣寒碧。",
            "霜餘結實鳳不至，野人取之出膏液。",
            "山中老翁頗喜事，買膏燃光歸照室。",
            "旋收輕煤下玉杵，陰房掩翳煙不出。",
            "澤麋解角麝薦香，嚴冬折膠天與力。",
            "律灰吹盡無裂文，外乾中堅介如石。",
            "故人憐我貧嗜書，遺我一丸欣有得。",
            "空堂無風塵亦靜，朝陽壓窗書繞壁。",
            "起臨墨池洗硯試，入手已怪光奪漆。",
            "蒼忙忽驚玄雲晦，罨靄頓失寒松色。",
            "徐嗟流落用失所，翰墨何由有勳績。",
            "從軍豪氣吾豈能，倚馬翩翩磨楯墨。",
            "傍人笑言君勿疑，著書固屬窮愁客。"
        ],
        "title": "涪川寄蒲舜美桐煙墨來試之良佳因成長句",
        "id": "d053a982-324d-4692-8230-ebb9572821e3"
    },
    {
        "author": "晁公遡",
        "paragraphs": [
            "遑遑魯東丘，結友得聃耳。",
            "兩家千歲後，尚復通爵里。",
            "況予與先世，相去百年邇。",
            "常恨會面難，此意恐遂已。",
            "豈期官紵溪，君爲幕下士。",
            "不但見典型，自喜聞正始。",
            "獨嗟瓦礫後，不遑蒹葭倚。",
            "遽聞北海薦，當爲東山起。",
            "春風洞庭波，九澤彌空水。",
            "掛帆下中流，千里一日爾。",
            "東南即王都，分野乃星紀。",
            "宮殿芙蓉旗，玉佩白雲委。",
            "麒麟翳鳳皇，侍輦叅劒履。",
            "當知帝所樂，顧非俗吏比。",
            "良圖宜早遂，力行無遽止。",
            "今朝離亭柳，顔色已可喜。",
            "欲君早著鞭，折贈當馬箠。"
        ],
        "tags": [
            "洞庭湖"
        ],
        "title": "送宋秀實罷官歸將有東南之行",
        "id": "71c9d4fa-3170-4841-90fb-aee0d04faea2"
    },
    {
        "author": "晁公遡",
        "paragraphs": [
            "平生惜芳辰，每負止酒詩。",
            "不量井楣缾，安得如鴟夷。",
            "果中麴糵毒，抱病悔可追。",
            "雖無腐腸憂，乃有摏喉危。",
            "晚聞倉曹掾，巾車欲東歸。",
            "此君吾畏友，議論可質疑。",
            "相從未云久，白首已可期。",
            "莫陪諸公後，往聽陽關詞。",
            "羸然卧空舍，不得一語離。",
            "心旌無終薄，日夕風中飛。",
            "戶外雨連晝，水聲已鳴溪。",
            "行雲候歸蓋，花塵漲春泥。",
            "人知鄉閭近，自忘車馬疲。",
            "似聞五畝宅，止居瀼東西。",
            "傾倒稷下學，歡呼里中兒。",
            "嗟予久去國，流落天一涯。",
            "因君返枌榆，慘然起遐思。",
            "不惟消魂苦，益增游子悲。"
        ],
        "title": "送譚廷碩司戶歸魚復",
        "id": "616544c5-bcab-4228-884f-7d26918b20b7"
    },
    {
        "author": "晁公遡",
        "paragraphs": [
            "旄頭光垂北風起，胡沙漫漫暗天地。",
            "翠華清曉巡朔方，咸陽宮殿生荆杞。",
            "胡兒解鞍留漢土，凝碧池頭日歌舞。",
            "一朝忽棄洪河南，來歸輿圖丞相府。",
            "當初亂離誰料此，南北中分指淮水。",
            "天暌地隔十五年，不知中原復何似。",
            "至今兵罷關泥開，始有北客中原來。",
            "歷言王侯故第宅，瓦礫半在高臺摧。",
            "最憐長楊與宣曲，樹木荒凉迷御宿。",
            "上林苑廢花自開，輦路春回草還綠。",
            "宮中千門萬戶空，獸扉凝塵生網蟲。",
            "遺民相對向天泣，耳冷不聞長樂鐘。",
            "外城白晝無人行，當道往往狐狸鳴。",
            "天陰日暮聞鬼哭，萬家經亂今一存。",
            "嗚呼上帝白玉京，繁華掃地令人驚。",
            "此生復識太平象，不及百年終未能。",
            "世人寧有金石堅，定恐不見全盛年。",
            "出門恍惚忘南北，故國何在山連天。",
            "豈意揚雄一區宅，城破蕭條尚如昔。",
            "閉門風雨長蓬蒿，榱桷多年亦傾側。",
            "戶牖尚带沙場塵，小兒猶學胡笳聲。",
            "四鄰半已易新主，存者無復當時人。",
            "城北凄凉九原路，往往停車不忍去。",
            "幸無樵牧犯松柏，那有鮮卑護置墓。",
            "春風冢木生蒼煙，北望拜泣還欣然。",
            "向來艱難誰得免，獨我獲此真天憐。",
            "君不見開成相國玉杯第，甘露變興巢亦毀。",
            "又不見驪山築墳葬祖龍，牧兒盜入焚其中。",
            "儒生慮遠無後憂，生居敝廬死山丘。",
            "五世相傳蓋有道，中無所欲人何求。",
            "邇來天涯倦爲客，角巾行卜東歸日。",
            "里中耆舊今已無，忍聽鄰人更吹笛。"
        ],
        "title": "得東南書報亂後東都故居猶存而州北松檟亦無毀者",
        "id": "12c8b809-07a6-4303-b045-9633119be0e6"
    },
    {
        "author": "晁公遡",
        "paragraphs": [
            "千林春入花梢紅，空庭無樹來東風。",
            "手栽楊柳三尺許，芳意已在萌芽中。",
            "官居難期十年木，聊爾移根伴幽獨。",
            "雨催細葉相續生，眉峯爲誰出脩綠。",
            "君不見美人夢中春日長，翠簾風開捲春光。",
            "饑寒病叟寧有此，蒼苔破封對作行。",
            "游絲飛空日停午，乳燕巢成寂無語。",
            "柔條作陰未覆庭，影立東風不能舞。",
            "明年我亦未成歸，會見裊裊生新枝。",
            "清陰漸滿摇落日，度曲無力弓蠻垂。",
            "人生於世無定著，身與楊花共飄泊。",
            "他年莫忘桓將軍，漢南重來看摇落。"
        ],
        "title": "尉廨無隙地不能蒔花竹之屬惟廳事前舊有柳一株予憐其獨也增植其七焉暮春之月大有生意可喜爲賦此",
        "id": "0d1efe0d-3ed4-4e0f-88ad-93408b07f86c"
    }
]