[
    {
        "author": "白玉蟾",
        "paragraphs": [
            "瞻師之神，寒空片月。",
            "知師之心，紅爐點雪。",
            "聞師之德，冰清玉潔。",
            "見師之蹟，霜炎冰熱。",
            "師之一言，斬釘截鐵。",
            "師之一行，殺人見血。",
            "風月情懷，松筠志節。",
            "道法陸沉，玄徒瓦裂。",
            "師領郡檄，雷轟電掣。",
            "冠冕洞宮，興大施設。",
            "輪輿楩楠，陶埏坯甈。",
            "麗以粉奐，飾以藻楶。",
            "不逾年間，滄江貫折。",
            "度五神足，霞裙森列。",
            "方有倫緒，閈閭洽悅。",
            "胡爲雲鶴，奄歸帝闕。",
            "溪山失翠，猿鳥悽切。",
            "散詞玉祠，柏子一爇。",
            "追慕替絢，使人哽咽。"
        ],
        "title": "陳綠雲先生之像贊",
        "id": "56e18f0c-5b14-40d7-b539-472321d11186"
    },
    {
        "author": "白玉蟾",
        "paragraphs": [
            "江月射雙眼，巖雲飛兩眉。",
            "自是上饒一團和氣，點化自家方寸真機。",
            "能落筆作泣鬼神之詩，能坐石下爛柯之棋。",
            "千人萬人，瞻禮不已。",
            "笑騎白鹿，獨步天墀。"
        ],
        "title": "頤庵喜神贊",
        "id": "0c9b4440-10d6-421b-9916-25af0168081a"
    },
    {
        "author": "白玉蟾",
        "paragraphs": [
            "骨氣已神仙，玄圃挺生賢。",
            "面上四時春，心次一壺天。",
            "人皆就法門棟梁上踔他光景，我道隷軒高士志趣飄然。",
            "若也未知涯涘，爲君指出言詮。",
            "丹成若未歸蓬島，且結溪山風月緣。"
        ],
        "title": "隸軒真贊",
        "id": "5385fd10-8434-4845-9c50-9e2ac2da491c"
    },
    {
        "author": "白玉蟾",
        "paragraphs": [
            "龍章鳳姿，既非嵇叔夜。",
            "燕頷虎頸，又非班定遠。",
            "機鳴籟動，聽其自然。",
            "虛心何物，何增何損。",
            "花滿一壺春色好，半班頓露與人看。"
        ],
        "title": "潘龍游喜神贊",
        "id": "736e33cf-255a-46e3-8248-a423cde28aa1"
    },
    {
        "author": "白玉蟾",
        "paragraphs": [
            "萬丈崖頭立一梯，百丈竿頭垂一手。",
            "綿團裹鐵雲包月，麒麟海裏翻筋斗。",
            "回天拓地立教門，斬新氣概鼎乾坤。",
            "倪王人指碧溪水，盡是渠儂無盡恩。",
            "誰乎，沖靖之上足郭信叔者也。"
        ],
        "title": "郭信叔喜神贊",
        "id": "4ce7779b-247d-4ffc-84f6-6866ca7de024"
    },
    {
        "author": "白玉蟾",
        "paragraphs": [
            "和風滿面紫芝春，雙臉常如酒半醺。",
            "法籙把除符券柄，宗門立盡棟梁勳。",
            "鳳冠夜戴瓊林月，鶴氅朝披玉洞雲。",
            "自是神仙真氣象，多生曾是薛真君。"
        ],
        "title": "薛直歲喜神贊",
        "id": "b77f0fee-15c6-4636-ac33-fc0c0fabc60b"
    },
    {
        "author": "白玉蟾",
        "paragraphs": [
            "乾晶瑶輝玉池東，盟威聖者命青童。",
            "擲火萬里坎震宮，雨騎迅發來太濛。",
            "木郎太乙三山雄，霹靂破石泉源通。",
            "神震巽土皓靈翁，猛馬四張㘞火衝。",
            "流精鬰光奔祝融，巨神泰華登雲中。",
            "墨旛皂纛揚虛空，掩曦蒸雨屯雲濃。",
            "閼伯撼動崑崙峯，幽靈翻海玄溟同。",
            "馮夷鼓舞長呼風，蓬萊弱水興都功。",
            "龍鷹捷疾先禦兇，朱髮巨翅雙目彤。",
            "雷電吐毒驅五龍，四溟靉靆羅陰容。",
            "一聲四海改昏蒙，雨陣所至川流洪。",
            "金光流精斬旱虹，洞陽幽靈召豐隆。",
            "玉雷浩師變崆峒，虛皇泰華掃妖爞。",
            "群梁玄黄號前鋒，祠泉恣蜃威天公。",
            "㘞火律令翻穹窿，鞭擊妖魅驅蛇蟲。",
            "勾婁吉利炎赫蹤，登僧澤頤悉聽從。",
            "織女四哥心公忠，輔我救旱助勛隆。",
            "赤鷄紫鵝飛無窮，攝虐縛祟送北酆。",
            "敕紫虛元君降攝，急急如火鈴大帥律令。"
        ],
        "title": "木郎祈雨咒",
        "id": "5e2b0531-15ca-4e68-a1b1-0741b3a6df3e"
    },
    {
        "author": "白玉蟾",
        "paragraphs": [
            "奇花兩朵香一爐，片心無事便清虛。",
            "壁頭有琴床有劍，浩歌梵曲聲虛徐。",
            "物外志趣本不俗，山軒清勝萬事足。",
            "自勸之酒三兩盃，無爭之棋三兩局。"
        ],
        "title": "題清勝軒壁",
        "id": "607f484d-8a8e-4e7d-93cd-0c9b8888a26a"
    },
    {
        "author": "白玉蟾",
        "paragraphs": [
            "月移花影來窗外，風引松聲到枕邊。",
            "長劍舞餘烹茗試，新詩吟就抱琴眠。",
            "酒醅初潑青螺髓，香篆常燒紫馬鞭。",
            "九曲溪頭沖佑觀，清虛堂裏有神仙。"
        ],
        "title": "題清虛堂",
        "id": "46931dcc-18aa-4ffc-8f8a-49cb44febdb1"
    },
    {
        "author": "白玉蟾",
        "paragraphs": [
            "驚秋鏡裏鬢邊星，到處溪山皆洞庭。",
            "怒雨打蓮欹沼綠，顛風掣竹過牆青。",
            "趁船紫燕辭芹渚，縮頸白鷗眠蓼汀。",
            "荷笠欲尋懶翁去，带些爽氣入疎櫺。"
        ],
        "tags": [
            "洞庭湖"
        ],
        "title": "賦詩二首呈懶翁  其一",
        "id": "3f448ba2-ad12-4c6c-9d8d-d0923a9c7c25"
    },
    {
        "author": "白玉蟾",
        "paragraphs": [
            "懶翁老白結忘年，秋入淡煙疎雨天。",
            "醉把黑甜圓箇夢，時將草聖放些顛。",
            "杖藜還盡溪山債，盃酌結交風月緣。",
            "梭督青童馳訥槧，鱗煩紫吏饋雄篇。",
            "金華都似一楪大，却貯兩枚詩酒仙。"
        ],
        "title": "賦詩二首呈懶翁  其二",
        "id": "070f9bfe-ff40-4e55-9669-4e017cd63dd2"
    },
    {
        "author": "白玉蟾",
        "paragraphs": [
            "旋開白酒買蓮房，滿瀉桐膏炤玉缸。",
            "月女冷窺青斗帳，風神輕撼碧紗窗。",
            "公疑我是今皇甫，我恐公爲昔老龐。",
            "醉後唾珠粘紙面，笑將筆力與人扛。"
        ],
        "title": "暮抵懶翁齋醉吟",
        "id": "49ee5613-b412-46f4-a9d3-2e4582b2dd23"
    },
    {
        "author": "白玉蟾",
        "paragraphs": [
            "淵明歸西天，不作東林社。",
            "不見張昌宗，無人舉此話。",
            "誰家栽綠荷，薰風漾碧波。",
            "波底水晶空，化出玉姮娥。",
            "嫣然冷無語，冰肌卧曉雨。",
            "東君如夏日，此花不受暑。",
            "一點天然香，隨風入畫堂。",
            "折之置坐隅，窈窕弄玉郎。",
            "忽然心緒變，如覩佳人面。",
            "寄語明月樓，莫貯雙飛燕。"
        ],
        "title": "白蓮詩",
        "id": "849e8bb8-9ad6-4675-b6a5-154d5537b6d9"
    },
    {
        "author": "白玉蟾",
        "paragraphs": [
            "八兩日月精，半斤雲霧屑。",
            "輕似一鴻毛，重如千枰鐵。",
            "白如天上雪，紅如猩猩血。",
            "收入玉葫蘆，秘之不敢泄。",
            "夜半忽風雷，煙氣滿寥泬。",
            "這般情與味，啞子咬破舌。",
            "捧腹付一笑，無使心腦熱。",
            "要整釣魚竿，再斫秋筠節。"
        ],
        "title": "鍊丹不成",
        "id": "d388b129-aeca-4e3a-bb85-856c6ba0501c"
    },
    {
        "author": "白玉蟾",
        "paragraphs": [
            "手持一枚寒水晶，十指擊戛如玉鳴。",
            "曲彈白雪陽春調，調有高山流水聲。",
            "松梢鶴唳恰夜半，寒煙寂寂風泠泠。",
            "紙衾瓦枕冷如水，展轉無夢睡不成。",
            "起來搔首撫一闋，吟罷滿山秋月明。"
        ],
        "title": "贈琴客陸元章",
        "id": "0215d5a1-5ddd-44e0-826c-dad78da9bad3"
    },
    {
        "author": "白玉蟾",
        "paragraphs": [
            "神童之貌清且奇，神童之道傳希夷。",
            "入室三年丹已熟，肌膚綽約光離離。",
            "結繒自覆有餘樂，曄曄紫芝堪療饑。",
            "跳入壺中人莫見，朝遊五嶽暮瑶池。",
            "有時混世來塵境，短髮鬅鬙滿面垂。",
            "頃刻龍蛇生筆下，爲將高興寄新詩。",
            "我疑虛靜樂山水，來歸舊隠掛冠緌。",
            "願策浮雲飛碧落，致身絳闕長相隨。"
        ],
        "title": "倪昭卿賦贈葉神童  其一",
        "id": "8c36f800-eda2-456b-a49b-2907f0146c51"
    },
    {
        "author": "白玉蟾",
        "paragraphs": [
            "神童天縱何聰明，十幅一息增榮名。",
            "若非唐朝李太白，靖通真人當復生。",
            "擊石轟雷驚四座，寶卷拈出安群情。",
            "八卦五行有妙用，金丹大藥自然成。",
            "布衲蹁躚賤羅綺，銀鈎婉娩鬼神驚。",
            "仙山便好留仙佩，何必蓬萊頂上行。"
        ],
        "title": "倪昭卿賦贈葉神童  其二",
        "id": "b7df6aaa-958d-4ac4-b1bf-b6fb95b24e4d"
    },
    {
        "author": "白玉蟾",
        "paragraphs": [
            "高懷落落如可羈，芳辭葳蕤誰摘奇。",
            "我獨一覽如醉癡，恨不快覩紫芝眉。",
            "望美人兮天一涯，面不相識心相知。",
            "青牛不跨策蒺藜，金波停飲忘醇醨。",
            "句高耿耿橫虹蜺，列星北斗不敢輝。",
            "玄猿號木驥縮蹄，霜鶻攣翼鬼神悲。",
            "天籟自鳴非噓吹，肯與蛙蚓湫污泥。",
            "何當握手談玄機，蟠桃未熟香難期。",
            "金牌玉字空陸離，碧雲謾鎖騫林枝。",
            "謫籍塵寰辭玉墀，凡埃俗氣非所宜。",
            "世緣未了如沸糜，徒將姹女媒嬰兒。",
            "丹霄玉詔何時飛，青鸞久約宴瑶池。",
            "他年騎鹿相追隨，玉笥山前同採芝。"
        ],
        "title": "憶神童歌",
        "id": "3b0b781a-eb34-4fd0-b11f-260a94040ac2"
    },
    {
        "author": "白玉蟾",
        "paragraphs": [
            "一點紅塵惹人心，蘂珠殿上墮遺簪。",
            "當時同降瑶臺路，祇是于今彭鶴林。",
            "夢到人間不知退，夜夜窗下調玉琴。",
            "笑指神霄歸未得，絳闕清都煙靄深。"
        ],
        "title": "贈蕊珠侍經潘常吉",
        "id": "e567dd6e-9080-431e-b63a-b29d74edd886"
    },
    {
        "author": "白玉蟾",
        "paragraphs": [
            "螓首蛾眉天上人，不知何事到紅塵。",
            "神霄蘂笈今誰侍，紫府琪花不敢春。",
            "無夢去陪王母宴，前生多是紫虛身。",
            "寄言尋取蓬萊路，風送雙鸞上太旻。"
        ],
        "title": "贈紫華侍經周希清",
        "id": "85b5fbf5-3d30-46b8-b369-078d7d237514"
    },
    {
        "author": "白玉蟾",
        "paragraphs": [
            "金丹大藥妙無窮，一點丹頭內外紅。",
            "真汞真鉛纔入手，片時伏虎活擒龍。",
            "黄公聘入丁公舍，巽位吹噓九轉功。",
            "十月胎圓坎離外，紫雲飛出玉爐空。",
            "短褐包巾滿廛市，尋草燒茅烹藥柜。",
            "自己三黄及四神，誰知安竈烹爐意。",
            "紙襖麻衣要隠山，餐松飲水守饑寒。",
            "日魂月魄空呼吸，到底方知入道難。",
            "黑山山下鬼窟裏，背曲頭垂口流水。",
            "夢中夢見夢中人，幾時待得硫黄死。",
            "薄福癡人不斷淫，尾閭閉了採他陰。",
            "元精摇撼無牆壁，錯認黄泥喚作金。",
            "容成三峯學御女，採精吸血兼服乳。",
            "大道本來無陰陽，勞形著相徒自苦。",
            "叩齒吞精咽氣聲，轆轤空動髑髏形。",
            "妄將口鼻爲玄牝，謾說金精肘後盈。",
            "鼻頭閉息空畫餠，幾人日中逃得影。",
            "客風邪氣肚中鳴，安得長靈砂在鼎。",
            "參禪見性契真如，莫道無心便靠虛。",
            "悟了不行乾智慧，千崖萬壑涉程途。",
            "多少老儒學周易，豈知太極歸無極。",
            "忘形便欲任天真，只恐春歸草無力。",
            "明教專門事滅魔，七時功德便如何。",
            "不知清凈光明意，面色痿黄空自磨。",
            "胡氏陽山一果祖，九返莊嚴皆妄語。",
            "手執金環運三車，阿誰飛上金天去。",
            "更有持齋四果徒，九曲江頭下鐵符。",
            "乳香燒盡難成佛，精血元陽搬運枯。",
            "三千六百旁門術，開頂縮龜習定息。",
            "存想丹田煉五芽，吐故納新虛貴力。",
            "禮塔焚香誦藏經，更能拜斗與瞻星。",
            "吞符飲水專持咒，恁地如何得道成。",
            "注想按摩八段錦，嘻呵六字拘興寢。",
            "若要還精補腦時，除非一盞醍醐飲。",
            "雙眼遥思運頂門，戲言日月照崑崙。",
            "那堪又見圓光現，便指天尊與世尊。",
            "眼本無光人妄想，耳本無聲那得響。",
            "上有大淵下泓池，妄指中黄忍肚饑。",
            "空按周天行封數，幾能識得真龍虎。",
            "若識真龍真虎人，了得向上一條路。",
            "暗把簞瓢服小便，吐吞涎唾作珠圓。",
            "鼻頭流出兩條涕，便敢呼爲玉筯仙。",
            "說盡存三守一底，九年煉丹思想裏。",
            "忘却家珍向外尋，百年做箇陰靈鬼。",
            "天門枸杞與黄精，豆杏薑椒白茯苓。",
            "未委地仙成也未，皮焦肉腐可憐生。",
            "齋醮關宣歌梵曲，分環破券受科錄。",
            "不識天心兩字真，口會三光符水熟。",
            "袖中雷印嚇山精，手把楊枝學隠形。",
            "此心本是通神藏，一念差時萬狀生。",
            "此身身外皆隠物，此心心外皆妖術。",
            "身裏真心心裏身，不在中間內外出。",
            "這些金液大還丹，自從元谷至泥丸。",
            "抽添七返無多事，草木無心天地閑。",
            "真根真蒂結真酥，真鼎真壇真藥爐。",
            "陽日起頭陰日積，分明陽火與陰符。",
            "半畝丹田種金粟，一朵靈芝香馥鬰。",
            "鐵牛哮吼入綿厨，木馬奔馳跳金屋。",
            "乾坤二八結丹砂，滿鼎溶溶白雪花。",
            "提住龜蛇歸兩手，山中玉兔化金鴉。",
            "還丹有訣知音少，汞龍鉛虎憑火候。",
            "三千刻內結嬰兒，調和溫養終無漏。",
            "遍體渾如一片瓊，寒蟾光照玉壺冰。",
            "頂門夜半雷聲吼，匝地清風神鬼驚。",
            "天上人間真妙訣，誰敢天機私漏泄。",
            "須是英雄大丈夫，了然胸中無一物。",
            "一陽纔動大丹成，片餉工夫造化靈。",
            "祇恐南宮錄姓名，醉騎白鶴朝上清。"
        ],
        "title": "萬法歸一歌",
        "id": "c6603eef-8466-4fec-a6d7-80554b725288"
    },
    {
        "author": "白玉蟾",
        "paragraphs": [
            "天下武夷兮第一山溪，昇真有洞兮大王天柱交相齊。",
            "不知何年中秋兮玉帝賜宴會曾孫，幔亭結雲霞兮綵橋跨虹霓。",
            "欲訪仙蹟兮搜剔地靈，遡洄乘舟兮陟險杖藜。",
            "身輕欲生羽翰兮捫煙蘿而躡天梯，下視人境杳邈兮但見亂峯參錯相高低。",
            "龍洞通天池兮巖鶴舞雙翎，鐵骨藏玉匣兮玉蛻和香泥。",
            "月浸觀音石兮恍有金身現普陀，風號玉女峯兮疑是湘江虞妃啼。",
            "仙館學堂兮聞書聲，丹爐茶竈兮曉煙迷。",
            "船架半壑兮使星會泛河漢歸，機留古洞兮天孫去作牽牛妻。",
            "棋盤開巖石兮釣臺瞰晴川，巖有虎嘯兮窠有金雞棲。",
            "獅子伏巖兮耀日氣猶鮮，仙羊化石兮眠雲青草萋。",
            "大小藏藴靈異兮下有龍湫水泠泠，一線天通九有兮旁有風洞凉凄凄。",
            "翰墨羅列兮因之生興，廩石高貯兮可以忘饑。",
            "紅塵迥絕兮山中發蘭桂，神仙何許兮雲間聞犬雞。",
            "茶洞幽窅兮懸崖飛瀑布，桃源深邃兮沿流得徑蹊。",
            "有人卜居大隠屏兮學宗周孔事鹽虀，但見此心止止兮煉成大藥服刀圭。",
            "武夷君去後兮有十三仙之同時，代不乏人之兮仙階陸續躋。",
            "或尸解兮隻履歸去，或飛昇兮鐵笛長嘶。",
            "以今視昔兮吳李可接踵，不須懷古兮感慨而愴悽。",
            "作詩勉同志兮欲倩仙掌摩丹崖，我醉揮椽筆兮大書特書而留題。"
        ],
        "title": "武夷歌",
        "id": "341c34ba-c887-4167-ac88-d2c2a9fabacc"
    },
    {
        "author": "白玉蟾",
        "paragraphs": [
            "烏兔乾坤鼎，龜蛇復姤壇。",
            "世間無事客，心內大還丹。",
            "白虎水中吼，青龍火裏蟠。",
            "汞鉛泥蘂艷，金木雪花寒。",
            "離坎非心腎，東西不肺肝。",
            "三旬窮七返，九轉出泥丸。"
        ],
        "title": "金液大還丹",
        "id": "9645a96f-fd94-4106-8561-32d9658c871c"
    },
    {
        "author": "白玉蟾",
        "paragraphs": [
            "淡月籠蒼松，清流蘸脩竹。",
            "水深蟾不設，長伴道人宿。"
        ],
        "title": "題桐柏觀",
        "id": "609e3aac-dca1-4e37-8278-b6d72025cb64"
    },
    {
        "author": "白玉蟾",
        "paragraphs": [
            "買得螺江一葉舟，功名如蠟何休休。",
            "我無曳尾乞憐態，早作灰心不仕謀。",
            "已學漆園耕白兆，甘爲關令候青牛。",
            "刀圭底事憑誰會，明月清風爲點頭。"
        ],
        "title": "贈天慶觀",
        "id": "fa3d9750-04e6-4999-8a89-531e9df88417"
    },
    {
        "author": "白玉蟾",
        "paragraphs": [
            "南來一劍住三山，分得平生風月懽。",
            "雖宰旌陽應施藥，本求勾漏爲脩丹。",
            "蒙莊且慕漆園祿，李老嘗爲柱下官。",
            "我視榮華真慣見，何如早煉碧琅玕。"
        ],
        "title": "題嶽祠",
        "id": "46026cfa-6cba-4025-bba7-26d68e1f9264"
    },
    {
        "author": "白玉蟾",
        "paragraphs": [
            "身落天台古洞天，蒲團未暖又飄然。",
            "如何菴不瓊臺地，想是吾非桐柏仙。",
            "無復得餐三井水，未曾深結九峯緣。",
            "杖頭挑月下山去，空使寒猿嘯曉煙。"
        ],
        "title": "桐柏觀留別",
        "id": "0cc81a79-5184-4cc6-802c-9ba8b6044fd3"
    },
    {
        "author": "白玉蟾",
        "paragraphs": [
            "山腰石有千年潤，海眼泉無一日乾。",
            "天下蒼生望霖雨，不知龍在此中蟠。"
        ],
        "title": "龍井",
        "id": "5af0e6af-171a-4750-b574-9d04b76c87df"
    },
    {
        "author": "白玉蟾",
        "paragraphs": [
            "仙翁夜來扣林壑，約我明朝過南嶽。",
            "石壇對坐話松風，鶴唳一聲山月落。"
        ],
        "tags": [
            "衡山"
        ],
        "title": "題桐柏觀",
        "id": "003517e2-a59c-4115-8d8c-881e5b7c8ca7"
    },
    {
        "author": "白玉蟾",
        "paragraphs": [
            "有一明珠光爍爍，照破三千大千國。",
            "觀音菩薩正定心，釋迦如來大圓覺。",
            "或如春色媚山河，或似秋光爽巖壑。",
            "亦名九轉大還丹，謂之長生不死藥。",
            "步步華嚴妙宮殿，重重彌勒寶樓閣。",
            "牆壁瓦礫相渾融，水鳥樹林共寥廓。",
            "缺唇石女駕土牛，跛脚木人騎紙鶴。",
            "三業三毒雲去來，六根六塵月綽約。",
            "所以然者本體空，誰言何似當初莫。",
            "此珠價大實難酬，不許巧錐妄穿鑿。",
            "若要秘密大總持，只於寂滅中摸索。",
            "幾多衲子聽蟄雷，幾箇道人藏尺蠖。",
            "茫茫盡向珠外求，不知先天那一著。",
            "何須重注脚注脚，也不惡好呵兄弟。",
            "杜宇聲隨曉雨啼，海棠夜聽東風落。"
        ],
        "title": "西林入室歌",
        "id": "928fc975-7b63-46f2-9d6e-d27365ace162"
    },
    {
        "author": "白玉蟾",
        "paragraphs": [
            "攢簇乾坤造化來，手摶日月煉成灰。",
            "金公無言姹女死，黄婆不老猶懷胎。",
            "鉛爐慢養真金液，土釜先乾活水銀。",
            "汞心煉神亦龍性，鉛身凝氣白虎命。",
            "內外渾無一點陰，萬象光中玉清鏡。"
        ],
        "title": "金丹火候訣",
        "id": "764e749c-ffc4-4a3a-8773-d3a7f6545004"
    },
    {
        "author": "白玉蟾",
        "paragraphs": [
            "離府龍飛，坎宮虎躍。",
            "金木混融，水火擊搏。",
            "刑德主寶，浮沉清濁。",
            "一百日胎，二八兩藥。",
            "白雪虛無，黄芽圓覺。",
            "烏兔夫妻，龜蛇根萼。",
            "朱砂不動，水銀無著。",
            "鉛鼎純乾，紫霄雲約。"
        ],
        "title": "金丹大藥訣",
        "id": "4f47562e-3c14-4fa3-92e4-8b5d8d669d8d"
    },
    {
        "author": "白玉蟾",
        "paragraphs": [
            "玉殿朝回夜已深，三千世界靜沉沉。",
            "微微花雨粘琪樹，浩浩天風動寶林。",
            "煙鎖崑崙山上頂，月明娑竭海中心。",
            "步虛聲斷一回首，十二樓臺何處尋。"
        ],
        "title": "步虛",
        "id": "14e99e4a-9409-400f-bb60-b085a3d26fdf"
    },
    {
        "author": "白玉蟾",
        "paragraphs": [
            "廬阜新蘭若，龍天古道場。",
            "殿粧金彩煥，佛放白毫光。",
            "竹長真如翠，花開般若香。",
            "禪波風浩浩，慈陰日穰穰。",
            "鼻祖共毫老，中興乃谷堂。",
            "僧勤今繼志，萬載一爐香。"
        ],
        "title": "題福海院",
        "id": "e5e2d58a-3142-4bed-8704-66eaec1a35d4"
    },
    {
        "author": "白玉蟾",
        "paragraphs": [
            "洞門深鎖綠煙寒，來享浮生半日閑。",
            "城北城南無老樹，橫吹鐵笛過廬山。"
        ],
        "tags": [
            "庐山"
        ],
        "title": "番陽旅寓留題",
        "id": "2ffbb9d8-9181-4e45-b33f-19e69dc9317f"
    },
    {
        "author": "白玉蟾",
        "paragraphs": [
            "城中厭雨過清和，偶出西郊野興多。",
            "蠶簇趁晴方摘繭，麥場經潤欲生蛾。"
        ],
        "title": "初夏",
        "id": "eda9f36c-29b6-4a11-95ad-f94d42f88e02"
    },
    {
        "author": "白玉蟾",
        "paragraphs": [
            "東風吹散梅梢雪，一夜挽回天下春。",
            "從此陽春應有脚，百花富貴草精神。"
        ],
        "title": "立春",
        "id": "8c77fc6e-3251-41d0-a905-764a52f0184a"
    },
    {
        "author": "白玉蟾",
        "paragraphs": [
            "雲水一生無別好，琴心三疊有誰知。",
            "今宵松殿相期會，彈到西山月落時。"
        ],
        "title": "琴",
        "id": "eeb64706-a07d-4e7d-8100-cdfb66d65ce4"
    },
    {
        "author": "白玉蟾",
        "paragraphs": [
            "新巢故園兩依依，似與春花秋葉期。",
            "雨過池塘得泥跡，日高臺榭卷簾遲。",
            "秋千節後初相見，祓禊人歸有所思。",
            "雙侶多情擬憑仗，小箋封就碧雲詩。"
        ],
        "title": "燕",
        "id": "89296669-cecd-4957-b5ad-4057605f312a"
    },
    {
        "author": "白玉蟾",
        "paragraphs": [
            "幾是霜翎巢白草，數行雲足篆青冥。",
            "方將寄字來苕霅，莫便翻身過洞庭。"
        ],
        "tags": [
            "洞庭湖"
        ],
        "title": "鴈陣",
        "id": "7a5d797c-68e6-46e4-ba92-94a58da5d995"
    },
    {
        "author": "白玉蟾",
        "paragraphs": [
            "洞霄大滌扈神京，玉珮金璫會百靈。",
            "天柱一尖凌碧落，雲關九鎖疊蒼屏。",
            "前峯後峯煙漠漠，東洞西洞風泠泠。",
            "見說坡仙詩墨在，約君同坐翠蛟亭。"
        ],
        "title": "演教堂",
        "id": "268c7ab3-ff37-4aca-b82a-5eda423f94ae"
    },
    {
        "author": "白玉蟾",
        "paragraphs": [
            "帆腹膨脝飽北風，一彈指頃萬山空。",
            "天垂九馬層雲外，人在孤鴻過影中。",
            "夙世曾遊銀世界，飛精復謁水精宮。",
            "湖神波吏須相識，吾在神霄舊有功。"
        ],
        "tags": [
            "洞庭湖"
        ],
        "title": "洞庭",
        "id": "c26d3115-4d56-4a6c-9e20-9b41bbaac307"
    },
    {
        "author": "白玉蟾",
        "paragraphs": [
            "吾師有道貌，山水箇中人。",
            "無著故無累，是清還是真。",
            "煙霞供笑詠，泉石瀹精神。",
            "何日分峯隠，誅茅願卜鄰。"
        ],
        "title": "贈沖虛鄒道士",
        "id": "0e6d294e-8376-4ace-be5f-caf5d1c58bb9"
    },
    {
        "author": "白玉蟾",
        "paragraphs": [
            "天上真珠直下垂，更無鉤箔惹塵埃。",
            "青鸞白鶴從教入，紫詔黄封不用來。",
            "夜月祇爲蘇鄺照，晚風端與葛黄開。",
            "縱饒展掛長千尺，莫掩羅浮紫翠堆。"
        ],
        "title": "次水簾洞韻",
        "id": "a4f9f72c-a642-459c-ae4d-72be84170f6c"
    },
    {
        "author": "白玉蟾",
        "paragraphs": [
            "飛雲頂上閣闌干，夜半南溟出玉盤。",
            "捲起水簾三百尺，松風吹度鐵橋寒。"
        ],
        "title": "飛雲頂",
        "id": "218bc684-caf3-4d97-ad17-7eb5b2ffb9ad"
    },
    {
        "author": "白玉蟾",
        "paragraphs": [
            "紫霄飛步謁瓊樓，回首人間祇一周。",
            "雲繞崑崙山上起，月沉娑竭水中浮。",
            "香煙欲斷歸來早，羽駕相迎未敢留。",
            "盡洗塵緣知熟路，瑶池花木未應秋。"
        ],
        "title": "羅浮歌朝斗回作",
        "id": "95a8aec5-a534-444c-abb1-2cb72aa1ddd5"
    },
    {
        "author": "白玉蟾",
        "paragraphs": [
            "羅浮山中春晝長，風吹蘭花滿面香。",
            "博山香斷一欹枕，飛神直到玉帝旁。",
            "火鈴將軍同直舍，忽覺羽衣驚羽駕。",
            "三千神女笑回眸，整裾端簡龍墀下。",
            "奏言臣昔因饕酒，醉墮紅塵如此久。",
            "袖藏一卷玉雷書，進前再拜重稽首。",
            "今朝天開九虎關，乃將見帝玉槃顔。",
            "令臣奏畢速回首，下界一去思帝難。",
            "此時侍仙小黄散，手執金書貼玉版。",
            "精神縹緲素光中，不覺瓊文照心眼。",
            "於中最妙何所言，青霞命下龍臺昏。",
            "脚撥南辰開地脈，掌翻北斗透天門。",
            "香煙未滅烏雲走，風驅火豬逐鐵狗。",
            "紫童飛出碧霄中，劍光祇見雷聲吼。",
            "夢回無人可與言，一嘯天地陰晴分。"
        ],
        "title": "青華吟",
        "id": "60e649f7-c5c1-4446-ba87-ca109cb06b14"
    },
    {
        "author": "白玉蟾",
        "paragraphs": [
            "因訪翟仙傍柳隈，不堪風景把人推。",
            "松杉十丈入斤斧，夏屋數間俱劫灰。",
            "道士潛心隠丹竈，兒童勸我舉霞杯。",
            "誰知自有長生訣，獨步白雲歸去來。"
        ],
        "title": "桃源祠",
        "id": "953cf2f9-6f3c-4bf6-9123-d60b46f03f0a"
    },
    {
        "author": "白玉蟾",
        "paragraphs": [
            "琅庭珍館一何清，四壁如銀窗更明。",
            "雨餘草色欺苔色，風送松聲雜澗聲。",
            "芍藥花開今四月，杜鵑啼恨到三更。",
            "我來暫息白鶴觀，憶著故人劉混成。",
            "松殿空遺金鳳舞，芝田不見鐵牛耕。",
            "雲迷古洞虎狼吼，煙鎖平林鳥雀驚。",
            "日暮山屏增紫翠，曉來天籟自簫笙。",
            "杖頭挑月過山北，要趁如今幾日晴。"
        ],
        "title": "白鶴觀",
        "id": "e997fafc-7425-4139-93fc-5a9209e57501"
    },
    {
        "author": "白玉蟾",
        "paragraphs": [
            "緣溪深入桃花塢，紫霞隠隠幽禽語。",
            "九層峭壁剗春空，三級鳴泉飛暮雨。",
            "落日銜山紅影濕，冷雲抱石蒼崖古。",
            "激回澗底散冰花，噴上松梢雪飄縷。",
            "點點濺濕嫦娥衣，潭潭下有扶桑府。",
            "朝來似展朝天带，夜半如聞搗藥杵。",
            "寒入山骨吼千雷，派出銀河轟萬鼓。",
            "廣寒殿上銀蟾飛，水晶宮中玉龍舞。",
            "瓊英斧碎非月老，瀑布天成非織女。",
            "初疑魚鼈謁龍門，復恐星辰會牛渚。",
            "欲尋當下點額蛟，但見天上拖腸鼠。",
            "溶溶浸此一潭霜，滴滴結凍千歲乳。",
            "月照神珠灑翠麟，風吹天粟沾蒼虎。",
            "瑶虹界碧翻地軸，鐵馬盤渦捲天宇。",
            "谷草凝煙色凈明，野猿悲露聲清苦。",
            "綠苔鎖逕阻清遊，白鶴凌霄喚沖舉。",
            "紫元景曜神府君，仙靈詠其洞天主。",
            "畫屏幻出金芙蓉，仙杯琢就石鸚鵡。",
            "當時此地蔡尋真，青鸞一去今何許。",
            "錦閣憑空銀海寒，宸書麗天丹鳳翥。",
            "竹爐燒起紫旃檀，古琴嗚咽鳴中呂。",
            "曲罷蕭蕭天籟動，長笑一聲朝帝所。"
        ],
        "title": "三級泉",
        "id": "368ee4ce-e885-44f3-b851-9eecb9a25823"
    },
    {
        "author": "白玉蟾",
        "paragraphs": [
            "酒惡頻頻嗅素馨，滿天風雨晚凉生。",
            "巖花亂落無一點，谷鳥時聞啼數聲。"
        ],
        "title": "山中偶成  其一",
        "id": "8c9d2624-25ea-42ef-9bca-9ab4c89b8fe7"
    },
    {
        "author": "白玉蟾",
        "paragraphs": [
            "長日扃門坐小亭，松陰竹影自清清。",
            "山翁莫問吾名姓，天上星辰地下行。"
        ],
        "title": "山中偶成  其二",
        "id": "e03923fb-b5c3-48e9-9258-6ac798b95d61"
    },
    {
        "author": "白玉蟾",
        "paragraphs": [
            "宋時松竹晉時苔，路轉山迴洞戶開。",
            "流水也知塵世雜，依然流向此山來。"
        ],
        "title": "七女峰",
        "id": "74915466-52e1-425e-ba9a-7e30ef4bd8df"
    },
    {
        "author": "白玉蟾",
        "paragraphs": [
            "檣烏啼罷紙灰飛，神去神來人不知。",
            "惟有金沙堆下水，東西南北任風吹。"
        ],
        "tags": [
            "洞庭湖"
        ],
        "title": "洞庭廟",
        "id": "27ae6653-048d-419c-b388-ea2a7e635c0b"
    },
    {
        "author": "白玉蟾",
        "paragraphs": [
            "一片嵯峨墮碧空，嶔崎歷落最玲瓏。",
            "從教把翫真堪醉，疑自當年栗里中。"
        ],
        "title": "畫石二首  其一",
        "id": "05620bae-379e-48af-bca3-82900404c3ae"
    },
    {
        "author": "白玉蟾",
        "paragraphs": [
            "直作壺中九華看，碧于簪玉小于拳。",
            "好藏莫便令人見，恐有癡情似米顛。"
        ],
        "title": "畫石二首  其二",
        "id": "46ebb4b2-ac1b-4c9a-a00e-7b4fd78d511d"
    },
    {
        "author": "白玉蟾",
        "paragraphs": [
            "月冷松寒露滿襟，天容紺碧鶴聲沉。",
            "夜深獨把闌干拍，只有長江識此心。"
        ],
        "tags": [
            "长江"
        ],
        "title": "詩一首",
        "id": "0f64bbb1-52ec-4d47-b3ae-8adf6c806949"
    },
    {
        "author": "白玉蟾",
        "paragraphs": [
            "鳳去臺空事尚存，晨鐘暮鼓換罏薰。",
            "魚龍吞吐四海水，鸞鶴歌嘯三天雲。",
            "花覺月寒春又老，沙知潮落夜將分。",
            "紫霞真人去路杳，步虛一聲聞不聞。"
        ],
        "title": "鳳凰臺",
        "id": "1a1d9cfa-e9d1-44b9-a121-10a290b16a00"
    },
    {
        "author": "黄春伯",
        "paragraphs": [
            "無正文。"
        ],
        "title": "旴江舟中聯句",
        "id": "147b39e8-cbf6-4c7b-86b8-8235157ce171"
    },
    {
        "author": "黄春伯",
        "paragraphs": [
            "無正文。"
        ],
        "title": "南臺舟中聯句",
        "id": "5feda1bc-7729-4c45-bf7b-020013fde50a"
    },
    {
        "author": "黄春伯",
        "paragraphs": [
            "無正文。"
        ],
        "title": "疎山舟中聯句",
        "id": "560bc12a-a059-40fe-8ff9-a13d1d34ddd7"
    },
    {
        "author": "黄春伯",
        "paragraphs": [
            "無正文。"
        ],
        "title": "泊舟浮石寺前有善士百餘輩拜迎因聯句于水濱民居之壁",
        "id": "a97e9a27-7c46-4af2-8f66-3ee0a584e610"
    },
    {
        "author": "黄春伯",
        "paragraphs": [
            "無正文。"
        ],
        "title": "戲聯食𩻣體取其骨糜肉化之義",
        "id": "9b65ff66-e1dc-434d-a322-fc00eb6f79bc"
    },
    {
        "author": "黄春伯",
        "paragraphs": [
            "無正文。"
        ],
        "title": "戲聯仄字體",
        "id": "8393b069-9d33-4fbf-b7da-9dabdcd858c4"
    },
    {
        "author": "黄春伯",
        "paragraphs": [
            "無正文。"
        ],
        "title": "戲聯平字體",
        "id": "6d55a08f-8401-4c6f-a15a-bc7a495c09d9"
    },
    {
        "author": "黄春伯",
        "paragraphs": [
            "無正文。"
        ],
        "title": "戲聯疊韻體",
        "id": "7cc47c20-74b3-47de-af3e-6c273e1d3ca7"
    },
    {
        "author": "黄春伯",
        "paragraphs": [
            "無正文。"
        ],
        "title": "戲聯回文體",
        "id": "9d2ac32e-2433-4e5c-9256-9e76fe0d6f44"
    },
    {
        "author": "黄春伯",
        "paragraphs": [
            "怪訪怪，怪不在。",
            "茅君山，來相待。"
        ],
        "title": "訪白玉蟾值其出題壁",
        "id": "f2344396-78ed-4d7d-bc48-3eb17c00641e"
    },
    {
        "author": "黄春伯",
        "paragraphs": [
            "半篙春水一蓑烟，抱月懷中枕斗眠。",
            "說與時人休問我，英雄回首即神仙。"
        ],
        "title": "絕句",
        "id": "99867325-e778-4125-90ad-3be61efdc69c"
    },
    {
        "author": "王樅",
        "paragraphs": [
            "無正文。"
        ],
        "title": "冬日同白玉蟾聯句",
        "id": "5ad86e8a-8367-4724-ad8c-ab258b2df768"
    },
    {
        "author": "王樅",
        "paragraphs": [
            "無正文。"
        ],
        "title": "燈花聯句",
        "id": "c6dcd083-e02c-4029-b047-cff6f11c8e00"
    },
    {
        "author": "王樅",
        "paragraphs": [
            "無正文。"
        ],
        "title": "雪窗聯句",
        "id": "42c1d0ce-94ac-4a72-974c-4455e1e405ec"
    },
    {
        "author": "張雲友",
        "paragraphs": [
            "無正文。"
        ],
        "title": "燈花聯句",
        "id": "f2b41ef3-f7fc-49df-9b3e-34e01d44445d"
    },
    {
        "author": "張雲友",
        "paragraphs": [
            "無正文。"
        ],
        "title": "雪窗聯句",
        "id": "080bfcf0-bf9d-424e-a50f-8ab975c3aca7"
    },
    {
        "author": "劉希古",
        "paragraphs": [
            "無正文。"
        ],
        "title": "燈花聯句",
        "id": "4556f4ba-3806-4f48-ba4d-fb498dff8480"
    },
    {
        "author": "劉希古",
        "paragraphs": [
            "無正文。"
        ],
        "title": "雪窗聯句",
        "id": "bcd05382-8d32-43de-9fd2-0dbd65126f21"
    },
    {
        "author": "謝紫壺",
        "paragraphs": [
            "無正文。"
        ],
        "title": "道中與白玉蟾聯句",
        "id": "85b4871c-1895-4dd5-9c6f-08a3d66cd0fd"
    },
    {
        "author": "黎盤雲",
        "paragraphs": [
            "無正文。"
        ],
        "title": "櫂歌聯句",
        "id": "d9e54dc5-e4f3-489e-8cbd-5a70c8f7cd35"
    },
    {
        "author": "黎盤雲",
        "paragraphs": [
            "無正文。"
        ],
        "title": "夜船與白玉蟾聯句回文",
        "id": "aa65fa25-e0cf-4528-a41e-88da0c32b710"
    },
    {
        "author": "釋心月",
        "paragraphs": [
            "寰中天子勑，塞外將軍令。",
            "佛祖出頭，也須乞命。",
            "今日合作麽生，將逐符行。"
        ],
        "title": "偈頌一百五十首  其一",
        "id": "1b86ecfd-d85e-4c3b-aedb-199648f53ce0"
    },
    {
        "author": "釋心月",
        "paragraphs": [
            "披牯牛皮，輥瞎馿隊。",
            "带水拖泥，東倒西㹠。",
            "黄梅七百無人會。"
        ],
        "title": "偈頌一百五十首  其二",
        "id": "2e83f214-44a3-4924-9a59-e2b34dfc0ef6"
    },
    {
        "author": "釋心月",
        "paragraphs": [
            "元正啟祚，萬物咸新。",
            "山形拄丈子，只麽黑鱗皴，時來也解笑翻身。",
            "倒腹傾腸爲君說，唱歌須是帝鄉人。"
        ],
        "title": "偈頌一百五十首  其三",
        "id": "5bf5097a-05b9-46c5-86ad-49839536b745"
    },
    {
        "author": "釋心月",
        "paragraphs": [
            "忌口自然諸病減，多情未免有時勞。",
            "貧居動便成違順，只得清閑一味高。"
        ],
        "title": "偈頌一百五十首  其四",
        "id": "f5371d9b-10a7-4025-bfc0-eb81b6711125"
    },
    {
        "author": "釋心月",
        "paragraphs": [
            "連城之璧本無瑕，何事生來便撒沙。",
            "跛脚阿師知落處，好冤家有惡冤家。"
        ],
        "title": "偈頌一百五十首  其五",
        "id": "f93576bc-ef90-401e-ac87-dbdb73a6e935"
    },
    {
        "author": "釋心月",
        "paragraphs": [
            "金烏飛，玉兔走。",
            "目前事，看不透。",
            "十日前，五日後，誰敢咳嗽。"
        ],
        "title": "偈頌一百五十首  其六",
        "id": "7e2e2145-e9fd-4acf-b126-4ed49b65a482"
    },
    {
        "author": "釋心月",
        "paragraphs": [
            "無背面，有孔竅，轉相親，轉料掉。",
            "鳳臺平，石城小。",
            "日下孤燈，果然失照。"
        ],
        "title": "偈頌一百五十首  其七",
        "id": "57d89882-f63b-4d7a-a9c3-80f5061c4bcc"
    },
    {
        "author": "釋心月",
        "paragraphs": [
            "竺土大僊心，東西密相付。",
            "謹白參玄人，光陰莫虛度。"
        ],
        "title": "偈頌一百五十首  其八",
        "id": "f5ddad47-2683-4e29-9cf9-c2cca7aede69"
    },
    {
        "author": "釋心月",
        "paragraphs": [
            "與麽則易，不與麽則難。",
            "不與麽則易，與麽則難。",
            "金烏飛上玉欄干，眨上眉毛子細看。"
        ],
        "title": "偈頌一百五十首  其九",
        "id": "d27e2fb6-5117-4a20-8537-f6036ad9736e"
    },
    {
        "author": "釋心月",
        "paragraphs": [
            "上刀山，攀劍樹。",
            "雙暗雙明，裂開捻聚。",
            "倒跨楊岐三脚馿，踢斷巖頭末後句。",
            "誰是其人，目前薦取。"
        ],
        "title": "偈頌一百五十首  其一○",
        "id": "6f2a9b9a-db88-4e5b-8c41-feb7e6853a12"
    },
    {
        "author": "釋心月",
        "paragraphs": [
            "一即三，三即一。",
            "剩則不足，少則有餘。",
            "相續得去底，道將一句來。",
            "七十三，八十四。"
        ],
        "title": "偈頌一百五十首  其一一",
        "id": "1416fdc8-de13-43fa-bab7-d77c195f3023"
    },
    {
        "author": "釋心月",
        "paragraphs": [
            "一葉落，天下秋，布袋今朝又解頭。",
            "古路不曾生寸草，慈明何事過汾州。"
        ],
        "title": "偈頌一百五十首  其一二",
        "id": "24eb6241-419e-40b5-800e-5db1aad50371"
    },
    {
        "author": "釋心月",
        "paragraphs": [
            "夜寒錯認定盤星，金屑霏霏翳眼睛。",
            "教壞平人至今日，惺惺剗地不惺惺。"
        ],
        "title": "偈頌一百五十首  其一三",
        "id": "ea0e94d1-a664-456f-8ab8-e7a3dfd6d53a"
    },
    {
        "author": "釋心月",
        "paragraphs": [
            "頻頻喚汝不歸家，貪向門前撮土沙。",
            "每到年年三月裏，滿城開盡牡丹花。"
        ],
        "title": "偈頌一百五十首  其一四",
        "id": "758aa656-f079-476a-9347-14f0b8fb758f"
    },
    {
        "author": "釋心月",
        "paragraphs": [
            "九旬禁足，三月護生。",
            "護生須殺，禁足須行。",
            "雲收天迥，雨過山青。",
            "出門句裏入門句，鼻直眼橫眉亦橫。"
        ],
        "title": "偈頌一百五十首  其一五",
        "id": "ee2a6985-2e92-4dd1-8207-eaf9a3b05d11"
    },
    {
        "author": "釋心月",
        "paragraphs": [
            "一夏三箇月，已過兩箇月。",
            "子細好生觀，只餘一箇月。",
            "說與林下人，莫空度歲月。"
        ],
        "title": "偈頌一百五十首  其一六",
        "id": "e97a9693-2033-4029-aad3-4c31947c5678"
    },
    {
        "author": "釋心月",
        "paragraphs": [
            "一九二九，百拙千醜。",
            "昨日今朝，地迥天寥。",
            "少林門下客，立處雪齊腰，千載令人恨不消。"
        ],
        "title": "偈頌一百五十首  其一七",
        "id": "57c5eb36-4ffa-4869-a358-8449c62f7eed"
    },
    {
        "author": "釋心月",
        "paragraphs": [
            "打圓相，女人拜。",
            "老楊岐，偏捏怪，依稀兔子喫牛奶。",
            "今日薰香瀹盞茶，豈是貧人思舊債。"
        ],
        "title": "偈頌一百五十首  其一八",
        "id": "553428a1-5c29-412a-a91f-622b15ab3a5a"
    },
    {
        "author": "釋心月",
        "paragraphs": [
            "一夜春風浩浩，拂盡千花百草。",
            "十二危樓一倚欄，珊瑚枝頭日杲杲。"
        ],
        "title": "偈頌一百五十首  其一九",
        "id": "c4e3e9c0-08a6-4059-99f8-dbf84a2846a8"
    },
    {
        "author": "釋心月",
        "paragraphs": [
            "拄杖子，無規繩，有準則。",
            "長不得，短不得，恰好亦不得。"
        ],
        "title": "偈頌一百五十首  其二○",
        "id": "49be0762-b82a-416c-b4a8-549dc6419deb"
    },
    {
        "author": "釋心月",
        "paragraphs": [
            "得也與麽，未得也與麽。",
            "寒灰燒殺人，冷地不可卧。",
            "丹霞燒木佛，因甚院主眉鬚墮。"
        ],
        "title": "偈頌一百五十首  其二一",
        "id": "337c2d3e-5058-4673-b0cd-b9108deacae5"
    },
    {
        "author": "釋心月",
        "paragraphs": [
            "六陰剝，一陽復。",
            "寒谷交肩，春容可掬。",
            "少室山高難措足，斷絃須是鸞膠續。"
        ],
        "title": "偈頌一百五十首  其二二",
        "id": "3d1ddeb6-d061-4eda-a60d-c58de6e9cacd"
    },
    {
        "author": "釋心月",
        "paragraphs": [
            "閙中靜悄悄，靜中閙浩浩。",
            "側耳聽不聞，舉步行不到。",
            "沒誵訛，勿尋討。",
            "鴉作鴉鳴，鵲作鵲噪。"
        ],
        "title": "偈頌一百五十首  其二三",
        "id": "369e0a0a-28fc-4e72-847e-6c3e0c386726"
    },
    {
        "author": "釋心月",
        "paragraphs": [
            "至人無己，言猶在耳。",
            "萬法作本根，天地相終始。",
            "一占帝與九齡夢，三聽山呼萬歲聲。"
        ],
        "title": "偈頌一百五十首  其二四",
        "id": "8a7fa26d-c165-4651-b543-15ce3de602fb"
    },
    {
        "author": "釋心月",
        "paragraphs": [
            "九年面壁，有理難伸。",
            "三日耳聾，無辭可措。",
            "堪悲堪笑，自昔自今。",
            "盡道以心傳心，一向將錯就錯。",
            "年代深遠，疑案難稽。",
            "既然呷汁罪同，合與一狀領過。"
        ],
        "title": "偈頌一百五十首  其二五",
        "id": "0f289d4a-83a0-43df-888d-d4e06317b902"
    },
    {
        "author": "釋心月",
        "paragraphs": [
            "月不破五，歲不滿百。",
            "窄處放教寬，寬處捻教窄。",
            "如沖天之俊鷂，如當路之白額。",
            "敢有近傍者麽，骼。"
        ],
        "title": "偈頌一百五十首  其二六",
        "id": "c765f4c7-16fb-4474-a66d-44b784304f5e"
    },
    {
        "author": "釋心月",
        "paragraphs": [
            "九十日安居，二千年聖制。",
            "念念三世十方，步步十方三世。",
            "何如閙市裏保壽面目全露，肉案頭盤山自心密契。",
            "使府近有指揮，不許攀條援例。"
        ],
        "title": "偈頌一百五十首  其二七",
        "id": "da7a5f4e-9099-4da7-9e1c-bd531d3949d2"
    },
    {
        "author": "釋心月",
        "paragraphs": [
            "六月火邊坐，有眼無耳朶。",
            "鐵蛇鑽不入，鐵牛衝不破。"
        ],
        "title": "偈頌一百五十首  其二八",
        "id": "be633c58-c06e-4f50-b2aa-ffe28752d70d"
    },
    {
        "author": "釋心月",
        "paragraphs": [
            "散夏餘五日，那事穩也未。",
            "爭似長汀子，低頭打覺睡。",
            "不管你金烏東昇，玉兔西墜。",
            "生死到來，甚處回避。",
            "低聲低聲，牆壁有耳。"
        ],
        "title": "偈頌一百五十首  其二九",
        "id": "5e3e26d2-fd97-4e8e-8810-d482c83f6e82"
    },
    {
        "author": "釋心月",
        "paragraphs": [
            "古人底，今人底。",
            "道著道不著，一場沒巴鼻。",
            "象王回旋，師子遊戲，洎合扶不起。"
        ],
        "title": "偈頌一百五十首  其三○",
        "id": "bf0eae02-b4f0-4e3e-969f-ec33534fc6b9"
    },
    {
        "author": "釋心月",
        "paragraphs": [
            "去年今年，八月九月。",
            "一樹兩樹，丹桂離披。",
            "三枝四枝，黄花漏泄。",
            "於斯見面不相逢，於斯相逢復相別。",
            "老豐干心未歇，騎箇無齒大蟲，只管見人饒舌。",
            "阿呵呵，南北東西，一團生鐵。"
        ],
        "title": "偈頌一百五十首  其三一",
        "id": "c6be5b1c-38f5-4f4b-9232-46a518e06b4a"
    },
    {
        "author": "釋心月",
        "paragraphs": [
            "甌峰布鐵連陣，我曾長袖拂開。",
            "甌峰擲金剛圈，我曾鐵鞭擊碎。",
            "沒仇讎處起仇讎，無怨對中作怨對。",
            "今日何以報之，報之以此爲最。"
        ],
        "title": "偈頌一百五十首  其三二",
        "id": "553c40ef-2e6a-4afc-b723-66626e4d6c03"
    },
    {
        "author": "釋心月",
        "paragraphs": [
            "以大圓覺，爲我伽藍。",
            "過去諸佛罪不重科，見在菩薩理無曲斷。",
            "未來學人，咄，切忌草裏輥。"
        ],
        "title": "偈頌一百五十首  其三三",
        "id": "0c6b2112-5d14-465b-89ac-363e4e39e122"
    },
    {
        "author": "釋心月",
        "paragraphs": [
            "去年七月十五，去去留之不住。",
            "今年七月十五，住住推之不去。",
            "去也師子翻身，住也象王回顧。"
        ],
        "title": "偈頌一百五十首  其三四",
        "id": "10604481-e1c9-43ed-bc4f-eaf7a9282a54"
    },
    {
        "author": "釋心月",
        "paragraphs": [
            "混不得，類不齊，六爻宛轉見重離。",
            "夜深下視千山白，不是其中人不知。"
        ],
        "title": "偈頌一百五十首  其三五",
        "id": "244bb20c-c1c8-4891-a70f-327695e5c6fb"
    },
    {
        "author": "釋心月",
        "paragraphs": [
            "我有一言，徹根徹源。",
            "舉之不全，聽之不圓。",
            "擬問如何，蒼天蒼天。"
        ],
        "title": "偈頌一百五十首  其三六",
        "id": "5cc7ede4-0acc-419c-a85a-cfb4761adab5"
    },
    {
        "author": "釋心月",
        "paragraphs": [
            "我有一語，通今貫古。",
            "全主全賓，全規全矩。",
            "直下承當，未敢相許。"
        ],
        "title": "偈頌一百五十首  其三七",
        "id": "f13580aa-608f-4ecf-a53e-1ddd28d78947"
    },
    {
        "author": "釋心月",
        "paragraphs": [
            "我有一機，對面提持。",
            "石火莫及，電光罔追。"
        ],
        "title": "偈頌一百五十首  其三八",
        "id": "f5a7b481-e0b7-4294-9158-6e8885dd0e2c"
    },
    {
        "author": "釋心月",
        "paragraphs": [
            "我有一要，千差齊照。",
            "未曾拈花，不勞微笑。",
            "擬問如何，雲橫海嶠。"
        ],
        "title": "偈頌一百五十首  其三九",
        "id": "34821fa4-e99c-4ab8-b75b-9d82e25a3a87"
    },
    {
        "author": "釋心月",
        "paragraphs": [
            "我有一句，非默非語。",
            "日用見成，一時分付，依前罔措。"
        ],
        "title": "偈頌一百五十首  其四○",
        "id": "b0e805b2-b6c8-4d39-9536-15d8c7ff1731"
    },
    {
        "author": "釋心月",
        "paragraphs": [
            "跛跛挈挈，列列𦩘𦩘。",
            "跛跛挈挈處，匙挑不上。",
            "列列𦩘𦩘時，炎天散雪。",
            "十有二年，來住此地，楊岐家風，未曾漏泄。",
            "今漏泄，秤鎚元是一團鐵。"
        ],
        "title": "偈頌一百五十首  其四一",
        "id": "65705c8f-a6d2-4d54-ad2b-0dabc5e203e1"
    },
    {
        "author": "釋心月",
        "paragraphs": [
            "烹金之爐，鑄人之模，浄名一默。",
            "國師三呼，你諸人又向甚麽處摸索。"
        ],
        "title": "偈頌一百五十首  其四二",
        "id": "b474b729-0e82-42d8-9e2c-a147327c6b15"
    },
    {
        "author": "釋心月",
        "paragraphs": [
            "青山白雲，紅塵閙市，見成公案，理當即行。",
            "爲什麽不知有，公驗分明。"
        ],
        "title": "偈頌一百五十首  其四三",
        "id": "66196873-f4a5-4fad-9b2e-fe386d4cdb24"
    },
    {
        "author": "釋心月",
        "paragraphs": [
            "山遥海闊古蘭若，月白風清老比丘。",
            "萬象森羅總賓客，相逢莫不小低頭。"
        ],
        "title": "偈頌一百五十首  其四四",
        "id": "e8f8239c-9ff3-4fe3-bd92-064e99a20119"
    },
    {
        "author": "釋心月",
        "paragraphs": [
            "出得塵來又入塵，休論便重復便輕。",
            "試看門外清溪水，動靜由來一樣清。"
        ],
        "title": "偈頌一百五十首  其四五",
        "id": "1e428db9-9a2d-460f-895e-90157ea1b3f9"
    },
    {
        "author": "釋心月",
        "paragraphs": [
            "一番風雨送寒來，底事開爐爐未開。",
            "寄語參玄諸上士，冷湫湫處且相隈。"
        ],
        "title": "偈頌一百五十首  其四六",
        "id": "a9916c78-df7e-4140-921b-1c00762bc225"
    },
    {
        "author": "釋心月",
        "paragraphs": [
            "厨庫對僧堂，三門朝佛殿。",
            "南來與北來，一見一切見。"
        ],
        "title": "偈頌一百五十首  其四七",
        "id": "623f73b1-7305-4619-8b56-66e1545d8bbd"
    },
    {
        "author": "釋心月",
        "paragraphs": [
            "晝見日，夜見星，妙高山色青又青。",
            "便與麽去，不惟打失鼻孔，亦乃失却眼睛。",
            "且過在於何，黄河從源濁。"
        ],
        "title": "偈頌一百五十首  其四八",
        "id": "ad4909b4-7179-4d27-b427-80e43fd71719"
    },
    {
        "author": "釋心月",
        "paragraphs": [
            "甌阜山頭，龍蛇陣上，將頭不猛，累及三軍。",
            "自此江西湖南，便與麽去，吳山蜀水，紛紛紜紜。",
            "重城夜月，青山白雲，一度思君復恨君。"
        ],
        "tags": [
            "西湖"
        ],
        "title": "偈頌一百五十首  其四九",
        "id": "007471ea-6262-4413-9916-6322467f264d"
    },
    {
        "author": "釋心月",
        "paragraphs": [
            "赤心報國丈夫兒，進退存亡己自知。",
            "蓋世英雄寧畏死，一時忠勇更無誰。",
            "冶城夜月將軍墓，蔣岳春雲武帝祠。",
            "從此龍光山下寺，龜哥也著載豐碑。"
        ],
        "title": "偈頌一百五十首  其五○",
        "id": "ee05760f-372e-418e-a23f-58abfa5ba7fb"
    },
    {
        "author": "釋心月",
        "paragraphs": [
            "三月二十五，芳春餘幾許。",
            "一道平常心，顛言及倒語。",
            "謾道舉手摘楊花，那知漫空飛柳絮。",
            "趁流光，猛提取。",
            "喫粥了也，洗鉢盂去。"
        ],
        "title": "偈頌一百五十首  其五一",
        "id": "9655b228-0afe-45ef-8144-c8c89f3fcca3"
    },
    {
        "author": "釋心月",
        "paragraphs": [
            "不見一法在門外，平地無端自活埋。",
            "若是金毛師子子，急須移步入門來。"
        ],
        "title": "偈頌一百五十首  其五二",
        "id": "0e81fdf7-e2e8-4532-bc04-0319937617e1"
    },
    {
        "author": "釋心月",
        "paragraphs": [
            "禪禪萬萬千，眉插鬢，耳垂肩。",
            "千花影裏，百草頭顛。",
            "或時虛空裏釘橛，或時旱地上生蓮，引得寒山子笑掀天。",
            "吟得新詩一兩聯，足成三百篇。"
        ],
        "title": "偈頌一百五十首  其五三",
        "id": "83601c4f-0867-43e0-be59-075d29828d4c"
    },
    {
        "author": "釋心月",
        "paragraphs": [
            "青山爲家，白雲作戶。",
            "穩密田園，鴉飛不度。",
            "皷腹臺前一轉頭，不覺四月二十五。"
        ],
        "title": "偈頌一百五十首  其五四",
        "id": "9ca0faf6-fa57-412c-a726-449e144966ff"
    },
    {
        "author": "釋心月",
        "paragraphs": [
            "長安甚閙，我國晏然。",
            "古人一期酬對，不妨奇特。",
            "未有出身之路，喚什麽作我國。",
            "縱遇鋒刀常坦坦，假饒毒藥也閑閑。"
        ],
        "title": "偈頌一百五十首  其五五",
        "id": "781a2e4a-06ed-4a53-8b25-507c2e4d1b83"
    },
    {
        "author": "釋心月",
        "paragraphs": [
            "一句如鐵橛子，少室秤提不起，曹溪摇撼不動。",
            "有伎倆者一任左扶右持，無伎倆者不妨全體受用。",
            "巴蓬集壁，去天一尺。"
        ],
        "title": "偈頌一百五十首  其五六",
        "id": "73ca141e-338e-4161-815b-0881c044a067"
    },
    {
        "author": "釋心月",
        "paragraphs": [
            "鱗皴拄杖子，非長亦非短。",
            "東行西行處十分著力，歸家穩坐時一味不管。",
            "著力處是我同流，不管時吾之道伴。",
            "且道伴同流是一是二，見成公案。"
        ],
        "title": "偈頌一百五十首  其五七",
        "id": "ed31656c-fa48-462b-981a-ad6ccaa45f37"
    },
    {
        "author": "釋心月",
        "paragraphs": [
            "龍蟠虎踞，今古嶷然。",
            "楚水秦淮，滔滔無間。"
        ],
        "title": "偈頌一百五十首  其五八",
        "id": "945b69b6-e892-45ef-a7c1-de4f918a78b6"
    },
    {
        "author": "釋心月",
        "paragraphs": [
            "玉轉珠回著眼看，有相干處沒相干。",
            "只將此箇以爲主，一劍倚天星斗寒。"
        ],
        "title": "偈頌一百五十首  其五九",
        "id": "b8e94fde-5ea8-4220-98b9-6e8410ce0e92"
    },
    {
        "author": "釋心月",
        "paragraphs": [
            "進一步，退一步，钁頭钁底無回互。",
            "以一機，奪一機，沒便宜處討便宜。",
            "插鍬叉手田中事，是即擔泉带月歸。"
        ],
        "title": "偈頌一百五十首  其六○",
        "id": "90a6ba48-2b39-474e-b8ec-c6ea9d24cbb6"
    },
    {
        "author": "釋心月",
        "paragraphs": [
            "蜀山楚水，江北江南。",
            "步步穩密，念念相諳。",
            "前三三後三三，眨上眉毛早不堪。"
        ],
        "title": "偈頌一百五十首  其六一",
        "id": "50312096-43dd-4f29-a45b-d12efd981fe9"
    },
    {
        "author": "釋心月",
        "paragraphs": [
            "凜凜孤風藏不得，倒騎角虎出山來。",
            "大唐國裏人無數，糓酒糓糟喚不回。",
            "喚得回，笑容未動，牙爪先開。"
        ],
        "title": "偈頌一百五十首  其六二",
        "id": "941d6697-8791-4505-802a-993d87922d94"
    },
    {
        "author": "釋心月",
        "paragraphs": [
            "笑密庵巧，喜松源拙，掃臨濟喝，折德山棒。",
            "自謂不躡前脩，又道拋三放兩。",
            "自謂無法與人，又道開口不在舌頭上。"
        ],
        "title": "偈頌一百五十首  其六三",
        "id": "6b12a23d-65d8-42e6-bd3a-04a2cd6ed076"
    },
    {
        "author": "釋心月",
        "paragraphs": [
            "偃蹇蒼髯十萬本，參差翠玉數千竿。",
            "風敲月戶三秋冷，雨打茅堂六月寒。"
        ],
        "title": "偈頌一百五十首  其六四",
        "id": "4a891319-5b8e-499a-852e-6da949287804"
    },
    {
        "author": "釋心月",
        "paragraphs": [
            "德山一棒，臨濟一喝。",
            "家貧難辦素，事忙不及草。",
            "三千里外見誵訛，未免蝦跳不出斗。"
        ],
        "title": "偈頌一百五十首  其六五",
        "id": "c4f51488-be38-4686-a456-1dcfa4806a7e"
    },
    {
        "author": "釋心月",
        "paragraphs": [
            "結夏解夏，靈山舊制。",
            "鵝以瓶拘，魚以網繫。",
            "風雷變化在今時，霄漢振飛何更擬。"
        ],
        "title": "偈頌一百五十首  其六六",
        "id": "25f69fa8-1df0-471c-9887-c3d96094da31"
    },
    {
        "author": "釋心月",
        "paragraphs": [
            "羅籠得住，以此却不住。",
            "呼喚不回，以此却又回。",
            "且誵訛在什麽處，惱亂春風卒未休。"
        ],
        "title": "偈頌一百五十首  其六七",
        "id": "c4b06ad7-a21b-44b4-b3c7-22af1df0a033"
    },
    {
        "author": "釋心月",
        "paragraphs": [
            "曉披北山雲，暮宿北山雨。",
            "來爲北山人，須辨北山主。"
        ],
        "title": "偈頌一百五十首  其六八",
        "id": "d6c75eeb-c9f4-49ca-b366-865dfeefa9f8"
    },
    {
        "author": "釋心月",
        "paragraphs": [
            "是不是，非不非。",
            "交肩過，携手歸。",
            "南泉不出方丈，爲什麽在莊喫油糍。",
            "今兮昔兮同一時，知音知後更誰知。"
        ],
        "title": "偈頌一百五十首  其六九",
        "id": "3e8a8046-0534-40d3-9b6b-a5e2154e6f58"
    },
    {
        "author": "釋心月",
        "paragraphs": [
            "簷頭滴滴，分明歷歷。",
            "好片祖師心，無端已狼籍。"
        ],
        "title": "偈頌一百五十首  其七○",
        "id": "852628ae-d8f8-40bf-a300-0d16addbc5cf"
    },
    {
        "author": "釋心月",
        "paragraphs": [
            "道遠乎哉，觸事而真。",
            "聖遠乎哉，體之即神。",
            "百丈遭喝，三日耳聾。",
            "水潦被踏，起來大笑。",
            "何似一指頭禪，一生受用不盡。"
        ],
        "title": "偈頌一百五十首  其七一",
        "id": "9bf10063-89d9-464a-95d7-706723f773af"
    },
    {
        "author": "釋心月",
        "paragraphs": [
            "鍾阜龍盤，石城虎踞。",
            "牛首橫前，方山傍住。",
            "正傳閣上一觀，不覺雙眉陡聚，秦淮一带西流去。"
        ],
        "title": "偈頌一百五十首  其七二",
        "id": "a888ed26-a51e-4a6b-8c46-7710f5021bf6"
    },
    {
        "author": "釋心月",
        "paragraphs": [
            "廬陵米價沒高低，直下承當已是遲。",
            "多少牙人并販子，却來升合較毫釐。"
        ],
        "title": "偈頌一百五十首  其七三",
        "id": "f98b1bf1-d14d-4d73-b589-e7ee59ea0142"
    },
    {
        "author": "釋心月",
        "paragraphs": [
            "七佛已前只與麽，七佛之後亦復然。",
            "片雲生晚谷，孤鶴下遼天。"
        ],
        "title": "偈頌一百五十首  其七四",
        "id": "33e4af59-cc33-4fc5-874f-6e0b1335ea7f"
    },
    {
        "author": "釋心月",
        "paragraphs": [
            "沒誵訛處最誵訛，美玉無瑕貴切磋。",
            "幾度渾崙提不起，鼠肝蟲臂總由他。"
        ],
        "title": "偈頌一百五十首  其七五",
        "id": "b38b863e-a2c1-4cf4-b374-0642c4216aa5"
    },
    {
        "author": "釋心月",
        "paragraphs": [
            "十一十二，無處回避。",
            "十四十五，充塞寰宇。",
            "者邊那邊，或去或住。",
            "一箭上紅心，黄金如糞土。"
        ],
        "title": "偈頌一百五十首  其七六",
        "id": "7069da16-af74-4ff4-b559-1db7a727cca9"
    },
    {
        "author": "釋心月",
        "paragraphs": [
            "風磨湛湛真空體，雨洗如如法界身。",
            "大地山河并萬象，今朝與佛共生辰。"
        ],
        "title": "偈頌一百五十首  其七七",
        "id": "f06ca99b-d34e-4def-a45c-a089c686701d"
    },
    {
        "author": "釋心月",
        "paragraphs": [
            "說時默，默時說。",
            "處處投機，門門合轍，正是虛空裏釘橛。"
        ],
        "title": "偈頌一百五十首  其七八",
        "id": "61ff23f3-2bad-4a89-a9cb-153dd4c38c89"
    },
    {
        "author": "釋心月",
        "paragraphs": [
            "大厦非一木可支，巨舟須衆手可濟。",
            "衆手既集亦復同心，南北東西無往不利。"
        ],
        "title": "偈頌一百五十首  其七九",
        "id": "85f7b939-020e-4c22-b84e-16ecf60c3f73"
    },
    {
        "author": "釋心月",
        "paragraphs": [
            "久晴不雨則旱，旱固可憂。",
            "久雨不晴則澇，澇亦可憂。",
            "不旱不澇，尤爲可憂。",
            "不曾下得春時種，空向田頭望有秋。"
        ],
        "title": "偈頌一百五十首  其八○",
        "id": "2fc988a1-784a-433b-a7a6-baba04110c8a"
    },
    {
        "author": "釋心月",
        "paragraphs": [
            "犀牛扇子破多時，全暗全明。",
            "問著元來總不知，最爲親切。",
            "無限清風與頭角，成群作隊。",
            "盡同雲雨去難追，鼻繩在我手裏。"
        ],
        "title": "偈頌一百五十首  其八一",
        "id": "f4f2af7c-ddac-4f4c-ba17-6340470b95f5"
    },
    {
        "author": "釋心月",
        "paragraphs": [
            "四月十五，雲龍風虎。",
            "掃蕩欃槍，肅清寰宇。",
            "五月十五，松巒竹塢。",
            "明月作龕，白雲閉戶。",
            "即今六月十五，毒蛇橫古路。"
        ],
        "title": "偈頌一百五十首  其八二",
        "id": "70b9f0ec-a5eb-41a3-b45a-3f9e739f9725"
    },
    {
        "author": "釋心月",
        "paragraphs": [
            "山前田地誰爲主，喜見靈苗戰晚風。",
            "將謂年年求歲稔，由來歲歲願年豐。"
        ],
        "title": "偈頌一百五十首  其八三",
        "id": "01535cf9-ef31-40ac-b3ac-ebada54ce901"
    },
    {
        "author": "釋心月",
        "paragraphs": [
            "三種病二種光即不問，且如何是法身。",
            "不識廬山真面目，只緣身在此山中。"
        ],
        "tags": [
            "庐山"
        ],
        "title": "偈頌一百五十首  其八四",
        "id": "837cc813-742f-4151-a070-b17605e6cd17"
    },
    {
        "author": "釋心月",
        "paragraphs": [
            "密密綿綿細著工，從來此室不通風。",
            "庭前三尺齊腰雪，身在靄然和氣中。"
        ],
        "title": "偈頌一百五十首  其八五",
        "id": "9be0d71d-5312-4e08-9339-c78e65602d90"
    },
    {
        "author": "釋心月",
        "paragraphs": [
            "於食等者，於法亦等。",
            "於法等者，於食亦等。",
            "法食雙運，平等普熏。"
        ],
        "title": "偈頌一百五十首  其八六",
        "id": "ead32090-a4c0-4da9-a76a-8795cc8cb35a"
    },
    {
        "author": "釋心月",
        "paragraphs": [
            "風前敲落珊瑚枝，白玉鞭頭直下垂。",
            "要識香林家住處，水晶宮殿草離離。"
        ],
        "title": "偈頌一百五十首  其八七",
        "id": "bab1c648-fb9d-466b-b554-8f06c53eb482"
    },
    {
        "author": "釋心月",
        "paragraphs": [
            "我佛入深山，六載冷相守。",
            "中夜一舉頭，南辰對北斗。",
            "於此眼皮穿，一場成漏逗。",
            "普觀大地人，此事皆具有。",
            "至今二千年，公案宛如舊。",
            "不見趙州曾有言，修行變作不唧銜。"
        ],
        "title": "偈頌一百五十首  其八八",
        "id": "1333ee92-5b6a-4fd2-b3ad-6a75b704a1a7"
    },
    {
        "author": "釋心月",
        "paragraphs": [
            "直上覷，直下覷。",
            "七佛已前，閑家潑具。",
            "少室鐵牛，黄梅石女。"
        ],
        "title": "偈頌一百五十首  其八九",
        "id": "e1734de2-e2e9-4d13-8f0a-2b88212c7230"
    },
    {
        "author": "釋心月",
        "paragraphs": [
            "百丈下堂句，雲門顧鑒咦。",
            "進前叉手立，端的許誰知。"
        ],
        "title": "偈頌一百五十首  其九○",
        "id": "e12a3d99-b6ce-4b09-999f-38c2d3fd9454"
    },
    {
        "author": "釋心月",
        "paragraphs": [
            "法身向上法身邊，會得咸通無後先。",
            "一箇矬來一箇跛，擔爲一擔更無偏。"
        ],
        "title": "偈頌一百五十首  其九一",
        "id": "e3e48264-ea13-4dfa-892b-17bee7e0d9d4"
    },
    {
        "author": "釋心月",
        "paragraphs": [
            "平懷常實事同風，正在昏昏夢寐中。",
            "扶起脊梁重猛省，莫教蹉過五更鍾。"
        ],
        "title": "偈頌一百五十首  其九二",
        "id": "76e21451-cca2-4322-a7db-0526dcc2db76"
    },
    {
        "author": "釋心月",
        "paragraphs": [
            "一句子，有時坐斷乾坤籠罩今古，有時風高月冷海晏河清，有時變化晦明興雲致雨。",
            "今日總拋向面前，切不得世諦流布。"
        ],
        "title": "偈頌一百五十首  其九三",
        "id": "586457a6-b302-47af-bbca-c6f1b8594aa6"
    },
    {
        "author": "釋心月",
        "paragraphs": [
            "憑欄拭目舊山川，疊疊峰巒带曉煙。",
            "不是夢中論夢事，今朝正是普通年。"
        ],
        "title": "偈頌一百五十首  其九四",
        "id": "d3356bc6-c53e-4742-9965-b9943ad7e265"
    },
    {
        "author": "釋心月",
        "paragraphs": [
            "白髮垂垂一葉身，今年貧似去年貧。",
            "住山不與山爲主，水石煙雲也笑人。"
        ],
        "title": "偈頌一百五十首  其九五",
        "id": "5cba4160-0463-48c7-8a7e-82f7efe067b7"
    },
    {
        "author": "釋心月",
        "paragraphs": [
            "與麽也在我，不與麽也在我。",
            "明眼漢擔拄杖遶天下橫行，爲什麽透這些子不得。"
        ],
        "title": "偈頌一百五十首  其九六",
        "id": "8f9b1ae3-61eb-437e-9fdb-791264991c0e"
    },
    {
        "author": "釋心月",
        "paragraphs": [
            "二千年前，靈山付囑品。",
            "二千年後，吳地流通分。"
        ],
        "title": "偈頌一百五十首  其九七",
        "id": "54de586a-82ce-4434-8035-49ec0ffdf298"
    },
    {
        "author": "釋心月",
        "paragraphs": [
            "把手同歸者，琅琅笑語新。",
            "移身藏北斗，舉步入南辰。",
            "少室殘冬雪，武林三月春。",
            "轆轤千萬偈，頑石兩眉伸。"
        ],
        "title": "偈頌一百五十首  其九八",
        "id": "5d5125e4-c1d7-4d30-90ae-87ac2367f909"
    },
    {
        "author": "釋心月",
        "paragraphs": [
            "知之而行，見之而止，對面白雲千萬里。",
            "言中定旨，語外明宗，一重一重復一重。",
            "斯門寂寂無關鎖，清坐不知誰與同。"
        ],
        "title": "偈頌一百五十首  其九九",
        "id": "6f5dc676-6be0-426f-94c2-3772d74b2748"
    },
    {
        "author": "釋心月",
        "paragraphs": [
            "未出胞胎事已蹉，出胞胎後轉誵訛。",
            "韶陽拄杖頭邊眼，供佛燒香不在多。"
        ],
        "title": "偈頌一百五十首  其一○○",
        "id": "15b508e0-a395-47b9-b4cb-363ea3ba9106"
    },
    {
        "author": "釋心月",
        "paragraphs": [
            "天高地迥，海闊山遥。",
            "秋風襲衣，拄杖𨁝跳。"
        ],
        "title": "偈頌一百五十首  其一○一",
        "id": "104cf85b-8118-4dd3-b334-0c2eb3d9c00e"
    },
    {
        "author": "釋心月",
        "paragraphs": [
            "初三十一，上上大吉。",
            "中九下七，有口掛壁。",
            "雙林傅大士儒履道冠，蔣山梁寶公剪刀曲尺，笑倒生公臺畔石。"
        ],
        "title": "偈頌一百五十首  其一○二",
        "id": "96901d1e-c904-47b6-94a1-f228edc23301"
    },
    {
        "author": "釋心月",
        "paragraphs": [
            "有句無句，如藤倚樹。",
            "樹倒藤枯，毒蛇橫路。",
            "咄咄咄，縮頭去。"
        ],
        "title": "偈頌一百五十首  其一○三",
        "id": "2ac8ae83-93d4-4752-8301-f95a2b5daf50"
    },
    {
        "author": "釋心月",
        "paragraphs": [
            "諸佛機，祖師意。",
            "百草頭，雙眉底。",
            "不可得而一，不可得而二。",
            "趙州關即且置，雲門曲作麽生。",
            "一堂風冷淡，千古意分明。"
        ],
        "title": "偈頌一百五十首  其一○四",
        "id": "68088965-36d7-4271-9a43-af663b93c5e9"
    },
    {
        "author": "釋心月",
        "paragraphs": [
            "座已陞，衣已披，法作麽生說。",
            "但得雪消去，自然春到來。"
        ],
        "title": "偈頌一百五十首  其一○五",
        "id": "593a94a0-2f5a-4f73-8343-5cf9be3fa145"
    },
    {
        "author": "釋心月",
        "paragraphs": [
            "五九四十五，太陽開門戶。",
            "一點微雲何處來，散作人間三日雨。",
            "曉來忽推窗，所見非常處。",
            "白玉作樓臺，爛銀爲國土。",
            "鹽官王老師，歡喜無著處。",
            "拈起須彌槌，擊動虛空皷。",
            "清音聞遠近，雅韻貫今古。",
            "法眼和一通，聽之猶莽鹵。",
            "古人有言兮，千年田，八百主。"
        ],
        "title": "偈頌一百五十首  其一○六",
        "id": "486d055f-230a-411e-b54d-7a608848a7bb"
    },
    {
        "author": "釋心月",
        "paragraphs": [
            "最初機，末後句。",
            "有准繩，沒規矩。",
            "豈可錯承當，豈可錯分付。"
        ],
        "title": "偈頌一百五十首  其一○七",
        "id": "ffcf83ce-922b-4f5b-9cd3-c6f53473ac03"
    },
    {
        "author": "釋心月",
        "paragraphs": [
            "初五初十，鐵蛇鑽不入。",
            "有也莫將去，無也莫將來。",
            "南嶽自南嶽，天台自天台，那更峨嵋對五臺。"
        ],
        "tags": [
            "衡山"
        ],
        "title": "偈頌一百五十首  其一○八",
        "id": "6e7316f3-da55-487f-923b-828e2c2940cf"
    },
    {
        "author": "釋心月",
        "paragraphs": [
            "藥山休去，直得三十二相八十種好，一時現前。",
            "然雖如是，也好與一杓。"
        ],
        "title": "偈頌一百五十首  其一○九",
        "id": "00e0f664-09cc-4330-9160-54f891cc7cf1"
    },
    {
        "author": "釋心月",
        "paragraphs": [
            "虎丘家風，內空外空。",
            "十分富貴，十分貧窮。",
            "有時揚聲止響，有時詐啞佯聾，猶是平常小脫空。"
        ],
        "title": "偈頌一百五十首  其一一○",
        "id": "eeec87c8-2f05-445d-8833-4875861ce053"
    },
    {
        "author": "釋心月",
        "paragraphs": [
            "青山門外白雲飛，楊柳溪邊引客歸。",
            "莫怪坐來頻勸酒，自從別後見君稀。"
        ],
        "title": "偈頌一百五十首  其一一一",
        "id": "73f4dd76-aef6-4b16-9127-95ebbdaecbfb"
    },
    {
        "author": "釋心月",
        "paragraphs": [
            "敕書來自九重天，寶墨琳琅色尚鮮。",
            "移取巖間枯樹子，和根植向鷲峰巔。"
        ],
        "title": "偈頌一百五十首  其一一二",
        "id": "9070dbf9-8fc3-460b-b73d-2307f3cea82b"
    },
    {
        "author": "釋心月",
        "paragraphs": [
            "外息諸緣，心行無路。",
            "入得無門之門，猶較昔日三步。",
            "靈蹤不在猿啼處。"
        ],
        "title": "偈頌一百五十首  其一一三",
        "id": "375b618d-052a-4854-9d40-9675e0de8205"
    },
    {
        "author": "釋心月",
        "paragraphs": [
            "髻中珠，只者是。",
            "如優曇花，時一現爾。",
            "坐斷意根，方能側耳。"
        ],
        "title": "偈頌一百五十首  其一一四",
        "id": "b82231fb-b73d-47b4-9cb1-8f66e9a592aa"
    },
    {
        "author": "釋心月",
        "paragraphs": [
            "心同虛空界，示等虛空法。",
            "證得虛空時，無是無非法。"
        ],
        "title": "偈頌一百五十首  其一一五",
        "id": "087f2549-24b7-4e7a-82a2-8199da72e987"
    },
    {
        "author": "釋心月",
        "paragraphs": [
            "一人跨三脚馿，一人騎三角虎。",
            "三家村裏交肩，萬仞崖頭移步。"
        ],
        "title": "偈頌一百五十首  其一一六",
        "id": "9e783df1-e389-4032-9ce8-bca47a551363"
    },
    {
        "author": "釋心月",
        "paragraphs": [
            "簇簇上來，却之不回。",
            "簇簇下去，留之不住。",
            "於斯立片時，瞬目不揚眉。"
        ],
        "title": "偈頌一百五十首  其一一七",
        "id": "1ad3cbc9-10eb-4cb5-b250-54cbb006b021"
    },
    {
        "author": "釋心月",
        "paragraphs": [
            "巴陵三轉語，南源女人拜。",
            "人貧智短，馬瘦毛長，靈鷲峰頭一炷香。"
        ],
        "title": "偈頌一百五十首  其一一八",
        "id": "032fde71-8e26-4731-b7e2-28709ff606d6"
    },
    {
        "author": "釋心月",
        "paragraphs": [
            "渠儂家住白雲鄉，南北東西路渺茫。",
            "幾度欲歸歸未得，忽聞巖桂送幽香。"
        ],
        "title": "偈頌一百五十首  其一一九",
        "id": "ddfabf8d-15db-4c0e-a729-996e5275a52a"
    },
    {
        "author": "釋心月",
        "paragraphs": [
            "眼中物，物中眼。",
            "雪峰輥三箇毯，睦州擔一片板。"
        ],
        "title": "偈頌一百五十首  其一二○",
        "id": "36b53e1a-7002-432b-9ed4-6fa1f46cb9b0"
    },
    {
        "author": "釋心月",
        "paragraphs": [
            "未見此老人已前，上是天下是地。",
            "既見此老人之後，山是山水是水。",
            "一別五十年，恩怨通身是。",
            "沒量大人，擡脚不起，累了兒兮累了孫，惱亂春風何日已。"
        ],
        "title": "偈頌一百五十首  其一二一",
        "id": "12c06053-4dcf-42bd-a73f-6d7bd69a886e"
    },
    {
        "author": "釋心月",
        "paragraphs": [
            "大仙心，休莽鹵。",
            "三十三，錯分付。",
            "細推窮在何處，只知昨日雨今日晴，而不知今日晴昨日雨。",
            "靈雲陌上桃花飛，翻憶玄沙未徹語。"
        ],
        "title": "偈頌一百五十首  其一二二",
        "id": "4f238050-dec8-42e6-92a6-838f957870a2"
    },
    {
        "author": "釋心月",
        "paragraphs": [
            "常在途中久不歸，可憐庭戶草離離。",
            "青山門外忽相見，問著剛然道不知。"
        ],
        "title": "偈頌一百五十首  其一二三",
        "id": "95650cf2-e975-49f4-8e4e-6b0170b61def"
    },
    {
        "author": "釋心月",
        "paragraphs": [
            "此君面目甚分明，曲曲斜斜是幾莖。",
            "但得一回親見後，不隨風雨聽虛聲。"
        ],
        "title": "偈頌一百五十首  其一二四",
        "id": "8d7736a0-2246-48dd-b340-e71060be27ce"
    },
    {
        "author": "釋心月",
        "paragraphs": [
            "作麽生，是什麽。",
            "獅子當門，猛虎據坐。",
            "千人萬人，一箇半箇。",
            "石火電光中，掣斷黄金鎖，擬議依然還蹉過。"
        ],
        "title": "偈頌一百五十首  其一二五",
        "id": "08f7bf72-4c22-4161-abd3-afc0d204792c"
    },
    {
        "author": "釋心月",
        "paragraphs": [
            "山蒼蒼，水茫茫。",
            "直下是，非相當。",
            "整三玄戈甲，淬三要鋒鋩。",
            "舉意非他物，回眸即故鄉。",
            "好將馬祖舊遊地，題作渝州選佛場。"
        ],
        "title": "偈頌一百五十首  其一二六",
        "id": "5402f5f0-eef3-4413-822e-ad5add2bac3a"
    },
    {
        "author": "釋心月",
        "paragraphs": [
            "雲門一曲，臘月二十五。",
            "驚起陝府鐵牛，撞倒石霜角虎。",
            "時節既相當，因緣難莽鹵。"
        ],
        "title": "偈頌一百五十首  其一二七",
        "id": "7d54c07e-5217-4e52-be69-b768db1c778d"
    },
    {
        "author": "釋心月",
        "paragraphs": [
            "人人有一坐具地，占斷猶來自祖翁。",
            "四界打量量不盡，及時耕種待秋風。"
        ],
        "title": "偈頌一百五十首  其一二八",
        "id": "5154ebdc-9e75-4277-be1b-de68bf6036d2"
    },
    {
        "author": "釋心月",
        "paragraphs": [
            "峭峻門庭，平白道路。",
            "擔板睦州，面壁魯祖。",
            "不問南來北來，東去西去，須信長年不出戶。"
        ],
        "title": "偈頌一百五十首  其一二九",
        "id": "cdfd7208-eb40-4559-8c22-f55380b3b9ee"
    },
    {
        "author": "釋心月",
        "paragraphs": [
            "春山青，春水綠，獨立危亭看不足。",
            "李花白，桃花紅，一色同中又不同。",
            "知音惟有寒山子，拊掌歌笑臨春風。"
        ],
        "title": "偈頌一百五十首  其一三○",
        "id": "655004c8-4f1d-496f-ad76-5f75225fa04f"
    },
    {
        "author": "釋心月",
        "paragraphs": [
            "閏二月十有五，靈山有語今分付。",
            "心洞十方，通今貫古。",
            "途路未歸人，朝朝復暮暮。",
            "不醉桃花村，定入杏花塢。",
            "何如相喚復相呼，飛來峰下喫茶去。"
        ],
        "title": "偈頌一百五十首  其一三一",
        "id": "92a46681-d7d6-472b-8123-88865f25eaf2"
    },
    {
        "author": "釋心月",
        "paragraphs": [
            "修行作佛人無數，捏目無非是亂花。",
            "十劫坐來還懡㦬，不圖打草要驚蛇。"
        ],
        "title": "偈頌一百五十首  其一三二",
        "id": "f701f051-9d93-4f5b-b6aa-c79e96297c7d"
    },
    {
        "author": "釋心月",
        "paragraphs": [
            "一非一，二非二。",
            "仰面不見天，低頭不見地。",
            "一即一，二即二。",
            "仰面見青天，低頭亦見地。"
        ],
        "title": "偈頌一百五十首  其一三三",
        "id": "923a0720-744e-416a-86d6-c6c6f8e1ee4e"
    },
    {
        "author": "釋心月",
        "paragraphs": [
            "與麽來者，過者邊立。",
            "不與麽來者，過者邊立。",
            "與麽不與麽，花須連夜發，莫待曉風吹。"
        ],
        "title": "偈頌一百五十首  其一三四",
        "id": "395064a2-8d54-40c2-a36d-1fa200c9ef5f"
    },
    {
        "author": "釋心月",
        "paragraphs": [
            "我有一語，在在處處。",
            "提起分開，放下捏聚。",
            "兩手持來，一手分付。",
            "江西曾有言，以此箇爲主。"
        ],
        "title": "偈頌一百五十首  其一三五",
        "id": "12d0cdf1-1419-4958-a9b5-ba1045856356"
    },
    {
        "author": "釋心月",
        "paragraphs": [
            "八月初一，好箇消息。",
            "積雨報初晴，新凉生八極。",
            "禾稻滿田疇，催人早收拾。",
            "一顆顆，一粒粒。",
            "宜愛惜，莫教遍地成狼籍。",
            "直待去年今年，官租私租，一時還畢。",
            "不妨一飽忘百饑，鼓腹謳歌度殘日。"
        ],
        "title": "偈頌一百五十首  其一三六",
        "id": "80042d9e-8979-4328-b072-aeabbc44d0a5"
    },
    {
        "author": "釋心月",
        "paragraphs": [
            "一月相拋不出門，幾經花縣幾烟村。",
            "桑麻影裏炊香早，松竹陰中笑語溫。",
            "幽磬朝離迎白日，疎鍾晚泊送黄昏。",
            "捲旗收陣歸來也，誰是知恩與報恩。"
        ],
        "title": "偈頌一百五十首  其一三七",
        "id": "31ae42b9-dbaf-4408-9bee-13d1b786f97f"
    },
    {
        "author": "釋心月",
        "paragraphs": [
            "十月十有五，敗葉堆雲，寒風推戶。",
            "明窗下，東司頭。",
            "東行西行，總是提持處。",
            "參玄人，須記取。",
            "古人有言兮，百歲光陰切莫虛度。"
        ],
        "title": "偈頌一百五十首  其一三八",
        "id": "72106394-2012-4440-99f8-c5f4d7b39e0e"
    },
    {
        "author": "釋心月",
        "paragraphs": [
            "空手把鋤頭，步行騎水牛。",
            "人從橋上過，橋流水不流，動地清風來未休。",
            "咄，下座佛殿，別聽因由。"
        ],
        "title": "偈頌一百五十首  其一三九",
        "id": "2f2f0970-be25-43e4-9551-0040372ac3c6"
    },
    {
        "author": "釋心月",
        "paragraphs": [
            "月五日亦五，那堪時正午。",
            "採藥藥最靈，問疾疾即愈。"
        ],
        "title": "偈頌一百五十首  其一四○",
        "id": "edb94c88-60e8-47d6-81f4-f0fd49011032"
    },
    {
        "author": "釋心月",
        "paragraphs": [
            "賢明宰輔聖明君，好語山中喜得聞。",
            "願飲淳風餐至化，五香敬作一爐焚。"
        ],
        "title": "偈頌一百五十首  其一四一",
        "id": "2e4225de-ead5-448d-8864-1f02d21ff05d"
    },
    {
        "author": "釋心月",
        "paragraphs": [
            "清浄慈門剎塵數，共生如來一妙相。",
            "以大願力出世間，示梵王身宣正法。",
            "三十六旬有六日，惟有此日最吉祥。",
            "稽首慇懃一瓣香，萬歲千秋爲壽考。"
        ],
        "title": "偈頌一百五十首  其一四二",
        "id": "f26e557b-e49e-4b3a-a408-fe1589ac5917"
    },
    {
        "author": "釋心月",
        "paragraphs": [
            "宸奎飛下九重天，鳳舞鸞翔墨色鮮。",
            "水石山雲最佳處，慇懃一炷玉爐烟。"
        ],
        "title": "偈頌一百五十首  其一四三",
        "id": "2fea3ae4-ea6a-44ec-bb77-91cd4c066176"
    },
    {
        "author": "釋心月",
        "paragraphs": [
            "尊臨四海聖明君，步步毗盧頂上行。",
            "自己法身只者是，巍然千古振佳聲。"
        ],
        "title": "偈頌一百五十首  其一四四",
        "id": "1dd62d7f-84dc-48d8-926c-5c38d2208d2c"
    },
    {
        "author": "釋心月",
        "paragraphs": [
            "參禪須是鐵漢，著手心頭便判。",
            "直趣無上菩提，一切是非莫管。"
        ],
        "title": "偈頌一百五十首  其一四五",
        "id": "67064f88-74bb-4699-a3cc-c6c7fe467925"
    },
    {
        "author": "釋心月",
        "paragraphs": [
            "涅槃心，差別智。",
            "一非一，二非二。",
            "自古諸上賢，曾未達斯理。",
            "直饒恁麽會得，也是烏龜行陸地。"
        ],
        "title": "偈頌一百五十首  其一四六",
        "id": "88fe34e9-8bf7-4403-8f6d-c780f6d4046f"
    },
    {
        "author": "釋心月",
        "paragraphs": [
            "然燈之前，六六三十六。",
            "然燈之後，九九八十一。",
            "數目甚分明，因甚數不出。",
            "數得出，弄到彌勒下生，依舊杳無消息。"
        ],
        "title": "偈頌一百五十首  其一四七",
        "id": "f65a8a6a-6f22-49ae-9e13-d5532c9ab020"
    },
    {
        "author": "釋心月",
        "paragraphs": [
            "溪山送別出門日，雲水相迎得路時。",
            "七佛軌儀持鉢去，滿船載得月明歸。"
        ],
        "title": "偈頌一百五十首  其一四八",
        "id": "d5049236-084a-4677-9462-5883f90e4e96"
    },
    {
        "author": "釋心月",
        "paragraphs": [
            "五髻峰頭望海東，煙重重又水重重。",
            "同人相見論心事，又得西來一信通。"
        ],
        "title": "偈頌一百五十首  其一四九",
        "id": "a6d02ce4-7154-469a-b667-f57e4be889ab"
    },
    {
        "author": "釋心月",
        "paragraphs": [
            "靈山一別二千年，聖世重逢豈偶然。",
            "細掬清泉揩老眼，豁開雲霧見青天。"
        ],
        "title": "偈頌一百五十首  其一五○",
        "id": "5307f6c1-f209-402e-951f-5de0599c725f"
    },
    {
        "author": "釋心月",
        "paragraphs": [
            "雲漫漫，水漫漫。",
            "往來一致，高下同觀。",
            "炊無米飯，飽不來入甚易。",
            "喫粥了也，洗鉢盂去還難。",
            "難難，冬不寒，臘後看。"
        ],
        "title": "偈頌一百五十首  其一五一",
        "id": "ed7709ee-4e13-4c2f-a7f9-a580e3c52311"
    },
    {
        "author": "釋心月",
        "paragraphs": [
            "室內孤燈只自知，入流須辨截流機。",
            "遼天一鏃三關外，玉兔金烏不敢飛。"
        ],
        "title": "頌古十六首  其一",
        "id": "5e4316f2-357d-4ddd-9fe3-f7b99a7165e8"
    },
    {
        "author": "釋心月",
        "paragraphs": [
            "一竿絲線兩金魚，不犯清波意自殊。",
            "斜拽簑衣遮蓋後，空餘明月滿江湖。"
        ],
        "title": "頌古十六首  其二",
        "id": "50c33935-0040-4c46-a200-aa648d22121d"
    },
    {
        "author": "釋心月",
        "paragraphs": [
            "恁麽說話，大似肥處添，瘦處減。",
            "殊不知東山老人，慣得其便。"
        ],
        "title": "頌古十六首  其三",
        "id": "fe61e21c-2f17-4c22-b518-c9dd5063109b"
    },
    {
        "author": "釋心月",
        "paragraphs": [
            "昭昭心目色塵裏，晃晃色塵心目間。",
            "直下裂開猶是鈍，那堪隨步萬重山。"
        ],
        "title": "頌古十六首  其四",
        "id": "32b96020-dff0-4cce-a16d-e14bb246a760"
    },
    {
        "author": "釋心月",
        "paragraphs": [
            "善法堂前探淺深，寒濤平地湧千尋。",
            "探竿靠壁出門去，也是貧兒拾得金。"
        ],
        "title": "頌古十六首  其五",
        "id": "79d7af90-48a7-4c1f-9d31-75b76928fe1d"
    },
    {
        "author": "釋心月",
        "paragraphs": [
            "不是風兮不是幡，堂堂擺手出重關。",
            "可憐守待雞鳴者，猶在昏昏醉夢間。"
        ],
        "title": "頌古十六首  其六",
        "id": "47d870d2-bb7a-4781-ae8f-5ad829d27432"
    },
    {
        "author": "釋心月",
        "paragraphs": [
            "賓中主，主中賓。",
            "在窟獅子，互換嚬呻，相識如今能幾人。"
        ],
        "title": "頌古十六首  其七",
        "id": "472deedd-3b7b-4eb2-a9d2-ec948524edfc"
    },
    {
        "author": "釋心月",
        "paragraphs": [
            "頭上漫漫，脚下漫漫。",
            "拄定即易，瞥轉還難。",
            "金剛寶劍逼人寒，不墮機鋒句外看。"
        ],
        "title": "頌古十六首  其八",
        "id": "0d401c47-4723-40eb-a91e-9450e6d89b1d"
    },
    {
        "author": "釋心月",
        "paragraphs": [
            "嗟嘆聲中偃仰時，三千世界草離離。",
            "若教老漢明斯旨，鼻孔從來向下垂。"
        ],
        "title": "頌古十六首  其九",
        "id": "166d63b9-22d8-49b3-90c4-c37969850d77"
    },
    {
        "author": "釋心月",
        "paragraphs": [
            "朝西天，暮東土。",
            "翫水遊山，徐行款步。",
            "是則不動道場，不是亦在裏許。",
            "誰爲證明，石霜角虎。"
        ],
        "title": "頌古十六首  其一○",
        "id": "1dca71be-613b-4422-bb7b-efa348d5fa96"
    },
    {
        "author": "釋心月",
        "paragraphs": [
            "天寒人寒，影草探竿。",
            "總在裏許，振鬣擺尾，水面依然平似砥。"
        ],
        "title": "頌古十六首  其一一",
        "id": "0b4fc97c-3182-46c2-b6bd-87c996d86147"
    },
    {
        "author": "釋心月",
        "paragraphs": [
            "楊岐談笑之中，換了白雲心肝五臟。",
            "而白雲憤悶之際，抉了楊岐鼻孔眼睛。",
            "若在今時亦未可，禍不入謹家之門。"
        ],
        "title": "頌古十六首  其一二",
        "id": "20bdda96-40f6-4ab4-8d2c-319a87b4bf40"
    },
    {
        "author": "釋心月",
        "paragraphs": [
            "問處赤心片片，答處不負來機。",
            "今有問靈隠，如何是實際理地。",
            "天長地久，海晏河清，恁麽則事同一家。",
            "自天祐之，吉無不利。"
        ],
        "title": "頌古十六首  其一三",
        "id": "c0362df1-6adf-4cec-aed8-e01e7f3e2ac9"
    },
    {
        "author": "釋心月",
        "paragraphs": [
            "京師出大黄，渾崙不覆藏。",
            "朝生金鳳子，平地快翺翔。"
        ],
        "title": "頌古十六首  其一四",
        "id": "ddfc1de4-801d-4fd0-88fd-d2066ef86a19"
    },
    {
        "author": "釋心月",
        "paragraphs": [
            "北山高處望鄉關，一度登臨一解顔。",
            "目力窮邊無限意，應難寫向畫圖間。"
        ],
        "title": "頌古十六首  其一五",
        "id": "a5b3ac0b-f1c8-4c16-ac1c-62ff9028852e"
    },
    {
        "author": "釋心月",
        "paragraphs": [
            "父母非親親是誰，雙眸烱烱带雙眉。",
            "含元殿上不相識，正是岷峨相見時。"
        ],
        "title": "頌古十六首  其一六",
        "id": "f955066b-4f2e-47c0-a74a-06be197fd2e2"
    },
    {
        "author": "釋心月",
        "paragraphs": [
            "我有明珠一顆，久被塵勞關鎖。",
            "而今塵盡光生，照破青山萬朶。"
        ],
        "title": "示圓闍梨偈",
        "id": "bcd073b3-670e-4832-b900-cc21d86bdf3b"
    },
    {
        "author": "釋心月",
        "paragraphs": [
            "佛法徧在一切處，一切處求不可求。",
            "皷腹臺前成現句，牧童也解倒騎牛。"
        ],
        "title": "餞泉都莊偈",
        "id": "6a26629c-5669-42f4-954f-d8fca2288a98"
    },
    {
        "author": "釋心月",
        "paragraphs": [
            "北磵磵邊纔緩步，石溪溪畔又移身。",
            "俊哉龍鳳親生子，何必南陽令斬新。"
        ],
        "title": "示慧日侍者德禪人偈",
        "id": "94d791da-828e-4a92-99e3-0848aa5c319b"
    },
    {
        "author": "釋心月",
        "paragraphs": [
            "急水上旗翻五色，飛流中毬輥百花。",
            "相逢相笑勿相笑，人途在中未到家。"
        ],
        "title": "寄蔣山癡絕和尚  其一",
        "id": "a20d9324-b92e-4820-b00a-204448051b15"
    },
    {
        "author": "釋心月",
        "paragraphs": [
            "沒絃琴三弄五弄，無孔笛一聲兩聲。",
            "明月浮空天似水，長安歸夢恰三更。"
        ],
        "title": "寄蔣山癡絕和尚  其二",
        "id": "42931612-81ea-4d7b-97ff-86d5d446e0ec"
    },
    {
        "author": "釋心月",
        "paragraphs": [
            "白{亻幺刀}叢中第一尊，硬將明越作台溫。",
            "將頭撞破虛空後，又把金針鎖細痕。"
        ],
        "title": "和掃破庵塔  其一",
        "id": "2504fc61-29ed-4cd4-89c0-9c4821107bcd"
    },
    {
        "author": "釋心月",
        "paragraphs": [
            "平林風靜塢雲輕，一掬寒泉薦客情。",
            "會與此山重有約，何妨一日一經行。"
        ],
        "title": "和掃破庵塔  其二",
        "id": "b0619a7c-5dc2-4a19-9961-65a1dfd51216"
    },
    {
        "author": "釋心月",
        "paragraphs": [
            "萬里江山圖畫開，錦帆歸去記重來。",
            "好於彷彿烟雲裏，添箇翩翩馹使催。"
        ],
        "title": "送楊尚書",
        "id": "00a4b591-086d-43c1-8b99-c6768cafac30"
    },
    {
        "author": "釋心月",
        "paragraphs": [
            "父翁伯季忠清節，凜凜同班立聖朝。",
            "次第到孫孫又子，老僧屈指日非遥。"
        ],
        "title": "送李國史",
        "id": "b3e8c4c5-0815-4390-8806-d880ac4ee03e"
    },
    {
        "author": "釋心月",
        "paragraphs": [
            "單提一字趙州無，三尺吹毛也不如。",
            "萬別千差齊斬斷，白雲不敢犯清虛。"
        ],
        "title": "示上元主簿",
        "id": "eca195f1-a0b0-4ee0-bd02-b69f3cb5b8db"
    },
    {
        "author": "釋心月",
        "paragraphs": [
            "五月寒雲濕不飛，臨辭無語思依依。",
            "此心不許江山隔，時聽除音來竹扉。"
        ],
        "title": "送趙鳳臺知府",
        "id": "0dd91827-0d42-46eb-94ae-263328b2e458"
    },
    {
        "author": "釋心月",
        "paragraphs": [
            "明知爲學日有益，不知爲道又如何。",
            "但覺家貧身漸老，聰明不及舊時多。"
        ],
        "title": "損翁",
        "id": "d0670e01-9eaa-4629-a544-733e8c34fcfd"
    },
    {
        "author": "釋心月",
        "paragraphs": [
            "有佛處不得住，鐵鞭擊碎珊瑚樹。",
            "無佛處急走過，澄潭不許蒼龍卧。",
            "三千里外莫錯舉，剔起眉毛眼卓堅。",
            "與麽則不去也，百城烟水難圖畫。",
            "摘楊花，摘楊花，未容眨眼早忘家。",
            "趙州舌本懸千日，石火電光追莫及。",
            "紙燈吹滅便知歸，落在吾家第二機。",
            "翻身倒握烏藤去，千聖羅籠不肯住。",
            "何時砥柱障頹波，大扇真風滿寰宇。"
        ],
        "title": "送一默翁入浙",
        "id": "5d265440-bc46-4f1a-a54c-5f1dc3b7db19"
    },
    {
        "author": "釋心月",
        "paragraphs": [
            "錯向南來猶自可，歸鄉一錯更難追。",
            "果然到底錯將去，三十六江流向西。"
        ],
        "title": "送寂照庵歸蜀",
        "id": "b88750c7-6a84-46a5-8e58-4a4dade63072"
    },
    {
        "author": "釋心月",
        "paragraphs": [
            "水落曾知杓柄長，家風從此轉凄凉。",
            "有時浪起無風處，冷看截流人自忙。"
        ],
        "title": "溪翁",
        "id": "fd0ffae3-980b-4272-8bc4-8b9d67b130b4"
    },
    {
        "author": "釋心月",
        "paragraphs": [
            "衲僧命脉頂門眼，點著無端頭角生。",
            "猶幸家園田地穩，得深耕處且深耕。"
        ],
        "title": "𠁼牛",
        "id": "27d8ae48-a28e-4559-b109-03432aaf0cb4"
    },
    {
        "author": "釋心月",
        "paragraphs": [
            "謝郎無月夜撐船，不覺平沈偃水邊。",
            "隨手一篙盤得轉，渾家洗脚上床眠。"
        ],
        "title": "和偃溪",
        "id": "6ec4e251-b6b2-4685-ad5c-d21c5a60f180"
    },
    {
        "author": "釋心月",
        "paragraphs": [
            "磨磚大士眼覷瞇，歸去高聲喚醒伊。",
            "好箇打車消息子，無端錯付馬駒兒。"
        ],
        "title": "送金州禪人",
        "id": "9a2c5305-9053-44e4-b120-9400c2350262"
    },
    {
        "author": "釋心月",
        "paragraphs": [
            "面門角眼倒生筋，今佛誰爲第一身。",
            "此去炷香三拜起，防他左語子扇人。"
        ],
        "title": "送達州惠禪人見徑山無準",
        "id": "b79df107-45d3-46f6-ab40-c6fc174a77aa"
    },
    {
        "author": "釋心月",
        "paragraphs": [
            "平常不露鋒鋩句，凜凜風霜威自全。",
            "脚未跨門先照顧，那知已喪髑髏前。"
        ],
        "title": "劍堂",
        "id": "8317cc43-2020-4957-808c-9439d2f84d84"
    },
    {
        "author": "釋心月",
        "paragraphs": [
            "望州烏石未相見，南嶽天台幾對談。",
            "引得廬山曾失笑，至今滿面是羞慚。"
        ],
        "tags": [
            "庐山",
            "衡山"
        ],
        "title": "無隠",
        "id": "e8e1a8ee-a8fd-48f3-a5d8-16f5c0e32ec8"
    },
    {
        "author": "釋心月",
        "paragraphs": [
            "不見德雲閑古錐，淡煙寒日水漣漪。",
            "風行雷動他山上，也好低頭問訊伊。"
        ],
        "title": "送僧過金山",
        "id": "c69b3994-a0eb-484d-b377-0512866b5f59"
    },
    {
        "author": "釋心月",
        "paragraphs": [
            "自憐一點不揩磨，開眼還同合眼過。",
            "莫道渾家全淈𣸩，瞞他些子看如何。"
        ],
        "title": "無照",
        "id": "eaac29cd-3e89-44a7-92a9-966826459c45"
    },
    {
        "author": "釋心月",
        "paragraphs": [
            "咫尺曹源有路通，游魚何事自迷蹤。",
            "有聲爲到不平處，一點塵泥斷不容。"
        ],
        "title": "清溪",
        "id": "996c1690-0f96-46ba-b32e-d4275706ee84"
    },
    {
        "author": "釋心月",
        "paragraphs": [
            "是是金鱗猶滯水，非非獅子又翻身。",
            "蜀山佳處是非外，佛法憑誰作主人。"
        ],
        "title": "送心非庵",
        "id": "885682ee-84da-441b-96e8-977c1531b478"
    },
    {
        "author": "釋心月",
        "paragraphs": [
            "皎潔清光艷艷寒，幾回撈摝犯波瀾。",
            "憑誰說與寒山子，莫把吾心一樣看。"
        ],
        "title": "月潭",
        "id": "5ff5497d-f28b-48ba-8cc7-f949d89c796b"
    },
    {
        "author": "釋心月",
        "paragraphs": [
            "澹泊虛閑未動爻，有何單拆與重交。",
            "太平時代合如是，卦子逢人莫亂拋。"
        ],
        "title": "無象",
        "id": "d1ecceff-cab5-41b4-a32d-11f753880762"
    },
    {
        "author": "釋心月",
        "paragraphs": [
            "踏不著處一搭子，爛如生鐵硬如泥。",
            "金陵尋徧無尋處，定在鄮峰東嶺西。"
        ],
        "title": "送僧之浙東",
        "id": "d59629b5-c1b6-4bdc-b388-29f59a70742f"
    },
    {
        "author": "釋心月",
        "paragraphs": [
            "老倒楊岐沒腦門，行藏駔儈許誰論。",
            "碧雲深處問端的，他是他家九世孫。"
        ],
        "title": "送僧過碧雲見北磵",
        "id": "86d56bc6-17be-4a21-bec5-4954786e74ad"
    },
    {
        "author": "釋心月",
        "paragraphs": [
            "露迥迥地趁不去，時復深村荒草行。",
            "一色皮毛都換了，荷擔須是者衆生。"
        ],
        "title": "雪牛",
        "id": "723df575-0f8a-45c0-bfb9-40e6d39dd2ee"
    },
    {
        "author": "釋心月",
        "paragraphs": [
            "天地爲爐烹不破，不通風處却通風。",
            "自從透得歸來後，方見一重還一重。"
        ],
        "title": "鐵壁",
        "id": "ebaf9844-a558-4a47-8890-d5c177596bd6"
    },
    {
        "author": "釋心月",
        "paragraphs": [
            "南方展轉扣西來，口欲談而擘不開。",
            "乙馬三寅領將去，溪邊婆子笑咍咍。"
        ],
        "title": "送寅乙上人歸蜀",
        "id": "d6edc087-8a1d-4791-aa5b-3f2b30f326ab"
    },
    {
        "author": "釋心月",
        "paragraphs": [
            "雲鎖苔封勢嶮巇，也曾敲擊費輪槌。",
            "只緣入作不得處，忘却心行路絕時。"
        ],
        "title": "石門",
        "id": "a3edbe4e-9df3-4f24-b251-8b524287e24d"
    },
    {
        "author": "釋心月",
        "paragraphs": [
            "百城煙水夜光寒，巾子峰頭曾細觀。",
            "轉得身來天已曉，目前贏得黑漫漫。"
        ],
        "title": "送知無見",
        "id": "ffb71e92-3ed5-4028-ac9b-5303df6263c9"
    },
    {
        "author": "釋心月",
        "paragraphs": [
            "虎錫高騰上虎巖，虎巖老虎氣耽耽。",
            "袖藏濟北爺兒手，不捋其鬚心不甘。"
        ],
        "title": "送祥上人之道場",
        "id": "b41d99af-dcaf-48fb-81b9-d1bfc40b11e7"
    },
    {
        "author": "釋心月",
        "paragraphs": [
            "隠密全真處，渾崙未剖時。",
            "從來只與麽，不用討瑕疵。"
        ],
        "title": "璞翁",
        "id": "caf0d005-a9d2-449a-b0f3-07751f22c957"
    },
    {
        "author": "釋心月",
        "paragraphs": [
            "大地猶如一粒粟，而今此語付何人。",
            "時時撮向掌中看，吳蜀江山一樣新。"
        ],
        "title": "送悟上人入廣兼簡涂提刑",
        "id": "69a302b6-d9be-4b53-9d2e-abb2bbbe0df1"
    },
    {
        "author": "釋心月",
        "paragraphs": [
            "晝漫漫地夜漫漫，高下峰巒總一般。",
            "身在洞然明白裏，勿於明白裏頭看。"
        ],
        "title": "雪山",
        "id": "7197d957-8c0a-44a7-b2fd-9bb0c26ff28b"
    },
    {
        "author": "釋心月",
        "paragraphs": [
            "者漢本來無面目，幾年向外空馳逐。",
            "驀然憶著便歸來，六六依前三十六。"
        ],
        "title": "彭檢法號仍舊",
        "id": "cceaf8e0-224c-4232-b505-dd805f0efe37"
    },
    {
        "author": "釋心月",
        "paragraphs": [
            "行海無風戒月孤，新開鹿苑舊規模。",
            "一千七百傳燈上，樣子分明見也無。"
        ],
        "title": "玉侍者出世鹿苑",
        "id": "2eff4086-0a93-4df2-ae69-6e30768e2592"
    },
    {
        "author": "釋心月",
        "paragraphs": [
            "堅頑豈是鑄成底，雨洗風磨只自如。",
            "勿謂全然不照燭，山精破膽已無餘。"
        ],
        "title": "石鏡",
        "id": "ad925376-2814-42dd-b5a5-d310d209a9fd"
    },
    {
        "author": "釋心月",
        "paragraphs": [
            "寒涕垂頤懶不收，肯將佛法挂心頭。",
            "針筒線袋也拈却，古毳從教爛壞休。"
        ],
        "title": "慵衲",
        "id": "a04f26c5-6ba7-4798-85d7-aeca4917cf8a"
    },
    {
        "author": "釋心月",
        "paragraphs": [
            "八十四人善知識，亮公把手不同歸。",
            "知君家住西江上，休聽灘聲說是非。"
        ],
        "title": "送覺上人歸隆興",
        "id": "55eeed85-41d4-443d-b13b-e6749624f472"
    },
    {
        "author": "釋心月",
        "paragraphs": [
            "住在何方號阿誰，默然不答笑熙怡。",
            "知君不是北來者，下載清風合自知。"
        ],
        "title": "南叟",
        "id": "63dba237-b707-47c4-a790-a5f988b861f0"
    },
    {
        "author": "釋心月",
        "paragraphs": [
            "三年共住不相識，眉目橫分鼻脩直。",
            "狹路逢渠何所之，欲上凌霄峰頂立。",
            "凌霄一峰插天高，餘峰起伏皆兒曹。",
            "我曾眺目察秋毫，三千剎海空勞勞。",
            "峰頂老人八十二，湛湛雙眸映秋水。",
            "戲笑怒駡謦欬聲，總是吾家第一義。",
            "老人問汝來何從，進前叉手宜當胸。",
            "更看武步生清風，何愁老人無笑容。"
        ],
        "title": "善禪人登徑山侍癡絕",
        "id": "b5dd7b1e-28ef-4f90-8af0-0222f44d4aa9"
    },
    {
        "author": "釋心月",
        "paragraphs": [
            "拈花微笑爭端起，面壁安心閙鋪開。",
            "數到老盧明上座，使人心識一時灰。"
        ],
        "title": "無諍",
        "id": "75954337-d754-4c6c-adef-2a2f2c8817eb"
    },
    {
        "author": "釋心月",
        "paragraphs": [
            "夜來歸夢遶鄉關，滄海何曾礙往還。",
            "有問大唐天子國，爲言覩史在人間。"
        ],
        "title": "送日本合上人",
        "id": "4e5af04a-a8b0-4cab-ad36-385e754c14ab"
    },
    {
        "author": "釋心月",
        "paragraphs": [
            "甜似黄連微带澁，苦如甘草略含辛。",
            "一回點過一回別，只恐難瞞無舌人。"
        ],
        "title": "鎮湯頭",
        "id": "8f3e924a-bb0d-4dc1-9bcc-809fc2c2fc22"
    },
    {
        "author": "釋心月",
        "paragraphs": [
            "烏雲屯了白雲屯，雲歛稜層四面分。",
            "平實嶮巇都坐斷，且無花雨落紛紛。"
        ],
        "title": "方巖",
        "id": "23d8b44e-ebda-440f-ab43-09656d83fd3f"
    },
    {
        "author": "釋心月",
        "paragraphs": [
            "去到雙林見舊遊，眉彎新月眼橫秋。",
            "寒暄未舉宜先問，因甚橋流水不流。"
        ],
        "title": "送僧之雙林",
        "id": "cbcf569a-4226-4594-8384-925aec12976b"
    },
    {
        "author": "釋心月",
        "paragraphs": [
            "本體溫如又瑩如，擬心雕琢費工夫。",
            "自家寶藏只這是，切莫揩磨染污渠。"
        ],
        "title": "無瑕",
        "id": "70c2d47a-5d15-41e0-a34a-32e064df9826"
    },
    {
        "author": "釋心月",
        "paragraphs": [
            "海南一片舊田園，松竹迎風幸可憐。",
            "拂拭藤枝倚床畔，隄防人問祖師禪。"
        ],
        "title": "送鎮知客",
        "id": "cdf66151-3c37-4c3c-a879-88f56157198f"
    },
    {
        "author": "釋心月",
        "paragraphs": [
            "徑山收得江西信，藏在山中五百年。",
            "轉送相模賢太守，不煩點破任天然。"
        ],
        "title": "寄日本國相模平將軍",
        "id": "ccaef15d-d4e1-4250-a597-797f23df1d44"
    },
    {
        "author": "釋心月",
        "paragraphs": [
            "霞服雲冠游上苑，芒鞋竹杖過幽扉。",
            "故山青草纍纍塚，羞見先生化鶴歸。"
        ],
        "title": "送丁高士",
        "id": "9277dfba-edf1-4a91-8cdb-b37e00c74b60"
    },
    {
        "author": "釋心月",
        "paragraphs": [
            "矮窗岑寂中，一字一點血。",
            "血盡筆禿時，止止不須說。"
        ],
        "title": "刺血寫法華",
        "id": "d5587f37-925a-4d68-9375-5224f2b9a47a"
    },
    {
        "author": "釋心月",
        "paragraphs": [
            "收拾殘花貼故枝，游蜂舞蝶謾紛飛。",
            "莫教嗅著無香處，懡㦬還從舊路歸。"
        ],
        "title": "開諸方語",
        "id": "10a59c83-90d8-4359-aeed-6782ed928e66"
    },
    {
        "author": "釋心月",
        "paragraphs": [
            "頂門些子娘生髮，剗了還生卒未休。",
            "斜把金刀勾得著，一毫頭是一毫頭。"
        ],
        "title": "浄髮",
        "id": "d1e07c1f-4dec-49d0-a2d8-5c26f5319362"
    },
    {
        "author": "釋心月",
        "paragraphs": [
            "吾宗一德山，天下同仰企。",
            "寥寥數百年，清風來未已。",
            "汝名今與同，初非犯其諱。",
            "人前一呼喚，不覺聳衆耳。",
            "易以艮爲山，辭以艮爲止。",
            "宜將止易山，只移一畫子。",
            "吾當尊前賢，不得不如此。"
        ],
        "title": "行者德山改名德止",
        "id": "8d3a49ec-c858-46ee-8d8f-00e841cde410"
    },
    {
        "author": "釋心月",
        "paragraphs": [
            "家有良醫病轉多，無棲泊處最誵訛。",
            "水如藍也花如錦，依舊簷聲滴舊窠。"
        ],
        "title": "示天童幹延壽化士",
        "id": "6d803dab-4b14-471d-b072-294559156c80"
    },
    {
        "author": "釋心月",
        "paragraphs": [
            "妙喜胸中流出底，重華天子手親書。",
            "大千俱壞此不壞，別板刊行亦聽渠。"
        ],
        "title": "再刊大慧語",
        "id": "6cb18b33-eb53-4230-8545-5aca8c95df59"
    },
    {
        "author": "釋心月",
        "paragraphs": [
            "支干念二金釘子，變態無窮無盡時。",
            "盡大地人都釘定，先生知後更誰知。"
        ],
        "title": "明鑑先生",
        "id": "e2c13558-23f2-4203-a495-7ff4a8817e4a"
    },
    {
        "author": "釋心月",
        "paragraphs": [
            "機輪瞥轉已多時，苦澁分明只自知。",
            "轆轆放身隨浪輥，傍觀贏得眼如眉。"
        ],
        "title": "水茶磨",
        "id": "aea32243-88b3-49ba-93b3-bea0dab80b09"
    },
    {
        "author": "釋心月",
        "paragraphs": [
            "不惜渾崙次第僉，把將來語太無厭。",
            "而今一片落誰手，管取甜時徹蒂甜。"
        ],
        "title": "甜瓜",
        "id": "7bae68fe-da00-4810-8aea-9b17d352fce2"
    },
    {
        "author": "釋心月",
        "paragraphs": [
            "髑髏瀝盡眼頭寬，炯炯圓明一顆寒。",
            "莫怪年來昏怛甚，鐘聲却被鼓聲瞞。"
        ],
        "title": "見性堂",
        "id": "167d0bb5-3247-4f6d-b9ac-8ecd219c15fa"
    },
    {
        "author": "釋心月",
        "paragraphs": [
            "少室門庭冷似冰，可師曾此一沉吟。",
            "夜闌各自知寒冷，莫待齊腰三尺深。"
        ],
        "title": "立雪方丈",
        "id": "43200dff-a328-40f6-a1bf-f9736dd8ad7c"
    },
    {
        "author": "釋心月",
        "paragraphs": [
            "石頭一路平如掌，步步風波險處行。",
            "渡馬渡馿都莫問，等閑奪得祖師名。"
        ],
        "title": "菩提橋",
        "id": "eb9dfd8f-f4de-4f7d-9963-d87e11753857"
    },
    {
        "author": "釋心月",
        "paragraphs": [
            "長江一葦浪花開，合國咸知不再來。",
            "千古憑欄一惆悵，豈知脚下滑如苔。"
        ],
        "tags": [
            "长江"
        ],
        "title": "一葦亭",
        "id": "98758961-46d5-4c63-8eb5-cce1b0ee432b"
    },
    {
        "author": "釋心月",
        "paragraphs": [
            "老蚌虛含素月胎，庭前花雨自成堆。",
            "吾將倒轉風雷舌，未必繽紛動地來。"
        ],
        "title": "寶華法堂",
        "id": "06518c28-064d-4145-bfbd-f26fa50bb027"
    },
    {
        "author": "釋心月",
        "paragraphs": [
            "柳陌花衢爛熳游，不知日月去如流。",
            "擡眸忽見家山在，雙手難遮滿面羞。"
        ],
        "title": "見山亭",
        "id": "49e7b67c-ebe4-44de-a465-af764cbe8b1b"
    },
    {
        "author": "釋心月",
        "paragraphs": [
            "道無修證，入山何爲。",
            "法無去來，出山何之。",
            "黄金屋宅草離離，天上人間說向誰。"
        ],
        "title": "出山相贊  其一",
        "id": "877e1155-a3b0-4b8f-91a8-14cb20b26e49"
    },
    {
        "author": "釋心月",
        "paragraphs": [
            "六載入山緣底事，復緣底事出山來。",
            "毒心毒行人難見，但見春風笑臉開。"
        ],
        "title": "出山相贊  其二",
        "id": "4ea36c7d-7ce5-41b2-a606-6b3fabc98588"
    },
    {
        "author": "釋心月",
        "paragraphs": [
            "覺天無雲，性海無風。",
            "玉輪蘸影，金浪翻空。",
            "非惟觀世音，我亦遊其中。"
        ],
        "title": "水月觀音贊",
        "id": "4cde644a-91fc-4184-a1ae-3d62180b4b74"
    },
    {
        "author": "釋心月",
        "paragraphs": [
            "春禽晝啼，秋蟲夜吟。",
            "有耳皆聞，何獨觀音。",
            "如是而知，如是而覺。",
            "面目現前，超諸餘學。"
        ],
        "title": "思惟相觀音贊  其一",
        "id": "a676b9dc-e065-433c-ab3c-c57de4514755"
    },
    {
        "author": "釋心月",
        "paragraphs": [
            "燕語鶑吟，鴉鳴鵲噪。",
            "聲有差殊，聞無顛倒。",
            "聞性既寂，聲塵亦空。",
            "一點悲心，在處圓通。"
        ],
        "title": "思惟相觀音贊  其二",
        "id": "6c7fa076-04fe-4c29-a456-72b5b0d80156"
    },
    {
        "author": "釋心月",
        "paragraphs": [
            "六用如如體不分，耳能觀色眼能聲。",
            "而今老大宜安分，眼自觀兮耳自聽。"
        ],
        "title": "開眼入定贊",
        "id": "95c530af-a412-43de-903f-b2bbd1cd0684"
    },
    {
        "author": "釋心月",
        "paragraphs": [
            "輪數珠，泛蓮舟。",
            "覺天雲靜，性海風休。",
            "以悲爲心，救衆生苦。",
            "以慈爲眼，觀衆生憂。",
            "衆生何憂，憂忘內修。",
            "衆生何苦，苦於外求。",
            "故現宰官身，所說宰官法。",
            "不出乎盡忠孝，守名節，保祿位，教子孫，勿墜於箕裘。",
            "夫如是普門一十九類，楞嚴三十二應，熙怡微笑，唯唯點頭。",
            "公堂日永篆煙浮，誓與慈容同去留。"
        ],
        "title": "趙通判請贊觀音",
        "id": "14a69a2e-f9b6-428e-b534-2c541b265b5c"
    },
    {
        "author": "釋心月",
        "paragraphs": [
            "左提魚籃，右搴衣袂。",
            "浩浩塵中，一聲活底。",
            "傾國傾城眼豁開，早已白雲千萬里。"
        ],
        "title": "魚婦贊",
        "id": "2e17a14b-0906-4cd7-b3a2-0602cac33b6c"
    },
    {
        "author": "釋心月",
        "paragraphs": [
            "鏡裏精神，風前調度。",
            "手執蓮經，換人腸肚。",
            "錦鱗吞釣上鈎來，黄金骨已騰空去。"
        ],
        "title": "馬郎婦贊",
        "id": "d47452d0-2f38-425f-95da-90f84762eb66"
    },
    {
        "author": "釋心月",
        "paragraphs": [
            "草離離，髮垂垂。",
            "神出鬼沒，佛眼難窺。",
            "能坐毗耶之舌，而不能出女子之定。",
            "能行法王之令，而不能免迦葉之疑。",
            "五臺山勢峭巍巍，返擲還他獅子兒。"
        ],
        "title": "草衣文殊贊",
        "id": "ca6e5619-ec76-400f-8519-2e6ea638f064"
    },
    {
        "author": "釋心月",
        "paragraphs": [
            "獅子吼，無畏說。",
            "空處挨，緊處捻。",
            "彼上人，縮却舌。",
            "不二門，都敗闕。",
            "五髻童真七佛師，却證烏龜成白鱉。"
        ],
        "title": "文殊贊",
        "id": "5fd18eff-9903-4250-8310-679761ad69ca"
    },
    {
        "author": "釋心月",
        "paragraphs": [
            "呵二乘，彈十地。",
            "以强詞，奪正理。",
            "問疾人，根到底。",
            "語與默，都不是。",
            "金粟如來居士身，盡大地人扶不起。"
        ],
        "title": "維摩贊",
        "id": "74dce9d9-9348-4388-bb24-61a359b58265"
    },
    {
        "author": "釋心月",
        "paragraphs": [
            "儱侗十圍腹，婆娑三尺軀。",
            "折拄杖攪無邊香水海，破布囊貯百億須彌盧。",
            "等箇人㗭哩㗭哩，覓文錢蘇嚕蘇嚕。",
            "天上無，地下無，四明山色開畫圖。"
        ],
        "title": "布袋贊  其一",
        "id": "1610d54d-a258-4a04-9ad6-f8dd4024c4fe"
    },
    {
        "author": "釋心月",
        "paragraphs": [
            "放布袋而立，携布袋而去。",
            "他日下生來，別道一轉語。",
            "補處之尊，弄真像假。",
            "拋却內宮，來使奉化。",
            "回觀時髑髏眼睛瀝未盡，緊靠處布袋骨董放不下。",
            "放得下，未必遭人强描畫。"
        ],
        "title": "布袋贊  其二",
        "id": "e1185cbf-c69b-4b65-a64a-1d64d931852f"
    },
    {
        "author": "釋心月",
        "paragraphs": [
            "倚杖而立，示真般若。",
            "手中冊子，云何抄寫。",
            "長老若不放下，疑殺後生尊者。"
        ],
        "title": "須菩提贊  其一",
        "id": "f7b1af98-047e-4b98-9cf8-86e585a8cfcc"
    },
    {
        "author": "釋心月",
        "paragraphs": [
            "常宴坐，常危立。",
            "一片虛凝，萬境空寂。",
            "巖前花雨已狼籍。"
        ],
        "title": "須菩提贊  其二",
        "id": "ce6e74f8-f543-46ab-bc85-df7d459021d9"
    },
    {
        "author": "釋心月",
        "paragraphs": [
            "只解踞虎頭，不解收虎尾。",
            "你若訐露人，人也訐露你。",
            "出沒虎聲中，卷舒牛跡上。",
            "半是小兒嬉，半是大人相。"
        ],
        "title": "豐干寒拾贊  其一",
        "id": "feaf76e4-1398-46db-8950-9f5c6fce62db"
    },
    {
        "author": "釋心月",
        "paragraphs": [
            "執爨灰滿頭，掃地塵撲面。",
            "巖下細思量，一場不著便。"
        ],
        "title": "豐干寒拾贊  其二",
        "id": "7a8d9e22-6be8-4b92-baa9-b9b351d997b3"
    },
    {
        "author": "釋心月",
        "paragraphs": [
            "道兮無貧，德兮有鄰。",
            "五峰雙磵，誰主誰賓。",
            "相靠而睡也，象王回顧。",
            "相呼而笑也，獅子嚬呻。",
            "噫，不省這箇意，修行徒苦辛。"
        ],
        "title": "豐干寒拾贊  其三",
        "id": "c3051470-26e3-4668-9d31-6fd2ea648f7c"
    },
    {
        "author": "釋心月",
        "paragraphs": [
            "雙磵底，五峰前。",
            "塊石上，磨松煙。",
            "多無一兩字，少有三百篇，明明此意落誰邊。"
        ],
        "title": "豐干寒拾贊  其四",
        "id": "f38e9ad3-0136-4d6a-a461-357e250b403a"
    },
    {
        "author": "釋心月",
        "paragraphs": [
            "微風吹，巖松鳴。",
            "聽愈好，吟愈清。",
            "渾崙一句子，文彩甚分明，筆下如何寫得成。"
        ],
        "title": "豐干寒拾贊  其五",
        "id": "3927efe7-c130-47a4-b0a1-88d1b740a50f"
    },
    {
        "author": "釋心月",
        "paragraphs": [
            "左手執卷，右手指示。",
            "覿露不覆藏，幾人知此意。",
            "回首臺山鎖寒翠。"
        ],
        "title": "豐干寒拾贊  其六",
        "id": "faaab7a3-009c-44ab-91e2-b94f845bf068"
    },
    {
        "author": "釋心月",
        "paragraphs": [
            "對面撫掌，兩鏡相照。",
            "雙磵與五峰，冷地齊失笑。",
            "喚作普賢還料掉。"
        ],
        "title": "豐干寒拾贊  其七",
        "id": "72f27967-4ccc-42ab-8cbb-c261bb78514c"
    },
    {
        "author": "釋心月",
        "paragraphs": [
            "面壁而坐，見成行貨。",
            "立雪求之，還同蹉過。",
            "須知罪犯彌天大。"
        ],
        "title": "達磨贊  其一",
        "id": "bb681801-c166-41b8-acea-73f6c3c893b3"
    },
    {
        "author": "釋心月",
        "paragraphs": [
            "來泛一杯千頃浪，去携隻履萬重雲。",
            "自言傳法傳何法，故我思君亦恨君。"
        ],
        "title": "達磨贊  其二",
        "id": "2f3c80c7-efc9-4a97-a368-3a17b4645134"
    },
    {
        "author": "釋心月",
        "paragraphs": [
            "萬浪千波一葦橫，翩翩隻影可憐生。",
            "老蕭若會截流句，楊子江頭放你行。"
        ],
        "title": "達磨贊  其三",
        "id": "448f8ce5-bca8-4868-b388-ee06fbd3a716"
    },
    {
        "author": "釋心月",
        "paragraphs": [
            "竺乾正眼，震旦心宗。",
            "一點水墨，兩處成龍。",
            "至今匝地生清風。"
        ],
        "title": "六代祖師贊  其一",
        "id": "5792bcf3-e965-4d4f-96b7-c941d7cdcc64"
    },
    {
        "author": "釋心月",
        "paragraphs": [
            "諸緣息時，伎倆盡矣。",
            "了了常知，不是不是。",
            "莫被胡僧謾著你。"
        ],
        "title": "六代祖師贊  其二",
        "id": "185a8728-2fbf-486d-b2f9-6c64faf3e506"
    },
    {
        "author": "釋心月",
        "paragraphs": [
            "無言說中，廣說信心。",
            "洞然明白，非去來今。",
            "風病因茲轉更深。"
        ],
        "title": "六代祖師贊  其三",
        "id": "c971e273-55f7-4391-9767-c66680694af9"
    },
    {
        "author": "釋心月",
        "paragraphs": [
            "古佛無心，知之者誰。",
            "雙峰點首，石女攢眉。",
            "錯付黄梅箇小兒。"
        ],
        "title": "六代祖師贊  其四",
        "id": "d3a34e49-fdbb-41dc-a161-b4d67a8f3938"
    },
    {
        "author": "釋心月",
        "paragraphs": [
            "能與麽去，能與麽回。",
            "青松鬰密，白髮摧頹。",
            "嶺南消息幾時來。"
        ],
        "title": "六代祖師贊  其五",
        "id": "4b9f2fa6-a44f-4a6a-ab66-5df5cd21aaa7"
    },
    {
        "author": "釋心月",
        "paragraphs": [
            "字則不識，宗說俱通。",
            "如風吹水，如日行空。",
            "破蕩箕裘是此翁。"
        ],
        "title": "六代祖師贊  其六",
        "id": "9a88a746-fd6d-4f0d-ad6a-2c56d12b4245"
    },
    {
        "author": "釋心月",
        "paragraphs": [
            "鷹窠大士，示現無方。",
            "生于宋代，老于齊梁。",
            "杖頭刀尺，隠顯全彰。",
            "巍巍堂堂，煒煒煌煌。",
            "至今坐斷獨龍岡。"
        ],
        "title": "寶公和尚贊",
        "id": "05b5c3a5-b08f-433e-8abe-e34bac473424"
    },
    {
        "author": "釋心月",
        "paragraphs": [
            "菩提有樹鏡無塵，玉兔懷胎入紫宸。",
            "七百僧龍第一座，信衣推與負舂人。"
        ],
        "title": "北宗贊",
        "id": "14e300b0-564a-4005-bec7-451d8637c0b0"
    },
    {
        "author": "釋心月",
        "paragraphs": [
            "大庾嶺頭提不起，本來面目尚埃塵。",
            "南枝不放春消息，也是茫茫漏網人。"
        ],
        "title": "明上座贊",
        "id": "10a9b5d4-9520-40d3-9fc7-53895feb5d93"
    },
    {
        "author": "釋心月",
        "paragraphs": [
            "荷澤元來不姓高，嶺頭一網竟難逃。",
            "爾曹若不論知解，知解無因到爾曹。"
        ],
        "title": "荷澤贊",
        "id": "dec76b5c-47da-44c0-860f-bafa78090c52"
    },
    {
        "author": "釋心月",
        "paragraphs": [
            "出嶺超方，九上三到。",
            "一槌便成，未是性燥。",
            "誦過水偈，聞色空義。",
            "攪炒肝腸，睡不成睡。",
            "棒頭領旨，句下明宗。",
            "夜半鰲山，如鶴拋籠。",
            "象骨岩高，中有鱉鼻。",
            "千五百人，中傷者幾。",
            "三毬並輥，大用全提。",
            "石火莫及，電光罔追。",
            "大地撮來，如粟米粒。",
            "今昔行人，看之不出。",
            "望州烏石，日炙風吹。",
            "萬福曾郎，眼戴雙眉。"
        ],
        "title": "雪峰真覺禪師贊",
        "id": "1ff255ca-2de6-41de-a259-6008ae8a9785"
    },
    {
        "author": "釋心月",
        "paragraphs": [
            "者風僧，甚舉止。",
            "木鐸一摇，聲在人耳。",
            "邈吾真處點著便行，咬生菜時觸著便諱。",
            "明頭暗頭拶著便轉，今日昨日扶著便醉。",
            "或於道吾手裏倒送鎗頭，或於臨濟面前滿傾惡水。",
            "如斯伎倆，果能成褫人，建立黄蘗宗旨者耶。",
            "況其掣狂掣顛，有頭無尾，是皆不逃大仰之讖盤山之記。",
            "末後若不向東門南門西門北門覓箇走路，定不免新婦子老婆禪小廝兒撫掌笑你。"
        ],
        "title": "普化贊  其一",
        "id": "8a08f409-95d1-4320-9a82-aff07320e3dd"
    },
    {
        "author": "釋心月",
        "paragraphs": [
            "邈得先師真，鼻孔不相似。",
            "大悲院裏歸，馿鳴較些子。"
        ],
        "title": "普化贊  其二",
        "id": "ea477217-6ede-4208-a1f8-7bbb0cb809e2"
    },
    {
        "author": "釋心月",
        "paragraphs": [
            "師荒村古廟兮，人紺宇蓮宮。",
            "師紙錢堆裏兮，人瓔珞聚中。",
            "師撈{丷/八}摝蜆兮，人打鳳羅龍。",
            "師鱣鮮枯槁兮，人玉食雍容。",
            "師與人隠顯各異兮，卷舒一同。",
            "爲華嚴之弟兮，不入華嚴保社。",
            "爲洞山之子兮，不紹洞山門風。",
            "欲遯其迹迹愈著，欲晦其名名愈崇。",
            "夫能謹初護末，不沿他酒臺盤兮，人莫知師之所知。",
            "師獨樂其樂，樂亦無窮。",
            "果如是兮，安有今日。",
            "持短尺以量虛空，磨淡墨以邈虛空者哉。"
        ],
        "title": "蜆子贊  其一",
        "id": "1034104b-d553-445e-a851-5276a5a9eb7c"
    },
    {
        "author": "釋心月",
        "paragraphs": [
            "古廟爐灰冷，長江烟水寒。",
            "再三撈摝得，難上酒臺盤。"
        ],
        "tags": [
            "长江"
        ],
        "title": "蜆子贊  其二",
        "id": "24aca834-112a-498e-a3ed-51f40a2d5873"
    },
    {
        "author": "釋心月",
        "paragraphs": [
            "湖水湖山面面奇，烟雲風月總新詩。",
            "悠然句意不及處，也解將牛作馬騎。"
        ],
        "title": "政黄牛贊  其一",
        "id": "56cd5d0c-d60b-4605-a828-89a57e868e8c"
    },
    {
        "author": "釋心月",
        "paragraphs": [
            "肩聳湖山瘦，眼明湖水秋。",
            "往來誰是伴，白鷺與黄牛。"
        ],
        "title": "政黄牛贊  其二",
        "id": "d98d6221-9761-4546-a721-6399a6c4de66"
    },
    {
        "author": "釋心月",
        "paragraphs": [
            "谿橋馿子失脚處，百尺竿頭進步時。",
            "頂踵一時俱換了，依前只是郁闍梨。"
        ],
        "title": "郁山主贊  其一",
        "id": "78c45285-e6ef-480f-aa1e-a83a90d38523"
    },
    {
        "author": "釋心月",
        "paragraphs": [
            "騎馿過溪橋，一踏橋梁折。",
            "橋邊萬朶山，拊掌笑不歇。"
        ],
        "title": "郁山主贊  其二",
        "id": "e4c71605-75f5-4d89-a65b-dfaa770a2cdf"
    },
    {
        "author": "釋心月",
        "paragraphs": [
            "褰裳登九重，走筆書十三。",
            "兩頭俱不住，臨去又圖南。"
        ],
        "title": "言法華贊",
        "id": "28b3abf6-e102-450e-824c-bd4192cfb981"
    },
    {
        "author": "釋心月",
        "paragraphs": [
            "飛錫五天雲冉冉，泛杯南海浪悠悠。",
            "一毫頭上輕收拾，不是冤家不聚頭。"
        ],
        "title": "十六羅漢贊",
        "id": "ca13a255-dd11-4b9e-86bc-72acbd71cf8a"
    },
    {
        "author": "釋心月",
        "paragraphs": [
            "前溪淥漲雨初晴，浮笠波心掌樣平。",
            "伎倆由來只如此，放教急急奔前程。"
        ],
        "title": "過河尊者贊",
        "id": "0e393fdf-9605-4d62-8b59-baf343267f71"
    },
    {
        "author": "釋心月",
        "paragraphs": [
            "簷前負日暖烘烘，敗壞重加補綴工。",
            "盡大地人窮性命，都盧劄在一針鋒。"
        ],
        "title": "朝陽穿破衲贊",
        "id": "cc0be33f-cdde-490c-b4d1-25348f911734"
    },
    {
        "author": "釋心月",
        "paragraphs": [
            "數黑豆子老和尚，石上松根得意時。",
            "自憐末後一句子，只許天邊明月知。"
        ],
        "title": "待月了殘經贊",
        "id": "f3fc9de1-9ecb-4197-abad-6cbba11b7d97"
    },
    {
        "author": "釋心月",
        "paragraphs": [
            "機語相符句合頭，離鈎三寸已吞鈎。",
            "孤舟短棹都拋却，直得朱涇水逆流。"
        ],
        "title": "船子和尚贊",
        "id": "a1eefde4-faa9-4ebb-b028-70d6ba61e640"
    },
    {
        "author": "釋心月",
        "paragraphs": [
            "心與虛空講未終，一呼回首一開容。",
            "勿言去後無消息，雲外西山翠掃空。"
        ],
        "title": "亮座主贊",
        "id": "7319399d-d459-40ea-9add-560042bc58cc"
    },
    {
        "author": "釋心月",
        "paragraphs": [
            "一雙破草鞋，無跟又無耳。",
            "袈裟包不得，拄杖挑不起。",
            "只知赤脚下桐城，不免桐城人笑你。"
        ],
        "title": "宗道者贊",
        "id": "f6b2e46e-49bd-4f9f-a133-e4827d6668ff"
    },
    {
        "author": "釋心月",
        "paragraphs": [
            "盡道家貧賣笊籬，潑天富貴許誰知。",
            "風前歛手一轉語，未必丹霞識得伊。"
        ],
        "title": "靈照女贊",
        "id": "38492395-5a5f-4b03-bcce-9901131ac238"
    },
    {
        "author": "釋心月",
        "paragraphs": [
            "大機之用誰擔荷，斷際孤風不可追。",
            "濟北少年曾未委，風光太子已先知。"
        ],
        "title": "黄蘗掌沙彌圖贊",
        "id": "e8804a01-107c-4b0e-b02f-f3d85daf7c90"
    },
    {
        "author": "釋心月",
        "paragraphs": [
            "折脚禪床接斷薪，猶堪傴坐揖高賓。",
            "明知裂土熏天富，難鬭他家徹骨貧。"
        ],
        "title": "趙州不下禪床接二王圖贊",
        "id": "4a335023-7bb7-45d5-95ac-f6d7514e557d"
    },
    {
        "author": "釋心月",
        "paragraphs": [
            "法地安然不動移，振身而立亦相宜。",
            "勿於起坐經行外，別討大唐天子師。"
        ],
        "title": "國一見代宗起立圖贊",
        "id": "349d5a23-3023-4111-a6ca-d2f0e45cdbe9"
    },
    {
        "author": "釋心月",
        "paragraphs": [
            "一點悲心擘不開，鑊湯衮處笑盈腮。",
            "希奇之事朕深信，是與君王說法來。"
        ],
        "title": "文宗嗜蛤蜊圖贊",
        "id": "19e6123d-25b2-40a4-ac81-a15da0fab2e1"
    },
    {
        "author": "釋心月",
        "paragraphs": [
            "搜索乾坤宇宙間，中原之寶祕形山。",
            "若非呈似老興化，往往人將作等閑。"
        ],
        "title": "莊宗中原之寶圖贊",
        "id": "bfe2aa5b-a957-4a1e-b19a-4f4b3e367259"
    },
    {
        "author": "釋心月",
        "paragraphs": [
            "千株松下謁癯仙，冷淡烟霞別是天。",
            "授與刀圭元不識，却來携手水雲邊。"
        ],
        "title": "李翱見藥山圖贊",
        "id": "08a34692-6651-4f70-aa1c-5635f1d74f2e"
    },
    {
        "author": "釋心月",
        "paragraphs": [
            "持來面目已全彰，出就呈機驗當行。",
            "千釋迦文萬彌勒，都盧攝入一身光。"
        ],
        "title": "裴休捧佛請安名圖贊",
        "id": "82eb3ba3-5715-43c6-94db-672d6ad12e25"
    },
    {
        "author": "釋心月",
        "paragraphs": [
            "去國迢迢路八千，歸心日夕九重天。",
            "當機不領到家句，且向途中快著鞭。"
        ],
        "title": "韓愈請益大顛圖贊",
        "id": "b9b1b3dc-9b8a-44e9-b089-09b89cbd6038"
    },
    {
        "author": "釋心月",
        "paragraphs": [
            "攪海獰龍頭角露，出林老虎爪牙張。",
            "至今六合風雲裏，浩浩來登選佛場。"
        ],
        "title": "龐居士見馬大師圖贊",
        "id": "c8466e86-c784-4ac0-a2df-61c44abd4459"
    },
    {
        "author": "釋心月",
        "paragraphs": [
            "覿露風猷第二機，電光石火較遲遲。",
            "丹霞去後無消息，又見牢關把定時。"
        ],
        "title": "靈照對丹霞圖贊",
        "id": "264aa74b-0fcd-4c82-bd9d-a1cc38f57dca"
    },
    {
        "author": "釋心月",
        "paragraphs": [
            "收拾山雲海月情，團欒鼻直眼眉橫。",
            "龜毛拂子兔角杖，敲得虛空嚗嚗聲。"
        ],
        "title": "說無生話圖贊",
        "id": "65b586e4-ad0a-491f-bcc7-79300ce0bb63"
    },
    {
        "author": "釋心月",
        "paragraphs": [
            "明暗雙雙機奪機，阿爺手裏覓便宜。",
            "果然老底能輕信，輸却日輪當午時。"
        ],
        "title": "靈照看日早晚圖贊",
        "id": "8bb9b44c-e26a-488b-af04-a606140357c3"
    },
    {
        "author": "釋心月",
        "paragraphs": [
            "老子先行行不到，郎君末後太過生。",
            "倚天衡岳最深處，雨過寒光潑眼明。"
        ],
        "title": "龐大倚鉏而化圖贊",
        "id": "b9a86044-e4b3-4d78-ba14-af2b306e4aa1"
    },
    {
        "author": "釋心月",
        "paragraphs": [
            "輥綉毬，打瓦鼓。",
            "半巴音，半魯語。",
            "心膽傾，面目露。",
            "不可描，不可塑。",
            "故天下稱之曰東山演祖。"
        ],
        "title": "贊東山五祖和尚",
        "id": "d7d2b654-a4ca-4477-aeeb-f90045017fa4"
    },
    {
        "author": "釋心月",
        "paragraphs": [
            "師之出處，師之面顔。",
            "雲橫楚甸，雨過淮山。",
            "閲其語錄，見其作用。",
            "玉轉珠回，雲興泉湧。",
            "寂巖之道，莫能形容。",
            "我今贊之，持尺量空。"
        ],
        "title": "贊寂巖忠和尚",
        "id": "d7b8a14d-54e6-4603-a2da-16f7e200e4a0"
    },
    {
        "author": "釋心月",
        "paragraphs": [
            "調古風高，神清氣逸。",
            "聞一唯陞素王之堂，見微笑入空王之室。",
            "恢恢綽綽兮以一而貫萬，寂寂寥寥兮會萬而歸一。",
            "此豈非八十三，住龍床角邊。",
            "南山之浄慈，佛照之真子，北磵老賊者耶。"
        ],
        "title": "贊北磵和尚",
        "id": "9f92222a-dcb3-4963-bb63-9bbdfb69de24"
    },
    {
        "author": "釋心月",
        "paragraphs": [
            "破蟄之雷，指南之龜。",
            "斫圓玉斧，刮膜金篦。",
            "噫，非師而誰。"
        ],
        "title": "贊癡絕和尚",
        "id": "033ce921-fa0a-466f-a696-9a03a7d91fb1"
    },
    {
        "author": "釋心月",
        "paragraphs": [
            "這慈尊，曾自贊。",
            "煮不熟，燒不爛。",
            "有軟頑，沒思算。",
            "秤須彌重四兩，量虛空闊丈半。",
            "更有白{亻幺刀}不是處，付與無聞，從公理斷。"
        ],
        "title": "廣福聰長老畫無準頂相請贊",
        "id": "d6ec6dd0-f1bc-4717-9881-e19e0647e5a2"
    },
    {
        "author": "釋心月",
        "paragraphs": [
            "寒浦先零之姿，古巖後凋之操。",
            "雪滿顛一味寒酸，雲半肩十分枯槁。",
            "任緣去住也，隨處有餘。",
            "信手拈來也，用時恰好。",
            "雖云理絕思惟，其柰事關懷抱。",
            "倚天長劍用還磨，分付明巖徹長老。"
        ],
        "title": "東林徹長老請贊",
        "id": "73c277da-f698-4df9-b540-756f34351149"
    },
    {
        "author": "釋心月",
        "paragraphs": [
            "萬里晴空，一聲霹靂。",
            "盡大地人，掩耳不及。",
            "浩浩清風生八極。"
        ],
        "title": "虎丘惠長老請贊",
        "id": "e56e9820-816d-4e60-bbe7-79dcc9306f6a"
    },
    {
        "author": "釋心月",
        "paragraphs": [
            "三巖日暖經行地，雙徑風清宴坐時。",
            "昔不少年今不老，如何描邈使人知。"
        ],
        "title": "祥符喜長老請贊",
        "id": "69fa37c3-d68d-4035-9f02-e9c2c7672274"
    },
    {
        "author": "釋心月",
        "paragraphs": [
            "虛空寥寥，吾之體也。",
            "萬象紜紜，吾之用也。",
            "青山白雲，吾之賓朋也。",
            "山色溪聲，吾之言論也。",
            "作是說者，畫師之所不能幻也。",
            "夫畫師所不能幻者，吾亦不知吾之爲誰也。",
            "故强名之，曰石谿老凍畐也。"
        ],
        "title": "圓通師孫福長老請贊",
        "id": "9af50fb9-00ab-4df5-a5f6-d20d19bf3f0f"
    },
    {
        "author": "釋心月",
        "paragraphs": [
            "寒浦先零之姿，古巖後凋之操。",
            "雪滿顛一味寒酸，雲擁肩十分枯槁。",
            "任緣而住也，觸處有餘。",
            "隨機而應也，無適不可。",
            "家法森嚴，鉗鎚糙暴。",
            "承當者誰，如溱長老。"
        ],
        "title": "資壽溱長老請贊",
        "id": "e258150a-6771-476d-8738-26c365a634a7"
    },
    {
        "author": "釋心月",
        "paragraphs": [
            "色見聲求，二俱不是。",
            "離聲色外，轉沒巴鼻。",
            "石火光中，掣電影裏。",
            "要見石谿，且莫瞌睡。"
        ],
        "title": "西竺浄長老請贊",
        "id": "b00e9e42-5d1f-4d98-966d-4b0a70e531f0"
    },
    {
        "author": "釋心月",
        "paragraphs": [
            "水中之月，鏡裏之形。",
            "一頂春雪，半肩秋雲。",
            "觀而無觀曰正觀，聞而無聞曰真聞。",
            "畫工作汝汝即我，居士識吾吾非君。",
            "是兮非兮分不分，贊之毀之徒云云。"
        ],
        "title": "楊居士請贊",
        "id": "a28c89c9-e1bf-4dee-92e2-6ba6474e53d9"
    },
    {
        "author": "釋心月",
        "paragraphs": [
            "父前行，子後隨。",
            "不肖孫，愚且癡。",
            "三昧門，各自知。",
            "入深村，草離離。",
            "風前翻憶老楊岐。"
        ],
        "title": "小師正恭寫松源掩室并師山行圖請贊  其一",
        "id": "03a65ecb-6b0b-49b5-9539-5200c5b833f4"
    },
    {
        "author": "釋心月",
        "paragraphs": [
            "清空片雲，古潭萬象。",
            "飄然何來，湛然何往。",
            "識則不識，知而無知。",
            "鐵壁銀山，挨開者誰。"
        ],
        "title": "小師正恭寫松源掩室并師山行圖請贊  其二",
        "id": "d20bad19-bf77-48bc-9c62-e710c3097db8"
    },
    {
        "author": "釋心月",
        "paragraphs": [
            "佛祖親傳真命脉，橘洲筆底發淵源。",
            "郁乎光焰十萬丈，只貴知音一印傳。"
        ],
        "title": "開光明藏疏",
        "id": "35330d92-7f85-4860-b44d-af5d9702cbdf"
    },
    {
        "author": "釋心月",
        "paragraphs": [
            "年來佛法带誵訛，十卜干千不較多。",
            "寄語東林略擡手，看伊眼腦是如何。"
        ],
        "title": "山偈奉餞九江純禪者歸東林受業",
        "id": "ada2f568-5b1a-4e35-b97f-aea1b0f8ce75"
    },
    {
        "author": "釋心月",
        "paragraphs": [
            "我有一方田，於中息萬緣。",
            "生涯雖寂爾，日用不徒然。",
            "知足長年樂，無求在處禪。",
            "西隣知此意，松竹銷寒煙。"
        ],
        "title": "和張防禦",
        "id": "e414b4f2-f491-47da-868e-54fb11190545"
    },
    {
        "author": "釋心月",
        "paragraphs": [
            "參玄曾未造玄微，肯學新豐十不歸。",
            "歸舉清凉答佛話，教娘知有祖師機。"
        ],
        "title": "送超禪人歸省親",
        "id": "ab3eab0f-7a59-4b75-ada2-4432519b0813"
    },
    {
        "author": "釋心月",
        "paragraphs": [
            "拖雲從龍去又回，無心却似有心來。",
            "只因怕失老僧約，永日岩房撥不開。"
        ],
        "title": "歸雲",
        "id": "1d87fdf1-985b-44e5-8ca1-ec1ad16a8575"
    },
    {
        "author": "釋心月",
        "paragraphs": [
            "自家汗氣不曾覺，口未曾開人已知。",
            "熏出蘇州二石佛，一人掩鼻一攢眉。"
        ],
        "title": "臭庵",
        "id": "2ae20c58-4429-4247-b9a8-ec2d97a62c58"
    },
    {
        "author": "釋心月",
        "paragraphs": [
            "英標拔俗一千丈，壁立孤危不可攀。",
            "南北東西徒斫額，誰知步步在其間。"
        ],
        "title": "中山",
        "id": "4ae955a6-9c4f-4ac5-8c89-b4ffa4e81000"
    },
    {
        "author": "釋心月",
        "paragraphs": [
            "火冷灰寒老病身，一燈深夜伴孤貧。",
            "忍將滴滴思鄉淚，說與溪頭問疾人。"
        ],
        "title": "省行堂主往霅川化油",
        "id": "1e9887ca-da7d-441e-a2ba-545e21988896"
    },
    {
        "author": "釋心月",
        "paragraphs": [
            "天地同根歸一指，先生三四已爲多。",
            "等閑豎起拳頭處，數量如何數得他。"
        ],
        "title": "異手相士",
        "id": "18a7bcdd-1d31-466b-87bb-92f9a943a63a"
    },
    {
        "author": "釋心月",
        "paragraphs": [
            "生在如來家，須學如來行。",
            "諸念入正念，有諍歸無諍。"
        ],
        "title": "送保慧大師  其一",
        "id": "bb415242-057b-441d-b558-9e5e9751f75c"
    },
    {
        "author": "釋心月",
        "paragraphs": [
            "少林佛國不再見，臺山大會堪憑□。",
            "彼何人哉我何人，眨起眉毛宜猛省。"
        ],
        "title": "送保慧大師  其二",
        "id": "4d5a7f8d-487c-44e7-85d1-718bae434483"
    },
    {
        "author": "釋心月",
        "paragraphs": [
            "有十不歸今且歸，不願再見今再見。",
            "古今大道常坦然，各自當門通一線。"
        ],
        "title": "送林藏主省親",
        "id": "df2c4ceb-0306-493b-b4a3-559f3f737bb4"
    },
    {
        "author": "釋心月",
        "paragraphs": [
            "不到廬山不是僧，斯言斯語亦何曾。",
            "珙今興盡還歸去，五老依前倚碧層。"
        ],
        "tags": [
            "庐山"
        ],
        "title": "送珙上人之廬山",
        "id": "02a687c9-fdab-4a7a-84fb-2f4b9ca213ee"
    },
    {
        "author": "釋心月",
        "paragraphs": [
            "依師參扣到無參，只麽呼三應亦三。",
            "話到不相辜負處，瀘南元是舊瀘南。"
        ],
        "title": "送艮侍者隨本師歸瀘南",
        "id": "13d58e51-c6da-4bc9-a2a8-c463fc172f1d"
    },
    {
        "author": "釋心月",
        "paragraphs": [
            "居從岩洞友熊羆，養在侯門送石溪。",
            "要識將軍成物意，往來莫作聽猿啼。"
        ],
        "title": "孟府送猿有頌次韻謝之",
        "id": "381bdf58-4810-4a18-8804-6964e0456f4d"
    },
    {
        "author": "釋心月",
        "paragraphs": [
            "捲起何如放下時，微風輕撼碧雲垂。",
            "夜深動地蚊雷吼，病枕安然總不知。"
        ],
        "title": "延壽化帳",
        "id": "5a740dfb-cbc3-4a93-8c7e-b2a4fe25706c"
    },
    {
        "author": "釋心月",
        "paragraphs": [
            "一微塵裏三千界，半剎那間八萬春。",
            "如是往來如是住，不知誰主又誰賓。"
        ],
        "title": "沈兼簽記夢",
        "id": "e88e696e-7bfb-4cbe-9b95-94ab0c77f583"
    },
    {
        "author": "釋心月",
        "paragraphs": [
            "剃除紺髮搭伽梨，經卷輪珠常自隨。",
            "欲扣玄關參自己，好看實際訪俱胝。"
        ],
        "title": "送慧大師",
        "id": "55f21d29-3836-443e-88fc-20674794cdcf"
    },
    {
        "author": "釋心月",
        "paragraphs": [
            "桂岩桂子久飄香，時節催開選佛場。",
            "莫作末山施半杓，使人特地喚娘娘。"
        ],
        "title": "昌大師住廣福說偈勉之",
        "id": "74fdbd86-b81f-42c2-bc69-2611a331b76d"
    },
    {
        "author": "釋心月",
        "paragraphs": [
            "來日臺山大會齋，隔身句子絕安排。",
            "如今已落無聞手，雙放雙收機莫偕。"
        ],
        "title": "聰大師號無聞送廣福住院",
        "id": "5dd2c230-02d9-437a-910a-4ad22a31a1c1"
    },
    {
        "author": "釋心月",
        "paragraphs": [
            "勿遊鱼魯刁刀市，莫逐千干十卜人。",
            "他日有緣重會面，金毛獅子要嚬呻。"
        ],
        "title": "示本上座",
        "id": "8c4e0946-5ba9-42aa-8883-cc784e030fcd"
    },
    {
        "author": "釋心月",
        "paragraphs": [
            "細探道德五千字，字字君家說底書。",
            "要識玄之又玄旨，淡然清對了無餘。"
        ],
        "title": "送李道士",
        "id": "58854ae5-027e-4c4f-b5b4-bacc12ac14f8"
    },
    {
        "author": "釋心月",
        "paragraphs": [
            "年來箇事带誵訛，十卜千干不較多。",
            "狹路相逢略擡手，看伊眼腦是如何。"
        ],
        "title": "送圭維那",
        "id": "631a0def-efb6-416d-8b24-f15f4017dde7"
    },
    {
        "author": "釋心月",
        "paragraphs": [
            "辣辣辛辛一味禪，慣常豈在杓頭邊。",
            "一千五百善知識，未出門時話已圓。"
        ],
        "title": "送光典座",
        "id": "7ddb2b57-1974-4f7c-b2b2-f3044bd5c245"
    },
    {
        "author": "釋心月",
        "paragraphs": [
            "戴起還同放下時，好觀實際訪俱胝。",
            "至今五百年來下，一段風光付與誰。"
        ],
        "title": "送真大師",
        "id": "ffa4a679-c5ea-4d0b-b689-e3cf86f53592"
    },
    {
        "author": "釋心月",
        "paragraphs": [
            "處塵勞界住深禪，幾度悲心碎復圓。",
            "得失是非都放下，頭頭皆我舊山川。"
        ],
        "title": "送心浄頭",
        "id": "af873cfe-6271-465f-93a9-ceece2103bc4"
    },
    {
        "author": "釋心月",
        "paragraphs": [
            "庭前荒草正萋萋，却憶丹霞剗去時。",
            "蓮社峰高相見了，回來却把聖僧騎。"
        ],
        "tags": [
            "庐山"
        ],
        "title": "行者智江歸廬山乞頌",
        "id": "ca1c3298-1404-46af-994f-012acaec6e20"
    },
    {
        "author": "釋心月",
        "paragraphs": [
            "大悲心上流出底，呼爲切脚若爲評。",
            "不知切脚什麽字，寫不成兮呼不成。",
            "依依稀稀如半月，髣髣髴髴若三星。",
            "分付老昭諸善士，生生世世壽康寧。"
        ],
        "title": "添藏經施主水陸陞座說偈",
        "id": "a2be8191-5ced-4c27-8238-430c5c732cbb"
    },
    {
        "author": "釋心月",
        "paragraphs": [
            "末山一境不露頂，直下全超五障身。",
            "佛國無邊皆自己，臺山大會付何人。",
            "苾蒭草碧枝枝秀，菡萏花紅葉葉新。",
            "外祖深恩只者是，一菴和氣暖於春。"
        ],
        "title": "容大師水陸陞座說偈",
        "id": "ed407aa1-96d2-403c-ad76-6c093cd3d1bd"
    },
    {
        "author": "釋心月",
        "paragraphs": [
            "患累資生無有涯，選官選佛學丹霞。",
            "須知髮剗殿前草，不礙萱開堂北花。",
            "萬法從心心是正，一心逐物物皆邪。",
            "夜窗寂寂青松下，究徹根源始到家。"
        ],
        "title": "如行新戒落髮升座",
        "id": "db5280a9-adf9-433a-99c3-4f4247df681e"
    },
    {
        "author": "釋心月",
        "paragraphs": [
            "三春去向那邊去，九夏來從屋力來。",
            "一喝兩頭俱坐斷，人天眼目與誰開。",
            "烏飛兔走，地轉天回，時有清風匝九垓。",
            "寒山子滿頭灰，引得豐干笑滿腮。"
        ],
        "title": "勸請首座掛牌上堂",
        "id": "5f8408e9-70b5-4534-a634-aec872a538a1"
    },
    {
        "author": "釋心月",
        "paragraphs": [
            "善惡不思，名爲頂句。",
            "內外絕依，名爲得住。",
            "時時寂寂惺惺，時時退步薦取。",
            "如是三十年，覓之總無處。",
            "覓無處，贏得雙眉時陡聚。"
        ],
        "title": "偈",
        "id": "7a2254c1-882f-4932-9587-d406a12317ee"
    },
    {
        "author": "釋心月",
        "paragraphs": [
            "日永風清，雷奔電卷。",
            "無位真人，略通一線。",
            "急須著眼看仙人，莫看仙人手中扇。"
        ],
        "title": "頌古三首  其一",
        "id": "675338cc-2ae1-415e-a7ee-f0289703dc95"
    },
    {
        "author": "釋心月",
        "paragraphs": [
            "百年將底作津梁，直指心田是道場。",
            "八萬四千安樂法，只於此處（指胸）可承當。"
        ],
        "title": "頌古三首  其二",
        "id": "85d5e11f-2022-4dd6-87a4-31c7ecc19b11"
    },
    {
        "author": "釋心月",
        "paragraphs": [
            "沒便宜處討便宜，無位真人小廝兒。",
            "如是去來如是住，無時不是在家時。"
        ],
        "title": "頌古三首  其三",
        "id": "749a05b0-4b8b-4a9e-a967-2dda6e979da3"
    },
    {
        "author": "釋心月",
        "paragraphs": [
            "棄却金輪尊貴人，要來平地討艱辛。",
            "如斯面目塵埃甚，更說優曇別是春。"
        ],
        "title": "出山相贊",
        "id": "cebe5330-f4ae-4bb5-808e-b9be04d3788b"
    },
    {
        "author": "釋心月",
        "paragraphs": [
            "披草衣，執具書。",
            "面不洗，頭不梳。",
            "是文殊，非文殊。",
            "擬議臺山路轉迂。"
        ],
        "title": "草衣文殊贊",
        "id": "e7ed38c4-b13c-4285-b3e5-d2ff6bcc81e2"
    },
    {
        "author": "釋心月",
        "paragraphs": [
            "願海散香風，花披菡萏紅。",
            "錦鱗方上釣，金鎖已騰空。"
        ],
        "title": "馬郎婦贊",
        "id": "e3c9111a-6cc8-48c5-ba78-3ef200c33811"
    },
    {
        "author": "釋心月",
        "paragraphs": [
            "日高花影重，風暖鳥聲碎。",
            "在在圓通門，門門觀自在。",
            "寶陀峰頂較些些，片月分輝照滄海。"
        ],
        "title": "自在觀音贊",
        "id": "664c48da-3086-48ac-a128-e82da6ec6d53"
    },
    {
        "author": "釋心月",
        "paragraphs": [
            "一葉蓮舟泛渺瀰，誦觀音也戴阿彌。",
            "希奇妙相毫端上，五濁衆生知未知。"
        ],
        "title": "泛蓮觀音贊",
        "id": "e43396f2-7762-4ec5-8a69-0b46ddd4a195"
    },
    {
        "author": "釋心月",
        "paragraphs": [
            "頂戴阿彌，不假花冠之纍纍。",
            "肩披藕絲，不必瓔珞之垂垂。",
            "孤然不倚，儼然若思。",
            "我於一十九類三十二應身中次第觀之，而無如是抱膝安閑大自在之風規。"
        ],
        "title": "藕絲觀音贊",
        "id": "cfe33f7a-f167-4447-8ba1-c3d4e5e621e4"
    },
    {
        "author": "釋心月",
        "paragraphs": [
            "矬而肥，肥而癡。",
            "肩駝背負，或徐或馳。",
            "回頭處，微笑時，此意明明說向誰。"
        ],
        "title": "布袋贊",
        "id": "6815b8d2-77f2-4b18-afac-8f4720df40dc"
    },
    {
        "author": "釋心月",
        "paragraphs": [
            "跨水行人語不符，絕江足踏一莖蘆。",
            "此時獨自棲棲去，今日人將入畫圖。"
        ],
        "title": "達磨祖師贊",
        "id": "febf56a8-8709-4c5a-b1ff-3ee735035487"
    },
    {
        "author": "釋心月",
        "paragraphs": [
            "高厚同源，萬殊一體。",
            "卓爾何來，湛然非止。",
            "覽蜀天雲，挹龍淵水。",
            "際會如斯，孰窮所以。",
            "正知知之，不出乎是。"
        ],
        "title": "小師正知畫師頂相請贊",
        "id": "6ffcc22f-d7e6-4254-be1f-5d407a0784d2"
    },
    {
        "author": "釋心月",
        "paragraphs": [
            "兄難兄，弟難弟。",
            "馬祖真，只這是。",
            "撼動西江十八灘，水面無風波自起。"
        ],
        "title": "頌古二十一首  其一",
        "id": "e2a8be1e-4d00-4016-b3ce-a3af6ae3e49c"
    },
    {
        "author": "釋心月",
        "paragraphs": [
            "各呈見解，互逞機鋒。",
            "石火莫及，電光罔通。",
            "拋下拄杖而立，不同草草。",
            "拈起拄杖便行，亦豈匆匆。",
            "者裏著得隻眼，許你親見龐公。"
        ],
        "title": "頌古二十一首  其二",
        "id": "01b9d46e-7773-441d-9448-2ff4547e41aa"
    },
    {
        "author": "釋心月",
        "paragraphs": [
            "昨日與今日，同中却不同。",
            "獰龍攪滄海，俊鶻摩青空。",
            "宗眼明如日，機輪疾似風。",
            "丹霞回首處，遍界覓無蹤。"
        ],
        "title": "頌古二十一首  其三",
        "id": "3bf381cc-9e14-42e4-b20f-251b9ee5372f"
    },
    {
        "author": "釋心月",
        "paragraphs": [
            "第一句，言不及。",
            "見利忘錐，何得何失。",
            "拈起放下，翹足而立。",
            "文殊維摩，鎗箭交擊。",
            "果不可當，一掌推出。",
            "縱是舜若多神，額頭也須汗出。"
        ],
        "title": "頌古二十一首  其四",
        "id": "4da500b8-6cf9-4cc3-a7e9-be150dc3ed84"
    },
    {
        "author": "釋心月",
        "paragraphs": [
            "普濟把定，被龐公痛處一錐。",
            "直得左轉右側，前依後隨。",
            "笊籬提起處，相呼作舞時。",
            "若言依樣畫貓兒，定把黄金鑄子期。"
        ],
        "title": "頌古二十一首  其五",
        "id": "a505d3b8-5bf1-451c-86fd-0d12f625f531"
    },
    {
        "author": "釋心月",
        "paragraphs": [
            "識得子丑寅卯句，應須繼紹此門風。",
            "如王仗劍當堂坐，佛魔俱拂一時空。"
        ],
        "title": "頌古二十一首  其六",
        "id": "6f985932-21ea-46b7-a6c0-0c40968bb8b3"
    },
    {
        "author": "釋心月",
        "paragraphs": [
            "宗門中令嗣，合眼坐禪處。",
            "平地打毬子，急須著眼覷。",
            "兩挑挑得上，三築築不住。",
            "築得住依前，輥向毬門去。"
        ],
        "title": "頌古二十一首  其七",
        "id": "b6ef7d0f-a2c4-47b5-a62b-67751e4f3da2"
    },
    {
        "author": "釋心月",
        "paragraphs": [
            "野火炎炎何處起，紫烟紅焰便燒人。",
            "須知坐卧經行裏，見得無殊用得親。"
        ],
        "title": "頌古二十一首  其八",
        "id": "ccd67727-c424-4010-9f4f-49a7b067a69f"
    },
    {
        "author": "釋心月",
        "paragraphs": [
            "前溪綠漲雨初晴，浮笠波心掌樣平。",
            "伎倆由來祇如此，放教急急奔前程。"
        ],
        "title": "頌古二十一首  其九",
        "id": "a04107a4-2bac-4043-a2b8-376d3221648f"
    },
    {
        "author": "釋心月",
        "paragraphs": [
            "也大奇，也大奇，卷舒出沒看全機。",
            "若非鑑物張華眼，未免隨人說是非。"
        ],
        "title": "頌古二十一首  其一○",
        "id": "311304ca-1ba3-4b00-8014-977f834e1232"
    },
    {
        "author": "釋心月",
        "paragraphs": [
            "聖量凡情浄盡時，轉身無路事還非。",
            "屋簷下過粟畬裏，馬腹馿胎一道歸。"
        ],
        "title": "頌古二十一首  其一一",
        "id": "4c244c7e-acba-4b44-9e66-ad22a139f265"
    },
    {
        "author": "釋心月",
        "paragraphs": [
            "自家冷暖自家知，祖意西來更問誰。",
            "全體承當全體是，須彌頂上戴須彌。"
        ],
        "title": "頌古二十一首  其一二",
        "id": "4a8495fd-972e-4ab9-956f-0058a46d3221"
    },
    {
        "author": "釋心月",
        "paragraphs": [
            "不壞身正是，正是不壞身。",
            "適來曲多少，扭得鼻頭辛。"
        ],
        "title": "頌古二十一首  其一三",
        "id": "43bb3715-1f8a-4730-8850-0954be85ed1f"
    },
    {
        "author": "釋心月",
        "paragraphs": [
            "巨岳何曾乏寸土，演若迷頭狂未回。",
            "參尋喜有得力句，突曉途中眼未開。"
        ],
        "title": "頌古二十一首  其一四",
        "id": "3cfda37a-4ec1-4e16-9a77-e8cb956723ed"
    },
    {
        "author": "釋心月",
        "paragraphs": [
            "最好韶山境，烟籠翠色輕。",
            "欲描描未就，猿鳥一聲聲。"
        ],
        "title": "頌古二十一首  其一五",
        "id": "ae991eb8-f504-4a1a-9318-986ca95d75ae"
    },
    {
        "author": "釋心月",
        "paragraphs": [
            "鏡清湖心拋一餌，錦鱗躍浪上鈎來。",
            "幾乎掣斷竿頭線，引得傍觀下釣臺。"
        ],
        "title": "頌古二十一首  其一六",
        "id": "dc44a4dd-be5d-4841-aedc-242871ff7922"
    },
    {
        "author": "釋心月",
        "paragraphs": [
            "國師樣子太慈悲，入草何如出草時。",
            "射透九重聖箭子，依前特地隔天涯。"
        ],
        "title": "頌古二十一首  其一七",
        "id": "98b0bc50-c8c7-44f7-b825-deff346fa128"
    },
    {
        "author": "釋心月",
        "paragraphs": [
            "奇特老尊宿，大無慚愧人。",
            "盤陀石上藕，喜見一番新。"
        ],
        "title": "頌古二十一首  其一八",
        "id": "8d4ec5f5-b47d-41c3-bcf6-fabc75701add"
    },
    {
        "author": "釋心月",
        "paragraphs": [
            "渾崙拈起好風規，石火明明已較遲。",
            "不落金峰窠窟裏，會須赤手討便宜。"
        ],
        "title": "頌古二十一首  其一九",
        "id": "4a630831-5502-411b-ac2d-f57ab05d50bc"
    },
    {
        "author": "釋心月",
        "paragraphs": [
            "是身土木無知漢，忍痛聲中一皺眉。",
            "好是南山射石虎，縱饒沒羽亦徒爲。"
        ],
        "title": "頌古二十一首  其二○",
        "id": "1445f8d2-9d82-4400-812a-61f6f489fa45"
    },
    {
        "author": "釋心月",
        "paragraphs": [
            "龍起滄海，虎出林端。",
            "直下來也，急著眼看。"
        ],
        "title": "頌古二十一首  其二一",
        "id": "ec699525-236d-4847-800c-ea5d36d95d8a"
    },
    {
        "author": "周弼",
        "paragraphs": [
            "城上危樓高縹緲，城下澄江復相繞。",
            "有時漾影入中流，俯看游魚仰飛鳥。",
            "近樓多少未行舟，滿江落花灑汀洲。",
            "人同江狎不怕浪，登樓對酒彈箜篌。",
            "大別山頭白雲起，金口渡邊雨如洗。",
            "半鈎新月上孤城，還照高樓與江水。",
            "晴江依舊瀉潯陽，黄鶴無由歸故鄉。",
            "一聲玉笛起何處，燕撲闌干花影長。"
        ],
        "title": "黄鶴樓歌",
        "id": "c9bc1c8f-ba7e-4a74-a259-0f1a9c3708d9"
    },
    {
        "author": "周弼",
        "paragraphs": [
            "谷鳥與我言，怨殺白太傅。",
            "借問何以然，携却山僧去。",
            "山僧未去時，前盤一尾蛇，後踞一頭虎，吸雲嘯風遶窗戶。",
            "山僧已去了，鶴來踏翻藤。",
            "猿到拗折樹，亂篠枯柴塞行路。",
            "抑將廬于嵩高之陽，溫洛之滸，諸天散花復呵護。",
            "抑將慕羶逐臭，亡魂喪魄，委枯骸於北邙之狐兔。",
            "荒臺兮尚存，破屋兮如故，惟有山僧不知處。",
            "世間萬事誰始終，極目寒江起煙霧。"
        ],
        "title": "韜光庵",
        "id": "a27dd3ab-20b8-4983-9d56-f71af876eb36"
    },
    {
        "author": "周弼",
        "paragraphs": [
            "江南牡丹凡有幾，德安打頭歙爲二。",
            "金陵舊物間有之，池陽吳郡皆居次。",
            "地近京畿種偏好，鄂城栽接不草草。",
            "舂土篩泥繞畫欄，石甃方壇浄如掃。",
            "當頭第一带鞓紅，膩紫嬌黄別作叢。",
            "盤盂擎出最迎日，碧玉萬片藏春風。",
            "寶葉絲絲带縷金，錦斑酒暈間攢心。",
            "翻騰梔茜亂朱粉，樣各數名分淺深。",
            "低樹猶高五六尺，花重剛枝反無力。",
            "迥出層陰轉耐看，始悟年深有真色。",
            "晚添細雪來相簇，露醒香魂冷方浴。",
            "倚柱黄昏眼倍明，頓覺夜闌須秉燭。",
            "洛水芳林應更多，不禁飛雨洗銅駝。",
            "酥煎送酒有人在，草沒故園無柰何。",
            "莫對餘春起嘆嗟，最難保守是繁華。",
            "君看南渡百年內，看到子孫能幾家。"
        ],
        "title": "牡丹",
        "id": "25aa3b5f-bae7-4c44-864e-8ba93f0e4cbc"
    },
    {
        "author": "周弼",
        "paragraphs": [
            "故人手持一緘書，扁舟清晨造我廬。",
            "爲問舟從何方來，欲應未應先長吁。",
            "長安平旦朱門開，曳裾靸履喧春雷。",
            "獨有詩人貨難售，朔雪寒風常滿袖。",
            "孤館青燈不自聊，短帽鶉衣競相就。",
            "獬豸峨冠豈無事，不觸姦邪觸詩士。",
            "雖當聖世尚寬容，滔滔寧免言爲諱。",
            "軒瑟齊竽本難遇，長編巨軸添憂慮。",
            "松菊荒蕪歸計遲，欲向何門誦佳句。",
            "君不見古者防川不禁口，里諺村謠無不有。",
            "美刺箴規三百篇，刪取皆經聖人手。",
            "漢魏著述充層雲，采擷花草香紛紛。",
            "其間國政最親切，世許少陵能愛君。",
            "交衢謗木求胥誨，盛若勛華猶不改。",
            "風雅遺音儻尚存，篇篇遒鐸皆應採。",
            "小人幾度邪侵正，何嘗斷隔無歌詠。",
            "風雨蕭蕭雞自鳴，誰顧寒莎響蛙黽。",
            "但恐君詩未工耳，工則奚愁强疵毀。",
            "益藉譏評達九重，送起聲名赤霄裏。",
            "况於時事無交涉，仿郊寒山題木葉。",
            "千齡得失寸心知，笑爾隨群走干謁。",
            "請君頭上巾，爲君抖却岐路塵。",
            "解君身上衣，爲君拂去京洛緇，三濯三洗清泠池。",
            "一日失機械，二日忘是非，三日天籟呼吸吹。",
            "勇將漫刺付流水，開口盡作歡喜辭。",
            "天台石橋春已知，別有野鶴相追隨，苟欲避世不可遲。",
            "請君歸，君勿疑。"
        ],
        "title": "戴式之垂訪村居",
        "id": "3d5582c3-c75a-43af-8e49-634f99a7676c"
    },
    {
        "author": "周弼",
        "paragraphs": [
            "姑蘇觀下逢居簡，帽子欹斜衣懶散。",
            "自言契闊漫東西，雖老猶能青白眼。",
            "知音不在禪床久，抱刺懷書謹奔走。",
            "反舌無聲亂草間，回首盡成獅子吼。",
            "荒蕪野寺孤城外，赤葉黄蘆日相對。",
            "午睡雙鳩喚欲醒，起傍生臺炙肩背。",
            "弄筆濡毫總蕭索，尚餘酒量添於昨。",
            "語盡橫塘笛未終，東風滿面楊花落。",
            "匆匆解纜攙程去，從此相期更何處。",
            "一碗官酤般若湯，把手同看獨孤樹。"
        ],
        "title": "將適毗陵道中遇居簡上人",
        "id": "94de88f1-d78e-4f28-b7fe-8420c17f24f6"
    },
    {
        "author": "周弼",
        "paragraphs": [
            "鄱陽湖浸東南境，有人曾量三十六萬頃。",
            "我昔乘槎渤澥間，眇視天溟坎蛙井。",
            "浪何爲而起於青雲之底，日何爲而碎於泥沙之裏。",
            "太極初分一物無，天水相包若雞子。",
            "揚瀾可供李白青州杓，彭蠡付與盧敖洗龜殻。",
            "斗大孤山沒處藏，斸取來搘鼎鐺脚。",
            "胸中八九吞雲夢，似此蹄涔亦何用。",
            "安得快意大荒之東東復東，指麾魚鼈騎蒼龍。"
        ],
        "title": "鄱陽湖",
        "id": "de4371f7-9346-429b-b323-1148dbf58b25"
    },
    {
        "author": "周弼",
        "paragraphs": [
            "嵯峨樓觀青山頭，昔曾避暑離宮遊。",
            "吳王旌旆墮冥漠，至今古木涵清秋。",
            "誰聽白紵歌聲接，細撲飛塵石榴葉。",
            "銀燭吹灰別淚殘，夜半虛廊響行屧。",
            "美人何處凝嬌魂，五色定化蝴蝶翻。",
            "幾人深閨有餘怨，當晝巨櫟號驚猿。",
            "千年惟見春風在，綠草雖存顔色改。",
            "寂寞欄干繞斷腸，滿徑寒香不堪採。",
            "朝雲爲我光徘徊，須臾徑入姑蘇臺。",
            "遺蹤滅跡竟難望，葉落空林歸鳥哀。"
        ],
        "title": "靈巖上方",
        "id": "3c643130-2b0b-495b-a4a0-cf3756ea0a1b"
    },
    {
        "author": "周弼",
        "paragraphs": [
            "江邊野灘多老菰，抽心作穗秋滿湖。",
            "拂開細穀芒敷舒，中有一米連三稃。",
            "剖之粒粒皆尖小，整齊遠過占城稻。",
            "不煩舂簸即晨炊，更勝青精顔色好。",
            "尋常艱得此欣逢，默計五升當百叢。",
            "雨多水長倍加益，十里定收三十鍾。",
            "野人獲之亦自足，何用虛靡太倉粟。",
            "連日秋風思故鄉，况復家田有茅屋。",
            "墜網重腮鱸已鮮，蓴絲牽葉又流涎。",
            "急歸收穫蘋溪畔，細撥蘆花撐釣船。"
        ],
        "title": "菰菜",
        "id": "a39b86aa-011e-475c-baf5-bbaa287a1605"
    },
    {
        "author": "周弼",
        "paragraphs": [
            "海棠最佳須老叢，遠及百年花始紅。",
            "歷看名葩此爲盛，剛柯硬葉交相映。",
            "倚石攢青二三丈，雨膏倒吸胭脂上。",
            "仿佛璇霄發曙光，細族蓬萊綉旗仗。",
            "露欲收珠色轉深，香玉萬顆藏春陰。",
            "輕風欲透紫絲障，一片朝霞傾入林。",
            "鳳城多少栽花處，低嫩俱無可觀樹。",
            "相對令人憶故山，年年雕萼掃朱欄。",
            "只今惟有溪童在，應放高枝棲白鷴。"
        ],
        "title": "海棠",
        "id": "86bc4f57-d740-4eac-a059-30f5733628b6"
    },
    {
        "author": "周弼",
        "paragraphs": [
            "吳王鑄劍成，自謂古難比。",
            "試之高山巔，石裂斷橫理。",
            "那無昔時人，相逢干將里。",
            "故宮宮中白日長，春風野田百草香。",
            "有誰慷慨不平事，被褐踏花推酒缸。"
        ],
        "title": "吳王試劍石",
        "id": "fd2d0cab-2096-4823-8083-1d08022d51fb"
    },
    {
        "author": "周弼",
        "paragraphs": [
            "澄江橫匹練，月洗黄羅扇。",
            "捲盡白雲衣，常星撒沙見。",
            "天低欲就人，夜色凝深淀。",
            "欻吸動微光，時絣斗間線。",
            "凉亭逼曠野，軒楹敞三面。",
            "萬象悉鋪陳，隨機互遷變。",
            "十歲逃虛空，得此方一遍。",
            "相對坐談玄，終宵亦無倦。",
            "只恐駸駸催曉箭，湧上東方老銅片。",
            "須著干求大帝君，莫使陽烏眼睛轉。"
        ],
        "title": "煙波亭避暑",
        "id": "f17f7c0d-6694-4cb0-87bb-f6ce96bbb1fd"
    },
    {
        "author": "周弼",
        "paragraphs": [
            "若有藏瘞空山中，誰人反閉玉笥峰。",
            "虎潈不得不啟封，立石繚之應萬重。",
            "不知靈變從何發，爆然夜半橫分裂。",
            "但留一線與人窺，未放白雲全漏泄。",
            "古木蒼藤閉莫開，穴中惟聽走風雷。",
            "神仙必有便門出，得見飈輪自往來。"
        ],
        "title": "禹穴",
        "id": "e0660881-e60e-47df-9b35-8631de16c370"
    },
    {
        "author": "周弼",
        "paragraphs": [
            "稚川移家入空谷，手招白雲守茅屋。",
            "惟恐人窺鍊藥鑪，鎖斷青巒瀉垂瀑。",
            "只留一徑通飛鳥，其間想透三仙島。",
            "野童猶摘鳳文梨，村老閑鋤燕胎草。",
            "人將外物爲真物，反笑山棲衰草窟。",
            "玉臼丹成兔欲眠，蚯蚓黄蒿幾鑽骨。",
            "此去世間應不遠，尚存猶可分苔蘚。",
            "兩幅生綃若可憑，先寄胡麻與雞犬。"
        ],
        "title": "題葛稚川移家圖",
        "id": "755a2175-e9a7-402b-a990-b58e96e2ebf7"
    },
    {
        "author": "周弼",
        "paragraphs": [
            "雨膏蒸土蘭芽熱，粉魂淡艷凝緗纈。",
            "柳條無力受東風，桃葉春江弄花月。",
            "枕函墜髮昏眠重，綺帳驚寒替花恐。",
            "屏瑣蟲棲化粉蛾，簾甲蜂鑽抱殘蛹。",
            "麥門冬長柔堪結，桐輪輾盡棠梨雪。",
            "門掩車箱銅較閑，瓶敲井榦青絲絕。",
            "君不見楚王宮中樂酣宴，嫌怕旁人說春晚。",
            "玉釵埋遍細腰人，章華臺上蒼苔滿。"
        ],
        "title": "春濃曲",
        "id": "0a88d889-5463-42be-9001-237059747b05"
    },
    {
        "author": "周弼",
        "paragraphs": [
            "擬酌松根泉，先酹松下土。",
            "甌犧副都籃，拾薪自煎煮。",
            "一盃復一盃，併酌連四五。",
            "寄謝山中人，腹痛不累汝。"
        ],
        "title": "陸羽泉",
        "id": "570a9b25-2bc1-4fbd-9329-5cf96e2d6ad7"
    },
    {
        "author": "周弼",
        "paragraphs": [
            "春風忽來花滿樹，海棠最多繞欄吐。",
            "客愁纔動不復安，兩脚春泥踏春雨。",
            "高枝背面辭曉喧，低枝濕透揮未乾。",
            "胭脂深重粉亦殷，顔色滑膩脂肉寒。",
            "五雲忽卷晨粧畢，曉來姿態俱已失。",
            "悔不敲門請君出，喫酒忍饑看半日。",
            "疾呼盃酌傾已遲，但驚野雪掃還飛。",
            "可能就賜醉眠者，爛嚼落花聽鳥啼。"
        ],
        "title": "寓宿黄觀復書堂晨至海棠花下走筆呈蘇召叟",
        "id": "2179feec-5aa5-46c5-babd-a49717004509"
    },
    {
        "author": "周弼",
        "paragraphs": [
            "建安梨嶽老梨木，刻作唐朝建州牧。",
            "香爐忽動吹寒灰，浦城環翠陰風來。",
            "嶺頭頑石盡能走，澗下奔泉皆倒回。",
            "猿猱啼兮鬼嘯野，六玄虬兮四驪馬。",
            "想須吟遶碧草亭，舉手高翻白雲寫。",
            "峰爲文通名夢筆，楊公書堂曾散帙。",
            "麗月鮮霞付與誰，煙墅有人還築室。",
            "田父何所祈，贈爾青麰黑桑椹。",
            "里儒何所求，贈爾黄糧布囊枕。",
            "萬歲兮千秋，既往兮復留。",
            "抽蘭心，拆椒口。",
            "簸南箕，挹北斗。",
            "不假竹枝歌，何須折楊柳。",
            "只用秦原妙絕詞，傳入神絃薦春酒。"
        ],
        "title": "建寧浦城李頻行祠",
        "id": "8d5c786a-642b-4cff-8928-4df4193938b7"
    },
    {
        "author": "周弼",
        "paragraphs": [
            "醉中別高峰，揮手謝平野。",
            "百里伴啼猿，一官騎惡馬。",
            "飛花墮城隅，槁葉積亭下。",
            "從教踐踏去，會有相逢者。"
        ],
        "title": "五雲門外小亭",
        "id": "53a85f06-6eb0-4c6f-829d-c0a6491c982d"
    },
    {
        "author": "周弼",
        "paragraphs": [
            "朝來泛舟花滿湖，亭午返棹風相呼。",
            "已收波浪入菱芡，晚開雲日媚菰蒲。",
            "羣飛鼓翼數沙雁，一去沒頭雙野鳬。",
            "少留霽色定堪玩，可惜歸程時已晡。"
        ],
        "title": "夏日泛祕湖",
        "id": "a87d9b4d-5aa6-4139-81d1-cf968c3c510f"
    },
    {
        "author": "周弼",
        "paragraphs": [
            "古越多精藍，名僧遞相接。",
            "青林瓶盂聚，丹壑樓觀疊。",
            "今乘秋濤便，莫待寒雨涉。",
            "何處聞鳴蛩，虛廊掃黄葉。"
        ],
        "title": "送覺新上人還越",
        "id": "e6c2920c-6297-4a68-ae07-46418fbf59f5"
    },
    {
        "author": "周弼",
        "paragraphs": [
            "蕭蕭楓林青，雜出間椅檟。",
            "尚思送行舟，繫此木葉下。",
            "雲開星垂山，水蕩月在野。",
            "江空夜棖棖，淚復誰滿把。",
            "汀洲泥沙換，葭葦顔色假。",
            "變遷斐然殊，感慨益以寡。",
            "黄煙飛高桅，絳雪當道灑。",
            "餘春去不盡，併放湓浦瀉。",
            "豈無夜深彈，寂寞少聽者。",
            "尚有沙灘人，時時說司馬。"
        ],
        "title": "琵琶亭",
        "id": "bba7b042-2c2f-4f3a-ad80-0372d9a35faa"
    },
    {
        "author": "周弼",
        "paragraphs": [
            "山前削成面，山後不露骨。",
            "何人戀巢居，結屋寄突兀。",
            "多風鎖寒殿，頻雨閉石窟。",
            "筍透獅子傾，草蔽鴟吻沒。",
            "髑髏串胡神，纓絡纏古佛。",
            "熹燈影摧殘，槁柏香蓬馞。",
            "丹葉夏猶在，綠樹暑未發。",
            "坳徑鳴秋蛩，閑階起蒼鶻。",
            "僧衣莓苔侵，齋鉢野菜掘。",
            "梵庋止數卷，矧能備巾拂。",
            "奔波道塗間，體倦神屢竭。",
            "大險阨在前，醉夢魂恍惚。",
            "信陋獲安處，不勝塵土汩。",
            "經房晚棲禪，殆亦未易忽。",
            "鐵鳳終日叫，心頗惡此物。",
            "欲去欲住間，征帆已超越。"
        ],
        "title": "石鍾寺",
        "id": "63f32af6-3a44-4bfb-ad24-706daa61dfe8"
    },
    {
        "author": "周弼",
        "paragraphs": [
            "久客無別望，出門惟快晴。",
            "茅店局促卧，村靜不打更。",
            "淅瀝漸有間，四簷稍收聲。",
            "俯身問僮僕，貪睡語輒驚。",
            "耳邊嘈囋動，鄰房先戒行。",
            "拂拭弄包裹，人健脚亦輕。",
            "溪舂黄糧響，窗掃巨竹傾。",
            "山路少泥土，意想砂礫平。",
            "捨夢棄衾枕，披衣散縱橫。",
            "屈指計道里，陡覺神思清。",
            "菜老復命煮，小鮮豈足烹。",
            "旅飯任麤糲，苞苴且難成。",
            "值雨及雷雹，一阻三宿程。",
            "南北互有適，後先何必爭。",
            "東方曉色至，隠隠天漸明。",
            "分手出門去，相引行水坑。"
        ],
        "title": "喜晴",
        "id": "6c31b44a-abd0-4a94-bd50-7a6c97f2a68b"
    },
    {
        "author": "周弼",
        "paragraphs": [
            "櫻桃未開花遶枝，櫻桃已開紅滿溪。",
            "花開幾朝今始見，人折人攀那得知。",
            "黄鸝飛來問誰主，對面相看隔牆語。",
            "今日鎖魂事可明，昨夜東風過雲雨。"
        ],
        "title": "櫻桃花",
        "id": "d2d7b624-7de2-47da-8632-f8b5b678961e"
    },
    {
        "author": "周弼",
        "paragraphs": [
            "長田一畝三石收，截茅作囤遮水牛。",
            "馴雞塞籠彘牢滿，大兒看親女上頭。",
            "里胥關門罷輸送，晴烏窺簷鼠沿棟。",
            "瓦盆瓷缶息老身，還將孫子看迎神。",
            "廟前擘紙青竹爆，餳糕粉魚夜祠竈。"
        ],
        "title": "豐年行",
        "id": "4b205eff-2c02-4d1d-b9c8-1763a9518f06"
    },
    {
        "author": "周弼",
        "paragraphs": [
            "大巫舞袍奉酒尊，小巫湔裙進盤彘。",
            "野風吹樹龍馬歸，瓦爐柏根香滿地。",
            "白衣老鬚撚向前，叉手大膽不敢言。",
            "去年田家五分熟，更饒三分百事足。",
            "大繭千棚絲滿窠，栗犢兩握角出肉。",
            "土臺澆酒再拜辭，紙錢灰撲遶木枝。",
            "神語順從杯教吉，鼓笛薨薨打三日。"
        ],
        "title": "冬賽行",
        "id": "49213de1-6d75-4fa0-b376-a07166e31a14"
    },
    {
        "author": "周弼",
        "paragraphs": [
            "湘東王好開芳甸，亭臺環繞朱欄遍。",
            "就中應教誰最多，庾信江淹日歡宴。",
            "七十里圍高木柵，花柳燒殘少顔色。",
            "取次華林建鄴邊，奚不移歸帝王宅。",
            "曾經行處蘋蕪漫，頼此名存悉歆羨。",
            "安知飛來不是舊時鶑，舞去都非昔年燕。",
            "風擘殘桃過短牆，更無人管任斜陽。",
            "惜春猶有傷心者，認作徐娘半面粧。"
        ],
        "title": "湘東苑",
        "id": "8dff7f79-a9cb-4486-83a3-e0ca114af15c"
    },
    {
        "author": "周弼",
        "paragraphs": [
            "仲宣徙倚思歸後，又復誰傳獨步名。",
            "自昔城闉雖尚在，至今波浪未嘗平。",
            "半規赤日沈荒渚，一縷黄煙起廢城。",
            "梅落碎花催塞色，葭橫響葉弄邊聲。",
            "驚寒牧馬頻回顧，趁暖賓鴻漸北征。",
            "况乃有懷傷歲暮，登樓那不動鄉情。"
        ],
        "title": "仲宣樓",
        "id": "f0642fdf-6edd-45ad-be6f-0271d37df800"
    },
    {
        "author": "周弼",
        "paragraphs": [
            "金壇深僻觀，鍾磬少人聞。",
            "山果猿偷墮，庭莎鹿卧分。",
            "木高猶带雪，石冷不生雲。",
            "正爇黄連炷，相從拜老君。"
        ],
        "title": "金壇觀",
        "id": "24bf9bfd-da7e-49d1-9fa8-b00b4b9bf813"
    },
    {
        "author": "周弼",
        "paragraphs": [
            "戚戚登臨地，淒淒欲暮天。",
            "相看數株柳，不聽一聲蟬。",
            "山冷雲生絮，江空月上弦。",
            "無緣捨塵事，閑對白鷗眠。"
        ],
        "title": "晚登黄鶴樓",
        "id": "70cb3c83-45d5-45f2-b016-57ab05d63ed9"
    },
    {
        "author": "周弼",
        "paragraphs": [
            "歸程風强阻，春色有如無。",
            "上水千帆健，中流一矴孤。",
            "雨衝尋屋燕，雲背立檣烏。",
            "盡說明朝順，江行舊有圖。"
        ],
        "title": "施潭",
        "id": "051bbff5-95b4-4e06-935f-472af8855985"
    },
    {
        "author": "周弼",
        "paragraphs": [
            "盡日群山裏，知行第幾重。",
            "竹深春寺磬，灘急午溪舂。",
            "殘旭猶雙塔，晴雲只半峰。",
            "豈無仙隠者，恨不少從容。"
        ],
        "title": "山行",
        "id": "bb6adf28-6028-48a9-ae78-21b462ee91b8"
    },
    {
        "author": "周弼",
        "paragraphs": [
            "日暮野橋邊，都歸醉客船。",
            "數竿沙際日，一片水中天。",
            "影落衝煙鳥，聲移带雨蟬。",
            "殆非人境得，江月又初圓。"
        ],
        "title": "野橋",
        "id": "cac24f21-bc06-40a1-8af4-9dcfe0150d89"
    },
    {
        "author": "周弼",
        "paragraphs": [
            "客程何太急，歲月半途分。",
            "想暫歸天姥，還來伴使君。",
            "曉吟千嶂雪，春思一江雲。",
            "若再經過此，囊詩可得聞。"
        ],
        "title": "送姚希聲令弟歸剡中",
        "id": "39bdfd7b-d3b6-4eec-be9f-9190d5e920d1"
    },
    {
        "author": "周弼",
        "paragraphs": [
            "好山多變態，排列在簷楹。",
            "平熨澄江練，橫鋪列嶂屏。",
            "石煙寒遶寺，山雨暗離汀。",
            "有意携溪枕，眠看直到醒。"
        ],
        "title": "秋屏",
        "id": "21313b65-419c-43dc-b1b7-6c280dfa2d85"
    },
    {
        "author": "周弼",
        "paragraphs": [
            "本來無飲興，偶此到溪灘。",
            "屋角懸雙瓠，船頭繫一竿。",
            "塔高風便響，橋峻雨隨乾。",
            "莫怕城門閉，行歸亦不難。"
        ],
        "title": "同李雪林飲山村",
        "id": "5157a59d-926b-4c7b-ada5-f0ce569f75fc"
    },
    {
        "author": "周弼",
        "paragraphs": [
            "爲愛林間寺，幽閑少是非。",
            "因拋蓽門業，來著稻田衣。",
            "石蕨衝雲細，山蔬膩雨肥。",
            "禪居安穩後，更莫啟柴扉。"
        ],
        "title": "送惟德上人還黿溪",
        "id": "f19068ea-c938-49b7-a8be-c37716c49dfc"
    },
    {
        "author": "周弼",
        "paragraphs": [
            "近憑筇竹杖，處處作生涯。",
            "獨採傍溪藥，自看臨水花。",
            "愛雲因北望，對日任西斜。",
            "惟有雙蝴蝶，相隨直到家。"
        ],
        "title": "甲申歲解官歸故居有以書相問者",
        "id": "32e0a5db-fa66-465b-af2b-fa0177a3630f"
    },
    {
        "author": "周弼",
        "paragraphs": [
            "孤雲無定迹，又入亂山居。",
            "既息禪機穩，從教世網疏。",
            "曉香巖屋像，寒呪石潭魚。",
            "待我尋詩境，看君坐隠廬。"
        ],
        "title": "送惠嵩上人住西山蘭若",
        "id": "663f1fb3-0a80-4140-a5bf-399967782016"
    },
    {
        "author": "周弼",
        "paragraphs": [
            "水陸盡經過，地暄晴更和。",
            "鳥聲臨水近，人影向橋多。",
            "細雪傾殘橘，輕冰脆立荷。",
            "少爲鹽米計，聽徹竹枝歌。"
        ],
        "title": "石塘",
        "id": "424c0b8a-67b8-4d61-a786-b18ea2c9b2ba"
    },
    {
        "author": "周弼",
        "paragraphs": [
            "病起無情緒，池邊日幾回。",
            "蟲聲低覆草，螺殻細生苔。",
            "暑退蘆將變，秋殘蓼續開。",
            "久消環繞迹，全若未嘗來。"
        ],
        "title": "病起幽園檢校",
        "id": "6ebc8814-c52c-4b4a-9fb3-0f02260f6ea6"
    },
    {
        "author": "周弼",
        "paragraphs": [
            "杳杳雙林路，林深不易登。",
            "寺幽憐宿鳥，地僻喜閑僧。",
            "靜徹垂梁板，寒銷背壁燈。",
            "水邊人忽笑，猿落過溪藤。"
        ],
        "title": "雙林寺",
        "id": "f6547506-f3c0-4177-846f-2f8f7448b598"
    },
    {
        "author": "周弼",
        "paragraphs": [
            "自言歸去後，只在故山邊。",
            "紗帽臨溪盥，銅瓶傍水禪。",
            "晝閑松塔雨，春盡草堂煙。",
            "何故相拋捨，沉浮逐世緣。"
        ],
        "title": "送僧歸舊隠",
        "id": "3d338701-bd0d-41b2-86a2-ef504ec0f74a"
    },
    {
        "author": "周弼",
        "paragraphs": [
            "數盃恬淡酒，相就等閑傾。",
            "得失徒多感，行藏任獨清。",
            "晝閑風有味，春盡雨無聲。",
            "但惜新栽柳，相呼欠一鶑。"
        ],
        "title": "冰清堂偶成",
        "id": "5557715a-c9d7-4a68-bfd5-6df6c2be3c24"
    },
    {
        "author": "周弼",
        "paragraphs": [
            "歸心終自遂，何必戀虛聲。",
            "轉覺青衫惡，誰憐白髮生。",
            "掃花山石瘦，洗藥野泉清。",
            "應有忘機者，時來伴我行。"
        ],
        "title": "酬李達可",
        "id": "a3459e86-8038-4a75-be15-20915daab19e"
    },
    {
        "author": "周弼",
        "paragraphs": [
            "一曲小湖濱，幽居不厭貧。",
            "坐容禪子憩，家就麯生鄰。",
            "簷竹侵燈衆，籬花落竈頻。",
            "幾時吟得句，寄與豫章人。"
        ],
        "title": "寄杜北山",
        "id": "f1c3a089-0fe4-4b9a-9d48-b50a24955923"
    },
    {
        "author": "周弼",
        "paragraphs": [
            "深山高頂寺，黄鶴舊曾留。",
            "鶴去無蹤跡，山僧幾白頭。",
            "鳥閑齋鼓靜，猿嘯佛燈幽。",
            "宿約何時踐，題詩向瀑流。"
        ],
        "title": "寄鶴林智福上人",
        "id": "eb549be4-caff-4d61-9426-4aea75c56198"
    },
    {
        "author": "周弼",
        "paragraphs": [
            "便入空山住，休慵漢省書。",
            "薄雲翻藥畚，斜日送柴車。",
            "遠業松花膩，生涯薤葉疏。",
            "抱琴誰共聽，一尾石間魚。"
        ],
        "title": "幽居漫成  其一",
        "id": "14ad713b-52a9-4945-b645-0f42e846175c"
    },
    {
        "author": "周弼",
        "paragraphs": [
            "乍歸無定業，蕭索带村居。",
            "神樹當中朽，人家著外疏。",
            "藻痕千漂絮，花影一床書。",
            "何必爲真隠，相安便有餘。"
        ],
        "title": "幽居漫成  其二",
        "id": "829acb50-3b2e-4f1f-bd72-63c368b4219d"
    },
    {
        "author": "周弼",
        "paragraphs": [
            "分半作民棲，猶藏一曲溪。",
            "鵲窺蓮葉座，僧占菜花畦。",
            "白蠹魚銷粉，青乾獸剝泥。",
            "幸留唐刻在，相伴峻廊題。"
        ],
        "title": "鹿苑寺",
        "id": "10945b8d-6429-4766-9e10-5395a0e8bd31"
    },
    {
        "author": "周弼",
        "paragraphs": [
            "水國何年寺，蕭條野渡邊。",
            "僧驅田雀倦，神抱海犀眠。",
            "細網垂秋屋，殘燈泊暝船。",
            "數家枯柳下，猶有舊人煙。"
        ],
        "title": "馬要寺",
        "id": "f708b764-a596-42b2-a4f6-8c2be42015dc"
    },
    {
        "author": "周弼",
        "paragraphs": [
            "客心懷避忌，地險自多神。",
            "楓葉藏山魅，松根抱石人。",
            "鶻翻蒼黑翅，魚曝赤斑鱗。",
            "未必知風候，惟聞酹酒頻。"
        ],
        "title": "野賽",
        "id": "0b53c6eb-8fc1-4b5d-b7c1-5f7d95499a67"
    },
    {
        "author": "周弼",
        "paragraphs": [
            "深僻人稀到，天然野意成。",
            "荷衝崩岸出，草入廢泉生。",
            "曝朮充山貨，抽茶當地征。",
            "未須尋伴侶，時有自來鶑。"
        ],
        "title": "題逸人壁",
        "id": "af1d0474-3e74-4b9c-bb1a-c94d070742ca"
    },
    {
        "author": "周弼",
        "paragraphs": [
            "出門歧路分，願往不辭勤。",
            "螢影侵湘月，蟬聲隔楚雲。",
            "頻燒霜後籜，多飯雨中蕡。",
            "若過黄陵廟，椒漿奠小君。"
        ],
        "title": "送蔣雲啟之湘中",
        "id": "c130ee43-20e3-4498-87c7-957ec1bc9369"
    },
    {
        "author": "周弼",
        "paragraphs": [
            "故鄉離幾日，何處躡秋陵。",
            "梵葉床頭樹，唐衣壁面僧。",
            "雨花粘舊錫，風籜掃寒簦。",
            "新偈期相寄，呵彈破小乘。"
        ],
        "title": "送僧妙通遊平江萬壽",
        "id": "0c7318c3-9d3f-4c02-8f62-e9a8eedc198a"
    },
    {
        "author": "周弼",
        "paragraphs": [
            "西山龍井路，俱有舊行蹤。",
            "待得城中暇，重期石上逢。",
            "冷霜粘破屐，落月带殘鍾。",
            "擬踐相鄰約，煩君買一峰。"
        ],
        "title": "酬杜八同宿西山蘭若",
        "id": "89dac97d-ecb3-4af9-a118-ee5405fa2a04"
    },
    {
        "author": "周弼",
        "paragraphs": [
            "野寺孤僧住，當春亦掩扉。",
            "曉鍾三板去，昏杵一盂歸。",
            "古屋垂山榧，幽窗養石韋。",
            "未容行客憩，荒樹雨鳩飛。"
        ],
        "title": "菩提廢寺",
        "id": "4fce37e5-7d2b-4604-838b-2cecf2496e63"
    },
    {
        "author": "周弼",
        "paragraphs": [
            "大澤沾荒裔，靈山識老臣。",
            "微茫雲外跡，衰病瘴中身。",
            "濕草寒碑夕，晴花午殿春。",
            "高簷風雨斷，猶避六丁神。"
        ],
        "title": "天申宮蘇文忠畫像",
        "id": "40508b5b-d4e4-4c82-817b-9d48be75ee52"
    },
    {
        "author": "周弼",
        "paragraphs": [
            "仿佛經行地，還尋古渡邊。",
            "山禽多白練，溪藥間黄連。",
            "漠漠將晴雨，迢迢欲暝煙。",
            "恍然驚夢醒，二十有三年。"
        ],
        "title": "誓節渡",
        "id": "e287ab18-182d-4426-8576-68467ba829ca"
    },
    {
        "author": "周弼",
        "paragraphs": [
            "路隔一重溪，山深客易危。",
            "驛亭惟有額，官堠盡無碑。",
            "竹掛黄身虺，林香白面狸。",
            "得船爭欲渡，先奔槿花籬。"
        ],
        "title": "白羊",
        "id": "eaccde59-f5db-476b-a558-4060bf46398f"
    },
    {
        "author": "周弼",
        "paragraphs": [
            "平世絕邊籌，憐君古塞遊。",
            "誰聽蒯緱劍，虛弊黑貂裘。",
            "宵柝鳴荒戍，寒烽起廢樓。",
            "到應先吊古，慟哭峴山頭。"
        ],
        "title": "送人遊邊",
        "id": "ad936b85-2112-46f8-82cc-fcb56f97485c"
    },
    {
        "author": "周弼",
        "paragraphs": [
            "欲盡殘春酒，登臨事已違。",
            "聽殘懷舊笛，添盡禦寒衣。",
            "鳥向青山沒，人來赤壁稀。",
            "最憐城側樹，無可作花飛。"
        ],
        "title": "春暮登黄鶴樓",
        "id": "ce5afe4f-cd46-4716-a091-44f14d69c06b"
    },
    {
        "author": "周弼",
        "paragraphs": [
            "把詩從我者，多是剡中僧。",
            "結屋何山塢，當門幾樹藤。",
            "地寒常带雪，溪峻不留冰。",
            "贈爾新吟去，歸題木葉層。"
        ],
        "title": "爲僧曇芳賦草堂",
        "id": "b181e4b5-d2d6-4c06-bb1c-e7591d6e1005"
    },
    {
        "author": "周弼",
        "paragraphs": [
            "把酒對汀洲，相看發去舟。",
            "迎風一分手，驚浪幾翻頭。",
            "燭暗花消淚，楓寒葉弄愁。",
            "恐猶回首望，終夕凭高樓。"
        ],
        "title": "江臯送別",
        "id": "d4bfff69-6848-4c14-9029-31101c7f3ee3"
    },
    {
        "author": "周弼",
        "paragraphs": [
            "故里杉松表，歸程筍薤初。",
            "盃多常失飯，囊罄只留書。",
            "海墨收秦棄，山糧拾禹餘。",
            "古來仙隠者，多在赤城居。"
        ],
        "title": "送胡宗原還台山",
        "id": "3531c6c9-aa38-4332-b745-488452d635b6"
    },
    {
        "author": "周弼",
        "paragraphs": [
            "十載他鄉別，春歸逐浪層。",
            "晚晴沙市鼓，夜雨石橋燈。",
            "帆仄摧乾葦，衣寒脆薄繒。",
            "舊時來往寺，惆悵不逢僧。"
        ],
        "title": "千金寺",
        "id": "2e41c296-de6f-4057-9ce1-fa5ebd398cb0"
    },
    {
        "author": "周弼",
        "paragraphs": [
            "水宿唐棲寺，何緣更浹旬。",
            "千山今日路，三歲異鄉人。",
            "小殿眠身佛，空廊折臂神。",
            "歸時重作禮，又拂一番塵。"
        ],
        "title": "留別唐棲雲泉上人",
        "id": "ed08aa15-62ef-4095-b2ab-af429c6149f2"
    },
    {
        "author": "周弼",
        "paragraphs": [
            "客懷依古寺，曲水茂林邊。",
            "俯聽磵鳴石，靜看山出煙。",
            "傍花清晚漱，對竹冷春眠。",
            "深羨溪僧樂，幽居動歲年。"
        ],
        "title": "天章寺前小樓",
        "id": "e2f49cfe-cc50-4c73-8d8b-471ef7ac4420"
    },
    {
        "author": "周弼",
        "paragraphs": [
            "春日晚荒荒，平沙極渺茫。",
            "樓欹三面水，城卧數條崗。",
            "白草吳京甸，黄桑楚戰場。",
            "長江俱不問，一片瀉斜陽。"
        ],
        "tags": [
            "长江"
        ],
        "title": "野望",
        "id": "e9fb0375-5b99-418a-92b0-6858f2c078a4"
    },
    {
        "author": "周弼",
        "paragraphs": [
            "江楓吟詠工，幽寺冷遺蹤。",
            "不改前朝路，猶聞半夜鍾。",
            "地凉汀月皎，村迥水煙濃。",
            "試問誰曾見，惟應獨有松。"
        ],
        "title": "楓橋寒山寺",
        "id": "8f55e3f2-e4e9-4329-866e-7a0bb2833317"
    },
    {
        "author": "周弼",
        "paragraphs": [
            "人生各有安，出易欲歸難。",
            "古道春泥重，孤城暮雪寒。",
            "酒鋒精似將，詩業遠於官。",
            "野穀如堪飽，從君借鶡冠。"
        ],
        "title": "送黄同甫",
        "id": "4311bf1d-2387-4302-a6f4-24df6cc8190a"
    },
    {
        "author": "周弼",
        "paragraphs": [
            "村崦遞相遮，分居兩岸沙。",
            "地征兼橘柚，土物半桑麻。",
            "水白來如虹，山黄去若蛇。",
            "往年曾泊此，叢竹數人家。"
        ],
        "title": "應潭",
        "id": "332f7a8b-e100-4295-8a35-dce9fa969b3d"
    },
    {
        "author": "周弼",
        "paragraphs": [
            "歸心同一路，况復在新年。",
            "夢著登山屐，閑隨渡水船。",
            "宿蒿迷舊隴，春葑起閑田。",
            "醉卧天池上，知君在我先。"
        ],
        "title": "招鄭服之",
        "id": "a3f8a01f-0ec7-4391-b580-fc621f68c8a9"
    },
    {
        "author": "周弼",
        "paragraphs": [
            "不因純孝者，古寺若爲安。",
            "壁彩蝸遊遍，爐香鼠踏殘。",
            "鍾聲嘶破梃，旛影颭危竿。",
            "尚恐冬生笋，時來竹外看。"
        ],
        "title": "靈竺寺",
        "id": "fbaa1229-5218-40d6-a8e3-17830c7212ab"
    },
    {
        "author": "周弼",
        "paragraphs": [
            "昔日干戈地，凄凉古塞情。",
            "軍同民雜戍，州與縣分城。",
            "野曠孤鴻絕，沙寒一騎行。",
            "十年生息後，人尚怯論兵。"
        ],
        "title": "齊安早眺  其一",
        "id": "0d6936ef-f1e1-49b6-95ff-a5efe454e096"
    },
    {
        "author": "周弼",
        "paragraphs": [
            "陰陰城壘靜，極望不飛塵。",
            "草色橫江暮，鶑聲出塞春。",
            "清時應洗甲，來歲又逢辛。",
            "惆悵經過處，都非往昔人。"
        ],
        "title": "齊安早眺  其二",
        "id": "3cd193f7-8d74-43d6-b382-bcd27025383e"
    },
    {
        "author": "周弼",
        "paragraphs": [
            "細簇人家住，中分破石崖。",
            "竹門開店屋，草市夾橋街。",
            "水別東流漢，山橫北過淮。",
            "並船頻借問，同買出江柴。"
        ],
        "title": "村市",
        "id": "6ff0f268-a327-40de-97de-e5b539faf6e4"
    },
    {
        "author": "周弼",
        "paragraphs": [
            "幽棲深絕地，靜夜獨宜僧。",
            "上下兩輪玉，中間一片冰。",
            "影收懸罟索，光息過船燈。",
            "獨坐觀心了，無由更小乘。"
        ],
        "title": "贈僧仲寶月溪",
        "id": "f029cf6e-7118-40ed-9bfe-e09cecbd007e"
    },
    {
        "author": "周弼",
        "paragraphs": [
            "旦旦自天成，中全一氣清。",
            "漸分平與峻，俄轉晦爲明。",
            "竹閟鋪沙影，松涵出谷聲。",
            "機心都不動，穩看日初生。"
        ],
        "title": "題夏肯父曉山圖",
        "id": "ae16b81b-177b-4690-8e77-8713e5ada717"
    },
    {
        "author": "周弼",
        "paragraphs": [
            "笑語失詼諧，人誰不愴懷。",
            "夢殘秋雨寺，魂散夕陽街。",
            "缺竈粘煎藥，乾爐積燎柴。",
            "風流何必葬，便擁菊花埋。"
        ],
        "title": "孫季蕃故居",
        "id": "d8766ff9-eff7-4ee6-8b35-398bef0399a5"
    },
    {
        "author": "周弼",
        "paragraphs": [
            "一年辛苦後，收聚若爲豐。",
            "攝職全無吏，携家僅有童。",
            "乳舂花下管，漆溜葉間筒。",
            "自此嬉遊地，應須且浙中。"
        ],
        "title": "趙東麓歸自房陵",
        "id": "ddc59235-dbf7-463f-9652-38581edc4230"
    },
    {
        "author": "周弼",
        "paragraphs": [
            "山寺憑高夕未昏，上皇曾此定乾坤。",
            "甌閩散驛緣江島，龕赭收潮入海門。",
            "細雨亂花唐輦道，淡煙疏柳漢營屯。",
            "何時汴水東流畔，君返宸居臣故園。"
        ],
        "title": "吳山仁王寺",
        "id": "bcdd1c3e-dc24-4a4e-a864-63f0fb683808"
    },
    {
        "author": "周弼",
        "paragraphs": [
            "欲望江山夜轉真，胡床曾此對嘉賓。",
            "傷心皓月長流水，回首清風不見人。",
            "花落雉樓橫角暮，草生鷗渚破船春。",
            "歸程豈暇頻登覽，分付羈愁與白蘋。"
        ],
        "title": "庾樓",
        "id": "fcad8d95-7e6c-4a09-9ed1-7d830410aaa9"
    },
    {
        "author": "周弼",
        "paragraphs": [
            "何日遺蹤鎖斷崗，更誰曾望舊臺荒。",
            "百年南渡頻秋雨，一片西山幾夕陽。",
            "石礙老松欹徑險，岸隨乾葦出江長。",
            "斗間可是無佳氣，又見飛烏繞去檣。"
        ],
        "title": "題豫章臺",
        "id": "1c354928-421f-48e6-8bbd-4e738083d917"
    },
    {
        "author": "周弼",
        "paragraphs": [
            "高閣巍峨接水濱，興亡纔問便傷神。",
            "鳴鸞東閣知何處，跨鶴西山別有人。",
            "柳映落霞江渚暮，草鋪斜日野田春。",
            "羣鷗亦厭多悲感，偏與忘機客最親。"
        ],
        "tags": [
            "滕王阁"
        ],
        "title": "題滕王閣",
        "id": "1463a2f4-1445-47ec-a9b5-220aaad09765"
    },
    {
        "author": "周弼",
        "paragraphs": [
            "吳雲迢遞楚雲鮮，從此南征路幾千。",
            "漢使五羊登嶺日，魯經三豕渡河年。",
            "榕穿白草飛蠻雨，椒落黄芽起瘴煙。",
            "待及戍瓜多載石，定無番貨入歸船。"
        ],
        "title": "送友人持節嶺南",
        "id": "ad129e83-db4b-4712-aec1-22698a81c78d"
    },
    {
        "author": "周弼",
        "paragraphs": [
            "山門寂寞唐棲寺，別去閑居又一年。",
            "草暗暮田羣雁遠，花明春院一僧禪。",
            "雲房夕磬浮清雨，水殿寒燈宿細煙。",
            "作得詩成無寄處，幾回遥認隔溪船。"
        ],
        "title": "贈唐棲寺僧",
        "id": "f7823aa9-7169-429d-b2a4-c9d097a1a3cc"
    },
    {
        "author": "周弼",
        "paragraphs": [
            "遠望披裘日幾回，可堪江上暮寒催。",
            "雲飛曠野迎風斷，雪洒長灘夾雨來。",
            "馬踏野橋嘶破板，鳥迷村路立高桅。",
            "暫須移向疏籬泊，遷就驚春一樹梅。"
        ],
        "title": "連珠",
        "id": "ee3a9134-5c69-4f24-8db5-07b90395c625"
    },
    {
        "author": "周弼",
        "paragraphs": [
            "獨行沙岸不相携，準擬沿溪更渡溪。",
            "藥蔓交加蟲上下，柳花撩亂蝶高低。",
            "杖頭曉伴春雲石，屐齒晴翻夜雨泥。",
            "詩就隨山爲人寫，等閑抽盡錦中題。"
        ],
        "title": "行吟",
        "id": "75633154-df91-4670-b9b2-bb0d0240f504"
    },
    {
        "author": "周弼",
        "paragraphs": [
            "小作幽園傍宅開，只須數畝占樓臺。",
            "石移林屋秋雲至，水带松江暮雨來。",
            "徑草散香迎過屐，砌花分影蔭流盃。",
            "人家園圃應無數，不似君能日幾回。"
        ],
        "title": "秀野",
        "id": "4bd11788-5ba6-4795-9c31-afc548a2fa73"
    },
    {
        "author": "周弼",
        "paragraphs": [
            "梧葉蕭蕭墓草長，夢魂曾斷九回腸。",
            "空聞絳帕離章水，誰見黄旗入洛陽。",
            "鴉噪暮園江阪迥，龍盤春戍石城荒。",
            "赤烏不識桑田變，猶自悽悽守白楊。"
        ],
        "title": "孫伯符墓下",
        "id": "0a4f4237-1270-4339-bdef-ed12f1f21767"
    },
    {
        "author": "周弼",
        "paragraphs": [
            "裊裊朱欄倚細波，綠雲相對閟嵯峨。",
            "中天車駕曾擒虜，何日樓船定入河。",
            "霽柳午陰隨岸遠，露桃春色過牆多。",
            "黄旗適應東南運，已辦簫鐃幾曲歌。"
        ],
        "title": "天津橋",
        "id": "027c6e13-47e7-4357-acc4-ab6569d3f782"
    },
    {
        "author": "周弼",
        "paragraphs": [
            "細蘚柔莎瑣舊堆，昔年曾見異僧回。",
            "如何天上飛靈雨，不爲人間洗劫灰。",
            "江接潮頭諸脉應，地連崗勢一支來。",
            "只今不假虛無事，別是春風歌舞臺。"
        ],
        "title": "雨花臺",
        "id": "1c5f6ffe-ed7b-45f6-bfe7-4d74775c42ab"
    },
    {
        "author": "周弼",
        "paragraphs": [
            "一徑逶迤草自芳，何爲不復更翺翔。",
            "應須舊國還宣武，別有高臺在建章。",
            "白鷺背花尋塔路，赤烏衝柳集宮牆。",
            "中興不比偏安事，且對梧桐薦羽觴。"
        ],
        "title": "鳳凰臺",
        "id": "37561d12-6f47-4144-b9ca-c721cd0cd5f5"
    },
    {
        "author": "周弼",
        "paragraphs": [
            "日落凭欄感慨頻，長干橋畔冷殘春。",
            "桑田蕪沒徒多事，蘭玉叢生更幾人。",
            "風暖影翻花外燕，雨多痕蝕草間麟。",
            "堪嗟羣從成功後，不及鍾山一尉神。"
        ],
        "title": "烏衣巷",
        "id": "2c647074-c9b9-42c7-b0c5-9cc28d5d0d62"
    },
    {
        "author": "周弼",
        "paragraphs": [
            "點點凝煙望未收，六朝遺迹遍荒丘。",
            "自從絳闕雄江面，誰把朱泥染石頭。",
            "崗斷曉榛雙阜虎，岸長春草一灘鷗。",
            "諸公多少新亭恨，不是知心莫上樓。"
        ],
        "title": "石頭城",
        "id": "26efa4e4-6ce3-4383-8f49-206ee8985c7f"
    },
    {
        "author": "周弼",
        "paragraphs": [
            "橫障瀰漫恃此丘，長江東騖轉湍流。",
            "波間去海無多里，沙際鋪淮輒數州。",
            "風勢起花山郭暗，潮聲侵樹野田浮。",
            "無由望徹蒼茫外，回首斜陽總是愁。"
        ],
        "tags": [
            "长江"
        ],
        "title": "浮遠",
        "id": "caa12e1d-93b2-4249-9e17-e81ce4d7ecb0"
    },
    {
        "author": "周弼",
        "paragraphs": [
            "匆匆何事解朝衣，甫爲君王領一麾。",
            "歷考近來成故事，就遷長是未多時。",
            "寒更夜徹防淮柝，曉舶晴翻出海旗。",
            "不久赤蹄應已到，只須略賦練江詩。"
        ],
        "title": "送趙山臺赴江陰",
        "id": "8be82ae1-5b10-429d-a6d7-a5bcc79b8a0d"
    },
    {
        "author": "周弼",
        "paragraphs": [
            "憑高望盡寂寥天，與我閑情共渺然。",
            "平展暮雲三百里，積停春水二千年。",
            "沙洲橫渡荆江雨，石塔遥分岳麓煙。",
            "老我未聞飛劍術，想須今度遇回仙。"
        ],
        "tags": [
            "岳阳楼"
        ],
        "title": "岳陽樓",
        "id": "e7ac4053-6773-4a03-b1d4-c4559ff0c5a4"
    },
    {
        "author": "周弼",
        "paragraphs": [
            "精舍蕭疏近水凉，分明一徑綠沉槍。",
            "就移山近湖皆隠，放出樓高寺倒藏。",
            "春透露梢齊曲檻，曉翻風籜過脩牆。",
            "長堤花盡人稀少，來聽蟬聲伴夕陽。"
        ],
        "tags": [
            "西湖"
        ],
        "title": "西湖竹閣寺",
        "id": "3a1a7f9c-6c8d-41ea-8068-81e90a0ea87f"
    },
    {
        "author": "周弼",
        "paragraphs": [
            "繒甲如荼護此臺，玉顔憔悴錦帆來。",
            "一蹊香草無蜂過，千里空葭有雁回。",
            "響屧蘚埋丹鳳迹，縷衣花變粉蛾灰。",
            "誰知子夜歌殘日，樹滿西山似綠苔。"
        ],
        "title": "採香徑",
        "id": "8cb62542-9cfb-448e-b43d-88f2936e8085"
    },
    {
        "author": "周弼",
        "paragraphs": [
            "瞬息沿流七里遥，感時回纜木蘭橈。",
            "高臺未變陵兼谷，故國頻更市與朝。",
            "風散亂雲通去驛，雨消殘雪助歸潮。",
            "漁翁近亦無前輩，一箇青銅不肯饒。"
        ],
        "title": "七里瀨",
        "id": "dfd5543b-f646-4a93-b30e-0fd17df2b509"
    },
    {
        "author": "周弼",
        "paragraphs": [
            "昔人有意久經營，極望寒蕪遠更平。",
            "三國旆旌羣鵲散，六朝樓閣一鳩鳴。",
            "雪消晴嶂沉孤壘，風打寒潮入廢城。",
            "多少怨魂銷不盡，草根燒斷又還生。"
        ],
        "title": "南樓懷古五首  其一",
        "id": "f23ad2c0-3cb1-4a75-8e3c-223777eaa9bc"
    },
    {
        "author": "周弼",
        "paragraphs": [
            "事久銷沉只等閑，好將深意遞相參。",
            "舳艫宵遁誰思忖，裙屐春游自笑談。",
            "西日瘴回迷漢沔，北風波逆上江潭。",
            "隔城方唱招魂引，一拍殷勤至再三。"
        ],
        "title": "南樓懷古五首  其二",
        "id": "d0d270de-de7c-4385-8eb4-15f22091f0e9"
    },
    {
        "author": "周弼",
        "paragraphs": [
            "茫茫迂曲度平川，何處孤村近水邊。",
            "煙護劉琮殘壁壘，雨沉黄祖舊樓船。",
            "寒沙細擁菰蘆地，破隴斜耕苜蓿田。",
            "見說去年秋潦後，更無茅屋起炊煙。"
        ],
        "title": "南樓懷古五首  其三",
        "id": "d21a0141-25e6-40dc-81e6-fb980f5d4bc8"
    },
    {
        "author": "周弼",
        "paragraphs": [
            "幸際清時息五兵，舌頑無處說縱橫。",
            "蟻封一夢難分別，蝸角千年强鬭爭。",
            "丹壁郵亭新蜀道，白樓烽戍古邾城。",
            "自知夜半徒興舞，移遠寒鷄不使鳴。"
        ],
        "title": "南樓懷古五首  其四",
        "id": "4e3e70e4-1a81-450f-9afc-ba6908b9d6c8"
    },
    {
        "author": "周弼",
        "paragraphs": [
            "夕陽光退杳難憑，欲問江鷗只怨憎。",
            "得意舉帆燒北岸，傷心流楳鎖西陵。",
            "雪消蜀貨千檣下，風順吳鹽萬斛增。",
            "且趁一樽相暖熱，自非乘醉莫來登。"
        ],
        "title": "南樓懷古五首  其五",
        "id": "4e222da8-b0e4-4f31-afab-7ac5e105fc07"
    },
    {
        "author": "周弼",
        "paragraphs": [
            "索居牢落動關心，但覺匆匆歲月侵。",
            "無夢不因憐晝靜，有懷多是惜春深。",
            "草香稚蝶銷胡粉，花落蠻鶑變楚金。",
            "最是不禁芳樹色，能消幾日又成陰。"
        ],
        "title": "山居春晚",
        "id": "8d6784d9-0786-45d9-b799-1c5ad6eefd09"
    },
    {
        "author": "周弼",
        "paragraphs": [
            "庭下同栽兩樹梅，一株摇落一株開。",
            "無緣春色相虧曲，有分晴光亦往來。",
            "雪打枯枝愁漢驛，雨翻雕萼夢荆臺。",
            "綺窗不斷橫斜影，猶有東風管碧苔。"
        ],
        "title": "庭下枯梅有感",
        "id": "e20326ed-f08e-433d-92b1-be962c1df590"
    },
    {
        "author": "周弼",
        "paragraphs": [
            "衣冠從昔化文身，峻嶽當天自有神。",
            "秦帝刻碑三十載，越王棲甲五千人。",
            "江連雲氣分南紀，海接星河近北辰。",
            "必竟興亡誰可料，但聞陵谷變飛塵。"
        ],
        "title": "會稽山",
        "id": "0e6a9a35-f88c-4fe8-8073-a0ce17e9b2aa"
    },
    {
        "author": "周弼",
        "paragraphs": [
            "天隨清調何人繼，幸有荒村故宅存。",
            "橘上蠹蟲應屢變，草間眠鴨尚能言。",
            "池亭暮雪兼風起，籬落春潮带雨渾。",
            "人啖菊苗終竟別，屠沽猶自不登門。"
        ],
        "title": "甫里觀",
        "id": "b2f56bbe-e9fe-4c8f-addc-0f21fcfd3391"
    },
    {
        "author": "周弼",
        "paragraphs": [
            "路纔容馬盡荒茅，誰識仙人舊釣鼇。",
            "流水不隨船影斷，亂山猶带彈痕高。",
            "春煙粉黑重生葑，暮雨灰紅半拆桃。",
            "今日故宮何處問，東風應長對江濤。"
        ],
        "title": "陳武帝釣臺",
        "id": "55b90ed9-3909-400a-a184-04194219de35"
    },
    {
        "author": "周弼",
        "paragraphs": [
            "忽地相逢便解顔，况兼終日看青山。",
            "精神摘柳哦詩際，標度尋梅集句間。",
            "春淡野橋孤艇遠，暮寒溪寺一鍾閑。",
            "匆匆又作經旬別，兩處東風各閉關。"
        ],
        "title": "贈雪林李和甫",
        "id": "fd0c6430-1f11-4308-bbe0-c9a0f0a45b89"
    },
    {
        "author": "周弼",
        "paragraphs": [
            "遠程已過經行處，別有逶迤古道存。",
            "寺已寂寥猶有殿，水纔窮盡又逢村。",
            "一株枯木人分路，十里飛花客過門。",
            "必竟悉依生處樂，不知何事別家園。"
        ],
        "title": "道中有感",
        "id": "8233c144-efc4-4edb-aea3-c048f57e426e"
    },
    {
        "author": "周弼",
        "paragraphs": [
            "匆匆寧不恨飄零，轉更分岐過別汀。",
            "世事總如迂曲路，年華都付短長亭。",
            "冢桃褪蘂無人色，社櫟盤根作鬼形。",
            "心自感傷人豈識，回頭猶顧峴山青。"
        ],
        "title": "黄溪",
        "id": "c349199a-481e-4441-ab7e-5ecacea39252"
    },
    {
        "author": "周弼",
        "paragraphs": [
            "消散羈愁益坦然，况當初暖欲晴天。",
            "清溪苔滑重抄紙，淺屋柴香正煮綿。",
            "隔水殺鷄祠社土，過橋嘶馬入人煙。",
            "今朝似覺難忘酒，應更無人笑謫仙。"
        ],
        "title": "朱潭",
        "id": "d1089e54-abc0-4ab6-98d0-72616f49a167"
    },
    {
        "author": "周弼",
        "paragraphs": [
            "木落千山怨別離，自知難駐馬行蹄。",
            "上書季子窮歸洛，獻賦荀卿老向齊。",
            "驛店破旗秋雨細，戍樓殘角夕陽低。",
            "袖藏秘策君門遠，應望中原泣鼓鼙。"
        ],
        "title": "送人之漢上",
        "id": "5113aa61-8746-4a7a-8953-84cd30a788dc"
    },
    {
        "author": "周弼",
        "paragraphs": [
            "波眼沄沄浪復輕，稍甦羈束過清明。",
            "倩人覓路先尋酒，久客懷鄉始見餳。",
            "松下紫芽肥野菜，竹間青葉带山櫻。",
            "自從一別齊安後，直到今朝始聽鶑。"
        ],
        "title": "荻港",
        "id": "5aa4a080-eab1-41f2-b9e1-9a80dc5e1b3a"
    },
    {
        "author": "周弼",
        "paragraphs": [
            "書劍悠悠屢變遷，老諳多故始知天。",
            "汗青每愧拋長日，髮白無由逐少年。",
            "暮雨暗消江岸柳，曉霜初透野池蓮。",
            "此心懸解何須語，人問惟應一指禪。"
        ],
        "title": "感事",
        "id": "48e70644-c03e-4455-b886-24333bebc997"
    },
    {
        "author": "周弼",
        "paragraphs": [
            "自謂別離難會面，如何此地又相尋。",
            "往來雲物他鄉意，輕薄風塵久客心。",
            "夜雨泥塗三里郭，夕陽煙火數家林。",
            "送君好去加餐飯，莫聽哀猿徹曉吟。"
        ],
        "title": "送遷客",
        "id": "098d3fc4-e933-4322-b344-e2f79dbfe2b6"
    },
    {
        "author": "周弼",
        "paragraphs": [
            "競携書劍去紛紛，誰解登臨對日曛。",
            "北道荆夔一江下，南朝徐兖二州分。",
            "高樓角曉鳴秋雨，遠戍烽寒起暮雲。",
            "莫把尋常望瓜步，恐驚邊雁不堪聞。"
        ],
        "title": "送人之京口",
        "id": "ad7f3b12-f4bf-4829-8e71-1dc6154afd12"
    },
    {
        "author": "周弼",
        "paragraphs": [
            "僧房十日相留戀，爲怯生寒未到家。",
            "插岸斷冰妨蕩槳，入簷飛雪助煎茶。",
            "香臺穴碎逃秋蟻，古殿巢翻失暮鴉。",
            "惟有溪梅最禁耐，傍籬爭發向陽花。"
        ],
        "title": "留題唐棲寺",
        "id": "e2dce415-f980-4ce0-82e6-e2208b9694a8"
    },
    {
        "author": "周弼",
        "paragraphs": [
            "著書不就便相拋，遠向襄州謁故交。",
            "里舍千頭無舊橘，客程三脊有荒茅。",
            "買魚村渡捐孤劍，沽酒山城解弊袍。",
            "雙鬢豈堪禁歲月，眼看歸鳦又成巢。"
        ],
        "title": "送白判官",
        "id": "38614841-eef9-4ef9-b008-adaf55dc403a"
    },
    {
        "author": "周弼",
        "paragraphs": [
            "時節匆忙過隙駒，可堪岑寂就船居。",
            "不禁衰病慵耽酒，無益閑交懶報書。",
            "風暖暮田歸海燕，雨甜春水上潮魚。",
            "客中自是光陰速，纔見新正又月初。"
        ],
        "title": "中和節",
        "id": "fd812119-c9a9-4969-bf1e-64ddbf1fbf04"
    },
    {
        "author": "周弼",
        "paragraphs": [
            "昔年此路達王畿，荒燒畬煙事已非。",
            "山向崤函空北望，水隨江漢自東歸。",
            "凄凉坂路征車遠，寂寞郵亭候火稀。",
            "遥想思鄉怨岐路，杜鵑花發鷓鴣飛。"
        ],
        "title": "送人之荆門",
        "id": "1c41e42d-2041-499a-ace1-cc7a67501085"
    },
    {
        "author": "周弼",
        "paragraphs": [
            "晴江萬里綠波來，惆悵君房去不回。",
            "秦苑河山歸故國，越鄉雲雨庇荒臺。",
            "春風一道江蘺綠，落日千峰杜宇哀。",
            "欲訪釣船無處所，野花如雪滿汀開。"
        ],
        "title": "嚴陵釣臺",
        "id": "8c2de967-6ffe-4916-ab7c-680ad7f5ec23"
    },
    {
        "author": "周弼",
        "paragraphs": [
            "飄然久作登臨想，纔遇名山雨亦遊。",
            "林尾亂聲猶間響，枝頭殘滴未全收。",
            "濯翻野竹從教軃，衝落巖花放出流。",
            "欲把姓名書石上，幾回拈筆又成休。"
        ],
        "title": "遊道場山遇雨",
        "id": "4f1d2e06-efb0-4a5a-a3a9-3f3997024696"
    },
    {
        "author": "周弼",
        "paragraphs": [
            "衣裳單薄鬢蕭騷，獨凭危欄首屢搔。",
            "出壁亂雲分片段，隔江飛雨見絲毫。",
            "庭前斷續蛩爭響，簷外輕便蝶鬭高。",
            "多少好山俱在眼，愧無短屐共遊遨。"
        ],
        "title": "浣沙秋日五首  其一",
        "id": "099f2aab-e86c-4eda-949e-6e8839b1d205"
    },
    {
        "author": "周弼",
        "paragraphs": [
            "當前灘號西施磧，對磧看秋得句清。",
            "五色懸門秦一尉，六經充棟漢諸生。",
            "石叢細火團荒砌，野蔓疏金出廢城。",
            "目送浣沙人去後，又聞街鼓報新晴。"
        ],
        "title": "浣沙秋日五首  其二",
        "id": "681f3894-db27-405e-8ca3-a6cb14557092"
    },
    {
        "author": "周弼",
        "paragraphs": [
            "長江淡淡樹疏疏，掃却閑庭即故居。",
            "蟲入暗床頻促織，螢穿虛壁屢翻書。",
            "破除暮色惟荒菊，薦送秋華有嫩蔬。",
            "料得故園分社酒，小苞青橘四腮鱸。"
        ],
        "tags": [
            "长江"
        ],
        "title": "浣沙秋日五首  其三",
        "id": "2af94f57-a529-48ee-b94d-53fad3a65ca8"
    },
    {
        "author": "周弼",
        "paragraphs": [
            "自慙尸素嘗多暇，未放秋風變楚顔。",
            "一夢別離拋白水，三年端的守青山。",
            "野鷄避鶻遮雛去，沙翮銜魚趁母還。",
            "縱有亂愁消遣盡，淡雲殘日共人閑。"
        ],
        "title": "浣沙秋日五首  其四",
        "id": "cb0d9b44-f3d5-442f-8037-8c29142d6bc8"
    },
    {
        "author": "周弼",
        "paragraphs": [
            "清溪樓閣暮沉沉，不覺登臨夜欲深。",
            "幾處捲簾催酒笛，誰家閉戶搗衣砧。",
            "一朝野霧三朝濕，十日江天九日陰。",
            "暗喜礙人公事少，自來收拾送秋吟。"
        ],
        "title": "浣沙秋日五首  其五",
        "id": "4d8f9778-7156-4cbc-a1ff-68a5c1e26e8a"
    },
    {
        "author": "周弼",
        "paragraphs": [
            "對港近村俱有路，扁舟倍覺往來頻。",
            "入秋破褐惟存線，盡日收錢不滿緡。",
            "遠岸冷沙銜墜葉，淺灘寒水卧枯蘋。",
            "未知行役何時斷，縱使更深亦喚人。"
        ],
        "title": "羅家洲",
        "id": "fa9c78e5-24bd-4c2f-adae-817437072b87"
    },
    {
        "author": "周弼",
        "paragraphs": [
            "吟得詩成若等閑，爲吾開盡錦囊斑。",
            "不專瘦島元和末，要且長城大曆間。",
            "帆入亂潮隨漲水，帽衝殘雪度危山。",
            "從今便少春游伴，纔過新正可得還。"
        ],
        "title": "送陳雲崖遊三衢",
        "id": "7d9ca2ed-7551-4955-ad5e-4d873a5ae036"
    },
    {
        "author": "周弼",
        "paragraphs": [
            "極浦蘋花白，空壕蘭萼紅。",
            "傷心城上燕，飛入館娃宮。"
        ],
        "title": "春怨",
        "id": "20279fa1-254f-45d4-a265-0887e99c8599"
    },
    {
        "author": "周弼",
        "paragraphs": [
            "欲知行遠近，細數杜鵑聲。",
            "暗入蒼山去，千聞是一程。"
        ],
        "title": "送客",
        "id": "51665eaf-44d0-43e8-b13d-b9d3a4c51d0b"
    },
    {
        "author": "周弼",
        "paragraphs": [
            "水源窮不盡，垢膩生春襪。",
            "未敢輒揭流，且向幽亭歇。"
        ],
        "title": "冷泉幽憩",
        "id": "2c134bb0-5c92-4f5e-9a74-083c44c60f67"
    },
    {
        "author": "周弼",
        "paragraphs": [
            "玉樹分明照夕流，粉痕翻爲碧苔留。",
            "三更枝上玲瓏雨，亂滴寒香一夜愁。"
        ],
        "title": "落梅",
        "id": "396ce1df-4ef1-471e-a584-4a48a395785a"
    },
    {
        "author": "周弼",
        "paragraphs": [
            "憶昔同行題落葉，寺前枯樹鶴巢邊。",
            "不知今度苔枝上，多少秋蟲已化蟬。"
        ],
        "title": "回山僧書就題書尾",
        "id": "52fe7467-2e38-41b1-a690-f49cafcc0b73"
    },
    {
        "author": "周弼",
        "paragraphs": [
            "空山落日又逢僧，雨雜塵灰滿帽紋。",
            "但憶來時門不掩，麝香偷卧石床雲。"
        ],
        "title": "逢僧文禮  其一",
        "id": "1439a2ac-647e-42e7-8821-af8d0813ff2f"
    },
    {
        "author": "周弼",
        "paragraphs": [
            "師說古香寮舊開，鮑照曾爲惠休來。",
            "至今猿鶴猶知敬，靜對寒星禮碧苔。"
        ],
        "title": "逢僧文禮  其二",
        "id": "e2b67b29-de0c-4cb9-b091-246e59f0e028"
    },
    {
        "author": "周弼",
        "paragraphs": [
            "山門半掩浮雲闕，古道人稀芳草歇。",
            "夜深零露滴秋香，幽人獨步青蘿月。"
        ],
        "title": "秋夜",
        "id": "df202271-c00c-4b82-99cc-9d33ba435508"
    },
    {
        "author": "周弼",
        "paragraphs": [
            "書來只說住高峰，不記松林第幾重。",
            "欲揀青巒問茅舍，秋山一樣白雲封。"
        ],
        "title": "寄雲泉僧永頤  其一",
        "id": "f7acbf27-a080-4d6d-a587-96e3cb759dfa"
    },
    {
        "author": "周弼",
        "paragraphs": [
            "頌罷南華誰得聞，兩川寒玉一禪身。",
            "松邊彈舌低聲念，莫引龍來變作人。"
        ],
        "title": "寄雲泉僧永頤  其二",
        "id": "783059b2-f279-4672-baa2-fb25130e94d8"
    },
    {
        "author": "周弼",
        "paragraphs": [
            "山僧袖出新詩卷，字字馨香撲人面。",
            "清晨何處展看來，捲得梅花兩三片。"
        ],
        "title": "贈從古上人",
        "id": "669364c4-abe5-4a47-bfc8-37759aa76896"
    },
    {
        "author": "周弼",
        "paragraphs": [
            "野廟荒蕪倒掩扉，寂寥香火客來稀。",
            "年年歸燕相看覷，空滴春泥損畫衣。"
        ],
        "title": "野廟",
        "id": "6e300350-e85a-46c4-93e2-38a39b95e50f"
    },
    {
        "author": "周弼",
        "paragraphs": [
            "青鳥傳書渡海遲，亂山衰草葬蛾眉。",
            "錦囊消歇餘香在，狼藉春風荳蔻枝。"
        ],
        "title": "真娘墓",
        "id": "673f4c2c-386e-4e6b-bbf2-5a33314d737a"
    },
    {
        "author": "周弼",
        "paragraphs": [
            "石龜無語對東風，海鶴曾迷曉市中。",
            "三十六鱗朝夜月，玉釵人在水晶宮。"
        ],
        "title": "女墳湖",
        "id": "edc0a225-0ed7-4403-b85c-d9fccaf68d94"
    },
    {
        "author": "周弼",
        "paragraphs": [
            "白雲隨鶴乘將去，深碧桃花滿故宮。",
            "三十六簧明月夜，不知何處吸春風。"
        ],
        "title": "顯應觀桃花",
        "id": "97268c69-2845-4c4e-9e76-6c480f427235"
    },
    {
        "author": "周弼",
        "paragraphs": [
            "小園寬占一山孤，別有牆遮古觀居。",
            "到了恩波攔不住，水窗遊出放生魚。"
        ],
        "title": "四聖觀",
        "id": "eb9ee288-ffb5-43f7-8bc7-ce76420e958f"
    },
    {
        "author": "周弼",
        "paragraphs": [
            "愛花偏倩獵人尋，殘雪偷春上棘林。",
            "山岸有誰先得見，冷香疏亞辟寒金。"
        ],
        "title": "蠟梅",
        "id": "490348be-b908-4870-bbd4-1d7c44e9cecc"
    },
    {
        "author": "周弼",
        "paragraphs": [
            "一曲呼凰下九霄，石臺春靜海山遥。",
            "周秦戰血縱橫盡，猶卧白雲吹洞簫。"
        ],
        "title": "詠史二首  其一",
        "id": "29e5fc20-01a4-45b4-b787-f7295614eedb"
    },
    {
        "author": "周弼",
        "paragraphs": [
            "碧樹童童蔭屋廬，分明青蓋畫龍車。",
            "南陽病叟成何事，便謂枯池活得魚。"
        ],
        "title": "詠史二首  其二",
        "id": "52c73ff4-24a0-43e9-930d-bc9dad73f522"
    },
    {
        "author": "周弼",
        "paragraphs": [
            "昔人深夜看星斗，鎮壓靈壇尚有符。",
            "偷寫只應蒼鼠慣，幾行丹篆繞春蕪。"
        ],
        "title": "送人遊西山  其一",
        "id": "51ee9659-a20c-47d9-82a1-36ea764ba2ec"
    },
    {
        "author": "周弼",
        "paragraphs": [
            "鎖斷寒蛟亦有神，冷波寒水病殘身。",
            "誰收匙鑰權相借，略放天池洗白鱗。"
        ],
        "title": "送人遊西山  其二",
        "id": "5cdeca13-25cf-446a-b2cb-3b3910667956"
    },
    {
        "author": "周弼",
        "paragraphs": [
            "抽鉛點汞舊臺荒，何處搜尋舊草堂。",
            "誰見洪崖最深處，一坑泥護石中黄。"
        ],
        "title": "送人遊西山  其三",
        "id": "d1ee0ce0-9e38-4e77-aeba-a6973499500c"
    },
    {
        "author": "周弼",
        "paragraphs": [
            "一曲長歌浙水寒，綈袍空往又空還。",
            "咸陽若有山東志，莫放蘇秦又出關。"
        ],
        "title": "出關偶題",
        "id": "0dc3f49a-5330-42b9-b648-2c23aa1b66c4"
    },
    {
        "author": "周弼",
        "paragraphs": [
            "布帆何處定逢春，身是歸人又送君。",
            "明日隔城回首望，冷花寒葉滿秋雲。"
        ],
        "title": "吳門送同行者之毗陵",
        "id": "5efa7076-7a65-4947-a800-835e05c97d37"
    },
    {
        "author": "周弼",
        "paragraphs": [
            "花飛春減綠陰成，不住風光繞禁城。",
            "山寺晚晴蟬欲噪，柳林猶囀數聲鶑。"
        ],
        "tags": [
            "西湖"
        ],
        "title": "西湖初夏",
        "id": "dc6988dc-6efe-4559-8a93-d951c191b97d"
    },
    {
        "author": "周弼",
        "paragraphs": [
            "憐君歸橐路迢迢，到得茅齋轉寂寥。",
            "應歎藥欄經雨爛，土肥抽盡縮砂苗。"
        ],
        "title": "送曲江友人南歸",
        "id": "d4d150ae-a577-4396-ad01-12df6c88594f"
    },
    {
        "author": "周弼",
        "paragraphs": [
            "水國秋清潮半生，越王臺殿鎖荒城。",
            "西樓一夜思歸客，斜倚朱欄獨聽笙。"
        ],
        "title": "客樓",
        "id": "d6bd0848-95da-47f3-9ea5-550a3c43ccce"
    },
    {
        "author": "周弼",
        "paragraphs": [
            "虛堂人靜不聞更，獨坐書灰對夜燈。",
            "門外不知春雪霽，半峰殘月一溪冰。"
        ],
        "title": "夜深",
        "id": "ff5665cd-6017-41ca-804f-7e491f8a5ebb"
    },
    {
        "author": "周弼",
        "paragraphs": [
            "蘆葦蕭蕭生晚潮，伍員何地更吹簫。",
            "夕陽自逐寒鴉去，萬片宮花共寂寥。"
        ],
        "title": "胥門",
        "id": "0c5e220c-ed3f-4be3-aed0-ece8fcb60b2d"
    },
    {
        "author": "周弼",
        "paragraphs": [
            "別十三年返故居，可憐世業半空虛。",
            "布囊惟有焦琴在，乞與秋風葬闔閭。"
        ],
        "title": "送人還姑蘇",
        "id": "6d8aa2a7-9a65-4116-9b96-24d6912ba492"
    },
    {
        "author": "周弼",
        "paragraphs": [
            "裊裊多應半熟時，落斜高掛冷攢枝。",
            "分明記得山窗下，一架寒藤带雨垂。"
        ],
        "title": "題僧子溫畫水墨蒲萄",
        "id": "51e338c1-5933-4017-8ea6-3061aa5a101b"
    },
    {
        "author": "周弼",
        "paragraphs": [
            "獨立瀰漫灝氣中，倍饒雲霧杳重重。",
            "直西一道孤光起，指點人看是白龍。"
        ],
        "tags": [
            "太湖"
        ],
        "title": "望太湖  其一",
        "id": "906e935b-f6dc-490d-9719-2392b1ee45be"
    },
    {
        "author": "周弼",
        "paragraphs": [
            "眼力難窮遠即昏，縱晴惟只兩三分。",
            "今朝林屋人皆見，不似峰巒只似雲。"
        ],
        "tags": [
            "太湖"
        ],
        "title": "望太湖  其二",
        "id": "fbb156fc-94f1-43ab-b163-91cf09148f86"
    },
    {
        "author": "周弼",
        "paragraphs": [
            "渺渺秋風生白波，故鄉歸夢隔山河。",
            "可憐一紙平安信，不及衡陽雁字多。"
        ],
        "title": "收家信",
        "id": "0c9baae0-56bf-43ec-bf72-eb22188e7ece"
    },
    {
        "author": "周弼",
        "paragraphs": [
            "詩囊掛在船篷上，吟過江楓落葉中。",
            "爲恐吳牋題不盡，秋風先燥數堆紅。"
        ],
        "title": "聞友人過吳",
        "id": "700fcfbe-97e4-432d-bf08-95f4ac72d91b"
    },
    {
        "author": "周弼",
        "paragraphs": [
            "斷橋流水兩無期，殘日輕雲處處疑。",
            "乞與行人自沽酒，滿旗風雨豆花籬。"
        ],
        "title": "彩雲橋",
        "id": "da6b4305-7327-4fc9-b2b1-2c389b50b480"
    },
    {
        "author": "周弼",
        "paragraphs": [
            "白髮宮人頻笑謔，羅衣昔對君王著。",
            "夜驚春雨洗桃花，夢魂猶掛鞦韆索。"
        ],
        "title": "龍井道中雜紀  其一",
        "id": "36068ffd-ff74-4da7-b660-6739520c989c"
    },
    {
        "author": "周弼",
        "paragraphs": [
            "老僧病久聲嘶喝，屢說紫衣勝短褐。",
            "莫嫌兩手漸拘攣，曾把御前供奉鈸。"
        ],
        "title": "龍井道中雜紀  其二",
        "id": "0d6f6a65-78d2-4b66-85b9-b1f9c7b383df"
    },
    {
        "author": "周弼",
        "paragraphs": [
            "晴逼寒笆春滿鄰，漢奩芳額漸輕勻。",
            "東風未放全消息，雨萼愁香不見人。"
        ],
        "title": "山崦早梅",
        "id": "0a9b4166-268a-4087-aef2-425396d2e262"
    },
    {
        "author": "周弼",
        "paragraphs": [
            "悄悄如秋麥氣凉，山風吹透濕衣裳。",
            "小爐深幌枯松火，一夜寒香遶客床。"
        ],
        "title": "青陽驛",
        "id": "92169042-3897-47c7-82a9-e4f154d8e86a"
    },
    {
        "author": "周弼",
        "paragraphs": [
            "俯爲江山特地來，勢須時暫走塵埃。",
            "稍閑便著携官酒，一酹吳王舊釣臺。"
        ],
        "title": "舟次黄鶴磯",
        "id": "8025c241-712c-4a7c-8097-50c17e57ee83"
    },
    {
        "author": "周弼",
        "paragraphs": [
            "此是衡陽第幾羣，寂寥偏雜雨聲聞。",
            "如今遠道多矰繳，莫厭高飛入暮雲。"
        ],
        "title": "聞雁",
        "id": "82b0e9ba-4f93-43d2-864f-229da17f1422"
    },
    {
        "author": "周弼",
        "paragraphs": [
            "柔櫓雙隨下水船，亂帆輕舵遞相先。",
            "無端繫著山村岸，高枕蘆芽對雨眠。"
        ],
        "title": "風惡偶成二首  其一",
        "id": "959be201-4066-4e4b-a4b3-5698f07e3d17"
    },
    {
        "author": "周弼",
        "paragraphs": [
            "三日要行還止住，冷沙寒水暗消春。",
            "一千四百蕪湖路，怨雨愁風多少人。"
        ],
        "title": "風惡偶成二首  其二",
        "id": "c2abb8bb-00ff-41b0-ac3d-7ba64caf3899"
    },
    {
        "author": "周弼",
        "paragraphs": [
            "見說謫仙曾到此，東風千樹鎖雕牆。",
            "游人偏向花間酹，雨濕春泥噴酒香。"
        ],
        "title": "溧陽桃花",
        "id": "73d6d955-1832-44b3-8f18-5885df18022d"
    },
    {
        "author": "周弼",
        "paragraphs": [
            "解帆登岸作山遊，林木茅茨共一丘。",
            "數日驟寒消不盡，尚餘殘雪護松瘤。"
        ],
        "title": "延山渡",
        "id": "03c7ffd0-3ea3-4414-b68f-77418438e9b9"
    },
    {
        "author": "周弼",
        "paragraphs": [
            "年來沙漲卒難消，更覺西興渡口遥。",
            "冷坐看他騎騍馬，半鞍泥水踏春潮。"
        ],
        "title": "蕭山縣下遇雨二首  其一",
        "id": "4d740e24-47ac-4d55-9f19-f0cf0a7b36d5"
    },
    {
        "author": "周弼",
        "paragraphs": [
            "悠悠心厭出江沙，過得丘亭轉落斜。",
            "村店自知行客倦，勸嘗新酒賣甜瓜。"
        ],
        "title": "蕭山縣下遇雨二首  其二",
        "id": "c08232ba-6f75-47ba-b23b-48ed6a76aceb"
    },
    {
        "author": "周弼",
        "paragraphs": [
            "人居澤國勝居陵，十月陂塘未結冰。",
            "殘葦亂茭收拾後，斷筐分曬折腰菱。"
        ],
        "title": "大洲湖",
        "id": "e825b08b-d360-4a7f-9d92-4a7230f49911"
    },
    {
        "author": "周弼",
        "paragraphs": [
            "彎彎田角路周遭，摘盡柔桑露淺蒿。",
            "無限寂寥門半掩，一車偏健夕陽繰。"
        ],
        "title": "道間偶成",
        "id": "a9601f03-21fa-4f0e-bea6-80235b27681b"
    },
    {
        "author": "周弼",
        "paragraphs": [
            "連朝微雪暗消凝，始覺春風逐旋增。",
            "今早畫簷偏有意，數條吹折曬殘冰。"
        ],
        "title": "早春",
        "id": "14b5448c-814c-48af-ae74-9eaf178d0dd5"
    },
    {
        "author": "周弼",
        "paragraphs": [
            "舊來邊塞自多塵，瘦草寒花强作春。",
            "見說連年更悽愴，亂螢隨趁鬼迷人。"
        ],
        "title": "送人之漢上",
        "id": "61db9570-262a-4e22-b8fb-74dc9c5fd7e5"
    },
    {
        "author": "周弼",
        "paragraphs": [
            "閙裏看山不識真，偶來軒檻振衣塵。",
            "諸峰便覺移相就，分付春風欲去人。"
        ],
        "title": "思歸  其一",
        "id": "2b5fd7b6-3d5a-44a6-b813-8c6e5067aace"
    },
    {
        "author": "周弼",
        "paragraphs": [
            "點點楊花飛滿洲，只應催促送行舟。",
            "非關向晚傷心事，自怯春寒不肯留。"
        ],
        "title": "思歸  其二",
        "id": "723f09c3-c8d6-41ce-904b-1a48fc9e2491"
    },
    {
        "author": "周弼",
        "paragraphs": [
            "盡日憑欄客興濃，山雖西遶水還東。",
            "便乘春暮家園去，猶及棠梨滿徑風。"
        ],
        "title": "思歸  其三",
        "id": "853187bb-8e58-4ca8-9de0-3a6ebdcfc8b4"
    },
    {
        "author": "周弼",
        "paragraphs": [
            "自覺才疏久願歸，敢將山色便相依。",
            "漢家事業雖全盛，亦放梁鴻一箇飛。"
        ],
        "title": "思歸  其四",
        "id": "cd8307d1-887a-4e32-8939-6e701ab2e808"
    },
    {
        "author": "周弼",
        "paragraphs": [
            "時康難售賈生醫，諫鼓無聲對落暉。",
            "又報一年花信了，滿山鶗鴂送春歸。"
        ],
        "title": "贈野逸  其一",
        "id": "c067d40c-65ee-4f83-a585-15469a378d7b"
    },
    {
        "author": "周弼",
        "paragraphs": [
            "悠悠行路雪侵頭，擬出重關洗弊裘。",
            "堤上忽逢憔悴客，背花停酒說通州。"
        ],
        "title": "贈野逸  其二",
        "id": "d6ce7e1f-5a40-4e55-8df4-47491b19b5b8"
    },
    {
        "author": "周弼",
        "paragraphs": [
            "淺灘近渚沙相接，水落漁人朝暮涉。",
            "摵摵風鳴若雨來，繞堤吹散乾荷葉。"
        ],
        "title": "下渚秋暮",
        "id": "1e07fe2b-3814-445d-b390-1cb586d60d41"
    },
    {
        "author": "周弼",
        "paragraphs": [
            "本無謀略强談兵，每愧臨邊病未能。",
            "筋力豈知猶可喜，一鞍千里到江陵。"
        ],
        "title": "秋日馬上",
        "id": "7e0cb2af-3e9d-4ff4-93f4-4bdf06ba8b03"
    },
    {
        "author": "周弼",
        "paragraphs": [
            "網邊分得尾纖纖，腥却蓴絲莫厭嫌。",
            "自有野人相料理，柳陰茅店一包鹽。"
        ],
        "title": "許市罩魚",
        "id": "fa6ba300-262c-45e2-b098-2e20f3bb7bef"
    },
    {
        "author": "周弼",
        "paragraphs": [
            "山棲書到多日，野渡舟橫幾回。",
            "想見溪邊亭上，故人待我銜盃。"
        ],
        "title": "歲除思歸  其一",
        "id": "d138e08e-c66e-465c-b442-bcb21ca2feb5"
    },
    {
        "author": "周弼",
        "paragraphs": [
            "春風冰斷千尺，曉霽雲開百重。",
            "何處溪橋爭渡，誰家山寺聞鍾。"
        ],
        "title": "歲除思歸  其二",
        "id": "8c8e4de4-7d4f-48bf-88ce-ef23ba6c6990"
    },
    {
        "author": "周弼",
        "paragraphs": [
            "野屋定堆落葉，山徑應鋪石蕪。",
            "一別經秋不到，隔籬黄犬誰呼。"
        ],
        "title": "歲除思歸  其三",
        "id": "97419b6a-5dde-4d73-9d69-b71f988739d6"
    },
    {
        "author": "周弼",
        "paragraphs": [
            "高閣俯人世，越香清古岑。",
            "林表山煙薄，竹多苔色深。",
            "露笋翻曉籜，雲房生晝陰。",
            "天風自然來，明月照我琴。",
            "景豁謝幽事，竟日聆仙禽。",
            "佳言出奇觀，清梵揚空音。",
            "子猷昔好此，故園今陸沈。",
            "睠然顧茲賞，蕭蕭生道心。"
        ],
        "title": "題蕺山僧竹閣",
        "id": "49c26b72-6286-4cf2-94e4-7f70967bc3f8"
    },
    {
        "author": "周弼",
        "paragraphs": [
            "久客空江上，閒吟對石門。",
            "青山非遠近，流水自朝昏。",
            "夜月添鄉夢，春風入燒痕。",
            "翻思南郭路，迢遞隔煙村。"
        ],
        "title": "久客思歸感興",
        "id": "d8c48151-83a2-4beb-b91a-ec6e5caa654c"
    },
    {
        "author": "周弼",
        "paragraphs": [
            "聖代吟家衆，無君衆體詩。",
            "數奇官職見，心苦道途知。",
            "積夢難相寄，流年自各悲。",
            "金閨催製錦，又復向黄陂。"
        ],
        "title": "訪別",
        "id": "8c4823d0-ff4c-42a9-89ac-087245c000d8"
    },
    {
        "author": "周弼",
        "paragraphs": [
            "旅館成佳集，臨觴送遠征。",
            "厨煙含燭焰，溪雨奪琴聲。",
            "愁動草邊色，恨牽花外情。",
            "明朝過平望，應念隔春更。"
        ],
        "title": "溪館送別",
        "id": "3afafbbd-4478-48be-9756-c0b95a4503cb"
    },
    {
        "author": "周弼",
        "paragraphs": [
            "芳草渡頭猿夜吟，孤舟一繫百年心。",
            "舊遊零落不知數，客路經過空復尋。",
            "暮雪關山千里雁，夕陽煙火數家林。",
            "明朝歎息東征士，髮垢冠欹不欲簪。"
        ],
        "title": "晚泊",
        "id": "ac6c03d6-a6a9-4577-bb87-605c088505f7"
    },
    {
        "author": "周弼",
        "paragraphs": [
            "巨浸連吳越，高躔直斗牛。",
            "玄明開別府，江伯匯支流。",
            "象緯元精逼，神姦祕怪裒。",
            "番君疏带礪，彭蠡壯襟喉。",
            "赴隙如無地，憑壖忽有州。",
            "津涯逾寫潤，窟宅定刳幽。",
            "島認瀛鼇戴，濤疑陣馬蒐。",
            "珠跳憐雨駛，鏡滑識風收。",
            "樹带喬枝隠，山餘短碧浮。",
            "窺覘疲罔象，睥睨忲陽侯。",
            "漾月都迷皓，蒸雲間作油。",
            "涵濡均藻荇，冗長到{丷/八}鰍。",
            "蜃幻晴噓閣，龍腥夜拔湫。",
            "萬尋縣圃玉，一带洞庭秋。",
            "盈縮知誰紀，吞并似力揫。",
            "鯉矜封赤鯶，龜笑斥朱眸。",
            "嵌竇扶桑齧，珍文匠石鎪。",
            "鷗羣馴野客，蚖肆傲潛虯。",
            "罟數筐零霰，檣輕弩激鍭。",
            "孰分浮瓠澨，或訝繞蛇丘。",
            "弦索延商婦，舽艭送莫愁。",
            "陶朱誠得策，神禹想遺憂。",
            "端稱潺湲弄，非無隠伏搜。",
            "豆分高下渚，葦視去來舟。",
            "血脈乾坤活，瘡痍稼穡瘳。",
            "披猖包息壤，瑣碎略浮漚。",
            "蓮女嬋娟棹，漁郎芼燥甌。",
            "有人搴繡被，無客傲鸘裘。",
            "貨貝窮乾沒，醪羞肅丐求。",
            "束枯論沃釜，戒覆比傾輈。",
            "衆水杯盂外，他年吐納尤。",
            "鵲填功未議，鯨吸志應酬。",
            "何事輕思濟，吾防果未周。",
            "阽危心骨醉，飄泊面顔羞。",
            "敢計乘桴去，何知戴笠遊。",
            "片帆真擾擾，隻影轉悠悠。",
            "卑溼嗟梁傅，星霜挂魏牟。",
            "勞歌慙孺子，破簏付平頭。",
            "烏豉緣蓴置，黄糧爲鱠謀。",
            "清螺取歸日，穩棹聽夷猶。"
        ],
        "tags": [
            "洞庭湖"
        ],
        "title": "鄱陽湖四十韻",
        "id": "d577d3fa-0881-4e38-8167-92519ccbf1bd"
    },
    {
        "author": "周弼",
        "paragraphs": [
            "芳時談古調，霅浦少人同。",
            "化日桃花外，歸船便隔春。"
        ],
        "title": "溪亭話別",
        "id": "4bf64cee-991a-4e7a-b9ef-c14a195602d1"
    },
    {
        "author": "周弼",
        "paragraphs": [
            "寒食風埃滿客襟，西湖煙雨送愁頻。",
            "日高未起鳥呼夢，春晚不歸花笑人。"
        ],
        "tags": [
            "西湖"
        ],
        "title": "題湖上壁",
        "id": "ec9ccfa7-87c8-48c5-b0a2-1c365369445e"
    },
    {
        "author": "周弼",
        "paragraphs": [
            "離離雙鬢似秋蓬，慣逐沙鷗與斷鴻。",
            "漂母磯頭春水闊，扁舟何處繫東風。"
        ],
        "title": "贈別水雲翁",
        "id": "34644bff-9d33-47cf-a11a-410d320cc5bc"
    },
    {
        "author": "周弼",
        "paragraphs": [
            "冷花疎蕊竹間橫，淺薄籠煙淡作晴。",
            "怊悵野橋春水斷，幾回相見不分明。"
        ],
        "title": "煙中梅",
        "id": "74122b46-e92b-4d53-b05d-68fdf564fbba"
    },
    {
        "author": "周弼",
        "paragraphs": [
            "獨棹一溪雲，山回景自分。",
            "露花藏岸勢，風葉亂泉紋。",
            "短箭催年急，微陽近草曛。",
            "斷猿將落木，清夜不堪聞。"
        ],
        "title": "檢校金蓋別業",
        "id": "d39c1a55-5fcc-4934-bd8c-b32f57c4a381"
    },
    {
        "author": "釋善珍",
        "paragraphs": [
            "吳兒鳴艣吳波裏，作勞耳熱歌聲起。",
            "初猶哇咬雜吁嚱，後方激訐如怨詈。",
            "芳洲日夕西風來，含情宛轉聲更哀。",
            "君不見杜老行吟曲江曲，楚臣羈思蘼蕪綠。",
            "世知忠義鑄偉辭，不知正是阮籍唐衢哭。",
            "吳時明月梧宮秋，月光曾照吳王愁。",
            "國人悲憐子胥死，寫出高臺草荒麋鹿游。",
            "詞亡千古留遺調，南楫北帆昏復曉。",
            "盡知往事祇蒼烟，渺渺漫漫飛白鳥。"
        ],
        "title": "吳歌",
        "id": "8d1e1b5d-e030-45cc-a0c4-52d00bf0275d"
    },
    {
        "author": "釋善珍",
        "paragraphs": [
            "魏王爲將過頗牧，轉佐功高蕭相國。",
            "洗光日轂上天衢，海宇竦瞻如立鶴。",
            "定儲不用招四老，知公狐鼠視産祿。",
            "青苗一疏更奇偉，時宰喙硬心愧服。",
            "當時元老不在廷，中外知非宗社福。",
            "至今荒棘沒銅駝，志士淚盡以血續。",
            "故祠金貂色已暗，英風可掃炎海酷。",
            "尚想喬嶽初降靈，鳳采龍文照山麓。",
            "聞孫來補翁祖處，玉題繡井新前躅。",
            "落成舉盃文字飲，高臺何必糟丘築。",
            "百年往事陵谷改，故國蒼然但喬木。",
            "公歸補衮居上前，諫草家藏皆可覆。",
            "才如蘇梅宇內少，流落應憐猶未復。",
            "曉枝蝶閙不足云，晚節要看秋圃菊。"
        ],
        "title": "和忠獻堂諸官韻",
        "id": "3ffd1a54-77f7-455f-ba2b-b417a3c166f8"
    },
    {
        "author": "釋善珍",
        "paragraphs": [
            "當今稱文宗，斗南一和仲。",
            "掣鯨力倒海，蘭苕不同夢。",
            "百年日苦短，千載事誰共。",
            "賦詩推義山，論舊數季重。",
            "客持邀我讀，歡喜蹋破甕。",
            "疾抄畏紙盡，饑誦忘漿凍。",
            "欲傳換骨方，伎工恐無用。",
            "塗窗謾成鴉，過門任題鳳。",
            "唐僧句月鍊，一步不敢縱。",
            "高參鬼僊吟，下比古佛頌。",
            "湖江大國楚，宮闕天府雍。",
            "小大材則殊，未易求折衷。",
            "公文如珠玉，盛世盍包貢。",
            "一鶚剡交騰，萬牛挽難動。",
            "造物或困之，鬰怒使快痛。",
            "晉康名遠郡，侯印亦久弄。",
            "蜃噓橫跨海，龍潜中興宋。",
            "年豐秔稌多，守醉賓客從。",
            "時時寫烏絲，虹光穿屋棟。",
            "祖帳在何時，行色當倥傯。",
            "相期遠公社，後會邈澒洞。",
            "擬辦酒椀招，更出虎溪送。"
        ],
        "title": "和徐國錄韻",
        "id": "3b86d845-355c-486e-b673-3a54608cb311"
    },
    {
        "author": "釋善珍",
        "paragraphs": [
            "君侯少舉摩天翮，筆陣堂堂萬人敵。",
            "上書自請斗大州，不獨愛閑猶愛石。",
            "愛閑庭訟自簡寂，愛石不同牛李癖。",
            "參軍主簿公舉刺，何必喜怒見顔色。",
            "高臺盛貯錦屠蘇，何如烟林土花碧。",
            "公餘共賞有歡伯，語妙一笑欲墮幘。",
            "假令鰲禁未遭遇，傳至雞林能別識。",
            "大材小用從古然，善舞豈曾嫌地窄。",
            "愧無膚寸可及物，疊蓋重金竟何益。",
            "霜寒繫舟峽江側，應念坡仙撫遺跡。",
            "江流可沿深可𣂏，此水至潔能納汙。"
        ],
        "title": "送徐國錄守英德",
        "id": "3936a06d-8f7e-4ae3-b8ea-74fedc5c3d74"
    },
    {
        "author": "釋善珍",
        "paragraphs": [
            "嶺西支郡聯荆湖，時危選帥勞廟謨。",
            "公才健如天馬駒，胸中戈甲敵萬夫。",
            "向來持節犯賊區，賊降不用丈二殳。",
            "浮雲散盡明月孤，世間公論何時無。",
            "煌煌丹詔來天衢，陰風策策隨兵符。",
            "大旗十丈車前驅，弓刀武騎前後趨。",
            "我占福星歲在吳，孱虜數盡當磔誅。",
            "籠烽平安羽檄疎，玉帳亦可吟撫鬚。",
            "奏功入覲乘鋒車，峨冠儤直承明廬。",
            "公家事業青史書，公家祖相兄鴻樞。"
        ],
        "title": "送靜江曾帥",
        "id": "2ae35084-1e2b-4598-9e81-f9d4a657bf2f"
    },
    {
        "author": "釋善珍",
        "paragraphs": [
            "長安貂蟬賤如土，故家文獻餘一縷。",
            "平生粗疎不媚嫵，直語豈知犯張禹。",
            "腰間金印丈二組，我自棄置君自取。",
            "兒時翰墨跨諸父，投老爲郎方齒敘。",
            "天關耽耽守九虎，一節臨遣復不與。",
            "介堂卜築開宿莽，誰知公意頗有主。",
            "眼明沙鷗喜欲舞，便請衣冠挂神武。",
            "聖朝留戣非爲愈，勿薄淮陽宜叱馭。"
        ],
        "title": "送傅左司赴袁州  其一",
        "id": "f729747f-17b1-452d-a1ed-de880129a93f"
    },
    {
        "author": "釋善珍",
        "paragraphs": [
            "宜春古郡聯荆渚，曩年嘗夢公補處。",
            "崢嶸老氣橫九州，直前莫作分外慮。",
            "秋田旱渴思霖雨，君命敢徐寧畏暑。",
            "擊强鉏姦雷破柱，仰山古佛亦肯許。",
            "州黌一記最奇古，機綜遠祖昌黎愈。",
            "眼前瑣尾相品署，知公千百未一取。",
            "秋空仰瞻鴻鵠舉，政恐是中有新句。",
            "三年奏課返林塢，煮茶賀公公莫拒。"
        ],
        "title": "送傅左司赴袁州  其二",
        "id": "6848d484-fcb8-4fe0-b33e-d26679acf1cf"
    },
    {
        "author": "釋善珍",
        "paragraphs": [
            "公家中朝第一人，一門兄弟皆朱輪。",
            "公材吏能固無敵，筆端亦自回千鈞。",
            "我生不識平津閣，晚識老監猶絕倫。",
            "長松閲世傲雲壑，萬牛回首山嶙峋。",
            "清都夢斷薄冠冕，三生髣髴賀季真。",
            "巋然靈光獨殿魯，閑似商皓深避秦。",
            "園林陰成鐘鼓樂，風波不駭鷗鷺馴。",
            "千卷賜書善和宅，萬金買石平泉春。",
            "古來此事總輸公，六環金带何足珍。",
            "封胡歲歲捧壽樽，蟠桃積核齊崑崙。"
        ],
        "title": "壽曾大監",
        "id": "94a20e14-bdc1-438b-b8d8-087e11ef8a6f"
    },
    {
        "author": "釋善珍",
        "paragraphs": [
            "健才事聲名，撫案走百吏。",
            "法家冠柱文，好以殺爲戲。",
            "要留百年思，莫令一時畏。",
            "近時攀轅民，未必皆民意。"
        ],
        "title": "送趙吏部  其一",
        "id": "194fa4bf-d9e4-4188-a99c-c31bddac5582"
    },
    {
        "author": "釋善珍",
        "paragraphs": [
            "千家煮蔗漿，萬里隨風桅。",
            "穀少蔗愈多，荒歲不療饑。",
            "初聞下令嚴，巨賈頗不怡。",
            "至今訓農文，可配七月詩。"
        ],
        "title": "送趙吏部  其二",
        "id": "f3eb3b1c-00d6-4cf9-8bda-d061df677460"
    },
    {
        "author": "釋善珍",
        "paragraphs": [
            "薏苡不類珠，疑似多謗傷。",
            "恭惟大雅姿，南物不入囊。",
            "鈴齋一片石，歷劫難贊揚。",
            "常恐雞林客，夜半驚虹光。"
        ],
        "title": "送趙吏部  其三",
        "id": "1a4fc20f-1462-4bf3-accd-944339f82a03"
    },
    {
        "author": "釋善珍",
        "paragraphs": [
            "撫槎泝銀潢，手探支機石。",
            "天孫繭甕絲，擬補衮五色。",
            "星斗光離離，欲見無羽翼。",
            "舊恩倘可報，殺身奚足惜。"
        ],
        "title": "送趙吏部  其四",
        "id": "e045bf1a-0fb6-411e-8863-4f15158b7371"
    },
    {
        "author": "釋善珍",
        "paragraphs": [
            "元龍湖海士，豪氣卧大床。",
            "著書不療貧，仰面看屋梁。",
            "昔從諸老游，鬚鬢未老蒼。",
            "雄篇掩衆作，聲價如琳琅。",
            "謂當奏賦時，給札香案傍。",
            "不然如謫仙，布衣登玉堂。",
            "歲月忽已遲，驅車去潮陽。",
            "昌黎强項人，斷碑字字芳。",
            "當年駡佛表，正是護法章。",
            "大顛亦神奇，世豈有此郎。",
            "往者不可作，懷古多慨慷。",
            "有書寄新詩，無書勿相忘。",
            "善保千金軀，歲晚天雨霜。"
        ],
        "title": "送陳上舍之潮州",
        "id": "feed0bdc-e7d4-424f-b932-e0eb96194f46"
    },
    {
        "author": "釋善珍",
        "paragraphs": [
            "恕齋視民猶視兒，先憂兩字寒與饑。",
            "三冬氣和春有脚，旱歲箋天天雨粟。",
            "愛杜呼母宗呼爺，史書弄筆人傳誇。",
            "異類鳴冤古有麽，神明循吏只一箇。",
            "風伯叫閽稱急報，政聲漲天怕天破。",
            "龍章夜下五雲間，玉宸喚歸碧落班。",
            "日邊馹騎催數數，截𩍐留公不停轂，安得雙輪生四角。"
        ],
        "title": "送福帥吳侍郎趨朝",
        "id": "2aa3736b-e207-4941-86c1-788b54c1393f"
    },
    {
        "author": "釋善珍",
        "paragraphs": [
            "湖埆埆，泥駮駮，千夫萬夫鉏剝剝。",
            "菰蒲濛濛深復鑿，湖水渾黄車漉漉。",
            "朝車暮鑿聲不已，土山矗矗黄埃裏。",
            "山成蕢土不知幾，上頭望見滄海水。",
            "我疑神山海外八萬里，山憑鰲戴無根蔕。",
            "陽侯潜乘鰲力瘁，夜半負走倦復置。",
            "鼓紞紞，湖邊市。",
            "騮馬嘶，使君至。",
            "使君一犒炙千牛，酒舁銀甕糟成丘。",
            "工出農隙財出州，民肥官瘠農知不。",
            "君不見淮水頭，田荒白骨無人收。",
            "僧廬箕歛供防秋，健胡長戈舂爾喉。",
            "使君告爾農，汝今一勞永不憂，汝今一勞永不憂。"
        ],
        "title": "東湖行",
        "id": "245392d6-cdb1-4cf4-a985-01ec6360453f"
    },
    {
        "author": "釋善珍",
        "paragraphs": [
            "山溪流㶁㶁，山田半砂礫。",
            "羸牛領破耕不息，午饑眼花在牛脊。",
            "我饑田舍無糟糠，但願天常雨粟盈官倉。",
            "官租吏征有故常，官糴吏橫如虎狼。",
            "君不見先年春旱牛遇疫，妻兒挽犁代牛力。",
            "又不見前年龠米抵金璧，僵屍橫草烏不食。",
            "吏姦積久爲農患，吏愛穀貴農愛賤。",
            "使君道上聞農歎，下車蠲糴不待旦。",
            "令行去姦如疾風，心寧負官不負農。",
            "溪流帖帖船上下，左司文成高紙價。"
        ],
        "title": "山溪謠",
        "id": "f1b64f43-b8e0-4d4d-a0dc-b28ede8e4318"
    },
    {
        "author": "釋善珍",
        "paragraphs": [
            "生交無百年，死交有千載。",
            "百年追逐能幾何，千載義魄猶相待。",
            "死不知心，生交徒勞，指天誓日兒女曹。",
            "羊角哀，左伯桃，吁嗟此冢今蓬蒿。"
        ],
        "title": "死交行",
        "id": "9a35779f-d077-401a-ade5-aee729437cb5"
    },
    {
        "author": "釋善珍",
        "paragraphs": [
            "前年番兵來，郎戰淮河西。",
            "官軍來上功，不待郎書題。",
            "淮河在何許，妾身那得去。",
            "生死不相待，白骨應解語。",
            "天寒無衣兒啼苦，妾身不如骨上土。"
        ],
        "title": "征婦怨效張籍",
        "id": "7c585a3b-f265-4199-982b-cf501b44053e"
    },
    {
        "author": "釋善珍",
        "paragraphs": [
            "切切復切切，壯士重離別。",
            "壯士別君去，萬里無回轍。",
            "暫時一樽酒，異日肝膽裂。",
            "何況岐路間，俄頃生白髮。",
            "君不見荆軻劍氣凌白虹，易水悲吟淚成血。"
        ],
        "title": "古離別",
        "id": "6251e7de-6624-416b-a967-1ce721a8adae"
    },
    {
        "author": "釋善珍",
        "paragraphs": [
            "少卿入胡庭，明妃辭漢殿。",
            "君恩如雨絕，生死難再見。",
            "至忠反爲逆，至美反爲賤。",
            "含冤天地間，日月爲誰轉。",
            "河梁泣滿衣，琵琶啼背面。",
            "千年傳樂府，曲變恨不變。",
            "常恐胡冢傍，夏月零霜霰。"
        ],
        "title": "古怨",
        "id": "0cdd13d7-b6e4-45cf-866a-ff2d09d0c4d8"
    },
    {
        "author": "釋善珍",
        "paragraphs": [
            "淳化東都羣玉府，光蟠虹霓氣龍虎。",
            "墨池筆冢千歲精，鸞鶱鳳翥來帝庭。",
            "帝好文似虬鬚主，盜奪鬼偷離復聚。",
            "珠宮玉函雷電護，犀辟塵埃芸辟蠹。",
            "崇寧別置書學員，司空無畏博士顛。",
            "鉤黨牽連穎與玄，氈包駝載遷幽燕。",
            "司卿巨卿怒裂眥，手攬脫身兵火裏。",
            "江南不得練兒評，流落無人識真僞。"
        ],
        "title": "題逸少真蹟",
        "id": "d3391e5a-fc37-49d4-bf9b-b1e62cfe178b"
    },
    {
        "author": "釋善珍",
        "paragraphs": [
            "瞿曇李耳東家丘，不生虞夏生衰周。",
            "世亂殺奪無時休，佛現身作大慈舟。",
            "老務靜治銷戈矛，孔以筆誅著春秋。",
            "學佛亦有絕世流，學老曾見飛昇不。",
            "最後三人師孔氏，氣節雖同窮達異。",
            "淵明不仕義熙歲，傾家釀秫供一醉。",
            "翰林謫仙與蘇二，卒以蛾眉招衆忌。",
            "脫靴偶忤高力士，觸撥玉環良細事。",
            "誰知紹述丞相嗔，銅駝陌上荒荆榛。",
            "僧伽擁扶度鯨海，虜酋過墳禁樵採，使我掩卷增感慨。"
        ],
        "title": "題三教三隠三仙三賢畫軸",
        "id": "1ef2a91c-8cfe-4be0-bc75-58ecf2ebd76f"
    },
    {
        "author": "釋善珍",
        "paragraphs": [
            "李耳西游丘泣麟，戰國十二終一秦。",
            "祖龍坑儒儒不死，溺冠復生赤龍子。",
            "有孫作帝癡求仙，茂陵松柏荒蒼烟。",
            "瞿曇說法忉利天，下視塵世磨蟻旋。",
            "丈六身坐黄金蓮，孔老仰望不及肩。",
            "魏晉隋唐如過鳥，雲外高人眠未曉。",
            "坡乘剛風爲奎星，白舒逸氣追長鯨，淵明醉鼾猶雷聲。"
        ],
        "title": "又題",
        "id": "fdaeabad-0a33-4ad0-855b-6939b57ee52c"
    },
    {
        "author": "釋善珍",
        "paragraphs": [
            "儋州禿鬢翁，老氣凌汗漫。",
            "金鑾嶺海等游戲，盡倒銀河洗憂患。",
            "山村荷瓢感慨欹，買酒獨賞春夢婆。",
            "酒酣忽轉商聲急，龍君悲咤波臣泣，錦瑟無端絃五十。"
        ],
        "title": "題東坡儋耳書西江月",
        "id": "acdf6f5e-f311-473c-b89f-17e44de1a7cc"
    },
    {
        "author": "釋善珍",
        "paragraphs": [
            "遠師東林白蓮社，世上丹青好傳寫。",
            "愛陶醉漢招不來，送陸道士大笑回。",
            "千年此意畫得麽，俗工凡筆何塵埃。",
            "涪州逐客無聊頼，買酒過溪譏破戒。",
            "詩人口業不自持，袖手默坐君應知，生天成佛佛是誰。"
        ],
        "title": "題蓮社圖",
        "id": "8a7f1084-d2ba-4412-a71a-8f3ce6750344"
    },
    {
        "author": "釋善珍",
        "paragraphs": [
            "自墾屋頭三四畦，得閒時復事鉏犁。",
            "花粘蛛網礙蜂度，樹带鷹巢無雀栖。",
            "嘯罷半山聞逸響，詩成絕壁見新題。",
            "老來定力人難轉，菜葉放教流出溪。"
        ],
        "title": "龍泉山中",
        "id": "9149275e-c327-4431-8f75-ba79e00d0c27"
    },
    {
        "author": "釋善珍",
        "paragraphs": [
            "衰老逢春能幾回，自憐光景賦殘梅。",
            "齒牙落盡舌猶在，年歲閲多心尚孩。",
            "座上麈閒談客去，手中書墮睡魔來。",
            "生平癡絕真堪歎，千古文章水一杯。"
        ],
        "title": "逢春",
        "id": "e224315f-74fc-4515-b28f-ef30d70d38a1"
    },
    {
        "author": "釋善珍",
        "paragraphs": [
            "雲暗初成霰點微，旋聞蔌蔌洒窗扉。",
            "最愁南北犬驚吠，兼恐北風鴻退飛。",
            "夢錦尚堪裁好句，鬢絲那可織寒衣。",
            "擁爐睡思難撐拄，起喚梅花爲解圍。"
        ],
        "title": "小雪",
        "id": "97eaf775-6932-495c-8984-2c8aa0abd6c9"
    },
    {
        "author": "釋善珍",
        "paragraphs": [
            "曩歲巍冠接俊髦，玄都又種幾番桃。",
            "山中供奉猶遭謗，澤畔靈均盍賦騷。",
            "世事萬端常倚仗，丈夫百挫見雄豪。",
            "旁人妄指籠中翮，不識冥鴻天宇高。"
        ],
        "title": "賀趙禮部得祠二首  其一",
        "id": "17c352d4-4045-4dad-927a-a06001fe4133"
    },
    {
        "author": "釋善珍",
        "paragraphs": [
            "帝賜琳宮散吏名，寄聲黄閤謝弓旌。",
            "琴招野客持盃聽，棋看癡人覆局爭。",
            "燕頷終當飛食肉，蛾眉最忌美傾城。",
            "晴空萬里君知不，蒼狗白雲常變更。"
        ],
        "title": "賀趙禮部得祠二首  其二",
        "id": "86911b76-d4ec-43b1-94e9-ae81989a946b"
    },
    {
        "author": "釋善珍",
        "paragraphs": [
            "左司聲價過韋郎，小却宜盛白玉堂。",
            "龍卧密雲還不雨，鴂啼衆草自無芳。",
            "江湖旱地千里赤，淮蜀胡塵十丈黄。",
            "持節暫閒寧袖手，爲君畫策射天狼。"
        ],
        "title": "呈傅左司",
        "id": "70953dec-f5da-4684-a384-823954577ba2"
    },
    {
        "author": "釋善珍",
        "paragraphs": [
            "紅滿芳波綠滿蹊，公餘無事似幽棲。",
            "臨池洗硯看魚躍，對竹坐衙聞鳥啼。",
            "胸次九流如鏡浄，壁間片錦與花齊。",
            "雲霄別有清華地，早晚朝車過竹溪。"
        ],
        "title": "林節推架軒扁水木清華",
        "id": "40c14817-3b40-418a-a2d2-59861e871332"
    },
    {
        "author": "釋善珍",
        "paragraphs": [
            "苔徑長年斷俗蹤，亦無交舊可過從。",
            "閑憂頹墮自鉏菜，老尚怪奇惟種松。",
            "履破背時翻著襪，詩狂見月亂撞鐘。",
            "千年陶謝今誰似，恐有山林不易逢。"
        ],
        "title": "苔徑",
        "id": "ebf9552b-bb6b-4f2b-a704-9720319bfb9f"
    },
    {
        "author": "釋善珍",
        "paragraphs": [
            "人物依然元祐中，鶑邊繫馬亦金狨。",
            "相君惟憶劉夫子，學士須還儋禿翁。",
            "翰苑鶴天雙鬢雪，玄都燕麥幾春風。",
            "老來始得文章力，前有歐公後益公。"
        ],
        "title": "賀劉後村除兵侍兼直院",
        "id": "29270559-6e08-4915-9cae-aaeeae4b0ff9"
    },
    {
        "author": "釋善珍",
        "paragraphs": [
            "玉節來臨昔治州，儀曹爽氣更橫秋。",
            "未誇判筆摇山岳，且喜仙槎近斗牛。",
            "童拾棠陰前竹馬，紗籠寺壁舊銀鉤。",
            "南塘遺稿公新卷，他日人傳作話頭。"
        ],
        "title": "送趙禮部提舉江西",
        "id": "e55b8929-64d2-4048-a131-b6391329805c"
    },
    {
        "author": "釋善珍",
        "paragraphs": [
            "無事看書倦即休，心靈遠與古人游。",
            "常尊賈島呼吟佛，盍請劉伶謚醉侯。",
            "歲晚庭梅真益友，天寒爐火是重裘。",
            "兩冬京浙無消息，老磵年來安健不。"
        ],
        "title": "看書憶北磵",
        "id": "83c7475b-c432-48a7-87b9-2bafcd1f96c4"
    },
    {
        "author": "釋善珍",
        "paragraphs": [
            "身世浮沈莫更論，百年大笑付乾坤。",
            "機關鬼面神頭戲，歲月風檣陣馬奔。",
            "時過黄扉俄瘴海，寵衰金屋又長門。",
            "人生萬事真難料，不若深山無怨恩。"
        ],
        "title": "寄照晦巖",
        "id": "c68f3f46-0859-4a7f-abb0-6b4005d5b466"
    },
    {
        "author": "釋善珍",
        "paragraphs": [
            "病餘顧影瘦崚嶒，閲歲無過白髮增。",
            "天與聰明減癡福，年侵衰老惜友朋。",
            "尋梅廢苑霜穿屨，聽雁寒窗雪洒燈。",
            "追憶舊遊如昨日，想君夜夢到西陵。"
        ],
        "title": "歲晚寄愚谷",
        "id": "59c77650-22af-4115-a1c8-539ed6e3f23f"
    },
    {
        "author": "釋善珍",
        "paragraphs": [
            "破衲襤襂兩鬢霜，耳邊誰管俗雌黄。",
            "自騎馿鍊推敲字，不與人知安樂方。",
            "五柳傳中尋靖節，孤桐聲裏見嵇康。",
            "深山敢歎無知己，饑食松花死亦香。"
        ],
        "title": "破衲",
        "id": "b5c90817-6696-439d-ae68-600ecfdaef0b"
    },
    {
        "author": "釋善珍",
        "paragraphs": [
            "雪曲從來難賞音，無機古路綠苔深。",
            "驥寒遠放雁爲伴，鶴晚未歸鴉滿林。",
            "紫領寬袍籠袖醉，烏紗側帽掉頭吟。",
            "公侯多少身名滅，李杜光芒尚至今。"
        ],
        "title": "投贈張斗野  其一",
        "id": "0a408804-6e2d-4bcf-aca2-9d9e4c9f5dd1"
    },
    {
        "author": "釋善珍",
        "paragraphs": [
            "曩歲懷忠扣帝閽，東游未久赦虞翻。",
            "流芳千載凜生氣，拜賜九河湔淚痕。",
            "釣艇带烟飛鷺渚，轡馿衝雪早梅村。",
            "雖云冷淡窮生活，刺繡終勝倚市門。"
        ],
        "title": "投贈張斗野  其二",
        "id": "c96e31c5-7d72-48a6-9f07-5b7892b60148"
    },
    {
        "author": "釋善珍",
        "paragraphs": [
            "欲離湖邊別卜居，每亭隨意坐須臾。",
            "水漂魚沫粘花片，風拂蛛絲落露珠。",
            "竹閣晚晴山見越，蓴鄉日暖客遊吳。",
            "向來和靖高吟地，不記殘梅尚幾株。"
        ],
        "title": "湖邊",
        "id": "f8ca9229-f4f4-4ff3-a167-00c29d5e9288"
    },
    {
        "author": "釋善珍",
        "paragraphs": [
            "臺省羣飛競刺天，琳宮散吏管雲烟。",
            "長才十月得霜鶻，拙宦三江上水船。",
            "身外聲名輸飲酒，世間屈曲勝巢仙。",
            "丈夫功業誰能料，起渭征遼盡暮年。"
        ],
        "title": "賀曾帥得祠  其一",
        "id": "59a70884-6485-4a2c-a819-6c47a83b2c4a"
    },
    {
        "author": "釋善珍",
        "paragraphs": [
            "千騎叢中舊擁旄，丹心猶在鬢蕭騷。",
            "漢庭重少馮唐老，晉士趨卑張翰高。",
            "靜看棋枰爭勝負，閑馳筆陣寄雄豪。",
            "搶榆擊水公俱樂，却是旁人嘆不遭。"
        ],
        "title": "賀曾帥得祠  其二",
        "id": "68f2f9c4-a214-465b-83dc-cc218b550655"
    },
    {
        "author": "釋善珍",
        "paragraphs": [
            "江南春水荻芽青，江北春風魚上冰。",
            "花發正催寒食節，鴈歸應過永昌陵。",
            "騎奴玉轡閑調馬，公子錦韝行臂鷹。",
            "曾宿楊州建隆寺，五更吹角鼓騰騰。"
        ],
        "title": "江南",
        "id": "92d4b7ee-0ea8-4ae6-9eff-e35362de7c67"
    },
    {
        "author": "釋善珍",
        "paragraphs": [
            "前三十萬歲已往，後千億年來無窮。",
            "化工團土爲愚漢，傀儡牽絲弄老翁。",
            "堯桀是非俱蔓草，嬴劉成敗等飛鴻。",
            "午窗睡起摩雙眼，落盡瓶花糝桉紅。"
        ],
        "title": "已往",
        "id": "9c03dc5a-b920-49c9-9eef-aa9a70f1b1de"
    },
    {
        "author": "釋善珍",
        "paragraphs": [
            "京口見君乘早潮，短巾調笑立溪橋。",
            "長瓶買酒典孤劍，一夜枕書談六朝。",
            "常恐騎鯨狂捉月，不然跨鶴坐橫簫。",
            "遠公多病宗雷死，惆悵社中人寂寥。"
        ],
        "title": "悼上官良史",
        "id": "374ec561-8021-4b90-b0de-fde78676f6a4"
    },
    {
        "author": "釋善珍",
        "paragraphs": [
            "早歲驅馳翰墨場，快如陣馬與風檣。",
            "自期作佛先靈運，那肯堆錢付窟郎。",
            "閑日有僧來乞米，死時無妓共分香。",
            "神仙謫墮年期滿，應合乘雲在帝旁。"
        ],
        "title": "哭寒巖傳權院",
        "id": "7b224fec-0c86-465d-8fd8-67eac97cac98"
    },
    {
        "author": "釋善珍",
        "paragraphs": [
            "投老林間借甑炊，心閑自覺樂無時。",
            "生臺拋飯暗持咒，山路負薪高誦詩。",
            "惜燕常年尋故主，笑人荒冢樹穹碑。",
            "白頭寂寞安吾分，何用黄金鑄子期。"
        ],
        "title": "借甑",
        "id": "37bfdd80-78ac-41dd-874f-9fdb0845a61b"
    },
    {
        "author": "釋善珍",
        "paragraphs": [
            "自古詞人例謫遷，十年無路可棧天。",
            "督師上正倚裴相，破賊叔應推謝玄。",
            "伏櫪驥思沙漠外，脫韝鷹去碧霄邊。",
            "僧隟早辱萊公賞，他日牽聯得並傳。"
        ],
        "title": "送趙司令之金陵  其一",
        "id": "b852b3d4-7405-44b8-982c-8523aef757b3"
    },
    {
        "author": "釋善珍",
        "paragraphs": [
            "血戰荆江障賊鋒，無端讒嗔困英雄。",
            "念親不隔關山夢，憂國常懷畎畝忠。",
            "早歲交游今改事，少年豪舉晚收功。",
            "碧油談笑多新句，倘值南雲寄便鴻。"
        ],
        "title": "送趙司令之金陵  其二",
        "id": "3e29e9e8-fb6a-4293-853d-f65c5dc28f83"
    },
    {
        "author": "釋善珍",
        "paragraphs": [
            "奏賦長安不遇知，丈夫失意肯生悲。",
            "科名自古與風漢，造物至今猶小兒。",
            "道在布韋輕將相，時危耕釣隠英奇。",
            "渡江亦謁青山不，應念曾公爲製碑。"
        ],
        "title": "徐教下第歸",
        "id": "2672f674-a280-4cfa-ae24-abf9206fd21d"
    },
    {
        "author": "釋善珍",
        "paragraphs": [
            "河淮羽騎召兵頻，臘月花開暖似春。",
            "鬭雀倚風將墜地，長鯨吸海欲生塵。",
            "燒紅天半無飛鳥，雲白山中有隠人。",
            "回首南園舊城闕，斷烟荒樹更傷神。"
        ],
        "title": "京口時楚寇侵維揚",
        "id": "a2a9628a-107d-40e8-829e-6ffe238e255c"
    },
    {
        "author": "釋善珍",
        "paragraphs": [
            "小築林間憩倦游，莫年幽事勝西州。",
            "松陰猿嘯閑行藥，日夕鴉歸獨倚樓。",
            "山色齊奴開步障，葉聲楚客賦悲秋。",
            "一生不曉樊川意，剛把詩方萬戶侯。"
        ],
        "title": "小築",
        "id": "83189444-4c9a-4e09-a6b1-aa334331b69b"
    },
    {
        "author": "釋善珍",
        "paragraphs": [
            "奇事渾無俗事稠，掃除一榻夢滄洲。",
            "草蟲呢呢兒女語，風蝶翩翩公子流。",
            "烟雨樓臺六朝寺，圖書雞犬五湖舟。",
            "少年伴祇孤筇在，時復相從說舊游。"
        ],
        "title": "一榻",
        "id": "e03a737c-1c55-433d-ae58-64340f175237"
    },
    {
        "author": "釋善珍",
        "paragraphs": [
            "一住京華能幾日，故山欲去值春寒。",
            "石壇經雨草生遍，庭果落階鳥啄殘。",
            "雲表鶴聲朝返佩，林間虹氣夜開丹。",
            "僊家縮地尋常事，試與思歸倦客看。"
        ],
        "title": "送黄凝雲歸常州",
        "id": "d3e7444f-8920-456d-8759-6fbd72b096fa"
    },
    {
        "author": "釋善珍",
        "paragraphs": [
            "壯不封侯老背時，雲山得意合忘歸。",
            "思魚不肯歌長鋏，射虎猶堪著短衣。",
            "椽筆枉將修野史，陣圖少試解棋圍。",
            "元龍心事應如許，何日相逢語入微。"
        ],
        "title": "次陳上舍韻",
        "id": "a9f66264-35c7-49e7-a113-973ab95bb42d"
    },
    {
        "author": "釋善珍",
        "paragraphs": [
            "雙眼常時看屋椽，從來不結俗人緣。",
            "早年曾悟出師表，晚歲始參齊物篇。",
            "魔壘孤軍降百萬，詩壇一首當三千。",
            "清溪結得茆菴未，閑欲尋君共泛船。"
        ],
        "title": "寄孚老",
        "id": "5c36c08a-1ee5-479f-8020-f61716edf726"
    },
    {
        "author": "釋善珍",
        "paragraphs": [
            "詩卷前年手自携，秋風客路易東西。",
            "遊淮戰士看飛錫，渡海神魚驚照犀。",
            "故國身歸疑化鶴，深山睡穩厭聞雞。",
            "一生結友皆奇衲，難得如君無町畦。"
        ],
        "title": "寄朋介石",
        "id": "86165eee-30b3-4f4a-8cdf-b1ac06b9846b"
    },
    {
        "author": "釋善珍",
        "paragraphs": [
            "晚睡初醒月上階，遠村何處笛聲哀。",
            "霜凋隴岸有梅破，雪隔炎洲無雁來。",
            "舊隠青山猶在夢，故交白骨已生苔。",
            "欲談往事無人共，自擁寒爐自畫灰。"
        ],
        "title": "夢元雙杉",
        "id": "7fbbe570-5969-44fd-b330-7a4c631759d0"
    },
    {
        "author": "釋善珍",
        "paragraphs": [
            "楓葉蘆花滿目秋，倚筇那復少年游。",
            "眼看桑海夢相似，骨瘞匡廬心始休。",
            "萬里霜天孤唳鶴，五湖烟水一身鷗。",
            "君看清絕無攀處，著得塵埃半點不。"
        ],
        "tags": [
            "庐山"
        ],
        "title": "倚筇",
        "id": "e4e15fa5-64e9-42a5-8a42-4f5c5d82e865"
    },
    {
        "author": "釋善珍",
        "paragraphs": [
            "一宿城闉便憶歸，雲林長恐與心違。",
            "真金化得終無藥，脫粟空時尚有薇。",
            "野雀避鷹巢竹棟，樵童背日睡蓑衣。",
            "近聞谷口梅花發，病擬搘筇下翠微。"
        ],
        "title": "城歸",
        "id": "f3d5da0b-b401-4353-83f0-a459fc6f233a"
    },
    {
        "author": "釋善珍",
        "paragraphs": [
            "年年散粟出朱門，狗盜雞鳴總受恩。",
            "空有玉棺歸碧落，更無紅粉哭黄昏。",
            "徧行苔蘚尋陳迹，擬倩梅花招醉魂。",
            "常恐丘原千載後，不生荆棘長蘭蓀。"
        ],
        "title": "過南墅懷寒巖  其一",
        "id": "df9ce044-3a68-4797-bfa5-75fc5e9755f9"
    },
    {
        "author": "釋善珍",
        "paragraphs": [
            "草沒亭臺不見蹤，故交掩淚立寒風。",
            "食魚客去餘空館，放鶴童歸棄舊籠。",
            "病悟前書藏夏口，死留好句在江東。",
            "徐陵元是麒麟種，天上應須見寶公。"
        ],
        "title": "過南墅懷寒巖  其二",
        "id": "fdc99ff0-3a39-41fb-814b-56c8d1633c33"
    },
    {
        "author": "釋善珍",
        "paragraphs": [
            "遠遊少負長卿才，晚亦乘車衣錦回。",
            "正喜瘴溪鰐移去，又驚遼海鶴歸來。",
            "祕書入社花簪帽，賓客分司酒滿杯。",
            "莫怪一麾不辭遠，吟詩要上鬰孤臺。"
        ],
        "title": "挽劉常簿贛州",
        "id": "0eb1cb12-27a0-45c3-bf4f-65c9549931a0"
    },
    {
        "author": "釋善珍",
        "paragraphs": [
            "竹籠盛來露未乾，試嘗數顆已無酸。",
            "味同楚水赤萍實，色比韓郎金彈丸。",
            "委地兒童難識價，經霜桃李不同盤。",
            "緘題寄去非無意，相約交情到歲寒。"
        ],
        "title": "送金橘與徐釣舟",
        "id": "acfae0a3-4f31-4e39-941a-1eb1f83e96ad"
    },
    {
        "author": "釋善珍",
        "paragraphs": [
            "學問淵源汲綆深，逢時肯作子光瘖。",
            "平泉舊圃多奇石，栗里閑居只素琴。",
            "終竟封侯憑燕頷，莫誇對客割牛心。",
            "向來謝傅游山伴，尚有白頭支道林。"
        ],
        "title": "次曾都倉韻",
        "id": "d34180db-56a2-40e7-98a2-57cc827b88a4"
    },
    {
        "author": "釋善珍",
        "paragraphs": [
            "碧落仙人上界還，手携奎壁下天關。",
            "百年第宅復金琖，萬卷圖書圍玉山。",
            "霜壓老槐龍卧壑，春催紅藥鳳銜環。",
            "時危報主詩人志，好愛蒼生莫愛閑。"
        ],
        "title": "次徐監簿韻賀吳侍郎新第落成  其一",
        "id": "8e740c24-d669-40c3-ad29-38ed92243338"
    },
    {
        "author": "釋善珍",
        "paragraphs": [
            "詞源本本自歐蘇，胸次湖江跨楚吳。",
            "縱未押班坐鴟閤，亦須開府佩麟符。",
            "拂衣太華今無放，卜築中條昔有圖。",
            "久矣笙竽喧衆耳，新聲待奏鳳將雛。"
        ],
        "title": "次徐監簿韻賀吳侍郎新第落成  其二",
        "id": "04de9848-bc1a-46dc-9cba-a295a3bbb037"
    },
    {
        "author": "釋善珍",
        "paragraphs": [
            "齊樓梁殿黍離離，王氣潜隨斗柄移。",
            "秋雨狐藏宮井樹，夕陽鴉立御園枝。",
            "詩人閑管江家宅，宰相偏嫌蔡充兒。",
            "青史鬼雄元不死，歸來化鶴有誰知。"
        ],
        "title": "金陵懷古  其一",
        "id": "ebd32de7-39f0-4bde-b078-7a422569dcb5"
    },
    {
        "author": "釋善珍",
        "paragraphs": [
            "國號倉皇更幾回，昔人事往後人哀。",
            "相賡璧月詞千闋，帝勸長星酒一杯。",
            "春草不憐同泰廢，曉鐘猶是景陽來。",
            "陵荒玉椀無踪跡，寒食梨花依舊開。"
        ],
        "title": "金陵懷古  其二",
        "id": "aa6ebbc9-462e-46cb-9e00-46bebcc66f30"
    },
    {
        "author": "釋善珍",
        "paragraphs": [
            "楚柁吳檣興未休，好山謝事要閑游。",
            "常憎駑馬戀棧豆，今見蒼鷹掣臂韝。",
            "歲晚老松無伴侶，天寒落葉正颼飀。",
            "人間果是風堪御，却欲携君徧九州。"
        ],
        "title": "送孚老再游浙",
        "id": "2f45c924-6711-49fd-89f0-85689c8bfeb1"
    },
    {
        "author": "釋善珍",
        "paragraphs": [
            "鈴齋去歲念民饑，鬢雪凋疎带減圍。",
            "史冊千年循吏少，江湖萬里散人歸。",
            "兒童不信夷齊溷，黨論嘗攻韓范非。",
            "臨別祝公堅晚節，受恩何敢望留衣。"
        ],
        "title": "送楊戶部",
        "id": "62b34810-35ac-49a3-a572-47ed61f7a438"
    },
    {
        "author": "釋善珍",
        "paragraphs": [
            "峨冠人避柏臺驄，弭節光分澤國龍。",
            "應似鮮于福京左，還同司馬過臨邛。",
            "風生廉按清南嶠，冰解將輸佐大農。",
            "拈起瓣香說無極，千年道統繼儒宗。"
        ],
        "title": "送蔡察院將漕廣東",
        "id": "3fd3583c-991d-486a-9312-5c1032e4238b"
    },
    {
        "author": "釋善珍",
        "paragraphs": [
            "檻外江流知幾霜，煩君著語吊滕王。",
            "琴中誰識啼烏曲，酒後任稱司馬狂。",
            "閣序尚留唐篆刻，劍光何預晉興亡。",
            "此行遍覽遺蹤了，歷有徵書出建章。"
        ],
        "title": "送顔倅之江西",
        "id": "5d84bf63-6364-45c2-ad2d-a62a25372eed"
    },
    {
        "author": "釋善珍",
        "paragraphs": [
            "渡江諸老盡蘭蓀，當日琳琅照一門。",
            "龍去難尋神劍迹，鶴歸猶記舊巢痕。",
            "百年閥閲須關念，五里松楸易斷魂。",
            "京浙故人無恙不，相逢記爲問寒溫。"
        ],
        "title": "送傅提幹",
        "id": "8d838c38-5e98-4891-aea5-791b7b8a98b3"
    },
    {
        "author": "釋善珍",
        "paragraphs": [
            "夜冷螢窗書倦看，解鞍南去路漫漫。",
            "霜乾處士梅花圃，日照先生苜蓿盤。",
            "乞米剩堪供鶴料，釣鼇重怕壞魚竿。",
            "何當著意拋妻子，共入深山學養丹。"
        ],
        "title": "送蔡秀才之漳浦",
        "id": "29129260-bac2-4b88-853f-f8d4bc899e60"
    },
    {
        "author": "釋善珍",
        "paragraphs": [
            "曩賦登樓望故鄉，邊淮十丈戰塵黄。",
            "已聞淝水返朱序，亦說漢庭憐孝章。",
            "千載青編如屬國，一麾白髮出炎荒。",
            "山林朝市終殊路，只待除書慰別腸。"
        ],
        "title": "送林南恩入京",
        "id": "521cb3cf-86b8-4f99-af64-203a023e900b"
    },
    {
        "author": "釋善珍",
        "paragraphs": [
            "借得茆齋傍澗泉，新年樂事勝常年。",
            "詩逢得意猶藏稿，琴畏知音自斷絃。",
            "鯨浪粘天思渡海，狼烽照夜憶遊邊。",
            "嶮途試盡身猶在，來共看雲聽雨眠。"
        ],
        "title": "寄見首座",
        "id": "a1c5b6db-1800-4972-a16b-34483185eb0f"
    },
    {
        "author": "釋善珍",
        "paragraphs": [
            "暑退江城又素秋，想因懷土亦登樓。",
            "蘭香盍稱騷人佩，萱草難忘志士憂。",
            "紙上雕蟲真害道，山中射虎勝封侯。",
            "四方弧矢男兒事，慎勿悲傷念少游。"
        ],
        "title": "寄趙西巖",
        "id": "902d28f4-f5a1-4d28-9ea1-2e9d7d011d8b"
    },
    {
        "author": "釋善珍",
        "paragraphs": [
            "柳公遺蹟留芳扁，一度摩挲一歎嗟。",
            "佛閣僧居如穴蟻，梵編蟲蠹失驚蛇。",
            "文占天上奎星聚，語到宵中斗柄斜。",
            "老衲畏寒仍戒酒，不能伴客賦梅花。"
        ],
        "title": "和陳宰諸官登羅漢閣看草書經卷韻",
        "id": "873875da-6adb-42c8-a802-a0a3d5bf2d5a"
    },
    {
        "author": "釋善珍",
        "paragraphs": [
            "閑携竹杖過橫塘，碧藕無花葉更香。",
            "齋後隨僧同洗鉢，醉中得句旋投囊。",
            "魚沈似厭池光靜，禽語如欣樹影凉。",
            "更欲招邀鷗鷺伴，菰蒲深處共平章。"
        ],
        "title": "代趙景賢和林定庵韻",
        "id": "e4f49659-a80b-4faf-985b-145bf3908ade"
    },
    {
        "author": "釋善珍",
        "paragraphs": [
            "萬馬羣中一馬驄，擊姦白簡尚生風。",
            "衣冠南紀瞻鳴鳳，雲雨東山起卧龍。",
            "臺閣難招真鐵壁，林泉未隠且金狨。",
            "擁旄前有莆陽蔡，相繼名齊石鼓峰。"
        ],
        "title": "賀洪陽巖帥閩",
        "id": "9a2dc686-7d19-4029-95e2-2a5c09661e58"
    },
    {
        "author": "釋善珍",
        "paragraphs": [
            "袖裏明珠思暗投，衰頹未敢學伊優。",
            "座談寧受鬼擘口，舟滯不嫌風打頭。",
            "鳳去麟亡千載遠，蝸爭蟻鬭幾時休。",
            "百年等死分前後，說與髯兄一笑不。"
        ],
        "title": "寄智愚谷",
        "id": "20ac8747-e0f8-4b9a-b9ed-11401e4c78fb"
    },
    {
        "author": "釋善珍",
        "paragraphs": [
            "俗客敲門以病辭，擁爐時復撚吟髭。",
            "雀栖梅日印孤影，蛛去簷風吹斷絲。",
            "舊友漸稀增感慨，良辰易過莫尋思。",
            "六年世態看差熟，惟有青山無變姿。"
        ],
        "title": "擁爐",
        "id": "8462c46a-df96-4451-aba2-2dc0127e7a31"
    },
    {
        "author": "釋善珍",
        "paragraphs": [
            "徂歲忙如電後雷，新年又下急符催。",
            "雪將解舞絮誇柳，春遣先鋒花付梅。",
            "窗白看書俄晻靄，爐紅炙手倏寒灰。",
            "憑欄大笑無人會，瞥爾晴空一鳥來。"
        ],
        "title": "徂歲",
        "id": "752c969a-eb90-428c-8765-d0df9e0f235b"
    },
    {
        "author": "釋善珍",
        "paragraphs": [
            "門徑莓苔古意深，閉門懶復事參尋。",
            "棋圖靜見孫吳法，樵唱真聞韶濩音。",
            "米盡有方烹白石，丹靈無意化黄金。",
            "花飛又是春將莫，小復風前擁鼻吟。"
        ],
        "title": "門徑",
        "id": "859dc913-8dc4-48f0-afab-410bbe1035d7"
    },
    {
        "author": "釋善珍",
        "paragraphs": [
            "每共樵翁採藥歸，晚晴荷鍤又相隨。",
            "行逢流水便乘犢，坐到爛柯因看棋。",
            "鳥踏高枝收墜果，人耕古冢得殘碑。",
            "遠公幸自逃名好，何必栽蓮誑小兒。"
        ],
        "title": "採藥",
        "id": "0bec81e6-cb75-4f09-be33-b170ff479593"
    },
    {
        "author": "釋善珍",
        "paragraphs": [
            "首夏山中風物和，不妨老子小婆娑。",
            "竹亭晴坐燕泥少，花逕曉行蛛網多。",
            "雲表危峯干北斗，道傍古樹識東坡。",
            "匡廬深處堪歸隠，歲月瀾翻奈老何。"
        ],
        "tags": [
            "庐山"
        ],
        "title": "首夏",
        "id": "47c10425-3d1f-47d0-b2c3-34ea715c6a2f"
    },
    {
        "author": "釋善珍",
        "paragraphs": [
            "寺不干興廢，江流曾策勳。",
            "門栖征虜艦，僧誦設冥文。",
            "薄靄遮西日，歸鵰带北雲。",
            "江心數峰小，傳是晉人墳。"
        ],
        "title": "題金山寺",
        "id": "19e23b1f-f4c6-4e36-96a2-47976b55da32"
    },
    {
        "author": "釋善珍",
        "paragraphs": [
            "秦吳相接處，遠客獨來游。",
            "秋盡斗移柄，曙分河隠流。",
            "馬嘶殘月壘，雁入向陽州。",
            "北望長江在，悠悠波浪愁。"
        ],
        "tags": [
            "长江"
        ],
        "title": "曉登甘露寺樓",
        "id": "e40e5291-7c71-42cf-8475-8982ce16f308"
    },
    {
        "author": "釋善珍",
        "paragraphs": [
            "長年狎樵牧，門外即荒郊。",
            "瘦草牛羊路，高松鸛鶴巢。",
            "病來勤習定，老去懶尋交。",
            "常愧逃名者，深山自縛茆。"
        ],
        "title": "偶成",
        "id": "29076f60-b797-4112-855e-e9fb89893030"
    },
    {
        "author": "釋善珍",
        "paragraphs": [
            "數樹梅花地，先朝處士廬。",
            "柳凹人繫馬，萍破鷺窺魚。",
            "空冢衣冠蛻，山房水石虛。",
            "白頭舊園吏，曾見幸金輿。"
        ],
        "title": "孤山",
        "id": "f52a641a-3265-4ae2-91b9-68727b908e9b"
    },
    {
        "author": "釋善珍",
        "paragraphs": [
            "松間燈夕過，顧影在天涯。",
            "雪暝迷歸鶴，春寒誤早花。",
            "艱難知世味，貧病厭年華。",
            "故國風塵外，無心更問家。"
        ],
        "title": "春寒",
        "id": "25047ed7-af70-46d3-ae57-68017302786b"
    },
    {
        "author": "釋善珍",
        "paragraphs": [
            "門外柳花過，似予飄泊身。",
            "吟高妨定衲，客久羨歸人。",
            "無藥可醫俗，有錢難買春。",
            "山中舊同伴，招隠寄書頻。"
        ],
        "title": "莫春",
        "id": "822b6477-5c13-4136-86c9-cf30c944b25f"
    },
    {
        "author": "釋善珍",
        "paragraphs": [
            "山氣曉常雨，晚晴溪見沙。",
            "荒園閑柳色，斜日淡梨花。",
            "訪隠行過洞，思親夢到家。",
            "十年此來往，今度鬢將華。"
        ],
        "title": "游下竺御園",
        "id": "6e463c2e-ff6c-4f50-ac1a-bf40a081304f"
    },
    {
        "author": "釋善珍",
        "paragraphs": [
            "藥逕入雲林，晚晴扶杖吟。",
            "照泥星復雨，經朔月猶陰。",
            "樹折憐巢覆，泉清見葉沈。",
            "愛閑自如此，不是學灰心。"
        ],
        "title": "山行晚歸",
        "id": "f1821be8-1e73-4a79-a054-a2f0e3574bec"
    },
    {
        "author": "釋善珍",
        "paragraphs": [
            "郊原春過後，日日長新梢。",
            "洗竹去蛛網，疎松留鶴巢。",
            "雲衣慵補綴，月戶自推敲。",
            "舊種梅花樹，吾今與汝交。"
        ],
        "title": "郊原",
        "id": "f042cad8-a3a9-4fb5-8a3f-82173bcc4510"
    },
    {
        "author": "釋善珍",
        "paragraphs": [
            "石竈斷苔紋，摩挲弔隠君。",
            "風吹遊子袂，月照古人墳。",
            "舊事殘碑在，荒祠流水分。",
            "永懷山忽冥，紅葉墜秋雲。"
        ],
        "title": "送客宿九日山",
        "id": "d83e1ca6-e572-4953-a5fb-f50908a4bace"
    },
    {
        "author": "釋善珍",
        "paragraphs": [
            "哭公非故人，覺苑失龍麟。",
            "白日有明暗，青天無鬼神。",
            "戒珠常照夜，鎖骨不棲塵。",
            "老我誰相問，空餘影伴身。"
        ],
        "title": "哭元雙杉",
        "id": "124c284b-0c5f-42a0-9479-52057464e814"
    },
    {
        "author": "釋善珍",
        "paragraphs": [
            "登山行復歇，脚力鈍如蛙。",
            "宿雨少游客，荒畦多落花。",
            "公侯歸蔓草，池館破誰家。",
            "同是傷春者，留連惜物華。"
        ],
        "title": "次愚谷游北山韻",
        "id": "6ac1c2c8-0741-4f29-b8bd-972153814354"
    },
    {
        "author": "釋善珍",
        "paragraphs": [
            "玉節畀名流，澄清十四州。",
            "元公著書處，葛老鍊丹洲。",
            "星應郎官舍，霜侵使者裘。",
            "東南箕歛極，寬得一分不。"
        ],
        "title": "送趙禮部將漕廣東",
        "id": "a6682b70-5064-4d5c-9f79-5c3757b9acbc"
    },
    {
        "author": "釋善珍",
        "paragraphs": [
            "魁宿來臨幕，不同常郡僚。",
            "名高饒薦剡，官滿合歸朝。",
            "綵旆傾城送，清聲載路謠。",
            "麗譙雖末績，亦自出雲霄。"
        ],
        "title": "送林節推  其一",
        "id": "8aa88ceb-2dc3-4187-b8a5-360c7728d29a"
    },
    {
        "author": "釋善珍",
        "paragraphs": [
            "幕皆資畫諾，人最說君賢。",
            "判好堪呈佛，心清亦近禪。",
            "著書僧有傳，執法吏無權。",
            "風雨東門路，分携忽黯然。"
        ],
        "title": "送林節推  其二",
        "id": "fc49d0df-ab10-4055-bce0-cf5e72a9ed0d"
    },
    {
        "author": "釋善珍",
        "paragraphs": [
            "古廨大江邊，多閑少俸錢。",
            "鳳棲仇覽棘，虹貫米家船。",
            "心靜佛三昧，時來官九遷。",
            "外臺兼督府，幕下正須賢。"
        ],
        "title": "送顔主簿之懷安",
        "id": "f5f6a13d-7d7f-4f36-b07d-633a53319182"
    },
    {
        "author": "釋善珍",
        "paragraphs": [
            "廢殿何年寺，門開不見僧。",
            "犬眠莎砌日，鴉啄菜池冰。",
            "濕蘚侵碑字，空巢綴壁層。",
            "誰家古祠在，無主夜燒燈。"
        ],
        "title": "題狗葬劉家寺",
        "id": "fbf5c6a8-583e-46c0-ade6-ea865e8d82c7"
    },
    {
        "author": "釋善珍",
        "paragraphs": [
            "七十明朝是，年將衰併來。",
            "頑皮禁冷暖，老氣壓凶災。",
            "鐵硯穿何益，金丸跳不回。",
            "羣兒愛伶利，與汝換癡獃。"
        ],
        "title": "除夕",
        "id": "6dc9d3d7-c915-44dd-9907-af7b0930881e"
    },
    {
        "author": "釋善珍",
        "paragraphs": [
            "住壁與雲鄰，荒畦虎跡新。",
            "樵鳴猿落果，鷹急鳥依人。",
            "陰磵澌經月，寒花開過春。",
            "鰲山前事在，獨坐想芳塵。"
        ],
        "title": "雪峰舊院",
        "id": "5d7998bc-3fed-436d-aba7-68cb8e3ff1cf"
    },
    {
        "author": "釋善珍",
        "paragraphs": [
            "新歲七十三，駑癡不脫銜。",
            "搓繩謀繫日，儲藥要醫凡。",
            "魘鬼驚酣枕，村優笑戲衫。",
            "災祥總由我，何必問巫咸。"
        ],
        "title": "新歲",
        "id": "dce27bca-b2a3-4871-bb5e-6960f143ba2d"
    },
    {
        "author": "釋善珍",
        "paragraphs": [
            "京華厭塵土，借屋瞰湖邊。",
            "馿蹇馱詩笈，鷗閑傍酒船。",
            "啼鵑殘月曉，細雨落花天。",
            "何日東林伴，同脩蓮社緣。"
        ],
        "title": "次蒲心泉韻",
        "id": "829860f9-74a1-46ca-ae65-87a6d5f75b2b"
    },
    {
        "author": "釋善珍",
        "paragraphs": [
            "策蹇下山椒，冬深寒意驕。",
            "瀑風吹帽濕，杉雪落衣銷。",
            "梅嫩有花早，桐衰無葉凋。",
            "是山皆可隠，不用楚詞招。"
        ],
        "title": "策蹇",
        "id": "61013dfd-30be-4405-a701-b63240946898"
    },
    {
        "author": "釋善珍",
        "paragraphs": [
            "力耕野老嫌兒少，苦戰將軍羨級多。",
            "祇道亂離人死盡，朱門日日買青娥。"
        ],
        "title": "古意  其一",
        "id": "3d9d06d5-d15b-43f2-85d9-f658b1b360e8"
    },
    {
        "author": "釋善珍",
        "paragraphs": [
            "燕山燒營火照雲，羽書夜半飛入秦。",
            "鐵衣血冷不敢脫，功在將軍不在身。"
        ],
        "title": "古意  其二",
        "id": "ccf4cc60-b4be-4b37-acdb-af70c49fda93"
    },
    {
        "author": "釋善珍",
        "paragraphs": [
            "夜半巖間坐看星，千年老樹有精靈。",
            "前山月上青楓頂，照見白鷴來聽經。"
        ],
        "title": "龍泉山中",
        "id": "24fe0eb7-6762-489c-8b62-920b1f595861"
    },
    {
        "author": "釋善珍",
        "paragraphs": [
            "天孫錦段冰蠶繭，太古盤銘蒼頡文。",
            "三百年來消息絕，無人爲酬杜陵墳。"
        ],
        "title": "題雅上人手抄唐詩後",
        "id": "c0b990c7-c19e-4d60-8130-964f8be9b12c"
    },
    {
        "author": "釋善珍",
        "paragraphs": [
            "營司牽浴柳邊池，玉沫垂銜步較遲。",
            "洗見箭瘢如有恨，將軍忘却未侯時。"
        ],
        "title": "老馬",
        "id": "9175cd2b-0130-49a9-b42f-174bec056c8b"
    },
    {
        "author": "釋善珍",
        "paragraphs": [
            "水邊烟外見橫枝，畫裏尋思記舊詩。",
            "祇道老來風味減，鐵心還自有愁時。"
        ],
        "title": "墨梅",
        "id": "7bde24bb-18fc-4bac-a860-b5dcd19e57f9"
    },
    {
        "author": "釋善珍",
        "paragraphs": [
            "瓦溝月暗亂螢飛，照見芭蕉葉上詩。",
            "憶得前時吟最苦，自携殘燭拂蛛絲。"
        ],
        "title": "芭蕉",
        "id": "711248ce-b6cc-40bd-91d7-665bf99c003c"
    },
    {
        "author": "釋善珍",
        "paragraphs": [
            "山房歲晚冷如冰，欲訪盧仝病未能。",
            "莫怪鄰僧無米送，無人送米與鄰僧。"
        ],
        "title": "答羅野乞米",
        "id": "1f22b5c8-e874-4763-b753-1afb25a54be0"
    },
    {
        "author": "釋善珍",
        "paragraphs": [
            "老君壇西晉朝柏，拜壇道士頭髮白。",
            "賣丹得錢還酒客，肉重欲飛鶴無力。"
        ],
        "title": "題紫極宮晉檜",
        "id": "4409ca92-d9de-416a-b10e-ad6c7d74ba3a"
    },
    {
        "author": "釋善珍",
        "paragraphs": [
            "武夷洞中老松樹，上有千年仙鶴巢。",
            "幾度隔雲茶臼響，山童樹下拾枯梢。"
        ],
        "title": "古松",
        "id": "e5a09731-9105-4a5a-965d-d9d2148d9082"
    },
    {
        "author": "釋善珍",
        "paragraphs": [
            "鬢毛蕭颯已成翁，奇怪胸中盡掃空。",
            "尚要俗人傳好事，歲殘乞米送盧仝。"
        ],
        "title": "送米與陳監元",
        "id": "b07de9d3-b703-4eb7-a3a1-5c7197487291"
    },
    {
        "author": "釋善珍",
        "paragraphs": [
            "小橋路入野僧家，山犬眠莎向日斜。",
            "庭戶幾時風雨橫，粉牆壓倒佛桑花。"
        ],
        "title": "雨後過光嚴寺",
        "id": "b0122476-e053-42fe-b001-7e181f3a4fea"
    },
    {
        "author": "釋善珍",
        "paragraphs": [
            "淳熙天子課農桑，黄閤鴻儒綰郡章。",
            "文物昇平今已遠，斷篇流落入僧房。"
        ],
        "title": "題范石湖淳熙中出守帖",
        "id": "a56dd4bd-58ae-48b1-af5e-ecde9aae5637"
    },
    {
        "author": "釋善珍",
        "paragraphs": [
            "朝遊金谷莫東市，心憶平泉身海涯。",
            "化鶴歸來人不識，春風開盡碧桃花。"
        ],
        "title": "題四畫 桃花竹石鶴",
        "id": "75fdcede-d9de-4d38-b8c3-bcc8caefafa1"
    },
    {
        "author": "釋善珍",
        "paragraphs": [
            "剪翮花前老可哀，寄聲鷹隼莫相猜。",
            "舊游赤壁君知不，曾伴坡仙作賦來。"
        ],
        "title": "題四畫 榴花竹石鶴",
        "id": "8febaa82-dad0-4d7a-8a1b-50c244e9fc6a"
    },
    {
        "author": "釋善珍",
        "paragraphs": [
            "天寶三郎好鬭雞，醉中官錦賤如泥。",
            "沉香亭北花含笑，不管漁陽胡馬嘶。"
        ],
        "title": "題四畫 鬭雞",
        "id": "e4747af6-9ebe-43b0-8200-035b729ae475"
    },
    {
        "author": "釋善珍",
        "paragraphs": [
            "田翁養雞竹作籠，老雌戀雛不顧雄。",
            "催租無人歲常豐，殺身爲黍堪酬翁。"
        ],
        "title": "題四畫 一雄雞立籠上一雌覆雛於籠",
        "id": "96f34ebd-740b-48f0-afe6-6e713eb005c6"
    },
    {
        "author": "釋善珍",
        "paragraphs": [
            "寄奴開國勢龍驤，轉眼更齊又換梁。",
            "惟有先生賦歸去，至今猶是晉文章。"
        ],
        "title": "題六畫 淵明",
        "id": "e2cac6e2-aca2-400c-b459-1e897ad55f90"
    },
    {
        "author": "釋善珍",
        "paragraphs": [
            "昏朝麟醢鳳遭烹，鴻盍高飛入杳冥。",
            "成佛生天俱妄想，築臺當日譯何經。"
        ],
        "title": "題六畫 靈運",
        "id": "4df23f1c-74ce-491e-9ec4-934f33258147"
    },
    {
        "author": "釋善珍",
        "paragraphs": [
            "脫鞾殿上醉陽狂，觸撥春風睡海棠。",
            "放逐一身窮不恨，三郎入蜀更郎當。"
        ],
        "title": "題六畫 太白",
        "id": "915ecec9-b159-417e-85a9-d726b43c3c1a"
    },
    {
        "author": "釋善珍",
        "paragraphs": [
            "天津橋上聽啼鵑，從此南人弄相權。",
            "多少衣冠落沙漠，朱崖宜著玉堂仙。"
        ],
        "title": "題六畫 東坡",
        "id": "669277f9-809a-48f1-9eda-c6205601232b"
    },
    {
        "author": "釋善珍",
        "paragraphs": [
            "市橋日莫蹇馿嘶，雙袖龍鍾醉似泥。",
            "回首長安淚沾臆，落花何處杜鵑啼。"
        ],
        "title": "題六畫 少陵騎馿",
        "id": "1b1286e1-6a07-4aaf-8819-af08471ae16a"
    },
    {
        "author": "釋善珍",
        "paragraphs": [
            "官路騎馿突尹騶，尹曾駡佛去潮州。",
            "却從渠問推敲字，千古詩人作話頭。"
        ],
        "title": "題六畫 浪仙騎馿",
        "id": "154db1a1-a0a6-480e-b442-5430dffca7fd"
    },
    {
        "author": "釋善珍",
        "paragraphs": [
            "看書多事置書休，收歛胸懷入倚樓。",
            "送盡歸鴻簷日晚，敗荷疎柳一池秋。"
        ],
        "title": "碧沼即事",
        "id": "098b04e7-b508-4121-87b9-3909d440d156"
    },
    {
        "author": "釋善珍",
        "paragraphs": [
            "傲寒開晚背時香，尋伴天荒地亦荒。",
            "不覺春風紅紫閙，老翁偷入少年場。"
        ],
        "title": "清明游張園桃李盛開獨梅花一株尚未零落",
        "id": "ce875f4b-ec08-419a-8b46-f6d735fa5651"
    },
    {
        "author": "釋善珍",
        "paragraphs": [
            "少陵絃斷無膠續，鸞鳳巢高隔五雲。",
            "老子一身都是膽，要傾東海取龍筋。"
        ],
        "title": "少陵",
        "id": "5066cbbe-3266-4d9a-b0bc-3202ed47e080"
    },
    {
        "author": "釋善珍",
        "paragraphs": [
            "燕外遊絲暖欲迷，酒船吹笛水亭西。",
            "梨花唫苴桃花笑，惱殺春光醉似泥。"
        ],
        "title": "春日湖上  其一",
        "id": "ad925fc4-49d3-4348-b4ef-7d15d98fd1aa"
    },
    {
        "author": "釋善珍",
        "paragraphs": [
            "晚寒晻靄失樓臺，絃管聲收野意回。",
            "柳下繫舟覓閑伴，更無一箇白鷗來。"
        ],
        "title": "春日湖上  其二",
        "id": "86347dd6-46c8-461e-a010-38618edb9ffc"
    },
    {
        "author": "釋善珍",
        "paragraphs": [
            "羌笛誰將花外吹，十年心事暗香知。",
            "夜寒瘦影侵衣袖，月滿闌干獨倚時。"
        ],
        "title": "題畫梅",
        "id": "c4bf872b-3142-4df4-a7a6-bdd90cfa0fa0"
    },
    {
        "author": "釋善珍",
        "paragraphs": [
            "麥畦微雨過，日照青濕濕。",
            "牧童坐短蓑，牛卧寒鴉立。"
        ],
        "title": "山行  其一",
        "id": "3d53bbe2-0a2e-41f1-a795-7fce211d4414"
    },
    {
        "author": "釋善珍",
        "paragraphs": [
            "歸牛晚失犢，牧童學聲喚。",
            "溪邊白鷺鷥，銜魚上田岸。"
        ],
        "title": "山行  其二",
        "id": "90e6459c-7d29-4b7e-83b8-c874357cd447"
    },
    {
        "author": "釋善珍",
        "paragraphs": [
            "死別日益遠，年衰夢亦無。",
            "忽開舊詩卷，淚灑白髭鬢。"
        ],
        "title": "題侃古樵詩卷",
        "id": "c95b9836-8c08-41df-914b-429f1826ed55"
    },
    {
        "author": "釋善珍",
        "paragraphs": [
            "黨籍英賢盡，長淮南北分。",
            "忠奸論方定，金璧購遺文。"
        ],
        "title": "題東坡墨蹟",
        "id": "041b6fe0-19ca-406b-8585-4fa7d615710e"
    },
    {
        "author": "釋善珍",
        "paragraphs": [
            "獲印兮汾陽，結茆兮湘之崗。",
            "湘之岳兮帝宮謁帝，帝不敢驕兮奔魑魅而走蜚龍。",
            "余行兮余意，一笑兮足驚一世。",
            "人不知兮謂余立異，豈人見兮勝帝。",
            "調古兮湘童，大道兮壺之中。",
            "白璧蒼蠅兮何污，噤不敢陳兮君怒。",
            "蒼蒼上兮皇皇下，樂莫樂兮郴之土。",
            "藐郴城兮楚涯，身非余兮辱余奚爲。",
            "策空鳴兮余去，人曰吾能料生不能料死。",
            "生可玩兮不可留，宛故廬兮風翛翛。"
        ],
        "title": "騷詞  其一",
        "id": "3f9a1f2d-0833-47a2-8bb1-1c4db6591439"
    },
    {
        "author": "釋善珍",
        "paragraphs": [
            "山曇曇兮起雲，山浪浪兮流水。",
            "神何爲兮山中，豈懷忠兮放棄。",
            "沃牛炙兮療饑，挈壺兮荷鍤隨之，生不封侯兮死何廟食爲。",
            "是耶非耶，余不得而知。",
            "女巫兮擊鼓，坎坎兮祠之下。",
            "帝不下招兮遺怒，馘長蛟兮縛雄虎。",
            "野無烽兮海無瀾，馬不用兮都且閑，都且閑兮神乎何以爲御。",
            "振策而風兮回軒爲雨，風雨時兮多黍稌，風休雨止兮神何處所。",
            "桂橑兮蘭楣，朝雲出游兮莫雲來歸。",
            "雲輝輝兮神來歸，雲霏霏兮神來歸。"
        ],
        "title": "騷詞  其二",
        "id": "8573ee76-7ede-4c64-b537-cf0dfe51f7bb"
    },
    {
        "author": "釋善珍",
        "paragraphs": [
            "師在乾淳，名塞穹壤。",
            "據妙喜室，鞭撻龍象。",
            "諸子迭出，如鳳如麟。",
            "如雷破蟄，何草不春。",
            "余不肖孫，亦忝備位。",
            "蕪辭匪瀆，惟以識愧。"
        ],
        "title": "祭佛照塔",
        "id": "6f77cec5-0605-4731-9b65-3e176a2f7936"
    },
    {
        "author": "釋善珍",
        "paragraphs": [
            "昔大慧師，道鳴東南。",
            "率先伏膺，橫浦紫岩。",
            "繇是徧交，渡江諸老。",
            "鉤黨牽連，優游嶺島。",
            "至今微言，皎若日星。",
            "公忽開卷，如暗得燈。",
            "遂登蓬山，乃掌太史。",
            "金鑾應制，倚馬萬字。",
            "平生補衮，用功最深。",
            "群媢衆嫉，獨天賞音。",
            "寶祐一疏，據經引義。",
            "申救大臣，惟有去耳。",
            "疑公前身，即二張公。",
            "與大慧師，所立一同。",
            "末劫浮榮，磨滅誰紀。",
            "晚節芬芳，公真不死。",
            "公於大慧，世異心通。",
            "儒喜詆佛，公愈推宗。",
            "紫岩之銘，過者必式。",
            "酷哉秦火，毀珠隕璧。",
            "公重感慨，伐石再鎸。",
            "著語未了，騎鯨翩然。",
            "某疇昔親奉麈尾，霏屑冰座，墨妙堆几。",
            "俛仰之間，事往迹陳。",
            "更幾百年，復生斯人。"
        ],
        "title": "祭端明尤木石",
        "id": "fd539a45-c469-412c-9258-a7851356ab0e"
    },
    {
        "author": "釋善珍",
        "paragraphs": [
            "公真天人，謫墮塵世。",
            "方朔歲星，傅說箕尾。",
            "又疑山林，一念差耳。",
            "樂全僧身，忠宣佛位。",
            "夙弘願力，出濟事會。",
            "作民司命，壽國元氣。",
            "神皇布政，夐古鮮儷。",
            "誰爲謗書，陰受風旨。",
            "疾雷破柱，公不失匕。",
            "關弓射羿，公愈薦禰。",
            "山藪高深，天球粹美。",
            "出夷入險，更使迭帥。",
            "長淮虜衝，孽雛旁睨。",
            "飛囊走羽，秉鉞危寄。",
            "初聞謝公，語誤客異。",
            "復傳孔明，食少敵喜。",
            "牋病乞閑，易蘇舊治。",
            "大星竟隕，白雞告祟。",
            "撫公平生，竹帛光煒。",
            "諒公精爽，河岳流峙。",
            "萬鍾千駟，濁世糠粃。",
            "五龍九鯤，乘雲謁帝。",
            "某閩衲野鶴難繫，公呼來霅，獲望簪履。",
            "酒闌燭跋，孤客末至。",
            "香烟未散，三生彈指。",
            "紓百結腸，儲一升淚。",
            "上悲法門，下哭知己。"
        ],
        "title": "祭觀文忠惠趙節齋",
        "id": "54bf60bf-d92a-4d4b-9291-abf83c83821f"
    },
    {
        "author": "釋善珍",
        "paragraphs": [
            "公歸兜率，局面屢變。",
            "青雲交絕，珠履客散。",
            "白傅草堂，裴公經院。",
            "僧定未起，樵柯將爛。",
            "老鶴倦飛，不慕霄漢。",
            "駑馬戀主，非貪豆棧。",
            "風雨憂愁，常占春半。",
            "昔倚山岳，今悲露電。",
            "語猶在耳，事不如願。",
            "病憶故鄉，一筇易辦。",
            "受恩莫報，遲回眷眷。",
            "入西州門，淚流被面。",
            "知音永已，絃斷琴爨。",
            "袖香告辭，用寫繾綣。"
        ],
        "title": "辭觀文趙忠惠墳",
        "id": "681f0e09-9a98-4a08-a8aa-e4234a9d9c64"
    },
    {
        "author": "釋善珍",
        "paragraphs": [
            "公掾富沙，來就師語。",
            "少服師訓，稱公豪舉。",
            "後二十年，麾節煌煌。",
            "老客輦寺，傳公除郎。",
            "桂聯荆渚，朔風孔棘。",
            "見公起家，大刀長戟。",
            "冠彈復挂，印刻復銷。",
            "羨公槍榆，如摶扶摇。",
            "如生馬駒，不受控勒。",
            "如鋼百鍊，愈不改色。",
            "士不患才，患不身脩。",
            "脩身既才，奚訾奚尤。",
            "士挾一能，足以駴世。",
            "公百其藴，而不盡試。",
            "私嘗嘖嘖，歎公不逢。",
            "公笑謂予，子何褊胸。",
            "墳寺虛席，乃命掃洒。",
            "曰子非我，子豈肯下。",
            "感激懷人，慷慨受知。",
            "愧無黄金，鑄鍾子期。",
            "事與心違，公又仙去。",
            "精靈地下，知予心事。",
            "哭西州門，何必羊侯。",
            "萬事宛如，華屋山丘。"
        ],
        "title": "祭靜江帥曾吏部",
        "id": "b0e24e58-fa3b-47e8-b5a8-e85bd9a8a143"
    },
    {
        "author": "釋善珍",
        "paragraphs": [
            "烏乎古雲，蔚有時譽。",
            "執古刀尺，割棄華組。",
            "宿鈔成山，臆斷意取。",
            "羣疑塞胸，耳領心悟。",
            "汲汲著書，恢恢養士。",
            "猗公之起，惟皇有旨。",
            "猗法之嗣，惟北峰有子。",
            "遠矣北峰，曰公是似。",
            "胡不百年，後學之思。",
            "公不百年，後學思之。",
            "矧予卜鄰，歲寒疇依。",
            "稚予閲朋，至老無幾。",
            "惟茲不磨，昭然永垂。"
        ],
        "title": "祭粹古雲代",
        "id": "4bcee47f-abb3-41ad-a35f-1cb9dcb6de92"
    },
    {
        "author": "釋善珍",
        "paragraphs": [
            "末俗住山，尤貴黄紙。",
            "造物畀公，共衰病至。",
            "既病之矣，復遇歲艱。",
            "當八面風，撐百漏船。",
            "漫刺銜袖，臨齋乞米。",
            "驕兒索飯，饑嗔飽喜。",
            "我行四方，閲士如牆。",
            "小智虛夸，妄夫荒唐。",
            "宣紹命脈，乾淳氣魄。",
            "天慳地閟，神盍寶惜。",
            "冷灰粟焰，將曉景星。",
            "泯滅甚易，佛法替陵。",
            "同時愛憎，異世悲慨。",
            "諸君不信，有遺錄在。",
            "我作苦語，模寫虛空。",
            "淚盡血續，夫豈爲公。"
        ],
        "title": "祭介石",
        "id": "8ef3b419-fead-4e7c-b3dd-6eb4e7f94789"
    },
    {
        "author": "釋善珍",
        "paragraphs": [
            "我昔遊浙，多賢友朋。",
            "老歸故山，耳冷如冰。",
            "忽聞君來，語作吳馨。",
            "白而長身，美髯垂膺。",
            "未幾月臺，撾鼓騰騰。",
            "巍然廣座，攝衣而升。",
            "我忝隣居，復爲交承。",
            "君素恢疎，不立戶庭。",
            "舌端騁辭，驅濤卷霆。",
            "疾誰使之，一瞑不醒。",
            "七尺桐棺，蕭然行幐。",
            "侑此瓣香，感慨曷勝。"
        ],
        "title": "祭光孝南老",
        "id": "226642d8-b6dd-468c-a858-3e95005700ad"
    },
    {
        "author": "釋善珍",
        "paragraphs": [
            "我憩閩北，叔凱枉顧。",
            "出南澗書，劇談至暮。",
            "言昔之夜，得夢怪奇。",
            "當與藏叟，會阿耨池。",
            "想耶因耶，一笑眇邈。",
            "執手告戒，義均骨肉。",
            "心平行粹，愛南澗翁。",
            "人百忤之，而無慍容。",
            "凱病且貧，戶滿客屨。",
            "翁常解衣，騷騷治具。",
            "嘉翁風致，古人所難。",
            "鄙夫慳嗇，拔毫如山。",
            "吁嗟衰年，失二益友。",
            "耨池西方，遊必俱不。",
            "晝詩絕吟，永帖罷揮。",
            "猨哀鶴怨，金環不歸。",
            "弔既後時，奠復不早。",
            "瓣香懺悔，淚濕春草。"
        ],
        "title": "祭果南澗南叔凱",
        "id": "66d9696e-7beb-47e7-b0cb-1a21386602f5"
    },
    {
        "author": "釋善珍",
        "paragraphs": [
            "佛法下衰，衆魔崢嶸。",
            "如虎而祴，白晝市行。",
            "晚交得君，如黄河清。",
            "君與予談，洞見底裏。",
            "予建一事，君曰可紀。",
            "予出一辭，君曰入理。",
            "狂猘狺狺，嗾之者誰。",
            "君躡予足，怒形于辭。",
            "古有徇義，捨父背師。",
            "曷不千指，曷不百歲。",
            "神祐靡專，貴姦壽悖。",
            "謂天昭昭，天實茫昧。",
            "君素清苦，簡潔自持。",
            "如政黄牛，標韻過之。",
            "有德操才，得疾亦奇。",
            "浮華眼前，道義千古。",
            "昔有微言，噤不敢吐。",
            "含哀以告，君必領悟。"
        ],
        "title": "祭見首座",
        "id": "e0da0313-a226-4bc1-b6ab-2a8399001224"
    },
    {
        "author": "釋善珍",
        "paragraphs": [
            "兄主兩山，無頃刻暇。",
            "踆踆走俗，類古普化。",
            "人始不識，睢盱猜訝。",
            "徐察情真，有樸無詐。",
            "翕然同聲，真本色者。",
            "未幾廢宇，耽耽大厦。",
            "昔瓶無粟，今廩多稼。",
            "松彎易地，筋力已謝。",
            "猶命肩輿，日謁百舍。",
            "車殆馬煩，途遠將夜。",
            "一身破甑，萬事飄瓦。",
            "追惟何及，撫事悲吒。",
            "飛書別我，歷舉昔話。",
            "云何良友，天不少借。",
            "一香永訣，老淚盈把。"
        ],
        "title": "祭崇福肇老",
        "id": "114a940f-e339-4d76-a7d8-90ff5bd7b9c1"
    },
    {
        "author": "釋善珍",
        "paragraphs": [
            "嘉定之間，公壯我少。",
            "意氣盡同，豈但同調。",
            "衆誇蠅聲，而出蚓竅。",
            "一唱十和，撫掌稱妙。",
            "公獨雄渾，間見奇峭。",
            "如行空麟，如追風驃。",
            "擁絮曦簷，煬袍夜燎。",
            "俄聚忽散，人事難料。",
            "遥睇吳雲，夐絕閩徼。",
            "每得尺書，恍陪色笑。",
            "龍鍾出嶺，隻影自弔。",
            "回思歲月，真過野燒。",
            "僂指舊游，半墮縹渺。",
            "叫公不應，一燈誰紹。",
            "銖香後時，幸毋我誚。",
            "飛錫何之，山深猨嘯。"
        ],
        "title": "祭侃古樵塔",
        "id": "7fa03397-cbd9-4c46-ad3f-ee84ec5795c3"
    },
    {
        "author": "釋善珍",
        "paragraphs": [
            "甲午之冬，一笑分袂。",
            "交游累千，名字難記。",
            "公雖它鄉，常在眼底。",
            "公今隔世，猶見夢寐。",
            "念昔與公，情同昆弟。",
            "老離閩山，再飲吳水。",
            "三十年間，死盡流輩。",
            "顧瞻浮圖，洪木翳翳。",
            "叢林凋疎，變習日異。",
            "願起公死，爲砭爲劑。",
            "爲師爲承，爲祥爲瑞。",
            "千載追難，百年滿易。",
            "意長景促，人往物是。",
            "春寒野陰，感慨歔欷。"
        ],
        "title": "祭雙杉塔",
        "id": "13963276-840f-4c55-a4d2-0ea672ee7668"
    },
    {
        "author": "釋善珍",
        "paragraphs": [
            "前春還閩，道傳公病。",
            "聰明忽癡，醫不識證。",
            "石門迎見，悲喜深省。",
            "莫年客土，相依爲命。",
            "太白殘月，同光共影。",
            "吾曹恢疎，世路機穽。",
            "身猶棄遺，奚顧墮甑。",
            "古琴絕絃，缺鐺折柄。",
            "二子談禪，時隠几聽。",
            "退士獻書，阿婆窺鏡。",
            "鬼笑揶揄，人笑齒冷。",
            "少日與公，講明素定。",
            "丹心如鐵，空橐如罄。",
            "千載意長，百年俄頃。",
            "一死一生，遇此衰境。",
            "薑鹽鬻茶，油葱澆餠。",
            "喚公不應，老淚泉迸。"
        ],
        "title": "祭愚谷",
        "id": "8215f958-1027-4511-8f00-1dba49530886"
    },
    {
        "author": "徐元杰",
        "paragraphs": [
            "震畏四知，我畏我知。",
            "心之所畏，天不可欺。"
        ],
        "title": "自戒",
        "id": "b4590bb8-c9d5-4531-98a3-eb7cbe7e07b9"
    },
    {
        "author": "徐元杰",
        "paragraphs": [
            "赤城烏府家，忠信以爲寶。",
            "當年璧海珍，摛文絢春藻。",
            "光焰萬丈餘，膏丐淵浩浩。",
            "梯級丹霄寬，聲名日杲杲。",
            "幾載造筍班，細武歷蓬島。",
            "恬淡簡世味，真實契穹昊。",
            "興感秋風蓴，夢繞春色草。",
            "有欲爲留行，不可奪所抱。",
            "乃睠古江城，姑煩寄牙纛。",
            "除目出脩門，驩頌生野老。",
            "清透溪冰寒，明映巖月好。",
            "心傾子衿青，魄褫猾隸皂。",
            "饑歲忍流甿，烈風助淫潦。",
            "其如來暮何，弗翅蘇雨槁。",
            "疾驅召父車，增峻尹鐸堡。",
            "顧余學獨晚，遇李愧弗早。",
            "茲尾羣士僚，乃階二天造。",
            "恩休到松檟，慶色滿粱稻。",
            "賦別無佳言，劼毖有真禱。",
            "祇恐難久外，端不竢及考。",
            "寵褒騰璽書，虛竚副旒璪。",
            "其以公之歸，出手扶世道。"
        ],
        "title": "館中分韻餞李大著出守上饒",
        "id": "fcb1c99d-bf74-4d39-b336-b8aa1c99e07a"
    },
    {
        "author": "徐元杰",
        "paragraphs": [
            "人之生也直，此君亦如是。",
            "我酷愛此君，臭味本相似。",
            "方其出地初，一種根萌異。",
            "剛特儼不回，鈞石莫障蔽。",
            "日夜之所息，雨露之所漬。",
            "玉成脩茂姿，表表在天地。",
            "其靜專似仁，其動闢似智。",
            "其肅然似禮，其凝然似義。",
            "虛中純白生，似信不容僞。",
            "在人該五常，在天足五氣。",
            "六月蒼蒼寒，不附炎熱勢。",
            "雨雪披猖中，彈壓萬凋瘁。",
            "似正色立朝，忠誠著於世。",
            "似廣厦萬間，其蔭足以庇。",
            "似聞伯夷風，頑廉懦立志。",
            "似堅子卿節，夷險無二致。",
            "似見魯仲連，不復論鄙事。",
            "似識元紫芝，頓消名與利。",
            "子陵釣嚴灘，太公釣璜渭。",
            "風月一竿中，相從神骨契。",
            "持此叩竹洲，考功言外意。"
        ],
        "title": "題竹洲",
        "id": "715f0261-be10-468f-82e0-4711a5211fdc"
    },
    {
        "author": "徐元杰",
        "paragraphs": [
            "翰墨絕畦逕，言詞中律度。",
            "筆落風雨驚，詩得江山助。",
            "不食烟火語，說到精髓處。",
            "升堂必入室，由道誰不戶。",
            "達者無後先，成賢特指顧。",
            "要亦認意思，初不在章句。",
            "伊欲登壇場，且闊著地步。",
            "其中有活法，此理若大路。",
            "所差只毫釐，相去已冠屨。",
            "蘭室味本同，蓮社約此去。",
            "把定心鴻鵠，直須盟鷗鷺。",
            "多才夙究明，一見已穎悟。",
            "貂續不勝情，用得以布露。"
        ],
        "title": "和祝子壽作詩須索意韻",
        "id": "3e5b5b06-cbcd-4120-887b-8b623469d3a3"
    },
    {
        "author": "徐元杰",
        "paragraphs": [
            "大學融智門，至善在所止。",
            "明德與新民，貫通無異理。",
            "萬折水必東，千古吾晦翁。",
            "考亭追杏壇，猶存舞雩風。",
            "昔者學易堂，粵山寬閒野。",
            "此道聞而知，篤信無虛假。",
            "尚有劉靜春，至理共樂循。",
            "我登二老門，天方壽斯文。",
            "服膺善恐失，適正杜邪曲。",
            "當時片言下，問道不隔宿。",
            "學易堂已空，誰與鞭凡庸。",
            "靜春正耆龐，摳衣儘從容。",
            "襟誼子崇篤，遠來顧煢獨。",
            "作詩念清新，愧我言腐熟。",
            "四海皆弟兄，尚友惟輔仁。",
            "春草正碧色，話別同敷陳。"
        ],
        "title": "和金兄",
        "id": "3b91d493-4cd4-4e2b-8c6c-cfb5eacaa9a7"
    },
    {
        "author": "徐元杰",
        "paragraphs": [
            "天下邑無不可爲，在人忍耐自爲之。",
            "信能寧心辦堅苦，事到難處天扶持。",
            "民吾同胞痛癢切，何忍橫斂類剝肌。",
            "心誠求之若子保，人亦懷之如母慈。",
            "上饒邇來號凋劇，苟焉稱貸負頼隨。",
            "况多權官慘剝割，又肆席捲公化私。",
            "吏奸得售科罰計，等第輸錢與斷詞。",
            "詞人欲休休不得，充庭塞獄纏纍纍。",
            "公來憤悱感動處，與認前時已貸貲。",
            "謂令親民民必及，民固可欺天莫欺。",
            "民脂民膏供我祿，胡寧又割民膏脂。",
            "催科僅僅欲逃責，毫分不忍科罰施。",
            "奉公洗手附庸邑，一孔一粒歸州司。",
            "請俸有時不給用，月索莊課來助支。",
            "屢典緡錢代月解，幾回過我同攢眉。",
            "聽訟元不以憚煩，使之無訟而民宜。",
            "相安田里閒耆保，懶出市廛謳耄倪。",
            "日長喧雀堪羅設，星散饑烏靡孑遺。",
            "花酣滿縣春風遍，草茂虛囹天意滋。",
            "君之來也蹙頞告，蹈此湯鑊出未期。",
            "屢效淵明歸去感，不求赫赫聲名馳。",
            "自甘陽城書考下，誰曰悶悶政術卑。",
            "隠隠綽有棠陰地，忽乃遽及瓜戍期。",
            "自上而下有公論，轅轍依依動去思。",
            "吏卒將迎相告語，東君政化尤可推。",
            "義居孝友能爲長，睦族慈幼存成規。",
            "里仁爲美典型在，居家既理官可移。",
            "此番政事行無事，默與古者氣象追。",
            "君今既展朝天旆，行人路上口成碑。",
            "予豈栖栖爲佞者，特告方來共鑒茲。"
        ],
        "title": "送上饒皇甫宰",
        "id": "0a552c82-6a66-449c-b32c-6e259f7eede3"
    },
    {
        "author": "徐元杰",
        "paragraphs": [
            "太湖之陽景絕奇，乾坤軒豁呈端倪。",
            "分將一派清漣漪，南宮幻出紅琉璃。",
            "朝暾未吐烟露垂，碧紗絃裏眠江妃。",
            "六月火繖張赫曦，姑射山寒冰雪肌。",
            "妖㛠萬態不敢窺，凈洗却面凝西施。",
            "欲雨未雨多峰奇，霞生島上乘馮夷。",
            "來從西蜀江水肥，似絢吳江楓落時。",
            "水鄉月午舟葉携，何處更覓昆明池。",
            "問渠爲此堂者誰，人與鷗鷺相忘機。",
            "丹心緬慕周濂溪，愛其瑩質生淤泥。",
            "推門清風故人來，一一君子徧追隨。",
            "六郎姿貌當年非，肝腸染透鉛與脂。",
            "拈花摘葉兒女癡，弛却蠶絲牽藕絲。",
            "紛華一掃金飈吹，皮膚剝盡實不虧。",
            "晝清人靜茶烟飛，觀雲葉葉無停披。",
            "千綺萬纈古寶遺，底用漫天錦障幃。",
            "惡其文著尚絅衣，澆灌道義培根基。",
            "氤氳妙毓山澤姿，膚寸彌滿天地維。"
        ],
        "tags": [
            "太湖"
        ],
        "title": "雲錦堂",
        "id": "ae1d4dee-65d2-42a2-b101-9e581097781d"
    },
    {
        "author": "徐元杰",
        "paragraphs": [
            "雲本無心出，莊非有意名。",
            "午供雷腹實，曉带月痕耕。",
            "身世隨舒卷，山村任晦明。",
            "飯疏浮富貴，畎畝但存誠。"
        ],
        "title": "題李氏雲莊",
        "id": "423dc0a5-3760-49f6-97ec-2874c8b1e36e"
    },
    {
        "author": "徐元杰",
        "paragraphs": [
            "太極即人極，坤爻德不孤。",
            "直方真主宰，敬靜實功夫。",
            "老檜霜中榦，寒梅雪裏株。",
            "常惺惺法處，收斂物俱無。"
        ],
        "title": "書安象祖靜軒有感",
        "id": "787aa63e-7430-41d6-ba6c-9872c191cec9"
    },
    {
        "author": "徐元杰",
        "paragraphs": [
            "和糴存和氣，春生墾闢時。",
            "民庸天上見，歲事臘前知。",
            "吾諺諸侯度，誰褰使者帷。",
            "樂民之樂者，犂雨趣耕治。"
        ],
        "title": "和袁守",
        "id": "04e01d69-bde2-4422-a405-1cb2c5beb4df"
    },
    {
        "author": "徐元杰",
        "paragraphs": [
            "文昌因祖餞，郎宿問齋名。",
            "枉駕一朝款，寒窗千載榮。",
            "未花梅索賦，堪杖竹經行。",
            "自得來青句，山泉不可清。"
        ],
        "title": "和章宰訪祝子壽來青書院韻",
        "id": "150126b8-34d9-4451-90b8-31d7ccd444ba"
    },
    {
        "author": "徐元杰",
        "paragraphs": [
            "吾儕堅世好，心事老天知。",
            "夢寐符前說，軒翔定此時。",
            "故家當有後，造物本無私。",
            "雪裏陽春脚，梅開第一枝。"
        ],
        "title": "送尹子潜赴省",
        "id": "dbef28c6-5f41-4f37-87e5-da4ecf0cf889"
    },
    {
        "author": "徐元杰",
        "paragraphs": [
            "莫訝書齋小，其中天地寬。",
            "毓成岐嶷粹，立取本原端。",
            "掇拾童科易，恢弘道術難。",
            "好培叢桂種，休作浪花看。"
        ],
        "title": "贈臨川胡斗文求叢桂書院字",
        "id": "2f1ec83b-9202-4db2-a909-e0428d1abd33"
    },
    {
        "author": "徐元杰",
        "paragraphs": [
            "鑑堂均此號，兄與弟相先。",
            "畫以名家顯，神於活法傳。",
            "雙眸蟾皎潔，兩袖羽蹁躚。",
            "落筆人人似，柯山本是仙。"
        ],
        "title": "贈徐鑑堂",
        "id": "67c0cfc1-496f-49ee-a2ad-d25166e02e9b"
    },
    {
        "author": "徐元杰",
        "paragraphs": [
            "臘雪多爲瑞，豐穰隔歲知。",
            "林巒銀劔戟，苑囿玉壺池。",
            "映几孫書飽，卧冰祥母饑。",
            "疾風看正色，餘事付清詩。"
        ],
        "title": "又用韻答何上舍",
        "id": "9d193ba5-34ce-42ad-8629-0e84721eb7ca"
    },
    {
        "author": "徐元杰",
        "paragraphs": [
            "薰炙儒先早，朱門授受親。",
            "去尋顔巷樂，歸詠點雩春。",
            "道妙窮精一，心傳有省循。",
            "樂天知命者，憂道不憂貧。"
        ],
        "title": "挽克齋陳先生四首  其一",
        "id": "c8e41c44-5266-471a-9dd0-d7f690492918"
    },
    {
        "author": "徐元杰",
        "paragraphs": [
            "親養九旬餘，先生壽亦如。",
            "學充淇澳美，訓釋濟南書。",
            "諸老經筵送，俞音寵渥疏。",
            "惜非程子聘，中沮亦時歟。"
        ],
        "title": "挽克齋陳先生四首  其二",
        "id": "7b2c0df6-550d-452d-8821-d527148c7e1c"
    },
    {
        "author": "徐元杰",
        "paragraphs": [
            "師承心獨切，於道愧無聞。",
            "幾載鑽堅歎，前年枉教勤。",
            "墨車回可贊，晉鄙善潜薰。",
            "道脈惟其壽，天胡遽喪文。"
        ],
        "title": "挽克齋陳先生四首  其三",
        "id": "0adab2d6-3ed4-4db5-b3d4-66f42106f540"
    },
    {
        "author": "徐元杰",
        "paragraphs": [
            "痛慘哲人痿，愚纏喪母悲。",
            "遡風懷紼路，泣雨寫哀詞。",
            "學本藏諸用，行皆篤所知。",
            "惟餘經訓在，交付有孫枝。"
        ],
        "title": "挽克齋陳先生四首  其四",
        "id": "a79c7431-b4ce-4795-8063-5d72a400809c"
    },
    {
        "author": "徐元杰",
        "paragraphs": [
            "奕葉文宗盛，如公罕與俱。",
            "源流傳紫橐，題品重洪樞。",
            "淛左清名凜，江南政績殊。",
            "二難薌共薦，生死亦同塗。"
        ],
        "title": "挽求志居士王料院二首  其一",
        "id": "b5549c12-2efb-42cb-aee2-9a0d26b483f4"
    },
    {
        "author": "徐元杰",
        "paragraphs": [
            "身忝蓬萊客，摳衣謁使臣。",
            "麈談頻款曲，樽酒屢殷勤。",
            "政事欽前蹟，詩書聳舊文。",
            "話言猶在耳，不忍哭公墳。"
        ],
        "title": "挽求志居士王料院二首  其二",
        "id": "92a6434b-35b1-4db5-89b0-cbd6632b5401"
    },
    {
        "author": "徐元杰",
        "paragraphs": [
            "貌與心俱古，歲寒松檜蒼。",
            "學高眸炯月，吟苦鬢先霜。",
            "能賦秋賓早，收功晚節香。",
            "滿門弓冶趣，有鶚待雲翔。"
        ],
        "title": "挽分寧張少仙二首  其一",
        "id": "aa9d2a90-9240-4ee3-bb4c-0c9463667217"
    },
    {
        "author": "徐元杰",
        "paragraphs": [
            "當路知公諗，搜揚入剡科。",
            "才難行志易，官小及民多。",
            "北部勞人耳，東皈奈命何。",
            "郵音嗟忽斷，空有淚滂沱。"
        ],
        "title": "挽分寧張少仙二首  其二",
        "id": "9079a7ac-802a-42f1-b7d9-fe1b613ea2f5"
    },
    {
        "author": "徐元杰",
        "paragraphs": [
            "叢桂論文舊，辛酸話早年。",
            "虀鹽朝慣苦，膏火夜無眠。",
            "一第酬初志，殊勳策步仙。",
            "激昂英氣宇，緩步赤霄躔。"
        ],
        "title": "挽宜春趙別駕二首  其一",
        "id": "4cab6e7c-1551-4427-a512-66684fa82efa"
    },
    {
        "author": "徐元杰",
        "paragraphs": [
            "詩債松邊了，鉏荒賸種花。",
            "雲程衡麓雁，風味仰山茶。",
            "白玉樓成速，金鑾事可嗟。",
            "桃源千古恨，寒日慘啼鴉。"
        ],
        "title": "挽宜春趙別駕二首  其二",
        "id": "b302d1bd-fe15-4786-b9bb-bef38697b103"
    },
    {
        "author": "徐元杰",
        "paragraphs": [
            "在昔我先翁，禮廑先正隆。",
            "潭潭带湖府，凜凜玉溪風。",
            "夜韭觴籌裏，春花唱詠中。",
            "懷哉秋水去，世好孰如公。"
        ],
        "title": "挽辛憲若五首  其一",
        "id": "145158bf-ac83-46d8-bab6-bd1e10a97929"
    },
    {
        "author": "徐元杰",
        "paragraphs": [
            "榮顯宜超躐，威聲憺外陲。",
            "邊疆多嶮歷，麾節兩朝推。",
            "范子甲兵有，張名草木知。",
            "急流緣底勇，路口峴山碑。"
        ],
        "title": "挽辛憲若五首  其二",
        "id": "42506c78-597a-478d-add8-f3f066322d61"
    },
    {
        "author": "徐元杰",
        "paragraphs": [
            "十載居間學，瓢泉映潔清。",
            "陶潜黄菊趣，杜老白鷗盟。",
            "雲自無心出，春隨有脚行。",
            "知非古巴蜀，使指若爲情。"
        ],
        "title": "挽辛憲若五首  其三",
        "id": "f702793d-a5ce-4d57-9c30-ab88de764a02"
    },
    {
        "author": "徐元杰",
        "paragraphs": [
            "旌廉優召節，丐佚得臨漳。",
            "靜退家庭舊，清芬滋味長。",
            "病中知命見，力上掛冠章。",
            "了了遺言善，雖亡實不亡。"
        ],
        "title": "挽辛憲若五首  其四",
        "id": "acef6096-7814-437f-abac-e81d381c265e"
    },
    {
        "author": "徐元杰",
        "paragraphs": [
            "眷義門牆舊，交遊手足如。",
            "方勤來妣賻，忍寫慰公書。",
            "繼世多先烈，諸郎總令譽。",
            "觀音山路黯，飛些重欷歔。"
        ],
        "title": "挽辛憲若五首  其五",
        "id": "68a4e57f-54cf-4d97-92dc-84fb8b400a18"
    },
    {
        "author": "徐元杰",
        "paragraphs": [
            "徼好年家後，知公月旦先。",
            "寵榮身外物，孝友性中天。",
            "趣自怡堂得，詩從猶子傳。",
            "故園遺蹟恨，月落早無邊。"
        ],
        "title": "挽王迪功",
        "id": "4bbec9cf-3296-43e3-99d4-be87c3581a85"
    },
    {
        "author": "徐元杰",
        "paragraphs": [
            "佳景環深院，開門遠俗隣。",
            "徑幽通鳥雀，溪迥隔風塵。",
            "客過宜樽酒，時來與物春。",
            "好風爲我至，蕭散足怡神。"
        ],
        "title": "題方氏綠野園三首  其一",
        "id": "cb8e4858-a044-4a83-8558-1c7101d38633"
    },
    {
        "author": "徐元杰",
        "paragraphs": [
            "衆木欣欣茂，扶筇到故家。",
            "樓高春月曉，池曲暮烟斜。",
            "物化遷無定，徘徊興自嘉。",
            "悠然塵外想，隨意樂年華。"
        ],
        "title": "題方氏綠野園三首  其二",
        "id": "5faa554e-f612-4781-a016-7f9c03b6b45f"
    },
    {
        "author": "徐元杰",
        "paragraphs": [
            "春晝情無限，欣看綠野叢。",
            "折花紅带露，種竹曉生風。",
            "自有悠閒趣，何須繪畫工。",
            "名園多勝致，高詠與誰同。"
        ],
        "title": "題方氏綠野園三首  其三",
        "id": "b2153049-d1e7-4fe1-a16b-a945e5ffd73f"
    },
    {
        "author": "徐元杰",
        "paragraphs": [
            "邦侯光價擅文場，密印心胸書傳香。",
            "鳴鹿載歌苹野什，驕驊羣跨杏園芳。",
            "陽春有脚葭吹管，生意無邊柳著行。",
            "已報主人環玉立，與觀賓句遞春坊。"
        ],
        "title": "次趙守鹿鳴宴韻",
        "id": "9fc6063b-20e9-43b1-ad56-f86e62fe1fa5"
    },
    {
        "author": "徐元杰",
        "paragraphs": [
            "儒宮新創俯青溪，上挹魁躔踵舊規。",
            "鶚薦聯名充賦日，龍飛親策采言時。",
            "指迷承學雲中路，珍重賢侯席上詩。",
            "只有梅花知此意，東君著眼是先期。"
        ],
        "title": "次章守鹿鳴宴韻",
        "id": "5f12e14d-5969-419b-bbd1-0f1e96298ded"
    },
    {
        "author": "徐元杰",
        "paragraphs": [
            "聖朝天子薦臨軒，嘉與愚臣究本原。",
            "天地兩間扶景運，唐虞三代印微言。",
            "慙無一德酬清問，猥玷初班誤聖恩。",
            "一節誓堅忠與孝，立身端不負乾坤。"
        ],
        "title": "及第謝恩",
        "id": "0b899379-4a0f-4434-81c2-f86768588fb1"
    },
    {
        "author": "徐元杰",
        "paragraphs": [
            "衮衣日月炳當軒，光逮芻蕘采衆言。",
            "內外修攘明治體，憂勤終始養心源。",
            "英髦瑞列霜中榦，治化春回雪裏根。",
            "願溥需雲蘇物槁，九垓滂沛洽君恩。"
        ],
        "title": "甲辰恭和御製",
        "id": "7d8d2ca4-cc3d-46ed-a5ac-5f6e91b6700f"
    },
    {
        "author": "徐元杰",
        "paragraphs": [
            "明庭親策廣蒐賢，識治朋來誼少年。",
            "肆秩瓊林賓燕衎，載頒寶畫寵光延。",
            "此時禮樂三千字，他日丹青數百篇。",
            "螻蟻懷忠賡帝詠，相先事業誓神僊。"
        ],
        "title": "戊戌恭和御製",
        "id": "e3381f6d-80f9-42ac-aab3-b4a547ae7c51"
    },
    {
        "author": "徐元杰",
        "paragraphs": [
            "聖明欽恤重皋陶，一日飛星五使軺。",
            "方幸蓬山陪末屬，遽瞻英簜隔層霄。",
            "諄諄天語扶邦計，念念民生弼教條。",
            "輕重適權孚簡眷，金雞山色讖雞翹。"
        ],
        "title": "戊戌館中分韻餞劉祕書",
        "id": "5c066b9b-a878-46b1-a14a-46cb181c5a56"
    },
    {
        "author": "徐元杰",
        "paragraphs": [
            "丹墀密勿對堯言，忠款拳拳實戀軒。",
            "帝學緝熙方顯行，聖心左右已逢原。",
            "光昭寶畫敷明訓，儀侈瓊林匝異恩。",
            "百拜賡歌天日皎，報君惟有此心存。"
        ],
        "title": "瓊林宴恭和御製",
        "id": "df5e76af-aad4-4646-a7ba-114ffbfdeaed"
    },
    {
        "author": "徐元杰",
        "paragraphs": [
            "溫溫中旨肅傳宣，魯語書陳誦說專。",
            "聖意聿宗伊洛訓，愚臣謹繹考亭編。",
            "寸心普物根源地，百拜承顔咫尺天。",
            "堯舜吾君持所學，敢陳他道對王前。"
        ],
        "title": "入講論語二首  其一",
        "id": "ba840a0f-b461-4af8-bbb9-50bda2f3d32a"
    },
    {
        "author": "徐元杰",
        "paragraphs": [
            "躬承清問及年豐，蠶麥今還與舊同。",
            "稼穡艱難周聖慮，農桑勸課即田功。",
            "志民深閔僖公雨，勤業猶存豳國風。",
            "懇懇召和關主德，我皇心直與天通。"
        ],
        "title": "入講論語二首  其二",
        "id": "c747fea9-a764-4895-963a-03633afb2b4f"
    },
    {
        "author": "徐元杰",
        "paragraphs": [
            "清和時候玉堂宣，愚亦何人厠講筵。",
            "但覺夢回深夜爽，不知身在九霄眠。",
            "志裨君德從容地，戀切宸恩咫尺天。",
            "願散輝光燭幽隠，肯專榮耀賁金蓮。"
        ],
        "title": "直宿禁中",
        "id": "77b18ae2-7189-4fae-9170-4203d810220e"
    },
    {
        "author": "徐元杰",
        "paragraphs": [
            "粉署窗前小竹林，子孫蟄蟄得春深。",
            "土膏肥迸蒼龍角，地髮抽遲紫玉簪。",
            "簷近十分饒宿溜，牆高終日硋層陰。",
            "南風昨夜陽和透，放出參天勁節森。"
        ],
        "title": "部中觀新竹有感",
        "id": "6f84aafc-88ac-438a-a729-e5b2200ce5db"
    },
    {
        "author": "徐元杰",
        "paragraphs": [
            "玉堂窗外小池深，香霧朝浮花氣沈。",
            "樹杪亭亭鴉點墨，萍根發發鯉跳金。",
            "中涵一勺淵泉定，上有九重天日臨。",
            "充廣恩波無盡意，敢渝潔白寸丹心。"
        ],
        "title": "早起玉堂窗前俯方池有感",
        "id": "cd166434-9f69-4163-bfeb-b46e6717bfcc"
    },
    {
        "author": "徐元杰",
        "paragraphs": [
            "愚生何幸聖明遭，官府宮牆上界高。",
            "冰雪身心參宿列，日星條令揭天曹。",
            "二南美意存周召，九德淳風慨禹皋。",
            "我亦空餐慙汝士，諄諄惟切痛民膏。"
        ],
        "title": "供銓部職",
        "id": "f45aae23-ae76-47a6-8ee4-8fe308c0ca81"
    },
    {
        "author": "徐元杰",
        "paragraphs": [
            "炎方典禮始郊迎，夜宿銓闈暑氣清。",
            "萬物洪纖俱夏長，九天寬大遍春生。",
            "眼明剔蠹牙籤滑，手倦驅蚊玉箑輕。",
            "我自黑甜深帳穩，不容形遁曉窗明。"
        ],
        "title": "宿部觀銓法苦蚊",
        "id": "4ed0a684-afc0-4b3a-8f40-8d70a21c93c6"
    },
    {
        "author": "徐元杰",
        "paragraphs": [
            "天遣溪山付客星，翠屏中界玉澄泓。",
            "無邊瀟灑寸心遠，有分登臨雙眼明。",
            "浄洗胸中參范老，細於詩裏勘元英。",
            "千年相望神相入，一脈清風要主盟。"
        ],
        "title": "題嚴陵瀟灑亭",
        "id": "a8953e27-70e3-447f-a45a-07161f894b58"
    },
    {
        "author": "徐元杰",
        "paragraphs": [
            "主靜非專在靜時，至於動處亦隨之。",
            "聖賢學問惟知止，敬義工夫要夾持。",
            "所養勿忘由勿助，其中何慮又何思。",
            "莫教鶻突名軒意，物誘情遷幾坐馳。"
        ],
        "title": "題靜軒",
        "id": "70d494ff-41a7-4a24-a52c-88f4870f4a7a"
    },
    {
        "author": "徐元杰",
        "paragraphs": [
            "愚山山上謫仙徒，到底真愚却不愚。",
            "山色長供詩料富，山居贏得俗塵無。",
            "逍遥天地南華子，隠約簞瓢陋巷癯。",
            "定力不同山不改，一生雙眼不渠孤。"
        ],
        "title": "題趙南卿愚山",
        "id": "bccefe44-7464-4c70-8e0e-181856ad22ed"
    },
    {
        "author": "徐元杰",
        "paragraphs": [
            "見說庭階玉樹芳，薰教書史郁心香。",
            "郤詵林峙應難並，燕竇枝繁未足方。",
            "莫羨三槐森鉅府，且看三桂列華堂。",
            "多聞直諒成三益，松竹梅花共雪霜。"
        ],
        "title": "題金氏三桂堂",
        "id": "e6e44f8a-c371-4cf7-bfb2-a4f3c6814ef2"
    },
    {
        "author": "徐元杰",
        "paragraphs": [
            "平分風月兩悠哉，勝踐春濃花未摧。",
            "蕭寺適今重建閣，蘭亭懷古共流杯。",
            "典型二老溪山重，唱詠諸公今日開。",
            "慙我枯腸元蹇澀，底教頭上片雲催。"
        ],
        "title": "次韻何陸二別駕同遊靈山閣三首  其一",
        "id": "9d4b9c2b-9786-4e2c-9cd2-75c434a11551"
    },
    {
        "author": "徐元杰",
        "paragraphs": [
            "聞說精藍頗壯哉，天教傑棟起崔嵬。",
            "簷前山色呈螺髻，檻外溪光獻玉杯。",
            "對景自應雙眼豁，憂時應得笑顔開。",
            "喚回忠定遺芳躅，衮衮雲霄步武催。"
        ],
        "title": "次韻何陸二別駕同遊靈山閣三首  其二",
        "id": "9c1ecb2e-8567-497e-8072-2d55921104b0"
    },
    {
        "author": "徐元杰",
        "paragraphs": [
            "彼美前修亦偉哉，巋然風雨不能摧。",
            "人新人古懷斯閣，春去春來付一杯。",
            "遊興漫隨流水去，衰眸長對好山開。",
            "銷凝往事憑欄久，杜宇一聲烟際催。"
        ],
        "title": "次韻何陸二別駕同遊靈山閣三首  其三",
        "id": "12b329a4-4acd-43d9-8187-7eb68f3b624a"
    },
    {
        "author": "徐元杰",
        "paragraphs": [
            "彊支疲薾此躋攀，屈指曾遊十載間。",
            "方丈喜添千佛閣，雙眸陟豁四圍山。",
            "可無可有僧衣鉢，隨得隨供佛面顔。",
            "門外雪深知幾許，只消透得箇重關。"
        ],
        "title": "登靈鷲千佛閣爲往山野堂紹祖留題",
        "id": "d806ae1b-3874-4ed5-bed5-126376cb611d"
    },
    {
        "author": "徐元杰",
        "paragraphs": [
            "審是須防自是偏，四通八達路平平。",
            "伊周孔孟是心一，堯舜湯文是道傳。",
            "善惡正邪書裏月，行藏用舍性中天。",
            "聖賢萬語千言訂，箇字來從太極先。"
        ],
        "title": "夢神人曰公當以是字名庵覺來賦是庵詩",
        "id": "292345f6-6d0f-4973-aa86-a29e7de45267"
    },
    {
        "author": "徐元杰",
        "paragraphs": [
            "三才中立囿形均，昧者拘拘利乃身。",
            "不道有身皆有血，豈應知我不知人。",
            "其間一物容虧性，是即四肢頑不仁。",
            "洞洞八荒皆我闥，豁然窺見等天真。"
        ],
        "title": "詠以人與天地萬物爲一體刻印章詩",
        "id": "496d39a4-da6b-47e5-b66e-4d9aa9cfb35a"
    },
    {
        "author": "徐元杰",
        "paragraphs": [
            "念佛直須參佛透，看經容易悟經難。",
            "聲音未必如來見，盂鉢長教嶺上觀。",
            "了得貪嗔癡一集，更超戒定慧三般。",
            "祖師食盡人間蔗，千古留楂咬嚼看。"
        ],
        "title": "贊勉昶道者題經",
        "id": "9cb9651a-b024-4909-9b0a-7fbffc4811da"
    },
    {
        "author": "徐元杰",
        "paragraphs": [
            "清泉白石誘登臨，凈瞰軒窗竹一林。",
            "雋永如君真有味，膏肓和我不須鍼。",
            "流行坎止人難必，果育蒙亨力要深。",
            "一笑相逢邀一勺，喜渠介潔似儂心。"
        ],
        "title": "席間和周穎齋韻",
        "id": "48a1a12f-6a5e-4756-a87b-4b17fe768e4f"
    },
    {
        "author": "徐元杰",
        "paragraphs": [
            "春風行李萬篇詩，明月歸舟幾片碑。",
            "千載岫雲佳話柄，兩年懷玉淡生涯。",
            "已聞北闕飛丹詔，早趁南薰度赤墀。",
            "歷歷口開天下事，直聲元是九重知。"
        ],
        "title": "送畏齋何監簿添倅解替東歸",
        "id": "e3ee380a-0f40-4b29-8fde-192086209ab8"
    },
    {
        "author": "徐元杰",
        "paragraphs": [
            "八年于外與民宜，徧歷穹臺閫又麾。",
            "襟度乾坤無忤物，鬢髯霜雪却緣誰。",
            "寬平到底人懷去，廉靖如初帝簡知。",
            "受善如流聞義勇，真誠端以古求之。"
        ],
        "title": "送紹興葉帥改當塗  其一",
        "id": "02fb19a7-22e6-4e18-b69d-c4ea2c781b91"
    },
    {
        "author": "徐元杰",
        "paragraphs": [
            "人言禹會即當塗，上曰蕪湖抵鑑湖。",
            "姑少副公求去爾，匪伊有詔盍歸乎。",
            "知心霜月渾無滓，回首春風定與俱。",
            "慙愧蓬萊賓客後，願言陪侍入天衢。"
        ],
        "title": "送紹興葉帥改當塗  其二",
        "id": "155df9c1-8183-4871-abd3-cdc490f0b042"
    },
    {
        "author": "徐元杰",
        "paragraphs": [
            "盟締慈恩十四年，匆匆話別戍梅仙。",
            "便家澤國冰溪壤，得庇皇華刺史天。",
            "事到直須行己志，官卑最喜近氓編。",
            "許多靜定清修力，警戒聲名企昔賢。"
        ],
        "title": "送陳國珍之官鄱陽",
        "id": "6a7c0af8-af58-4906-8b9c-6749c607d731"
    },
    {
        "author": "徐元杰",
        "paragraphs": [
            "魁耀來從古赤城，三年冰水一般清。",
            "蓮池婉婉中流砥，米廩行行要路程。",
            "悟主讜言須啟沃，康時偉業待恢宏。",
            "却慙疎窳深知遇，別後音書等弟兄。"
        ],
        "title": "餞上饒推幕葉西澗召爲國子錄二首  其一",
        "id": "b75aaecf-c281-4b45-af05-1b5e24f404d9"
    },
    {
        "author": "徐元杰",
        "paragraphs": [
            "客有携來端水珉，天然中界玉圭形。",
            "送君早入薇垣紫，結劄先登藜閣青。",
            "要看濡毫香典籍，直須提筆福生靈。",
            "端凝正笏如山立，匪石斯心社稷經。"
        ],
        "title": "餞上饒推幕葉西澗召爲國子錄二首  其二",
        "id": "bf43d466-d002-4206-8d5b-56b9b54490b8"
    },
    {
        "author": "徐元杰",
        "paragraphs": [
            "天上玉堂辭寵榮，却持玉節按江城。",
            "惟刑之恤民心悅，不怒而威吏膽驚。",
            "有脚春來陶化日，無心雲出雨蒼生。",
            "箇中運量常提醒，元氣循環晝夜行。"
        ],
        "title": "餞江東繡使庸齋趙玉堂二首  其一",
        "id": "32e26ed6-b44c-4cc2-a0a5-1eb3db114539"
    },
    {
        "author": "徐元杰",
        "paragraphs": [
            "福星分野大江東，道味蓬山聚話中。",
            "漠漠暮雲詩興感，依依何日酒樽同。",
            "虛心無我爰咨度，養氣知言協粹沖。",
            "望切衮歸基宥密，可能無夢到周公。"
        ],
        "title": "餞江東繡使庸齋趙玉堂二首  其二",
        "id": "a209b6ce-fd76-4899-8ba9-21342b205159"
    },
    {
        "author": "徐元杰",
        "paragraphs": [
            "世道圓通更直方，松陰庭院亦聲光。",
            "眼明英簜公題品，身入芙蓉婉贊襄。",
            "田里歎愁從此達，公私幽枉待君揚。",
            "更煩好斡東君造，一道奸貪凜雪霜。"
        ],
        "title": "餞永豐易丞赴庾檄",
        "id": "2c23d960-f7ce-4d58-a278-03a3108c8cfc"
    },
    {
        "author": "徐元杰",
        "paragraphs": [
            "點勘窗前晝景舒，豁人雙眼綠陰敷。",
            "明方寸地通三極，會一理中該萬殊。",
            "靜體陽工生意思，密融心匠活工夫。",
            "丁寧後會秋風鶚，萬里青冥是坦塗。"
        ],
        "title": "別旴江易耕道",
        "id": "cf68d857-5cbb-4695-a797-e74567ff3a6a"
    },
    {
        "author": "徐元杰",
        "paragraphs": [
            "中朝耆舊半淪亡，憂愛胡爲𤱶畝忘。",
            "我病不禁心痛折，天災惟有涕流滂。",
            "救時議論須知體，醫國文章要識方。",
            "期子聲名相照映，好風天際雁成行。"
        ],
        "title": "贈歐陽奇父偕弟益卿赴省",
        "id": "7afab0da-b6e9-4ad3-8ae9-31e66bb01806"
    },
    {
        "author": "徐元杰",
        "paragraphs": [
            "介石翁來契所思，騷吟風雅儘追隨。",
            "庾清鮑逸可無酒，島瘦郊寒只有詩。",
            "原不染塵圭竇適，未能忘世璧雍馳。",
            "賦違恰限江天雪，說向梅花心事知。"
        ],
        "title": "贈方介石",
        "id": "0881b04d-6f02-4465-a065-aa12bc370441"
    },
    {
        "author": "徐元杰",
        "paragraphs": [
            "滿門賢粹鶚橫秋，文藻如君行愈修。",
            "道本虛靈天內有，學於平實地中求。",
            "堅凝力量誠無息，收斂精神外不浮。",
            "充養腴豐隨用顯，大而敦化小川流。"
        ],
        "title": "贈章酉仲",
        "id": "c75f2c82-0492-4078-b889-57c14f247e16"
    },
    {
        "author": "徐元杰",
        "paragraphs": [
            "近代騷人詠性情，隨心而發自分明。",
            "吐吞風月咽喉爽，咀嚼江山齒頰清。",
            "溪邑近聞工比興，君詩端可派宗盟。",
            "馬頭雪絮吟鞭快，好辦佳篇奏集英。"
        ],
        "title": "贈香溪留君東上",
        "id": "33efecc5-0d5e-4696-ac65-02fd440e5c17"
    },
    {
        "author": "徐元杰",
        "paragraphs": [
            "至誠之道可前知，知命如君亦甚奇。",
            "二十八星輪指掌，兩三年事印蓍龜。",
            "春來春去元無盡，花落花開自有時。",
            "門外青山知此意，只教松柏鎮如斯。"
        ],
        "title": "贈談星葉生",
        "id": "cff1d899-fd9b-4970-acfe-0007a9b581c8"
    },
    {
        "author": "徐元杰",
        "paragraphs": [
            "相逢未縱談天口，開口便教儂賦詩。",
            "我語只堪供覆瓿，子行聊贈若爲資。",
            "忘憂對草閒供詠，濺泪看花重感時。",
            "何日重來當刮目，只談風月得舒眉。"
        ],
        "title": "贈日者盧生",
        "id": "f49e83ef-f131-4fdb-ac80-431fa97c5b60"
    },
    {
        "author": "徐元杰",
        "paragraphs": [
            "歆艷清朝作貴官，人人都把命來看。",
            "未言造化窮天理，且據干支鋪卦盤。",
            "富貴熱中從古有，功名向上每才難。",
            "榮枯勘破花開落，始識霜松自歲寒。"
        ],
        "title": "又贈日者曰清朝貴官",
        "id": "39649d30-dfc5-44f3-9bbd-e6a5d5bd6ddd"
    },
    {
        "author": "徐元杰",
        "paragraphs": [
            "爛柯山客命能知，人事更番一局棋。",
            "甜卦易窮行苦卦，此時相語驗他時。",
            "窮通任理胡不可，災福緣人要自持。",
            "我老只堪漁釣隠，衰慵夢不到蒼姬。"
        ],
        "title": "贈日者楊應齋",
        "id": "f7f9839c-7af7-47bd-836c-608982474d46"
    },
    {
        "author": "徐元杰",
        "paragraphs": [
            "譚天玄徹李成齋，豫訊東風著早梅。",
            "自昔不離三正備，謂予带得五行來。",
            "窮通於我何加者，演測如君亦偉哉。",
            "說到常人難說處，靈臺湛處現星臺。"
        ],
        "title": "贈日者李成齋",
        "id": "1e8e5764-d813-45ef-a866-9b877776a5f2"
    },
    {
        "author": "徐元杰",
        "paragraphs": [
            "至矣前人惠後人，愛之無不用吾情。",
            "寸心千慮規前定，六世一門家太平。",
            "愈久愈教同保守，不容不念始經營。",
            "業爲可繼宜休養，夜夜春雷鼻息鳴。"
        ],
        "title": "題金華徐伯光義聚規約  其一",
        "id": "5ba2abb9-a6be-4d05-99e8-32166f40f5c1"
    },
    {
        "author": "徐元杰",
        "paragraphs": [
            "每慨人無善後圖，蕩然家檢亦何疎。",
            "眼前漫不知由己，身後誰能管得渠。",
            "喜見雙溪今軌範，更綿一脈古詩書。",
            "了知斯聚更斯義，散及宗枝廣義居。"
        ],
        "title": "題金華徐伯光義聚規約  其二",
        "id": "0ff9a890-53cc-4c0f-9bd7-3fd3a4ee4afe"
    },
    {
        "author": "徐元杰",
        "paragraphs": [
            "家傳山谷舊簪纓，志業剛豪早有聲。",
            "二子學文能紹志，一官拜命竟辭榮。",
            "琴齋不聽驚人語，鉞閫空留薦剡名。",
            "借問松坡誰是主，疎梅淡月兩凄清。"
        ],
        "title": "挽黄制屬",
        "id": "2642f2a5-93e6-465c-9f36-7e7dbdefc5dc"
    },
    {
        "author": "徐元杰",
        "paragraphs": [
            "壯歲能官不厭卑，愴懷霜露蚤知幾。",
            "扣其學問中心得，如此典型今代希。",
            "天子詔之堅遜避，朝端達者夙瞻依。",
            "甲辰重晤言前定，痛述生平淚忍揮。"
        ],
        "title": "挽吳準齋",
        "id": "fef8add7-d3c5-4888-b8a1-aa6447ad1205"
    },
    {
        "author": "徐元杰",
        "paragraphs": [
            "泣別監州隔死生，薄雲茲義更何人。",
            "草青彭蠡湖邊曉，花滿江郎峰畔春。",
            "每慨共官惟氣直，略無片語不情真。",
            "西芹香火家家意，所欠箋天澤徙薪。"
        ],
        "title": "挽前南劍添倅楊料院",
        "id": "2279e7a7-ad78-406c-b736-696e56c732c3"
    },
    {
        "author": "徐元杰",
        "paragraphs": [
            "魁望西來職祕丘，年家託好敘綢繆。",
            "身爲僚友兩三月，公肅皇華百八州。",
            "列緯載班清劇耀，高風遽勇急中流。",
            "訃聞落晚呼天咽，涕泗交頤重所憂。"
        ],
        "title": "挽都大王郎中二首  其一",
        "id": "e91d618e-f205-4f20-8f55-218a1a1a70c7"
    },
    {
        "author": "徐元杰",
        "paragraphs": [
            "一門孝友古難爲，堅苦端凝更自持。",
            "如此典型今代少，粹然言論滿朝推。",
            "若人已矣嗟何及，魂氣信乎無不之。",
            "楚水薌溪生死地，英靈上訴九原知。"
        ],
        "title": "挽都大王郎中二首  其二",
        "id": "3599e359-5fde-4a36-b3a2-b66a4c272a0d"
    },
    {
        "author": "徐元杰",
        "paragraphs": [
            "郎圍師閫重王人，朝績民庸簡帝宸。",
            "屈此偏州何小小，偉哉仁牧自肫肫。",
            "下車福十餘萬戶，褒璽朞三百六旬。",
            "廉恕公勤持四字，癢疴疾痛切吾身。",
            "顯幽一理初開鎮，撫字丹心肅告神。",
            "動有發明基學力，略無凝滯見情真。",
            "智常周物能容物，政每近民深得民。",
            "居理家庭培玉植，燭臨官吏皎冰輪。",
            "行其無事州閭靖，急所當先夙夜寅。",
            "溪以玉名聞瑩潔，巖如日色共晶新。",
            "吟肩峭若靈峰峙，詩骨清於南澗濱。",
            "坐嘯中和堂上邃，猶存正始古音淳。",
            "無心雲出當年岫，有脚陽生此地春。",
            "不忍一毫傷赤子，了知方寸即蒼旻。",
            "邦人鏤膽交相語，糴事關心尤至仁。",
            "往者過征罹暴虐，甚而乾沒啟囂嚚。",
            "炎天陸運枯膏血，累月肩擔摧骨筋。",
            "五百里程陪搭斛，四千錢費各沾巾。",
            "農夫搔動征夫苦，行者攫挐居者嗔。",
            "所幸天高常耳下，惟公露禱悉言諄。",
            "一分寬受一分賜，半減誰知半減因。",
            "問穀幾何先給直，作舟用濟廣通津。",
            "聽民樂與官爲市，如己隠憂眉輒顰。",
            "怨氣收聲回逸樂，歡謠鼓腹飽輪囷。",
            "時暘時雨孚祈禱，不豫不遊忘苦辛。",
            "泉漏有恩詳審處，藥傷無地不咨詢。",
            "昔襦今袴同歌范，萬口一辭方借恂。",
            "邦計索程隨日了，後來成軌要人遵。",
            "眷懷趣趁周行武，德意難忘召父親。",
            "將指觀風兼畀節，舉頭近日蚤垂紳。",
            "甘棠蔽芾思留躅，英簜瞻依忍出闉。",
            "倪旄攀轅風解慍，旌旗遮道雨清塵。",
            "筠籠映日成清閟，秧馬銜烟布綠茵。",
            "舊治密鄰新治壤，徐行便直部行巡。",
            "建臺及境雖迎徯，過闕留班定侃誾。",
            "準擬助和商鼎鼐，雍容成道漢絲綸。",
            "職親地近訏謨密，言聽諫行膏澤均。",
            "局面轉新棋著定，方書如古藥材掄。",
            "公私節用紓民力，勇智合謀恢地垠。",
            "襄漢經營蠶路闢，江淮聯絡雁臣賓。",
            "年登所至糧棲畝，令信何難楮即緡。",
            "君相簡知惟篤實，古今難泯只忠純。",
            "吾家自有青氈物，時節合參洪化鈞。",
            "一州一道推而準，此土此民同所珍。",
            "自揆偶然聲氣叶，相親深處髓肌淪。",
            "送行萬兔難寫盡，歌此以旌良吏循。"
        ],
        "title": "送郡守",
        "id": "65d79958-2f32-42d3-b6ca-a94e6fa169e7"
    },
    {
        "author": "徐元杰",
        "paragraphs": [
            "淺清溪滸瘦山巔，凈洗肌膚冰雪天。",
            "偏向書窗伴幽獨，不教塵俗滓嬋娟。"
        ],
        "title": "題俞簿梅阜書院",
        "id": "ba39d627-aeb4-4357-897c-8c2b577f2ddd"
    },
    {
        "author": "徐元杰",
        "paragraphs": [
            "塞滿乾坤本是仁，更無一物不洪鈞。",
            "山桃自不知麤俗，也與梅花鬭早春。"
        ],
        "title": "來青書院桃花",
        "id": "256285c7-193f-4245-bc54-c8628766cedc"
    },
    {
        "author": "徐元杰",
        "paragraphs": [
            "目斷天鵝影不留，梵風吹落鷲峰頭。",
            "野堂四大無窗壁，散誕當年箇野牛。"
        ],
        "title": "游鷲峰贈埜堂和尚",
        "id": "e49b206b-9871-4f1e-930d-bf34dd7cb7c7"
    },
    {
        "author": "徐元杰",
        "paragraphs": [
            "丫頭不是女丫鬟，把作堅牢擔拄看。",
            "撐定東南天半壁，鎮教雙聳碧雲端。"
        ],
        "title": "丫頭巖",
        "id": "579ef5a7-97c8-4f66-be43-4ff981651a97"
    },
    {
        "author": "徐元杰",
        "paragraphs": [
            "詩翁雅鎮玉溪山，褒璽飛來玉節還。",
            "爲報佳音天日近，南薰殿裏正催班。"
        ],
        "title": "以琴送郡守二首  其一",
        "id": "0caacbca-3f49-46af-8ad7-bd20901beacd"
    },
    {
        "author": "徐元杰",
        "paragraphs": [
            "天朝交口重聲名，公自翛然物外情。",
            "氓有焦桐旌往戀，當年靖獻與俱清。"
        ],
        "title": "以琴送郡守二首  其二",
        "id": "802867e7-b77c-4114-be4b-79d2bd535b2e"
    },
    {
        "author": "徐元杰",
        "paragraphs": [
            "竹林饑午隠禪扉，合傍鸞栖亦此栖。",
            "時一參寮茶供罷，可能無語到雙溪。"
        ],
        "title": "訊劍浦主簿詹棟齋",
        "id": "5d0083f1-ce25-4766-961f-b3975c1ab160"
    },
    {
        "author": "徐元杰",
        "paragraphs": [
            "得雋文場氣勿盈，便如捧玉謹持盈。",
            "鄉邦畢竟辰年好，冰雪身心上帝京。"
        ],
        "title": "送俞兄赴省",
        "id": "5e2f44bb-cb08-42fb-8439-9e622f992db8"
    },
    {
        "author": "徐元杰",
        "paragraphs": [
            "割鐙難留乘馬東，花枝爭看裊長紅。",
            "衮衣空使斯民戀，綠竹誰歌入相同。"
        ],
        "title": "餞劉恭父二首  其一",
        "id": "2c5d7463-6b1b-4c72-8670-47b7af0df47f"
    },
    {
        "author": "徐元杰",
        "paragraphs": [
            "樂事遲回致歲豐，幾多遺愛在湘中。",
            "須知楚水楓林下，不似初聞長樂鐘。"
        ],
        "title": "餞劉恭父二首  其二",
        "id": "1d0606a3-e1e8-4ac9-a4d6-f2f5546ebb62"
    },
    {
        "author": "徐元杰",
        "paragraphs": [
            "丹成會見君身蛻，我欲從之更問天。",
            "喚醒橫江孤鶴夢，憑君持此叩坡仙。"
        ],
        "title": "和李文溪送青雲道人歸杭韻",
        "id": "76a27747-7c14-4285-ae3e-e38f7ad4ef29"
    },
    {
        "author": "徐元杰",
        "paragraphs": [
            "失脚天台絕頂峰，又來懷玉亂山中。",
            "瓊橋去後無消息，禪月重重有案公。"
        ],
        "title": "和懷玉本老",
        "id": "da8441fa-24be-433c-9821-f1f2ce0bab73"
    },
    {
        "author": "徐元杰",
        "paragraphs": [
            "相公提筆福蒼生，印得當年命術精。",
            "鈞翰珍藏塞翁馬，六丁嚴護不容驚。"
        ],
        "title": "題日者李成齋所藏李文清幅",
        "id": "a5553aaa-eecd-4efd-9e08-265af6ad91d9"
    },
    {
        "author": "徐元杰",
        "paragraphs": [
            "胸次秋風澗底蘋，坐間那得此嘉賓。",
            "詩來香迸宵人屋，笑殺元規塵汙人。"
        ],
        "title": "和汪君",
        "id": "e6e9e14f-451b-45ce-b889-e5948654682d"
    },
    {
        "author": "徐元杰",
        "paragraphs": [
            "彈琴須會鍾子期，畫梅莫遜楊補之。",
            "墨妙坡仙助揮掃，雪晴霜夜月明時。"
        ],
        "title": "贈毛梅谷",
        "id": "c8ebd385-340a-487a-b446-2270f57b2b80"
    },
    {
        "author": "徐元杰",
        "paragraphs": [
            "世道支撐儘要人，閲人多後眼通神。",
            "一朝相去三丞相，今昔同歸識認親。"
        ],
        "title": "贈風鑒神眼",
        "id": "74dbd291-0523-4625-824c-859231eb1dc9"
    },
    {
        "author": "徐元杰",
        "paragraphs": [
            "方寸無塵眼有筋，如他圖了幾勳臣。",
            "更煩提起丹青手，寫出驚天動地人。"
        ],
        "title": "贈鑑堂",
        "id": "c393fb4a-576c-4246-9204-3ffde446bf19"
    },
    {
        "author": "徐元杰",
        "paragraphs": [
            "刀鑷王生勇黜妻，痛憐白髮有親慈。",
            "紛紛世上私妻子，聞有斯人死愧之。"
        ],
        "title": "贈刀鑷王誠三首  其一",
        "id": "b0e96868-c202-44a4-aab7-7ad5bedfeeb3"
    },
    {
        "author": "徐元杰",
        "paragraphs": [
            "汝家住近里仁坊，不戀妻兒戀侍旁。",
            "父子性天非可奪，親親仁也盍揄揚。"
        ],
        "title": "贈刀鑷王誠三首  其二",
        "id": "beaafa67-de8d-4959-93e2-5948e43fe0a8"
    },
    {
        "author": "徐元杰",
        "paragraphs": [
            "婦人蓋亦有仁心，只爲冥頑溺愛深。",
            "今此警之當愧死，何妨重理舊絃琴。"
        ],
        "title": "贈刀鑷王誠三首  其三",
        "id": "6da80e9f-790a-49b7-a721-4d1ccfb5c2f7"
    },
    {
        "author": "徐元杰",
        "paragraphs": [
            "雪庵笑我頭如雪，雪幹須知立歲寒。",
            "會面炎炎朱夏日，門庭雪澹自相看。"
        ],
        "title": "贈日者林雪庵",
        "id": "891d8d63-22c7-49dd-9066-87f27a859f00"
    },
    {
        "author": "徐元杰",
        "paragraphs": [
            "儒流今以術爲資，滿腹星躔洞隠微。",
            "自號鏡臺須自照，逢人休浪泄天機。"
        ],
        "title": "又贈術士薛鏡臺二首  其一",
        "id": "e8042eca-7c1f-4128-aea9-cc193d8cd873"
    },
    {
        "author": "徐元杰",
        "paragraphs": [
            "始吾爲養喜徼榮，今恨孤孱感慨增。",
            "白髮滿頭何所用，只存憂願數年登。"
        ],
        "title": "又贈術士薛鏡臺二首  其二",
        "id": "8183d186-6015-4b37-a5af-1f04ac073284"
    },
    {
        "author": "徐元杰",
        "paragraphs": [
            "大巧工夫本不全，清光鑿破未教圓。",
            "豈無妙補蒼穹手，修滿冰輪送上天。"
        ],
        "title": "大巧",
        "id": "3b1046d7-fbaa-4b1f-ac00-49566a14f3e7"
    },
    {
        "author": "徐元杰",
        "paragraphs": [
            "崢嶸頭角見龍神，畫者微茫畫得真。",
            "一夜風雷捲將去，沛爲膏澤下於民。"
        ],
        "title": "畫龍",
        "id": "a8df7175-91f1-4e64-9197-badfa3c1b81e"
    },
    {
        "author": "徐元杰",
        "paragraphs": [
            "花開紅樹亂鶑啼，草長平湖白鷺飛。",
            "風物晴和人意好，夕陽簫鼓幾船歸。"
        ],
        "tags": [
            "古诗三百首",
            "五言绝句",
            "春游",
            "写景",
            "西湖"
        ],
        "title": "湖上",
        "id": "4961643f-b402-4f2a-ab15-4263845d9b36"
    },
    {
        "author": "徐元杰",
        "paragraphs": [
            "橫波淚竹紋鋪簟，疊雪輕羅香剪衣。",
            "清夏槐生風細細，新秋麥漲雨霏霏。"
        ],
        "title": "初夏",
        "id": "054f4137-6034-40c8-9965-5c6aca618825"
    },
    {
        "author": "徐元杰",
        "paragraphs": [
            "鼓角聲中璧月光，竹輿十里繞橫塘。",
            "碧摇仙子凌波襪，紅散天絲織錦裳。",
            "彷彿若耶溪上路，棲迷太華井邊凉。",
            "入城不覺東方白，吹散一身風露香。"
        ],
        "title": "荷花",
        "id": "2220fe44-44ce-40a4-a53e-69e82c9ba384"
    },
    {
        "author": "徐元杰",
        "paragraphs": [
            "瓦聲初聽響疏疏，頃刻庭除百斛珠。",
            "寒雀不知來啄米，群雞粥粥亦相呼。"
        ],
        "title": "雪",
        "id": "c00cea75-4a42-46e4-9f14-b389deef7f6c"
    },
    {
        "author": "徐元杰",
        "paragraphs": [
            "疏烟落日路三叉，敗葉乾風屋數家。",
            "場圃畢工梁月出，傍簷紅女績絲麻。"
        ],
        "title": "村家",
        "id": "699b2ed3-6258-4e36-b69b-dca6f95ff68f"
    },
    {
        "author": "徐元杰",
        "paragraphs": [
            "百花只被一晴催，一出郊行花盡開。",
            "携杖奚奴趁先去，路迷青草却回來。"
        ],
        "title": "郊行",
        "id": "5661d7d8-df96-413a-9130-db6ecb226e67"
    },
    {
        "author": "徐元杰",
        "paragraphs": [
            "步繞青秧綠水間，春畦交錯路回環。",
            "老翁牽得牛當路，恐礙人行却復還。"
        ],
        "title": "山行",
        "id": "11a5fa6a-e0e7-4a0a-a1f1-67811a8fc67f"
    },
    {
        "author": "徐元杰",
        "paragraphs": [
            "荒居雨醒已昏黄，敗壁張燈四散光。",
            "相待村炊同坐久，更陪幽夢入更長。",
            "屋頭雞唱驚孤枕，門外馬嘶催曉裝。",
            "僮僕告行吾亦去，空房留爾重凄凉。"
        ],
        "title": "旅舍燈",
        "id": "2e572d9a-caf0-40e0-a916-7da9e542a0bb"
    },
    {
        "author": "徐元杰",
        "paragraphs": [
            "倦倚闌干小院東，蜘蛛驚雀墮虛空。",
            "細看縷縷掛枝上，旋復絲絲收腹中。",
            "偶爾得生誠險道，幸而不墮頼無風。",
            "如何薄相才安迹，便欲經營網衆蟲。"
        ],
        "title": "蜘蛛",
        "id": "e98c686d-f222-46f2-8d95-63862faf789d"
    },
    {
        "author": "徐元杰",
        "paragraphs": [
            "山名仙掌足盤桓，未醉黄花半日閒。",
            "更上一層高著眺，此身擬可透天關。"
        ],
        "title": "登仙人掌山",
        "id": "7e96a33b-3203-442c-8605-c8f440d6765c"
    },
    {
        "author": "唐士恥",
        "paragraphs": [
            "玄錄五千言，妙在不敢先。",
            "留侯獨得之，帝師赤松仙。",
            "孰知百世下，乃有雲孫焉。",
            "扁齋以爲寓，空谷音跫然。"
        ],
        "title": "張司法寓齋",
        "id": "a3354f05-c34d-40ec-b10c-bd7660ef6f52"
    },
    {
        "author": "唐士恥",
        "paragraphs": [
            "子房帝王師，溢慶流裔孫。",
            "朅來之蕭灘，快覩芝眉溫。",
            "亭亭起黄氣，中有陰德存。",
            "宜哉孔融表，輻輳排天閽。",
            "通籍何足道，履聲還青氈。",
            "嗟我一何幸，夤緣踵符文。",
            "自顧菲且愚，續貂誠所難。",
            "承顔一甲子，夙昔披晤言。",
            "柳濃烟冥冥，鷁舟江吐吞。",
            "順流急如箭，催鼓且勿喧。",
            "爲語徒作惡，且盡沙頭尊。"
        ],
        "title": "送臨江交代張司理",
        "id": "d0f6b28a-32ae-4665-9769-9b7a537fce4d"
    },
    {
        "author": "唐士恥",
        "paragraphs": [
            "天公與世人，幽明分懸隔。",
            "無口難得言，欲言但以臆。",
            "以臆或未喻，寄之夜簷滴。",
            "懇款語世人，世人還不識。"
        ],
        "title": "古意",
        "id": "87533dbf-9ff3-405c-85cf-0dff262c0149"
    },
    {
        "author": "唐士恥",
        "paragraphs": [
            "烏傷仇覽仙，一弓扁蠲流。",
            "清流從誰蠲，濁流石之幽。",
            "石之幽定可，齒齒翻成憂。",
            "君看得失珠，象罔無全牛。"
        ],
        "title": "寄題蠲流亭",
        "id": "b014a41b-f016-4ed6-bb87-60806e31fc8a"
    },
    {
        "author": "唐士恥",
        "paragraphs": [
            "時賢明鑒裁，鑒裁信奇歟。",
            "識此希世寶，謂其曾區區。",
            "未冠已溢聲，賢書上宸庭。",
            "不一而止足，竟壓四海英。",
            "直入九華招隠遁，化工尤物殊不吝。",
            "文章光焰勝燃犀，遠至牛渚爥無盡。",
            "歸來紀事滿縑帛，却屑米鹽繁密訊。",
            "天公終不屈大器，稱表直上幾晝晉。",
            "倚伏之機真叵測，庖丁全牛有餘刃。",
            "先生道大何所容，顔淵今用退爲進。",
            "一以涵養使莫折，一以淑我邦之俊。",
            "然而鑒裁還合明，孔席未暖五鶚并。",
            "此時廟謨正陶鬰，驅屏塵翳須昇平。",
            "驅屏塵翳須昇平，要當迅召文武卿。",
            "時來時來烏可禦，譬如南海雲鵬程。",
            "他年功業就，縑冊傳永久。",
            "劣哉魏無知，僅此遮拙醜。",
            "皇家褒舉者，曠典華衮右。"
        ],
        "title": "時賢明鑒裁",
        "id": "d57b1b66-5f6a-40ca-907a-9d9a39d911f9"
    },
    {
        "author": "唐士恥",
        "paragraphs": [
            "庭下青書带，書带瑞康成。",
            "康成還遁世，行藏理則明。",
            "六經具縑冊，儒先效勳績。",
            "誰知百世下，其功明且亟。",
            "易首純乾稱六龍，六龍御天風雲從。",
            "書始唐堯大中世，蕩蕩如天莫可蹤。",
            "詩則二南淵且奧，春秋賞罰王道通。",
            "禮樂灰於秦火酷，然其遺意和且雍。",
            "漢儒掇拾無遺力，兀守章句非從容。",
            "二京之末康成出，六經將出逢此翁。",
            "然而本無超俗姿，猶寄視聽於盲聾。",
            "豈如先生一理貫，洞照六籍羅心胸。",
            "歷數帝王如一二，天地由我方全功。",
            "仲尼春秋欲成日，麟出魯郊殊超軼。",
            "孔道大哉雖不用，所感亦大非凡質。",
            "區區一康成，書带瑞已形。",
            "先生非此比，況茲道既行。",
            "當使麟鳳輩，雜沓更縱橫。"
        ],
        "title": "庭下青書带",
        "id": "4e9c4993-df60-41d9-8c82-40ed8cfabe4b"
    },
    {
        "author": "唐士恥",
        "paragraphs": [
            "江月主人清冰壺，以月名堂月不如。",
            "門前船泊五湖客，兩眼歷照心與俱。",
            "我來追凉暑云徂，牛腰大軸開我愚。",
            "萬口一辭贊歎月，還贊堂中老苾芻。",
            "歸塗昏鴉夜氣作，東方擁出玉蟾車。",
            "月堂著語何可已，金屑落眼成嗟吁。"
        ],
        "title": "六月望日月堂老禪示僕衆偈隨喜愧甚",
        "id": "8ae1ae48-5d90-4a96-b716-f9c30792b5ed"
    },
    {
        "author": "唐士恥",
        "paragraphs": [
            "槐陰似尼父，軼軌追前蹤。",
            "絕塵非學步，所産夐無雙。",
            "今此于越東，鍾孕亦鴻龐。",
            "朅來于越西，掌教開羣迷。",
            "羣迷於今正有頼，肯使玉佩從他之。",
            "昔人種槐根細細，坐閲日月蟬已棲。",
            "歷聘轍環嗟不遇，豈若今日廊廟歸。",
            "要俾六經日益明，俗還唐虞熙又熙。",
            "槐陰雖異道則一，彼不見用吾登躋。",
            "宇宙雖云宏且邈，理焉所在成均齊。",
            "槐陰槐陰異今昔，一則不用一明陟。",
            "道在六經道固存，道出六經道還得。",
            "洪哉尼父懷此道，今日誰知歸探討。",
            "探討既力道不殊，三都遂隳陳常討。",
            "天驕立可傾，神州立可清。",
            "一祖八宗地，教化登升平。",
            "先生爲黄髮，自可七六經。"
        ],
        "title": "綠槐陰",
        "id": "d47598e3-d0fe-42ff-ba1f-d6f9fd54a1ab"
    },
    {
        "author": "唐士恥",
        "paragraphs": [
            "矧今兩溪間，溪間足風物。",
            "水清石泚泚，林橫山兀兀。",
            "春日鳴倉庚，夏夜風月清。",
            "秋畆金穎秀，冬洲暮雪平。",
            "比爲二皇所旁薄，赤松屹立羊縱橫。",
            "叱石而興真戯耳，可羨人家好弟兄。",
            "西則三洞足仙靈，奇哉石穴聲鏗鏗。",
            "瀑泉噴寫資照耀，儼如冰蠶之所成。",
            "夕陽斜带九華度，何媿芙蓉崢且嶸。",
            "鼎湖遥望在其東，翠氣鬰鬰初日爭。",
            "或資登覽逸杖屨，或供睇望煩留情。",
            "山川如此足所産，所産足以冠羣英。",
            "聖明常重育才地，遴選鴻儒爲博士。",
            "儻膺是選真出羣，禮樂詩書四不悖。",
            "有如孔門來不拒，迪以至理滋無外。",
            "將見吳邦如魯國，魯多君子非虛僞。",
            "我公未期年，弦歌溢民編。",
            "論其淑吾邦，不爲淹巨賢。",
            "旦夕會詔至，四大豈在邊。"
        ],
        "title": "兩溪",
        "id": "34f9f3ca-b042-4034-9196-4c7b1e728a3e"
    },
    {
        "author": "唐士恥",
        "paragraphs": [
            "明皇固英主，開元天下昌。",
            "如何林甫輩，得産無盡殃。",
            "國色真國色，多惑四海慝。",
            "華清宮裏人如玉，解喚胡雛起東北。",
            "以此策明妃，遠嫁猶爲遲。",
            "冤哉毛延壽，盡忠人不知。"
        ],
        "title": "詠史",
        "id": "3e146c00-452b-4549-9c61-ea0a2be56b7e"
    },
    {
        "author": "唐士恥",
        "paragraphs": [
            "彭紹之墨玄又玄，問誰得法託之仙。",
            "凌烟膠漆有三昧，魯直之什曹洞禪。",
            "我欲大振獅子吼，直恐驚翻龍象筵。",
            "紛紛是事但且置，一言爲語千金廉。",
            "唐人五字魂遶天，箕歛四大歸新篇。",
            "空餘句法落寰海，豆萁不覺相熬煎。",
            "中原可復墨可黔，鬢絲白髮知何年。"
        ],
        "title": "題彭紹墨",
        "id": "a9b3dc35-094e-4ce7-b1ac-c5ef0e800f6a"
    },
    {
        "author": "唐士恥",
        "paragraphs": [
            "聞說中元生上相，萊公勳業無以尚。",
            "陰爲月兮月爲臣，清光欲滿銀蕩蕩。",
            "銀光蕩蕩翻未奇，未若新弦初上時。",
            "堯蓂鼎來方十枝，韜藏萬斛冰雪輝。",
            "萊公比公應少歉，初度差公四日期。"
        ],
        "title": "代人上謝丞相生朝",
        "id": "86fb92f5-89f4-4578-90a5-754e8e736597"
    },
    {
        "author": "唐士恥",
        "paragraphs": [
            "信雲步謁洞霄宮，飯罷從游西復東。",
            "唇笛嘯時吹白日，詩腸開處嚼清風。",
            "兀兀騰騰心了足，灣灣屈屈水欹曲。",
            "玲瓏綠影萬株松，瀟灑清空二畝竹。",
            "天風吹泉飛雪花，溪石漱玉磨銀牙。",
            "白雲破碎漏天碧，青靄牽連遮日華。",
            "玉溜幾聲鳴綠薺，金藤千尺走青蛇。",
            "羊腸蟠路上天去，鹿角枯槎連日墜。",
            "一雙素足已昇騰，萬頃紅霞留不住。",
            "擘破青空見太清，飛連寶殿非凡成。",
            "水晶樓閣奏金韻，翡翠簾櫳振佩聲。",
            "白雪翩翻霜鶴舞，綵雲縹緲花鸞鳴。",
            "中有真人鼎玉立，晴光閃電瓊波溢。",
            "笑整霓裳曳絳霞，紅雲影裏輕相挹。",
            "琳琅清徹語希夷，嚼玉吐瓊聲不移。",
            "素手擘開碧玉匣，青空飛出丹虹蜺。",
            "蟠摇活走遶天闕，衝透太虛光皎潔。",
            "須臾直上紫霄中，寶篆飛騰羅日月。",
            "影摇六合金色光，丹鳳對躍蒼龍驤。",
            "回頭指點青空裏，玉籙丹臺已籍紀。",
            "低頭招手令向前，漏泄天機歛不已。",
            "等閒贈我赭丹砂，行滿功成歸我家。",
            "天上逍遥多快樂，人間紛擾無垠涯。",
            "丹砂接得便吞了，回首雲軿俱杳杳。",
            "樓閣烟霞景萬般，一時不見青天曉。",
            "世人世人知不知，既知何必生遲疑。",
            "早求一闢大羅月，千古萬古生光輝。",
            "人生在世空汩沒，自從形骸朽膚骨。",
            "爲求名利不閒心，名利既來心恍惚。",
            "何不煉內丹絕外物，笑著雲衣傲朱紱。",
            "靈丹養就出神爐，慧劍飛騰超月窟。",
            "且無俗事更關心，一段光明耀古今。",
            "聲迹超騰青嶂外，影形飛入白雲深。",
            "脚跟不點紅塵起，指甲時挑碧玉琴。",
            "莫道神仙無實語，世間幾箇是知音。"
        ],
        "title": "鳳山逸士周遇仙謠",
        "id": "3f3400e7-a141-4b41-aa82-d4bc18a283d2"
    },
    {
        "author": "唐士恥",
        "paragraphs": [
            "漢家循吏傳，表表是龔黄。",
            "奏最承恩寵，高才躐廟堂。",
            "身隨名不朽，功與賞相當。",
            "汗簡時逾久，攀轅事莫詳。",
            "何如身際幸，合有頌揄揚。",
            "維古蕭州上，騰精斗度旁。",
            "國初新畫壤，餉目舊如岡。",
            "昨歲乾仍潦，頻年儉且霜。",
            "幾成炊易子，那恃黍登場。",
            "饑饉連千屋，焦勞自一王。",
            "深仁推惻隠，遴選及慈祥。",
            "捐廩雖蒙澤，安貧亦振綱。",
            "腸空朝息怒，骨立暮生光。",
            "盡反三農業，交騰五袴章。",
            "誠通俄頃刻，雩應不尋常。",
            "原表猶多穫，人間亟小康。",
            "何門無囷積，有土盡金穰。",
            "薄試爲霖手，聊施活國方。",
            "一豐能造次，再稔更芬芳。",
            "將見紅囷粟，全登白粲檣。",
            "飭儒殫富教，考課冠循良。",
            "出入操脩並，淵源學問長。",
            "躬修香寢旨，驩奉綵衣觴。",
            "坐嘯庭多暇，行軒樂未央。",
            "孝心常翼翼，和氣兩洋洋。",
            "帝扆疇三俊，民庸格九閶。",
            "爰班少府節，屬護左江鄉。",
            "風力先軺駟，光華襲鏤鍚。",
            "銜餘資煮摘，陳腐足倉箱。",
            "使指星遲御，仙山劍削鋩。",
            "清詩真度越，勝地不淒涼。",
            "更上然犀渚，還尋怨鶴坊。",
            "練江殊泚泚，蠡匯特汪汪。",
            "賜履馳駒隙，飛環振鷺行。",
            "唐虞優廣厦，臯稷佐垂裳。",
            "北漢棲裘罽，西崑貢栗肪。",
            "謀圖心既遠，經濟術方彰。",
            "此去真期運，于思謾感藏。",
            "遥知均燕雀，何況在門牆。",
            "并合時難再，趨承德叵量。",
            "永言追雅頌，博採逮康莊。",
            "筆墨嗟孱弱，辭華乏激昂。",
            "勤拳頻寘念，展轉屢回腸。",
            "樂古聯羲禊，遺恩比召棠。",
            "祇疑靈雨至，復作應龍驤。",
            "漲浪連芳草，輕烟護綠楊。",
            "遷鶑偏睍睆，歸鴈遠翺翔。",
            "物色隨時轉，風光觸處忙。",
            "詔條春婉娩，祖帳酒淋浪。",
            "閣皂非塵境，低眉似送將。"
        ],
        "title": "送許寺丞五十韻",
        "id": "8527c849-d003-487a-b5d7-3c573c98a130"
    },
    {
        "author": "唐士恥",
        "paragraphs": [
            "天佑升平主，時生不世賢。",
            "源流多柱石，勳業滿雲烟。",
            "昔者謀深幄，今茲壓細氈。",
            "三登裨聖化，八表仰英躔。",
            "初度光輝發，重侯鼎鼐傳。",
            "台符明炳炳，壽秩啟綿綿。",
            "良月初弦上，珍蓂八葉鮮。",
            "門弧喬木茂，床笏慶枝連。",
            "芝玉更麟鳳，干戈雜豆籩。",
            "食牛增氣概，卜弁借騰鶱。",
            "會遇真神比，亨通正吉先。",
            "龍翔雲五色，璧合歷千年。",
            "密借留侯策，端同仲父權。",
            "鉞旄交粲爛，師揆却蟬聯。",
            "輦轂殊庭暇，圭茅錫祉堅。",
            "圖回無間隟，運用獨周旋。",
            "生息寧屯澤，才猷入大甄。",
            "十年如一日，廣照及重淵。",
            "物在由儀詠，人懷頌德篇。",
            "汗編深以刻，銀筆大如椽。",
            "慶歷并元祐，商高若漢宣。",
            "開禧仍酌古，堯舜欲無前。",
            "幾許彌縫力，初無緩急弦。",
            "有年偏總總，束帛倍戔戔。",
            "合副蒼生望，高居赤舄筵。",
            "白麻榮盛世，黄閣度羣仙。",
            "禮絕千官上，心馳四裔邊。",
            "偉謀殊磊落，漢磧定聯翩。",
            "又是韓扶趙，幾何薊且燕。",
            "三宗時晦永，九帝版圖全。",
            "憶昨嬰兼臼，應關地與天。",
            "蚤開明聖祚，竟脫虎蛟涎。",
            "獻子存孤意，遷書振代銓。",
            "雲礽知有寄，似續更增妍。",
            "每自殫葵向，那能憚手胼。",
            "治平多節操，嘉祐浹淵泉。",
            "人力端惟及，神謀信比專。",
            "渥洼駒抹電，太華藕如船。",
            "盤薄應鍾岳，芬芳了合荃。",
            "氈青渾白璧，題黑未華顛。",
            "梅蘂南枝綻，鴻飛北塞穿。",
            "澄空添浩蕩，昱曜政蟬娟。",
            "竹傲冰梢瘦，松堅寶蓋圓。",
            "恭祈齡算遠，敢借物情延。",
            "僕也叨乘障，心焉願執鞭。",
            "掃門情莫效，賀客履難駢。",
            "吉亥真盈數，佳辰洽九乾。",
            "明良那偶爾，時節共歡然。",
            "宣勸分榮露，恩涯吸巨川。",
            "千秋金鑑錄，不日却拳拳。"
        ],
        "title": "代趙守上韓平原生辰五十韻",
        "id": "b1dd2118-8c47-4b3c-b914-b41a9a7ab6fb"
    },
    {
        "author": "唐士恥",
        "paragraphs": [
            "駢羅瑟玉盡珍材，須女輝躔色爲開。",
            "并合鄭鄉如旦月，鏗宏唐律過春雷。",
            "共驚高義摩雲表，定上夷庚握斗魁。",
            "鵬鷃逍遥俱有適，亨衢端是匝天回。"
        ],
        "title": "代人次韻曹郎中雷字二首  其一",
        "id": "c16058c0-0f6f-4a17-8598-b7a6c659ee0c"
    },
    {
        "author": "唐士恥",
        "paragraphs": [
            "計偕方此媿非材，先達仍勞綺席開。",
            "已喜摳衣披密霧，還將雅什助驚雷。",
            "定須勁翮摩雲舞，各是清班重哲魁。",
            "任昉龍門如細許，直須早早借春回。"
        ],
        "title": "代人次韻曹郎中雷字二首  其二",
        "id": "9d245a35-1b1b-4077-9983-c48dac31f17d"
    },
    {
        "author": "唐士恥",
        "paragraphs": [
            "根荄七竅倍玲瓏，産爾亭亭曲渚風。",
            "勇退霞衣香故在，駢生玉子味仍鍾。",
            "人言太華標奇種，藕大如船想碧蓬。",
            "何待非常誇世俗，祇今盤露已能穠。"
        ],
        "title": "效進退律賦水鄉三實  其一",
        "id": "a84345b7-de59-4acd-8c29-bbf4732984df"
    },
    {
        "author": "唐士恥",
        "paragraphs": [
            "冰雪胸懷七澤姿，纖纖舞袖學雙飛。",
            "袢襟應念人間世，灌頂何如山上芝。",
            "荷葉巧偷鸚鵡背，蓴絲密綴燕雛衣。",
            "回塘相伴薰風裏，爭看臙脂黛綠施。"
        ],
        "title": "效進退律賦水鄉三實  其二",
        "id": "1f9a60d4-f764-4777-890e-89f0b9240460"
    },
    {
        "author": "唐士恥",
        "paragraphs": [
            "明珠久合蚌中生，何事鴻頭亦炳靈。",
            "襟護重重殊襲復，星分顆顆倍晶明。",
            "一車奇謗嗟成誤，十斛平量換合成。",
            "珍重櫻桃樊素口，致渠磊落更歌聲。"
        ],
        "title": "效進退律賦水鄉三實  其三",
        "id": "ea71d218-97d2-4571-b537-37ae3fd4e5df"
    },
    {
        "author": "唐士恥",
        "paragraphs": [
            "朝家遵養自三宗，一旦吾皇定一戎。",
            "近事長庚偏入月，清詩太白又先功。",
            "天聲地界光今古，帝邑王京共會同。",
            "延喜樓前新冠带，應多黄髮頌歸忠。"
        ],
        "title": "丙寅孟夏聞捷和陳宰",
        "id": "0e4f38de-6b2b-482d-9b2b-a2a3e7476bd8"
    },
    {
        "author": "唐士恥",
        "paragraphs": [
            "倫魁玉季樂羣英，更有新醅屬步兵。",
            "飫勉茂才爭賈勇，盡從擊楫不留行。",
            "共酬露冕吹鐃意，好近氈書淡墨榮。",
            "北海清樽今勸駕，夢回池草倍知名。"
        ],
        "title": "癸酉旴江鹿鳴燕和羅守",
        "id": "58dfb568-075a-4777-b535-aedb2c597a81"
    },
    {
        "author": "唐士恥",
        "paragraphs": [
            "肉譜知何從，塗高流亦深。",
            "漢相似堯相，奕蘭端至今。"
        ],
        "title": "送傑老住仙遊  其一",
        "id": "166d1a26-2ca5-4ff8-bcbb-f97eb65ed327"
    },
    {
        "author": "唐士恥",
        "paragraphs": [
            "至生恰平生，一萬八千日。",
            "頭白無所成，唯堪伴幽逸。"
        ],
        "title": "送傑老住仙遊  其二",
        "id": "ef448470-d69c-4157-80a7-32b464af9937"
    },
    {
        "author": "唐士恥",
        "paragraphs": [
            "差入栴檀林，自古只公選。",
            "迺知天定時，丹成骨自換。"
        ],
        "title": "送傑老住仙遊  其三",
        "id": "4bc875af-aa1e-4dc5-b3f3-ba6e9010a6b1"
    },
    {
        "author": "唐士恥",
        "paragraphs": [
            "仙遊知幾年，晨香梵古佛。",
            "人移境亦移，高風日披拂。"
        ],
        "title": "送傑老住仙遊  其四",
        "id": "97cdfb4e-fce1-4c24-b94c-a09f87741af8"
    },
    {
        "author": "唐士恥",
        "paragraphs": [
            "一瓶還一鉢，作戯且逢場。",
            "會看走鶴書，橫寶今道傍。"
        ],
        "title": "送傑老住仙遊  其五",
        "id": "0d3893d6-0416-4717-a4d8-51237e63a420"
    },
    {
        "author": "唐士恥",
        "paragraphs": [
            "白雲每亭亭，其出亦何心。",
            "賢侯考之天，無謂由蹄涔。"
        ],
        "title": "送傑老住仙遊  其六",
        "id": "805848cd-8c3b-45df-b91e-e9fb6c81d0c3"
    },
    {
        "author": "唐士恥",
        "paragraphs": [
            "飛錫破曉色，紅葉弄吳楓。",
            "聞名且見面，清明豁長空。"
        ],
        "title": "送傑老住仙遊  其七",
        "id": "d2e3755e-f734-4882-9ef8-9831752f2efb"
    },
    {
        "author": "唐士恥",
        "paragraphs": [
            "方期秋氣高，遍閲山水窟。",
            "青鞋此蜚動，幽意那可及。"
        ],
        "title": "送傑老住仙遊  其八",
        "id": "bef63c2e-b827-40c6-8b95-4fb7c53aa425"
    },
    {
        "author": "唐士恥",
        "paragraphs": [
            "端坐閲四時，爛然各有第。",
            "新篇敵島可，郵筒當數寄。"
        ],
        "title": "送傑老住仙遊  其九",
        "id": "c66b3952-dadf-436c-ae9f-83d2cb68196f"
    },
    {
        "author": "唐士恥",
        "paragraphs": [
            "中庭可明月，況此方揚輝。",
            "霏譚隔千里，使我幾忘歸。"
        ],
        "title": "送傑老住仙遊  其一○",
        "id": "cca7a859-1812-4a05-a74b-02d83b810a65"
    },
    {
        "author": "唐士恥",
        "paragraphs": [
            "暫握侯章乘五馬，馬頭秋色轉分明。",
            "麻源起應精純禱，一雨增添玉宇清。"
        ],
        "title": "上余倅生辰唐律十章  其一",
        "id": "88719c49-6b92-4a56-a58f-e4627658d8ee"
    },
    {
        "author": "唐士恥",
        "paragraphs": [
            "此事人惟歸厚德，那知天意箇中明。",
            "君看略掃妖狐窟，喚得傾盆雨自生。"
        ],
        "title": "上余倅生辰唐律十章  其二",
        "id": "90b8be84-c69b-45b0-885e-f33f30698557"
    },
    {
        "author": "唐士恥",
        "paragraphs": [
            "雨餘非霧縈瓊斚，正是長庚初度時。",
            "千里歡聲和氣滿，祝公椿算壽齊箕。"
        ],
        "title": "上余倅生辰唐律十章  其三",
        "id": "f6e26482-9748-421f-80c7-4669a6451844"
    },
    {
        "author": "唐士恥",
        "paragraphs": [
            "諶旴二母畢從姑，各獻蟠桃曳紫裾。",
            "共把我公游詠處，從頭善頌滿階除。"
        ],
        "title": "上余倅生辰唐律十章  其四",
        "id": "0d07f792-6242-4e49-b36f-4a0a3f1a9558"
    },
    {
        "author": "唐士恥",
        "paragraphs": [
            "牢盤白雪是丹媒，解活民生富國財。",
            "巨浸無邊歸掌握，共知陰德鼎方來。"
        ],
        "title": "上余倅生辰唐律十章  其五",
        "id": "3dac00df-d32d-4656-9501-4e10c09d7247"
    },
    {
        "author": "唐士恥",
        "paragraphs": [
            "惠山山下有名泉，少煮鎗旗兩腋便。",
            "不是圜扉足公暇，誰能祛睡一盃煎。"
        ],
        "title": "上余倅生辰唐律十章  其六",
        "id": "63bac11f-c9a6-4ce6-b61c-1365586be9c6"
    },
    {
        "author": "唐士恥",
        "paragraphs": [
            "瀕淮土厚樂何窮，近接升平昔日風。",
            "更得于公來郡掾，自然囹圄致頻空。"
        ],
        "title": "上余倅生辰唐律十章  其七",
        "id": "885b30d1-89cc-4e08-bf21-306212f91b54"
    },
    {
        "author": "唐士恥",
        "paragraphs": [
            "大漢鍾官周府圜，賓寮入幕地行仙。",
            "人心天意俱從我，何慮不如劉晏錢。"
        ],
        "title": "上余倅生辰唐律十章  其八",
        "id": "450560f9-7be7-4244-8c32-5f5477d7e1c4"
    },
    {
        "author": "唐士恥",
        "paragraphs": [
            "閩嶺西來只一山，歡聲百里想當年。",
            "今逢行客應須說，好在甘棠影正圓。"
        ],
        "title": "上余倅生辰唐律十章  其九",
        "id": "68c45a85-b4eb-4d5b-96b2-0b6a6867c373"
    },
    {
        "author": "唐士恥",
        "paragraphs": [
            "亭亭采棒足流傳，太末官勳壓此年。",
            "感德銜恩知有自，定應亦致爛柯僊。"
        ],
        "title": "上余倅生辰唐律十章  其一○",
        "id": "81797329-6726-4f71-b772-51b911da95e8"
    },
    {
        "author": "唐士恥",
        "paragraphs": [
            "此君風味殊不薄，莫笑當年煮簀人。",
            "坐使普寧增譜字，遥知端是壓前新。"
        ],
        "title": "笋乾",
        "id": "f688fc3d-e6e5-4861-9c2e-f9184d0a3dab"
    },
    {
        "author": "唐士恥",
        "paragraphs": [
            "飛仙姑射不通塵，更倚晴空瑟瑟雲。",
            "從此櫻唇倍尋俗，唯須么鳳粲成羣。"
        ],
        "title": "毛文子遣贈萼綠華",
        "id": "7c409ca5-c3ca-4ef6-8185-7fddf267d8c3"
    },
    {
        "author": "唐士恥",
        "paragraphs": [
            "只爲丹霄足羽軿，且將奇法驗人寰。",
            "從他血肉并煙火，自有仙家九轉丹。"
        ],
        "title": "贈浩然觀胡道士",
        "id": "9d01584b-f46b-4d2b-af15-db547d85343f"
    },
    {
        "author": "唐士恥",
        "paragraphs": [
            "夷吾深旨人須識，解使封山意不行。",
            "當日魚鹽如靡密，已無林放小關情。"
        ],
        "title": "比目",
        "id": "d09d3a96-8f1f-4efd-9d72-1d485fad2433"
    },
    {
        "author": "唐士恥",
        "paragraphs": [
            "老仙絕鮮尋常外，一笑閩川綠荔枝。",
            "坐斷世間滋味徹，阿誰翻欲語凡飴。"
        ],
        "title": "失題",
        "id": "0d4c8d6d-6e47-46ae-9a25-f21d8deb1eda"
    },
    {
        "author": "詹初",
        "paragraphs": [
            "閒居忽有懷，悵然令心恫。",
            "世人尚浮沉，君子難苟同。",
            "是以蓋世賢，飄然返山中。",
            "棲遲竹林下，明道善其躬。",
            "如何彼之子，居常起波風。",
            "屈原泣澤畔，仲尼悲道窮。",
            "賢聖尚如此，吾身那可容。"
        ],
        "title": "有懷",
        "id": "e818082e-dd22-430e-9972-f88f37644802"
    }
]