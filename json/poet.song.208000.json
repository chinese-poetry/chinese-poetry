[
    {
        "author": "白玉蟾",
        "paragraphs": [
            "瞻师之神，寒空片月。",
            "知师之心，红炉点雪。",
            "闻师之德，冰清玉洁。",
            "见师之蹟，霜炎冰热。",
            "师之一言，斩钉截铁。",
            "师之一行，杀人见血。",
            "风月情怀，松筠志节。",
            "道法陆沉，玄徒瓦裂。",
            "师领郡檄，雷轰电掣。",
            "冠冕洞宫，兴大施设。",
            "轮舆楩楠，陶埏坯甈。",
            "丽以粉奂，饰以藻楶。",
            "不逾年间，沧江贯折。",
            "度五神足，霞裙森列。",
            "方有伦绪，闬闾洽悦。",
            "胡为云鹤，奄归帝阙。",
            "溪山失翠，猿鸟悽切。",
            "散词玉祠，柏子一爇。",
            "追慕替绚，使人哽咽。"
        ],
        "title": "陈绿云先生之像赞",
        "id": "56e18f0c-5b14-40d7-b539-472321d11186"
    },
    {
        "author": "白玉蟾",
        "paragraphs": [
            "江月射双眼，巖云飞两眉。",
            "自是上饶一团和气，点化自家方寸真机。",
            "能落笔作泣鬼神之诗，能坐石下烂柯之棋。",
            "千人万人，瞻礼不已。",
            "笑骑白鹿，独步天墀。"
        ],
        "title": "颐庵喜神赞",
        "id": "0c9b4440-10d6-421b-9916-25af0168081a"
    },
    {
        "author": "白玉蟾",
        "paragraphs": [
            "骨气已神仙，玄圃挺生贤。",
            "面上四时春，心次一壶天。",
            "人皆就法门栋梁上踔他光景，我道隷轩高士志趣飘然。",
            "若也未知涯涘，为君指出言诠。",
            "丹成若未归蓬岛，且结溪山风月缘。"
        ],
        "title": "隶轩真赞",
        "id": "5385fd10-8434-4845-9c50-9e2ac2da491c"
    },
    {
        "author": "白玉蟾",
        "paragraphs": [
            "龙章凤姿，既非嵇叔夜。",
            "燕颔虎颈，又非班定远。",
            "机鸣籁动，听其自然。",
            "虚心何物，何增何损。",
            "花满一壶春色好，半班顿露与人看。"
        ],
        "title": "潘龙游喜神赞",
        "id": "736e33cf-255a-46e3-8248-a423cde28aa1"
    },
    {
        "author": "白玉蟾",
        "paragraphs": [
            "万丈崖头立一梯，百丈竿头垂一手。",
            "绵团裹铁云包月，麒麟海里翻筋斗。",
            "回天拓地立教门，斩新气概鼎干坤。",
            "倪王人指碧溪水，尽是渠侬无尽恩。",
            "谁乎，冲靖之上足郭信叔者也。"
        ],
        "title": "郭信叔喜神赞",
        "id": "4ce7779b-247d-4ffc-84f6-6866ca7de024"
    },
    {
        "author": "白玉蟾",
        "paragraphs": [
            "和风满面紫芝春，双脸常如酒半醺。",
            "法箓把除符券柄，宗门立尽栋梁勋。",
            "凤冠夜戴琼林月，鹤氅朝披玉洞云。",
            "自是神仙真气象，多生曾是薛真君。"
        ],
        "title": "薛直岁喜神赞",
        "id": "b77f0fee-15c6-4636-ac33-fc0c0fabc60b"
    },
    {
        "author": "白玉蟾",
        "paragraphs": [
            "干晶瑶辉玉池东，盟威圣者命青童。",
            "掷火万里坎震宫，雨骑迅发来太濛。",
            "木郎太乙三山雄，霹雳破石泉源通。",
            "神震巽土皓灵翁，猛马四张㘞火冲。",
            "流精鬰光奔祝融，巨神泰华登云中。",
            "墨旛皂纛扬虚空，掩曦蒸雨屯云浓。",
            "阏伯撼动昆仑峯，幽灵翻海玄溟同。",
            "冯夷鼓舞长呼风，蓬莱弱水兴都功。",
            "龙鹰捷疾先御凶，朱发巨翅双目彤。",
            "雷电吐毒驱五龙，四溟靉靆罗阴容。",
            "一声四海改昏蒙，雨阵所至川流洪。",
            "金光流精斩旱虹，洞阳幽灵召丰隆。",
            "玉雷浩师变崆峒，虚皇泰华扫妖爞。",
            "群梁玄黄号前锋，祠泉恣蜃威天公。",
            "㘞火律令翻穹窿，鞭击妖魅驱蛇虫。",
            "勾娄吉利炎赫踪，登僧泽颐悉听从。",
            "织女四哥心公忠，辅我救旱助勋隆。",
            "赤鸡紫鹅飞无穷，摄虐缚祟送北酆。",
            "敕紫虚元君降摄，急急如火铃大帅律令。"
        ],
        "title": "木郎祈雨咒",
        "id": "5e2b0531-15ca-4e68-a1b1-0741b3a6df3e"
    },
    {
        "author": "白玉蟾",
        "paragraphs": [
            "奇花两朵香一炉，片心无事便清虚。",
            "壁头有琴床有剑，浩歌梵曲声虚徐。",
            "物外志趣本不俗，山轩清胜万事足。",
            "自劝之酒三两杯，无争之棋三两局。"
        ],
        "title": "题清胜轩壁",
        "id": "607f484d-8a8e-4e7d-93cd-0c9b8888a26a"
    },
    {
        "author": "白玉蟾",
        "paragraphs": [
            "月移花影来窗外，风引松声到枕边。",
            "长剑舞余烹茗试，新诗吟就抱琴眠。",
            "酒醅初泼青螺髓，香篆常烧紫马鞭。",
            "九曲溪头冲佑观，清虚堂里有神仙。"
        ],
        "title": "题清虚堂",
        "id": "46931dcc-18aa-4ffc-8f8a-49cb44febdb1"
    },
    {
        "author": "白玉蟾",
        "paragraphs": [
            "惊秋镜里鬓边星，到处溪山皆洞庭。",
            "怒雨打莲欹沼绿，颠风掣竹过墙青。",
            "趁船紫燕辞芹渚，缩颈白鸥眠蓼汀。",
            "荷笠欲寻懒翁去，带些爽气入疎櫺。"
        ],
        "tags": [
            "洞庭湖"
        ],
        "title": "赋诗二首呈懒翁  其一",
        "id": "3f448ba2-ad12-4c6c-9d8d-d0923a9c7c25"
    },
    {
        "author": "白玉蟾",
        "paragraphs": [
            "懒翁老白结忘年，秋入淡烟疎雨天。",
            "醉把黑甜圆个梦，时将草圣放些颠。",
            "杖藜还尽溪山债，杯酌结交风月缘。",
            "梭督青童驰讷椠，鳞烦紫吏馈雄篇。",
            "金华都似一楪大，却贮两枚诗酒仙。"
        ],
        "title": "赋诗二首呈懒翁  其二",
        "id": "070f9bfe-ff40-4e55-9669-4e017cd63dd2"
    },
    {
        "author": "白玉蟾",
        "paragraphs": [
            "旋开白酒买莲房，满泻桐膏炤玉缸。",
            "月女冷窥青斗帐，风神轻撼碧纱窗。",
            "公疑我是今皇甫，我恐公为昔老庞。",
            "醉后唾珠粘纸面，笑将笔力与人扛。"
        ],
        "title": "暮抵懒翁斋醉吟",
        "id": "49ee5613-b412-46f4-a9d3-2e4582b2dd23"
    },
    {
        "author": "白玉蟾",
        "paragraphs": [
            "渊明归西天，不作东林社。",
            "不见张昌宗，无人举此话。",
            "谁家栽绿荷，薰风漾碧波。",
            "波底水晶空，化出玉姮娥。",
            "嫣然冷无语，冰肌卧晓雨。",
            "东君如夏日，此花不受暑。",
            "一点天然香，随风入画堂。",
            "折之置坐隅，窈窕弄玉郎。",
            "忽然心绪变，如覩佳人面。",
            "寄语明月楼，莫贮双飞燕。"
        ],
        "title": "白莲诗",
        "id": "849e8bb8-9ad6-4675-b6a5-154d5537b6d9"
    },
    {
        "author": "白玉蟾",
        "paragraphs": [
            "八两日月精，半斤云雾屑。",
            "轻似一鸿毛，重如千枰铁。",
            "白如天上雪，红如猩猩血。",
            "收入玉葫芦，秘之不敢泄。",
            "夜半忽风雷，烟气满寥泬。",
            "这般情与味，哑子咬破舌。",
            "捧腹付一笑，无使心脑热。",
            "要整钓鱼竿，再斫秋筠节。"
        ],
        "title": "炼丹不成",
        "id": "d388b129-aeca-4e3a-bb85-856c6ba0501c"
    },
    {
        "author": "白玉蟾",
        "paragraphs": [
            "手持一枚寒水晶，十指击戛如玉鸣。",
            "曲弹白雪阳春调，调有高山流水声。",
            "松梢鹤唳恰夜半，寒烟寂寂风泠泠。",
            "纸衾瓦枕冷如水，展转无梦睡不成。",
            "起来搔首抚一阕，吟罢满山秋月明。"
        ],
        "title": "赠琴客陆元章",
        "id": "0215d5a1-5ddd-44e0-826c-dad78da9bad3"
    },
    {
        "author": "白玉蟾",
        "paragraphs": [
            "神童之貌清且奇，神童之道传希夷。",
            "入室三年丹已熟，肌肤绰约光离离。",
            "结缯自覆有余乐，晔晔紫芝堪疗饥。",
            "跳入壶中人莫见，朝游五岳暮瑶池。",
            "有时混世来尘境，短发鬅鬙满面垂。",
            "顷刻龙蛇生笔下，为将高兴寄新诗。",
            "我疑虚静乐山水，来归旧隠挂冠緌。",
            "愿策浮云飞碧落，致身绛阙长相随。"
        ],
        "title": "倪昭卿赋赠叶神童  其一",
        "id": "8c36f800-eda2-456b-a49b-2907f0146c51"
    },
    {
        "author": "白玉蟾",
        "paragraphs": [
            "神童天纵何聪明，十幅一息增荣名。",
            "若非唐朝李太白，靖通真人当复生。",
            "击石轰雷惊四座，宝卷拈出安群情。",
            "八卦五行有妙用，金丹大药自然成。",
            "布衲蹁跹贱罗绮，银钩婉娩鬼神惊。",
            "仙山便好留仙佩，何必蓬莱顶上行。"
        ],
        "title": "倪昭卿赋赠叶神童  其二",
        "id": "b7df6aaa-958d-4ac4-b1bf-b6fb95b24e4d"
    },
    {
        "author": "白玉蟾",
        "paragraphs": [
            "高怀落落如可羁，芳辞葳蕤谁摘奇。",
            "我独一览如醉痴，恨不快覩紫芝眉。",
            "望美人兮天一涯，面不相识心相知。",
            "青牛不跨策蒺藜，金波停饮忘醇醨。",
            "句高耿耿横虹蜺，列星北斗不敢辉。",
            "玄猿号木骥缩蹄，霜鹘挛翼鬼神悲。",
            "天籁自鸣非嘘吹，肯与蛙蚓湫污泥。",
            "何当握手谈玄机，蟠桃未熟香难期。",
            "金牌玉字空陆离，碧云谩锁骞林枝。",
            "谪籍尘寰辞玉墀，凡埃俗气非所宜。",
            "世缘未了如沸糜，徒将姹女媒婴儿。",
            "丹霄玉诏何时飞，青鸾久约宴瑶池。",
            "他年骑鹿相追随，玉笥山前同采芝。"
        ],
        "title": "忆神童歌",
        "id": "3b0b781a-eb34-4fd0-b11f-260a94040ac2"
    },
    {
        "author": "白玉蟾",
        "paragraphs": [
            "一点红尘惹人心，蘂珠殿上堕遗簪。",
            "当时同降瑶台路，祇是于今彭鹤林。",
            "梦到人间不知退，夜夜窗下调玉琴。",
            "笑指神霄归未得，绛阙清都烟霭深。"
        ],
        "title": "赠蕊珠侍经潘常吉",
        "id": "e567dd6e-9080-431e-b63a-b29d74edd886"
    },
    {
        "author": "白玉蟾",
        "paragraphs": [
            "螓首蛾眉天上人，不知何事到红尘。",
            "神霄蘂笈今谁侍，紫府琪花不敢春。",
            "无梦去陪王母宴，前生多是紫虚身。",
            "寄言寻取蓬莱路，风送双鸾上太旻。"
        ],
        "title": "赠紫华侍经周希清",
        "id": "85b5fbf5-3d30-46b8-b369-078d7d237514"
    },
    {
        "author": "白玉蟾",
        "paragraphs": [
            "金丹大药妙无穷，一点丹头内外红。",
            "真汞真铅才入手，片时伏虎活擒龙。",
            "黄公聘入丁公舍，巽位吹嘘九转功。",
            "十月胎圆坎离外，紫云飞出玉炉空。",
            "短褐包巾满廛市，寻草烧茅烹药柜。",
            "自己三黄及四神，谁知安灶烹炉意。",
            "纸袄麻衣要隠山，餐松饮水守饥寒。",
            "日魂月魄空呼吸，到底方知入道难。",
            "黑山山下鬼窟里，背曲头垂口流水。",
            "梦中梦见梦中人，几时待得硫黄死。",
            "薄福痴人不断淫，尾闾闭了采他阴。",
            "元精摇撼无墙壁，错认黄泥唤作金。",
            "容成三峯学御女，采精吸血兼服乳。",
            "大道本来无阴阳，劳形著相徒自苦。",
            "叩齿吞精咽气声，辘轳空动髑髅形。",
            "妄将口鼻为玄牝，谩说金精肘后盈。",
            "鼻头闭息空画餠，几人日中逃得影。",
            "客风邪气肚中鸣，安得长灵砂在鼎。",
            "参禅见性契真如，莫道无心便靠虚。",
            "悟了不行干智慧，千崖万壑涉程途。",
            "多少老儒学周易，岂知太极归无极。",
            "忘形便欲任天真，只恐春归草无力。",
            "明教专门事灭魔，七时功德便如何。",
            "不知清净光明意，面色痿黄空自磨。",
            "胡氏阳山一果祖，九返庄严皆妄语。",
            "手执金环运三车，阿谁飞上金天去。",
            "更有持斋四果徒，九曲江头下铁符。",
            "乳香烧尽难成佛，精血元阳搬运枯。",
            "三千六百旁门术，开顶缩龟习定息。",
            "存想丹田炼五芽，吐故纳新虚贵力。",
            "礼塔焚香诵藏经，更能拜斗与瞻星。",
            "吞符饮水专持咒，恁地如何得道成。",
            "注想按摩八段锦，嘻呵六字拘兴寝。",
            "若要还精补脑时，除非一盏醍醐饮。",
            "双眼遥思运顶门，戏言日月照昆仑。",
            "那堪又见圆光现，便指天尊与世尊。",
            "眼本无光人妄想，耳本无声那得响。",
            "上有大渊下泓池，妄指中黄忍肚饥。",
            "空按周天行封数，几能识得真龙虎。",
            "若识真龙真虎人，了得向上一条路。",
            "暗把箪瓢服小便，吐吞涎唾作珠圆。",
            "鼻头流出两条涕，便敢呼为玉筯仙。",
            "说尽存三守一底，九年炼丹思想里。",
            "忘却家珍向外寻，百年做个阴灵鬼。",
            "天门枸杞与黄精，豆杏姜椒白茯苓。",
            "未委地仙成也未，皮焦肉腐可怜生。",
            "斋醮关宣歌梵曲，分环破券受科录。",
            "不识天心两字真，口会三光符水熟。",
            "袖中雷印吓山精，手把杨枝学隠形。",
            "此心本是通神藏，一念差时万状生。",
            "此身身外皆隠物，此心心外皆妖术。",
            "身里真心心里身，不在中间内外出。",
            "这些金液大还丹，自从元谷至泥丸。",
            "抽添七返无多事，草木无心天地闲。",
            "真根真蒂结真酥，真鼎真坛真药炉。",
            "阳日起头阴日积，分明阳火与阴符。",
            "半亩丹田种金粟，一朵灵芝香馥鬰。",
            "铁牛哮吼入绵厨，木马奔驰跳金屋。",
            "干坤二八结丹砂，满鼎溶溶白雪花。",
            "提住龟蛇归两手，山中玉兔化金鸦。",
            "还丹有诀知音少，汞龙铅虎凭火候。",
            "三千刻内结婴儿，调和温养终无漏。",
            "遍体浑如一片琼，寒蟾光照玉壶冰。",
            "顶门夜半雷声吼，匝地清风神鬼惊。",
            "天上人间真妙诀，谁敢天机私漏泄。",
            "须是英雄大丈夫，了然胸中无一物。",
            "一阳才动大丹成，片饷工夫造化灵。",
            "祇恐南宫录姓名，醉骑白鹤朝上清。"
        ],
        "title": "万法归一歌",
        "id": "c6603eef-8466-4fec-a6d7-80554b725288"
    },
    {
        "author": "白玉蟾",
        "paragraphs": [
            "天下武夷兮第一山溪，升真有洞兮大王天柱交相齐。",
            "不知何年中秋兮玉帝赐宴会曾孙，幔亭结云霞兮彩桥跨虹霓。",
            "欲访仙蹟兮搜剔地灵，溯洄乘舟兮陟险杖藜。",
            "身轻欲生羽翰兮扪烟萝而蹑天梯，下视人境杳邈兮但见乱峯参错相高低。",
            "龙洞通天池兮巖鹤舞双翎，铁骨藏玉匣兮玉蜕和香泥。",
            "月浸观音石兮恍有金身现普陀，风号玉女峯兮疑是湘江虞妃啼。",
            "仙馆学堂兮闻书声，丹炉茶灶兮晓烟迷。",
            "船架半壑兮使星会泛河汉归，机留古洞兮天孙去作牵牛妻。",
            "棋盘开巖石兮钓台瞰晴川，巖有虎啸兮窠有金鸡栖。",
            "狮子伏巖兮耀日气犹鲜，仙羊化石兮眠云青草萋。",
            "大小藏蕴灵异兮下有龙湫水泠泠，一线天通九有兮旁有风洞凉凄凄。",
            "翰墨罗列兮因之生兴，廪石高贮兮可以忘饥。",
            "红尘迥绝兮山中发兰桂，神仙何许兮云间闻犬鸡。",
            "茶洞幽窅兮悬崖飞瀑布，桃源深邃兮沿流得径蹊。",
            "有人卜居大隠屏兮学宗周孔事盐虀，但见此心止止兮炼成大药服刀圭。",
            "武夷君去后兮有十三仙之同时，代不乏人之兮仙阶陆续跻。",
            "或尸解兮只履归去，或飞升兮铁笛长嘶。",
            "以今视昔兮吴李可接踵，不须怀古兮感慨而怆悽。",
            "作诗勉同志兮欲倩仙掌摩丹崖，我醉挥椽笔兮大书特书而留题。"
        ],
        "title": "武夷歌",
        "id": "341c34ba-c887-4167-ac88-d2c2a9fabacc"
    },
    {
        "author": "白玉蟾",
        "paragraphs": [
            "乌兔干坤鼎，龟蛇复姤坛。",
            "世间无事客，心内大还丹。",
            "白虎水中吼，青龙火里蟠。",
            "汞铅泥蘂艳，金木雪花寒。",
            "离坎非心肾，东西不肺肝。",
            "三旬穷七返，九转出泥丸。"
        ],
        "title": "金液大还丹",
        "id": "9645a96f-fd94-4106-8561-32d9658c871c"
    },
    {
        "author": "白玉蟾",
        "paragraphs": [
            "淡月笼苍松，清流蘸脩竹。",
            "水深蟾不设，长伴道人宿。"
        ],
        "title": "题桐柏观",
        "id": "609e3aac-dca1-4e37-8278-b6d72025cb64"
    },
    {
        "author": "白玉蟾",
        "paragraphs": [
            "买得螺江一叶舟，功名如蜡何休休。",
            "我无曳尾乞怜态，早作灰心不仕谋。",
            "已学漆园耕白兆，甘为关令候青牛。",
            "刀圭底事凭谁会，明月清风为点头。"
        ],
        "title": "赠天庆观",
        "id": "fa3d9750-04e6-4999-8a89-531e9df88417"
    },
    {
        "author": "白玉蟾",
        "paragraphs": [
            "南来一剑住三山，分得平生风月懽。",
            "虽宰旌阳应施药，本求勾漏为脩丹。",
            "蒙庄且慕漆园禄，李老尝为柱下官。",
            "我视荣华真惯见，何如早炼碧琅玕。"
        ],
        "title": "题岳祠",
        "id": "46026cfa-6cba-4025-bba7-26d68e1f9264"
    },
    {
        "author": "白玉蟾",
        "paragraphs": [
            "身落天台古洞天，蒲团未暖又飘然。",
            "如何庵不琼台地，想是吾非桐柏仙。",
            "无复得餐三井水，未曾深结九峯缘。",
            "杖头挑月下山去，空使寒猿啸晓烟。"
        ],
        "title": "桐柏观留别",
        "id": "0cc81a79-5184-4cc6-802c-9ba8b6044fd3"
    },
    {
        "author": "白玉蟾",
        "paragraphs": [
            "山腰石有千年润，海眼泉无一日干。",
            "天下苍生望霖雨，不知龙在此中蟠。"
        ],
        "title": "龙井",
        "id": "5af0e6af-171a-4750-b574-9d04b76c87df"
    },
    {
        "author": "白玉蟾",
        "paragraphs": [
            "仙翁夜来扣林壑，约我明朝过南岳。",
            "石坛对坐话松风，鹤唳一声山月落。"
        ],
        "tags": [
            "衡山"
        ],
        "title": "题桐柏观",
        "id": "003517e2-a59c-4115-8d8c-881e5b7c8ca7"
    },
    {
        "author": "白玉蟾",
        "paragraphs": [
            "有一明珠光烁烁，照破三千大千国。",
            "观音菩萨正定心，释迦如来大圆觉。",
            "或如春色媚山河，或似秋光爽巖壑。",
            "亦名九转大还丹，谓之长生不死药。",
            "步步华严妙宫殿，重重弥勒宝楼阁。",
            "墙壁瓦砾相浑融，水鸟树林共寥廓。",
            "缺唇石女驾土牛，跛脚木人骑纸鹤。",
            "三业三毒云去来，六根六尘月绰约。",
            "所以然者本体空，谁言何似当初莫。",
            "此珠价大实难酬，不许巧锥妄穿凿。",
            "若要秘密大总持，只于寂灭中摸索。",
            "几多衲子听蛰雷，几个道人藏尺蠖。",
            "茫茫尽向珠外求，不知先天那一著。",
            "何须重注脚注脚，也不恶好呵兄弟。",
            "杜宇声随晓雨啼，海棠夜听东风落。"
        ],
        "title": "西林入室歌",
        "id": "928fc975-7b63-46f2-9d6e-d27365ace162"
    },
    {
        "author": "白玉蟾",
        "paragraphs": [
            "攒簇干坤造化来，手抟日月炼成灰。",
            "金公无言姹女死，黄婆不老犹怀胎。",
            "铅炉慢养真金液，土釜先干活水银。",
            "汞心炼神亦龙性，铅身凝气白虎命。",
            "内外浑无一点阴，万象光中玉清镜。"
        ],
        "title": "金丹火候诀",
        "id": "764e749c-ffc4-4a3a-8773-d3a7f6545004"
    },
    {
        "author": "白玉蟾",
        "paragraphs": [
            "离府龙飞，坎宫虎跃。",
            "金木混融，水火击搏。",
            "刑德主宝，浮沉清浊。",
            "一百日胎，二八两药。",
            "白雪虚无，黄芽圆觉。",
            "乌兔夫妻，龟蛇根萼。",
            "朱砂不动，水银无著。",
            "铅鼎纯干，紫霄云约。"
        ],
        "title": "金丹大药诀",
        "id": "4f47562e-3c14-4fa3-92e4-8b5d8d669d8d"
    },
    {
        "author": "白玉蟾",
        "paragraphs": [
            "玉殿朝回夜已深，三千世界静沉沉。",
            "微微花雨粘琪树，浩浩天风动宝林。",
            "烟锁昆仑山上顶，月明娑竭海中心。",
            "步虚声断一回首，十二楼台何处寻。"
        ],
        "title": "步虚",
        "id": "14e99e4a-9409-400f-bb60-b085a3d26fdf"
    },
    {
        "author": "白玉蟾",
        "paragraphs": [
            "庐阜新兰若，龙天古道场。",
            "殿粧金彩焕，佛放白毫光。",
            "竹长真如翠，花开般若香。",
            "禅波风浩浩，慈阴日穰穰。",
            "鼻祖共毫老，中兴乃谷堂。",
            "僧勤今继志，万载一炉香。"
        ],
        "title": "题福海院",
        "id": "e5e2d58a-3142-4bed-8704-66eaec1a35d4"
    },
    {
        "author": "白玉蟾",
        "paragraphs": [
            "洞门深锁绿烟寒，来享浮生半日闲。",
            "城北城南无老树，横吹铁笛过庐山。"
        ],
        "tags": [
            "庐山"
        ],
        "title": "番阳旅寓留题",
        "id": "2ffbb9d8-9181-4e45-b33f-19e69dc9317f"
    },
    {
        "author": "白玉蟾",
        "paragraphs": [
            "城中厌雨过清和，偶出西郊野兴多。",
            "蚕簇趁晴方摘茧，麦场经润欲生蛾。"
        ],
        "title": "初夏",
        "id": "eda9f36c-29b6-4a11-95ad-f94d42f88e02"
    },
    {
        "author": "白玉蟾",
        "paragraphs": [
            "东风吹散梅梢雪，一夜挽回天下春。",
            "从此阳春应有脚，百花富贵草精神。"
        ],
        "title": "立春",
        "id": "8c77fc6e-3251-41d0-a905-764a52f0184a"
    },
    {
        "author": "白玉蟾",
        "paragraphs": [
            "云水一生无别好，琴心三叠有谁知。",
            "今宵松殿相期会，弹到西山月落时。"
        ],
        "title": "琴",
        "id": "eeb64706-a07d-4e7d-8100-cdfb66d65ce4"
    },
    {
        "author": "白玉蟾",
        "paragraphs": [
            "新巢故园两依依，似与春花秋叶期。",
            "雨过池塘得泥迹，日高台榭卷帘迟。",
            "秋千节后初相见，祓禊人归有所思。",
            "双侣多情拟凭仗，小笺封就碧云诗。"
        ],
        "title": "燕",
        "id": "89296669-cecd-4957-b5ad-4057605f312a"
    },
    {
        "author": "白玉蟾",
        "paragraphs": [
            "几是霜翎巢白草，数行云足篆青冥。",
            "方将寄字来苕霅，莫便翻身过洞庭。"
        ],
        "tags": [
            "洞庭湖"
        ],
        "title": "鴈阵",
        "id": "7a5d797c-68e6-46e4-ba92-94a58da5d995"
    },
    {
        "author": "白玉蟾",
        "paragraphs": [
            "洞霄大涤扈神京，玉珮金珰会百灵。",
            "天柱一尖凌碧落，云关九锁叠苍屏。",
            "前峯后峯烟漠漠，东洞西洞风泠泠。",
            "见说坡仙诗墨在，约君同坐翠蛟亭。"
        ],
        "title": "演教堂",
        "id": "268c7ab3-ff37-4aca-b82a-5eda423f94ae"
    },
    {
        "author": "白玉蟾",
        "paragraphs": [
            "帆腹膨脝饱北风，一弹指顷万山空。",
            "天垂九马层云外，人在孤鸿过影中。",
            "夙世曾游银世界，飞精复谒水精宫。",
            "湖神波吏须相识，吾在神霄旧有功。"
        ],
        "tags": [
            "洞庭湖"
        ],
        "title": "洞庭",
        "id": "c26d3115-4d56-4a6c-9e20-9b41bbaac307"
    },
    {
        "author": "白玉蟾",
        "paragraphs": [
            "吾师有道貌，山水个中人。",
            "无著故无累，是清还是真。",
            "烟霞供笑咏，泉石瀹精神。",
            "何日分峯隠，诛茅愿卜邻。"
        ],
        "title": "赠冲虚邹道士",
        "id": "0e6d294e-8376-4ace-be5f-caf5d1c58bb9"
    },
    {
        "author": "白玉蟾",
        "paragraphs": [
            "天上真珠直下垂，更无钩箔惹尘埃。",
            "青鸾白鹤从教入，紫诏黄封不用来。",
            "夜月祇为苏邝照，晚风端与葛黄开。",
            "纵饶展挂长千尺，莫掩罗浮紫翠堆。"
        ],
        "title": "次水帘洞韵",
        "id": "a4f9f72c-a642-459c-ae4d-72be84170f6c"
    },
    {
        "author": "白玉蟾",
        "paragraphs": [
            "飞云顶上阁阑干，夜半南溟出玉盘。",
            "卷起水帘三百尺，松风吹度铁桥寒。"
        ],
        "title": "飞云顶",
        "id": "218bc684-caf3-4d97-ad17-7eb5b2ffb9ad"
    },
    {
        "author": "白玉蟾",
        "paragraphs": [
            "紫霄飞步谒琼楼，回首人间祇一周。",
            "云绕昆仑山上起，月沉娑竭水中浮。",
            "香烟欲断归来早，羽驾相迎未敢留。",
            "尽洗尘缘知熟路，瑶池花木未应秋。"
        ],
        "title": "罗浮歌朝斗回作",
        "id": "95a8aec5-a534-444c-abb1-2cb72aa1ddd5"
    },
    {
        "author": "白玉蟾",
        "paragraphs": [
            "罗浮山中春昼长，风吹兰花满面香。",
            "博山香断一欹枕，飞神直到玉帝旁。",
            "火铃将军同直舍，忽觉羽衣惊羽驾。",
            "三千神女笑回眸，整裾端简龙墀下。",
            "奏言臣昔因饕酒，醉堕红尘如此久。",
            "袖藏一卷玉雷书，进前再拜重稽首。",
            "今朝天开九虎关，乃将见帝玉槃颜。",
            "令臣奏毕速回首，下界一去思帝难。",
            "此时侍仙小黄散，手执金书贴玉版。",
            "精神缥缈素光中，不觉琼文照心眼。",
            "于中最妙何所言，青霞命下龙台昏。",
            "脚拨南辰开地脉，掌翻北斗透天门。",
            "香烟未灭乌云走，风驱火猪逐铁狗。",
            "紫童飞出碧霄中，剑光祇见雷声吼。",
            "梦回无人可与言，一啸天地阴晴分。"
        ],
        "title": "青华吟",
        "id": "60e649f7-c5c1-4446-ba87-ca109cb06b14"
    },
    {
        "author": "白玉蟾",
        "paragraphs": [
            "因访翟仙傍柳隈，不堪风景把人推。",
            "松杉十丈入斤斧，夏屋数间俱劫灰。",
            "道士潜心隠丹灶，儿童劝我举霞杯。",
            "谁知自有长生诀，独步白云归去来。"
        ],
        "title": "桃源祠",
        "id": "953cf2f9-6f3c-4bf6-9123-d60b46f03f0a"
    },
    {
        "author": "白玉蟾",
        "paragraphs": [
            "琅庭珍馆一何清，四壁如银窗更明。",
            "雨余草色欺苔色，风送松声杂涧声。",
            "芍药花开今四月，杜鹃啼恨到三更。",
            "我来暂息白鹤观，忆著故人刘混成。",
            "松殿空遗金凤舞，芝田不见铁牛耕。",
            "云迷古洞虎狼吼，烟锁平林鸟雀惊。",
            "日暮山屏增紫翠，晓来天籁自箫笙。",
            "杖头挑月过山北，要趁如今几日晴。"
        ],
        "title": "白鹤观",
        "id": "e997fafc-7425-4139-93fc-5a9209e57501"
    },
    {
        "author": "白玉蟾",
        "paragraphs": [
            "缘溪深入桃花坞，紫霞隠隠幽禽语。",
            "九层峭壁刬春空，三级鸣泉飞暮雨。",
            "落日衔山红影湿，冷云抱石苍崖古。",
            "激回涧底散冰花，喷上松梢雪飘缕。",
            "点点溅湿嫦娥衣，潭潭下有扶桑府。",
            "朝来似展朝天带，夜半如闻捣药杵。",
            "寒入山骨吼千雷，派出银河轰万鼓。",
            "广寒殿上银蟾飞，水晶宫中玉龙舞。",
            "琼英斧碎非月老，瀑布天成非织女。",
            "初疑鱼鼈谒龙门，复恐星辰会牛渚。",
            "欲寻当下点额蛟，但见天上拖肠鼠。",
            "溶溶浸此一潭霜，滴滴结冻千岁乳。",
            "月照神珠洒翠麟，风吹天粟沾苍虎。",
            "瑶虹界碧翻地轴，铁马盘涡卷天宇。",
            "谷草凝烟色净明，野猿悲露声清苦。",
            "绿苔锁迳阻清游，白鹤凌霄唤冲举。",
            "紫元景曜神府君，仙灵咏其洞天主。",
            "画屏幻出金芙蓉，仙杯琢就石鹦鹉。",
            "当时此地蔡寻真，青鸾一去今何许。",
            "锦阁凭空银海寒，宸书丽天丹凤翥。",
            "竹炉烧起紫旃檀，古琴呜咽鸣中吕。",
            "曲罢萧萧天籁动，长笑一声朝帝所。"
        ],
        "title": "三级泉",
        "id": "368ee4ce-e885-44f3-b851-9eecb9a25823"
    },
    {
        "author": "白玉蟾",
        "paragraphs": [
            "酒恶频频嗅素馨，满天风雨晚凉生。",
            "巖花乱落无一点，谷鸟时闻啼数声。"
        ],
        "title": "山中偶成  其一",
        "id": "8c9d2624-25ea-42ef-9bca-9ab4c89b8fe7"
    },
    {
        "author": "白玉蟾",
        "paragraphs": [
            "长日扃门坐小亭，松阴竹影自清清。",
            "山翁莫问吾名姓，天上星辰地下行。"
        ],
        "title": "山中偶成  其二",
        "id": "e03923fb-b5c3-48e9-9258-6ac798b95d61"
    },
    {
        "author": "白玉蟾",
        "paragraphs": [
            "宋时松竹晋时苔，路转山回洞户开。",
            "流水也知尘世杂，依然流向此山来。"
        ],
        "title": "七女峰",
        "id": "74915466-52e1-425e-ba9a-7e30ef4bd8df"
    },
    {
        "author": "白玉蟾",
        "paragraphs": [
            "樯乌啼罢纸灰飞，神去神来人不知。",
            "惟有金沙堆下水，东西南北任风吹。"
        ],
        "tags": [
            "洞庭湖"
        ],
        "title": "洞庭庙",
        "id": "27ae6653-048d-419c-b388-ea2a7e635c0b"
    },
    {
        "author": "白玉蟾",
        "paragraphs": [
            "一片嵯峨堕碧空，嵚崎历落最玲珑。",
            "从教把翫真堪醉，疑自当年栗里中。"
        ],
        "title": "画石二首  其一",
        "id": "05620bae-379e-48af-bca3-82900404c3ae"
    },
    {
        "author": "白玉蟾",
        "paragraphs": [
            "直作壶中九华看，碧于簪玉小于拳。",
            "好藏莫便令人见，恐有痴情似米颠。"
        ],
        "title": "画石二首  其二",
        "id": "46ebb4b2-ac1b-4c9a-a00e-7b4fd78d511d"
    },
    {
        "author": "白玉蟾",
        "paragraphs": [
            "月冷松寒露满襟，天容绀碧鹤声沉。",
            "夜深独把阑干拍，只有长江识此心。"
        ],
        "tags": [
            "长江"
        ],
        "title": "诗一首",
        "id": "0f64bbb1-52ec-4d47-b3ae-8adf6c806949"
    },
    {
        "author": "白玉蟾",
        "paragraphs": [
            "凤去台空事尚存，晨钟暮鼓换罏薰。",
            "鱼龙吞吐四海水，鸾鹤歌啸三天云。",
            "花觉月寒春又老，沙知潮落夜将分。",
            "紫霞真人去路杳，步虚一声闻不闻。"
        ],
        "title": "凤凰台",
        "id": "1a1d9cfa-e9d1-44b9-a121-10a290b16a00"
    },
    {
        "author": "黄春伯",
        "paragraphs": [
            "无正文。"
        ],
        "title": "旴江舟中联句",
        "id": "147b39e8-cbf6-4c7b-86b8-8235157ce171"
    },
    {
        "author": "黄春伯",
        "paragraphs": [
            "无正文。"
        ],
        "title": "南台舟中联句",
        "id": "5feda1bc-7729-4c45-bf7b-020013fde50a"
    },
    {
        "author": "黄春伯",
        "paragraphs": [
            "无正文。"
        ],
        "title": "疎山舟中联句",
        "id": "560bc12a-a059-40fe-8ff9-a13d1d34ddd7"
    },
    {
        "author": "黄春伯",
        "paragraphs": [
            "无正文。"
        ],
        "title": "泊舟浮石寺前有善士百余辈拜迎因联句于水滨民居之壁",
        "id": "a97e9a27-7c46-4af2-8f66-3ee0a584e610"
    },
    {
        "author": "黄春伯",
        "paragraphs": [
            "无正文。"
        ],
        "title": "戏联食𩻣体取其骨糜肉化之义",
        "id": "9b65ff66-e1dc-434d-a322-fc00eb6f79bc"
    },
    {
        "author": "黄春伯",
        "paragraphs": [
            "无正文。"
        ],
        "title": "戏联仄字体",
        "id": "8393b069-9d33-4fbf-b7da-9dabdcd858c4"
    },
    {
        "author": "黄春伯",
        "paragraphs": [
            "无正文。"
        ],
        "title": "戏联平字体",
        "id": "6d55a08f-8401-4c6f-a15a-bc7a495c09d9"
    },
    {
        "author": "黄春伯",
        "paragraphs": [
            "无正文。"
        ],
        "title": "戏联叠韵体",
        "id": "7cc47c20-74b3-47de-af3e-6c273e1d3ca7"
    },
    {
        "author": "黄春伯",
        "paragraphs": [
            "无正文。"
        ],
        "title": "戏联回文体",
        "id": "9d2ac32e-2433-4e5c-9256-9e76fe0d6f44"
    },
    {
        "author": "黄春伯",
        "paragraphs": [
            "怪访怪，怪不在。",
            "茅君山，来相待。"
        ],
        "title": "访白玉蟾值其出题壁",
        "id": "f2344396-78ed-4d7d-bc48-3eb17c00641e"
    },
    {
        "author": "黄春伯",
        "paragraphs": [
            "半篙春水一蓑烟，抱月怀中枕斗眠。",
            "说与时人休问我，英雄回首即神仙。"
        ],
        "title": "绝句",
        "id": "99867325-e778-4125-90ad-3be61efdc69c"
    },
    {
        "author": "王枞",
        "paragraphs": [
            "无正文。"
        ],
        "title": "冬日同白玉蟾联句",
        "id": "5ad86e8a-8367-4724-ad8c-ab258b2df768"
    },
    {
        "author": "王枞",
        "paragraphs": [
            "无正文。"
        ],
        "title": "灯花联句",
        "id": "c6dcd083-e02c-4029-b047-cff6f11c8e00"
    },
    {
        "author": "王枞",
        "paragraphs": [
            "无正文。"
        ],
        "title": "雪窗联句",
        "id": "42c1d0ce-94ac-4a72-974c-4455e1e405ec"
    },
    {
        "author": "张云友",
        "paragraphs": [
            "无正文。"
        ],
        "title": "灯花联句",
        "id": "f2b41ef3-f7fc-49df-9b3e-34e01d44445d"
    },
    {
        "author": "张云友",
        "paragraphs": [
            "无正文。"
        ],
        "title": "雪窗联句",
        "id": "080bfcf0-bf9d-424e-a50f-8ab975c3aca7"
    },
    {
        "author": "刘希古",
        "paragraphs": [
            "无正文。"
        ],
        "title": "灯花联句",
        "id": "4556f4ba-3806-4f48-ba4d-fb498dff8480"
    },
    {
        "author": "刘希古",
        "paragraphs": [
            "无正文。"
        ],
        "title": "雪窗联句",
        "id": "bcd05382-8d32-43de-9fd2-0dbd65126f21"
    },
    {
        "author": "谢紫壶",
        "paragraphs": [
            "无正文。"
        ],
        "title": "道中与白玉蟾联句",
        "id": "85b4871c-1895-4dd5-9c6f-08a3d66cd0fd"
    },
    {
        "author": "黎盘云",
        "paragraphs": [
            "无正文。"
        ],
        "title": "櫂歌联句",
        "id": "d9e54dc5-e4f3-489e-8cbd-5a70c8f7cd35"
    },
    {
        "author": "黎盘云",
        "paragraphs": [
            "无正文。"
        ],
        "title": "夜船与白玉蟾联句回文",
        "id": "aa65fa25-e0cf-4528-a41e-88da0c32b710"
    },
    {
        "author": "释心月",
        "paragraphs": [
            "寰中天子勑，塞外将军令。",
            "佛祖出头，也须乞命。",
            "今日合作么生，将逐符行。"
        ],
        "title": "偈颂一百五十首  其一",
        "id": "1b86ecfd-d85e-4c3b-aedb-199648f53ce0"
    },
    {
        "author": "释心月",
        "paragraphs": [
            "披牯牛皮，辊瞎馿队。",
            "带水拖泥，东倒西㹠。",
            "黄梅七百无人会。"
        ],
        "title": "偈颂一百五十首  其二",
        "id": "2e83f214-44a3-4924-9a59-e2b34dfc0ef6"
    },
    {
        "author": "释心月",
        "paragraphs": [
            "元正启祚，万物咸新。",
            "山形拄丈子，只么黑鳞皴，时来也解笑翻身。",
            "倒腹倾肠为君说，唱歌须是帝乡人。"
        ],
        "title": "偈颂一百五十首  其三",
        "id": "5bf5097a-05b9-46c5-86ad-49839536b745"
    },
    {
        "author": "释心月",
        "paragraphs": [
            "忌口自然诸病减，多情未免有时劳。",
            "贫居动便成违顺，只得清闲一味高。"
        ],
        "title": "偈颂一百五十首  其四",
        "id": "f5371d9b-10a7-4025-bfc0-eb81b6711125"
    },
    {
        "author": "释心月",
        "paragraphs": [
            "连城之璧本无瑕，何事生来便撒沙。",
            "跛脚阿师知落处，好冤家有恶冤家。"
        ],
        "title": "偈颂一百五十首  其五",
        "id": "f93576bc-ef90-401e-ac87-dbdb73a6e935"
    },
    {
        "author": "释心月",
        "paragraphs": [
            "金乌飞，玉兔走。",
            "目前事，看不透。",
            "十日前，五日后，谁敢咳嗽。"
        ],
        "title": "偈颂一百五十首  其六",
        "id": "7e2e2145-e9fd-4acf-b126-4ed49b65a482"
    },
    {
        "author": "释心月",
        "paragraphs": [
            "无背面，有孔窍，转相亲，转料掉。",
            "凤台平，石城小。",
            "日下孤灯，果然失照。"
        ],
        "title": "偈颂一百五十首  其七",
        "id": "57d89882-f63b-4d7a-a9c3-80f5061c4bcc"
    },
    {
        "author": "释心月",
        "paragraphs": [
            "竺土大僊心，东西密相付。",
            "谨白参玄人，光阴莫虚度。"
        ],
        "title": "偈颂一百五十首  其八",
        "id": "f5ddad47-2683-4e29-9cf9-c2cca7aede69"
    },
    {
        "author": "释心月",
        "paragraphs": [
            "与么则易，不与么则难。",
            "不与么则易，与么则难。",
            "金乌飞上玉栏干，眨上眉毛子细看。"
        ],
        "title": "偈颂一百五十首  其九",
        "id": "d27e2fb6-5117-4a20-8537-f6036ad9736e"
    },
    {
        "author": "释心月",
        "paragraphs": [
            "上刀山，攀剑树。",
            "双暗双明，裂开捻聚。",
            "倒跨杨岐三脚馿，踢断巖头末后句。",
            "谁是其人，目前荐取。"
        ],
        "title": "偈颂一百五十首  其一○",
        "id": "6f2a9b9a-db88-4e5b-8c41-feb7e6853a12"
    },
    {
        "author": "释心月",
        "paragraphs": [
            "一即三，三即一。",
            "剩则不足，少则有余。",
            "相续得去底，道将一句来。",
            "七十三，八十四。"
        ],
        "title": "偈颂一百五十首  其一一",
        "id": "1416fdc8-de13-43fa-bab7-d77c195f3023"
    },
    {
        "author": "释心月",
        "paragraphs": [
            "一叶落，天下秋，布袋今朝又解头。",
            "古路不曾生寸草，慈明何事过汾州。"
        ],
        "title": "偈颂一百五十首  其一二",
        "id": "24eb6241-419e-40b5-800e-5db1aad50371"
    },
    {
        "author": "释心月",
        "paragraphs": [
            "夜寒错认定盘星，金屑霏霏翳眼睛。",
            "教坏平人至今日，惺惺刬地不惺惺。"
        ],
        "title": "偈颂一百五十首  其一三",
        "id": "ea0e94d1-a664-456f-8ab8-e7a3dfd6d53a"
    },
    {
        "author": "释心月",
        "paragraphs": [
            "频频唤汝不归家，贪向门前撮土沙。",
            "每到年年三月里，满城开尽牡丹花。"
        ],
        "title": "偈颂一百五十首  其一四",
        "id": "758aa656-f079-476a-9347-14f0b8fb758f"
    },
    {
        "author": "释心月",
        "paragraphs": [
            "九旬禁足，三月护生。",
            "护生须杀，禁足须行。",
            "云收天迥，雨过山青。",
            "出门句里入门句，鼻直眼横眉亦横。"
        ],
        "title": "偈颂一百五十首  其一五",
        "id": "ee2a6985-2e92-4dd1-8207-eaf9a3b05d11"
    },
    {
        "author": "释心月",
        "paragraphs": [
            "一夏三个月，已过两个月。",
            "子细好生观，只余一个月。",
            "说与林下人，莫空度岁月。"
        ],
        "title": "偈颂一百五十首  其一六",
        "id": "e97a9693-2033-4029-aad3-4c31947c5678"
    },
    {
        "author": "释心月",
        "paragraphs": [
            "一九二九，百拙千丑。",
            "昨日今朝，地迥天寥。",
            "少林门下客，立处雪齐腰，千载令人恨不消。"
        ],
        "title": "偈颂一百五十首  其一七",
        "id": "57c5eb36-4ffa-4869-a358-8449c62f7eed"
    },
    {
        "author": "释心月",
        "paragraphs": [
            "打圆相，女人拜。",
            "老杨岐，偏捏怪，依稀兔子吃牛奶。",
            "今日薰香瀹盏茶，岂是贫人思旧债。"
        ],
        "title": "偈颂一百五十首  其一八",
        "id": "553428a1-5c29-412a-a91f-622b15ab3a5a"
    },
    {
        "author": "释心月",
        "paragraphs": [
            "一夜春风浩浩，拂尽千花百草。",
            "十二危楼一倚栏，珊瑚枝头日杲杲。"
        ],
        "title": "偈颂一百五十首  其一九",
        "id": "c4e3e9c0-08a6-4059-99f8-dbf84a2846a8"
    },
    {
        "author": "释心月",
        "paragraphs": [
            "拄杖子，无规绳，有准则。",
            "长不得，短不得，恰好亦不得。"
        ],
        "title": "偈颂一百五十首  其二○",
        "id": "49be0762-b82a-416c-b4a8-549dc6419deb"
    },
    {
        "author": "释心月",
        "paragraphs": [
            "得也与么，未得也与么。",
            "寒灰烧杀人，冷地不可卧。",
            "丹霞烧木佛，因甚院主眉须堕。"
        ],
        "title": "偈颂一百五十首  其二一",
        "id": "337c2d3e-5058-4673-b0cd-b9108deacae5"
    },
    {
        "author": "释心月",
        "paragraphs": [
            "六阴剥，一阳复。",
            "寒谷交肩，春容可掬。",
            "少室山高难措足，断絃须是鸾胶续。"
        ],
        "title": "偈颂一百五十首  其二二",
        "id": "3d1ddeb6-d061-4eda-a60d-c58de6e9cacd"
    },
    {
        "author": "释心月",
        "paragraphs": [
            "閙中静悄悄，静中閙浩浩。",
            "侧耳听不闻，举步行不到。",
            "没誵讹，勿寻讨。",
            "鸦作鸦鸣，鹊作鹊噪。"
        ],
        "title": "偈颂一百五十首  其二三",
        "id": "369e0a0a-28fc-4e72-847e-6c3e0c386726"
    },
    {
        "author": "释心月",
        "paragraphs": [
            "至人无己，言犹在耳。",
            "万法作本根，天地相终始。",
            "一占帝与九龄梦，三听山呼万岁声。"
        ],
        "title": "偈颂一百五十首  其二四",
        "id": "8a7fa26d-c165-4651-b543-15ce3de602fb"
    },
    {
        "author": "释心月",
        "paragraphs": [
            "九年面壁，有理难伸。",
            "三日耳聋，无辞可措。",
            "堪悲堪笑，自昔自今。",
            "尽道以心传心，一向将错就错。",
            "年代深远，疑案难稽。",
            "既然呷汁罪同，合与一状领过。"
        ],
        "title": "偈颂一百五十首  其二五",
        "id": "0f289d4a-83a0-43df-888d-d4e06317b902"
    },
    {
        "author": "释心月",
        "paragraphs": [
            "月不破五，岁不满百。",
            "窄处放教宽，宽处捻教窄。",
            "如冲天之俊鹞，如当路之白额。",
            "敢有近傍者么，骼。"
        ],
        "title": "偈颂一百五十首  其二六",
        "id": "c765f4c7-16fb-4474-a66d-44b784304f5e"
    },
    {
        "author": "释心月",
        "paragraphs": [
            "九十日安居，二千年圣制。",
            "念念三世十方，步步十方三世。",
            "何如閙市里保寿面目全露，肉案头盘山自心密契。",
            "使府近有指挥，不许攀条援例。"
        ],
        "title": "偈颂一百五十首  其二七",
        "id": "da7a5f4e-9099-4da7-9e1c-bd531d3949d2"
    },
    {
        "author": "释心月",
        "paragraphs": [
            "六月火边坐，有眼无耳朶。",
            "铁蛇钻不入，铁牛冲不破。"
        ],
        "title": "偈颂一百五十首  其二八",
        "id": "be633c58-c06e-4f50-b2aa-ffe28752d70d"
    },
    {
        "author": "释心月",
        "paragraphs": [
            "散夏余五日，那事稳也未。",
            "争似长汀子，低头打觉睡。",
            "不管你金乌东升，玉兔西坠。",
            "生死到来，甚处回避。",
            "低声低声，墙壁有耳。"
        ],
        "title": "偈颂一百五十首  其二九",
        "id": "5e3e26d2-fd97-4e8e-8810-d482c83f6e82"
    },
    {
        "author": "释心月",
        "paragraphs": [
            "古人底，今人底。",
            "道著道不著，一场没巴鼻。",
            "象王回旋，师子游戏，洎合扶不起。"
        ],
        "title": "偈颂一百五十首  其三○",
        "id": "bf0eae02-b4f0-4e3e-969f-ec33534fc6b9"
    },
    {
        "author": "释心月",
        "paragraphs": [
            "去年今年，八月九月。",
            "一树两树，丹桂离披。",
            "三枝四枝，黄花漏泄。",
            "于斯见面不相逢，于斯相逢复相别。",
            "老丰干心未歇，骑个无齿大虫，只管见人饶舌。",
            "阿呵呵，南北东西，一团生铁。"
        ],
        "title": "偈颂一百五十首  其三一",
        "id": "c6be5b1c-38f5-4f4b-9232-46a518e06b4a"
    },
    {
        "author": "释心月",
        "paragraphs": [
            "瓯峰布铁连阵，我曾长袖拂开。",
            "瓯峰掷金刚圈，我曾铁鞭击碎。",
            "没仇仇处起仇仇，无怨对中作怨对。",
            "今日何以报之，报之以此为最。"
        ],
        "title": "偈颂一百五十首  其三二",
        "id": "553c40ef-2e6a-4afc-b723-66626e4d6c03"
    },
    {
        "author": "释心月",
        "paragraphs": [
            "以大圆觉，为我伽蓝。",
            "过去诸佛罪不重科，见在菩萨理无曲断。",
            "未来学人，咄，切忌草里辊。"
        ],
        "title": "偈颂一百五十首  其三三",
        "id": "0c6b2112-5d14-465b-89ac-363e4e39e122"
    },
    {
        "author": "释心月",
        "paragraphs": [
            "去年七月十五，去去留之不住。",
            "今年七月十五，住住推之不去。",
            "去也师子翻身，住也象王回顾。"
        ],
        "title": "偈颂一百五十首  其三四",
        "id": "10604481-e1c9-43ed-bc4f-eaf7a9282a54"
    },
    {
        "author": "释心月",
        "paragraphs": [
            "混不得，类不齐，六爻宛转见重离。",
            "夜深下视千山白，不是其中人不知。"
        ],
        "title": "偈颂一百五十首  其三五",
        "id": "244bb20c-c1c8-4891-a70f-327695e5c6fb"
    },
    {
        "author": "释心月",
        "paragraphs": [
            "我有一言，彻根彻源。",
            "举之不全，听之不圆。",
            "拟问如何，苍天苍天。"
        ],
        "title": "偈颂一百五十首  其三六",
        "id": "5cc7ede4-0acc-419c-a85a-cfb4761adab5"
    },
    {
        "author": "释心月",
        "paragraphs": [
            "我有一语，通今贯古。",
            "全主全宾，全规全矩。",
            "直下承当，未敢相许。"
        ],
        "title": "偈颂一百五十首  其三七",
        "id": "f13580aa-608f-4ecf-a53e-1ddd28d78947"
    },
    {
        "author": "释心月",
        "paragraphs": [
            "我有一机，对面提持。",
            "石火莫及，电光罔追。"
        ],
        "title": "偈颂一百五十首  其三八",
        "id": "f5a7b481-e0b7-4294-9158-6e8885dd0e2c"
    },
    {
        "author": "释心月",
        "paragraphs": [
            "我有一要，千差齐照。",
            "未曾拈花，不劳微笑。",
            "拟问如何，云横海峤。"
        ],
        "title": "偈颂一百五十首  其三九",
        "id": "34821fa4-e99c-4ab8-b75b-9d82e25a3a87"
    },
    {
        "author": "释心月",
        "paragraphs": [
            "我有一句，非默非语。",
            "日用见成，一时分付，依前罔措。"
        ],
        "title": "偈颂一百五十首  其四○",
        "id": "b0e805b2-b6c8-4d39-9536-15d8c7ff1731"
    },
    {
        "author": "释心月",
        "paragraphs": [
            "跛跛挈挈，列列𦩘𦩘。",
            "跛跛挈挈处，匙挑不上。",
            "列列𦩘𦩘时，炎天散雪。",
            "十有二年，来住此地，杨岐家风，未曾漏泄。",
            "今漏泄，秤锤元是一团铁。"
        ],
        "title": "偈颂一百五十首  其四一",
        "id": "65705c8f-a6d2-4d54-ad2b-0dabc5e203e1"
    },
    {
        "author": "释心月",
        "paragraphs": [
            "烹金之炉，铸人之模，浄名一默。",
            "国师三呼，你诸人又向甚么处摸索。"
        ],
        "title": "偈颂一百五十首  其四二",
        "id": "b474b729-0e82-42d8-9e2c-a147327c6b15"
    },
    {
        "author": "释心月",
        "paragraphs": [
            "青山白云，红尘閙市，见成公案，理当即行。",
            "为什么不知有，公验分明。"
        ],
        "title": "偈颂一百五十首  其四三",
        "id": "66196873-f4a5-4fad-9b2e-fe386d4cdb24"
    },
    {
        "author": "释心月",
        "paragraphs": [
            "山遥海阔古兰若，月白风清老比丘。",
            "万象森罗总宾客，相逢莫不小低头。"
        ],
        "title": "偈颂一百五十首  其四四",
        "id": "e8f8239c-9ff3-4fe3-bd92-064e99a20119"
    },
    {
        "author": "释心月",
        "paragraphs": [
            "出得尘来又入尘，休论便重复便轻。",
            "试看门外清溪水，动静由来一样清。"
        ],
        "title": "偈颂一百五十首  其四五",
        "id": "1e428db9-9a2d-460f-895e-90157ea1b3f9"
    },
    {
        "author": "释心月",
        "paragraphs": [
            "一番风雨送寒来，底事开炉炉未开。",
            "寄语参玄诸上士，冷湫湫处且相隈。"
        ],
        "title": "偈颂一百五十首  其四六",
        "id": "a9916c78-df7e-4140-921b-1c00762bc225"
    },
    {
        "author": "释心月",
        "paragraphs": [
            "厨库对僧堂，三门朝佛殿。",
            "南来与北来，一见一切见。"
        ],
        "title": "偈颂一百五十首  其四七",
        "id": "623f73b1-7305-4619-8b56-66e1545d8bbd"
    },
    {
        "author": "释心月",
        "paragraphs": [
            "昼见日，夜见星，妙高山色青又青。",
            "便与么去，不惟打失鼻孔，亦乃失却眼睛。",
            "且过在于何，黄河从源浊。"
        ],
        "title": "偈颂一百五十首  其四八",
        "id": "ad4909b4-7179-4d27-b427-80e43fd71719"
    },
    {
        "author": "释心月",
        "paragraphs": [
            "瓯阜山头，龙蛇阵上，将头不猛，累及三军。",
            "自此江西湖南，便与么去，吴山蜀水，纷纷纭纭。",
            "重城夜月，青山白云，一度思君复恨君。"
        ],
        "tags": [
            "西湖"
        ],
        "title": "偈颂一百五十首  其四九",
        "id": "007471ea-6262-4413-9916-6322467f264d"
    },
    {
        "author": "释心月",
        "paragraphs": [
            "赤心报国丈夫儿，进退存亡己自知。",
            "盖世英雄宁畏死，一时忠勇更无谁。",
            "冶城夜月将军墓，蒋岳春云武帝祠。",
            "从此龙光山下寺，龟哥也著载丰碑。"
        ],
        "title": "偈颂一百五十首  其五○",
        "id": "ee05760f-372e-418e-a23f-58abfa5ba7fb"
    },
    {
        "author": "释心月",
        "paragraphs": [
            "三月二十五，芳春余几许。",
            "一道平常心，颠言及倒语。",
            "谩道举手摘杨花，那知漫空飞柳絮。",
            "趁流光，猛提取。",
            "吃粥了也，洗钵盂去。"
        ],
        "title": "偈颂一百五十首  其五一",
        "id": "9655b228-0afe-45ef-8144-c8c89f3fcca3"
    },
    {
        "author": "释心月",
        "paragraphs": [
            "不见一法在门外，平地无端自活埋。",
            "若是金毛师子子，急须移步入门来。"
        ],
        "title": "偈颂一百五十首  其五二",
        "id": "0e81fdf7-e2e8-4532-bc04-0319937617e1"
    },
    {
        "author": "释心月",
        "paragraphs": [
            "禅禅万万千，眉插鬓，耳垂肩。",
            "千花影里，百草头颠。",
            "或时虚空里钉橛，或时旱地上生莲，引得寒山子笑掀天。",
            "吟得新诗一两联，足成三百篇。"
        ],
        "title": "偈颂一百五十首  其五三",
        "id": "83601c4f-0867-43e0-be59-075d29828d4c"
    },
    {
        "author": "释心月",
        "paragraphs": [
            "青山为家，白云作户。",
            "稳密田园，鸦飞不度。",
            "皷腹台前一转头，不觉四月二十五。"
        ],
        "title": "偈颂一百五十首  其五四",
        "id": "9ca0faf6-fa57-412c-a726-449e144966ff"
    },
    {
        "author": "释心月",
        "paragraphs": [
            "长安甚閙，我国晏然。",
            "古人一期酬对，不妨奇特。",
            "未有出身之路，唤什么作我国。",
            "纵遇锋刀常坦坦，假饶毒药也闲闲。"
        ],
        "title": "偈颂一百五十首  其五五",
        "id": "781a2e4a-06ed-4a53-8b25-507c2e4d1b83"
    },
    {
        "author": "释心月",
        "paragraphs": [
            "一句如铁橛子，少室秤提不起，曹溪摇撼不动。",
            "有伎俩者一任左扶右持，无伎俩者不妨全体受用。",
            "巴蓬集壁，去天一尺。"
        ],
        "title": "偈颂一百五十首  其五六",
        "id": "73ca141e-338e-4161-815b-0881c044a067"
    },
    {
        "author": "释心月",
        "paragraphs": [
            "鳞皴拄杖子，非长亦非短。",
            "东行西行处十分著力，归家稳坐时一味不管。",
            "著力处是我同流，不管时吾之道伴。",
            "且道伴同流是一是二，见成公案。"
        ],
        "title": "偈颂一百五十首  其五七",
        "id": "ed31656c-fa48-462b-981a-ad6ccaa45f37"
    },
    {
        "author": "释心月",
        "paragraphs": [
            "龙蟠虎踞，今古嶷然。",
            "楚水秦淮，滔滔无间。"
        ],
        "title": "偈颂一百五十首  其五八",
        "id": "945b69b6-e892-45ef-a7c1-de4f918a78b6"
    },
    {
        "author": "释心月",
        "paragraphs": [
            "玉转珠回著眼看，有相干处没相干。",
            "只将此个以为主，一剑倚天星斗寒。"
        ],
        "title": "偈颂一百五十首  其五九",
        "id": "b8e94fde-5ea8-4220-98b9-6e8410ce0e92"
    },
    {
        "author": "释心月",
        "paragraphs": [
            "进一步，退一步，镢头镢底无回互。",
            "以一机，夺一机，没便宜处讨便宜。",
            "插锹叉手田中事，是即担泉带月归。"
        ],
        "title": "偈颂一百五十首  其六○",
        "id": "90a6ba48-2b39-474e-b8ec-c6ea9d24cbb6"
    },
    {
        "author": "释心月",
        "paragraphs": [
            "蜀山楚水，江北江南。",
            "步步稳密，念念相谙。",
            "前三三后三三，眨上眉毛早不堪。"
        ],
        "title": "偈颂一百五十首  其六一",
        "id": "50312096-43dd-4f29-a45b-d12efd981fe9"
    },
    {
        "author": "释心月",
        "paragraphs": [
            "凛凛孤风藏不得，倒骑角虎出山来。",
            "大唐国里人无数，糓酒糓糟唤不回。",
            "唤得回，笑容未动，牙爪先开。"
        ],
        "title": "偈颂一百五十首  其六二",
        "id": "941d6697-8791-4505-802a-993d87922d94"
    },
    {
        "author": "释心月",
        "paragraphs": [
            "笑密庵巧，喜松源拙，扫临济喝，折德山棒。",
            "自谓不蹑前脩，又道抛三放两。",
            "自谓无法与人，又道开口不在舌头上。"
        ],
        "title": "偈颂一百五十首  其六三",
        "id": "6b12a23d-65d8-42e6-bd3a-04a2cd6ed076"
    },
    {
        "author": "释心月",
        "paragraphs": [
            "偃蹇苍髯十万本，参差翠玉数千竿。",
            "风敲月户三秋冷，雨打茅堂六月寒。"
        ],
        "title": "偈颂一百五十首  其六四",
        "id": "4a891319-5b8e-499a-852e-6da949287804"
    },
    {
        "author": "释心月",
        "paragraphs": [
            "德山一棒，临济一喝。",
            "家贫难办素，事忙不及草。",
            "三千里外见誵讹，未免虾跳不出斗。"
        ],
        "title": "偈颂一百五十首  其六五",
        "id": "c4f51488-be38-4686-a456-1dcfa4806a7e"
    },
    {
        "author": "释心月",
        "paragraphs": [
            "结夏解夏，灵山旧制。",
            "鹅以瓶拘，鱼以网系。",
            "风雷变化在今时，霄汉振飞何更拟。"
        ],
        "title": "偈颂一百五十首  其六六",
        "id": "25f69fa8-1df0-471c-9887-c3d96094da31"
    },
    {
        "author": "释心月",
        "paragraphs": [
            "罗笼得住，以此却不住。",
            "呼唤不回，以此却又回。",
            "且誵讹在什么处，恼乱春风卒未休。"
        ],
        "title": "偈颂一百五十首  其六七",
        "id": "c4b06ad7-a21b-44b4-b3c7-22af1df0a033"
    },
    {
        "author": "释心月",
        "paragraphs": [
            "晓披北山云，暮宿北山雨。",
            "来为北山人，须辨北山主。"
        ],
        "title": "偈颂一百五十首  其六八",
        "id": "d6c75eeb-c9f4-49ca-b366-865dfeefa9f8"
    },
    {
        "author": "释心月",
        "paragraphs": [
            "是不是，非不非。",
            "交肩过，携手归。",
            "南泉不出方丈，为什么在庄吃油糍。",
            "今兮昔兮同一时，知音知后更谁知。"
        ],
        "title": "偈颂一百五十首  其六九",
        "id": "3e8a8046-0534-40d3-9b6b-a5e2154e6f58"
    },
    {
        "author": "释心月",
        "paragraphs": [
            "簷头滴滴，分明历历。",
            "好片祖师心，无端已狼籍。"
        ],
        "title": "偈颂一百五十首  其七○",
        "id": "852628ae-d8f8-40bf-a300-0d16addbc5cf"
    },
    {
        "author": "释心月",
        "paragraphs": [
            "道远乎哉，触事而真。",
            "圣远乎哉，体之即神。",
            "百丈遭喝，三日耳聋。",
            "水潦被踏，起来大笑。",
            "何似一指头禅，一生受用不尽。"
        ],
        "title": "偈颂一百五十首  其七一",
        "id": "9bf10063-89d9-464a-95d7-706723f773af"
    },
    {
        "author": "释心月",
        "paragraphs": [
            "钟阜龙盘，石城虎踞。",
            "牛首横前，方山傍住。",
            "正传阁上一观，不觉双眉陡聚，秦淮一带西流去。"
        ],
        "title": "偈颂一百五十首  其七二",
        "id": "a888ed26-a51e-4a6b-8c46-7710f5021bf6"
    },
    {
        "author": "释心月",
        "paragraphs": [
            "庐陵米价没高低，直下承当已是迟。",
            "多少牙人并贩子，却来升合较毫厘。"
        ],
        "title": "偈颂一百五十首  其七三",
        "id": "f98b1bf1-d14d-4d73-b589-e7ee59ea0142"
    },
    {
        "author": "释心月",
        "paragraphs": [
            "七佛已前只与么，七佛之后亦复然。",
            "片云生晚谷，孤鹤下辽天。"
        ],
        "title": "偈颂一百五十首  其七四",
        "id": "33e4af59-cc33-4fc5-874f-6e0b1335ea7f"
    },
    {
        "author": "释心月",
        "paragraphs": [
            "没誵讹处最誵讹，美玉无瑕贵切磋。",
            "几度浑仑提不起，鼠肝虫臂总由他。"
        ],
        "title": "偈颂一百五十首  其七五",
        "id": "b38b863e-a2c1-4cf4-b374-0642c4216aa5"
    },
    {
        "author": "释心月",
        "paragraphs": [
            "十一十二，无处回避。",
            "十四十五，充塞寰宇。",
            "者边那边，或去或住。",
            "一箭上红心，黄金如粪土。"
        ],
        "title": "偈颂一百五十首  其七六",
        "id": "7069da16-af74-4ff4-b559-1db7a727cca9"
    },
    {
        "author": "释心月",
        "paragraphs": [
            "风磨湛湛真空体，雨洗如如法界身。",
            "大地山河并万象，今朝与佛共生辰。"
        ],
        "title": "偈颂一百五十首  其七七",
        "id": "f06ca99b-d34e-4def-a45c-a089c686701d"
    },
    {
        "author": "释心月",
        "paragraphs": [
            "说时默，默时说。",
            "处处投机，门门合辙，正是虚空里钉橛。"
        ],
        "title": "偈颂一百五十首  其七八",
        "id": "61ff23f3-2bad-4a89-a9cb-153dd4c38c89"
    },
    {
        "author": "释心月",
        "paragraphs": [
            "大厦非一木可支，巨舟须众手可济。",
            "众手既集亦复同心，南北东西无往不利。"
        ],
        "title": "偈颂一百五十首  其七九",
        "id": "85f7b939-020e-4c22-b84e-16ecf60c3f73"
    },
    {
        "author": "释心月",
        "paragraphs": [
            "久晴不雨则旱，旱固可忧。",
            "久雨不晴则涝，涝亦可忧。",
            "不旱不涝，尤为可忧。",
            "不曾下得春时种，空向田头望有秋。"
        ],
        "title": "偈颂一百五十首  其八○",
        "id": "2fc988a1-784a-433b-a7a6-baba04110c8a"
    },
    {
        "author": "释心月",
        "paragraphs": [
            "犀牛扇子破多时，全暗全明。",
            "问著元来总不知，最为亲切。",
            "无限清风与头角，成群作队。",
            "尽同云雨去难追，鼻绳在我手里。"
        ],
        "title": "偈颂一百五十首  其八一",
        "id": "f4f2af7c-ddac-4f4c-ba17-6340470b95f5"
    },
    {
        "author": "释心月",
        "paragraphs": [
            "四月十五，云龙风虎。",
            "扫荡欃枪，肃清寰宇。",
            "五月十五，松峦竹坞。",
            "明月作龛，白云闭户。",
            "即今六月十五，毒蛇横古路。"
        ],
        "title": "偈颂一百五十首  其八二",
        "id": "70b9f0ec-a5eb-41a3-b45a-3f9e739f9725"
    },
    {
        "author": "释心月",
        "paragraphs": [
            "山前田地谁为主，喜见灵苗战晚风。",
            "将谓年年求岁稔，由来岁岁愿年丰。"
        ],
        "title": "偈颂一百五十首  其八三",
        "id": "01535cf9-ef31-40ac-b3ac-ebada54ce901"
    },
    {
        "author": "释心月",
        "paragraphs": [
            "三种病二种光即不问，且如何是法身。",
            "不识庐山真面目，只缘身在此山中。"
        ],
        "tags": [
            "庐山"
        ],
        "title": "偈颂一百五十首  其八四",
        "id": "837cc813-742f-4151-a070-b17605e6cd17"
    },
    {
        "author": "释心月",
        "paragraphs": [
            "密密绵绵细著工，从来此室不通风。",
            "庭前三尺齐腰雪，身在霭然和气中。"
        ],
        "title": "偈颂一百五十首  其八五",
        "id": "9be0d71d-5312-4e08-9339-c78e65602d90"
    },
    {
        "author": "释心月",
        "paragraphs": [
            "于食等者，于法亦等。",
            "于法等者，于食亦等。",
            "法食双运，平等普熏。"
        ],
        "title": "偈颂一百五十首  其八六",
        "id": "ead32090-a4c0-4da9-a76a-8795cc8cb35a"
    },
    {
        "author": "释心月",
        "paragraphs": [
            "风前敲落珊瑚枝，白玉鞭头直下垂。",
            "要识香林家住处，水晶宫殿草离离。"
        ],
        "title": "偈颂一百五十首  其八七",
        "id": "bab1c648-fb9d-466b-b554-8f06c53eb482"
    },
    {
        "author": "释心月",
        "paragraphs": [
            "我佛入深山，六载冷相守。",
            "中夜一举头，南辰对北斗。",
            "于此眼皮穿，一场成漏逗。",
            "普观大地人，此事皆具有。",
            "至今二千年，公案宛如旧。",
            "不见赵州曾有言，修行变作不唧衔。"
        ],
        "title": "偈颂一百五十首  其八八",
        "id": "1333ee92-5b6a-4fd2-b3ad-6a75b704a1a7"
    },
    {
        "author": "释心月",
        "paragraphs": [
            "直上觑，直下觑。",
            "七佛已前，闲家泼具。",
            "少室铁牛，黄梅石女。"
        ],
        "title": "偈颂一百五十首  其八九",
        "id": "e1734de2-e2e9-4d13-8f0a-2b88212c7230"
    },
    {
        "author": "释心月",
        "paragraphs": [
            "百丈下堂句，云门顾鉴咦。",
            "进前叉手立，端的许谁知。"
        ],
        "title": "偈颂一百五十首  其九○",
        "id": "e12a3d99-b6ce-4b09-999f-38c2d3fd9454"
    },
    {
        "author": "释心月",
        "paragraphs": [
            "法身向上法身边，会得咸通无后先。",
            "一个矬来一个跛，担为一担更无偏。"
        ],
        "title": "偈颂一百五十首  其九一",
        "id": "e3e48264-ea13-4dfa-892b-17bee7e0d9d4"
    },
    {
        "author": "释心月",
        "paragraphs": [
            "平怀常实事同风，正在昏昏梦寐中。",
            "扶起脊梁重猛省，莫教蹉过五更钟。"
        ],
        "title": "偈颂一百五十首  其九二",
        "id": "76e21451-cca2-4322-a7db-0526dcc2db76"
    },
    {
        "author": "释心月",
        "paragraphs": [
            "一句子，有时坐断干坤笼罩今古，有时风高月冷海晏河清，有时变化晦明兴云致雨。",
            "今日总抛向面前，切不得世谛流布。"
        ],
        "title": "偈颂一百五十首  其九三",
        "id": "586457a6-b302-47af-bbca-c6f1b8594aa6"
    },
    {
        "author": "释心月",
        "paragraphs": [
            "凭栏拭目旧山川，叠叠峰峦带晓烟。",
            "不是梦中论梦事，今朝正是普通年。"
        ],
        "title": "偈颂一百五十首  其九四",
        "id": "d3356bc6-c53e-4742-9965-b9943ad7e265"
    },
    {
        "author": "释心月",
        "paragraphs": [
            "白发垂垂一叶身，今年贫似去年贫。",
            "住山不与山为主，水石烟云也笑人。"
        ],
        "title": "偈颂一百五十首  其九五",
        "id": "5cba4160-0463-48c7-8a7e-82f7efe067b7"
    },
    {
        "author": "释心月",
        "paragraphs": [
            "与么也在我，不与么也在我。",
            "明眼汉担拄杖遶天下横行，为什么透这些子不得。"
        ],
        "title": "偈颂一百五十首  其九六",
        "id": "8f9b1ae3-61eb-437e-9fdb-791264991c0e"
    },
    {
        "author": "释心月",
        "paragraphs": [
            "二千年前，灵山付嘱品。",
            "二千年后，吴地流通分。"
        ],
        "title": "偈颂一百五十首  其九七",
        "id": "54de586a-82ce-4434-8035-49ec0ffdf298"
    },
    {
        "author": "释心月",
        "paragraphs": [
            "把手同归者，琅琅笑语新。",
            "移身藏北斗，举步入南辰。",
            "少室残冬雪，武林三月春。",
            "辘轳千万偈，顽石两眉伸。"
        ],
        "title": "偈颂一百五十首  其九八",
        "id": "5d5125e4-c1d7-4d30-90ae-87ac2367f909"
    },
    {
        "author": "释心月",
        "paragraphs": [
            "知之而行，见之而止，对面白云千万里。",
            "言中定旨，语外明宗，一重一重复一重。",
            "斯门寂寂无关锁，清坐不知谁与同。"
        ],
        "title": "偈颂一百五十首  其九九",
        "id": "6f5dc676-6be0-426f-94c2-3772d74b2748"
    },
    {
        "author": "释心月",
        "paragraphs": [
            "未出胞胎事已蹉，出胞胎后转誵讹。",
            "韶阳拄杖头边眼，供佛烧香不在多。"
        ],
        "title": "偈颂一百五十首  其一○○",
        "id": "15b508e0-a395-47b9-b4cb-363ea3ba9106"
    },
    {
        "author": "释心月",
        "paragraphs": [
            "天高地迥，海阔山遥。",
            "秋风袭衣，拄杖𨁝跳。"
        ],
        "title": "偈颂一百五十首  其一○一",
        "id": "104cf85b-8118-4dd3-b334-0c2eb3d9c00e"
    },
    {
        "author": "释心月",
        "paragraphs": [
            "初三十一，上上大吉。",
            "中九下七，有口挂壁。",
            "双林傅大士儒履道冠，蒋山梁宝公剪刀曲尺，笑倒生公台畔石。"
        ],
        "title": "偈颂一百五十首  其一○二",
        "id": "96901d1e-c904-47b6-94a1-f228edc23301"
    },
    {
        "author": "释心月",
        "paragraphs": [
            "有句无句，如藤倚树。",
            "树倒藤枯，毒蛇横路。",
            "咄咄咄，缩头去。"
        ],
        "title": "偈颂一百五十首  其一○三",
        "id": "2ac8ae83-93d4-4752-8301-f95a2b5daf50"
    },
    {
        "author": "释心月",
        "paragraphs": [
            "诸佛机，祖师意。",
            "百草头，双眉底。",
            "不可得而一，不可得而二。",
            "赵州关即且置，云门曲作么生。",
            "一堂风冷淡，千古意分明。"
        ],
        "title": "偈颂一百五十首  其一○四",
        "id": "68088965-36d7-4271-9a43-af663b93c5e9"
    },
    {
        "author": "释心月",
        "paragraphs": [
            "座已升，衣已披，法作么生说。",
            "但得雪消去，自然春到来。"
        ],
        "title": "偈颂一百五十首  其一○五",
        "id": "593a94a0-2f5a-4f73-8343-5cf9be3fa145"
    },
    {
        "author": "释心月",
        "paragraphs": [
            "五九四十五，太阳开门户。",
            "一点微云何处来，散作人间三日雨。",
            "晓来忽推窗，所见非常处。",
            "白玉作楼台，烂银为国土。",
            "盐官王老师，欢喜无著处。",
            "拈起须弥槌，击动虚空皷。",
            "清音闻远近，雅韵贯今古。",
            "法眼和一通，听之犹莽卤。",
            "古人有言兮，千年田，八百主。"
        ],
        "title": "偈颂一百五十首  其一○六",
        "id": "486d055f-230a-411e-b54d-7a608848a7bb"
    },
    {
        "author": "释心月",
        "paragraphs": [
            "最初机，末后句。",
            "有准绳，没规矩。",
            "岂可错承当，岂可错分付。"
        ],
        "title": "偈颂一百五十首  其一○七",
        "id": "ffcf83ce-922b-4f5b-9cd3-c6f53473ac03"
    },
    {
        "author": "释心月",
        "paragraphs": [
            "初五初十，铁蛇钻不入。",
            "有也莫将去，无也莫将来。",
            "南岳自南岳，天台自天台，那更峨嵋对五台。"
        ],
        "tags": [
            "衡山"
        ],
        "title": "偈颂一百五十首  其一○八",
        "id": "6e7316f3-da55-487f-923b-828e2c2940cf"
    },
    {
        "author": "释心月",
        "paragraphs": [
            "药山休去，直得三十二相八十种好，一时现前。",
            "然虽如是，也好与一杓。"
        ],
        "title": "偈颂一百五十首  其一○九",
        "id": "00e0f664-09cc-4330-9160-54f891cc7cf1"
    },
    {
        "author": "释心月",
        "paragraphs": [
            "虎丘家风，内空外空。",
            "十分富贵，十分贫穷。",
            "有时扬声止响，有时诈哑佯聋，犹是平常小脱空。"
        ],
        "title": "偈颂一百五十首  其一一○",
        "id": "eeec87c8-2f05-445d-8833-4875861ce053"
    },
    {
        "author": "释心月",
        "paragraphs": [
            "青山门外白云飞，杨柳溪边引客归。",
            "莫怪坐来频劝酒，自从别后见君稀。"
        ],
        "title": "偈颂一百五十首  其一一一",
        "id": "73f4dd76-aef6-4b16-9127-95ebbdaecbfb"
    },
    {
        "author": "释心月",
        "paragraphs": [
            "敕书来自九重天，宝墨琳琅色尚鲜。",
            "移取巖间枯树子，和根植向鹫峰巅。"
        ],
        "title": "偈颂一百五十首  其一一二",
        "id": "9070dbf9-8fc3-460b-b73d-2307f3cea82b"
    },
    {
        "author": "释心月",
        "paragraphs": [
            "外息诸缘，心行无路。",
            "入得无门之门，犹较昔日三步。",
            "灵踪不在猿啼处。"
        ],
        "title": "偈颂一百五十首  其一一三",
        "id": "375b618d-052a-4854-9d40-9675e0de8205"
    },
    {
        "author": "释心月",
        "paragraphs": [
            "髻中珠，只者是。",
            "如优昙花，时一现尔。",
            "坐断意根，方能侧耳。"
        ],
        "title": "偈颂一百五十首  其一一四",
        "id": "b82231fb-b73d-47b4-9cb1-8f66e9a592aa"
    },
    {
        "author": "释心月",
        "paragraphs": [
            "心同虚空界，示等虚空法。",
            "证得虚空时，无是无非法。"
        ],
        "title": "偈颂一百五十首  其一一五",
        "id": "087f2549-24b7-4e7a-82a2-8199da72e987"
    },
    {
        "author": "释心月",
        "paragraphs": [
            "一人跨三脚馿，一人骑三角虎。",
            "三家村里交肩，万仞崖头移步。"
        ],
        "title": "偈颂一百五十首  其一一六",
        "id": "9e783df1-e389-4032-9ce8-bca47a551363"
    },
    {
        "author": "释心月",
        "paragraphs": [
            "簇簇上来，却之不回。",
            "簇簇下去，留之不住。",
            "于斯立片时，瞬目不扬眉。"
        ],
        "title": "偈颂一百五十首  其一一七",
        "id": "1ad3cbc9-10eb-4cb5-b250-54cbb006b021"
    },
    {
        "author": "释心月",
        "paragraphs": [
            "巴陵三转语，南源女人拜。",
            "人贫智短，马瘦毛长，灵鹫峰头一炷香。"
        ],
        "title": "偈颂一百五十首  其一一八",
        "id": "032fde71-8e26-4731-b7e2-28709ff606d6"
    },
    {
        "author": "释心月",
        "paragraphs": [
            "渠侬家住白云乡，南北东西路渺茫。",
            "几度欲归归未得，忽闻巖桂送幽香。"
        ],
        "title": "偈颂一百五十首  其一一九",
        "id": "ddfabf8d-15db-4c0e-a729-996e5275a52a"
    },
    {
        "author": "释心月",
        "paragraphs": [
            "眼中物，物中眼。",
            "雪峰辊三个毯，睦州担一片板。"
        ],
        "title": "偈颂一百五十首  其一二○",
        "id": "36b53e1a-7002-432b-9ed4-6fa1f46cb9b0"
    },
    {
        "author": "释心月",
        "paragraphs": [
            "未见此老人已前，上是天下是地。",
            "既见此老人之后，山是山水是水。",
            "一别五十年，恩怨通身是。",
            "没量大人，擡脚不起，累了儿兮累了孙，恼乱春风何日已。"
        ],
        "title": "偈颂一百五十首  其一二一",
        "id": "12c06053-4dcf-42bd-a73f-6d7bd69a886e"
    },
    {
        "author": "释心月",
        "paragraphs": [
            "大仙心，休莽卤。",
            "三十三，错分付。",
            "细推穷在何处，只知昨日雨今日晴，而不知今日晴昨日雨。",
            "灵云陌上桃花飞，翻忆玄沙未彻语。"
        ],
        "title": "偈颂一百五十首  其一二二",
        "id": "4f238050-dec8-42e6-92a6-838f957870a2"
    },
    {
        "author": "释心月",
        "paragraphs": [
            "常在途中久不归，可怜庭户草离离。",
            "青山门外忽相见，问著刚然道不知。"
        ],
        "title": "偈颂一百五十首  其一二三",
        "id": "95650cf2-e975-49f4-8e4e-6b0170b61def"
    },
    {
        "author": "释心月",
        "paragraphs": [
            "此君面目甚分明，曲曲斜斜是几茎。",
            "但得一回亲见后，不随风雨听虚声。"
        ],
        "title": "偈颂一百五十首  其一二四",
        "id": "8d7736a0-2246-48dd-b340-e71060be27ce"
    },
    {
        "author": "释心月",
        "paragraphs": [
            "作么生，是什么。",
            "狮子当门，猛虎据坐。",
            "千人万人，一个半个。",
            "石火电光中，掣断黄金锁，拟议依然还蹉过。"
        ],
        "title": "偈颂一百五十首  其一二五",
        "id": "08f7bf72-4c22-4161-abd3-afc0d204792c"
    },
    {
        "author": "释心月",
        "paragraphs": [
            "山苍苍，水茫茫。",
            "直下是，非相当。",
            "整三玄戈甲，淬三要锋铓。",
            "举意非他物，回眸即故乡。",
            "好将马祖旧游地，题作渝州选佛场。"
        ],
        "title": "偈颂一百五十首  其一二六",
        "id": "5402f5f0-eef3-4413-822e-ad5add2bac3a"
    },
    {
        "author": "释心月",
        "paragraphs": [
            "云门一曲，腊月二十五。",
            "惊起陕府铁牛，撞倒石霜角虎。",
            "时节既相当，因缘难莽卤。"
        ],
        "title": "偈颂一百五十首  其一二七",
        "id": "7d54c07e-5217-4e52-be69-b768db1c778d"
    },
    {
        "author": "释心月",
        "paragraphs": [
            "人人有一坐具地，占断犹来自祖翁。",
            "四界打量量不尽，及时耕种待秋风。"
        ],
        "title": "偈颂一百五十首  其一二八",
        "id": "5154ebdc-9e75-4277-be1b-de68bf6036d2"
    },
    {
        "author": "释心月",
        "paragraphs": [
            "峭峻门庭，平白道路。",
            "担板睦州，面壁鲁祖。",
            "不问南来北来，东去西去，须信长年不出户。"
        ],
        "title": "偈颂一百五十首  其一二九",
        "id": "cdfd7208-eb40-4559-8c22-f55380b3b9ee"
    },
    {
        "author": "释心月",
        "paragraphs": [
            "春山青，春水绿，独立危亭看不足。",
            "李花白，桃花红，一色同中又不同。",
            "知音惟有寒山子，拊掌歌笑临春风。"
        ],
        "title": "偈颂一百五十首  其一三○",
        "id": "655004c8-4f1d-496f-ad76-5f75225fa04f"
    },
    {
        "author": "释心月",
        "paragraphs": [
            "闰二月十有五，灵山有语今分付。",
            "心洞十方，通今贯古。",
            "途路未归人，朝朝复暮暮。",
            "不醉桃花村，定入杏花坞。",
            "何如相唤复相呼，飞来峰下吃茶去。"
        ],
        "title": "偈颂一百五十首  其一三一",
        "id": "92a46681-d7d6-472b-8123-88865f25eaf2"
    },
    {
        "author": "释心月",
        "paragraphs": [
            "修行作佛人无数，捏目无非是乱花。",
            "十劫坐来还懡㦬，不图打草要惊蛇。"
        ],
        "title": "偈颂一百五十首  其一三二",
        "id": "f701f051-9d93-4f5b-b6aa-c79e96297c7d"
    },
    {
        "author": "释心月",
        "paragraphs": [
            "一非一，二非二。",
            "仰面不见天，低头不见地。",
            "一即一，二即二。",
            "仰面见青天，低头亦见地。"
        ],
        "title": "偈颂一百五十首  其一三三",
        "id": "923a0720-744e-416a-86d6-c6c6f8e1ee4e"
    },
    {
        "author": "释心月",
        "paragraphs": [
            "与么来者，过者边立。",
            "不与么来者，过者边立。",
            "与么不与么，花须连夜发，莫待晓风吹。"
        ],
        "title": "偈颂一百五十首  其一三四",
        "id": "395064a2-8d54-40c2-a36d-1fa200c9ef5f"
    },
    {
        "author": "释心月",
        "paragraphs": [
            "我有一语，在在处处。",
            "提起分开，放下捏聚。",
            "两手持来，一手分付。",
            "江西曾有言，以此个为主。"
        ],
        "title": "偈颂一百五十首  其一三五",
        "id": "12d0cdf1-1419-4958-a9b5-ba1045856356"
    },
    {
        "author": "释心月",
        "paragraphs": [
            "八月初一，好个消息。",
            "积雨报初晴，新凉生八极。",
            "禾稻满田畴，催人早收拾。",
            "一颗颗，一粒粒。",
            "宜爱惜，莫教遍地成狼籍。",
            "直待去年今年，官租私租，一时还毕。",
            "不妨一饱忘百饥，鼓腹讴歌度残日。"
        ],
        "title": "偈颂一百五十首  其一三六",
        "id": "80042d9e-8979-4328-b072-aeabbc44d0a5"
    },
    {
        "author": "释心月",
        "paragraphs": [
            "一月相抛不出门，几经花县几烟村。",
            "桑麻影里炊香早，松竹阴中笑语温。",
            "幽磬朝离迎白日，疎钟晚泊送黄昏。",
            "卷旗收阵归来也，谁是知恩与报恩。"
        ],
        "title": "偈颂一百五十首  其一三七",
        "id": "31ae42b9-dbaf-4408-9bee-13d1b786f97f"
    },
    {
        "author": "释心月",
        "paragraphs": [
            "十月十有五，败叶堆云，寒风推户。",
            "明窗下，东司头。",
            "东行西行，总是提持处。",
            "参玄人，须记取。",
            "古人有言兮，百岁光阴切莫虚度。"
        ],
        "title": "偈颂一百五十首  其一三八",
        "id": "72106394-2012-4440-99f8-c5f4d7b39e0e"
    },
    {
        "author": "释心月",
        "paragraphs": [
            "空手把锄头，步行骑水牛。",
            "人从桥上过，桥流水不流，动地清风来未休。",
            "咄，下座佛殿，别听因由。"
        ],
        "title": "偈颂一百五十首  其一三九",
        "id": "2f2f0970-be25-43e4-9551-0040372ac3c6"
    },
    {
        "author": "释心月",
        "paragraphs": [
            "月五日亦五，那堪时正午。",
            "采药药最灵，问疾疾即愈。"
        ],
        "title": "偈颂一百五十首  其一四○",
        "id": "edb94c88-60e8-47d6-81f4-f0fd49011032"
    },
    {
        "author": "释心月",
        "paragraphs": [
            "贤明宰辅圣明君，好语山中喜得闻。",
            "愿饮淳风餐至化，五香敬作一炉焚。"
        ],
        "title": "偈颂一百五十首  其一四一",
        "id": "2e4225de-ead5-448d-8864-1f02d21ff05d"
    },
    {
        "author": "释心月",
        "paragraphs": [
            "清浄慈门刹尘数，共生如来一妙相。",
            "以大愿力出世间，示梵王身宣正法。",
            "三十六旬有六日，惟有此日最吉祥。",
            "稽首慇懃一瓣香，万岁千秋为寿考。"
        ],
        "title": "偈颂一百五十首  其一四二",
        "id": "f26e557b-e49e-4b3a-a408-fe1589ac5917"
    },
    {
        "author": "释心月",
        "paragraphs": [
            "宸奎飞下九重天，凤舞鸾翔墨色鲜。",
            "水石山云最佳处，慇懃一炷玉炉烟。"
        ],
        "title": "偈颂一百五十首  其一四三",
        "id": "2fea3ae4-ea6a-44ec-bb77-91cd4c066176"
    },
    {
        "author": "释心月",
        "paragraphs": [
            "尊临四海圣明君，步步毗卢顶上行。",
            "自己法身只者是，巍然千古振佳声。"
        ],
        "title": "偈颂一百五十首  其一四四",
        "id": "1dd62d7f-84dc-48d8-926c-5c38d2208d2c"
    },
    {
        "author": "释心月",
        "paragraphs": [
            "参禅须是铁汉，著手心头便判。",
            "直趣无上菩提，一切是非莫管。"
        ],
        "title": "偈颂一百五十首  其一四五",
        "id": "67064f88-74bb-4699-a3cc-c6c7fe467925"
    },
    {
        "author": "释心月",
        "paragraphs": [
            "涅槃心，差别智。",
            "一非一，二非二。",
            "自古诸上贤，曾未达斯理。",
            "直饶恁么会得，也是乌龟行陆地。"
        ],
        "title": "偈颂一百五十首  其一四六",
        "id": "88fe34e9-8bf7-4403-8f6d-c780f6d4046f"
    },
    {
        "author": "释心月",
        "paragraphs": [
            "然灯之前，六六三十六。",
            "然灯之后，九九八十一。",
            "数目甚分明，因甚数不出。",
            "数得出，弄到弥勒下生，依旧杳无消息。"
        ],
        "title": "偈颂一百五十首  其一四七",
        "id": "f65a8a6a-6f22-49ae-9e13-d5532c9ab020"
    },
    {
        "author": "释心月",
        "paragraphs": [
            "溪山送别出门日，云水相迎得路时。",
            "七佛轨仪持钵去，满船载得月明归。"
        ],
        "title": "偈颂一百五十首  其一四八",
        "id": "d5049236-084a-4677-9462-5883f90e4e96"
    },
    {
        "author": "释心月",
        "paragraphs": [
            "五髻峰头望海东，烟重重又水重重。",
            "同人相见论心事，又得西来一信通。"
        ],
        "title": "偈颂一百五十首  其一四九",
        "id": "a6d02ce4-7154-469a-b667-f57e4be889ab"
    },
    {
        "author": "释心月",
        "paragraphs": [
            "灵山一别二千年，圣世重逢岂偶然。",
            "细掬清泉揩老眼，豁开云雾见青天。"
        ],
        "title": "偈颂一百五十首  其一五○",
        "id": "5307f6c1-f209-402e-951f-5de0599c725f"
    },
    {
        "author": "释心月",
        "paragraphs": [
            "云漫漫，水漫漫。",
            "往来一致，高下同观。",
            "炊无米饭，饱不来入甚易。",
            "吃粥了也，洗钵盂去还难。",
            "难难，冬不寒，腊后看。"
        ],
        "title": "偈颂一百五十首  其一五一",
        "id": "ed7709ee-4e13-4c2f-a7f9-a580e3c52311"
    },
    {
        "author": "释心月",
        "paragraphs": [
            "室内孤灯只自知，入流须辨截流机。",
            "辽天一镞三关外，玉兔金乌不敢飞。"
        ],
        "title": "颂古十六首  其一",
        "id": "5e4316f2-357d-4ddd-9fe3-f7b99a7165e8"
    },
    {
        "author": "释心月",
        "paragraphs": [
            "一竿丝线两金鱼，不犯清波意自殊。",
            "斜拽蓑衣遮盖后，空余明月满江湖。"
        ],
        "title": "颂古十六首  其二",
        "id": "50c33935-0040-4c46-a200-aa648d22121d"
    },
    {
        "author": "释心月",
        "paragraphs": [
            "恁么说话，大似肥处添，瘦处减。",
            "殊不知东山老人，惯得其便。"
        ],
        "title": "颂古十六首  其三",
        "id": "fe61e21c-2f17-4c22-b518-c9dd5063109b"
    },
    {
        "author": "释心月",
        "paragraphs": [
            "昭昭心目色尘里，晃晃色尘心目间。",
            "直下裂开犹是钝，那堪随步万重山。"
        ],
        "title": "颂古十六首  其四",
        "id": "32b96020-dff0-4cce-a16d-e14bb246a760"
    },
    {
        "author": "释心月",
        "paragraphs": [
            "善法堂前探浅深，寒涛平地涌千寻。",
            "探竿靠壁出门去，也是贫儿拾得金。"
        ],
        "title": "颂古十六首  其五",
        "id": "79d7af90-48a7-4c1f-9d31-75b76928fe1d"
    },
    {
        "author": "释心月",
        "paragraphs": [
            "不是风兮不是幡，堂堂摆手出重关。",
            "可怜守待鸡鸣者，犹在昏昏醉梦间。"
        ],
        "title": "颂古十六首  其六",
        "id": "47d870d2-bb7a-4781-ae8f-5ad829d27432"
    },
    {
        "author": "释心月",
        "paragraphs": [
            "宾中主，主中宾。",
            "在窟狮子，互换嚬呻，相识如今能几人。"
        ],
        "title": "颂古十六首  其七",
        "id": "472deedd-3b7b-4eb2-a9d2-ec948524edfc"
    },
    {
        "author": "释心月",
        "paragraphs": [
            "头上漫漫，脚下漫漫。",
            "拄定即易，瞥转还难。",
            "金刚宝剑逼人寒，不堕机锋句外看。"
        ],
        "title": "颂古十六首  其八",
        "id": "0d401c47-4723-40eb-a91e-9450e6d89b1d"
    },
    {
        "author": "释心月",
        "paragraphs": [
            "嗟叹声中偃仰时，三千世界草离离。",
            "若教老汉明斯旨，鼻孔从来向下垂。"
        ],
        "title": "颂古十六首  其九",
        "id": "166d63b9-22d8-49b3-90c4-c37969850d77"
    },
    {
        "author": "释心月",
        "paragraphs": [
            "朝西天，暮东土。",
            "翫水游山，徐行款步。",
            "是则不动道场，不是亦在里许。",
            "谁为证明，石霜角虎。"
        ],
        "title": "颂古十六首  其一○",
        "id": "1dca71be-613b-4422-bb7b-efa348d5fa96"
    },
    {
        "author": "释心月",
        "paragraphs": [
            "天寒人寒，影草探竿。",
            "总在里许，振鬣摆尾，水面依然平似砥。"
        ],
        "title": "颂古十六首  其一一",
        "id": "0b4fc97c-3182-46c2-b6bd-87c996d86147"
    },
    {
        "author": "释心月",
        "paragraphs": [
            "杨岐谈笑之中，换了白云心肝五脏。",
            "而白云愤闷之际，抉了杨岐鼻孔眼睛。",
            "若在今时亦未可，祸不入谨家之门。"
        ],
        "title": "颂古十六首  其一二",
        "id": "20bdda96-40f6-4ab4-8d2c-319a87b4bf40"
    },
    {
        "author": "释心月",
        "paragraphs": [
            "问处赤心片片，答处不负来机。",
            "今有问灵隠，如何是实际理地。",
            "天长地久，海晏河清，恁么则事同一家。",
            "自天祐之，吉无不利。"
        ],
        "title": "颂古十六首  其一三",
        "id": "c0362df1-6adf-4cec-aed8-e01e7f3e2ac9"
    },
    {
        "author": "释心月",
        "paragraphs": [
            "京师出大黄，浑仑不覆藏。",
            "朝生金凤子，平地快翺翔。"
        ],
        "title": "颂古十六首  其一四",
        "id": "ddfc1de4-801d-4fd0-88fd-d2066ef86a19"
    },
    {
        "author": "释心月",
        "paragraphs": [
            "北山高处望乡关，一度登临一解颜。",
            "目力穷边无限意，应难写向画图间。"
        ],
        "title": "颂古十六首  其一五",
        "id": "a5b3ac0b-f1c8-4c16-ac1c-62ff9028852e"
    },
    {
        "author": "释心月",
        "paragraphs": [
            "父母非亲亲是谁，双眸烱烱带双眉。",
            "含元殿上不相识，正是岷峨相见时。"
        ],
        "title": "颂古十六首  其一六",
        "id": "f955066b-4f2e-47c0-a74a-06be197fd2e2"
    },
    {
        "author": "释心月",
        "paragraphs": [
            "我有明珠一颗，久被尘劳关锁。",
            "而今尘尽光生，照破青山万朶。"
        ],
        "title": "示圆阇梨偈",
        "id": "bcd073b3-670e-4832-b900-cc21d86bdf3b"
    },
    {
        "author": "释心月",
        "paragraphs": [
            "佛法徧在一切处，一切处求不可求。",
            "皷腹台前成现句，牧童也解倒骑牛。"
        ],
        "title": "饯泉都庄偈",
        "id": "6a26629c-5669-42f4-954f-d8fca2288a98"
    },
    {
        "author": "释心月",
        "paragraphs": [
            "北磵磵边才缓步，石溪溪畔又移身。",
            "俊哉龙凤亲生子，何必南阳令斩新。"
        ],
        "title": "示慧日侍者德禅人偈",
        "id": "94d791da-828e-4a92-99e3-0848aa5c319b"
    },
    {
        "author": "释心月",
        "paragraphs": [
            "急水上旗翻五色，飞流中毬辊百花。",
            "相逢相笑勿相笑，人途在中未到家。"
        ],
        "title": "寄蒋山痴绝和尚  其一",
        "id": "a20d9324-b92e-4820-b00a-204448051b15"
    },
    {
        "author": "释心月",
        "paragraphs": [
            "没絃琴三弄五弄，无孔笛一声两声。",
            "明月浮空天似水，长安归梦恰三更。"
        ],
        "title": "寄蒋山痴绝和尚  其二",
        "id": "42931612-81ea-4d7b-97ff-86d5d446e0ec"
    },
    {
        "author": "释心月",
        "paragraphs": [
            "白{亻么刀}丛中第一尊，硬将明越作台温。",
            "将头撞破虚空后，又把金针锁细痕。"
        ],
        "title": "和扫破庵塔  其一",
        "id": "2504fc61-29ed-4cd4-89c0-9c4821107bcd"
    },
    {
        "author": "释心月",
        "paragraphs": [
            "平林风静坞云轻，一掬寒泉荐客情。",
            "会与此山重有约，何妨一日一经行。"
        ],
        "title": "和扫破庵塔  其二",
        "id": "b0619a7c-5dc2-4a19-9961-65a1dfd51216"
    },
    {
        "author": "释心月",
        "paragraphs": [
            "万里江山图画开，锦帆归去记重来。",
            "好于彷彿烟云里，添个翩翩驲使催。"
        ],
        "title": "送杨尚书",
        "id": "00a4b591-086d-43c1-8b99-c6768cafac30"
    },
    {
        "author": "释心月",
        "paragraphs": [
            "父翁伯季忠清节，凛凛同班立圣朝。",
            "次第到孙孙又子，老僧屈指日非遥。"
        ],
        "title": "送李国史",
        "id": "b3e8c4c5-0815-4390-8806-d880ac4ee03e"
    },
    {
        "author": "释心月",
        "paragraphs": [
            "单提一字赵州无，三尺吹毛也不如。",
            "万别千差齐斩断，白云不敢犯清虚。"
        ],
        "title": "示上元主簿",
        "id": "eca195f1-a0b0-4ee0-bd02-b69f3cb5b8db"
    },
    {
        "author": "释心月",
        "paragraphs": [
            "五月寒云湿不飞，临辞无语思依依。",
            "此心不许江山隔，时听除音来竹扉。"
        ],
        "title": "送赵凤台知府",
        "id": "0dd91827-0d42-46eb-94ae-263328b2e458"
    },
    {
        "author": "释心月",
        "paragraphs": [
            "明知为学日有益，不知为道又如何。",
            "但觉家贫身渐老，聪明不及旧时多。"
        ],
        "title": "损翁",
        "id": "d0670e01-9eaa-4629-a544-733e8c34fcfd"
    },
    {
        "author": "释心月",
        "paragraphs": [
            "有佛处不得住，铁鞭击碎珊瑚树。",
            "无佛处急走过，澄潭不许苍龙卧。",
            "三千里外莫错举，剔起眉毛眼卓坚。",
            "与么则不去也，百城烟水难图画。",
            "摘杨花，摘杨花，未容眨眼早忘家。",
            "赵州舌本悬千日，石火电光追莫及。",
            "纸灯吹灭便知归，落在吾家第二机。",
            "翻身倒握乌藤去，千圣罗笼不肯住。",
            "何时砥柱障颓波，大扇真风满寰宇。"
        ],
        "title": "送一默翁入浙",
        "id": "5d265440-bc46-4f1a-a54c-5f1dc3b7db19"
    },
    {
        "author": "释心月",
        "paragraphs": [
            "错向南来犹自可，归乡一错更难追。",
            "果然到底错将去，三十六江流向西。"
        ],
        "title": "送寂照庵归蜀",
        "id": "b88750c7-6a84-46a5-8e58-4a4dade63072"
    },
    {
        "author": "释心月",
        "paragraphs": [
            "水落曾知杓柄长，家风从此转凄凉。",
            "有时浪起无风处，冷看截流人自忙。"
        ],
        "title": "溪翁",
        "id": "fd0ffae3-980b-4272-8bc4-8b9d67b130b4"
    },
    {
        "author": "释心月",
        "paragraphs": [
            "衲僧命脉顶门眼，点著无端头角生。",
            "犹幸家园田地稳，得深耕处且深耕。"
        ],
        "title": "𠁼牛",
        "id": "27d8ae48-a28e-4559-b109-03432aaf0cb4"
    },
    {
        "author": "释心月",
        "paragraphs": [
            "谢郎无月夜撑船，不觉平沈偃水边。",
            "随手一篙盘得转，浑家洗脚上床眠。"
        ],
        "title": "和偃溪",
        "id": "6ec4e251-b6b2-4685-ad5c-d21c5a60f180"
    },
    {
        "author": "释心月",
        "paragraphs": [
            "磨砖大士眼觑瞇，归去高声唤醒伊。",
            "好个打车消息子，无端错付马驹儿。"
        ],
        "title": "送金州禅人",
        "id": "9a2c5305-9053-44e4-b120-9400c2350262"
    },
    {
        "author": "释心月",
        "paragraphs": [
            "面门角眼倒生筋，今佛谁为第一身。",
            "此去炷香三拜起，防他左语子扇人。"
        ],
        "title": "送达州惠禅人见径山无准",
        "id": "b79df107-45d3-46f6-ab40-c6fc174a77aa"
    },
    {
        "author": "释心月",
        "paragraphs": [
            "平常不露锋铓句，凛凛风霜威自全。",
            "脚未跨门先照顾，那知已丧髑髅前。"
        ],
        "title": "剑堂",
        "id": "8317cc43-2020-4957-808c-9439d2f84d84"
    },
    {
        "author": "释心月",
        "paragraphs": [
            "望州乌石未相见，南岳天台几对谈。",
            "引得庐山曾失笑，至今满面是羞惭。"
        ],
        "tags": [
            "庐山",
            "衡山"
        ],
        "title": "无隠",
        "id": "e8e1a8ee-a8fd-48f3-a5d8-16f5c0e32ec8"
    },
    {
        "author": "释心月",
        "paragraphs": [
            "不见德云闲古锥，淡烟寒日水涟漪。",
            "风行雷动他山上，也好低头问讯伊。"
        ],
        "title": "送僧过金山",
        "id": "c69b3994-a0eb-484d-b377-0512866b5f59"
    },
    {
        "author": "释心月",
        "paragraphs": [
            "自怜一点不揩磨，开眼还同合眼过。",
            "莫道浑家全淈𣸩，瞒他些子看如何。"
        ],
        "title": "无照",
        "id": "eaac29cd-3e89-44a7-92a9-966826459c45"
    },
    {
        "author": "释心月",
        "paragraphs": [
            "咫尺曹源有路通，游鱼何事自迷踪。",
            "有声为到不平处，一点尘泥断不容。"
        ],
        "title": "清溪",
        "id": "996c1690-0f96-46ba-b32e-d4275706ee84"
    },
    {
        "author": "释心月",
        "paragraphs": [
            "是是金鳞犹滞水，非非狮子又翻身。",
            "蜀山佳处是非外，佛法凭谁作主人。"
        ],
        "title": "送心非庵",
        "id": "885682ee-84da-441b-96e8-977c1531b478"
    },
    {
        "author": "释心月",
        "paragraphs": [
            "皎洁清光艳艳寒，几回捞摝犯波澜。",
            "凭谁说与寒山子，莫把吾心一样看。"
        ],
        "title": "月潭",
        "id": "5ff5497d-f28b-48ba-8cc7-f949d89c796b"
    },
    {
        "author": "释心月",
        "paragraphs": [
            "澹泊虚闲未动爻，有何单拆与重交。",
            "太平时代合如是，卦子逢人莫乱抛。"
        ],
        "title": "无象",
        "id": "d1ecceff-cab5-41b4-a32d-11f753880762"
    },
    {
        "author": "释心月",
        "paragraphs": [
            "踏不著处一搭子，烂如生铁硬如泥。",
            "金陵寻徧无寻处，定在鄮峰东岭西。"
        ],
        "title": "送僧之浙东",
        "id": "d59629b5-c1b6-4bdc-b388-29f59a70742f"
    },
    {
        "author": "释心月",
        "paragraphs": [
            "老倒杨岐没脑门，行藏驵侩许谁论。",
            "碧云深处问端的，他是他家九世孙。"
        ],
        "title": "送僧过碧云见北磵",
        "id": "86d56bc6-17be-4a21-bec5-4954786e74ad"
    },
    {
        "author": "释心月",
        "paragraphs": [
            "露迥迥地趁不去，时复深村荒草行。",
            "一色皮毛都换了，荷担须是者众生。"
        ],
        "title": "雪牛",
        "id": "723df575-0f8a-45c0-bfb9-40e6d39dd2ee"
    },
    {
        "author": "释心月",
        "paragraphs": [
            "天地为炉烹不破，不通风处却通风。",
            "自从透得归来后，方见一重还一重。"
        ],
        "title": "铁壁",
        "id": "ebaf9844-a558-4a47-8890-d5c177596bd6"
    },
    {
        "author": "释心月",
        "paragraphs": [
            "南方展转扣西来，口欲谈而擘不开。",
            "乙马三寅领将去，溪边婆子笑咍咍。"
        ],
        "title": "送寅乙上人归蜀",
        "id": "d6edc087-8a1d-4791-aa5b-3f2b30f326ab"
    },
    {
        "author": "释心月",
        "paragraphs": [
            "云锁苔封势崄巇，也曾敲击费轮槌。",
            "只缘入作不得处，忘却心行路绝时。"
        ],
        "title": "石门",
        "id": "a3edbe4e-9df3-4f24-b251-8b524287e24d"
    },
    {
        "author": "释心月",
        "paragraphs": [
            "百城烟水夜光寒，巾子峰头曾细观。",
            "转得身来天已晓，目前赢得黑漫漫。"
        ],
        "title": "送知无见",
        "id": "ffb71e92-3ed5-4028-ac9b-5303df6263c9"
    },
    {
        "author": "释心月",
        "paragraphs": [
            "虎锡高腾上虎巖，虎巖老虎气耽耽。",
            "袖藏济北爷儿手，不捋其须心不甘。"
        ],
        "title": "送祥上人之道场",
        "id": "b41d99af-dcaf-48fb-81b9-d1bfc40b11e7"
    },
    {
        "author": "释心月",
        "paragraphs": [
            "隠密全真处，浑仑未剖时。",
            "从来只与么，不用讨瑕疵。"
        ],
        "title": "璞翁",
        "id": "caf0d005-a9d2-449a-b0f3-07751f22c957"
    },
    {
        "author": "释心月",
        "paragraphs": [
            "大地犹如一粒粟，而今此语付何人。",
            "时时撮向掌中看，吴蜀江山一样新。"
        ],
        "title": "送悟上人入广兼简涂提刑",
        "id": "69a302b6-d9be-4b53-9d2e-abb2bbbe0df1"
    },
    {
        "author": "释心月",
        "paragraphs": [
            "昼漫漫地夜漫漫，高下峰峦总一般。",
            "身在洞然明白里，勿于明白里头看。"
        ],
        "title": "雪山",
        "id": "7197d957-8c0a-44a7-b2fd-9bb0c26ff28b"
    },
    {
        "author": "释心月",
        "paragraphs": [
            "者汉本来无面目，几年向外空驰逐。",
            "蓦然忆著便归来，六六依前三十六。"
        ],
        "title": "彭检法号仍旧",
        "id": "cceaf8e0-224c-4232-b505-dd805f0efe37"
    },
    {
        "author": "释心月",
        "paragraphs": [
            "行海无风戒月孤，新开鹿苑旧规模。",
            "一千七百传灯上，样子分明见也无。"
        ],
        "title": "玉侍者出世鹿苑",
        "id": "2eff4086-0a93-4df2-ae69-6e30768e2592"
    },
    {
        "author": "释心月",
        "paragraphs": [
            "坚顽岂是铸成底，雨洗风磨只自如。",
            "勿谓全然不照烛，山精破胆已无余。"
        ],
        "title": "石镜",
        "id": "ad925376-2814-42dd-b5a5-d310d209a9fd"
    },
    {
        "author": "释心月",
        "paragraphs": [
            "寒涕垂颐懒不收，肯将佛法挂心头。",
            "针筒线袋也拈却，古毳从教烂坏休。"
        ],
        "title": "慵衲",
        "id": "a04f26c5-6ba7-4798-85d7-aeca4917cf8a"
    },
    {
        "author": "释心月",
        "paragraphs": [
            "八十四人善知识，亮公把手不同归。",
            "知君家住西江上，休听滩声说是非。"
        ],
        "title": "送觉上人归隆兴",
        "id": "55eeed85-41d4-443d-b13b-e6749624f472"
    },
    {
        "author": "释心月",
        "paragraphs": [
            "住在何方号阿谁，默然不答笑熙怡。",
            "知君不是北来者，下载清风合自知。"
        ],
        "title": "南叟",
        "id": "63dba237-b707-47c4-a790-a5f988b861f0"
    },
    {
        "author": "释心月",
        "paragraphs": [
            "三年共住不相识，眉目横分鼻脩直。",
            "狭路逢渠何所之，欲上凌霄峰顶立。",
            "凌霄一峰插天高，余峰起伏皆儿曹。",
            "我曾眺目察秋毫，三千刹海空劳劳。",
            "峰顶老人八十二，湛湛双眸映秋水。",
            "戏笑怒骂謦欬声，总是吾家第一义。",
            "老人问汝来何从，进前叉手宜当胸。",
            "更看武步生清风，何愁老人无笑容。"
        ],
        "title": "善禅人登径山侍痴绝",
        "id": "b5dd7b1e-28ef-4f90-8af0-0222f44d4aa9"
    },
    {
        "author": "释心月",
        "paragraphs": [
            "拈花微笑争端起，面壁安心閙铺开。",
            "数到老卢明上座，使人心识一时灰。"
        ],
        "title": "无诤",
        "id": "75954337-d754-4c6c-adef-2a2f2c8817eb"
    },
    {
        "author": "释心月",
        "paragraphs": [
            "夜来归梦遶乡关，沧海何曾碍往还。",
            "有问大唐天子国，为言覩史在人间。"
        ],
        "title": "送日本合上人",
        "id": "4e5af04a-a8b0-4cab-ad36-385e754c14ab"
    },
    {
        "author": "释心月",
        "paragraphs": [
            "甜似黄连微带澁，苦如甘草略含辛。",
            "一回点过一回别，只恐难瞒无舌人。"
        ],
        "title": "镇汤头",
        "id": "8f3e924a-bb0d-4dc1-9bcc-809fc2c2fc22"
    },
    {
        "author": "释心月",
        "paragraphs": [
            "乌云屯了白云屯，云歛棱层四面分。",
            "平实崄巇都坐断，且无花雨落纷纷。"
        ],
        "title": "方巖",
        "id": "23d8b44e-ebda-440f-ab43-09656d83fd3f"
    },
    {
        "author": "释心月",
        "paragraphs": [
            "去到双林见旧游，眉弯新月眼横秋。",
            "寒暄未举宜先问，因甚桥流水不流。"
        ],
        "title": "送僧之双林",
        "id": "cbcf569a-4226-4594-8384-925aec12976b"
    },
    {
        "author": "释心月",
        "paragraphs": [
            "本体温如又莹如，拟心雕琢费工夫。",
            "自家宝藏只这是，切莫揩磨染污渠。"
        ],
        "title": "无瑕",
        "id": "70c2d47a-5d15-41e0-a34a-32e064df9826"
    },
    {
        "author": "释心月",
        "paragraphs": [
            "海南一片旧田园，松竹迎风幸可怜。",
            "拂拭藤枝倚床畔，隄防人问祖师禅。"
        ],
        "title": "送镇知客",
        "id": "cdf66151-3c37-4c3c-a879-88f56157198f"
    },
    {
        "author": "释心月",
        "paragraphs": [
            "径山收得江西信，藏在山中五百年。",
            "转送相模贤太守，不烦点破任天然。"
        ],
        "title": "寄日本国相模平将军",
        "id": "ccaef15d-d4e1-4250-a597-797f23df1d44"
    },
    {
        "author": "释心月",
        "paragraphs": [
            "霞服云冠游上苑，芒鞋竹杖过幽扉。",
            "故山青草累累冢，羞见先生化鹤归。"
        ],
        "title": "送丁高士",
        "id": "9277dfba-edf1-4a91-8cdb-b37e00c74b60"
    },
    {
        "author": "释心月",
        "paragraphs": [
            "矮窗岑寂中，一字一点血。",
            "血尽笔秃时，止止不须说。"
        ],
        "title": "刺血写法华",
        "id": "d5587f37-925a-4d68-9375-5224f2b9a47a"
    },
    {
        "author": "释心月",
        "paragraphs": [
            "收拾残花贴故枝，游蜂舞蝶谩纷飞。",
            "莫教嗅著无香处，懡㦬还从旧路归。"
        ],
        "title": "开诸方语",
        "id": "10a59c83-90d8-4359-aeed-6782ed928e66"
    },
    {
        "author": "释心月",
        "paragraphs": [
            "顶门些子娘生发，刬了还生卒未休。",
            "斜把金刀勾得著，一毫头是一毫头。"
        ],
        "title": "浄发",
        "id": "d1e07c1f-4dec-49d0-a2d8-5c26f5319362"
    },
    {
        "author": "释心月",
        "paragraphs": [
            "吾宗一德山，天下同仰企。",
            "寥寥数百年，清风来未已。",
            "汝名今与同，初非犯其讳。",
            "人前一呼唤，不觉耸众耳。",
            "易以艮为山，辞以艮为止。",
            "宜将止易山，只移一画子。",
            "吾当尊前贤，不得不如此。"
        ],
        "title": "行者德山改名德止",
        "id": "8d3a49ec-c858-46ee-8d8f-00e841cde410"
    },
    {
        "author": "释心月",
        "paragraphs": [
            "家有良医病转多，无栖泊处最誵讹。",
            "水如蓝也花如锦，依旧簷声滴旧窠。"
        ],
        "title": "示天童干延寿化士",
        "id": "6d803dab-4b14-471d-b072-294559156c80"
    },
    {
        "author": "释心月",
        "paragraphs": [
            "妙喜胸中流出底，重华天子手亲书。",
            "大千俱坏此不坏，别板刊行亦听渠。"
        ],
        "title": "再刊大慧语",
        "id": "6cb18b33-eb53-4230-8545-5aca8c95df59"
    },
    {
        "author": "释心月",
        "paragraphs": [
            "支干念二金钉子，变态无穷无尽时。",
            "尽大地人都钉定，先生知后更谁知。"
        ],
        "title": "明鉴先生",
        "id": "e2c13558-23f2-4203-a495-7ff4a8817e4a"
    },
    {
        "author": "释心月",
        "paragraphs": [
            "机轮瞥转已多时，苦澁分明只自知。",
            "辘辘放身随浪辊，傍观赢得眼如眉。"
        ],
        "title": "水茶磨",
        "id": "aea32243-88b3-49ba-93b3-bea0dab80b09"
    },
    {
        "author": "释心月",
        "paragraphs": [
            "不惜浑仑次第佥，把将来语太无厌。",
            "而今一片落谁手，管取甜时彻蒂甜。"
        ],
        "title": "甜瓜",
        "id": "7bae68fe-da00-4810-8aea-9b17d352fce2"
    },
    {
        "author": "释心月",
        "paragraphs": [
            "髑髅沥尽眼头宽，炯炯圆明一颗寒。",
            "莫怪年来昏怛甚，钟声却被鼓声瞒。"
        ],
        "title": "见性堂",
        "id": "167d0bb5-3247-4f6d-b9ac-8ecd219c15fa"
    },
    {
        "author": "释心月",
        "paragraphs": [
            "少室门庭冷似冰，可师曾此一沉吟。",
            "夜阑各自知寒冷，莫待齐腰三尺深。"
        ],
        "title": "立雪方丈",
        "id": "43200dff-a328-40f6-a1bf-f9736dd8ad7c"
    },
    {
        "author": "释心月",
        "paragraphs": [
            "石头一路平如掌，步步风波险处行。",
            "渡马渡馿都莫问，等闲夺得祖师名。"
        ],
        "title": "菩提桥",
        "id": "eb9dfd8f-f4de-4f7d-9963-d87e11753857"
    },
    {
        "author": "释心月",
        "paragraphs": [
            "长江一苇浪花开，合国咸知不再来。",
            "千古凭栏一惆怅，岂知脚下滑如苔。"
        ],
        "tags": [
            "长江"
        ],
        "title": "一苇亭",
        "id": "98758961-46d5-4c63-8eb5-cce1b0ee432b"
    },
    {
        "author": "释心月",
        "paragraphs": [
            "老蚌虚含素月胎，庭前花雨自成堆。",
            "吾将倒转风雷舌，未必缤纷动地来。"
        ],
        "title": "宝华法堂",
        "id": "06518c28-064d-4145-bfbd-f26fa50bb027"
    },
    {
        "author": "释心月",
        "paragraphs": [
            "柳陌花衢烂熳游，不知日月去如流。",
            "擡眸忽见家山在，双手难遮满面羞。"
        ],
        "title": "见山亭",
        "id": "49e7b67c-ebe4-44de-a465-af764cbe8b1b"
    },
    {
        "author": "释心月",
        "paragraphs": [
            "道无修证，入山何为。",
            "法无去来，出山何之。",
            "黄金屋宅草离离，天上人间说向谁。"
        ],
        "title": "出山相赞  其一",
        "id": "877e1155-a3b0-4b8f-91a8-14cb20b26e49"
    },
    {
        "author": "释心月",
        "paragraphs": [
            "六载入山缘底事，复缘底事出山来。",
            "毒心毒行人难见，但见春风笑脸开。"
        ],
        "title": "出山相赞  其二",
        "id": "4ea36c7d-7ce5-41b2-a606-6b3fabc98588"
    },
    {
        "author": "释心月",
        "paragraphs": [
            "觉天无云，性海无风。",
            "玉轮蘸影，金浪翻空。",
            "非惟观世音，我亦游其中。"
        ],
        "title": "水月观音赞",
        "id": "4cde644a-91fc-4184-a1ae-3d62180b4b74"
    },
    {
        "author": "释心月",
        "paragraphs": [
            "春禽昼啼，秋虫夜吟。",
            "有耳皆闻，何独观音。",
            "如是而知，如是而觉。",
            "面目现前，超诸余学。"
        ],
        "title": "思惟相观音赞  其一",
        "id": "a676b9dc-e065-433c-ab3c-c57de4514755"
    },
    {
        "author": "释心月",
        "paragraphs": [
            "燕语鶑吟，鸦鸣鹊噪。",
            "声有差殊，闻无颠倒。",
            "闻性既寂，声尘亦空。",
            "一点悲心，在处圆通。"
        ],
        "title": "思惟相观音赞  其二",
        "id": "6c7fa076-04fe-4c29-a456-72b5b0d80156"
    },
    {
        "author": "释心月",
        "paragraphs": [
            "六用如如体不分，耳能观色眼能声。",
            "而今老大宜安分，眼自观兮耳自听。"
        ],
        "title": "开眼入定赞",
        "id": "95c530af-a412-43de-903f-b2bbd1cd0684"
    },
    {
        "author": "释心月",
        "paragraphs": [
            "轮数珠，泛莲舟。",
            "觉天云静，性海风休。",
            "以悲为心，救众生苦。",
            "以慈为眼，观众生忧。",
            "众生何忧，忧忘内修。",
            "众生何苦，苦于外求。",
            "故现宰官身，所说宰官法。",
            "不出乎尽忠孝，守名节，保禄位，教子孙，勿坠于箕裘。",
            "夫如是普门一十九类，楞严三十二应，熙怡微笑，唯唯点头。",
            "公堂日永篆烟浮，誓与慈容同去留。"
        ],
        "title": "赵通判请赞观音",
        "id": "14a69a2e-f9b6-428e-b534-2c541b265b5c"
    },
    {
        "author": "释心月",
        "paragraphs": [
            "左提鱼篮，右搴衣袂。",
            "浩浩尘中，一声活底。",
            "倾国倾城眼豁开，早已白云千万里。"
        ],
        "title": "鱼妇赞",
        "id": "2e17a14b-0906-4cd7-b3a2-0602cac33b6c"
    },
    {
        "author": "释心月",
        "paragraphs": [
            "镜里精神，风前调度。",
            "手执莲经，换人肠肚。",
            "锦鳞吞钓上钩来，黄金骨已腾空去。"
        ],
        "title": "马郎妇赞",
        "id": "d47452d0-2f38-425f-95da-90f84762eb66"
    },
    {
        "author": "释心月",
        "paragraphs": [
            "草离离，发垂垂。",
            "神出鬼没，佛眼难窥。",
            "能坐毗耶之舌，而不能出女子之定。",
            "能行法王之令，而不能免迦叶之疑。",
            "五台山势峭巍巍，返掷还他狮子儿。"
        ],
        "title": "草衣文殊赞",
        "id": "ca6e5619-ec76-400f-8519-2e6ea638f064"
    },
    {
        "author": "释心月",
        "paragraphs": [
            "狮子吼，无畏说。",
            "空处挨，紧处捻。",
            "彼上人，缩却舌。",
            "不二门，都败阙。",
            "五髻童真七佛师，却证乌龟成白鳖。"
        ],
        "title": "文殊赞",
        "id": "5fd18eff-9903-4250-8310-679761ad69ca"
    },
    {
        "author": "释心月",
        "paragraphs": [
            "呵二乘，弹十地。",
            "以强词，夺正理。",
            "问疾人，根到底。",
            "语与默，都不是。",
            "金粟如来居士身，尽大地人扶不起。"
        ],
        "title": "维摩赞",
        "id": "74dce9d9-9348-4388-bb24-61a359b58265"
    },
    {
        "author": "释心月",
        "paragraphs": [
            "儱侗十围腹，婆娑三尺躯。",
            "折拄杖搅无边香水海，破布囊贮百亿须弥卢。",
            "等个人㗭哩㗭哩，觅文钱苏噜苏噜。",
            "天上无，地下无，四明山色开画图。"
        ],
        "title": "布袋赞  其一",
        "id": "1610d54d-a258-4a04-9ad6-f8dd4024c4fe"
    },
    {
        "author": "释心月",
        "paragraphs": [
            "放布袋而立，携布袋而去。",
            "他日下生来，别道一转语。",
            "补处之尊，弄真像假。",
            "抛却内宫，来使奉化。",
            "回观时髑髅眼睛沥未尽，紧靠处布袋骨董放不下。",
            "放得下，未必遭人强描画。"
        ],
        "title": "布袋赞  其二",
        "id": "e1185cbf-c69b-4b65-a64a-1d64d931852f"
    },
    {
        "author": "释心月",
        "paragraphs": [
            "倚杖而立，示真般若。",
            "手中册子，云何抄写。",
            "长老若不放下，疑杀后生尊者。"
        ],
        "title": "须菩提赞  其一",
        "id": "f7b1af98-047e-4b98-9cf8-86e585a8cfcc"
    },
    {
        "author": "释心月",
        "paragraphs": [
            "常宴坐，常危立。",
            "一片虚凝，万境空寂。",
            "巖前花雨已狼籍。"
        ],
        "title": "须菩提赞  其二",
        "id": "ce6e74f8-f543-46ab-bc85-df7d459021d9"
    },
    {
        "author": "释心月",
        "paragraphs": [
            "只解踞虎头，不解收虎尾。",
            "你若讦露人，人也讦露你。",
            "出没虎声中，卷舒牛迹上。",
            "半是小儿嬉，半是大人相。"
        ],
        "title": "丰干寒拾赞  其一",
        "id": "feaf76e4-1398-46db-8950-9f5c6fce62db"
    },
    {
        "author": "释心月",
        "paragraphs": [
            "执爨灰满头，扫地尘扑面。",
            "巖下细思量，一场不著便。"
        ],
        "title": "丰干寒拾赞  其二",
        "id": "7a8d9e22-6be8-4b92-baa9-b9b351d997b3"
    },
    {
        "author": "释心月",
        "paragraphs": [
            "道兮无贫，德兮有邻。",
            "五峰双磵，谁主谁宾。",
            "相靠而睡也，象王回顾。",
            "相呼而笑也，狮子嚬呻。",
            "噫，不省这个意，修行徒苦辛。"
        ],
        "title": "丰干寒拾赞  其三",
        "id": "c3051470-26e3-4668-9d31-6fd2ea648f7c"
    },
    {
        "author": "释心月",
        "paragraphs": [
            "双磵底，五峰前。",
            "块石上，磨松烟。",
            "多无一两字，少有三百篇，明明此意落谁边。"
        ],
        "title": "丰干寒拾赞  其四",
        "id": "f38e9ad3-0136-4d6a-a461-357e250b403a"
    },
    {
        "author": "释心月",
        "paragraphs": [
            "微风吹，巖松鸣。",
            "听愈好，吟愈清。",
            "浑仑一句子，文彩甚分明，笔下如何写得成。"
        ],
        "title": "丰干寒拾赞  其五",
        "id": "3927efe7-c130-47a4-b0a1-88d1b740a50f"
    },
    {
        "author": "释心月",
        "paragraphs": [
            "左手执卷，右手指示。",
            "觌露不覆藏，几人知此意。",
            "回首台山锁寒翠。"
        ],
        "title": "丰干寒拾赞  其六",
        "id": "faaab7a3-009c-44ab-91e2-b94f845bf068"
    },
    {
        "author": "释心月",
        "paragraphs": [
            "对面抚掌，两镜相照。",
            "双磵与五峰，冷地齐失笑。",
            "唤作普贤还料掉。"
        ],
        "title": "丰干寒拾赞  其七",
        "id": "72f27967-4ccc-42ab-8cbb-c261bb78514c"
    },
    {
        "author": "释心月",
        "paragraphs": [
            "面壁而坐，见成行货。",
            "立雪求之，还同蹉过。",
            "须知罪犯弥天大。"
        ],
        "title": "达磨赞  其一",
        "id": "bb681801-c166-41b8-acea-73f6c3c893b3"
    },
    {
        "author": "释心月",
        "paragraphs": [
            "来泛一杯千顷浪，去携只履万重云。",
            "自言传法传何法，故我思君亦恨君。"
        ],
        "title": "达磨赞  其二",
        "id": "2f3c80c7-efc9-4a97-a368-3a17b4645134"
    },
    {
        "author": "释心月",
        "paragraphs": [
            "万浪千波一苇横，翩翩只影可怜生。",
            "老萧若会截流句，杨子江头放你行。"
        ],
        "title": "达磨赞  其三",
        "id": "448f8ce5-bca8-4868-b388-ee06fbd3a716"
    },
    {
        "author": "释心月",
        "paragraphs": [
            "竺干正眼，震旦心宗。",
            "一点水墨，两处成龙。",
            "至今匝地生清风。"
        ],
        "title": "六代祖师赞  其一",
        "id": "5792bcf3-e965-4d4f-96b7-c941d7cdcc64"
    },
    {
        "author": "释心月",
        "paragraphs": [
            "诸缘息时，伎俩尽矣。",
            "了了常知，不是不是。",
            "莫被胡僧谩著你。"
        ],
        "title": "六代祖师赞  其二",
        "id": "185a8728-2fbf-486d-b2f9-6c64faf3e506"
    },
    {
        "author": "释心月",
        "paragraphs": [
            "无言说中，广说信心。",
            "洞然明白，非去来今。",
            "风病因兹转更深。"
        ],
        "title": "六代祖师赞  其三",
        "id": "c971e273-55f7-4391-9767-c66680694af9"
    },
    {
        "author": "释心月",
        "paragraphs": [
            "古佛无心，知之者谁。",
            "双峰点首，石女攒眉。",
            "错付黄梅个小儿。"
        ],
        "title": "六代祖师赞  其四",
        "id": "d3a34e49-fdbb-41dc-a161-b4d67a8f3938"
    },
    {
        "author": "释心月",
        "paragraphs": [
            "能与么去，能与么回。",
            "青松鬰密，白发摧颓。",
            "岭南消息几时来。"
        ],
        "title": "六代祖师赞  其五",
        "id": "4b9f2fa6-a44f-4a6a-ab66-5df5cd21aaa7"
    },
    {
        "author": "释心月",
        "paragraphs": [
            "字则不识，宗说俱通。",
            "如风吹水，如日行空。",
            "破荡箕裘是此翁。"
        ],
        "title": "六代祖师赞  其六",
        "id": "9a88a746-fd6d-4f0d-ad6a-2c56d12b4245"
    },
    {
        "author": "释心月",
        "paragraphs": [
            "鹰窠大士，示现无方。",
            "生于宋代，老于齐梁。",
            "杖头刀尺，隠显全彰。",
            "巍巍堂堂，炜炜煌煌。",
            "至今坐断独龙冈。"
        ],
        "title": "宝公和尚赞",
        "id": "05b5c3a5-b08f-433e-8abe-e34bac473424"
    },
    {
        "author": "释心月",
        "paragraphs": [
            "菩提有树镜无尘，玉兔怀胎入紫宸。",
            "七百僧龙第一座，信衣推与负舂人。"
        ],
        "title": "北宗赞",
        "id": "14e300b0-564a-4005-bec7-451d8637c0b0"
    },
    {
        "author": "释心月",
        "paragraphs": [
            "大庾岭头提不起，本来面目尚埃尘。",
            "南枝不放春消息，也是茫茫漏网人。"
        ],
        "title": "明上座赞",
        "id": "10a9b5d4-9520-40d3-9fc7-53895feb5d93"
    },
    {
        "author": "释心月",
        "paragraphs": [
            "荷泽元来不姓高，岭头一网竟难逃。",
            "尔曹若不论知解，知解无因到尔曹。"
        ],
        "title": "荷泽赞",
        "id": "dec76b5c-47da-44c0-860f-bafa78090c52"
    },
    {
        "author": "释心月",
        "paragraphs": [
            "出岭超方，九上三到。",
            "一槌便成，未是性燥。",
            "诵过水偈，闻色空义。",
            "搅炒肝肠，睡不成睡。",
            "棒头领旨，句下明宗。",
            "夜半鳌山，如鹤抛笼。",
            "象骨岩高，中有鳖鼻。",
            "千五百人，中伤者几。",
            "三毬并辊，大用全提。",
            "石火莫及，电光罔追。",
            "大地撮来，如粟米粒。",
            "今昔行人，看之不出。",
            "望州乌石，日炙风吹。",
            "万福曾郎，眼戴双眉。"
        ],
        "title": "雪峰真觉禅师赞",
        "id": "1ff255ca-2de6-41de-a259-6008ae8a9785"
    },
    {
        "author": "释心月",
        "paragraphs": [
            "者风僧，甚举止。",
            "木铎一摇，声在人耳。",
            "邈吾真处点著便行，咬生菜时触著便讳。",
            "明头暗头拶著便转，今日昨日扶著便醉。",
            "或于道吾手里倒送鎗头，或于临济面前满倾恶水。",
            "如斯伎俩，果能成褫人，建立黄蘗宗旨者耶。",
            "况其掣狂掣颠，有头无尾，是皆不逃大仰之谶盘山之记。",
            "末后若不向东门南门西门北门觅个走路，定不免新妇子老婆禅小厮儿抚掌笑你。"
        ],
        "title": "普化赞  其一",
        "id": "8a08f409-95d1-4320-9a82-aff07320e3dd"
    },
    {
        "author": "释心月",
        "paragraphs": [
            "邈得先师真，鼻孔不相似。",
            "大悲院里归，馿鸣较些子。"
        ],
        "title": "普化赞  其二",
        "id": "ea477217-6ede-4208-a1f8-7bbb0cb809e2"
    },
    {
        "author": "释心月",
        "paragraphs": [
            "师荒村古庙兮，人绀宇莲宫。",
            "师纸钱堆里兮，人璎珞聚中。",
            "师捞{丷/八}摝蚬兮，人打凤罗龙。",
            "师鳣鲜枯槁兮，人玉食雍容。",
            "师与人隠显各异兮，卷舒一同。",
            "为华严之弟兮，不入华严保社。",
            "为洞山之子兮，不绍洞山门风。",
            "欲遯其迹迹愈著，欲晦其名名愈崇。",
            "夫能谨初护末，不沿他酒台盘兮，人莫知师之所知。",
            "师独乐其乐，乐亦无穷。",
            "果如是兮，安有今日。",
            "持短尺以量虚空，磨淡墨以邈虚空者哉。"
        ],
        "title": "蚬子赞  其一",
        "id": "1034104b-d553-445e-a851-5276a5a9eb7c"
    },
    {
        "author": "释心月",
        "paragraphs": [
            "古庙炉灰冷，长江烟水寒。",
            "再三捞摝得，难上酒台盘。"
        ],
        "tags": [
            "长江"
        ],
        "title": "蚬子赞  其二",
        "id": "24aca834-112a-498e-a3ed-51f40a2d5873"
    },
    {
        "author": "释心月",
        "paragraphs": [
            "湖水湖山面面奇，烟云风月总新诗。",
            "悠然句意不及处，也解将牛作马骑。"
        ],
        "title": "政黄牛赞  其一",
        "id": "56cd5d0c-d60b-4605-a828-89a57e868e8c"
    },
    {
        "author": "释心月",
        "paragraphs": [
            "肩耸湖山瘦，眼明湖水秋。",
            "往来谁是伴，白鹭与黄牛。"
        ],
        "title": "政黄牛赞  其二",
        "id": "d98d6221-9761-4546-a721-6399a6c4de66"
    },
    {
        "author": "释心月",
        "paragraphs": [
            "谿桥馿子失脚处，百尺竿头进步时。",
            "顶踵一时俱换了，依前只是郁阇梨。"
        ],
        "title": "郁山主赞  其一",
        "id": "78c45285-e6ef-480f-aa1e-a83a90d38523"
    },
    {
        "author": "释心月",
        "paragraphs": [
            "骑馿过溪桥，一踏桥梁折。",
            "桥边万朶山，拊掌笑不歇。"
        ],
        "title": "郁山主赞  其二",
        "id": "e4c71605-75f5-4d89-a65b-dfaa770a2cdf"
    },
    {
        "author": "释心月",
        "paragraphs": [
            "褰裳登九重，走笔书十三。",
            "两头俱不住，临去又图南。"
        ],
        "title": "言法华赞",
        "id": "28b3abf6-e102-450e-824c-bd4192cfb981"
    },
    {
        "author": "释心月",
        "paragraphs": [
            "飞锡五天云冉冉，泛杯南海浪悠悠。",
            "一毫头上轻收拾，不是冤家不聚头。"
        ],
        "title": "十六罗汉赞",
        "id": "ca13a255-dd11-4b9e-86bc-72acbd71cf8a"
    },
    {
        "author": "释心月",
        "paragraphs": [
            "前溪渌涨雨初晴，浮笠波心掌样平。",
            "伎俩由来只如此，放教急急奔前程。"
        ],
        "title": "过河尊者赞",
        "id": "0e393fdf-9605-4d62-8b59-baf343267f71"
    },
    {
        "author": "释心月",
        "paragraphs": [
            "簷前负日暖烘烘，败坏重加补缀工。",
            "尽大地人穷性命，都卢劄在一针锋。"
        ],
        "title": "朝阳穿破衲赞",
        "id": "cc0be33f-cdde-490c-b4d1-25348f911734"
    },
    {
        "author": "释心月",
        "paragraphs": [
            "数黑豆子老和尚，石上松根得意时。",
            "自怜末后一句子，只许天边明月知。"
        ],
        "title": "待月了残经赞",
        "id": "f3fc9de1-9ecb-4197-abad-6cbba11b7d97"
    },
    {
        "author": "释心月",
        "paragraphs": [
            "机语相符句合头，离钩三寸已吞钩。",
            "孤舟短棹都抛却，直得朱泾水逆流。"
        ],
        "title": "船子和尚赞",
        "id": "a1eefde4-faa9-4ebb-b028-70d6ba61e640"
    },
    {
        "author": "释心月",
        "paragraphs": [
            "心与虚空讲未终，一呼回首一开容。",
            "勿言去后无消息，云外西山翠扫空。"
        ],
        "title": "亮座主赞",
        "id": "7319399d-d459-40ea-9add-560042bc58cc"
    },
    {
        "author": "释心月",
        "paragraphs": [
            "一双破草鞋，无跟又无耳。",
            "袈裟包不得，拄杖挑不起。",
            "只知赤脚下桐城，不免桐城人笑你。"
        ],
        "title": "宗道者赞",
        "id": "f6b2e46e-49bd-4f9f-a133-e4827d6668ff"
    },
    {
        "author": "释心月",
        "paragraphs": [
            "尽道家贫卖笊篱，泼天富贵许谁知。",
            "风前歛手一转语，未必丹霞识得伊。"
        ],
        "title": "灵照女赞",
        "id": "38492395-5a5f-4b03-bcce-9901131ac238"
    },
    {
        "author": "释心月",
        "paragraphs": [
            "大机之用谁担荷，断际孤风不可追。",
            "济北少年曾未委，风光太子已先知。"
        ],
        "title": "黄蘗掌沙弥图赞",
        "id": "e8804a01-107c-4b0e-b02f-f3d85daf7c90"
    },
    {
        "author": "释心月",
        "paragraphs": [
            "折脚禅床接断薪，犹堪伛坐揖高宾。",
            "明知裂土熏天富，难鬭他家彻骨贫。"
        ],
        "title": "赵州不下禅床接二王图赞",
        "id": "4a335023-7bb7-45d5-95ac-f6d7514e557d"
    },
    {
        "author": "释心月",
        "paragraphs": [
            "法地安然不动移，振身而立亦相宜。",
            "勿于起坐经行外，别讨大唐天子师。"
        ],
        "title": "国一见代宗起立图赞",
        "id": "349d5a23-3023-4111-a6ca-d2f0e45cdbe9"
    },
    {
        "author": "释心月",
        "paragraphs": [
            "一点悲心擘不开，镬汤衮处笑盈腮。",
            "希奇之事朕深信，是与君王说法来。"
        ],
        "title": "文宗嗜蛤蜊图赞",
        "id": "19e6123d-25b2-40a4-ac81-a15da0fab2e1"
    },
    {
        "author": "释心月",
        "paragraphs": [
            "搜索干坤宇宙间，中原之宝祕形山。",
            "若非呈似老兴化，往往人将作等闲。"
        ],
        "title": "庄宗中原之宝图赞",
        "id": "bfe2aa5b-a957-4a1e-b19a-4f4b3e367259"
    },
    {
        "author": "释心月",
        "paragraphs": [
            "千株松下谒癯仙，冷淡烟霞别是天。",
            "授与刀圭元不识，却来携手水云边。"
        ],
        "title": "李翱见药山图赞",
        "id": "08a34692-6651-4f70-aa1c-5635f1d74f2e"
    },
    {
        "author": "释心月",
        "paragraphs": [
            "持来面目已全彰，出就呈机验当行。",
            "千释迦文万弥勒，都卢摄入一身光。"
        ],
        "title": "裴休捧佛请安名图赞",
        "id": "82eb3ba3-5715-43c6-94db-672d6ad12e25"
    },
    {
        "author": "释心月",
        "paragraphs": [
            "去国迢迢路八千，归心日夕九重天。",
            "当机不领到家句，且向途中快著鞭。"
        ],
        "title": "韩愈请益大颠图赞",
        "id": "b9b1b3dc-9b8a-44e9-b089-09b89cbd6038"
    },
    {
        "author": "释心月",
        "paragraphs": [
            "搅海狞龙头角露，出林老虎爪牙张。",
            "至今六合风云里，浩浩来登选佛场。"
        ],
        "title": "庞居士见马大师图赞",
        "id": "c8466e86-c784-4ac0-a2df-61c44abd4459"
    },
    {
        "author": "释心月",
        "paragraphs": [
            "觌露风猷第二机，电光石火较迟迟。",
            "丹霞去后无消息，又见牢关把定时。"
        ],
        "title": "灵照对丹霞图赞",
        "id": "264aa74b-0fcd-4c82-bd9d-a1cc38f57dca"
    },
    {
        "author": "释心月",
        "paragraphs": [
            "收拾山云海月情，团栾鼻直眼眉横。",
            "龟毛拂子兔角杖，敲得虚空嚗嚗声。"
        ],
        "title": "说无生话图赞",
        "id": "65b586e4-ad0a-491f-bcc7-79300ce0bb63"
    },
    {
        "author": "释心月",
        "paragraphs": [
            "明暗双双机夺机，阿爷手里觅便宜。",
            "果然老底能轻信，输却日轮当午时。"
        ],
        "title": "灵照看日早晚图赞",
        "id": "8bb9b44c-e26a-488b-af04-a606140357c3"
    },
    {
        "author": "释心月",
        "paragraphs": [
            "老子先行行不到，郎君末后太过生。",
            "倚天衡岳最深处，雨过寒光泼眼明。"
        ],
        "title": "庞大倚鉏而化图赞",
        "id": "b9a86044-e4b3-4d78-ba14-af2b306e4aa1"
    },
    {
        "author": "释心月",
        "paragraphs": [
            "辊绣毬，打瓦鼓。",
            "半巴音，半鲁语。",
            "心胆倾，面目露。",
            "不可描，不可塑。",
            "故天下称之曰东山演祖。"
        ],
        "title": "赞东山五祖和尚",
        "id": "d7d2b654-a4ca-4477-aeeb-f90045017fa4"
    },
    {
        "author": "释心月",
        "paragraphs": [
            "师之出处，师之面颜。",
            "云横楚甸，雨过淮山。",
            "阅其语录，见其作用。",
            "玉转珠回，云兴泉涌。",
            "寂巖之道，莫能形容。",
            "我今赞之，持尺量空。"
        ],
        "title": "赞寂巖忠和尚",
        "id": "d7b8a14d-54e6-4603-a2da-16f7e200e4a0"
    },
    {
        "author": "释心月",
        "paragraphs": [
            "调古风高，神清气逸。",
            "闻一唯升素王之堂，见微笑入空王之室。",
            "恢恢绰绰兮以一而贯万，寂寂寥寥兮会万而归一。",
            "此岂非八十三，住龙床角边。",
            "南山之浄慈，佛照之真子，北磵老贼者耶。"
        ],
        "title": "赞北磵和尚",
        "id": "9f92222a-dcb3-4963-bb63-9bbdfb69de24"
    },
    {
        "author": "释心月",
        "paragraphs": [
            "破蛰之雷，指南之龟。",
            "斫圆玉斧，刮膜金篦。",
            "噫，非师而谁。"
        ],
        "title": "赞痴绝和尚",
        "id": "033ce921-fa0a-466f-a696-9a03a7d91fb1"
    },
    {
        "author": "释心月",
        "paragraphs": [
            "这慈尊，曾自赞。",
            "煮不熟，烧不烂。",
            "有软顽，没思算。",
            "秤须弥重四两，量虚空阔丈半。",
            "更有白{亻么刀}不是处，付与无闻，从公理断。"
        ],
        "title": "广福聪长老画无准顶相请赞",
        "id": "d6ec6dd0-f1bc-4717-9881-e19e0647e5a2"
    },
    {
        "author": "释心月",
        "paragraphs": [
            "寒浦先零之姿，古巖后凋之操。",
            "雪满颠一味寒酸，云半肩十分枯槁。",
            "任缘去住也，随处有余。",
            "信手拈来也，用时恰好。",
            "虽云理绝思惟，其柰事关怀抱。",
            "倚天长剑用还磨，分付明巖彻长老。"
        ],
        "title": "东林彻长老请赞",
        "id": "73c277da-f698-4df9-b540-756f34351149"
    },
    {
        "author": "释心月",
        "paragraphs": [
            "万里晴空，一声霹雳。",
            "尽大地人，掩耳不及。",
            "浩浩清风生八极。"
        ],
        "title": "虎丘惠长老请赞",
        "id": "e56e9820-816d-4e60-bbe7-79dcc9306f6a"
    },
    {
        "author": "释心月",
        "paragraphs": [
            "三巖日暖经行地，双径风清宴坐时。",
            "昔不少年今不老，如何描邈使人知。"
        ],
        "title": "祥符喜长老请赞",
        "id": "69fa37c3-d68d-4035-9f02-e9c2c7672274"
    },
    {
        "author": "释心月",
        "paragraphs": [
            "虚空寥寥，吾之体也。",
            "万象纭纭，吾之用也。",
            "青山白云，吾之宾朋也。",
            "山色溪声，吾之言论也。",
            "作是说者，画师之所不能幻也。",
            "夫画师所不能幻者，吾亦不知吾之为谁也。",
            "故强名之，曰石谿老冻畐也。"
        ],
        "title": "圆通师孙福长老请赞",
        "id": "9af50fb9-00ab-4df5-a5f6-d20d19bf3f0f"
    },
    {
        "author": "释心月",
        "paragraphs": [
            "寒浦先零之姿，古巖后凋之操。",
            "雪满颠一味寒酸，云拥肩十分枯槁。",
            "任缘而住也，触处有余。",
            "随机而应也，无适不可。",
            "家法森严，钳锤糙暴。",
            "承当者谁，如溱长老。"
        ],
        "title": "资寿溱长老请赞",
        "id": "e258150a-6771-476d-8738-26c365a634a7"
    },
    {
        "author": "释心月",
        "paragraphs": [
            "色见声求，二俱不是。",
            "离声色外，转没巴鼻。",
            "石火光中，掣电影里。",
            "要见石谿，且莫瞌睡。"
        ],
        "title": "西竺浄长老请赞",
        "id": "b00e9e42-5d1f-4d98-966d-4b0a70e531f0"
    },
    {
        "author": "释心月",
        "paragraphs": [
            "水中之月，镜里之形。",
            "一顶春雪，半肩秋云。",
            "观而无观曰正观，闻而无闻曰真闻。",
            "画工作汝汝即我，居士识吾吾非君。",
            "是兮非兮分不分，赞之毁之徒云云。"
        ],
        "title": "杨居士请赞",
        "id": "a28c89c9-e1bf-4dee-92e2-6ba6474e53d9"
    },
    {
        "author": "释心月",
        "paragraphs": [
            "父前行，子后随。",
            "不肖孙，愚且痴。",
            "三昧门，各自知。",
            "入深村，草离离。",
            "风前翻忆老杨岐。"
        ],
        "title": "小师正恭写松源掩室并师山行图请赞  其一",
        "id": "03a65ecb-6b0b-49b5-9539-5200c5b833f4"
    },
    {
        "author": "释心月",
        "paragraphs": [
            "清空片云，古潭万象。",
            "飘然何来，湛然何往。",
            "识则不识，知而无知。",
            "铁壁银山，挨开者谁。"
        ],
        "title": "小师正恭写松源掩室并师山行图请赞  其二",
        "id": "d20bad19-bf77-48bc-9c62-e710c3097db8"
    },
    {
        "author": "释心月",
        "paragraphs": [
            "佛祖亲传真命脉，橘洲笔底发渊源。",
            "郁乎光焰十万丈，只贵知音一印传。"
        ],
        "title": "开光明藏疏",
        "id": "35330d92-7f85-4860-b44d-af5d9702cbdf"
    },
    {
        "author": "释心月",
        "paragraphs": [
            "年来佛法带誵讹，十卜干千不较多。",
            "寄语东林略擡手，看伊眼脑是如何。"
        ],
        "title": "山偈奉饯九江纯禅者归东林受业",
        "id": "ada2f568-5b1a-4e35-b97f-aea1b0f8ce75"
    },
    {
        "author": "释心月",
        "paragraphs": [
            "我有一方田，于中息万缘。",
            "生涯虽寂尔，日用不徒然。",
            "知足长年乐，无求在处禅。",
            "西隣知此意，松竹销寒烟。"
        ],
        "title": "和张防御",
        "id": "e414b4f2-f491-47da-868e-54fb11190545"
    },
    {
        "author": "释心月",
        "paragraphs": [
            "参玄曾未造玄微，肯学新丰十不归。",
            "归举清凉答佛话，教娘知有祖师机。"
        ],
        "title": "送超禅人归省亲",
        "id": "ab3eab0f-7a59-4b75-ada2-4432519b0813"
    },
    {
        "author": "释心月",
        "paragraphs": [
            "拖云从龙去又回，无心却似有心来。",
            "只因怕失老僧约，永日岩房拨不开。"
        ],
        "title": "归云",
        "id": "1d87fdf1-985b-44e5-8ca1-ec1ad16a8575"
    },
    {
        "author": "释心月",
        "paragraphs": [
            "自家汗气不曾觉，口未曾开人已知。",
            "熏出苏州二石佛，一人掩鼻一攒眉。"
        ],
        "title": "臭庵",
        "id": "2ae20c58-4429-4247-b9a8-ec2d97a62c58"
    },
    {
        "author": "释心月",
        "paragraphs": [
            "英标拔俗一千丈，壁立孤危不可攀。",
            "南北东西徒斫额，谁知步步在其间。"
        ],
        "title": "中山",
        "id": "4ae955a6-9c4f-4ac5-8c89-b4ffa4e81000"
    },
    {
        "author": "释心月",
        "paragraphs": [
            "火冷灰寒老病身，一灯深夜伴孤贫。",
            "忍将滴滴思乡泪，说与溪头问疾人。"
        ],
        "title": "省行堂主往霅川化油",
        "id": "1e9887ca-da7d-441e-a2ba-545e21988896"
    },
    {
        "author": "释心月",
        "paragraphs": [
            "天地同根归一指，先生三四已为多。",
            "等闲竖起拳头处，数量如何数得他。"
        ],
        "title": "异手相士",
        "id": "18a7bcdd-1d31-466b-87bb-92f9a943a63a"
    },
    {
        "author": "释心月",
        "paragraphs": [
            "生在如来家，须学如来行。",
            "诸念入正念，有诤归无诤。"
        ],
        "title": "送保慧大师  其一",
        "id": "bb415242-057b-441d-b558-9e5e9751f75c"
    },
    {
        "author": "释心月",
        "paragraphs": [
            "少林佛国不再见，台山大会堪凭□。",
            "彼何人哉我何人，眨起眉毛宜猛省。"
        ],
        "title": "送保慧大师  其二",
        "id": "4d5a7f8d-487c-44e7-85d1-718bae434483"
    },
    {
        "author": "释心月",
        "paragraphs": [
            "有十不归今且归，不愿再见今再见。",
            "古今大道常坦然，各自当门通一线。"
        ],
        "title": "送林藏主省亲",
        "id": "df2c4ceb-0306-493b-b4a3-559f3f737bb4"
    },
    {
        "author": "释心月",
        "paragraphs": [
            "不到庐山不是僧，斯言斯语亦何曾。",
            "珙今兴尽还归去，五老依前倚碧层。"
        ],
        "tags": [
            "庐山"
        ],
        "title": "送珙上人之庐山",
        "id": "02a687c9-fdab-4a7a-84fb-2f4b9ca213ee"
    },
    {
        "author": "释心月",
        "paragraphs": [
            "依师参扣到无参，只么呼三应亦三。",
            "话到不相辜负处，泸南元是旧泸南。"
        ],
        "title": "送艮侍者随本师归泸南",
        "id": "13d58e51-c6da-4bc9-a2a8-c463fc172f1d"
    },
    {
        "author": "释心月",
        "paragraphs": [
            "居从岩洞友熊罴，养在侯门送石溪。",
            "要识将军成物意，往来莫作听猿啼。"
        ],
        "title": "孟府送猿有颂次韵谢之",
        "id": "381bdf58-4810-4a18-8804-6964e0456f4d"
    },
    {
        "author": "释心月",
        "paragraphs": [
            "卷起何如放下时，微风轻撼碧云垂。",
            "夜深动地蚊雷吼，病枕安然总不知。"
        ],
        "title": "延寿化帐",
        "id": "5a740dfb-cbc3-4a93-8c7e-b2a4fe25706c"
    },
    {
        "author": "释心月",
        "paragraphs": [
            "一微尘里三千界，半刹那间八万春。",
            "如是往来如是住，不知谁主又谁宾。"
        ],
        "title": "沈兼签记梦",
        "id": "e88e696e-7bfb-4cbe-9b95-94ab0c77f583"
    },
    {
        "author": "释心月",
        "paragraphs": [
            "剃除绀发搭伽梨，经卷轮珠常自随。",
            "欲扣玄关参自己，好看实际访俱胝。"
        ],
        "title": "送慧大师",
        "id": "55f21d29-3836-443e-88fc-20674794cdcf"
    },
    {
        "author": "释心月",
        "paragraphs": [
            "桂岩桂子久飘香，时节催开选佛场。",
            "莫作末山施半杓，使人特地唤娘娘。"
        ],
        "title": "昌大师住广福说偈勉之",
        "id": "74fdbd86-b81f-42c2-bc69-2611a331b76d"
    },
    {
        "author": "释心月",
        "paragraphs": [
            "来日台山大会斋，隔身句子绝安排。",
            "如今已落无闻手，双放双收机莫偕。"
        ],
        "title": "聪大师号无闻送广福住院",
        "id": "5dd2c230-02d9-437a-910a-4ad22a31a1c1"
    },
    {
        "author": "释心月",
        "paragraphs": [
            "勿游鱼鲁刁刀市，莫逐千干十卜人。",
            "他日有缘重会面，金毛狮子要嚬呻。"
        ],
        "title": "示本上座",
        "id": "8c4e0946-5ba9-42aa-8883-cc784e030fcd"
    },
    {
        "author": "释心月",
        "paragraphs": [
            "细探道德五千字，字字君家说底书。",
            "要识玄之又玄旨，淡然清对了无余。"
        ],
        "title": "送李道士",
        "id": "58854ae5-027e-4c4f-b5b4-bacc12ac14f8"
    },
    {
        "author": "释心月",
        "paragraphs": [
            "年来个事带誵讹，十卜千干不较多。",
            "狭路相逢略擡手，看伊眼脑是如何。"
        ],
        "title": "送圭维那",
        "id": "631a0def-efb6-416d-8b24-f15f4017dde7"
    },
    {
        "author": "释心月",
        "paragraphs": [
            "辣辣辛辛一味禅，惯常岂在杓头边。",
            "一千五百善知识，未出门时话已圆。"
        ],
        "title": "送光典座",
        "id": "7ddb2b57-1974-4f7c-b2b2-f3044bd5c245"
    },
    {
        "author": "释心月",
        "paragraphs": [
            "戴起还同放下时，好观实际访俱胝。",
            "至今五百年来下，一段风光付与谁。"
        ],
        "title": "送真大师",
        "id": "ffa4a679-c5ea-4d0b-b689-e3cf86f53592"
    },
    {
        "author": "释心月",
        "paragraphs": [
            "处尘劳界住深禅，几度悲心碎复圆。",
            "得失是非都放下，头头皆我旧山川。"
        ],
        "title": "送心浄头",
        "id": "af873cfe-6271-465f-93a9-ceece2103bc4"
    },
    {
        "author": "释心月",
        "paragraphs": [
            "庭前荒草正萋萋，却忆丹霞刬去时。",
            "莲社峰高相见了，回来却把圣僧骑。"
        ],
        "tags": [
            "庐山"
        ],
        "title": "行者智江归庐山乞颂",
        "id": "ca1c3298-1404-46af-994f-012acaec6e20"
    },
    {
        "author": "释心月",
        "paragraphs": [
            "大悲心上流出底，呼为切脚若为评。",
            "不知切脚什么字，写不成兮呼不成。",
            "依依稀稀如半月，髣髣髴髴若三星。",
            "分付老昭诸善士，生生世世寿康宁。"
        ],
        "title": "添藏经施主水陆升座说偈",
        "id": "a2be8191-5ced-4c27-8238-430c5c732cbb"
    },
    {
        "author": "释心月",
        "paragraphs": [
            "末山一境不露顶，直下全超五障身。",
            "佛国无边皆自己，台山大会付何人。",
            "苾蒭草碧枝枝秀，菡萏花红叶叶新。",
            "外祖深恩只者是，一庵和气暖于春。"
        ],
        "title": "容大师水陆升座说偈",
        "id": "ed407aa1-96d2-403c-ad76-6c093cd3d1bd"
    },
    {
        "author": "释心月",
        "paragraphs": [
            "患累资生无有涯，选官选佛学丹霞。",
            "须知发刬殿前草，不碍萱开堂北花。",
            "万法从心心是正，一心逐物物皆邪。",
            "夜窗寂寂青松下，究彻根源始到家。"
        ],
        "title": "如行新戒落发升座",
        "id": "db5280a9-adf9-433a-99c3-4f4247df681e"
    },
    {
        "author": "释心月",
        "paragraphs": [
            "三春去向那边去，九夏来从屋力来。",
            "一喝两头俱坐断，人天眼目与谁开。",
            "乌飞兔走，地转天回，时有清风匝九垓。",
            "寒山子满头灰，引得丰干笑满腮。"
        ],
        "title": "劝请首座挂牌上堂",
        "id": "5f8408e9-70b5-4534-a634-aec872a538a1"
    },
    {
        "author": "释心月",
        "paragraphs": [
            "善恶不思，名为顶句。",
            "内外绝依，名为得住。",
            "时时寂寂惺惺，时时退步荐取。",
            "如是三十年，觅之总无处。",
            "觅无处，赢得双眉时陡聚。"
        ],
        "title": "偈",
        "id": "7a2254c1-882f-4932-9587-d406a12317ee"
    },
    {
        "author": "释心月",
        "paragraphs": [
            "日永风清，雷奔电卷。",
            "无位真人，略通一线。",
            "急须著眼看仙人，莫看仙人手中扇。"
        ],
        "title": "颂古三首  其一",
        "id": "675338cc-2ae1-415e-a7ee-f0289703dc95"
    },
    {
        "author": "释心月",
        "paragraphs": [
            "百年将底作津梁，直指心田是道场。",
            "八万四千安乐法，只于此处（指胸）可承当。"
        ],
        "title": "颂古三首  其二",
        "id": "85d5e11f-2022-4dd6-87a4-31c7ecc19b11"
    },
    {
        "author": "释心月",
        "paragraphs": [
            "没便宜处讨便宜，无位真人小厮儿。",
            "如是去来如是住，无时不是在家时。"
        ],
        "title": "颂古三首  其三",
        "id": "749a05b0-4b8b-4a9e-a967-2dda6e979da3"
    },
    {
        "author": "释心月",
        "paragraphs": [
            "弃却金轮尊贵人，要来平地讨艰辛。",
            "如斯面目尘埃甚，更说优昙别是春。"
        ],
        "title": "出山相赞",
        "id": "cebe5330-f4ae-4bb5-808e-b9be04d3788b"
    },
    {
        "author": "释心月",
        "paragraphs": [
            "披草衣，执具书。",
            "面不洗，头不梳。",
            "是文殊，非文殊。",
            "拟议台山路转迂。"
        ],
        "title": "草衣文殊赞",
        "id": "e7ed38c4-b13c-4285-b3e5-d2ff6bcc81e2"
    },
    {
        "author": "释心月",
        "paragraphs": [
            "愿海散香风，花披菡萏红。",
            "锦鳞方上钓，金锁已腾空。"
        ],
        "title": "马郎妇赞",
        "id": "e3c9111a-6cc8-48c5-ba78-3ef200c33811"
    },
    {
        "author": "释心月",
        "paragraphs": [
            "日高花影重，风暖鸟声碎。",
            "在在圆通门，门门观自在。",
            "宝陀峰顶较些些，片月分辉照沧海。"
        ],
        "title": "自在观音赞",
        "id": "664c48da-3086-48ac-a128-e82da6ec6d53"
    },
    {
        "author": "释心月",
        "paragraphs": [
            "一叶莲舟泛渺弥，诵观音也戴阿弥。",
            "希奇妙相毫端上，五浊众生知未知。"
        ],
        "title": "泛莲观音赞",
        "id": "e43396f2-7762-4ec5-8a69-0b46ddd4a195"
    },
    {
        "author": "释心月",
        "paragraphs": [
            "顶戴阿弥，不假花冠之累累。",
            "肩披藕丝，不必璎珞之垂垂。",
            "孤然不倚，俨然若思。",
            "我于一十九类三十二应身中次第观之，而无如是抱膝安闲大自在之风规。"
        ],
        "title": "藕丝观音赞",
        "id": "cfe33f7a-f167-4447-8ba1-c3d4e5e621e4"
    },
    {
        "author": "释心月",
        "paragraphs": [
            "矬而肥，肥而痴。",
            "肩驼背负，或徐或驰。",
            "回头处，微笑时，此意明明说向谁。"
        ],
        "title": "布袋赞",
        "id": "6815b8d2-77f2-4b18-afac-8f4720df40dc"
    },
    {
        "author": "释心月",
        "paragraphs": [
            "跨水行人语不符，绝江足踏一茎芦。",
            "此时独自栖栖去，今日人将入画图。"
        ],
        "title": "达磨祖师赞",
        "id": "febf56a8-8709-4c5a-b1ff-3ee735035487"
    },
    {
        "author": "释心月",
        "paragraphs": [
            "高厚同源，万殊一体。",
            "卓尔何来，湛然非止。",
            "览蜀天云，挹龙渊水。",
            "际会如斯，孰穷所以。",
            "正知知之，不出乎是。"
        ],
        "title": "小师正知画师顶相请赞",
        "id": "6ffcc22f-d7e6-4254-be1f-5d407a0784d2"
    },
    {
        "author": "释心月",
        "paragraphs": [
            "兄难兄，弟难弟。",
            "马祖真，只这是。",
            "撼动西江十八滩，水面无风波自起。"
        ],
        "title": "颂古二十一首  其一",
        "id": "e2a8be1e-4d00-4016-b3ce-a3af6ae3e49c"
    },
    {
        "author": "释心月",
        "paragraphs": [
            "各呈见解，互逞机锋。",
            "石火莫及，电光罔通。",
            "抛下拄杖而立，不同草草。",
            "拈起拄杖便行，亦岂匆匆。",
            "者里著得只眼，许你亲见庞公。"
        ],
        "title": "颂古二十一首  其二",
        "id": "01b9d46e-7773-441d-9448-2ff4547e41aa"
    },
    {
        "author": "释心月",
        "paragraphs": [
            "昨日与今日，同中却不同。",
            "狞龙搅沧海，俊鹘摩青空。",
            "宗眼明如日，机轮疾似风。",
            "丹霞回首处，遍界觅无踪。"
        ],
        "title": "颂古二十一首  其三",
        "id": "3bf381cc-9e14-42e4-b20f-251b9ee5372f"
    },
    {
        "author": "释心月",
        "paragraphs": [
            "第一句，言不及。",
            "见利忘锥，何得何失。",
            "拈起放下，翘足而立。",
            "文殊维摩，鎗箭交击。",
            "果不可当，一掌推出。",
            "纵是舜若多神，额头也须汗出。"
        ],
        "title": "颂古二十一首  其四",
        "id": "4da500b8-6cf9-4cc3-a7e9-be150dc3ed84"
    },
    {
        "author": "释心月",
        "paragraphs": [
            "普济把定，被庞公痛处一锥。",
            "直得左转右侧，前依后随。",
            "笊篱提起处，相呼作舞时。",
            "若言依样画猫儿，定把黄金铸子期。"
        ],
        "title": "颂古二十一首  其五",
        "id": "a505d3b8-5bf1-451c-86fd-0d12f625f531"
    },
    {
        "author": "释心月",
        "paragraphs": [
            "识得子丑寅卯句，应须继绍此门风。",
            "如王仗剑当堂坐，佛魔俱拂一时空。"
        ],
        "title": "颂古二十一首  其六",
        "id": "6f985932-21ea-46b7-a6c0-0c40968bb8b3"
    },
    {
        "author": "释心月",
        "paragraphs": [
            "宗门中令嗣，合眼坐禅处。",
            "平地打毬子，急须著眼觑。",
            "两挑挑得上，三筑筑不住。",
            "筑得住依前，辊向毬门去。"
        ],
        "title": "颂古二十一首  其七",
        "id": "b6ef7d0f-a2c4-47b5-a62b-67751e4f3da2"
    },
    {
        "author": "释心月",
        "paragraphs": [
            "野火炎炎何处起，紫烟红焰便烧人。",
            "须知坐卧经行里，见得无殊用得亲。"
        ],
        "title": "颂古二十一首  其八",
        "id": "ccd67727-c424-4010-9f4f-49a7b067a69f"
    },
    {
        "author": "释心月",
        "paragraphs": [
            "前溪绿涨雨初晴，浮笠波心掌样平。",
            "伎俩由来祇如此，放教急急奔前程。"
        ],
        "title": "颂古二十一首  其九",
        "id": "a04107a4-2bac-4043-a2b8-376d3221648f"
    },
    {
        "author": "释心月",
        "paragraphs": [
            "也大奇，也大奇，卷舒出没看全机。",
            "若非鉴物张华眼，未免随人说是非。"
        ],
        "title": "颂古二十一首  其一○",
        "id": "311304ca-1ba3-4b00-8014-977f834e1232"
    },
    {
        "author": "释心月",
        "paragraphs": [
            "圣量凡情浄尽时，转身无路事还非。",
            "屋簷下过粟畬里，马腹馿胎一道归。"
        ],
        "title": "颂古二十一首  其一一",
        "id": "4c244c7e-acba-4b44-9e66-ad22a139f265"
    },
    {
        "author": "释心月",
        "paragraphs": [
            "自家冷暖自家知，祖意西来更问谁。",
            "全体承当全体是，须弥顶上戴须弥。"
        ],
        "title": "颂古二十一首  其一二",
        "id": "4a8495fd-972e-4ab9-956f-0058a46d3221"
    },
    {
        "author": "释心月",
        "paragraphs": [
            "不坏身正是，正是不坏身。",
            "适来曲多少，扭得鼻头辛。"
        ],
        "title": "颂古二十一首  其一三",
        "id": "43bb3715-1f8a-4730-8850-0954be85ed1f"
    },
    {
        "author": "释心月",
        "paragraphs": [
            "巨岳何曾乏寸土，演若迷头狂未回。",
            "参寻喜有得力句，突晓途中眼未开。"
        ],
        "title": "颂古二十一首  其一四",
        "id": "3cfda37a-4ec1-4e16-9a77-e8cb956723ed"
    },
    {
        "author": "释心月",
        "paragraphs": [
            "最好韶山境，烟笼翠色轻。",
            "欲描描未就，猿鸟一声声。"
        ],
        "title": "颂古二十一首  其一五",
        "id": "ae991eb8-f504-4a1a-9318-986ca95d75ae"
    },
    {
        "author": "释心月",
        "paragraphs": [
            "镜清湖心抛一饵，锦鳞跃浪上钩来。",
            "几乎掣断竿头线，引得傍观下钓台。"
        ],
        "title": "颂古二十一首  其一六",
        "id": "dc44a4dd-be5d-4841-aedc-242871ff7922"
    },
    {
        "author": "释心月",
        "paragraphs": [
            "国师样子太慈悲，入草何如出草时。",
            "射透九重圣箭子，依前特地隔天涯。"
        ],
        "title": "颂古二十一首  其一七",
        "id": "98b0bc50-c8c7-44f7-b825-deff346fa128"
    },
    {
        "author": "释心月",
        "paragraphs": [
            "奇特老尊宿，大无惭愧人。",
            "盘陀石上藕，喜见一番新。"
        ],
        "title": "颂古二十一首  其一八",
        "id": "8d4ec5f5-b47d-41c3-bcf6-fabc75701add"
    },
    {
        "author": "释心月",
        "paragraphs": [
            "浑仑拈起好风规，石火明明已较迟。",
            "不落金峰窠窟里，会须赤手讨便宜。"
        ],
        "title": "颂古二十一首  其一九",
        "id": "4a630831-5502-411b-ac2d-f57ab05d50bc"
    },
    {
        "author": "释心月",
        "paragraphs": [
            "是身土木无知汉，忍痛声中一皱眉。",
            "好是南山射石虎，纵饶没羽亦徒为。"
        ],
        "title": "颂古二十一首  其二○",
        "id": "1445f8d2-9d82-4400-812a-61f6f489fa45"
    },
    {
        "author": "释心月",
        "paragraphs": [
            "龙起沧海，虎出林端。",
            "直下来也，急著眼看。"
        ],
        "title": "颂古二十一首  其二一",
        "id": "ec699525-236d-4847-800c-ea5d36d95d8a"
    },
    {
        "author": "周弼",
        "paragraphs": [
            "城上危楼高缥缈，城下澄江复相绕。",
            "有时漾影入中流，俯看游鱼仰飞鸟。",
            "近楼多少未行舟，满江落花洒汀洲。",
            "人同江狎不怕浪，登楼对酒弹箜篌。",
            "大别山头白云起，金口渡边雨如洗。",
            "半钩新月上孤城，还照高楼与江水。",
            "晴江依旧泻浔阳，黄鹤无由归故乡。",
            "一声玉笛起何处，燕扑阑干花影长。"
        ],
        "title": "黄鹤楼歌",
        "id": "c9bc1c8f-ba7e-4a74-a259-0f1a9c3708d9"
    },
    {
        "author": "周弼",
        "paragraphs": [
            "谷鸟与我言，怨杀白太傅。",
            "借问何以然，携却山僧去。",
            "山僧未去时，前盘一尾蛇，后踞一头虎，吸云啸风遶窗户。",
            "山僧已去了，鹤来踏翻藤。",
            "猿到拗折树，乱篠枯柴塞行路。",
            "抑将庐于嵩高之阳，温洛之浒，诸天散花复呵护。",
            "抑将慕羶逐臭，亡魂丧魄，委枯骸于北邙之狐兔。",
            "荒台兮尚存，破屋兮如故，惟有山僧不知处。",
            "世间万事谁始终，极目寒江起烟雾。"
        ],
        "title": "韬光庵",
        "id": "a27dd3ab-20b8-4983-9d56-f71af876eb36"
    },
    {
        "author": "周弼",
        "paragraphs": [
            "江南牡丹凡有几，德安打头歙为二。",
            "金陵旧物间有之，池阳吴郡皆居次。",
            "地近京畿种偏好，鄂城栽接不草草。",
            "舂土筛泥绕画栏，石甃方坛浄如扫。",
            "当头第一带鞓红，腻紫娇黄别作丛。",
            "盘盂擎出最迎日，碧玉万片藏春风。",
            "宝叶丝丝带缕金，锦斑酒晕间攒心。",
            "翻腾栀茜乱朱粉，样各数名分浅深。",
            "低树犹高五六尺，花重刚枝反无力。",
            "迥出层阴转耐看，始悟年深有真色。",
            "晚添细雪来相簇，露醒香魂冷方浴。",
            "倚柱黄昏眼倍明，顿觉夜阑须秉烛。",
            "洛水芳林应更多，不禁飞雨洗铜驼。",
            "酥煎送酒有人在，草没故园无柰何。",
            "莫对余春起叹嗟，最难保守是繁华。",
            "君看南渡百年内，看到子孙能几家。"
        ],
        "title": "牡丹",
        "id": "25aa3b5f-bae7-4c44-864e-8ba93f0e4cbc"
    },
    {
        "author": "周弼",
        "paragraphs": [
            "故人手持一缄书，扁舟清晨造我庐。",
            "为问舟从何方来，欲应未应先长吁。",
            "长安平旦朱门开，曳裾靸履喧春雷。",
            "独有诗人货难售，朔雪寒风常满袖。",
            "孤馆青灯不自聊，短帽鹑衣竞相就。",
            "獬豸峨冠岂无事，不触奸邪触诗士。",
            "虽当圣世尚宽容，滔滔宁免言为讳。",
            "轩瑟齐竽本难遇，长编巨轴添忧虑。",
            "松菊荒芜归计迟，欲向何门诵佳句。",
            "君不见古者防川不禁口，里谚村谣无不有。",
            "美刺箴规三百篇，删取皆经圣人手。",
            "汉魏著述充层云，采撷花草香纷纷。",
            "其间国政最亲切，世许少陵能爱君。",
            "交衢谤木求胥诲，盛若勋华犹不改。",
            "风雅遗音傥尚存，篇篇遒铎皆应采。",
            "小人几度邪侵正，何尝断隔无歌咏。",
            "风雨萧萧鸡自鸣，谁顾寒莎响蛙黾。",
            "但恐君诗未工耳，工则奚愁强疵毁。",
            "益藉讥评达九重，送起声名赤霄里。",
            "况于时事无交涉，仿郊寒山题木叶。",
            "千龄得失寸心知，笑尔随群走干谒。",
            "请君头上巾，为君抖却岐路尘。",
            "解君身上衣，为君拂去京洛缁，三濯三洗清泠池。",
            "一日失机械，二日忘是非，三日天籁呼吸吹。",
            "勇将漫刺付流水，开口尽作欢喜辞。",
            "天台石桥春已知，别有野鹤相追随，苟欲避世不可迟。",
            "请君归，君勿疑。"
        ],
        "title": "戴式之垂访村居",
        "id": "3d5582c3-c75a-43af-8e49-634f99a7676c"
    },
    {
        "author": "周弼",
        "paragraphs": [
            "姑苏观下逢居简，帽子欹斜衣懒散。",
            "自言契阔漫东西，虽老犹能青白眼。",
            "知音不在禅床久，抱刺怀书谨奔走。",
            "反舌无声乱草间，回首尽成狮子吼。",
            "荒芜野寺孤城外，赤叶黄芦日相对。",
            "午睡双鸠唤欲醒，起傍生台炙肩背。",
            "弄笔濡毫总萧索，尚余酒量添于昨。",
            "语尽横塘笛未终，东风满面杨花落。",
            "匆匆解缆搀程去，从此相期更何处。",
            "一碗官酤般若汤，把手同看独孤树。"
        ],
        "title": "将适毗陵道中遇居简上人",
        "id": "94de88f1-d78e-4f28-b7fe-8420c17f24f6"
    },
    {
        "author": "周弼",
        "paragraphs": [
            "鄱阳湖浸东南境，有人曾量三十六万顷。",
            "我昔乘槎渤澥间，眇视天溟坎蛙井。",
            "浪何为而起于青云之底，日何为而碎于泥沙之里。",
            "太极初分一物无，天水相包若鸡子。",
            "扬澜可供李白青州杓，彭蠡付与卢敖洗龟壳。",
            "斗大孤山没处藏，斸取来搘鼎铛脚。",
            "胸中八九吞云梦，似此蹄涔亦何用。",
            "安得快意大荒之东东复东，指麾鱼鼈骑苍龙。"
        ],
        "title": "鄱阳湖",
        "id": "de4371f7-9346-429b-b323-1148dbf58b25"
    },
    {
        "author": "周弼",
        "paragraphs": [
            "嵯峨楼观青山头，昔曾避暑离宫游。",
            "吴王旌旆堕冥漠，至今古木涵清秋。",
            "谁听白纻歌声接，细扑飞尘石榴叶。",
            "银烛吹灰别泪残，夜半虚廊响行屧。",
            "美人何处凝娇魂，五色定化蝴蝶翻。",
            "几人深闺有余怨，当昼巨栎号惊猿。",
            "千年惟见春风在，绿草虽存颜色改。",
            "寂寞栏干绕断肠，满径寒香不堪采。",
            "朝云为我光徘徊，须臾径入姑苏台。",
            "遗踪灭迹竟难望，叶落空林归鸟哀。"
        ],
        "title": "灵巖上方",
        "id": "3c643130-2b0b-495b-a4a0-cf3756ea0a1b"
    },
    {
        "author": "周弼",
        "paragraphs": [
            "江边野滩多老菰，抽心作穗秋满湖。",
            "拂开细谷芒敷舒，中有一米连三稃。",
            "剖之粒粒皆尖小，整齐远过占城稻。",
            "不烦舂簸即晨炊，更胜青精颜色好。",
            "寻常艰得此欣逢，默计五升当百丛。",
            "雨多水长倍加益，十里定收三十钟。",
            "野人获之亦自足，何用虚靡太仓粟。",
            "连日秋风思故乡，况复家田有茅屋。",
            "坠网重腮鲈已鲜，莼丝牵叶又流涎。",
            "急归收获苹溪畔，细拨芦花撑钓船。"
        ],
        "title": "菰菜",
        "id": "a39b86aa-011e-475c-baf5-bbaa287a1605"
    },
    {
        "author": "周弼",
        "paragraphs": [
            "海棠最佳须老丛，远及百年花始红。",
            "历看名葩此为盛，刚柯硬叶交相映。",
            "倚石攒青二三丈，雨膏倒吸胭脂上。",
            "仿佛璇霄发曙光，细族蓬莱绣旗仗。",
            "露欲收珠色转深，香玉万颗藏春阴。",
            "轻风欲透紫丝障，一片朝霞倾入林。",
            "凤城多少栽花处，低嫩俱无可观树。",
            "相对令人忆故山，年年雕萼扫朱栏。",
            "只今惟有溪童在，应放高枝栖白鷴。"
        ],
        "title": "海棠",
        "id": "86bc4f57-d740-4eac-a059-30f5733628b6"
    },
    {
        "author": "周弼",
        "paragraphs": [
            "吴王铸剑成，自谓古难比。",
            "试之高山巅，石裂断横理。",
            "那无昔时人，相逢干将里。",
            "故宫宫中白日长，春风野田百草香。",
            "有谁慷慨不平事，被褐踏花推酒缸。"
        ],
        "title": "吴王试剑石",
        "id": "fd2d0cab-2096-4823-8083-1d08022d51fb"
    },
    {
        "author": "周弼",
        "paragraphs": [
            "澄江横匹练，月洗黄罗扇。",
            "卷尽白云衣，常星撒沙见。",
            "天低欲就人，夜色凝深淀。",
            "欻吸动微光，时絣斗间线。",
            "凉亭逼旷野，轩楹敞三面。",
            "万象悉铺陈，随机互迁变。",
            "十岁逃虚空，得此方一遍。",
            "相对坐谈玄，终宵亦无倦。",
            "只恐骎骎催晓箭，涌上东方老铜片。",
            "须著干求大帝君，莫使阳乌眼睛转。"
        ],
        "title": "烟波亭避暑",
        "id": "f17f7c0d-6694-4cb0-87bb-f6ce96bbb1fd"
    },
    {
        "author": "周弼",
        "paragraphs": [
            "若有藏瘗空山中，谁人反闭玉笥峰。",
            "虎潈不得不启封，立石缭之应万重。",
            "不知灵变从何发，爆然夜半横分裂。",
            "但留一线与人窥，未放白云全漏泄。",
            "古木苍藤闭莫开，穴中惟听走风雷。",
            "神仙必有便门出，得见飚轮自往来。"
        ],
        "title": "禹穴",
        "id": "e0660881-e60e-47df-9b35-8631de16c370"
    },
    {
        "author": "周弼",
        "paragraphs": [
            "稚川移家入空谷，手招白云守茅屋。",
            "惟恐人窥炼药鑪，锁断青峦泻垂瀑。",
            "只留一径通飞鸟，其间想透三仙岛。",
            "野童犹摘凤文梨，村老闲锄燕胎草。",
            "人将外物为真物，反笑山栖衰草窟。",
            "玉臼丹成兔欲眠，蚯蚓黄蒿几钻骨。",
            "此去世间应不远，尚存犹可分苔藓。",
            "两幅生绡若可凭，先寄胡麻与鸡犬。"
        ],
        "title": "题葛稚川移家图",
        "id": "755a2175-e9a7-402b-a990-b58e96e2ebf7"
    },
    {
        "author": "周弼",
        "paragraphs": [
            "雨膏蒸土兰芽热，粉魂淡艳凝缃缬。",
            "柳条无力受东风，桃叶春江弄花月。",
            "枕函坠发昏眠重，绮帐惊寒替花恐。",
            "屏琐虫栖化粉蛾，帘甲蜂钻抱残蛹。",
            "麦门冬长柔堪结，桐轮辗尽棠梨雪。",
            "门掩车箱铜较闲，瓶敲井干青丝绝。",
            "君不见楚王宫中乐酣宴，嫌怕旁人说春晚。",
            "玉钗埋遍细腰人，章华台上苍苔满。"
        ],
        "title": "春浓曲",
        "id": "0a88d889-5463-42be-9001-237059747b05"
    },
    {
        "author": "周弼",
        "paragraphs": [
            "拟酌松根泉，先酹松下土。",
            "瓯牺副都篮，拾薪自煎煮。",
            "一杯复一杯，并酌连四五。",
            "寄谢山中人，腹痛不累汝。"
        ],
        "title": "陆羽泉",
        "id": "570a9b25-2bc1-4fbd-9329-5cf96e2d6ad7"
    },
    {
        "author": "周弼",
        "paragraphs": [
            "春风忽来花满树，海棠最多绕栏吐。",
            "客愁才动不复安，两脚春泥踏春雨。",
            "高枝背面辞晓喧，低枝湿透挥未干。",
            "胭脂深重粉亦殷，颜色滑腻脂肉寒。",
            "五云忽卷晨粧毕，晓来姿态俱已失。",
            "悔不敲门请君出，吃酒忍饥看半日。",
            "疾呼杯酌倾已迟，但惊野雪扫还飞。",
            "可能就赐醉眠者，烂嚼落花听鸟啼。"
        ],
        "title": "寓宿黄观复书堂晨至海棠花下走笔呈苏召叟",
        "id": "2179feec-5aa5-46c5-babd-a49717004509"
    },
    {
        "author": "周弼",
        "paragraphs": [
            "建安梨岳老梨木，刻作唐朝建州牧。",
            "香炉忽动吹寒灰，浦城环翠阴风来。",
            "岭头顽石尽能走，涧下奔泉皆倒回。",
            "猿猱啼兮鬼啸野，六玄虬兮四骊马。",
            "想须吟遶碧草亭，举手高翻白云写。",
            "峰为文通名梦笔，杨公书堂曾散帙。",
            "丽月鲜霞付与谁，烟墅有人还筑室。",
            "田父何所祈，赠尔青麰黑桑椹。",
            "里儒何所求，赠尔黄粮布囊枕。",
            "万岁兮千秋，既往兮复留。",
            "抽兰心，拆椒口。",
            "簸南箕，挹北斗。",
            "不假竹枝歌，何须折杨柳。",
            "只用秦原妙绝词，传入神絃荐春酒。"
        ],
        "title": "建宁浦城李频行祠",
        "id": "8d5c786a-642b-4cff-8928-4df4193938b7"
    },
    {
        "author": "周弼",
        "paragraphs": [
            "醉中别高峰，挥手谢平野。",
            "百里伴啼猿，一官骑恶马。",
            "飞花堕城隅，槁叶积亭下。",
            "从教践踏去，会有相逢者。"
        ],
        "title": "五云门外小亭",
        "id": "53a85f06-6eb0-4c6f-829d-c0a6491c982d"
    },
    {
        "author": "周弼",
        "paragraphs": [
            "朝来泛舟花满湖，亭午返棹风相呼。",
            "已收波浪入菱芡，晚开云日媚菰蒲。",
            "羣飞鼓翼数沙雁，一去没头双野凫。",
            "少留霁色定堪玩，可惜归程时已晡。"
        ],
        "title": "夏日泛祕湖",
        "id": "a87d9b4d-5aa6-4139-81d1-cf968c3c510f"
    },
    {
        "author": "周弼",
        "paragraphs": [
            "古越多精蓝，名僧递相接。",
            "青林瓶盂聚，丹壑楼观叠。",
            "今乘秋涛便，莫待寒雨涉。",
            "何处闻鸣蛩，虚廊扫黄叶。"
        ],
        "title": "送觉新上人还越",
        "id": "e6c2920c-6297-4a68-ae07-46418fbf59f5"
    },
    {
        "author": "周弼",
        "paragraphs": [
            "萧萧枫林青，杂出间椅槚。",
            "尚思送行舟，系此木叶下。",
            "云开星垂山，水荡月在野。",
            "江空夜枨枨，泪复谁满把。",
            "汀洲泥沙换，葭苇颜色假。",
            "变迁斐然殊，感慨益以寡。",
            "黄烟飞高桅，绛雪当道洒。",
            "余春去不尽，并放湓浦泻。",
            "岂无夜深弹，寂寞少听者。",
            "尚有沙滩人，时时说司马。"
        ],
        "title": "琵琶亭",
        "id": "bba7b042-2c2f-4f3a-ad80-0372d9a35faa"
    },
    {
        "author": "周弼",
        "paragraphs": [
            "山前削成面，山后不露骨。",
            "何人恋巢居，结屋寄突兀。",
            "多风锁寒殿，频雨闭石窟。",
            "笋透狮子倾，草蔽鸱吻没。",
            "髑髅串胡神，缨络缠古佛。",
            "熹灯影摧残，槁柏香蓬馞。",
            "丹叶夏犹在，绿树暑未发。",
            "坳径鸣秋蛩，闲阶起苍鹘。",
            "僧衣莓苔侵，斋钵野菜掘。",
            "梵庋止数卷，矧能备巾拂。",
            "奔波道涂间，体倦神屡竭。",
            "大险阨在前，醉梦魂恍惚。",
            "信陋获安处，不胜尘土汩。",
            "经房晚栖禅，殆亦未易忽。",
            "铁凤终日叫，心颇恶此物。",
            "欲去欲住间，征帆已超越。"
        ],
        "title": "石钟寺",
        "id": "63f32af6-3a44-4bfb-ad24-706daa61dfe8"
    },
    {
        "author": "周弼",
        "paragraphs": [
            "久客无别望，出门惟快晴。",
            "茅店局促卧，村静不打更。",
            "淅沥渐有间，四簷稍收声。",
            "俯身问僮仆，贪睡语辄惊。",
            "耳边嘈囋动，邻房先戒行。",
            "拂拭弄包裹，人健脚亦轻。",
            "溪舂黄粮响，窗扫巨竹倾。",
            "山路少泥土，意想砂砾平。",
            "舍梦弃衾枕，披衣散纵横。",
            "屈指计道里，陡觉神思清。",
            "菜老复命煮，小鲜岂足烹。",
            "旅饭任麤粝，苞苴且难成。",
            "值雨及雷雹，一阻三宿程。",
            "南北互有适，后先何必争。",
            "东方晓色至，隠隠天渐明。",
            "分手出门去，相引行水坑。"
        ],
        "title": "喜晴",
        "id": "6c31b44a-abd0-4a94-bd50-7a6c97f2a68b"
    },
    {
        "author": "周弼",
        "paragraphs": [
            "樱桃未开花遶枝，樱桃已开红满溪。",
            "花开几朝今始见，人折人攀那得知。",
            "黄鹂飞来问谁主，对面相看隔墙语。",
            "今日锁魂事可明，昨夜东风过云雨。"
        ],
        "title": "樱桃花",
        "id": "d2d7b624-7de2-47da-8632-f8b5b678961e"
    },
    {
        "author": "周弼",
        "paragraphs": [
            "长田一亩三石收，截茅作囤遮水牛。",
            "驯鸡塞笼彘牢满，大儿看亲女上头。",
            "里胥关门罢输送，晴乌窥簷鼠沿栋。",
            "瓦盆瓷缶息老身，还将孙子看迎神。",
            "庙前擘纸青竹爆，饧糕粉鱼夜祠灶。"
        ],
        "title": "丰年行",
        "id": "4b205eff-2c02-4d1d-b9c8-1763a9518f06"
    },
    {
        "author": "周弼",
        "paragraphs": [
            "大巫舞袍奉酒尊，小巫湔裙进盘彘。",
            "野风吹树龙马归，瓦炉柏根香满地。",
            "白衣老须撚向前，叉手大胆不敢言。",
            "去年田家五分熟，更饶三分百事足。",
            "大茧千棚丝满窠，栗犊两握角出肉。",
            "土台浇酒再拜辞，纸钱灰扑遶木枝。",
            "神语顺从杯教吉，鼓笛薨薨打三日。"
        ],
        "title": "冬赛行",
        "id": "49213de1-6d75-4fa0-b376-a07166e31a14"
    },
    {
        "author": "周弼",
        "paragraphs": [
            "湘东王好开芳甸，亭台环绕朱栏遍。",
            "就中应教谁最多，庾信江淹日欢宴。",
            "七十里围高木栅，花柳烧残少颜色。",
            "取次华林建邺边，奚不移归帝王宅。",
            "曾经行处苹芜漫，頼此名存悉歆羨。",
            "安知飞来不是旧时鶑，舞去都非昔年燕。",
            "风擘残桃过短墙，更无人管任斜阳。",
            "惜春犹有伤心者，认作徐娘半面粧。"
        ],
        "title": "湘东苑",
        "id": "8dff7f79-a9cb-4486-83a3-e0ca114af15c"
    },
    {
        "author": "周弼",
        "paragraphs": [
            "仲宣徙倚思归后，又复谁传独步名。",
            "自昔城闉虽尚在，至今波浪未尝平。",
            "半规赤日沈荒渚，一缕黄烟起废城。",
            "梅落碎花催塞色，葭横响叶弄边声。",
            "惊寒牧马频回顾，趁暖宾鸿渐北征。",
            "况乃有怀伤岁暮，登楼那不动乡情。"
        ],
        "title": "仲宣楼",
        "id": "f0642fdf-6edd-45ad-be6f-0271d37df800"
    },
    {
        "author": "周弼",
        "paragraphs": [
            "金坛深僻观，钟磬少人闻。",
            "山果猿偷堕，庭莎鹿卧分。",
            "木高犹带雪，石冷不生云。",
            "正爇黄连炷，相从拜老君。"
        ],
        "title": "金坛观",
        "id": "24bf9bfd-da7e-49d1-9fa8-b00b4b9bf813"
    },
    {
        "author": "周弼",
        "paragraphs": [
            "戚戚登临地，凄凄欲暮天。",
            "相看数株柳，不听一声蝉。",
            "山冷云生絮，江空月上弦。",
            "无缘舍尘事，闲对白鸥眠。"
        ],
        "title": "晚登黄鹤楼",
        "id": "70cb3c83-45d5-45f2-b016-57ab05d63ed9"
    },
    {
        "author": "周弼",
        "paragraphs": [
            "归程风强阻，春色有如无。",
            "上水千帆健，中流一矴孤。",
            "雨冲寻屋燕，云背立樯乌。",
            "尽说明朝顺，江行旧有图。"
        ],
        "title": "施潭",
        "id": "051bbff5-95b4-4e06-935f-472af8855985"
    },
    {
        "author": "周弼",
        "paragraphs": [
            "尽日群山里，知行第几重。",
            "竹深春寺磬，滩急午溪舂。",
            "残旭犹双塔，晴云只半峰。",
            "岂无仙隠者，恨不少从容。"
        ],
        "title": "山行",
        "id": "bb6adf28-6028-48a9-ae78-21b462ee91b8"
    },
    {
        "author": "周弼",
        "paragraphs": [
            "日暮野桥边，都归醉客船。",
            "数竿沙际日，一片水中天。",
            "影落冲烟鸟，声移带雨蝉。",
            "殆非人境得，江月又初圆。"
        ],
        "title": "野桥",
        "id": "cac24f21-bc06-40a1-8af4-9dcfe0150d89"
    },
    {
        "author": "周弼",
        "paragraphs": [
            "客程何太急，岁月半途分。",
            "想暂归天姥，还来伴使君。",
            "晓吟千嶂雪，春思一江云。",
            "若再经过此，囊诗可得闻。"
        ],
        "title": "送姚希声令弟归剡中",
        "id": "39bdfd7b-d3b6-4eec-be9f-9190d5e920d1"
    },
    {
        "author": "周弼",
        "paragraphs": [
            "好山多变态，排列在簷楹。",
            "平熨澄江练，横铺列嶂屏。",
            "石烟寒遶寺，山雨暗离汀。",
            "有意携溪枕，眠看直到醒。"
        ],
        "title": "秋屏",
        "id": "21313b65-419c-43dc-b1b7-6c280dfa2d85"
    },
    {
        "author": "周弼",
        "paragraphs": [
            "本来无饮兴，偶此到溪滩。",
            "屋角悬双瓠，船头系一竿。",
            "塔高风便响，桥峻雨随干。",
            "莫怕城门闭，行归亦不难。"
        ],
        "title": "同李雪林饮山村",
        "id": "5157a59d-926b-4c7b-ada5-f0ce569f75fc"
    },
    {
        "author": "周弼",
        "paragraphs": [
            "为爱林间寺，幽闲少是非。",
            "因抛荜门业，来著稻田衣。",
            "石蕨冲云细，山蔬腻雨肥。",
            "禅居安稳后，更莫启柴扉。"
        ],
        "title": "送惟德上人还鼋溪",
        "id": "f19068ea-c938-49b7-a8be-c37716c49dfc"
    },
    {
        "author": "周弼",
        "paragraphs": [
            "近凭筇竹杖，处处作生涯。",
            "独采傍溪药，自看临水花。",
            "爱云因北望，对日任西斜。",
            "惟有双蝴蝶，相随直到家。"
        ],
        "title": "甲申岁解官归故居有以书相问者",
        "id": "32e0a5db-fa66-465b-af2b-fa0177a3630f"
    },
    {
        "author": "周弼",
        "paragraphs": [
            "孤云无定迹，又入乱山居。",
            "既息禅机稳，从教世网疏。",
            "晓香巖屋像，寒呪石潭鱼。",
            "待我寻诗境，看君坐隠庐。"
        ],
        "title": "送惠嵩上人住西山兰若",
        "id": "663f1fb3-0a80-4140-a5bf-399967782016"
    },
    {
        "author": "周弼",
        "paragraphs": [
            "水陆尽经过，地暄晴更和。",
            "鸟声临水近，人影向桥多。",
            "细雪倾残橘，轻冰脆立荷。",
            "少为盐米计，听彻竹枝歌。"
        ],
        "title": "石塘",
        "id": "424c0b8a-67b8-4d61-a786-b18ea2c9b2ba"
    },
    {
        "author": "周弼",
        "paragraphs": [
            "病起无情绪，池边日几回。",
            "虫声低覆草，螺壳细生苔。",
            "暑退芦将变，秋残蓼续开。",
            "久消环绕迹，全若未尝来。"
        ],
        "title": "病起幽园检校",
        "id": "6ebc8814-c52c-4b4a-9fb3-0f02260f6ea6"
    },
    {
        "author": "周弼",
        "paragraphs": [
            "杳杳双林路，林深不易登。",
            "寺幽怜宿鸟，地僻喜闲僧。",
            "静彻垂梁板，寒销背壁灯。",
            "水边人忽笑，猿落过溪藤。"
        ],
        "title": "双林寺",
        "id": "f6547506-f3c0-4177-846f-2f8f7448b598"
    },
    {
        "author": "周弼",
        "paragraphs": [
            "自言归去后，只在故山边。",
            "纱帽临溪盥，铜瓶傍水禅。",
            "昼闲松塔雨，春尽草堂烟。",
            "何故相抛舍，沉浮逐世缘。"
        ],
        "title": "送僧归旧隠",
        "id": "3d338701-bd0d-41b2-86a2-ef504ec0f74a"
    },
    {
        "author": "周弼",
        "paragraphs": [
            "数杯恬淡酒，相就等闲倾。",
            "得失徒多感，行藏任独清。",
            "昼闲风有味，春尽雨无声。",
            "但惜新栽柳，相呼欠一鶑。"
        ],
        "title": "冰清堂偶成",
        "id": "5557715a-c9d7-4a68-bfd5-6df6c2be3c24"
    },
    {
        "author": "周弼",
        "paragraphs": [
            "归心终自遂，何必恋虚声。",
            "转觉青衫恶，谁怜白发生。",
            "扫花山石瘦，洗药野泉清。",
            "应有忘机者，时来伴我行。"
        ],
        "title": "酬李达可",
        "id": "a3459e86-8038-4a75-be15-20915daab19e"
    },
    {
        "author": "周弼",
        "paragraphs": [
            "一曲小湖滨，幽居不厌贫。",
            "坐容禅子憩，家就曲生邻。",
            "簷竹侵灯众，篱花落灶频。",
            "几时吟得句，寄与豫章人。"
        ],
        "title": "寄杜北山",
        "id": "f1c3a089-0fe4-4b9a-9d48-b50a24955923"
    },
    {
        "author": "周弼",
        "paragraphs": [
            "深山高顶寺，黄鹤旧曾留。",
            "鹤去无踪迹，山僧几白头。",
            "鸟闲斋鼓静，猿啸佛灯幽。",
            "宿约何时践，题诗向瀑流。"
        ],
        "title": "寄鹤林智福上人",
        "id": "eb549be4-caff-4d61-9426-4aea75c56198"
    },
    {
        "author": "周弼",
        "paragraphs": [
            "便入空山住，休慵汉省书。",
            "薄云翻药畚，斜日送柴车。",
            "远业松花腻，生涯薤叶疏。",
            "抱琴谁共听，一尾石间鱼。"
        ],
        "title": "幽居漫成  其一",
        "id": "14ad713b-52a9-4945-b645-0f42e846175c"
    },
    {
        "author": "周弼",
        "paragraphs": [
            "乍归无定业，萧索带村居。",
            "神树当中朽，人家著外疏。",
            "藻痕千漂絮，花影一床书。",
            "何必为真隠，相安便有余。"
        ],
        "title": "幽居漫成  其二",
        "id": "829acb50-3b2e-4f1f-bd72-63c368b4219d"
    },
    {
        "author": "周弼",
        "paragraphs": [
            "分半作民栖，犹藏一曲溪。",
            "鹊窥莲叶座，僧占菜花畦。",
            "白蠹鱼销粉，青干兽剥泥。",
            "幸留唐刻在，相伴峻廊题。"
        ],
        "title": "鹿苑寺",
        "id": "10945b8d-6429-4766-9e10-5395a0e8bd31"
    },
    {
        "author": "周弼",
        "paragraphs": [
            "水国何年寺，萧条野渡边。",
            "僧驱田雀倦，神抱海犀眠。",
            "细网垂秋屋，残灯泊暝船。",
            "数家枯柳下，犹有旧人烟。"
        ],
        "title": "马要寺",
        "id": "f708b764-a596-42b2-a4f6-8c2be42015dc"
    },
    {
        "author": "周弼",
        "paragraphs": [
            "客心怀避忌，地险自多神。",
            "枫叶藏山魅，松根抱石人。",
            "鹘翻苍黑翅，鱼曝赤斑鳞。",
            "未必知风候，惟闻酹酒频。"
        ],
        "title": "野赛",
        "id": "0b53c6eb-8fc1-4b5d-b7c1-5f7d95499a67"
    },
    {
        "author": "周弼",
        "paragraphs": [
            "深僻人稀到，天然野意成。",
            "荷冲崩岸出，草入废泉生。",
            "曝术充山货，抽茶当地征。",
            "未须寻伴侣，时有自来鶑。"
        ],
        "title": "题逸人壁",
        "id": "af1d0474-3e74-4b9c-bb1a-c94d070742ca"
    },
    {
        "author": "周弼",
        "paragraphs": [
            "出门歧路分，愿往不辞勤。",
            "萤影侵湘月，蝉声隔楚云。",
            "频烧霜后箨，多饭雨中蕡。",
            "若过黄陵庙，椒浆奠小君。"
        ],
        "title": "送蒋云启之湘中",
        "id": "c130ee43-20e3-4498-87c7-957ec1bc9369"
    },
    {
        "author": "周弼",
        "paragraphs": [
            "故乡离几日，何处蹑秋陵。",
            "梵叶床头树，唐衣壁面僧。",
            "雨花粘旧锡，风箨扫寒簦。",
            "新偈期相寄，呵弹破小乘。"
        ],
        "title": "送僧妙通游平江万寿",
        "id": "0c7318c3-9d3f-4c02-8f62-e9a8eedc198a"
    },
    {
        "author": "周弼",
        "paragraphs": [
            "西山龙井路，俱有旧行踪。",
            "待得城中暇，重期石上逢。",
            "冷霜粘破屐，落月带残钟。",
            "拟践相邻约，烦君买一峰。"
        ],
        "title": "酬杜八同宿西山兰若",
        "id": "89dac97d-ecb3-4af9-a118-ee5405fa2a04"
    },
    {
        "author": "周弼",
        "paragraphs": [
            "野寺孤僧住，当春亦掩扉。",
            "晓钟三板去，昏杵一盂归。",
            "古屋垂山榧，幽窗养石韦。",
            "未容行客憩，荒树雨鸠飞。"
        ],
        "title": "菩提废寺",
        "id": "4fce37e5-7d2b-4604-838b-2cecf2496e63"
    },
    {
        "author": "周弼",
        "paragraphs": [
            "大泽沾荒裔，灵山识老臣。",
            "微茫云外迹，衰病瘴中身。",
            "湿草寒碑夕，晴花午殿春。",
            "高簷风雨断，犹避六丁神。"
        ],
        "title": "天申宫苏文忠画像",
        "id": "40508b5b-d4e4-4c82-817b-9d48be75ee52"
    },
    {
        "author": "周弼",
        "paragraphs": [
            "仿佛经行地，还寻古渡边。",
            "山禽多白练，溪药间黄连。",
            "漠漠将晴雨，迢迢欲暝烟。",
            "恍然惊梦醒，二十有三年。"
        ],
        "title": "誓节渡",
        "id": "e287ab18-182d-4426-8576-68467ba829ca"
    },
    {
        "author": "周弼",
        "paragraphs": [
            "路隔一重溪，山深客易危。",
            "驿亭惟有额，官堠尽无碑。",
            "竹挂黄身虺，林香白面狸。",
            "得船争欲渡，先奔槿花篱。"
        ],
        "title": "白羊",
        "id": "eaccde59-f5db-476b-a558-4060bf46398f"
    },
    {
        "author": "周弼",
        "paragraphs": [
            "平世绝边筹，怜君古塞游。",
            "谁听蒯缑剑，虚弊黑貂裘。",
            "宵柝鸣荒戍，寒烽起废楼。",
            "到应先吊古，恸哭岘山头。"
        ],
        "title": "送人游边",
        "id": "ad936b85-2112-46f8-82cc-fcb56f97485c"
    },
    {
        "author": "周弼",
        "paragraphs": [
            "欲尽残春酒，登临事已违。",
            "听残怀旧笛，添尽御寒衣。",
            "鸟向青山没，人来赤壁稀。",
            "最怜城侧树，无可作花飞。"
        ],
        "title": "春暮登黄鹤楼",
        "id": "ce5afe4f-cd46-4716-a091-44f14d69c06b"
    },
    {
        "author": "周弼",
        "paragraphs": [
            "把诗从我者，多是剡中僧。",
            "结屋何山坞，当门几树藤。",
            "地寒常带雪，溪峻不留冰。",
            "赠尔新吟去，归题木叶层。"
        ],
        "title": "为僧昙芳赋草堂",
        "id": "b181e4b5-d2d6-4c06-bb1c-e7591d6e1005"
    },
    {
        "author": "周弼",
        "paragraphs": [
            "把酒对汀洲，相看发去舟。",
            "迎风一分手，惊浪几翻头。",
            "烛暗花消泪，枫寒叶弄愁。",
            "恐犹回首望，终夕凭高楼。"
        ],
        "title": "江臯送别",
        "id": "d4bfff69-6848-4c14-9029-31101c7f3ee3"
    },
    {
        "author": "周弼",
        "paragraphs": [
            "故里杉松表，归程笋薤初。",
            "杯多常失饭，囊罄只留书。",
            "海墨收秦弃，山粮拾禹余。",
            "古来仙隠者，多在赤城居。"
        ],
        "title": "送胡宗原还台山",
        "id": "3531c6c9-aa38-4332-b745-488452d635b6"
    },
    {
        "author": "周弼",
        "paragraphs": [
            "十载他乡别，春归逐浪层。",
            "晚晴沙市鼓，夜雨石桥灯。",
            "帆仄摧干苇，衣寒脆薄缯。",
            "旧时来往寺，惆怅不逢僧。"
        ],
        "title": "千金寺",
        "id": "2e41c296-de6f-4057-9ce1-fa5ebd398cb0"
    },
    {
        "author": "周弼",
        "paragraphs": [
            "水宿唐栖寺，何缘更浃旬。",
            "千山今日路，三岁异乡人。",
            "小殿眠身佛，空廊折臂神。",
            "归时重作礼，又拂一番尘。"
        ],
        "title": "留别唐栖云泉上人",
        "id": "ed08aa15-62ef-4095-b2ab-af429c6149f2"
    },
    {
        "author": "周弼",
        "paragraphs": [
            "客怀依古寺，曲水茂林边。",
            "俯听磵鸣石，静看山出烟。",
            "傍花清晚漱，对竹冷春眠。",
            "深羨溪僧乐，幽居动岁年。"
        ],
        "title": "天章寺前小楼",
        "id": "e2f49cfe-cc50-4c73-8d8b-471ef7ac4420"
    },
    {
        "author": "周弼",
        "paragraphs": [
            "春日晚荒荒，平沙极渺茫。",
            "楼欹三面水，城卧数条岗。",
            "白草吴京甸，黄桑楚战场。",
            "长江俱不问，一片泻斜阳。"
        ],
        "tags": [
            "长江"
        ],
        "title": "野望",
        "id": "e9fb0375-5b99-418a-92b0-6858f2c078a4"
    },
    {
        "author": "周弼",
        "paragraphs": [
            "江枫吟咏工，幽寺冷遗踪。",
            "不改前朝路，犹闻半夜钟。",
            "地凉汀月皎，村迥水烟浓。",
            "试问谁曾见，惟应独有松。"
        ],
        "title": "枫桥寒山寺",
        "id": "8f55e3f2-e4e9-4329-866e-7a0bb2833317"
    },
    {
        "author": "周弼",
        "paragraphs": [
            "人生各有安，出易欲归难。",
            "古道春泥重，孤城暮雪寒。",
            "酒锋精似将，诗业远于官。",
            "野谷如堪饱，从君借鹖冠。"
        ],
        "title": "送黄同甫",
        "id": "4311bf1d-2387-4302-a6f4-24df6cc8190a"
    },
    {
        "author": "周弼",
        "paragraphs": [
            "村崦递相遮，分居两岸沙。",
            "地征兼橘柚，土物半桑麻。",
            "水白来如虹，山黄去若蛇。",
            "往年曾泊此，丛竹数人家。"
        ],
        "title": "应潭",
        "id": "332f7a8b-e100-4295-8a35-dce9fa969b3d"
    },
    {
        "author": "周弼",
        "paragraphs": [
            "归心同一路，况复在新年。",
            "梦著登山屐，闲随渡水船。",
            "宿蒿迷旧陇，春葑起闲田。",
            "醉卧天池上，知君在我先。"
        ],
        "title": "招郑服之",
        "id": "a3f8a01f-0ec7-4391-b580-fc621f68c8a9"
    },
    {
        "author": "周弼",
        "paragraphs": [
            "不因纯孝者，古寺若为安。",
            "壁彩蜗游遍，炉香鼠踏残。",
            "钟声嘶破梃，旛影飐危竿。",
            "尚恐冬生笋，时来竹外看。"
        ],
        "title": "灵竺寺",
        "id": "fbaa1229-5218-40d6-a8e3-17830c7212ab"
    },
    {
        "author": "周弼",
        "paragraphs": [
            "昔日干戈地，凄凉古塞情。",
            "军同民杂戍，州与县分城。",
            "野旷孤鸿绝，沙寒一骑行。",
            "十年生息后，人尚怯论兵。"
        ],
        "title": "齐安早眺  其一",
        "id": "0d6936ef-f1e1-49b6-95ff-a5efe454e096"
    },
    {
        "author": "周弼",
        "paragraphs": [
            "阴阴城垒静，极望不飞尘。",
            "草色横江暮，鶑声出塞春。",
            "清时应洗甲，来岁又逢辛。",
            "惆怅经过处，都非往昔人。"
        ],
        "title": "齐安早眺  其二",
        "id": "3cd193f7-8d74-43d6-b382-bcd27025383e"
    },
    {
        "author": "周弼",
        "paragraphs": [
            "细簇人家住，中分破石崖。",
            "竹门开店屋，草市夹桥街。",
            "水别东流汉，山横北过淮。",
            "并船频借问，同买出江柴。"
        ],
        "title": "村市",
        "id": "6ff0f268-a327-40de-97de-e5b539faf6e4"
    },
    {
        "author": "周弼",
        "paragraphs": [
            "幽栖深绝地，静夜独宜僧。",
            "上下两轮玉，中间一片冰。",
            "影收悬罟索，光息过船灯。",
            "独坐观心了，无由更小乘。"
        ],
        "title": "赠僧仲宝月溪",
        "id": "f029cf6e-7118-40ed-9bfe-e09cecbd007e"
    },
    {
        "author": "周弼",
        "paragraphs": [
            "旦旦自天成，中全一气清。",
            "渐分平与峻，俄转晦为明。",
            "竹閟铺沙影，松涵出谷声。",
            "机心都不动，稳看日初生。"
        ],
        "title": "题夏肯父晓山图",
        "id": "ae16b81b-177b-4690-8e77-8713e5ada717"
    },
    {
        "author": "周弼",
        "paragraphs": [
            "笑语失诙谐，人谁不怆怀。",
            "梦残秋雨寺，魂散夕阳街。",
            "缺灶粘煎药，干炉积燎柴。",
            "风流何必葬，便拥菊花埋。"
        ],
        "title": "孙季蕃故居",
        "id": "d8766ff9-eff7-4ee6-8b35-398bef0399a5"
    },
    {
        "author": "周弼",
        "paragraphs": [
            "一年辛苦后，收聚若为丰。",
            "摄职全无吏，携家仅有童。",
            "乳舂花下管，漆溜叶间筒。",
            "自此嬉游地，应须且浙中。"
        ],
        "title": "赵东麓归自房陵",
        "id": "ddc59235-dbf7-463f-9652-38581edc4230"
    },
    {
        "author": "周弼",
        "paragraphs": [
            "山寺凭高夕未昏，上皇曾此定干坤。",
            "瓯闽散驿缘江岛，龛赭收潮入海门。",
            "细雨乱花唐辇道，淡烟疏柳汉营屯。",
            "何时汴水东流畔，君返宸居臣故园。"
        ],
        "title": "吴山仁王寺",
        "id": "bcdd1c3e-dc24-4a4e-a864-63f0fb683808"
    },
    {
        "author": "周弼",
        "paragraphs": [
            "欲望江山夜转真，胡床曾此对嘉宾。",
            "伤心皓月长流水，回首清风不见人。",
            "花落雉楼横角暮，草生鸥渚破船春。",
            "归程岂暇频登览，分付羁愁与白苹。"
        ],
        "title": "庾楼",
        "id": "fcad8d95-7e6c-4a09-9ed1-7d830410aaa9"
    },
    {
        "author": "周弼",
        "paragraphs": [
            "何日遗踪锁断岗，更谁曾望旧台荒。",
            "百年南渡频秋雨，一片西山几夕阳。",
            "石碍老松欹径险，岸随干苇出江长。",
            "斗间可是无佳气，又见飞乌绕去樯。"
        ],
        "title": "题豫章台",
        "id": "1c354928-421f-48e6-8bbd-4e738083d917"
    },
    {
        "author": "周弼",
        "paragraphs": [
            "高阁巍峨接水滨，兴亡才问便伤神。",
            "鸣鸾东阁知何处，跨鹤西山别有人。",
            "柳映落霞江渚暮，草铺斜日野田春。",
            "羣鸥亦厌多悲感，偏与忘机客最亲。"
        ],
        "tags": [
            "滕王阁"
        ],
        "title": "题滕王阁",
        "id": "1463a2f4-1445-47ec-a9b5-220aaad09765"
    },
    {
        "author": "周弼",
        "paragraphs": [
            "吴云迢递楚云鲜，从此南征路几千。",
            "汉使五羊登岭日，鲁经三豕渡河年。",
            "榕穿白草飞蛮雨，椒落黄芽起瘴烟。",
            "待及戍瓜多载石，定无番货入归船。"
        ],
        "title": "送友人持节岭南",
        "id": "ad129e83-db4b-4712-aec1-22698a81c78d"
    },
    {
        "author": "周弼",
        "paragraphs": [
            "山门寂寞唐栖寺，别去闲居又一年。",
            "草暗暮田羣雁远，花明春院一僧禅。",
            "云房夕磬浮清雨，水殿寒灯宿细烟。",
            "作得诗成无寄处，几回遥认隔溪船。"
        ],
        "title": "赠唐栖寺僧",
        "id": "f7823aa9-7169-429d-b2a4-c9d097a1a3cc"
    },
    {
        "author": "周弼",
        "paragraphs": [
            "远望披裘日几回，可堪江上暮寒催。",
            "云飞旷野迎风断，雪洒长滩夹雨来。",
            "马踏野桥嘶破板，鸟迷村路立高桅。",
            "暂须移向疏篱泊，迁就惊春一树梅。"
        ],
        "title": "连珠",
        "id": "ee3a9134-5c69-4f24-8db5-07b90395c625"
    },
    {
        "author": "周弼",
        "paragraphs": [
            "独行沙岸不相携，准拟沿溪更渡溪。",
            "药蔓交加虫上下，柳花撩乱蝶高低。",
            "杖头晓伴春云石，屐齿晴翻夜雨泥。",
            "诗就随山为人写，等闲抽尽锦中题。"
        ],
        "title": "行吟",
        "id": "75633154-df91-4670-b9b2-bb0d0240f504"
    },
    {
        "author": "周弼",
        "paragraphs": [
            "小作幽园傍宅开，只须数亩占楼台。",
            "石移林屋秋云至，水带松江暮雨来。",
            "径草散香迎过屐，砌花分影荫流杯。",
            "人家园圃应无数，不似君能日几回。"
        ],
        "title": "秀野",
        "id": "4bd11788-5ba6-4795-9c31-afc548a2fa73"
    },
    {
        "author": "周弼",
        "paragraphs": [
            "梧叶萧萧墓草长，梦魂曾断九回肠。",
            "空闻绛帕离章水，谁见黄旗入洛阳。",
            "鸦噪暮园江阪迥，龙盘春戍石城荒。",
            "赤乌不识桑田变，犹自悽悽守白杨。"
        ],
        "title": "孙伯符墓下",
        "id": "0a4f4237-1270-4339-bdef-ed12f1f21767"
    },
    {
        "author": "周弼",
        "paragraphs": [
            "袅袅朱栏倚细波，绿云相对閟嵯峨。",
            "中天车驾曾擒虏，何日楼船定入河。",
            "霁柳午阴随岸远，露桃春色过墙多。",
            "黄旗适应东南运，已办箫铙几曲歌。"
        ],
        "title": "天津桥",
        "id": "027c6e13-47e7-4357-acc4-ab6569d3f782"
    },
    {
        "author": "周弼",
        "paragraphs": [
            "细藓柔莎琐旧堆，昔年曾见异僧回。",
            "如何天上飞灵雨，不为人间洗劫灰。",
            "江接潮头诸脉应，地连岗势一支来。",
            "只今不假虚无事，别是春风歌舞台。"
        ],
        "title": "雨花台",
        "id": "1c5f6ffe-ed7b-45f6-bfe7-4d74775c42ab"
    },
    {
        "author": "周弼",
        "paragraphs": [
            "一径逶迤草自芳，何为不复更翺翔。",
            "应须旧国还宣武，别有高台在建章。",
            "白鹭背花寻塔路，赤乌冲柳集宫墙。",
            "中兴不比偏安事，且对梧桐荐羽觞。"
        ],
        "title": "凤凰台",
        "id": "37561d12-6f47-4144-b9ca-c721cd0cd5f5"
    },
    {
        "author": "周弼",
        "paragraphs": [
            "日落凭栏感慨频，长干桥畔冷残春。",
            "桑田芜没徒多事，兰玉丛生更几人。",
            "风暖影翻花外燕，雨多痕蚀草间麟。",
            "堪嗟羣从成功后，不及钟山一尉神。"
        ],
        "title": "乌衣巷",
        "id": "2c647074-c9b9-42c7-b0c5-9cc28d5d0d62"
    },
    {
        "author": "周弼",
        "paragraphs": [
            "点点凝烟望未收，六朝遗迹遍荒丘。",
            "自从绛阙雄江面，谁把朱泥染石头。",
            "岗断晓榛双阜虎，岸长春草一滩鸥。",
            "诸公多少新亭恨，不是知心莫上楼。"
        ],
        "title": "石头城",
        "id": "26efa4e4-6ce3-4383-8f49-206ee8985c7f"
    },
    {
        "author": "周弼",
        "paragraphs": [
            "横障弥漫恃此丘，长江东骛转湍流。",
            "波间去海无多里，沙际铺淮辄数州。",
            "风势起花山郭暗，潮声侵树野田浮。",
            "无由望彻苍茫外，回首斜阳总是愁。"
        ],
        "tags": [
            "长江"
        ],
        "title": "浮远",
        "id": "caa12e1d-93b2-4249-9e17-e81ce4d7ecb0"
    },
    {
        "author": "周弼",
        "paragraphs": [
            "匆匆何事解朝衣，甫为君王领一麾。",
            "历考近来成故事，就迁长是未多时。",
            "寒更夜彻防淮柝，晓舶晴翻出海旗。",
            "不久赤蹄应已到，只须略赋练江诗。"
        ],
        "title": "送赵山台赴江阴",
        "id": "8be82ae1-5b10-429d-a6d7-a5bcc79b8a0d"
    },
    {
        "author": "周弼",
        "paragraphs": [
            "凭高望尽寂寥天，与我闲情共渺然。",
            "平展暮云三百里，积停春水二千年。",
            "沙洲横渡荆江雨，石塔遥分岳麓烟。",
            "老我未闻飞剑术，想须今度遇回仙。"
        ],
        "tags": [
            "岳阳楼"
        ],
        "title": "岳阳楼",
        "id": "e7ac4053-6773-4a03-b1d4-c4559ff0c5a4"
    },
    {
        "author": "周弼",
        "paragraphs": [
            "精舍萧疏近水凉，分明一径绿沉枪。",
            "就移山近湖皆隠，放出楼高寺倒藏。",
            "春透露梢齐曲槛，晓翻风箨过脩墙。",
            "长堤花尽人稀少，来听蝉声伴夕阳。"
        ],
        "tags": [
            "西湖"
        ],
        "title": "西湖竹阁寺",
        "id": "3a1a7f9c-6c8d-41ea-8068-81e90a0ea87f"
    },
    {
        "author": "周弼",
        "paragraphs": [
            "缯甲如荼护此台，玉颜憔悴锦帆来。",
            "一蹊香草无蜂过，千里空葭有雁回。",
            "响屧藓埋丹凤迹，缕衣花变粉蛾灰。",
            "谁知子夜歌残日，树满西山似绿苔。"
        ],
        "title": "采香径",
        "id": "8cb62542-9cfb-448e-b43d-88f2936e8085"
    },
    {
        "author": "周弼",
        "paragraphs": [
            "瞬息沿流七里遥，感时回缆木兰桡。",
            "高台未变陵兼谷，故国频更市与朝。",
            "风散乱云通去驿，雨消残雪助归潮。",
            "渔翁近亦无前辈，一个青铜不肯饶。"
        ],
        "title": "七里濑",
        "id": "dfd5543b-f646-4a93-b30e-0fd17df2b509"
    },
    {
        "author": "周弼",
        "paragraphs": [
            "昔人有意久经营，极望寒芜远更平。",
            "三国旆旌羣鹊散，六朝楼阁一鸠鸣。",
            "雪消晴嶂沉孤垒，风打寒潮入废城。",
            "多少怨魂销不尽，草根烧断又还生。"
        ],
        "title": "南楼怀古五首  其一",
        "id": "f23ad2c0-3cb1-4a75-8e3c-223777eaa9bc"
    },
    {
        "author": "周弼",
        "paragraphs": [
            "事久销沉只等闲，好将深意递相参。",
            "舳舻宵遁谁思忖，裙屐春游自笑谈。",
            "西日瘴回迷汉沔，北风波逆上江潭。",
            "隔城方唱招魂引，一拍殷勤至再三。"
        ],
        "title": "南楼怀古五首  其二",
        "id": "d0d270de-de7c-4385-8eb4-15f22091f0e9"
    },
    {
        "author": "周弼",
        "paragraphs": [
            "茫茫迂曲度平川，何处孤村近水边。",
            "烟护刘琮残壁垒，雨沉黄祖旧楼船。",
            "寒沙细拥菰芦地，破陇斜耕苜蓿田。",
            "见说去年秋潦后，更无茅屋起炊烟。"
        ],
        "title": "南楼怀古五首  其三",
        "id": "d21a0141-25e6-40dc-81e6-fb980f5d4bc8"
    },
    {
        "author": "周弼",
        "paragraphs": [
            "幸际清时息五兵，舌顽无处说纵横。",
            "蚁封一梦难分别，蜗角千年强鬭争。",
            "丹壁邮亭新蜀道，白楼烽戍古邾城。",
            "自知夜半徒兴舞，移远寒鸡不使鸣。"
        ],
        "title": "南楼怀古五首  其四",
        "id": "4e3e70e4-1a81-450f-9afc-ba6908b9d6c8"
    },
    {
        "author": "周弼",
        "paragraphs": [
            "夕阳光退杳难凭，欲问江鸥只怨憎。",
            "得意举帆烧北岸，伤心流楳锁西陵。",
            "雪消蜀货千樯下，风顺吴盐万斛增。",
            "且趁一樽相暖热，自非乘醉莫来登。"
        ],
        "title": "南楼怀古五首  其五",
        "id": "4e222da8-b0e4-4f31-afab-7ac5e105fc07"
    },
    {
        "author": "周弼",
        "paragraphs": [
            "索居牢落动关心，但觉匆匆岁月侵。",
            "无梦不因怜昼静，有怀多是惜春深。",
            "草香稚蝶销胡粉，花落蛮鶑变楚金。",
            "最是不禁芳树色，能消几日又成阴。"
        ],
        "title": "山居春晚",
        "id": "8d6784d9-0786-45d9-b799-1c5ad6eefd09"
    },
    {
        "author": "周弼",
        "paragraphs": [
            "庭下同栽两树梅，一株摇落一株开。",
            "无缘春色相亏曲，有分晴光亦往来。",
            "雪打枯枝愁汉驿，雨翻雕萼梦荆台。",
            "绮窗不断横斜影，犹有东风管碧苔。"
        ],
        "title": "庭下枯梅有感",
        "id": "e20326ed-f08e-433d-92b1-be962c1df590"
    },
    {
        "author": "周弼",
        "paragraphs": [
            "衣冠从昔化文身，峻岳当天自有神。",
            "秦帝刻碑三十载，越王栖甲五千人。",
            "江连云气分南纪，海接星河近北辰。",
            "必竟兴亡谁可料，但闻陵谷变飞尘。"
        ],
        "title": "会稽山",
        "id": "0e6a9a35-f88c-4fe8-8073-a0ce17e9b2aa"
    },
    {
        "author": "周弼",
        "paragraphs": [
            "天随清调何人继，幸有荒村故宅存。",
            "橘上蠹虫应屡变，草间眠鸭尚能言。",
            "池亭暮雪兼风起，篱落春潮带雨浑。",
            "人啖菊苗终竟别，屠沽犹自不登门。"
        ],
        "title": "甫里观",
        "id": "b2f56bbe-e9fe-4c8f-addc-0f21fcfd3391"
    },
    {
        "author": "周弼",
        "paragraphs": [
            "路才容马尽荒茅，谁识仙人旧钓鼇。",
            "流水不随船影断，乱山犹带弹痕高。",
            "春烟粉黑重生葑，暮雨灰红半拆桃。",
            "今日故宫何处问，东风应长对江涛。"
        ],
        "title": "陈武帝钓台",
        "id": "55b90ed9-3909-400a-a184-04194219de35"
    },
    {
        "author": "周弼",
        "paragraphs": [
            "忽地相逢便解颜，况兼终日看青山。",
            "精神摘柳哦诗际，标度寻梅集句间。",
            "春淡野桥孤艇远，暮寒溪寺一钟闲。",
            "匆匆又作经旬别，两处东风各闭关。"
        ],
        "title": "赠雪林李和甫",
        "id": "fd0c6430-1f11-4308-bbe0-c9a0f0a45b89"
    },
    {
        "author": "周弼",
        "paragraphs": [
            "远程已过经行处，别有逶迤古道存。",
            "寺已寂寥犹有殿，水才穷尽又逢村。",
            "一株枯木人分路，十里飞花客过门。",
            "必竟悉依生处乐，不知何事别家园。"
        ],
        "title": "道中有感",
        "id": "8233c144-efc4-4edb-aea3-c048f57e426e"
    },
    {
        "author": "周弼",
        "paragraphs": [
            "匆匆宁不恨飘零，转更分岐过别汀。",
            "世事总如迂曲路，年华都付短长亭。",
            "冢桃褪蘂无人色，社栎盘根作鬼形。",
            "心自感伤人岂识，回头犹顾岘山青。"
        ],
        "title": "黄溪",
        "id": "c349199a-481e-4441-ab7e-5ecacea39252"
    },
    {
        "author": "周弼",
        "paragraphs": [
            "消散羁愁益坦然，况当初暖欲晴天。",
            "清溪苔滑重抄纸，浅屋柴香正煮绵。",
            "隔水杀鸡祠社土，过桥嘶马入人烟。",
            "今朝似觉难忘酒，应更无人笑谪仙。"
        ],
        "title": "朱潭",
        "id": "d1089e54-abc0-4ab6-98d0-72616f49a167"
    },
    {
        "author": "周弼",
        "paragraphs": [
            "木落千山怨别离，自知难驻马行蹄。",
            "上书季子穷归洛，献赋荀卿老向齐。",
            "驿店破旗秋雨细，戍楼残角夕阳低。",
            "袖藏秘策君门远，应望中原泣鼓鼙。"
        ],
        "title": "送人之汉上",
        "id": "5113aa61-8746-4a7a-8953-84cd30a788dc"
    },
    {
        "author": "周弼",
        "paragraphs": [
            "波眼沄沄浪复轻，稍苏羁束过清明。",
            "倩人觅路先寻酒，久客怀乡始见饧。",
            "松下紫芽肥野菜，竹间青叶带山樱。",
            "自从一别齐安后，直到今朝始听鶑。"
        ],
        "title": "荻港",
        "id": "5aa4a080-eab1-41f2-b9e1-9a80dc5e1b3a"
    },
    {
        "author": "周弼",
        "paragraphs": [
            "书剑悠悠屡变迁，老谙多故始知天。",
            "汗青每愧抛长日，发白无由逐少年。",
            "暮雨暗消江岸柳，晓霜初透野池莲。",
            "此心悬解何须语，人问惟应一指禅。"
        ],
        "title": "感事",
        "id": "48e70644-c03e-4455-b886-24333bebc997"
    },
    {
        "author": "周弼",
        "paragraphs": [
            "自谓别离难会面，如何此地又相寻。",
            "往来云物他乡意，轻薄风尘久客心。",
            "夜雨泥涂三里郭，夕阳烟火数家林。",
            "送君好去加餐饭，莫听哀猿彻晓吟。"
        ],
        "title": "送迁客",
        "id": "098d3fc4-e933-4322-b344-e2f79dbfe2b6"
    },
    {
        "author": "周弼",
        "paragraphs": [
            "竞携书剑去纷纷，谁解登临对日曛。",
            "北道荆夔一江下，南朝徐兖二州分。",
            "高楼角晓鸣秋雨，远戍烽寒起暮云。",
            "莫把寻常望瓜步，恐惊边雁不堪闻。"
        ],
        "title": "送人之京口",
        "id": "ad7f3b12-f4bf-4829-8e71-1dc6154afd12"
    },
    {
        "author": "周弼",
        "paragraphs": [
            "僧房十日相留恋，为怯生寒未到家。",
            "插岸断冰妨荡桨，入簷飞雪助煎茶。",
            "香台穴碎逃秋蚁，古殿巢翻失暮鸦。",
            "惟有溪梅最禁耐，傍篱争发向阳花。"
        ],
        "title": "留题唐栖寺",
        "id": "e2dce415-f980-4ce0-82e6-e2208b9694a8"
    },
    {
        "author": "周弼",
        "paragraphs": [
            "著书不就便相抛，远向襄州谒故交。",
            "里舍千头无旧橘，客程三脊有荒茅。",
            "买鱼村渡捐孤剑，沽酒山城解弊袍。",
            "双鬓岂堪禁岁月，眼看归鳦又成巢。"
        ],
        "title": "送白判官",
        "id": "38614841-eef9-4ef9-b008-adaf55dc403a"
    },
    {
        "author": "周弼",
        "paragraphs": [
            "时节匆忙过隙驹，可堪岑寂就船居。",
            "不禁衰病慵耽酒，无益闲交懒报书。",
            "风暖暮田归海燕，雨甜春水上潮鱼。",
            "客中自是光阴速，才见新正又月初。"
        ],
        "title": "中和节",
        "id": "fd812119-c9a9-4969-bf1e-64ddbf1fbf04"
    },
    {
        "author": "周弼",
        "paragraphs": [
            "昔年此路达王畿，荒烧畬烟事已非。",
            "山向崤函空北望，水随江汉自东归。",
            "凄凉坂路征车远，寂寞邮亭候火稀。",
            "遥想思乡怨岐路，杜鹃花发鹧鸪飞。"
        ],
        "title": "送人之荆门",
        "id": "1c41e42d-2041-499a-ace1-cc7a67501085"
    },
    {
        "author": "周弼",
        "paragraphs": [
            "晴江万里绿波来，惆怅君房去不回。",
            "秦苑河山归故国，越乡云雨庇荒台。",
            "春风一道江蓠绿，落日千峰杜宇哀。",
            "欲访钓船无处所，野花如雪满汀开。"
        ],
        "title": "严陵钓台",
        "id": "8c2de967-6ffe-4916-ab7c-680ad7f5ec23"
    },
    {
        "author": "周弼",
        "paragraphs": [
            "飘然久作登临想，才遇名山雨亦游。",
            "林尾乱声犹间响，枝头残滴未全收。",
            "濯翻野竹从教軃，冲落巖花放出流。",
            "欲把姓名书石上，几回拈笔又成休。"
        ],
        "title": "游道场山遇雨",
        "id": "4f1d2e06-efb0-4a5a-a3a9-3f3997024696"
    },
    {
        "author": "周弼",
        "paragraphs": [
            "衣裳单薄鬓萧骚，独凭危栏首屡搔。",
            "出壁乱云分片段，隔江飞雨见丝毫。",
            "庭前断续蛩争响，簷外轻便蝶鬭高。",
            "多少好山俱在眼，愧无短屐共游遨。"
        ],
        "title": "浣沙秋日五首  其一",
        "id": "099f2aab-e86c-4eda-949e-6e8839b1d205"
    },
    {
        "author": "周弼",
        "paragraphs": [
            "当前滩号西施碛，对碛看秋得句清。",
            "五色悬门秦一尉，六经充栋汉诸生。",
            "石丛细火团荒砌，野蔓疏金出废城。",
            "目送浣沙人去后，又闻街鼓报新晴。"
        ],
        "title": "浣沙秋日五首  其二",
        "id": "681f3894-db27-405e-8ca3-a6cb14557092"
    },
    {
        "author": "周弼",
        "paragraphs": [
            "长江淡淡树疏疏，扫却闲庭即故居。",
            "虫入暗床频促织，萤穿虚壁屡翻书。",
            "破除暮色惟荒菊，荐送秋华有嫩蔬。",
            "料得故园分社酒，小苞青橘四腮鲈。"
        ],
        "tags": [
            "长江"
        ],
        "title": "浣沙秋日五首  其三",
        "id": "2af94f57-a529-48ee-b94d-53fad3a65ca8"
    },
    {
        "author": "周弼",
        "paragraphs": [
            "自慙尸素尝多暇，未放秋风变楚颜。",
            "一梦别离抛白水，三年端的守青山。",
            "野鸡避鹘遮雏去，沙翮衔鱼趁母还。",
            "纵有乱愁消遣尽，淡云残日共人闲。"
        ],
        "title": "浣沙秋日五首  其四",
        "id": "cb0d9b44-f3d5-442f-8037-8c29142d6bc8"
    },
    {
        "author": "周弼",
        "paragraphs": [
            "清溪楼阁暮沉沉，不觉登临夜欲深。",
            "几处卷帘催酒笛，谁家闭户捣衣砧。",
            "一朝野雾三朝湿，十日江天九日阴。",
            "暗喜碍人公事少，自来收拾送秋吟。"
        ],
        "title": "浣沙秋日五首  其五",
        "id": "4d8f9778-7156-4cbc-a1ff-68a5c1e26e8a"
    },
    {
        "author": "周弼",
        "paragraphs": [
            "对港近村俱有路，扁舟倍觉往来频。",
            "入秋破褐惟存线，尽日收钱不满缗。",
            "远岸冷沙衔坠叶，浅滩寒水卧枯苹。",
            "未知行役何时断，纵使更深亦唤人。"
        ],
        "title": "罗家洲",
        "id": "fa9c78e5-24bd-4c2f-adae-817437072b87"
    },
    {
        "author": "周弼",
        "paragraphs": [
            "吟得诗成若等闲，为吾开尽锦囊斑。",
            "不专瘦岛元和末，要且长城大历间。",
            "帆入乱潮随涨水，帽冲残雪度危山。",
            "从今便少春游伴，才过新正可得还。"
        ],
        "title": "送陈云崖游三衢",
        "id": "7d9ca2ed-7551-4955-ad5e-4d873a5ae036"
    },
    {
        "author": "周弼",
        "paragraphs": [
            "极浦苹花白，空壕兰萼红。",
            "伤心城上燕，飞入馆娃宫。"
        ],
        "title": "春怨",
        "id": "20279fa1-254f-45d4-a265-0887e99c8599"
    },
    {
        "author": "周弼",
        "paragraphs": [
            "欲知行远近，细数杜鹃声。",
            "暗入苍山去，千闻是一程。"
        ],
        "title": "送客",
        "id": "51665eaf-44d0-43e8-b13d-b9d3a4c51d0b"
    },
    {
        "author": "周弼",
        "paragraphs": [
            "水源穷不尽，垢腻生春袜。",
            "未敢辄揭流，且向幽亭歇。"
        ],
        "title": "冷泉幽憩",
        "id": "2c134bb0-5c92-4f5e-9a74-083c44c60f67"
    },
    {
        "author": "周弼",
        "paragraphs": [
            "玉树分明照夕流，粉痕翻为碧苔留。",
            "三更枝上玲珑雨，乱滴寒香一夜愁。"
        ],
        "title": "落梅",
        "id": "396ce1df-4ef1-471e-a584-4a48a395785a"
    },
    {
        "author": "周弼",
        "paragraphs": [
            "忆昔同行题落叶，寺前枯树鹤巢边。",
            "不知今度苔枝上，多少秋虫已化蝉。"
        ],
        "title": "回山僧书就题书尾",
        "id": "52fe7467-2e38-41b1-a690-f49cafcc0b73"
    },
    {
        "author": "周弼",
        "paragraphs": [
            "空山落日又逢僧，雨杂尘灰满帽纹。",
            "但忆来时门不掩，麝香偷卧石床云。"
        ],
        "title": "逢僧文礼  其一",
        "id": "1439a2ac-647e-42e7-8821-af8d0813ff2f"
    },
    {
        "author": "周弼",
        "paragraphs": [
            "师说古香寮旧开，鲍照曾为惠休来。",
            "至今猿鹤犹知敬，静对寒星礼碧苔。"
        ],
        "title": "逢僧文礼  其二",
        "id": "e2b67b29-de0c-4cb9-b091-246e59f0e028"
    },
    {
        "author": "周弼",
        "paragraphs": [
            "山门半掩浮云阙，古道人稀芳草歇。",
            "夜深零露滴秋香，幽人独步青萝月。"
        ],
        "title": "秋夜",
        "id": "df202271-c00c-4b82-99cc-9d33ba435508"
    },
    {
        "author": "周弼",
        "paragraphs": [
            "书来只说住高峰，不记松林第几重。",
            "欲拣青峦问茅舍，秋山一样白云封。"
        ],
        "title": "寄云泉僧永颐  其一",
        "id": "f7acbf27-a080-4d6d-a587-96e3cb759dfa"
    },
    {
        "author": "周弼",
        "paragraphs": [
            "颂罢南华谁得闻，两川寒玉一禅身。",
            "松边弹舌低声念，莫引龙来变作人。"
        ],
        "title": "寄云泉僧永颐  其二",
        "id": "783059b2-f279-4672-baa2-fb25130e94d8"
    },
    {
        "author": "周弼",
        "paragraphs": [
            "山僧袖出新诗卷，字字馨香扑人面。",
            "清晨何处展看来，卷得梅花两三片。"
        ],
        "title": "赠从古上人",
        "id": "669364c4-abe5-4a47-bfc8-37759aa76896"
    },
    {
        "author": "周弼",
        "paragraphs": [
            "野庙荒芜倒掩扉，寂寥香火客来稀。",
            "年年归燕相看觑，空滴春泥损画衣。"
        ],
        "title": "野庙",
        "id": "6e300350-e85a-46c4-93e2-38a39b95e50f"
    },
    {
        "author": "周弼",
        "paragraphs": [
            "青鸟传书渡海迟，乱山衰草葬蛾眉。",
            "锦囊消歇余香在，狼藉春风荳蔻枝。"
        ],
        "title": "真娘墓",
        "id": "673f4c2c-386e-4e6b-bbf2-5a33314d737a"
    },
    {
        "author": "周弼",
        "paragraphs": [
            "石龟无语对东风，海鹤曾迷晓市中。",
            "三十六鳞朝夜月，玉钗人在水晶宫。"
        ],
        "title": "女坟湖",
        "id": "edc0a225-0ed7-4403-b85c-d9fccaf68d94"
    },
    {
        "author": "周弼",
        "paragraphs": [
            "白云随鹤乘将去，深碧桃花满故宫。",
            "三十六簧明月夜，不知何处吸春风。"
        ],
        "title": "显应观桃花",
        "id": "97268c69-2845-4c4e-9e76-6c480f427235"
    },
    {
        "author": "周弼",
        "paragraphs": [
            "小园宽占一山孤，别有墙遮古观居。",
            "到了恩波拦不住，水窗游出放生鱼。"
        ],
        "title": "四圣观",
        "id": "eb9ee288-ffb5-43f7-8bc7-ce76420e958f"
    },
    {
        "author": "周弼",
        "paragraphs": [
            "爱花偏倩猎人寻，残雪偷春上棘林。",
            "山岸有谁先得见，冷香疏亚辟寒金。"
        ],
        "title": "蜡梅",
        "id": "490348be-b908-4870-bbd4-1d7c44e9cecc"
    },
    {
        "author": "周弼",
        "paragraphs": [
            "一曲呼凰下九霄，石台春静海山遥。",
            "周秦战血纵横尽，犹卧白云吹洞箫。"
        ],
        "title": "咏史二首  其一",
        "id": "29e5fc20-01a4-45b4-b787-f7295614eedb"
    },
    {
        "author": "周弼",
        "paragraphs": [
            "碧树童童荫屋庐，分明青盖画龙车。",
            "南阳病叟成何事，便谓枯池活得鱼。"
        ],
        "title": "咏史二首  其二",
        "id": "52c73ff4-24a0-43e9-930d-bc9dad73f522"
    },
    {
        "author": "周弼",
        "paragraphs": [
            "昔人深夜看星斗，镇压灵坛尚有符。",
            "偷写只应苍鼠惯，几行丹篆绕春芜。"
        ],
        "title": "送人游西山  其一",
        "id": "51ee9659-a20c-47d9-82a1-36ea764ba2ec"
    },
    {
        "author": "周弼",
        "paragraphs": [
            "锁断寒蛟亦有神，冷波寒水病残身。",
            "谁收匙钥权相借，略放天池洗白鳞。"
        ],
        "title": "送人游西山  其二",
        "id": "5cdeca13-25cf-446a-b2cb-3b3910667956"
    },
    {
        "author": "周弼",
        "paragraphs": [
            "抽铅点汞旧台荒，何处搜寻旧草堂。",
            "谁见洪崖最深处，一坑泥护石中黄。"
        ],
        "title": "送人游西山  其三",
        "id": "d1ee0ce0-9e38-4e77-aeba-a6973499500c"
    },
    {
        "author": "周弼",
        "paragraphs": [
            "一曲长歌浙水寒，绨袍空往又空还。",
            "咸阳若有山东志，莫放苏秦又出关。"
        ],
        "title": "出关偶题",
        "id": "0dc3f49a-5330-42b9-b648-2c23aa1b66c4"
    },
    {
        "author": "周弼",
        "paragraphs": [
            "布帆何处定逢春，身是归人又送君。",
            "明日隔城回首望，冷花寒叶满秋云。"
        ],
        "title": "吴门送同行者之毗陵",
        "id": "5efa7076-7a65-4947-a800-835e05c97d37"
    },
    {
        "author": "周弼",
        "paragraphs": [
            "花飞春减绿阴成，不住风光绕禁城。",
            "山寺晚晴蝉欲噪，柳林犹啭数声鶑。"
        ],
        "tags": [
            "西湖"
        ],
        "title": "西湖初夏",
        "id": "dc6988dc-6efe-4559-8a93-d951c191b97d"
    },
    {
        "author": "周弼",
        "paragraphs": [
            "怜君归橐路迢迢，到得茅斋转寂寥。",
            "应叹药栏经雨烂，土肥抽尽缩砂苗。"
        ],
        "title": "送曲江友人南归",
        "id": "d4d150ae-a577-4396-ad01-12df6c88594f"
    },
    {
        "author": "周弼",
        "paragraphs": [
            "水国秋清潮半生，越王台殿锁荒城。",
            "西楼一夜思归客，斜倚朱栏独听笙。"
        ],
        "title": "客楼",
        "id": "d6bd0848-95da-47f3-9ea5-550a3c43ccce"
    },
    {
        "author": "周弼",
        "paragraphs": [
            "虚堂人静不闻更，独坐书灰对夜灯。",
            "门外不知春雪霁，半峰残月一溪冰。"
        ],
        "title": "夜深",
        "id": "ff5665cd-6017-41ca-804f-7e491f8a5ebb"
    },
    {
        "author": "周弼",
        "paragraphs": [
            "芦苇萧萧生晚潮，伍员何地更吹箫。",
            "夕阳自逐寒鸦去，万片宫花共寂寥。"
        ],
        "title": "胥门",
        "id": "0c5e220c-ed3f-4be3-aed0-ece8fcb60b2d"
    },
    {
        "author": "周弼",
        "paragraphs": [
            "别十三年返故居，可怜世业半空虚。",
            "布囊惟有焦琴在，乞与秋风葬阖闾。"
        ],
        "title": "送人还姑苏",
        "id": "6d8aa2a7-9a65-4116-9b96-24d6912ba492"
    },
    {
        "author": "周弼",
        "paragraphs": [
            "袅袅多应半熟时，落斜高挂冷攒枝。",
            "分明记得山窗下，一架寒藤带雨垂。"
        ],
        "title": "题僧子温画水墨蒲萄",
        "id": "51e338c1-5933-4017-8ea6-3061aa5a101b"
    },
    {
        "author": "周弼",
        "paragraphs": [
            "独立弥漫灏气中，倍饶云雾杳重重。",
            "直西一道孤光起，指点人看是白龙。"
        ],
        "tags": [
            "太湖"
        ],
        "title": "望太湖  其一",
        "id": "906e935b-f6dc-490d-9719-2392b1ee45be"
    },
    {
        "author": "周弼",
        "paragraphs": [
            "眼力难穷远即昏，纵晴惟只两三分。",
            "今朝林屋人皆见，不似峰峦只似云。"
        ],
        "tags": [
            "太湖"
        ],
        "title": "望太湖  其二",
        "id": "fbb156fc-94f1-43ab-b163-91cf09148f86"
    },
    {
        "author": "周弼",
        "paragraphs": [
            "渺渺秋风生白波，故乡归梦隔山河。",
            "可怜一纸平安信，不及衡阳雁字多。"
        ],
        "title": "收家信",
        "id": "0c9baae0-56bf-43ec-bf72-eb22188e7ece"
    },
    {
        "author": "周弼",
        "paragraphs": [
            "诗囊挂在船篷上，吟过江枫落叶中。",
            "为恐吴牋题不尽，秋风先燥数堆红。"
        ],
        "title": "闻友人过吴",
        "id": "700fcfbe-97e4-432d-bf08-95f4ac72d91b"
    },
    {
        "author": "周弼",
        "paragraphs": [
            "断桥流水两无期，残日轻云处处疑。",
            "乞与行人自沽酒，满旗风雨豆花篱。"
        ],
        "title": "彩云桥",
        "id": "da6b4305-7327-4fc9-b2b1-2c389b50b480"
    },
    {
        "author": "周弼",
        "paragraphs": [
            "白发宫人频笑谑，罗衣昔对君王著。",
            "夜惊春雨洗桃花，梦魂犹挂秋千索。"
        ],
        "title": "龙井道中杂纪  其一",
        "id": "36068ffd-ff74-4da7-b660-6739520c989c"
    },
    {
        "author": "周弼",
        "paragraphs": [
            "老僧病久声嘶喝，屡说紫衣胜短褐。",
            "莫嫌两手渐拘挛，曾把御前供奉钹。"
        ],
        "title": "龙井道中杂纪  其二",
        "id": "0d6f6a65-78d2-4b66-85b9-b1f9c7b383df"
    },
    {
        "author": "周弼",
        "paragraphs": [
            "晴逼寒笆春满邻，汉奁芳额渐轻匀。",
            "东风未放全消息，雨萼愁香不见人。"
        ],
        "title": "山崦早梅",
        "id": "0a9b4166-268a-4087-aef2-425396d2e262"
    },
    {
        "author": "周弼",
        "paragraphs": [
            "悄悄如秋麦气凉，山风吹透湿衣裳。",
            "小炉深幌枯松火，一夜寒香遶客床。"
        ],
        "title": "青阳驿",
        "id": "92169042-3897-47c7-82a9-e4f154d8e86a"
    },
    {
        "author": "周弼",
        "paragraphs": [
            "俯为江山特地来，势须时暂走尘埃。",
            "稍闲便著携官酒，一酹吴王旧钓台。"
        ],
        "title": "舟次黄鹤矶",
        "id": "8025c241-712c-4a7c-8097-50c17e57ee83"
    },
    {
        "author": "周弼",
        "paragraphs": [
            "此是衡阳第几羣，寂寥偏杂雨声闻。",
            "如今远道多矰缴，莫厌高飞入暮云。"
        ],
        "title": "闻雁",
        "id": "82b0e9ba-4f93-43d2-864f-229da17f1422"
    },
    {
        "author": "周弼",
        "paragraphs": [
            "柔橹双随下水船，乱帆轻舵递相先。",
            "无端系著山村岸，高枕芦芽对雨眠。"
        ],
        "title": "风恶偶成二首  其一",
        "id": "959be201-4066-4e4b-a4b3-5698f07e3d17"
    },
    {
        "author": "周弼",
        "paragraphs": [
            "三日要行还止住，冷沙寒水暗消春。",
            "一千四百芜湖路，怨雨愁风多少人。"
        ],
        "title": "风恶偶成二首  其二",
        "id": "c2abb8bb-00ff-41b0-ac3d-7ba64caf3899"
    },
    {
        "author": "周弼",
        "paragraphs": [
            "见说谪仙曾到此，东风千树锁雕墙。",
            "游人偏向花间酹，雨湿春泥喷酒香。"
        ],
        "title": "溧阳桃花",
        "id": "73d6d955-1832-44b3-8f18-5885df18022d"
    },
    {
        "author": "周弼",
        "paragraphs": [
            "解帆登岸作山游，林木茅茨共一丘。",
            "数日骤寒消不尽，尚余残雪护松瘤。"
        ],
        "title": "延山渡",
        "id": "03c7ffd0-3ea3-4414-b68f-77418438e9b9"
    },
    {
        "author": "周弼",
        "paragraphs": [
            "年来沙涨卒难消，更觉西兴渡口遥。",
            "冷坐看他骑骒马，半鞍泥水踏春潮。"
        ],
        "title": "萧山县下遇雨二首  其一",
        "id": "4d740e24-47ac-4d55-9f19-f0cf0a7b36d5"
    },
    {
        "author": "周弼",
        "paragraphs": [
            "悠悠心厌出江沙，过得丘亭转落斜。",
            "村店自知行客倦，劝尝新酒卖甜瓜。"
        ],
        "title": "萧山县下遇雨二首  其二",
        "id": "c08232ba-6f75-47ba-b23b-48ed6a76aceb"
    },
    {
        "author": "周弼",
        "paragraphs": [
            "人居泽国胜居陵，十月陂塘未结冰。",
            "残苇乱茭收拾后，断筐分晒折腰菱。"
        ],
        "title": "大洲湖",
        "id": "e825b08b-d360-4a7f-9d92-4a7230f49911"
    },
    {
        "author": "周弼",
        "paragraphs": [
            "弯弯田角路周遭，摘尽柔桑露浅蒿。",
            "无限寂寥门半掩，一车偏健夕阳缲。"
        ],
        "title": "道间偶成",
        "id": "a9601f03-21fa-4f0e-bea6-80235b27681b"
    },
    {
        "author": "周弼",
        "paragraphs": [
            "连朝微雪暗消凝，始觉春风逐旋增。",
            "今早画簷偏有意，数条吹折晒残冰。"
        ],
        "title": "早春",
        "id": "14b5448c-814c-48af-ae74-9eaf178d0dd5"
    },
    {
        "author": "周弼",
        "paragraphs": [
            "旧来边塞自多尘，瘦草寒花强作春。",
            "见说连年更悽怆，乱萤随趁鬼迷人。"
        ],
        "title": "送人之汉上",
        "id": "61db9570-262a-4e22-b8fb-74dc9c5fd7e5"
    },
    {
        "author": "周弼",
        "paragraphs": [
            "閙里看山不识真，偶来轩槛振衣尘。",
            "诸峰便觉移相就，分付春风欲去人。"
        ],
        "title": "思归  其一",
        "id": "2b5fd7b6-3d5a-44a6-b813-8c6e5067aace"
    },
    {
        "author": "周弼",
        "paragraphs": [
            "点点杨花飞满洲，只应催促送行舟。",
            "非关向晚伤心事，自怯春寒不肯留。"
        ],
        "title": "思归  其二",
        "id": "723f09c3-c8d6-41ce-904b-1a48fc9e2491"
    },
    {
        "author": "周弼",
        "paragraphs": [
            "尽日凭栏客兴浓，山虽西遶水还东。",
            "便乘春暮家园去，犹及棠梨满径风。"
        ],
        "title": "思归  其三",
        "id": "853187bb-8e58-4ca8-9de0-3a6ebdcfc8b4"
    },
    {
        "author": "周弼",
        "paragraphs": [
            "自觉才疏久愿归，敢将山色便相依。",
            "汉家事业虽全盛，亦放梁鸿一个飞。"
        ],
        "title": "思归  其四",
        "id": "cd8307d1-887a-4e32-8939-6e701ab2e808"
    },
    {
        "author": "周弼",
        "paragraphs": [
            "时康难售贾生医，谏鼓无声对落晖。",
            "又报一年花信了，满山鶗鴂送春归。"
        ],
        "title": "赠野逸  其一",
        "id": "c067d40c-65ee-4f83-a585-15469a378d7b"
    },
    {
        "author": "周弼",
        "paragraphs": [
            "悠悠行路雪侵头，拟出重关洗弊裘。",
            "堤上忽逢憔悴客，背花停酒说通州。"
        ],
        "title": "赠野逸  其二",
        "id": "d6ce7e1f-5a40-4e55-8df4-47491b19b5b8"
    },
    {
        "author": "周弼",
        "paragraphs": [
            "浅滩近渚沙相接，水落渔人朝暮涉。",
            "摵摵风鸣若雨来，绕堤吹散干荷叶。"
        ],
        "title": "下渚秋暮",
        "id": "1e07fe2b-3814-445d-b390-1cb586d60d41"
    },
    {
        "author": "周弼",
        "paragraphs": [
            "本无谋略强谈兵，每愧临边病未能。",
            "筋力岂知犹可喜，一鞍千里到江陵。"
        ],
        "title": "秋日马上",
        "id": "7e0cb2af-3e9d-4ff4-93f4-4bdf06ba8b03"
    },
    {
        "author": "周弼",
        "paragraphs": [
            "网边分得尾纤纤，腥却莼丝莫厌嫌。",
            "自有野人相料理，柳阴茅店一包盐。"
        ],
        "title": "许市罩鱼",
        "id": "fa6ba300-262c-45e2-b098-2e20f3bb7bef"
    },
    {
        "author": "周弼",
        "paragraphs": [
            "山栖书到多日，野渡舟横几回。",
            "想见溪边亭上，故人待我衔杯。"
        ],
        "title": "岁除思归  其一",
        "id": "d138e08e-c66e-465c-b442-bcb21ca2feb5"
    },
    {
        "author": "周弼",
        "paragraphs": [
            "春风冰断千尺，晓霁云开百重。",
            "何处溪桥争渡，谁家山寺闻钟。"
        ],
        "title": "岁除思归  其二",
        "id": "8c8e4de4-7d4f-48bf-88ce-ef23ba6c6990"
    },
    {
        "author": "周弼",
        "paragraphs": [
            "野屋定堆落叶，山径应铺石芜。",
            "一别经秋不到，隔篱黄犬谁呼。"
        ],
        "title": "岁除思归  其三",
        "id": "97419b6a-5dde-4d73-9d69-b71f988739d6"
    },
    {
        "author": "周弼",
        "paragraphs": [
            "高阁俯人世，越香清古岑。",
            "林表山烟薄，竹多苔色深。",
            "露笋翻晓箨，云房生昼阴。",
            "天风自然来，明月照我琴。",
            "景豁谢幽事，竟日聆仙禽。",
            "佳言出奇观，清梵扬空音。",
            "子猷昔好此，故园今陆沈。",
            "睠然顾兹赏，萧萧生道心。"
        ],
        "title": "题蕺山僧竹阁",
        "id": "49c26b72-6286-4cf2-94e4-7f70967bc3f8"
    },
    {
        "author": "周弼",
        "paragraphs": [
            "久客空江上，闲吟对石门。",
            "青山非远近，流水自朝昏。",
            "夜月添乡梦，春风入烧痕。",
            "翻思南郭路，迢递隔烟村。"
        ],
        "title": "久客思归感兴",
        "id": "d8c48151-83a2-4beb-b91a-ec6e5caa654c"
    },
    {
        "author": "周弼",
        "paragraphs": [
            "圣代吟家众，无君众体诗。",
            "数奇官职见，心苦道途知。",
            "积梦难相寄，流年自各悲。",
            "金闺催制锦，又复向黄陂。"
        ],
        "title": "访别",
        "id": "8c4823d0-ff4c-42a9-89ac-087245c000d8"
    },
    {
        "author": "周弼",
        "paragraphs": [
            "旅馆成佳集，临觞送远征。",
            "厨烟含烛焰，溪雨夺琴声。",
            "愁动草边色，恨牵花外情。",
            "明朝过平望，应念隔春更。"
        ],
        "title": "溪馆送别",
        "id": "3afafbbd-4478-48be-9756-c0b95a4503cb"
    },
    {
        "author": "周弼",
        "paragraphs": [
            "芳草渡头猿夜吟，孤舟一系百年心。",
            "旧游零落不知数，客路经过空复寻。",
            "暮雪关山千里雁，夕阳烟火数家林。",
            "明朝叹息东征士，发垢冠欹不欲簪。"
        ],
        "title": "晚泊",
        "id": "ac6c03d6-a6a9-4577-bb87-605c088505f7"
    },
    {
        "author": "周弼",
        "paragraphs": [
            "巨浸连吴越，高躔直斗牛。",
            "玄明开别府，江伯汇支流。",
            "象纬元精逼，神奸祕怪裒。",
            "番君疏带砺，彭蠡壮襟喉。",
            "赴隙如无地，凭壖忽有州。",
            "津涯逾写润，窟宅定刳幽。",
            "岛认瀛鼇戴，涛疑阵马蒐。",
            "珠跳怜雨驶，镜滑识风收。",
            "树带乔枝隠，山余短碧浮。",
            "窥觇疲罔象，睥睨忲阳侯。",
            "漾月都迷皓，蒸云间作油。",
            "涵濡均藻荇，冗长到{丷/八}鳅。",
            "蜃幻晴嘘阁，龙腥夜拔湫。",
            "万寻县圃玉，一带洞庭秋。",
            "盈缩知谁纪，吞并似力揫。",
            "鲤矜封赤?，龟笑斥朱眸。",
            "嵌窦扶桑齧，珍文匠石锼。",
            "鸥羣驯野客，蚖肆傲潜虬。",
            "罟数筐零霰，樯轻弩激鍭。",
            "孰分浮瓠澨，或讶绕蛇丘。",
            "弦索延商妇，舽艭送莫愁。",
            "陶朱诚得策，神禹想遗忧。",
            "端称潺湲弄，非无隠伏搜。",
            "豆分高下渚，苇视去来舟。",
            "血脉干坤活，疮痍稼穑瘳。",
            "披猖包息壤，琐碎略浮沤。",
            "莲女婵娟棹，渔郎芼燥瓯。",
            "有人搴绣被，无客傲鹴裘。",
            "货贝穷干没，醪羞肃丐求。",
            "束枯论沃釜，戒覆比倾辀。",
            "众水杯盂外，他年吐纳尤。",
            "鹊填功未议，鲸吸志应酬。",
            "何事轻思济，吾防果未周。",
            "阽危心骨醉，飘泊面颜羞。",
            "敢计乘桴去，何知戴笠游。",
            "片帆真扰扰，只影转悠悠。",
            "卑溼嗟梁傅，星霜挂魏牟。",
            "劳歌慙孺子，破簏付平头。",
            "乌豉缘莼置，黄粮为鲙谋。",
            "清螺取归日，稳棹听夷犹。"
        ],
        "tags": [
            "洞庭湖"
        ],
        "title": "鄱阳湖四十韵",
        "id": "d577d3fa-0881-4e38-8167-92519ccbf1bd"
    },
    {
        "author": "周弼",
        "paragraphs": [
            "芳时谈古调，霅浦少人同。",
            "化日桃花外，归船便隔春。"
        ],
        "title": "溪亭话别",
        "id": "4bf64cee-991a-4e7a-b9ef-c14a195602d1"
    },
    {
        "author": "周弼",
        "paragraphs": [
            "寒食风埃满客襟，西湖烟雨送愁频。",
            "日高未起鸟呼梦，春晚不归花笑人。"
        ],
        "tags": [
            "西湖"
        ],
        "title": "题湖上壁",
        "id": "ec9ccfa7-87c8-48c5-b0a2-1c365369445e"
    },
    {
        "author": "周弼",
        "paragraphs": [
            "离离双鬓似秋蓬，惯逐沙鸥与断鸿。",
            "漂母矶头春水阔，扁舟何处系东风。"
        ],
        "title": "赠别水云翁",
        "id": "34644bff-9d33-47cf-a11a-410d320cc5bc"
    },
    {
        "author": "周弼",
        "paragraphs": [
            "冷花疎蕊竹间横，浅薄笼烟淡作晴。",
            "怊怅野桥春水断，几回相见不分明。"
        ],
        "title": "烟中梅",
        "id": "74122b46-e92b-4d53-b05d-68fdf564fbba"
    },
    {
        "author": "周弼",
        "paragraphs": [
            "独棹一溪云，山回景自分。",
            "露花藏岸势，风叶乱泉纹。",
            "短箭催年急，微阳近草曛。",
            "断猿将落木，清夜不堪闻。"
        ],
        "title": "检校金盖别业",
        "id": "d39c1a55-5fcc-4934-bd8c-b32f57c4a381"
    },
    {
        "author": "释善珍",
        "paragraphs": [
            "吴儿鸣艣吴波里，作劳耳热歌声起。",
            "初犹哇咬杂吁嚱，后方激讦如怨詈。",
            "芳洲日夕西风来，含情宛转声更哀。",
            "君不见杜老行吟曲江曲，楚臣羁思蘼芜绿。",
            "世知忠义铸伟辞，不知正是阮籍唐衢哭。",
            "吴时明月梧宫秋，月光曾照吴王愁。",
            "国人悲怜子胥死，写出高台草荒麋鹿游。",
            "词亡千古留遗调，南楫北帆昏复晓。",
            "尽知往事祇苍烟，渺渺漫漫飞白鸟。"
        ],
        "title": "吴歌",
        "id": "8d1e1b5d-e030-45cc-a0c4-52d00bf0275d"
    },
    {
        "author": "释善珍",
        "paragraphs": [
            "魏王为将过颇牧，转佐功高萧相国。",
            "洗光日毂上天衢，海宇竦瞻如立鹤。",
            "定储不用招四老，知公狐鼠视产禄。",
            "青苗一疏更奇伟，时宰喙硬心愧服。",
            "当时元老不在廷，中外知非宗社福。",
            "至今荒棘没铜驼，志士泪尽以血续。",
            "故祠金貂色已暗，英风可扫炎海酷。",
            "尚想乔岳初降灵，凤采龙文照山麓。",
            "闻孙来补翁祖处，玉题绣井新前躅。",
            "落成举杯文字饮，高台何必糟丘筑。",
            "百年往事陵谷改，故国苍然但乔木。",
            "公归补衮居上前，谏草家藏皆可覆。",
            "才如苏梅宇内少，流落应怜犹未复。",
            "晓枝蝶閙不足云，晚节要看秋圃菊。"
        ],
        "title": "和忠献堂诸官韵",
        "id": "3ffd1a54-77f7-455f-ba2b-b417a3c166f8"
    },
    {
        "author": "释善珍",
        "paragraphs": [
            "当今称文宗，斗南一和仲。",
            "掣鲸力倒海，兰苕不同梦。",
            "百年日苦短，千载事谁共。",
            "赋诗推义山，论旧数季重。",
            "客持邀我读，欢喜蹋破瓮。",
            "疾抄畏纸尽，饥诵忘浆冻。",
            "欲传换骨方，伎工恐无用。",
            "涂窗谩成鸦，过门任题凤。",
            "唐僧句月炼，一步不敢纵。",
            "高参鬼僊吟，下比古佛颂。",
            "湖江大国楚，宫阙天府雍。",
            "小大材则殊，未易求折衷。",
            "公文如珠玉，盛世盍包贡。",
            "一鹗剡交腾，万牛挽难动。",
            "造物或困之，鬰怒使快痛。",
            "晋康名远郡，侯印亦久弄。",
            "蜃嘘横跨海，龙潜中兴宋。",
            "年丰秔稌多，守醉宾客从。",
            "时时写乌丝，虹光穿屋栋。",
            "祖帐在何时，行色当倥偬。",
            "相期远公社，后会邈澒洞。",
            "拟办酒椀招，更出虎溪送。"
        ],
        "title": "和徐国录韵",
        "id": "3b86d845-355c-486e-b673-3a54608cb311"
    },
    {
        "author": "释善珍",
        "paragraphs": [
            "君侯少举摩天翮，笔阵堂堂万人敌。",
            "上书自请斗大州，不独爱闲犹爱石。",
            "爱闲庭讼自简寂，爱石不同牛李癖。",
            "参军主簿公举刺，何必喜怒见颜色。",
            "高台盛贮锦屠苏，何如烟林土花碧。",
            "公余共赏有欢伯，语妙一笑欲堕帻。",
            "假令鳌禁未遭遇，传至鸡林能别识。",
            "大材小用从古然，善舞岂曾嫌地窄。",
            "愧无肤寸可及物，叠盖重金竟何益。",
            "霜寒系舟峡江侧，应念坡仙抚遗迹。",
            "江流可沿深可𣂏，此水至洁能纳污。"
        ],
        "title": "送徐国录守英德",
        "id": "3936a06d-8f7e-4ae3-b8ea-74fedc5c3d74"
    },
    {
        "author": "释善珍",
        "paragraphs": [
            "岭西支郡联荆湖，时危选帅劳庙谟。",
            "公才健如天马驹，胸中戈甲敌万夫。",
            "向来持节犯贼区，贼降不用丈二殳。",
            "浮云散尽明月孤，世间公论何时无。",
            "煌煌丹诏来天衢，阴风策策随兵符。",
            "大旗十丈车前驱，弓刀武骑前后趋。",
            "我占福星岁在吴，孱虏数尽当磔诛。",
            "笼烽平安羽檄疎，玉帐亦可吟抚须。",
            "奏功入觐乘锋车，峨冠儤直承明庐。",
            "公家事业青史书，公家祖相兄鸿枢。"
        ],
        "title": "送静江曾帅",
        "id": "2ae35084-1e2b-4598-9e81-f9d4a657bf2f"
    },
    {
        "author": "释善珍",
        "paragraphs": [
            "长安貂蝉贱如土，故家文献余一缕。",
            "平生粗疎不媚妩，直语岂知犯张禹。",
            "腰间金印丈二组，我自弃置君自取。",
            "儿时翰墨跨诸父，投老为郎方齿叙。",
            "天关耽耽守九虎，一节临遣复不与。",
            "介堂卜筑开宿莽，谁知公意颇有主。",
            "眼明沙鸥喜欲舞，便请衣冠挂神武。",
            "圣朝留戣非为愈，勿薄淮阳宜叱驭。"
        ],
        "title": "送傅左司赴袁州  其一",
        "id": "f729747f-17b1-452d-a1ed-de880129a93f"
    },
    {
        "author": "释善珍",
        "paragraphs": [
            "宜春古郡联荆渚，曩年尝梦公补处。",
            "峥嵘老气横九州，直前莫作分外虑。",
            "秋田旱渴思霖雨，君命敢徐宁畏暑。",
            "击强鉏奸雷破柱，仰山古佛亦肯许。",
            "州黉一记最奇古，机综远祖昌黎愈。",
            "眼前琐尾相品署，知公千百未一取。",
            "秋空仰瞻鸿鹄举，政恐是中有新句。",
            "三年奏课返林坞，煮茶贺公公莫拒。"
        ],
        "title": "送傅左司赴袁州  其二",
        "id": "6848d484-fcb8-4fe0-b33e-d26679acf1cf"
    },
    {
        "author": "释善珍",
        "paragraphs": [
            "公家中朝第一人，一门兄弟皆朱轮。",
            "公材吏能固无敌，笔端亦自回千钧。",
            "我生不识平津阁，晚识老监犹绝伦。",
            "长松阅世傲云壑，万牛回首山嶙峋。",
            "清都梦断薄冠冕，三生髣髴贺季真。",
            "岿然灵光独殿鲁，闲似商皓深避秦。",
            "园林阴成钟鼓乐，风波不骇鸥鹭驯。",
            "千卷赐书善和宅，万金买石平泉春。",
            "古来此事总输公，六环金带何足珍。",
            "封胡岁岁捧寿樽，蟠桃积核齐昆仑。"
        ],
        "title": "寿曾大监",
        "id": "94a20e14-bdc1-438b-b8d8-087e11ef8a6f"
    },
    {
        "author": "释善珍",
        "paragraphs": [
            "健才事声名，抚案走百吏。",
            "法家冠柱文，好以杀为戏。",
            "要留百年思，莫令一时畏。",
            "近时攀辕民，未必皆民意。"
        ],
        "title": "送赵吏部  其一",
        "id": "194fa4bf-d9e4-4188-a99c-c31bddac5582"
    },
    {
        "author": "释善珍",
        "paragraphs": [
            "千家煮蔗浆，万里随风桅。",
            "谷少蔗愈多，荒岁不疗饥。",
            "初闻下令严，巨贾颇不怡。",
            "至今训农文，可配七月诗。"
        ],
        "title": "送赵吏部  其二",
        "id": "f3eb3b1c-00d6-4cf9-8bda-d061df677460"
    },
    {
        "author": "释善珍",
        "paragraphs": [
            "薏苡不类珠，疑似多谤伤。",
            "恭惟大雅姿，南物不入囊。",
            "铃斋一片石，历劫难赞扬。",
            "常恐鸡林客，夜半惊虹光。"
        ],
        "title": "送赵吏部  其三",
        "id": "1a4fc20f-1462-4bf3-accd-944339f82a03"
    },
    {
        "author": "释善珍",
        "paragraphs": [
            "抚槎溯银潢，手探支机石。",
            "天孙茧瓮丝，拟补衮五色。",
            "星斗光离离，欲见无羽翼。",
            "旧恩倘可报，杀身奚足惜。"
        ],
        "title": "送赵吏部  其四",
        "id": "e045bf1a-0fb6-411e-8863-4f15158b7371"
    },
    {
        "author": "释善珍",
        "paragraphs": [
            "元龙湖海士，豪气卧大床。",
            "著书不疗贫，仰面看屋梁。",
            "昔从诸老游，须鬓未老苍。",
            "雄篇掩众作，声价如琳琅。",
            "谓当奏赋时，给札香案傍。",
            "不然如谪仙，布衣登玉堂。",
            "岁月忽已迟，驱车去潮阳。",
            "昌黎强项人，断碑字字芳。",
            "当年骂佛表，正是护法章。",
            "大颠亦神奇，世岂有此郎。",
            "往者不可作，怀古多慨慷。",
            "有书寄新诗，无书勿相忘。",
            "善保千金躯，岁晚天雨霜。"
        ],
        "title": "送陈上舍之潮州",
        "id": "feed0bdc-e7d4-424f-b932-e0eb96194f46"
    },
    {
        "author": "释善珍",
        "paragraphs": [
            "恕斋视民犹视儿，先忧两字寒与饥。",
            "三冬气和春有脚，旱岁笺天天雨粟。",
            "爱杜呼母宗呼爷，史书弄笔人传夸。",
            "异类鸣冤古有么，神明循吏只一个。",
            "风伯叫阍称急报，政声涨天怕天破。",
            "龙章夜下五云间，玉宸唤归碧落班。",
            "日边驲骑催数数，截𩍐留公不停毂，安得双轮生四角。"
        ],
        "title": "送福帅吴侍郎趋朝",
        "id": "2aa3736b-e207-4941-86c1-788b54c1393f"
    },
    {
        "author": "释善珍",
        "paragraphs": [
            "湖埆埆，泥駮駮，千夫万夫鉏剥剥。",
            "菰蒲濛濛深复凿，湖水浑黄车漉漉。",
            "朝车暮凿声不已，土山矗矗黄埃里。",
            "山成蒉土不知几，上头望见沧海水。",
            "我疑神山海外八万里，山凭鳌戴无根蔕。",
            "阳侯潜乘鳌力瘁，夜半负走倦复置。",
            "鼓紞紞，湖边市。",
            "骝马嘶，使君至。",
            "使君一犒炙千牛，酒舁银瓮糟成丘。",
            "工出农隙财出州，民肥官瘠农知不。",
            "君不见淮水头，田荒白骨无人收。",
            "僧庐箕歛供防秋，健胡长戈舂尔喉。",
            "使君告尔农，汝今一劳永不忧，汝今一劳永不忧。"
        ],
        "title": "东湖行",
        "id": "245392d6-cdb1-4cf4-a985-01ec6360453f"
    },
    {
        "author": "释善珍",
        "paragraphs": [
            "山溪流㶁㶁，山田半砂砾。",
            "羸牛领破耕不息，午饥眼花在牛脊。",
            "我饥田舍无糟糠，但愿天常雨粟盈官仓。",
            "官租吏征有故常，官籴吏横如虎狼。",
            "君不见先年春旱牛遇疫，妻儿挽犁代牛力。",
            "又不见前年龠米抵金璧，僵尸横草乌不食。",
            "吏奸积久为农患，吏爱谷贵农爱贱。",
            "使君道上闻农叹，下车蠲籴不待旦。",
            "令行去奸如疾风，心宁负官不负农。",
            "溪流帖帖船上下，左司文成高纸价。"
        ],
        "title": "山溪谣",
        "id": "f1b64f43-b8e0-4d4d-a0dc-b28ede8e4318"
    },
    {
        "author": "释善珍",
        "paragraphs": [
            "生交无百年，死交有千载。",
            "百年追逐能几何，千载义魄犹相待。",
            "死不知心，生交徒劳，指天誓日儿女曹。",
            "羊角哀，左伯桃，吁嗟此冢今蓬蒿。"
        ],
        "title": "死交行",
        "id": "9a35779f-d077-401a-ade5-aee729437cb5"
    },
    {
        "author": "释善珍",
        "paragraphs": [
            "前年番兵来，郎战淮河西。",
            "官军来上功，不待郎书题。",
            "淮河在何许，妾身那得去。",
            "生死不相待，白骨应解语。",
            "天寒无衣儿啼苦，妾身不如骨上土。"
        ],
        "title": "征妇怨效张籍",
        "id": "7c585a3b-f265-4199-982b-cf501b44053e"
    },
    {
        "author": "释善珍",
        "paragraphs": [
            "切切复切切，壮士重离别。",
            "壮士别君去，万里无回辙。",
            "暂时一樽酒，异日肝胆裂。",
            "何况岐路间，俄顷生白发。",
            "君不见荆轲剑气凌白虹，易水悲吟泪成血。"
        ],
        "title": "古离别",
        "id": "6251e7de-6624-416b-a967-1ce721a8adae"
    },
    {
        "author": "释善珍",
        "paragraphs": [
            "少卿入胡庭，明妃辞汉殿。",
            "君恩如雨绝，生死难再见。",
            "至忠反为逆，至美反为贱。",
            "含冤天地间，日月为谁转。",
            "河梁泣满衣，琵琶啼背面。",
            "千年传乐府，曲变恨不变。",
            "常恐胡冢傍，夏月零霜霰。"
        ],
        "title": "古怨",
        "id": "0cdd13d7-b6e4-45cf-866a-ff2d09d0c4d8"
    },
    {
        "author": "释善珍",
        "paragraphs": [
            "淳化东都羣玉府，光蟠虹霓气龙虎。",
            "墨池笔冢千岁精，鸾鶱凤翥来帝庭。",
            "帝好文似虬须主，盗夺鬼偷离复聚。",
            "珠宫玉函雷电护，犀辟尘埃芸辟蠹。",
            "崇宁别置书学员，司空无畏博士颠。",
            "钩党牵连颖与玄，毡包驼载迁幽燕。",
            "司卿巨卿怒裂眦，手揽脱身兵火里。",
            "江南不得练儿评，流落无人识真伪。"
        ],
        "title": "题逸少真蹟",
        "id": "d3391e5a-fc37-49d4-bf9b-b1e62cfe178b"
    },
    {
        "author": "释善珍",
        "paragraphs": [
            "瞿昙李耳东家丘，不生虞夏生衰周。",
            "世乱杀夺无时休，佛现身作大慈舟。",
            "老务静治销戈矛，孔以笔诛著春秋。",
            "学佛亦有绝世流，学老曾见飞升不。",
            "最后三人师孔氏，气节虽同穷达异。",
            "渊明不仕义熙岁，倾家酿秫供一醉。",
            "翰林谪仙与苏二，卒以蛾眉招众忌。",
            "脱靴偶忤高力士，触拨玉环良细事。",
            "谁知绍述丞相嗔，铜驼陌上荒荆榛。",
            "僧伽拥扶度鲸海，虏酋过坟禁樵采，使我掩卷增感慨。"
        ],
        "title": "题三教三隠三仙三贤画轴",
        "id": "1ef2a91c-8cfe-4be0-bc75-58ecf2ebd76f"
    },
    {
        "author": "释善珍",
        "paragraphs": [
            "李耳西游丘泣麟，战国十二终一秦。",
            "祖龙坑儒儒不死，溺冠复生赤龙子。",
            "有孙作帝痴求仙，茂陵松柏荒苍烟。",
            "瞿昙说法忉利天，下视尘世磨蚁旋。",
            "丈六身坐黄金莲，孔老仰望不及肩。",
            "魏晋隋唐如过鸟，云外高人眠未晓。",
            "坡乘刚风为奎星，白舒逸气追长鲸，渊明醉鼾犹雷声。"
        ],
        "title": "又题",
        "id": "fdaeabad-0a33-4ad0-855b-6939b57ee52c"
    },
    {
        "author": "释善珍",
        "paragraphs": [
            "儋州秃鬓翁，老气凌汗漫。",
            "金銮岭海等游戏，尽倒银河洗忧患。",
            "山村荷瓢感慨欹，买酒独赏春梦婆。",
            "酒酣忽转商声急，龙君悲咤波臣泣，锦瑟无端絃五十。"
        ],
        "title": "题东坡儋耳书西江月",
        "id": "acdf6f5e-f311-473c-b89f-17e44de1a7cc"
    },
    {
        "author": "释善珍",
        "paragraphs": [
            "远师东林白莲社，世上丹青好传写。",
            "爱陶醉汉招不来，送陆道士大笑回。",
            "千年此意画得么，俗工凡笔何尘埃。",
            "涪州逐客无聊頼，买酒过溪讥破戒。",
            "诗人口业不自持，袖手默坐君应知，生天成佛佛是谁。"
        ],
        "title": "题莲社图",
        "id": "8a7f1084-d2ba-4412-a71a-8f3ce6750344"
    },
    {
        "author": "释善珍",
        "paragraphs": [
            "自垦屋头三四畦，得闲时复事鉏犁。",
            "花粘蛛网碍蜂度，树带鹰巢无雀栖。",
            "啸罢半山闻逸响，诗成绝壁见新题。",
            "老来定力人难转，菜叶放教流出溪。"
        ],
        "title": "龙泉山中",
        "id": "9149275e-c327-4431-8f75-ba79e00d0c27"
    },
    {
        "author": "释善珍",
        "paragraphs": [
            "衰老逢春能几回，自怜光景赋残梅。",
            "齿牙落尽舌犹在，年岁阅多心尚孩。",
            "座上麈闲谈客去，手中书堕睡魔来。",
            "生平痴绝真堪叹，千古文章水一杯。"
        ],
        "title": "逢春",
        "id": "e224315f-74fc-4515-b28f-ef30d70d38a1"
    },
    {
        "author": "释善珍",
        "paragraphs": [
            "云暗初成霰点微，旋闻蔌蔌洒窗扉。",
            "最愁南北犬惊吠，兼恐北风鸿退飞。",
            "梦锦尚堪裁好句，鬓丝那可织寒衣。",
            "拥炉睡思难撑拄，起唤梅花为解围。"
        ],
        "title": "小雪",
        "id": "97eaf775-6932-495c-8984-2c8aa0abd6c9"
    },
    {
        "author": "释善珍",
        "paragraphs": [
            "曩岁巍冠接俊髦，玄都又种几番桃。",
            "山中供奉犹遭谤，泽畔灵均盍赋骚。",
            "世事万端常倚仗，丈夫百挫见雄豪。",
            "旁人妄指笼中翮，不识冥鸿天宇高。"
        ],
        "title": "贺赵礼部得祠二首  其一",
        "id": "17c352d4-4045-4dad-927a-a06001fe4133"
    },
    {
        "author": "释善珍",
        "paragraphs": [
            "帝赐琳宫散吏名，寄声黄合谢弓旌。",
            "琴招野客持杯听，棋看痴人覆局争。",
            "燕颔终当飞食肉，蛾眉最忌美倾城。",
            "晴空万里君知不，苍狗白云常变更。"
        ],
        "title": "贺赵礼部得祠二首  其二",
        "id": "86911b76-d4ec-43b1-94e9-ae81989a946b"
    },
    {
        "author": "释善珍",
        "paragraphs": [
            "左司声价过韦郎，小却宜盛白玉堂。",
            "龙卧密云还不雨，鴂啼众草自无芳。",
            "江湖旱地千里赤，淮蜀胡尘十丈黄。",
            "持节暂闲宁袖手，为君画策射天狼。"
        ],
        "title": "呈傅左司",
        "id": "70953dec-f5da-4684-a384-823954577ba2"
    },
    {
        "author": "释善珍",
        "paragraphs": [
            "红满芳波绿满蹊，公余无事似幽栖。",
            "临池洗砚看鱼跃，对竹坐衙闻鸟啼。",
            "胸次九流如镜浄，壁间片锦与花齐。",
            "云霄别有清华地，早晚朝车过竹溪。"
        ],
        "title": "林节推架轩扁水木清华",
        "id": "40c14817-3b40-418a-a2d2-59861e871332"
    },
    {
        "author": "释善珍",
        "paragraphs": [
            "苔径长年断俗踪，亦无交旧可过从。",
            "闲忧颓堕自鉏菜，老尚怪奇惟种松。",
            "履破背时翻著袜，诗狂见月乱撞钟。",
            "千年陶谢今谁似，恐有山林不易逢。"
        ],
        "title": "苔径",
        "id": "ebf9552b-bb6b-4f2b-a704-9720319bfb9f"
    },
    {
        "author": "释善珍",
        "paragraphs": [
            "人物依然元祐中，鶑边系马亦金狨。",
            "相君惟忆刘夫子，学士须还儋秃翁。",
            "翰苑鹤天双鬓雪，玄都燕麦几春风。",
            "老来始得文章力，前有欧公后益公。"
        ],
        "title": "贺刘后村除兵侍兼直院",
        "id": "29270559-6e08-4915-9cae-aaeeae4b0ff9"
    },
    {
        "author": "释善珍",
        "paragraphs": [
            "玉节来临昔治州，仪曹爽气更横秋。",
            "未夸判笔摇山岳，且喜仙槎近斗牛。",
            "童拾棠阴前竹马，纱笼寺壁旧银钩。",
            "南塘遗稿公新卷，他日人传作话头。"
        ],
        "title": "送赵礼部提举江西",
        "id": "e55b8929-64d2-4048-a131-b6391329805c"
    },
    {
        "author": "释善珍",
        "paragraphs": [
            "无事看书倦即休，心灵远与古人游。",
            "常尊贾岛呼吟佛，盍请刘伶谥醉侯。",
            "岁晚庭梅真益友，天寒炉火是重裘。",
            "两冬京浙无消息，老磵年来安健不。"
        ],
        "title": "看书忆北磵",
        "id": "83c7475b-c432-48a7-87b9-2bafcd1f96c4"
    },
    {
        "author": "释善珍",
        "paragraphs": [
            "身世浮沈莫更论，百年大笑付干坤。",
            "机关鬼面神头戏，岁月风樯阵马奔。",
            "时过黄扉俄瘴海，宠衰金屋又长门。",
            "人生万事真难料，不若深山无怨恩。"
        ],
        "title": "寄照晦巖",
        "id": "c68f3f46-0859-4a7f-abb0-6b4005d5b466"
    },
    {
        "author": "释善珍",
        "paragraphs": [
            "病余顾影瘦崚嶒，阅岁无过白发增。",
            "天与聪明减痴福，年侵衰老惜友朋。",
            "寻梅废苑霜穿屦，听雁寒窗雪洒灯。",
            "追忆旧游如昨日，想君夜梦到西陵。"
        ],
        "title": "岁晚寄愚谷",
        "id": "59c77650-22af-4115-a1c8-539ed6e3f23f"
    },
    {
        "author": "释善珍",
        "paragraphs": [
            "破衲褴襂两鬓霜，耳边谁管俗雌黄。",
            "自骑馿炼推敲字，不与人知安乐方。",
            "五柳传中寻靖节，孤桐声里见嵇康。",
            "深山敢叹无知己，饥食松花死亦香。"
        ],
        "title": "破衲",
        "id": "b5c90817-6696-439d-ae68-600ecfdaef0b"
    },
    {
        "author": "释善珍",
        "paragraphs": [
            "雪曲从来难赏音，无机古路绿苔深。",
            "骥寒远放雁为伴，鹤晚未归鸦满林。",
            "紫领宽袍笼袖醉，乌纱侧帽掉头吟。",
            "公侯多少身名灭，李杜光芒尚至今。"
        ],
        "title": "投赠张斗野  其一",
        "id": "0a408804-6e2d-4bcf-aca2-9d9e4c9f5dd1"
    },
    {
        "author": "释善珍",
        "paragraphs": [
            "曩岁怀忠扣帝阍，东游未久赦虞翻。",
            "流芳千载凛生气，拜赐九河湔泪痕。",
            "钓艇带烟飞鹭渚，辔馿冲雪早梅村。",
            "虽云冷淡穷生活，刺绣终胜倚市门。"
        ],
        "title": "投赠张斗野  其二",
        "id": "c96e31c5-7d72-48a6-9f07-5b7892b60148"
    },
    {
        "author": "释善珍",
        "paragraphs": [
            "欲离湖边别卜居，每亭随意坐须臾。",
            "水漂鱼沫粘花片，风拂蛛丝落露珠。",
            "竹阁晚晴山见越，莼乡日暖客游吴。",
            "向来和靖高吟地，不记残梅尚几株。"
        ],
        "title": "湖边",
        "id": "f8ca9229-f4f4-4ff3-a167-00c29d5e9288"
    },
    {
        "author": "释善珍",
        "paragraphs": [
            "台省羣飞竞刺天，琳宫散吏管云烟。",
            "长才十月得霜鹘，拙宦三江上水船。",
            "身外声名输饮酒，世间屈曲胜巢仙。",
            "丈夫功业谁能料，起渭征辽尽暮年。"
        ],
        "title": "贺曾帅得祠  其一",
        "id": "59a70884-6485-4a2c-a819-6c47a83b2c4a"
    },
    {
        "author": "释善珍",
        "paragraphs": [
            "千骑丛中旧拥旄，丹心犹在鬓萧骚。",
            "汉庭重少冯唐老，晋士趋卑张翰高。",
            "静看棋枰争胜负，闲驰笔阵寄雄豪。",
            "抢榆击水公俱乐，却是旁人叹不遭。"
        ],
        "title": "贺曾帅得祠  其二",
        "id": "68f2f9c4-a214-465b-83dc-cc218b550655"
    },
    {
        "author": "释善珍",
        "paragraphs": [
            "江南春水荻芽青，江北春风鱼上冰。",
            "花发正催寒食节，鴈归应过永昌陵。",
            "骑奴玉辔闲调马，公子锦鞲行臂鹰。",
            "曾宿杨州建隆寺，五更吹角鼓腾腾。"
        ],
        "title": "江南",
        "id": "92d4b7ee-0ea8-4ae6-9eff-e35362de7c67"
    },
    {
        "author": "释善珍",
        "paragraphs": [
            "前三十万岁已往，后千亿年来无穷。",
            "化工团土为愚汉，傀儡牵丝弄老翁。",
            "尧桀是非俱蔓草，嬴刘成败等飞鸿。",
            "午窗睡起摩双眼，落尽瓶花糁桉红。"
        ],
        "title": "已往",
        "id": "9c03dc5a-b920-49c9-9eef-aa9a70f1b1de"
    },
    {
        "author": "释善珍",
        "paragraphs": [
            "京口见君乘早潮，短巾调笑立溪桥。",
            "长瓶买酒典孤剑，一夜枕书谈六朝。",
            "常恐骑鲸狂捉月，不然跨鹤坐横箫。",
            "远公多病宗雷死，惆怅社中人寂寥。"
        ],
        "title": "悼上官良史",
        "id": "374ec561-8021-4b90-b0de-fde78676f6a4"
    },
    {
        "author": "释善珍",
        "paragraphs": [
            "早岁驱驰翰墨场，快如阵马与风樯。",
            "自期作佛先灵运，那肯堆钱付窟郎。",
            "闲日有僧来乞米，死时无妓共分香。",
            "神仙谪堕年期满，应合乘云在帝旁。"
        ],
        "title": "哭寒巖传权院",
        "id": "7b224fec-0c86-465d-8fd8-67eac97cac98"
    },
    {
        "author": "释善珍",
        "paragraphs": [
            "投老林间借甑炊，心闲自觉乐无时。",
            "生台抛饭暗持咒，山路负薪高诵诗。",
            "惜燕常年寻故主，笑人荒冢树穹碑。",
            "白头寂寞安吾分，何用黄金铸子期。"
        ],
        "title": "借甑",
        "id": "37bfdd80-78ac-41dd-874f-9fdb0845a61b"
    },
    {
        "author": "释善珍",
        "paragraphs": [
            "自古词人例谪迁，十年无路可栈天。",
            "督师上正倚裴相，破贼叔应推谢玄。",
            "伏枥骥思沙漠外，脱鞲鹰去碧霄边。",
            "僧隟早辱莱公赏，他日牵联得并传。"
        ],
        "title": "送赵司令之金陵  其一",
        "id": "b852b3d4-7405-44b8-982c-8523aef757b3"
    },
    {
        "author": "释善珍",
        "paragraphs": [
            "血战荆江障贼锋，无端谗嗔困英雄。",
            "念亲不隔关山梦，忧国常怀畎亩忠。",
            "早岁交游今改事，少年豪举晚收功。",
            "碧油谈笑多新句，倘值南云寄便鸿。"
        ],
        "title": "送赵司令之金陵  其二",
        "id": "3e29e9e8-fb6a-4293-853d-f65c5dc28f83"
    },
    {
        "author": "释善珍",
        "paragraphs": [
            "奏赋长安不遇知，丈夫失意肯生悲。",
            "科名自古与风汉，造物至今犹小儿。",
            "道在布韦轻将相，时危耕钓隠英奇。",
            "渡江亦谒青山不，应念曾公为制碑。"
        ],
        "title": "徐教下第归",
        "id": "2672f674-a280-4cfa-ae24-abf9206fd21d"
    },
    {
        "author": "释善珍",
        "paragraphs": [
            "河淮羽骑召兵频，腊月花开暖似春。",
            "鬭雀倚风将坠地，长鲸吸海欲生尘。",
            "烧红天半无飞鸟，云白山中有隠人。",
            "回首南园旧城阙，断烟荒树更伤神。"
        ],
        "title": "京口时楚寇侵维扬",
        "id": "a2a9628a-107d-40e8-829e-6ffe238e255c"
    },
    {
        "author": "释善珍",
        "paragraphs": [
            "小筑林间憩倦游，莫年幽事胜西州。",
            "松阴猿啸闲行药，日夕鸦归独倚楼。",
            "山色齐奴开步障，叶声楚客赋悲秋。",
            "一生不晓樊川意，刚把诗方万户侯。"
        ],
        "title": "小筑",
        "id": "83189444-4c9a-4e09-a6b1-aa334331b69b"
    },
    {
        "author": "释善珍",
        "paragraphs": [
            "奇事浑无俗事稠，扫除一榻梦沧洲。",
            "草虫呢呢儿女语，风蝶翩翩公子流。",
            "烟雨楼台六朝寺，图书鸡犬五湖舟。",
            "少年伴祇孤筇在，时复相从说旧游。"
        ],
        "title": "一榻",
        "id": "e03a737c-1c55-433d-ae58-64340f175237"
    },
    {
        "author": "释善珍",
        "paragraphs": [
            "一住京华能几日，故山欲去值春寒。",
            "石坛经雨草生遍，庭果落阶鸟啄残。",
            "云表鹤声朝返佩，林间虹气夜开丹。",
            "僊家缩地寻常事，试与思归倦客看。"
        ],
        "title": "送黄凝云归常州",
        "id": "d3e7444f-8920-456d-8759-6fbd72b096fa"
    },
    {
        "author": "释善珍",
        "paragraphs": [
            "壮不封侯老背时，云山得意合忘归。",
            "思鱼不肯歌长铗，射虎犹堪著短衣。",
            "椽笔枉将修野史，阵图少试解棋围。",
            "元龙心事应如许，何日相逢语入微。"
        ],
        "title": "次陈上舍韵",
        "id": "a9f66264-35c7-49e7-a113-973ab95bb42d"
    },
    {
        "author": "释善珍",
        "paragraphs": [
            "双眼常时看屋椽，从来不结俗人缘。",
            "早年曾悟出师表，晚岁始参齐物篇。",
            "魔垒孤军降百万，诗坛一首当三千。",
            "清溪结得茆庵未，闲欲寻君共泛船。"
        ],
        "title": "寄孚老",
        "id": "5c36c08a-1ee5-479f-8020-f61716edf726"
    },
    {
        "author": "释善珍",
        "paragraphs": [
            "诗卷前年手自携，秋风客路易东西。",
            "游淮战士看飞锡，渡海神鱼惊照犀。",
            "故国身归疑化鹤，深山睡稳厌闻鸡。",
            "一生结友皆奇衲，难得如君无町畦。"
        ],
        "title": "寄朋介石",
        "id": "86165eee-30b3-4f4a-8cdf-b1ac06b9846b"
    },
    {
        "author": "释善珍",
        "paragraphs": [
            "晚睡初醒月上阶，远村何处笛声哀。",
            "霜凋陇岸有梅破，雪隔炎洲无雁来。",
            "旧隠青山犹在梦，故交白骨已生苔。",
            "欲谈往事无人共，自拥寒炉自画灰。"
        ],
        "title": "梦元双杉",
        "id": "7fbbe570-5969-44fd-b330-7a4c631759d0"
    },
    {
        "author": "释善珍",
        "paragraphs": [
            "枫叶芦花满目秋，倚筇那复少年游。",
            "眼看桑海梦相似，骨瘗匡庐心始休。",
            "万里霜天孤唳鹤，五湖烟水一身鸥。",
            "君看清绝无攀处，著得尘埃半点不。"
        ],
        "tags": [
            "庐山"
        ],
        "title": "倚筇",
        "id": "e4e15fa5-64e9-42a5-8a42-4f5c5d82e865"
    },
    {
        "author": "释善珍",
        "paragraphs": [
            "一宿城闉便忆归，云林长恐与心违。",
            "真金化得终无药，脱粟空时尚有薇。",
            "野雀避鹰巢竹栋，樵童背日睡蓑衣。",
            "近闻谷口梅花发，病拟搘筇下翠微。"
        ],
        "title": "城归",
        "id": "f3d5da0b-b401-4353-83f0-a459fc6f233a"
    },
    {
        "author": "释善珍",
        "paragraphs": [
            "年年散粟出朱门，狗盗鸡鸣总受恩。",
            "空有玉棺归碧落，更无红粉哭黄昏。",
            "徧行苔藓寻陈迹，拟倩梅花招醉魂。",
            "常恐丘原千载后，不生荆棘长兰荪。"
        ],
        "title": "过南墅怀寒巖  其一",
        "id": "df9ce044-3a68-4797-bfa5-75fc5e9755f9"
    },
    {
        "author": "释善珍",
        "paragraphs": [
            "草没亭台不见踪，故交掩泪立寒风。",
            "食鱼客去余空馆，放鹤童归弃旧笼。",
            "病悟前书藏夏口，死留好句在江东。",
            "徐陵元是麒麟种，天上应须见宝公。"
        ],
        "title": "过南墅怀寒巖  其二",
        "id": "fdc99ff0-3a39-41fb-814b-56c8d1633c33"
    },
    {
        "author": "释善珍",
        "paragraphs": [
            "远游少负长卿才，晚亦乘车衣锦回。",
            "正喜瘴溪鳄移去，又惊辽海鹤归来。",
            "祕书入社花簪帽，宾客分司酒满杯。",
            "莫怪一麾不辞远，吟诗要上鬰孤台。"
        ],
        "title": "挽刘常簿赣州",
        "id": "0eb1cb12-27a0-45c3-bf4f-65c9549931a0"
    },
    {
        "author": "释善珍",
        "paragraphs": [
            "竹笼盛来露未干，试尝数颗已无酸。",
            "味同楚水赤萍实，色比韩郎金弹丸。",
            "委地儿童难识价，经霜桃李不同盘。",
            "缄题寄去非无意，相约交情到岁寒。"
        ],
        "title": "送金橘与徐钓舟",
        "id": "acfae0a3-4f31-4e39-941a-1eb1f83e96ad"
    },
    {
        "author": "释善珍",
        "paragraphs": [
            "学问渊源汲绠深，逢时肯作子光瘖。",
            "平泉旧圃多奇石，栗里闲居只素琴。",
            "终竟封侯凭燕颔，莫夸对客割牛心。",
            "向来谢傅游山伴，尚有白头支道林。"
        ],
        "title": "次曾都仓韵",
        "id": "d34180db-56a2-40e7-98a2-57cc827b88a4"
    },
    {
        "author": "释善珍",
        "paragraphs": [
            "碧落仙人上界还，手携奎壁下天关。",
            "百年第宅复金琖，万卷图书围玉山。",
            "霜压老槐龙卧壑，春催红药凤衔环。",
            "时危报主诗人志，好爱苍生莫爱闲。"
        ],
        "title": "次徐监簿韵贺吴侍郎新第落成  其一",
        "id": "8e740c24-d669-40c3-ad29-38ed92243338"
    },
    {
        "author": "释善珍",
        "paragraphs": [
            "词源本本自欧苏，胸次湖江跨楚吴。",
            "纵未押班坐鸱合，亦须开府佩麟符。",
            "拂衣太华今无放，卜筑中条昔有图。",
            "久矣笙竽喧众耳，新声待奏凤将雏。"
        ],
        "title": "次徐监簿韵贺吴侍郎新第落成  其二",
        "id": "04de9848-bc1a-46dc-9cba-a295a3bbb037"
    },
    {
        "author": "释善珍",
        "paragraphs": [
            "齐楼梁殿黍离离，王气潜随斗柄移。",
            "秋雨狐藏宫井树，夕阳鸦立御园枝。",
            "诗人闲管江家宅，宰相偏嫌蔡充儿。",
            "青史鬼雄元不死，归来化鹤有谁知。"
        ],
        "title": "金陵怀古  其一",
        "id": "ebd32de7-39f0-4bde-b078-7a422569dcb5"
    },
    {
        "author": "释善珍",
        "paragraphs": [
            "国号仓皇更几回，昔人事往后人哀。",
            "相赓璧月词千阕，帝劝长星酒一杯。",
            "春草不怜同泰废，晓钟犹是景阳来。",
            "陵荒玉椀无踪迹，寒食梨花依旧开。"
        ],
        "title": "金陵怀古  其二",
        "id": "aa6ebbc9-462e-46cb-9e00-46bebcc66f30"
    },
    {
        "author": "释善珍",
        "paragraphs": [
            "楚柁吴樯兴未休，好山谢事要闲游。",
            "常憎驽马恋栈豆，今见苍鹰掣臂鞲。",
            "岁晚老松无伴侣，天寒落叶正飕飗。",
            "人间果是风堪御，却欲携君徧九州。"
        ],
        "title": "送孚老再游浙",
        "id": "2f45c924-6711-49fd-89f0-85689c8bfeb1"
    },
    {
        "author": "释善珍",
        "paragraphs": [
            "铃斋去岁念民饥，鬓雪凋疎带减围。",
            "史册千年循吏少，江湖万里散人归。",
            "儿童不信夷齐溷，党论尝攻韩范非。",
            "临别祝公坚晚节，受恩何敢望留衣。"
        ],
        "title": "送杨户部",
        "id": "62b34810-35ac-49a3-a572-47ed61f7a438"
    },
    {
        "author": "释善珍",
        "paragraphs": [
            "峨冠人避柏台骢，弭节光分泽国龙。",
            "应似鲜于福京左，还同司马过临邛。",
            "风生廉按清南峤，冰解将输佐大农。",
            "拈起瓣香说无极，千年道统继儒宗。"
        ],
        "title": "送蔡察院将漕广东",
        "id": "3fd3583c-991d-486a-9312-5c1032e4238b"
    },
    {
        "author": "释善珍",
        "paragraphs": [
            "槛外江流知几霜，烦君著语吊滕王。",
            "琴中谁识啼乌曲，酒后任称司马狂。",
            "阁序尚留唐篆刻，剑光何预晋兴亡。",
            "此行遍览遗踪了，历有征书出建章。"
        ],
        "title": "送颜倅之江西",
        "id": "5d84bf63-6364-45c2-ad2d-a62a25372eed"
    },
    {
        "author": "释善珍",
        "paragraphs": [
            "渡江诸老尽兰荪，当日琳琅照一门。",
            "龙去难寻神剑迹，鹤归犹记旧巢痕。",
            "百年阀阅须关念，五里松楸易断魂。",
            "京浙故人无恙不，相逢记为问寒温。"
        ],
        "title": "送傅提干",
        "id": "8d838c38-5e98-4891-aea5-791b7b8a98b3"
    },
    {
        "author": "释善珍",
        "paragraphs": [
            "夜冷萤窗书倦看，解鞍南去路漫漫。",
            "霜干处士梅花圃，日照先生苜蓿盘。",
            "乞米剩堪供鹤料，钓鼇重怕坏鱼竿。",
            "何当著意抛妻子，共入深山学养丹。"
        ],
        "title": "送蔡秀才之漳浦",
        "id": "29129260-bac2-4b88-853f-f8d4bc899e60"
    },
    {
        "author": "释善珍",
        "paragraphs": [
            "曩赋登楼望故乡，边淮十丈战尘黄。",
            "已闻淝水返朱序，亦说汉庭怜孝章。",
            "千载青编如属国，一麾白发出炎荒。",
            "山林朝市终殊路，只待除书慰别肠。"
        ],
        "title": "送林南恩入京",
        "id": "521cb3cf-86b8-4f99-af64-203a023e900b"
    },
    {
        "author": "释善珍",
        "paragraphs": [
            "借得茆斋傍涧泉，新年乐事胜常年。",
            "诗逢得意犹藏稿，琴畏知音自断絃。",
            "鲸浪粘天思渡海，狼烽照夜忆游边。",
            "崄途试尽身犹在，来共看云听雨眠。"
        ],
        "title": "寄见首座",
        "id": "a1c5b6db-1800-4972-a16b-34483185eb0f"
    },
    {
        "author": "释善珍",
        "paragraphs": [
            "暑退江城又素秋，想因怀土亦登楼。",
            "兰香盍称骚人佩，萱草难忘志士忧。",
            "纸上雕虫真害道，山中射虎胜封侯。",
            "四方弧矢男儿事，慎勿悲伤念少游。"
        ],
        "title": "寄赵西巖",
        "id": "902d28f4-f5a1-4d28-9ea1-2e9d7d011d8b"
    },
    {
        "author": "释善珍",
        "paragraphs": [
            "柳公遗蹟留芳扁，一度摩挲一叹嗟。",
            "佛阁僧居如穴蚁，梵编虫蠹失惊蛇。",
            "文占天上奎星聚，语到宵中斗柄斜。",
            "老衲畏寒仍戒酒，不能伴客赋梅花。"
        ],
        "title": "和陈宰诸官登罗汉阁看草书经卷韵",
        "id": "873875da-6adb-42c8-a802-a0a3d5bf2d5a"
    },
    {
        "author": "释善珍",
        "paragraphs": [
            "闲携竹杖过横塘，碧藕无花叶更香。",
            "斋后随僧同洗钵，醉中得句旋投囊。",
            "鱼沈似厌池光静，禽语如欣树影凉。",
            "更欲招邀鸥鹭伴，菰蒲深处共平章。"
        ],
        "title": "代赵景贤和林定庵韵",
        "id": "e4f49659-a80b-4faf-985b-145bf3908ade"
    },
    {
        "author": "释善珍",
        "paragraphs": [
            "万马羣中一马骢，击奸白简尚生风。",
            "衣冠南纪瞻鸣凤，云雨东山起卧龙。",
            "台阁难招真铁壁，林泉未隠且金狨。",
            "拥旄前有莆阳蔡，相继名齐石鼓峰。"
        ],
        "title": "贺洪阳巖帅闽",
        "id": "9a2dc686-7d19-4029-95e2-2a5c09661e58"
    },
    {
        "author": "释善珍",
        "paragraphs": [
            "袖里明珠思暗投，衰颓未敢学伊优。",
            "座谈宁受鬼擘口，舟滞不嫌风打头。",
            "凤去麟亡千载远，蜗争蚁鬭几时休。",
            "百年等死分前后，说与髯兄一笑不。"
        ],
        "title": "寄智愚谷",
        "id": "20ac8747-e0f8-4b9a-b9ed-11401e4c78fb"
    },
    {
        "author": "释善珍",
        "paragraphs": [
            "俗客敲门以病辞，拥炉时复撚吟髭。",
            "雀栖梅日印孤影，蛛去簷风吹断丝。",
            "旧友渐稀增感慨，良辰易过莫寻思。",
            "六年世态看差熟，惟有青山无变姿。"
        ],
        "title": "拥炉",
        "id": "8462c46a-df96-4451-aba2-2dc0127e7a31"
    },
    {
        "author": "释善珍",
        "paragraphs": [
            "徂岁忙如电后雷，新年又下急符催。",
            "雪将解舞絮夸柳，春遣先锋花付梅。",
            "窗白看书俄晻霭，炉红炙手倏寒灰。",
            "凭栏大笑无人会，瞥尔晴空一鸟来。"
        ],
        "title": "徂岁",
        "id": "752c969a-eb90-428c-8765-d0df9e0f235b"
    },
    {
        "author": "释善珍",
        "paragraphs": [
            "门径莓苔古意深，闭门懒复事参寻。",
            "棋图静见孙吴法，樵唱真闻韶濩音。",
            "米尽有方烹白石，丹灵无意化黄金。",
            "花飞又是春将莫，小复风前拥鼻吟。"
        ],
        "title": "门径",
        "id": "859dc913-8dc4-48f0-afab-410bbe1035d7"
    },
    {
        "author": "释善珍",
        "paragraphs": [
            "每共樵翁采药归，晚晴荷锸又相随。",
            "行逢流水便乘犊，坐到烂柯因看棋。",
            "鸟踏高枝收坠果，人耕古冢得残碑。",
            "远公幸自逃名好，何必栽莲诳小儿。"
        ],
        "title": "采药",
        "id": "0bec81e6-cb75-4f09-be33-b170ff479593"
    },
    {
        "author": "释善珍",
        "paragraphs": [
            "首夏山中风物和，不妨老子小婆娑。",
            "竹亭晴坐燕泥少，花迳晓行蛛网多。",
            "云表危峯干北斗，道傍古树识东坡。",
            "匡庐深处堪归隠，岁月澜翻奈老何。"
        ],
        "tags": [
            "庐山"
        ],
        "title": "首夏",
        "id": "47c10425-3d1f-47d0-b2c3-34ea715c6a2f"
    },
    {
        "author": "释善珍",
        "paragraphs": [
            "寺不干兴废，江流曾策勋。",
            "门栖征虏舰，僧诵设冥文。",
            "薄霭遮西日，归雕带北云。",
            "江心数峰小，传是晋人坟。"
        ],
        "title": "题金山寺",
        "id": "19e23b1f-f4c6-4e36-96a2-47976b55da32"
    },
    {
        "author": "释善珍",
        "paragraphs": [
            "秦吴相接处，远客独来游。",
            "秋尽斗移柄，曙分河隠流。",
            "马嘶残月垒，雁入向阳州。",
            "北望长江在，悠悠波浪愁。"
        ],
        "tags": [
            "长江"
        ],
        "title": "晓登甘露寺楼",
        "id": "e40e5291-7c71-42cf-8475-8982ce16f308"
    },
    {
        "author": "释善珍",
        "paragraphs": [
            "长年狎樵牧，门外即荒郊。",
            "瘦草牛羊路，高松鹳鹤巢。",
            "病来勤习定，老去懒寻交。",
            "常愧逃名者，深山自缚茆。"
        ],
        "title": "偶成",
        "id": "29076f60-b797-4112-855e-e9fb89893030"
    },
    {
        "author": "释善珍",
        "paragraphs": [
            "数树梅花地，先朝处士庐。",
            "柳凹人系马，萍破鹭窥鱼。",
            "空冢衣冠蜕，山房水石虚。",
            "白头旧园吏，曾见幸金舆。"
        ],
        "title": "孤山",
        "id": "f52a641a-3265-4ae2-91b9-68727b908e9b"
    },
    {
        "author": "释善珍",
        "paragraphs": [
            "松间灯夕过，顾影在天涯。",
            "雪暝迷归鹤，春寒误早花。",
            "艰难知世味，贫病厌年华。",
            "故国风尘外，无心更问家。"
        ],
        "title": "春寒",
        "id": "25047ed7-af70-46d3-ae57-68017302786b"
    },
    {
        "author": "释善珍",
        "paragraphs": [
            "门外柳花过，似予飘泊身。",
            "吟高妨定衲，客久羨归人。",
            "无药可医俗，有钱难买春。",
            "山中旧同伴，招隠寄书频。"
        ],
        "title": "莫春",
        "id": "822b6477-5c13-4136-86c9-cf30c944b25f"
    },
    {
        "author": "释善珍",
        "paragraphs": [
            "山气晓常雨，晚晴溪见沙。",
            "荒园闲柳色，斜日淡梨花。",
            "访隠行过洞，思亲梦到家。",
            "十年此来往，今度鬓将华。"
        ],
        "title": "游下竺御园",
        "id": "6e463c2e-ff6c-4f50-ac1a-bf40a081304f"
    },
    {
        "author": "释善珍",
        "paragraphs": [
            "药迳入云林，晚晴扶杖吟。",
            "照泥星复雨，经朔月犹阴。",
            "树折怜巢覆，泉清见叶沈。",
            "爱闲自如此，不是学灰心。"
        ],
        "title": "山行晚归",
        "id": "f1821be8-1e73-4a79-a054-a2f0e3574bec"
    },
    {
        "author": "释善珍",
        "paragraphs": [
            "郊原春过后，日日长新梢。",
            "洗竹去蛛网，疎松留鹤巢。",
            "云衣慵补缀，月户自推敲。",
            "旧种梅花树，吾今与汝交。"
        ],
        "title": "郊原",
        "id": "f042cad8-a3a9-4fb5-8a3f-82173bcc4510"
    },
    {
        "author": "释善珍",
        "paragraphs": [
            "石灶断苔纹，摩挲吊隠君。",
            "风吹游子袂，月照古人坟。",
            "旧事残碑在，荒祠流水分。",
            "永怀山忽冥，红叶坠秋云。"
        ],
        "title": "送客宿九日山",
        "id": "d83e1ca6-e572-4953-a5fb-f50908a4bace"
    },
    {
        "author": "释善珍",
        "paragraphs": [
            "哭公非故人，觉苑失龙麟。",
            "白日有明暗，青天无鬼神。",
            "戒珠常照夜，锁骨不栖尘。",
            "老我谁相问，空余影伴身。"
        ],
        "title": "哭元双杉",
        "id": "124c284b-0c5f-42a0-9479-52057464e814"
    },
    {
        "author": "释善珍",
        "paragraphs": [
            "登山行复歇，脚力钝如蛙。",
            "宿雨少游客，荒畦多落花。",
            "公侯归蔓草，池馆破谁家。",
            "同是伤春者，留连惜物华。"
        ],
        "title": "次愚谷游北山韵",
        "id": "6ac1c2c8-0741-4f29-b8bd-972153814354"
    },
    {
        "author": "释善珍",
        "paragraphs": [
            "玉节畀名流，澄清十四州。",
            "元公著书处，葛老炼丹洲。",
            "星应郎官舍，霜侵使者裘。",
            "东南箕歛极，宽得一分不。"
        ],
        "title": "送赵礼部将漕广东",
        "id": "a6682b70-5064-4d5c-9f79-5c3757b9acbc"
    },
    {
        "author": "释善珍",
        "paragraphs": [
            "魁宿来临幕，不同常郡僚。",
            "名高饶荐剡，官满合归朝。",
            "彩旆倾城送，清声载路谣。",
            "丽谯虽末绩，亦自出云霄。"
        ],
        "title": "送林节推  其一",
        "id": "8aa88ceb-2dc3-4187-b8a5-360c7728d29a"
    },
    {
        "author": "释善珍",
        "paragraphs": [
            "幕皆资画诺，人最说君贤。",
            "判好堪呈佛，心清亦近禅。",
            "著书僧有传，执法吏无权。",
            "风雨东门路，分携忽黯然。"
        ],
        "title": "送林节推  其二",
        "id": "fc49d0df-ab10-4055-bce0-cf5e72a9ed0d"
    },
    {
        "author": "释善珍",
        "paragraphs": [
            "古廨大江边，多闲少俸钱。",
            "凤栖仇览棘，虹贯米家船。",
            "心静佛三昧，时来官九迁。",
            "外台兼督府，幕下正须贤。"
        ],
        "title": "送颜主簿之怀安",
        "id": "f5f6a13d-7d7f-4f36-b07d-633a53319182"
    },
    {
        "author": "释善珍",
        "paragraphs": [
            "废殿何年寺，门开不见僧。",
            "犬眠莎砌日，鸦啄菜池冰。",
            "湿藓侵碑字，空巢缀壁层。",
            "谁家古祠在，无主夜烧灯。"
        ],
        "title": "题狗葬刘家寺",
        "id": "fbf5c6a8-583e-46c0-ade6-ea865e8d82c7"
    },
    {
        "author": "释善珍",
        "paragraphs": [
            "七十明朝是，年将衰并来。",
            "顽皮禁冷暖，老气压凶灾。",
            "铁砚穿何益，金丸跳不回。",
            "羣儿爱伶利，与汝换痴呆。"
        ],
        "title": "除夕",
        "id": "6dc9d3d7-c915-44dd-9907-af7b0930881e"
    },
    {
        "author": "释善珍",
        "paragraphs": [
            "住壁与云邻，荒畦虎迹新。",
            "樵鸣猿落果，鹰急鸟依人。",
            "阴磵澌经月，寒花开过春。",
            "鳌山前事在，独坐想芳尘。"
        ],
        "title": "雪峰旧院",
        "id": "5d7998bc-3fed-436d-aba7-68cb8e3ff1cf"
    },
    {
        "author": "释善珍",
        "paragraphs": [
            "新岁七十三，驽痴不脱衔。",
            "搓绳谋系日，储药要医凡。",
            "魇鬼惊酣枕，村优笑戏衫。",
            "灾祥总由我，何必问巫咸。"
        ],
        "title": "新岁",
        "id": "dce27bca-b2a3-4871-bb5e-6960f143ba2d"
    },
    {
        "author": "释善珍",
        "paragraphs": [
            "京华厌尘土，借屋瞰湖边。",
            "馿蹇驮诗笈，鸥闲傍酒船。",
            "啼鹃残月晓，细雨落花天。",
            "何日东林伴，同脩莲社缘。"
        ],
        "title": "次蒲心泉韵",
        "id": "829860f9-74a1-46ca-ae65-87a6d5f75b2b"
    },
    {
        "author": "释善珍",
        "paragraphs": [
            "策蹇下山椒，冬深寒意骄。",
            "瀑风吹帽湿，杉雪落衣销。",
            "梅嫩有花早，桐衰无叶凋。",
            "是山皆可隠，不用楚词招。"
        ],
        "title": "策蹇",
        "id": "61013dfd-30be-4405-a701-b63240946898"
    },
    {
        "author": "释善珍",
        "paragraphs": [
            "力耕野老嫌儿少，苦战将军羨级多。",
            "祇道乱离人死尽，朱门日日买青娥。"
        ],
        "title": "古意  其一",
        "id": "3d9d06d5-d15b-43f2-85d9-f658b1b360e8"
    },
    {
        "author": "释善珍",
        "paragraphs": [
            "燕山烧营火照云，羽书夜半飞入秦。",
            "铁衣血冷不敢脱，功在将军不在身。"
        ],
        "title": "古意  其二",
        "id": "ccf4cc60-b4be-4b37-acdb-af70c49fda93"
    },
    {
        "author": "释善珍",
        "paragraphs": [
            "夜半巖间坐看星，千年老树有精灵。",
            "前山月上青枫顶，照见白鷴来听经。"
        ],
        "title": "龙泉山中",
        "id": "24fe0eb7-6762-489c-8b62-920b1f595861"
    },
    {
        "author": "释善珍",
        "paragraphs": [
            "天孙锦段冰蚕茧，太古盘铭苍颉文。",
            "三百年来消息绝，无人为酬杜陵坟。"
        ],
        "title": "题雅上人手抄唐诗后",
        "id": "c0b990c7-c19e-4d60-8130-964f8be9b12c"
    },
    {
        "author": "释善珍",
        "paragraphs": [
            "营司牵浴柳边池，玉沫垂衔步较迟。",
            "洗见箭瘢如有恨，将军忘却未侯时。"
        ],
        "title": "老马",
        "id": "9175cd2b-0130-49a9-b42f-174bec056c8b"
    },
    {
        "author": "释善珍",
        "paragraphs": [
            "水边烟外见横枝，画里寻思记旧诗。",
            "祇道老来风味减，铁心还自有愁时。"
        ],
        "title": "墨梅",
        "id": "7bde24bb-18fc-4bac-a860-b5dcd19e57f9"
    },
    {
        "author": "释善珍",
        "paragraphs": [
            "瓦沟月暗乱萤飞，照见芭蕉叶上诗。",
            "忆得前时吟最苦，自携残烛拂蛛丝。"
        ],
        "title": "芭蕉",
        "id": "711248ce-b6cc-40bd-91d7-665bf99c003c"
    },
    {
        "author": "释善珍",
        "paragraphs": [
            "山房岁晚冷如冰，欲访卢仝病未能。",
            "莫怪邻僧无米送，无人送米与邻僧。"
        ],
        "title": "答罗野乞米",
        "id": "1f22b5c8-e874-4763-b753-1afb25a54be0"
    },
    {
        "author": "释善珍",
        "paragraphs": [
            "老君坛西晋朝柏，拜坛道士头发白。",
            "卖丹得钱还酒客，肉重欲飞鹤无力。"
        ],
        "title": "题紫极宫晋桧",
        "id": "4409ca92-d9de-416a-b10e-ad6c7d74ba3a"
    },
    {
        "author": "释善珍",
        "paragraphs": [
            "武夷洞中老松树，上有千年仙鹤巢。",
            "几度隔云茶臼响，山童树下拾枯梢。"
        ],
        "title": "古松",
        "id": "e5a09731-9105-4a5a-965d-d9d2148d9082"
    },
    {
        "author": "释善珍",
        "paragraphs": [
            "鬓毛萧飒已成翁，奇怪胸中尽扫空。",
            "尚要俗人传好事，岁残乞米送卢仝。"
        ],
        "title": "送米与陈监元",
        "id": "b07de9d3-b703-4eb7-a3a1-5c7197487291"
    },
    {
        "author": "释善珍",
        "paragraphs": [
            "小桥路入野僧家，山犬眠莎向日斜。",
            "庭户几时风雨横，粉墙压倒佛桑花。"
        ],
        "title": "雨后过光严寺",
        "id": "b0122476-e053-42fe-b001-7e181f3a4fea"
    },
    {
        "author": "释善珍",
        "paragraphs": [
            "淳熙天子课农桑，黄合鸿儒绾郡章。",
            "文物升平今已远，断篇流落入僧房。"
        ],
        "title": "题范石湖淳熙中出守帖",
        "id": "a56dd4bd-58ae-48b1-af5e-ecde9aae5637"
    },
    {
        "author": "释善珍",
        "paragraphs": [
            "朝游金谷莫东市，心忆平泉身海涯。",
            "化鹤归来人不识，春风开尽碧桃花。"
        ],
        "title": "题四画 桃花竹石鹤",
        "id": "75fdcede-d9de-4d38-b8c3-bcc8caefafa1"
    },
    {
        "author": "释善珍",
        "paragraphs": [
            "剪翮花前老可哀，寄声鹰隼莫相猜。",
            "旧游赤壁君知不，曾伴坡仙作赋来。"
        ],
        "title": "题四画 榴花竹石鹤",
        "id": "8febaa82-dad0-4d7a-8a1b-50c244e9fc6a"
    },
    {
        "author": "释善珍",
        "paragraphs": [
            "天宝三郎好鬭鸡，醉中官锦贱如泥。",
            "沉香亭北花含笑，不管渔阳胡马嘶。"
        ],
        "title": "题四画 鬭鸡",
        "id": "e4747af6-9ebe-43b0-8200-035b729ae475"
    },
    {
        "author": "释善珍",
        "paragraphs": [
            "田翁养鸡竹作笼，老雌恋雏不顾雄。",
            "催租无人岁常丰，杀身为黍堪酬翁。"
        ],
        "title": "题四画 一雄鸡立笼上一雌覆雏于笼",
        "id": "96f34ebd-740b-48f0-afe6-6e713eb005c6"
    },
    {
        "author": "释善珍",
        "paragraphs": [
            "寄奴开国势龙骧，转眼更齐又换梁。",
            "惟有先生赋归去，至今犹是晋文章。"
        ],
        "title": "题六画 渊明",
        "id": "e2cac6e2-aca2-400c-b459-1e897ad55f90"
    },
    {
        "author": "释善珍",
        "paragraphs": [
            "昏朝麟醢凤遭烹，鸿盍高飞入杳冥。",
            "成佛生天俱妄想，筑台当日译何经。"
        ],
        "title": "题六画 灵运",
        "id": "4df23f1c-74ce-491e-9ec4-934f33258147"
    },
    {
        "author": "释善珍",
        "paragraphs": [
            "脱鞾殿上醉阳狂，触拨春风睡海棠。",
            "放逐一身穷不恨，三郎入蜀更郎当。"
        ],
        "title": "题六画 太白",
        "id": "915ecec9-b159-417e-85a9-d726b43c3c1a"
    },
    {
        "author": "释善珍",
        "paragraphs": [
            "天津桥上听啼鹃，从此南人弄相权。",
            "多少衣冠落沙漠，朱崖宜著玉堂仙。"
        ],
        "title": "题六画 东坡",
        "id": "669277f9-809a-48f1-9eda-c6205601232b"
    },
    {
        "author": "释善珍",
        "paragraphs": [
            "市桥日莫蹇馿嘶，双袖龙钟醉似泥。",
            "回首长安泪沾臆，落花何处杜鹃啼。"
        ],
        "title": "题六画 少陵骑馿",
        "id": "1b1286e1-6a07-4aaf-8819-af08471ae16a"
    },
    {
        "author": "释善珍",
        "paragraphs": [
            "官路骑馿突尹驺，尹曾骂佛去潮州。",
            "却从渠问推敲字，千古诗人作话头。"
        ],
        "title": "题六画 浪仙骑馿",
        "id": "154db1a1-a0a6-480e-b442-5430dffca7fd"
    },
    {
        "author": "释善珍",
        "paragraphs": [
            "看书多事置书休，收歛胸怀入倚楼。",
            "送尽归鸿簷日晚，败荷疎柳一池秋。"
        ],
        "title": "碧沼即事",
        "id": "098b04e7-b508-4121-87b9-3909d440d156"
    },
    {
        "author": "释善珍",
        "paragraphs": [
            "傲寒开晚背时香，寻伴天荒地亦荒。",
            "不觉春风红紫閙，老翁偷入少年场。"
        ],
        "title": "清明游张园桃李盛开独梅花一株尚未零落",
        "id": "ce875f4b-ec08-419a-8b46-f6d735fa5651"
    },
    {
        "author": "释善珍",
        "paragraphs": [
            "少陵絃断无胶续，鸾凤巢高隔五云。",
            "老子一身都是胆，要倾东海取龙筋。"
        ],
        "title": "少陵",
        "id": "5066cbbe-3266-4d9a-b0bc-3202ed47e080"
    },
    {
        "author": "释善珍",
        "paragraphs": [
            "燕外游丝暖欲迷，酒船吹笛水亭西。",
            "梨花唫苴桃花笑，恼杀春光醉似泥。"
        ],
        "title": "春日湖上  其一",
        "id": "ad925fc4-49d3-4348-b4ef-7d15d98fd1aa"
    },
    {
        "author": "释善珍",
        "paragraphs": [
            "晚寒晻霭失楼台，絃管声收野意回。",
            "柳下系舟觅闲伴，更无一个白鸥来。"
        ],
        "title": "春日湖上  其二",
        "id": "86347dd6-46c8-461e-a010-38618edb9ffc"
    },
    {
        "author": "释善珍",
        "paragraphs": [
            "羌笛谁将花外吹，十年心事暗香知。",
            "夜寒瘦影侵衣袖，月满阑干独倚时。"
        ],
        "title": "题画梅",
        "id": "c4bf872b-3142-4df4-a7a6-bdd90cfa0fa0"
    },
    {
        "author": "释善珍",
        "paragraphs": [
            "麦畦微雨过，日照青湿湿。",
            "牧童坐短蓑，牛卧寒鸦立。"
        ],
        "title": "山行  其一",
        "id": "3d53bbe2-0a2e-41f1-a795-7fce211d4414"
    },
    {
        "author": "释善珍",
        "paragraphs": [
            "归牛晚失犊，牧童学声唤。",
            "溪边白鹭鸶，衔鱼上田岸。"
        ],
        "title": "山行  其二",
        "id": "90e6459c-7d29-4b7e-83b8-c874357cd447"
    },
    {
        "author": "释善珍",
        "paragraphs": [
            "死别日益远，年衰梦亦无。",
            "忽开旧诗卷，泪洒白髭鬓。"
        ],
        "title": "题侃古樵诗卷",
        "id": "c95b9836-8c08-41df-914b-429f1826ed55"
    },
    {
        "author": "释善珍",
        "paragraphs": [
            "党籍英贤尽，长淮南北分。",
            "忠奸论方定，金璧购遗文。"
        ],
        "title": "题东坡墨蹟",
        "id": "041b6fe0-19ca-406b-8585-4fa7d615710e"
    },
    {
        "author": "释善珍",
        "paragraphs": [
            "获印兮汾阳，结茆兮湘之岗。",
            "湘之岳兮帝宫谒帝，帝不敢骄兮奔魑魅而走蜚龙。",
            "余行兮余意，一笑兮足惊一世。",
            "人不知兮谓余立异，岂人见兮胜帝。",
            "调古兮湘童，大道兮壶之中。",
            "白璧苍蝇兮何污，噤不敢陈兮君怒。",
            "苍苍上兮皇皇下，乐莫乐兮郴之土。",
            "藐郴城兮楚涯，身非余兮辱余奚为。",
            "策空鸣兮余去，人曰吾能料生不能料死。",
            "生可玩兮不可留，宛故庐兮风翛翛。"
        ],
        "title": "骚词  其一",
        "id": "3f9a1f2d-0833-47a2-8bb1-1c4db6591439"
    },
    {
        "author": "释善珍",
        "paragraphs": [
            "山昙昙兮起云，山浪浪兮流水。",
            "神何为兮山中，岂怀忠兮放弃。",
            "沃牛炙兮疗饥，挈壶兮荷锸随之，生不封侯兮死何庙食为。",
            "是耶非耶，余不得而知。",
            "女巫兮击鼓，坎坎兮祠之下。",
            "帝不下招兮遗怒，馘长蛟兮缚雄虎。",
            "野无烽兮海无澜，马不用兮都且闲，都且闲兮神乎何以为御。",
            "振策而风兮回轩为雨，风雨时兮多黍稌，风休雨止兮神何处所。",
            "桂橑兮兰楣，朝云出游兮莫云来归。",
            "云辉辉兮神来归，云霏霏兮神来归。"
        ],
        "title": "骚词  其二",
        "id": "8573ee76-7ede-4c64-b537-cf0dfe51f7bb"
    },
    {
        "author": "释善珍",
        "paragraphs": [
            "师在干淳，名塞穹壤。",
            "据妙喜室，鞭挞龙象。",
            "诸子迭出，如凤如麟。",
            "如雷破蛰，何草不春。",
            "余不肖孙，亦忝备位。",
            "芜辞匪渎，惟以识愧。"
        ],
        "title": "祭佛照塔",
        "id": "6f77cec5-0605-4731-9b65-3e176a2f7936"
    },
    {
        "author": "释善珍",
        "paragraphs": [
            "昔大慧师，道鸣东南。",
            "率先伏膺，横浦紫岩。",
            "繇是徧交，渡江诸老。",
            "钩党牵连，优游岭岛。",
            "至今微言，皎若日星。",
            "公忽开卷，如暗得灯。",
            "遂登蓬山，乃掌太史。",
            "金銮应制，倚马万字。",
            "平生补衮，用功最深。",
            "群媢众嫉，独天赏音。",
            "宝祐一疏，据经引义。",
            "申救大臣，惟有去耳。",
            "疑公前身，即二张公。",
            "与大慧师，所立一同。",
            "末劫浮荣，磨灭谁纪。",
            "晚节芬芳，公真不死。",
            "公于大慧，世异心通。",
            "儒喜诋佛，公愈推宗。",
            "紫岩之铭，过者必式。",
            "酷哉秦火，毁珠陨璧。",
            "公重感慨，伐石再镌。",
            "著语未了，骑鲸翩然。",
            "某畴昔亲奉麈尾，霏屑冰座，墨妙堆几。",
            "俛仰之间，事往迹陈。",
            "更几百年，复生斯人。"
        ],
        "title": "祭端明尤木石",
        "id": "fd539a45-c469-412c-9258-a7851356ab0e"
    },
    {
        "author": "释善珍",
        "paragraphs": [
            "公真天人，谪堕尘世。",
            "方朔岁星，傅说箕尾。",
            "又疑山林，一念差耳。",
            "乐全僧身，忠宣佛位。",
            "夙弘愿力，出济事会。",
            "作民司命，寿国元气。",
            "神皇布政，夐古鲜俪。",
            "谁为谤书，阴受风旨。",
            "疾雷破柱，公不失匕。",
            "关弓射羿，公愈荐祢。",
            "山薮高深，天球粹美。",
            "出夷入险，更使迭帅。",
            "长淮虏冲，孽雏旁睨。",
            "飞囊走羽，秉钺危寄。",
            "初闻谢公，语误客异。",
            "复传孔明，食少敌喜。",
            "牋病乞闲，易苏旧治。",
            "大星竟陨，白鸡告祟。",
            "抚公平生，竹帛光炜。",
            "谅公精爽，河岳流峙。",
            "万钟千驷，浊世糠粃。",
            "五龙九鲲，乘云谒帝。",
            "某闽衲野鹤难系，公呼来霅，获望簪履。",
            "酒阑烛跋，孤客末至。",
            "香烟未散，三生弹指。",
            "纾百结肠，储一升泪。",
            "上悲法门，下哭知己。"
        ],
        "title": "祭观文忠惠赵节斋",
        "id": "54bf60bf-d92a-4d4b-9291-abf83c83821f"
    },
    {
        "author": "释善珍",
        "paragraphs": [
            "公归兜率，局面屡变。",
            "青云交绝，珠履客散。",
            "白傅草堂，裴公经院。",
            "僧定未起，樵柯将烂。",
            "老鹤倦飞，不慕霄汉。",
            "驽马恋主，非贪豆栈。",
            "风雨忧愁，常占春半。",
            "昔倚山岳，今悲露电。",
            "语犹在耳，事不如愿。",
            "病忆故乡，一筇易办。",
            "受恩莫报，迟回眷眷。",
            "入西州门，泪流被面。",
            "知音永已，絃断琴爨。",
            "袖香告辞，用写缱绻。"
        ],
        "title": "辞观文赵忠惠坟",
        "id": "681f0e09-9a98-4a08-a8aa-e4234a9d9c64"
    },
    {
        "author": "释善珍",
        "paragraphs": [
            "公掾富沙，来就师语。",
            "少服师训，称公豪举。",
            "后二十年，麾节煌煌。",
            "老客辇寺，传公除郎。",
            "桂联荆渚，朔风孔棘。",
            "见公起家，大刀长戟。",
            "冠弹复挂，印刻复销。",
            "羨公枪榆，如抟扶摇。",
            "如生马驹，不受控勒。",
            "如钢百炼，愈不改色。",
            "士不患才，患不身脩。",
            "脩身既才，奚訾奚尤。",
            "士挟一能，足以駴世。",
            "公百其蕴，而不尽试。",
            "私尝啧啧，叹公不逢。",
            "公笑谓予，子何褊胸。",
            "坟寺虚席，乃命扫洒。",
            "曰子非我，子岂肯下。",
            "感激怀人，慷慨受知。",
            "愧无黄金，铸钟子期。",
            "事与心违，公又仙去。",
            "精灵地下，知予心事。",
            "哭西州门，何必羊侯。",
            "万事宛如，华屋山丘。"
        ],
        "title": "祭静江帅曾吏部",
        "id": "b0e24e58-fa3b-47e8-b5a8-e85bd9a8a143"
    },
    {
        "author": "释善珍",
        "paragraphs": [
            "乌乎古云，蔚有时誉。",
            "执古刀尺，割弃华组。",
            "宿钞成山，臆断意取。",
            "羣疑塞胸，耳领心悟。",
            "汲汲著书，恢恢养士。",
            "猗公之起，惟皇有旨。",
            "猗法之嗣，惟北峰有子。",
            "远矣北峰，曰公是似。",
            "胡不百年，后学之思。",
            "公不百年，后学思之。",
            "矧予卜邻，岁寒畴依。",
            "稚予阅朋，至老无几。",
            "惟兹不磨，昭然永垂。"
        ],
        "title": "祭粹古云代",
        "id": "4bcee47f-abb3-41ad-a35f-1cb9dcb6de92"
    },
    {
        "author": "释善珍",
        "paragraphs": [
            "末俗住山，尤贵黄纸。",
            "造物畀公，共衰病至。",
            "既病之矣，复遇岁艰。",
            "当八面风，撑百漏船。",
            "漫刺衔袖，临斋乞米。",
            "骄儿索饭，饥嗔饱喜。",
            "我行四方，阅士如墙。",
            "小智虚夸，妄夫荒唐。",
            "宣绍命脉，干淳气魄。",
            "天悭地閟，神盍宝惜。",
            "冷灰粟焰，将晓景星。",
            "泯灭甚易，佛法替陵。",
            "同时爱憎，异世悲慨。",
            "诸君不信，有遗录在。",
            "我作苦语，模写虚空。",
            "泪尽血续，夫岂为公。"
        ],
        "title": "祭介石",
        "id": "8ef3b419-fead-4e7c-b3dd-6eb4e7f94789"
    },
    {
        "author": "释善珍",
        "paragraphs": [
            "我昔游浙，多贤友朋。",
            "老归故山，耳冷如冰。",
            "忽闻君来，语作吴馨。",
            "白而长身，美髯垂膺。",
            "未几月台，挝鼓腾腾。",
            "巍然广座，摄衣而升。",
            "我忝隣居，复为交承。",
            "君素恢疎，不立户庭。",
            "舌端骋辞，驱涛卷霆。",
            "疾谁使之，一瞑不醒。",
            "七尺桐棺，萧然行幐。",
            "侑此瓣香，感慨曷胜。"
        ],
        "title": "祭光孝南老",
        "id": "226642d8-b6dd-468c-a858-3e95005700ad"
    },
    {
        "author": "释善珍",
        "paragraphs": [
            "我憩闽北，叔凯枉顾。",
            "出南涧书，剧谈至暮。",
            "言昔之夜，得梦怪奇。",
            "当与藏叟，会阿耨池。",
            "想耶因耶，一笑眇邈。",
            "执手告戒，义均骨肉。",
            "心平行粹，爱南涧翁。",
            "人百忤之，而无愠容。",
            "凯病且贫，户满客屦。",
            "翁常解衣，骚骚治具。",
            "嘉翁风致，古人所难。",
            "鄙夫悭啬，拔毫如山。",
            "吁嗟衰年，失二益友。",
            "耨池西方，游必俱不。",
            "昼诗绝吟，永帖罢挥。",
            "猨哀鹤怨，金环不归。",
            "吊既后时，奠复不早。",
            "瓣香忏悔，泪湿春草。"
        ],
        "title": "祭果南涧南叔凯",
        "id": "66d9696e-7beb-47e7-b0cb-1a21386602f5"
    },
    {
        "author": "释善珍",
        "paragraphs": [
            "佛法下衰，众魔峥嵘。",
            "如虎而祴，白昼市行。",
            "晚交得君，如黄河清。",
            "君与予谈，洞见底里。",
            "予建一事，君曰可纪。",
            "予出一辞，君曰入理。",
            "狂猘狺狺，嗾之者谁。",
            "君蹑予足，怒形于辞。",
            "古有徇义，舍父背师。",
            "曷不千指，曷不百岁。",
            "神祐靡专，贵奸寿悖。",
            "谓天昭昭，天实茫昧。",
            "君素清苦，简洁自持。",
            "如政黄牛，标韵过之。",
            "有德操才，得疾亦奇。",
            "浮华眼前，道义千古。",
            "昔有微言，噤不敢吐。",
            "含哀以告，君必领悟。"
        ],
        "title": "祭见首座",
        "id": "e0da0313-a226-4bc1-b6ab-2a8399001224"
    },
    {
        "author": "释善珍",
        "paragraphs": [
            "兄主两山，无顷刻暇。",
            "踆踆走俗，类古普化。",
            "人始不识，睢盱猜讶。",
            "徐察情真，有朴无诈。",
            "翕然同声，真本色者。",
            "未几废宇，耽耽大厦。",
            "昔瓶无粟，今廪多稼。",
            "松弯易地，筋力已谢。",
            "犹命肩舆，日谒百舍。",
            "车殆马烦，途远将夜。",
            "一身破甑，万事飘瓦。",
            "追惟何及，抚事悲咤。",
            "飞书别我，历举昔话。",
            "云何良友，天不少借。",
            "一香永诀，老泪盈把。"
        ],
        "title": "祭崇福肇老",
        "id": "114a940f-e339-4d76-a7d8-90ff5bd7b9c1"
    },
    {
        "author": "释善珍",
        "paragraphs": [
            "嘉定之间，公壮我少。",
            "意气尽同，岂但同调。",
            "众夸蝇声，而出蚓窍。",
            "一唱十和，抚掌称妙。",
            "公独雄浑，间见奇峭。",
            "如行空麟，如追风骠。",
            "拥絮曦簷，炀袍夜燎。",
            "俄聚忽散，人事难料。",
            "遥睇吴云，夐绝闽徼。",
            "每得尺书，恍陪色笑。",
            "龙钟出岭，只影自吊。",
            "回思岁月，真过野烧。",
            "偻指旧游，半堕缥渺。",
            "叫公不应，一灯谁绍。",
            "铢香后时，幸毋我诮。",
            "飞锡何之，山深猨啸。"
        ],
        "title": "祭侃古樵塔",
        "id": "7fa03397-cbd9-4c46-ad3f-ee84ec5795c3"
    },
    {
        "author": "释善珍",
        "paragraphs": [
            "甲午之冬，一笑分袂。",
            "交游累千，名字难记。",
            "公虽它乡，常在眼底。",
            "公今隔世，犹见梦寐。",
            "念昔与公，情同昆弟。",
            "老离闽山，再饮吴水。",
            "三十年间，死尽流辈。",
            "顾瞻浮图，洪木翳翳。",
            "丛林凋疎，变习日异。",
            "愿起公死，为砭为剂。",
            "为师为承，为祥为瑞。",
            "千载追难，百年满易。",
            "意长景促，人往物是。",
            "春寒野阴，感慨歔欷。"
        ],
        "title": "祭双杉塔",
        "id": "13963276-840f-4c55-a4d2-0ea672ee7668"
    },
    {
        "author": "释善珍",
        "paragraphs": [
            "前春还闽，道传公病。",
            "聪明忽痴，医不识证。",
            "石门迎见，悲喜深省。",
            "莫年客土，相依为命。",
            "太白残月，同光共影。",
            "吾曹恢疎，世路机穽。",
            "身犹弃遗，奚顾堕甑。",
            "古琴绝絃，缺铛折柄。",
            "二子谈禅，时隠几听。",
            "退士献书，阿婆窥镜。",
            "鬼笑揶揄，人笑齿冷。",
            "少日与公，讲明素定。",
            "丹心如铁，空橐如罄。",
            "千载意长，百年俄顷。",
            "一死一生，遇此衰境。",
            "姜盐鬻茶，油葱浇餠。",
            "唤公不应，老泪泉迸。"
        ],
        "title": "祭愚谷",
        "id": "8215f958-1027-4511-8f00-1dba49530886"
    },
    {
        "author": "徐元杰",
        "paragraphs": [
            "震畏四知，我畏我知。",
            "心之所畏，天不可欺。"
        ],
        "title": "自戒",
        "id": "b4590bb8-c9d5-4531-98a3-eb7cbe7e07b9"
    },
    {
        "author": "徐元杰",
        "paragraphs": [
            "赤城乌府家，忠信以为宝。",
            "当年璧海珍，摛文绚春藻。",
            "光焰万丈余，膏丐渊浩浩。",
            "梯级丹霄宽，声名日杲杲。",
            "几载造笋班，细武历蓬岛。",
            "恬淡简世味，真实契穹昊。",
            "兴感秋风莼，梦绕春色草。",
            "有欲为留行，不可夺所抱。",
            "乃睠古江城，姑烦寄牙纛。",
            "除目出脩门，驩颂生野老。",
            "清透溪冰寒，明映巖月好。",
            "心倾子衿青，魄褫猾隶皂。",
            "饥岁忍流甿，烈风助淫潦。",
            "其如来暮何，弗翅苏雨槁。",
            "疾驱召父车，增峻尹铎堡。",
            "顾余学独晚，遇李愧弗早。",
            "兹尾羣士僚，乃阶二天造。",
            "恩休到松槚，庆色满粱稻。",
            "赋别无佳言，劼毖有真祷。",
            "祇恐难久外，端不竢及考。",
            "宠褒腾玺书，虚竚副旒璪。",
            "其以公之归，出手扶世道。"
        ],
        "title": "馆中分韵饯李大著出守上饶",
        "id": "fcb1c99d-bf74-4d39-b336-b8aa1c99e07a"
    },
    {
        "author": "徐元杰",
        "paragraphs": [
            "人之生也直，此君亦如是。",
            "我酷爱此君，臭味本相似。",
            "方其出地初，一种根萌异。",
            "刚特俨不回，钧石莫障蔽。",
            "日夜之所息，雨露之所渍。",
            "玉成脩茂姿，表表在天地。",
            "其静专似仁，其动辟似智。",
            "其肃然似礼，其凝然似义。",
            "虚中纯白生，似信不容伪。",
            "在人该五常，在天足五气。",
            "六月苍苍寒，不附炎热势。",
            "雨雪披猖中，弹压万凋瘁。",
            "似正色立朝，忠诚著于世。",
            "似广厦万间，其荫足以庇。",
            "似闻伯夷风，顽廉懦立志。",
            "似坚子卿节，夷险无二致。",
            "似见鲁仲连，不复论鄙事。",
            "似识元紫芝，顿消名与利。",
            "子陵钓严滩，太公钓璜渭。",
            "风月一竿中，相从神骨契。",
            "持此叩竹洲，考功言外意。"
        ],
        "title": "题竹洲",
        "id": "715f0261-be10-468f-82e0-4711a5211fdc"
    },
    {
        "author": "徐元杰",
        "paragraphs": [
            "翰墨绝畦迳，言词中律度。",
            "笔落风雨惊，诗得江山助。",
            "不食烟火语，说到精髓处。",
            "升堂必入室，由道谁不户。",
            "达者无后先，成贤特指顾。",
            "要亦认意思，初不在章句。",
            "伊欲登坛场，且阔著地步。",
            "其中有活法，此理若大路。",
            "所差只毫厘，相去已冠屦。",
            "兰室味本同，莲社约此去。",
            "把定心鸿鹄，直须盟鸥鹭。",
            "多才夙究明，一见已颖悟。",
            "貂续不胜情，用得以布露。"
        ],
        "title": "和祝子寿作诗须索意韵",
        "id": "3e5b5b06-cbcd-4120-887b-8b623469d3a3"
    },
    {
        "author": "徐元杰",
        "paragraphs": [
            "大学融智门，至善在所止。",
            "明德与新民，贯通无异理。",
            "万折水必东，千古吾晦翁。",
            "考亭追杏坛，犹存舞雩风。",
            "昔者学易堂，粤山宽闲野。",
            "此道闻而知，笃信无虚假。",
            "尚有刘静春，至理共乐循。",
            "我登二老门，天方寿斯文。",
            "服膺善恐失，适正杜邪曲。",
            "当时片言下，问道不隔宿。",
            "学易堂已空，谁与鞭凡庸。",
            "静春正耆庞，抠衣尽从容。",
            "襟谊子崇笃，远来顾茕独。",
            "作诗念清新，愧我言腐熟。",
            "四海皆弟兄，尚友惟辅仁。",
            "春草正碧色，话别同敷陈。"
        ],
        "title": "和金兄",
        "id": "3b91d493-4cd4-4e2b-8c6c-cfb5eacaa9a7"
    },
    {
        "author": "徐元杰",
        "paragraphs": [
            "天下邑无不可为，在人忍耐自为之。",
            "信能宁心办坚苦，事到难处天扶持。",
            "民吾同胞痛痒切，何忍横敛类剥肌。",
            "心诚求之若子保，人亦怀之如母慈。",
            "上饶迩来号凋剧，苟焉称贷负頼随。",
            "况多权官惨剥割，又肆席卷公化私。",
            "吏奸得售科罚计，等第输钱与断词。",
            "词人欲休休不得，充庭塞狱缠累累。",
            "公来愤悱感动处，与认前时已贷赀。",
            "谓令亲民民必及，民固可欺天莫欺。",
            "民脂民膏供我禄，胡宁又割民膏脂。",
            "催科仅仅欲逃责，毫分不忍科罚施。",
            "奉公洗手附庸邑，一孔一粒归州司。",
            "请俸有时不给用，月索庄课来助支。",
            "屡典缗钱代月解，几回过我同攒眉。",
            "听讼元不以惮烦，使之无讼而民宜。",
            "相安田里闲耆保，懒出市廛讴耄倪。",
            "日长喧雀堪罗设，星散饥乌靡孑遗。",
            "花酣满县春风遍，草茂虚囹天意滋。",
            "君之来也蹙頞告，蹈此汤镬出未期。",
            "屡效渊明归去感，不求赫赫声名驰。",
            "自甘阳城书考下，谁曰闷闷政术卑。",
            "隠隠绰有棠阴地，忽乃遽及瓜戍期。",
            "自上而下有公论，辕辙依依动去思。",
            "吏卒将迎相告语，东君政化尤可推。",
            "义居孝友能为长，睦族慈幼存成规。",
            "里仁为美典型在，居家既理官可移。",
            "此番政事行无事，默与古者气象追。",
            "君今既展朝天旆，行人路上口成碑。",
            "予岂栖栖为佞者，特告方来共鉴兹。"
        ],
        "title": "送上饶皇甫宰",
        "id": "0a552c82-6a66-449c-b32c-6e259f7eede3"
    },
    {
        "author": "徐元杰",
        "paragraphs": [
            "太湖之阳景绝奇，干坤轩豁呈端倪。",
            "分将一派清涟漪，南宫幻出红琉璃。",
            "朝暾未吐烟露垂，碧纱絃里眠江妃。",
            "六月火繖张赫曦，姑射山寒冰雪肌。",
            "妖㛠万态不敢窥，净洗却面凝西施。",
            "欲雨未雨多峰奇，霞生岛上乘冯夷。",
            "来从西蜀江水肥，似绚吴江枫落时。",
            "水乡月午舟叶携，何处更觅昆明池。",
            "问渠为此堂者谁，人与鸥鹭相忘机。",
            "丹心缅慕周濂溪，爱其莹质生淤泥。",
            "推门清风故人来，一一君子徧追随。",
            "六郎姿貌当年非，肝肠染透铅与脂。",
            "拈花摘叶儿女痴，弛却蚕丝牵藕丝。",
            "纷华一扫金飚吹，皮肤剥尽实不亏。",
            "昼清人静茶烟飞，观云叶叶无停披。",
            "千绮万缬古宝遗，底用漫天锦障帏。",
            "恶其文著尚䌹衣，浇灌道义培根基。",
            "氤氲妙毓山泽姿，肤寸弥满天地维。"
        ],
        "tags": [
            "太湖"
        ],
        "title": "云锦堂",
        "id": "ae1d4dee-65d2-42a2-b101-9e581097781d"
    },
    {
        "author": "徐元杰",
        "paragraphs": [
            "云本无心出，庄非有意名。",
            "午供雷腹实，晓带月痕耕。",
            "身世随舒卷，山村任晦明。",
            "饭疏浮富贵，畎亩但存诚。"
        ],
        "title": "题李氏云庄",
        "id": "423dc0a5-3760-49f6-97ec-2874c8b1e36e"
    },
    {
        "author": "徐元杰",
        "paragraphs": [
            "太极即人极，坤爻德不孤。",
            "直方真主宰，敬静实功夫。",
            "老桧霜中干，寒梅雪里株。",
            "常惺惺法处，收敛物俱无。"
        ],
        "title": "书安象祖静轩有感",
        "id": "787aa63e-7430-41d6-ba6c-9872c191cec9"
    },
    {
        "author": "徐元杰",
        "paragraphs": [
            "和籴存和气，春生垦辟时。",
            "民庸天上见，岁事腊前知。",
            "吾谚诸侯度，谁褰使者帷。",
            "乐民之乐者，犂雨趣耕治。"
        ],
        "title": "和袁守",
        "id": "04e01d69-bde2-4422-a405-1cb2c5beb4df"
    },
    {
        "author": "徐元杰",
        "paragraphs": [
            "文昌因祖饯，郎宿问斋名。",
            "枉驾一朝款，寒窗千载荣。",
            "未花梅索赋，堪杖竹经行。",
            "自得来青句，山泉不可清。"
        ],
        "title": "和章宰访祝子寿来青书院韵",
        "id": "150126b8-34d9-4451-90b8-31d7ccd444ba"
    },
    {
        "author": "徐元杰",
        "paragraphs": [
            "吾侪坚世好，心事老天知。",
            "梦寐符前说，轩翔定此时。",
            "故家当有后，造物本无私。",
            "雪里阳春脚，梅开第一枝。"
        ],
        "title": "送尹子潜赴省",
        "id": "dbef28c6-5f41-4f37-87e5-da4ecf0cf889"
    },
    {
        "author": "徐元杰",
        "paragraphs": [
            "莫讶书斋小，其中天地宽。",
            "毓成岐嶷粹，立取本原端。",
            "掇拾童科易，恢弘道术难。",
            "好培丛桂种，休作浪花看。"
        ],
        "title": "赠临川胡斗文求丛桂书院字",
        "id": "2f1ec83b-9202-4db2-a909-e0428d1abd33"
    },
    {
        "author": "徐元杰",
        "paragraphs": [
            "鉴堂均此号，兄与弟相先。",
            "画以名家显，神于活法传。",
            "双眸蟾皎洁，两袖羽蹁跹。",
            "落笔人人似，柯山本是仙。"
        ],
        "title": "赠徐鉴堂",
        "id": "67c0cfc1-496f-49ee-a2ad-d25166e02e9b"
    },
    {
        "author": "徐元杰",
        "paragraphs": [
            "腊雪多为瑞，丰穰隔岁知。",
            "林峦银劔戟，苑囿玉壶池。",
            "映几孙书饱，卧冰祥母饥。",
            "疾风看正色，余事付清诗。"
        ],
        "title": "又用韵答何上舍",
        "id": "9d193ba5-34ce-42ad-8629-0e84721eb7ca"
    },
    {
        "author": "徐元杰",
        "paragraphs": [
            "薰炙儒先早，朱门授受亲。",
            "去寻颜巷乐，归咏点雩春。",
            "道妙穷精一，心传有省循。",
            "乐天知命者，忧道不忧贫。"
        ],
        "title": "挽克斋陈先生四首  其一",
        "id": "c8e41c44-5266-471a-9dd0-d7f690492918"
    },
    {
        "author": "徐元杰",
        "paragraphs": [
            "亲养九旬余，先生寿亦如。",
            "学充淇澳美，训释济南书。",
            "诸老经筵送，俞音宠渥疏。",
            "惜非程子聘，中沮亦时欤。"
        ],
        "title": "挽克斋陈先生四首  其二",
        "id": "7b2c0df6-550d-452d-8821-d527148c7e1c"
    },
    {
        "author": "徐元杰",
        "paragraphs": [
            "师承心独切，于道愧无闻。",
            "几载钻坚叹，前年枉教勤。",
            "墨车回可赞，晋鄙善潜薰。",
            "道脉惟其寿，天胡遽丧文。"
        ],
        "title": "挽克斋陈先生四首  其三",
        "id": "0adab2d6-3ed4-4db5-b3d4-66f42106f540"
    },
    {
        "author": "徐元杰",
        "paragraphs": [
            "痛惨哲人痿，愚缠丧母悲。",
            "溯风怀绋路，泣雨写哀词。",
            "学本藏诸用，行皆笃所知。",
            "惟余经训在，交付有孙枝。"
        ],
        "title": "挽克斋陈先生四首  其四",
        "id": "a79c7431-b4ce-4795-8063-5d72a400809c"
    },
    {
        "author": "徐元杰",
        "paragraphs": [
            "奕叶文宗盛，如公罕与俱。",
            "源流传紫橐，题品重洪枢。",
            "淛左清名凛，江南政绩殊。",
            "二难芗共荐，生死亦同涂。"
        ],
        "title": "挽求志居士王料院二首  其一",
        "id": "b5549c12-2efb-42cb-aee2-9a0d26b483f4"
    },
    {
        "author": "徐元杰",
        "paragraphs": [
            "身忝蓬莱客，抠衣谒使臣。",
            "麈谈频款曲，樽酒屡殷勤。",
            "政事钦前蹟，诗书耸旧文。",
            "话言犹在耳，不忍哭公坟。"
        ],
        "title": "挽求志居士王料院二首  其二",
        "id": "92a6434b-35b1-4db5-89b0-cbd6632b5401"
    },
    {
        "author": "徐元杰",
        "paragraphs": [
            "貌与心俱古，岁寒松桧苍。",
            "学高眸炯月，吟苦鬓先霜。",
            "能赋秋宾早，收功晚节香。",
            "满门弓冶趣，有鹗待云翔。"
        ],
        "title": "挽分宁张少仙二首  其一",
        "id": "aa9d2a90-9240-4ee3-bb4c-0c9463667217"
    },
    {
        "author": "徐元杰",
        "paragraphs": [
            "当路知公谂，搜扬入剡科。",
            "才难行志易，官小及民多。",
            "北部劳人耳，东皈奈命何。",
            "邮音嗟忽断，空有泪滂沱。"
        ],
        "title": "挽分宁张少仙二首  其二",
        "id": "9079a7ac-802a-42f1-b7d9-fe1b613ea2f5"
    },
    {
        "author": "徐元杰",
        "paragraphs": [
            "丛桂论文旧，辛酸话早年。",
            "虀盐朝惯苦，膏火夜无眠。",
            "一第酬初志，殊勋策步仙。",
            "激昂英气宇，缓步赤霄躔。"
        ],
        "title": "挽宜春赵别驾二首  其一",
        "id": "4cab6e7c-1551-4427-a512-66684fa82efa"
    },
    {
        "author": "徐元杰",
        "paragraphs": [
            "诗债松边了，鉏荒賸种花。",
            "云程衡麓雁，风味仰山茶。",
            "白玉楼成速，金銮事可嗟。",
            "桃源千古恨，寒日惨啼鸦。"
        ],
        "title": "挽宜春赵别驾二首  其二",
        "id": "b302d1bd-fe15-4786-b9bb-bef38697b103"
    },
    {
        "author": "徐元杰",
        "paragraphs": [
            "在昔我先翁，礼廑先正隆。",
            "潭潭带湖府，凛凛玉溪风。",
            "夜韭觞筹里，春花唱咏中。",
            "怀哉秋水去，世好孰如公。"
        ],
        "title": "挽辛宪若五首  其一",
        "id": "145158bf-ac83-46d8-bab6-bd1e10a97929"
    },
    {
        "author": "徐元杰",
        "paragraphs": [
            "荣显宜超躐，威声憺外陲。",
            "边疆多崄历，麾节两朝推。",
            "范子甲兵有，张名草木知。",
            "急流缘底勇，路口岘山碑。"
        ],
        "title": "挽辛宪若五首  其二",
        "id": "42506c78-597a-478d-add8-f3f066322d61"
    },
    {
        "author": "徐元杰",
        "paragraphs": [
            "十载居间学，瓢泉映洁清。",
            "陶潜黄菊趣，杜老白鸥盟。",
            "云自无心出，春随有脚行。",
            "知非古巴蜀，使指若为情。"
        ],
        "title": "挽辛宪若五首  其三",
        "id": "f702793d-a5ce-4d57-9c30-ab88de764a02"
    },
    {
        "author": "徐元杰",
        "paragraphs": [
            "旌廉优召节，丐佚得临漳。",
            "静退家庭旧，清芬滋味长。",
            "病中知命见，力上挂冠章。",
            "了了遗言善，虽亡实不亡。"
        ],
        "title": "挽辛宪若五首  其四",
        "id": "acef6096-7814-437f-abac-e81d381c265e"
    },
    {
        "author": "徐元杰",
        "paragraphs": [
            "眷义门墙旧，交游手足如。",
            "方勤来妣赙，忍写慰公书。",
            "继世多先烈，诸郎总令誉。",
            "观音山路黯，飞些重欷歔。"
        ],
        "title": "挽辛宪若五首  其五",
        "id": "68a4e57f-54cf-4d97-92dc-84fb8b400a18"
    },
    {
        "author": "徐元杰",
        "paragraphs": [
            "徼好年家后，知公月旦先。",
            "宠荣身外物，孝友性中天。",
            "趣自怡堂得，诗从犹子传。",
            "故园遗蹟恨，月落早无边。"
        ],
        "title": "挽王迪功",
        "id": "4bbec9cf-3296-43e3-99d4-be87c3581a85"
    },
    {
        "author": "徐元杰",
        "paragraphs": [
            "佳景环深院，开门远俗隣。",
            "径幽通鸟雀，溪迥隔风尘。",
            "客过宜樽酒，时来与物春。",
            "好风为我至，萧散足怡神。"
        ],
        "title": "题方氏绿野园三首  其一",
        "id": "cb8e4858-a044-4a83-8558-1c7101d38633"
    },
    {
        "author": "徐元杰",
        "paragraphs": [
            "众木欣欣茂，扶筇到故家。",
            "楼高春月晓，池曲暮烟斜。",
            "物化迁无定，徘徊兴自嘉。",
            "悠然尘外想，随意乐年华。"
        ],
        "title": "题方氏绿野园三首  其二",
        "id": "5faa554e-f612-4781-a016-7f9c03b6b45f"
    },
    {
        "author": "徐元杰",
        "paragraphs": [
            "春昼情无限，欣看绿野丛。",
            "折花红带露，种竹晓生风。",
            "自有悠闲趣，何须绘画工。",
            "名园多胜致，高咏与谁同。"
        ],
        "title": "题方氏绿野园三首  其三",
        "id": "b2153049-d1e7-4fe1-a16b-a945e5ffd73f"
    },
    {
        "author": "徐元杰",
        "paragraphs": [
            "邦侯光价擅文场，密印心胸书传香。",
            "鸣鹿载歌苹野什，骄骅羣跨杏园芳。",
            "阳春有脚葭吹管，生意无边柳著行。",
            "已报主人环玉立，与观宾句递春坊。"
        ],
        "title": "次赵守鹿鸣宴韵",
        "id": "9fc6063b-20e9-43b1-ad56-f86e62fe1fa5"
    },
    {
        "author": "徐元杰",
        "paragraphs": [
            "儒宫新创俯青溪，上挹魁躔踵旧规。",
            "鹗荐联名充赋日，龙飞亲策采言时。",
            "指迷承学云中路，珍重贤侯席上诗。",
            "只有梅花知此意，东君著眼是先期。"
        ],
        "title": "次章守鹿鸣宴韵",
        "id": "5f12e14d-5969-419b-bbd1-0f1e96298ded"
    },
    {
        "author": "徐元杰",
        "paragraphs": [
            "圣朝天子荐临轩，嘉与愚臣究本原。",
            "天地两间扶景运，唐虞三代印微言。",
            "慙无一德酬清问，猥玷初班误圣恩。",
            "一节誓坚忠与孝，立身端不负干坤。"
        ],
        "title": "及第谢恩",
        "id": "0b899379-4a0f-4434-81c2-f86768588fb1"
    },
    {
        "author": "徐元杰",
        "paragraphs": [
            "衮衣日月炳当轩，光逮刍荛采众言。",
            "内外修攘明治体，忧勤终始养心源。",
            "英髦瑞列霜中干，治化春回雪里根。",
            "愿溥需云苏物槁，九垓滂沛洽君恩。"
        ],
        "title": "甲辰恭和御制",
        "id": "7d8d2ca4-cc3d-46ed-a5ac-5f6e91b6700f"
    },
    {
        "author": "徐元杰",
        "paragraphs": [
            "明庭亲策广蒐贤，识治朋来谊少年。",
            "肆秩琼林宾燕衎，载颁宝画宠光延。",
            "此时礼乐三千字，他日丹青数百篇。",
            "蝼蚁怀忠赓帝咏，相先事业誓神僊。"
        ],
        "title": "戊戌恭和御制",
        "id": "e3381f6d-80f9-42ac-aab3-b4a547ae7c51"
    },
    {
        "author": "徐元杰",
        "paragraphs": [
            "圣明钦恤重皋陶，一日飞星五使轺。",
            "方幸蓬山陪末属，遽瞻英簜隔层霄。",
            "谆谆天语扶邦计，念念民生弼教条。",
            "轻重适权孚简眷，金鸡山色谶鸡翘。"
        ],
        "title": "戊戌馆中分韵饯刘祕书",
        "id": "5c066b9b-a878-46b1-a14a-46cb181c5a56"
    },
    {
        "author": "徐元杰",
        "paragraphs": [
            "丹墀密勿对尧言，忠款拳拳实恋轩。",
            "帝学缉熙方显行，圣心左右已逢原。",
            "光昭宝画敷明训，仪侈琼林匝异恩。",
            "百拜赓歌天日皎，报君惟有此心存。"
        ],
        "title": "琼林宴恭和御制",
        "id": "df5e76af-aad4-4646-a7ba-114ffbfdeaed"
    },
    {
        "author": "徐元杰",
        "paragraphs": [
            "温温中旨肃传宣，鲁语书陈诵说专。",
            "圣意聿宗伊洛训，愚臣谨绎考亭编。",
            "寸心普物根源地，百拜承颜咫尺天。",
            "尧舜吾君持所学，敢陈他道对王前。"
        ],
        "title": "入讲论语二首  其一",
        "id": "ba840a0f-b461-4af8-bbb9-50bda2f3d32a"
    },
    {
        "author": "徐元杰",
        "paragraphs": [
            "躬承清问及年丰，蚕麦今还与旧同。",
            "稼穑艰难周圣虑，农桑劝课即田功。",
            "志民深闵僖公雨，勤业犹存豳国风。",
            "恳恳召和关主德，我皇心直与天通。"
        ],
        "title": "入讲论语二首  其二",
        "id": "c747fea9-a764-4895-963a-03633afb2b4f"
    },
    {
        "author": "徐元杰",
        "paragraphs": [
            "清和时候玉堂宣，愚亦何人厕讲筵。",
            "但觉梦回深夜爽，不知身在九霄眠。",
            "志裨君德从容地，恋切宸恩咫尺天。",
            "愿散辉光烛幽隠，肯专荣耀贲金莲。"
        ],
        "title": "直宿禁中",
        "id": "77b18ae2-7189-4fae-9170-4203d810220e"
    },
    {
        "author": "徐元杰",
        "paragraphs": [
            "粉署窗前小竹林，子孙蛰蛰得春深。",
            "土膏肥迸苍龙角，地发抽迟紫玉簪。",
            "簷近十分饶宿溜，墙高终日硋层阴。",
            "南风昨夜阳和透，放出参天劲节森。"
        ],
        "title": "部中观新竹有感",
        "id": "6f84aafc-88ac-438a-a729-e5b2200ce5db"
    },
    {
        "author": "徐元杰",
        "paragraphs": [
            "玉堂窗外小池深，香雾朝浮花气沈。",
            "树杪亭亭鸦点墨，萍根发发鲤跳金。",
            "中涵一勺渊泉定，上有九重天日临。",
            "充广恩波无尽意，敢渝洁白寸丹心。"
        ],
        "title": "早起玉堂窗前俯方池有感",
        "id": "cd166434-9f69-4163-bfeb-b46e6717bfcc"
    },
    {
        "author": "徐元杰",
        "paragraphs": [
            "愚生何幸圣明遭，官府宫墙上界高。",
            "冰雪身心参宿列，日星条令揭天曹。",
            "二南美意存周召，九德淳风慨禹皋。",
            "我亦空餐慙汝士，谆谆惟切痛民膏。"
        ],
        "title": "供铨部职",
        "id": "f45aae23-ae76-47a6-8ee4-8fe308c0ca81"
    },
    {
        "author": "徐元杰",
        "paragraphs": [
            "炎方典礼始郊迎，夜宿铨闱暑气清。",
            "万物洪纤俱夏长，九天宽大遍春生。",
            "眼明剔蠹牙签滑，手倦驱蚊玉箑轻。",
            "我自黑甜深帐稳，不容形遁晓窗明。"
        ],
        "title": "宿部观铨法苦蚊",
        "id": "4ed0a684-afc0-4b3a-8f40-8d70a21c93c6"
    },
    {
        "author": "徐元杰",
        "paragraphs": [
            "天遣溪山付客星，翠屏中界玉澄泓。",
            "无边潇洒寸心远，有分登临双眼明。",
            "浄洗胸中参范老，细于诗里勘元英。",
            "千年相望神相入，一脉清风要主盟。"
        ],
        "title": "题严陵潇洒亭",
        "id": "a8953e27-70e3-447f-a45a-07161f894b58"
    },
    {
        "author": "徐元杰",
        "paragraphs": [
            "主静非专在静时，至于动处亦随之。",
            "圣贤学问惟知止，敬义工夫要夹持。",
            "所养勿忘由勿助，其中何虑又何思。",
            "莫教鹘突名轩意，物诱情迁几坐驰。"
        ],
        "title": "题静轩",
        "id": "70d494ff-41a7-4a24-a52c-88f4870f4a7a"
    },
    {
        "author": "徐元杰",
        "paragraphs": [
            "愚山山上谪仙徒，到底真愚却不愚。",
            "山色长供诗料富，山居赢得俗尘无。",
            "逍遥天地南华子，隠约箪瓢陋巷癯。",
            "定力不同山不改，一生双眼不渠孤。"
        ],
        "title": "题赵南卿愚山",
        "id": "bccefe44-7464-4c70-8e0e-181856ad22ed"
    },
    {
        "author": "徐元杰",
        "paragraphs": [
            "见说庭阶玉树芳，薰教书史郁心香。",
            "郤诜林峙应难并，燕窦枝繁未足方。",
            "莫羨三槐森钜府，且看三桂列华堂。",
            "多闻直谅成三益，松竹梅花共雪霜。"
        ],
        "title": "题金氏三桂堂",
        "id": "e6e44f8a-c371-4cf7-bfb2-a4f3c6814ef2"
    },
    {
        "author": "徐元杰",
        "paragraphs": [
            "平分风月两悠哉，胜践春浓花未摧。",
            "萧寺适今重建阁，兰亭怀古共流杯。",
            "典型二老溪山重，唱咏诸公今日开。",
            "慙我枯肠元蹇涩，底教头上片云催。"
        ],
        "title": "次韵何陆二别驾同游灵山阁三首  其一",
        "id": "9d4b9c2b-9786-4e2c-9cd2-75c434a11551"
    },
    {
        "author": "徐元杰",
        "paragraphs": [
            "闻说精蓝颇壮哉，天教杰栋起崔嵬。",
            "簷前山色呈螺髻，槛外溪光献玉杯。",
            "对景自应双眼豁，忧时应得笑颜开。",
            "唤回忠定遗芳躅，衮衮云霄步武催。"
        ],
        "title": "次韵何陆二别驾同游灵山阁三首  其二",
        "id": "9c1ecb2e-8567-497e-8072-2d55921104b0"
    },
    {
        "author": "徐元杰",
        "paragraphs": [
            "彼美前修亦伟哉，岿然风雨不能摧。",
            "人新人古怀斯阁，春去春来付一杯。",
            "游兴漫随流水去，衰眸长对好山开。",
            "销凝往事凭栏久，杜宇一声烟际催。"
        ],
        "title": "次韵何陆二别驾同游灵山阁三首  其三",
        "id": "12b329a4-4acd-43d9-8187-7eb68f3b624a"
    },
    {
        "author": "徐元杰",
        "paragraphs": [
            "彊支疲薾此跻攀，屈指曾游十载间。",
            "方丈喜添千佛阁，双眸陟豁四围山。",
            "可无可有僧衣钵，随得随供佛面颜。",
            "门外雪深知几许，只消透得个重关。"
        ],
        "title": "登灵鹫千佛阁为往山野堂绍祖留题",
        "id": "d806ae1b-3874-4ed5-bed5-126376cb611d"
    },
    {
        "author": "徐元杰",
        "paragraphs": [
            "审是须防自是偏，四通八达路平平。",
            "伊周孔孟是心一，尧舜汤文是道传。",
            "善恶正邪书里月，行藏用舍性中天。",
            "圣贤万语千言订，个字来从太极先。"
        ],
        "title": "梦神人曰公当以是字名庵觉来赋是庵诗",
        "id": "292345f6-6d0f-4973-aa86-a29e7de45267"
    },
    {
        "author": "徐元杰",
        "paragraphs": [
            "三才中立囿形均，昧者拘拘利乃身。",
            "不道有身皆有血，岂应知我不知人。",
            "其间一物容亏性，是即四肢顽不仁。",
            "洞洞八荒皆我闼，豁然窥见等天真。"
        ],
        "title": "咏以人与天地万物为一体刻印章诗",
        "id": "496d39a4-da6b-47e5-b66e-4d9aa9cfb35a"
    },
    {
        "author": "徐元杰",
        "paragraphs": [
            "念佛直须参佛透，看经容易悟经难。",
            "声音未必如来见，盂钵长教岭上观。",
            "了得贪嗔痴一集，更超戒定慧三般。",
            "祖师食尽人间蔗，千古留楂咬嚼看。"
        ],
        "title": "赞勉昶道者题经",
        "id": "9cb9651a-b024-4909-9b0a-7fbffc4811da"
    },
    {
        "author": "徐元杰",
        "paragraphs": [
            "清泉白石诱登临，净瞰轩窗竹一林。",
            "隽永如君真有味，膏肓和我不须鍼。",
            "流行坎止人难必，果育蒙亨力要深。",
            "一笑相逢邀一勺，喜渠介洁似侬心。"
        ],
        "title": "席间和周颖斋韵",
        "id": "48a1a12f-6a5e-4756-a87b-4b17fe768e4f"
    },
    {
        "author": "徐元杰",
        "paragraphs": [
            "春风行李万篇诗，明月归舟几片碑。",
            "千载岫云佳话柄，两年怀玉淡生涯。",
            "已闻北阙飞丹诏，早趁南薰度赤墀。",
            "历历口开天下事，直声元是九重知。"
        ],
        "title": "送畏斋何监簿添倅解替东归",
        "id": "e3ee380a-0f40-4b29-8fde-192086209ab8"
    },
    {
        "author": "徐元杰",
        "paragraphs": [
            "八年于外与民宜，徧历穹台阃又麾。",
            "襟度干坤无忤物，鬓髯霜雪却缘谁。",
            "宽平到底人怀去，廉靖如初帝简知。",
            "受善如流闻义勇，真诚端以古求之。"
        ],
        "title": "送绍兴叶帅改当涂  其一",
        "id": "02fb19a7-22e6-4e18-b69d-c4ea2c781b91"
    },
    {
        "author": "徐元杰",
        "paragraphs": [
            "人言禹会即当涂，上曰芜湖抵鉴湖。",
            "姑少副公求去尔，匪伊有诏盍归乎。",
            "知心霜月浑无滓，回首春风定与俱。",
            "慙愧蓬莱宾客后，愿言陪侍入天衢。"
        ],
        "title": "送绍兴叶帅改当涂  其二",
        "id": "155df9c1-8183-4871-abd3-cdc490f0b042"
    },
    {
        "author": "徐元杰",
        "paragraphs": [
            "盟缔慈恩十四年，匆匆话别戍梅仙。",
            "便家泽国冰溪壤，得庇皇华刺史天。",
            "事到直须行己志，官卑最喜近氓编。",
            "许多静定清修力，警戒声名企昔贤。"
        ],
        "title": "送陈国珍之官鄱阳",
        "id": "6a7c0af8-af58-4906-8b9c-6749c607d731"
    },
    {
        "author": "徐元杰",
        "paragraphs": [
            "魁耀来从古赤城，三年冰水一般清。",
            "莲池婉婉中流砥，米廪行行要路程。",
            "悟主谠言须启沃，康时伟业待恢宏。",
            "却慙疎窳深知遇，别后音书等弟兄。"
        ],
        "title": "饯上饶推幕叶西涧召为国子录二首  其一",
        "id": "b75aaecf-c281-4b45-af05-1b5e24f404d9"
    },
    {
        "author": "徐元杰",
        "paragraphs": [
            "客有携来端水珉，天然中界玉圭形。",
            "送君早入薇垣紫，结劄先登藜阁青。",
            "要看濡毫香典籍，直须提笔福生灵。",
            "端凝正笏如山立，匪石斯心社稷经。"
        ],
        "title": "饯上饶推幕叶西涧召为国子录二首  其二",
        "id": "bf43d466-d002-4206-8d5b-56b9b54490b8"
    },
    {
        "author": "徐元杰",
        "paragraphs": [
            "天上玉堂辞宠荣，却持玉节按江城。",
            "惟刑之恤民心悦，不怒而威吏胆惊。",
            "有脚春来陶化日，无心云出雨苍生。",
            "个中运量常提醒，元气循环昼夜行。"
        ],
        "title": "饯江东绣使庸斋赵玉堂二首  其一",
        "id": "32e26ed6-b44c-4cc2-a0a5-1eb3db114539"
    },
    {
        "author": "徐元杰",
        "paragraphs": [
            "福星分野大江东，道味蓬山聚话中。",
            "漠漠暮云诗兴感，依依何日酒樽同。",
            "虚心无我爰咨度，养气知言协粹冲。",
            "望切衮归基宥密，可能无梦到周公。"
        ],
        "title": "饯江东绣使庸斋赵玉堂二首  其二",
        "id": "a209b6ce-fd76-4899-8ba9-21342b205159"
    },
    {
        "author": "徐元杰",
        "paragraphs": [
            "世道圆通更直方，松阴庭院亦声光。",
            "眼明英簜公题品，身入芙蓉婉赞襄。",
            "田里叹愁从此达，公私幽枉待君扬。",
            "更烦好斡东君造，一道奸贪凛雪霜。"
        ],
        "title": "饯永丰易丞赴庾檄",
        "id": "2c23d960-f7ce-4d58-a278-03a3108c8cfc"
    },
    {
        "author": "徐元杰",
        "paragraphs": [
            "点勘窗前昼景舒，豁人双眼绿阴敷。",
            "明方寸地通三极，会一理中该万殊。",
            "静体阳工生意思，密融心匠活工夫。",
            "丁宁后会秋风鹗，万里青冥是坦涂。"
        ],
        "title": "别旴江易耕道",
        "id": "cf68d857-5cbb-4695-a797-e74567ff3a6a"
    },
    {
        "author": "徐元杰",
        "paragraphs": [
            "中朝耆旧半沦亡，忧爱胡为𤱶亩忘。",
            "我病不禁心痛折，天灾惟有涕流滂。",
            "救时议论须知体，医国文章要识方。",
            "期子声名相照映，好风天际雁成行。"
        ],
        "title": "赠欧阳奇父偕弟益卿赴省",
        "id": "7afab0da-b6e9-4ad3-8ae9-31e66bb01806"
    },
    {
        "author": "徐元杰",
        "paragraphs": [
            "介石翁来契所思，骚吟风雅尽追随。",
            "庾清鲍逸可无酒，岛瘦郊寒只有诗。",
            "原不染尘圭窦适，未能忘世璧雍驰。",
            "赋违恰限江天雪，说向梅花心事知。"
        ],
        "title": "赠方介石",
        "id": "0881b04d-6f02-4465-a065-aa12bc370441"
    },
    {
        "author": "徐元杰",
        "paragraphs": [
            "满门贤粹鹗横秋，文藻如君行愈修。",
            "道本虚灵天内有，学于平实地中求。",
            "坚凝力量诚无息，收敛精神外不浮。",
            "充养腴丰随用显，大而敦化小川流。"
        ],
        "title": "赠章酉仲",
        "id": "c75f2c82-0492-4078-b889-57c14f247e16"
    },
    {
        "author": "徐元杰",
        "paragraphs": [
            "近代骚人咏性情，随心而发自分明。",
            "吐吞风月咽喉爽，咀嚼江山齿颊清。",
            "溪邑近闻工比兴，君诗端可派宗盟。",
            "马头雪絮吟鞭快，好办佳篇奏集英。"
        ],
        "title": "赠香溪留君东上",
        "id": "33efecc5-0d5e-4696-ac65-02fd440e5c17"
    },
    {
        "author": "徐元杰",
        "paragraphs": [
            "至诚之道可前知，知命如君亦甚奇。",
            "二十八星轮指掌，两三年事印蓍龟。",
            "春来春去元无尽，花落花开自有时。",
            "门外青山知此意，只教松柏镇如斯。"
        ],
        "title": "赠谈星叶生",
        "id": "cff1d899-fd9b-4970-acfe-0007a9b581c8"
    },
    {
        "author": "徐元杰",
        "paragraphs": [
            "相逢未纵谈天口，开口便教侬赋诗。",
            "我语只堪供覆瓿，子行聊赠若为资。",
            "忘忧对草闲供咏，溅泪看花重感时。",
            "何日重来当刮目，只谈风月得舒眉。"
        ],
        "title": "赠日者卢生",
        "id": "f49e83ef-f131-4fdb-ac80-431fa97c5b60"
    },
    {
        "author": "徐元杰",
        "paragraphs": [
            "歆艳清朝作贵官，人人都把命来看。",
            "未言造化穷天理，且据干支铺卦盘。",
            "富贵热中从古有，功名向上每才难。",
            "荣枯勘破花开落，始识霜松自岁寒。"
        ],
        "title": "又赠日者曰清朝贵官",
        "id": "39649d30-dfc5-44f3-9bbd-e6a5d5bd6ddd"
    },
    {
        "author": "徐元杰",
        "paragraphs": [
            "烂柯山客命能知，人事更番一局棋。",
            "甜卦易穷行苦卦，此时相语验他时。",
            "穷通任理胡不可，灾福缘人要自持。",
            "我老只堪渔钓隠，衰慵梦不到苍姬。"
        ],
        "title": "赠日者杨应斋",
        "id": "f7f9839c-7af7-47bd-836c-608982474d46"
    },
    {
        "author": "徐元杰",
        "paragraphs": [
            "谭天玄彻李成斋，豫讯东风著早梅。",
            "自昔不离三正备，谓予带得五行来。",
            "穷通于我何加者，演测如君亦伟哉。",
            "说到常人难说处，灵台湛处现星台。"
        ],
        "title": "赠日者李成斋",
        "id": "1e8e5764-d813-45ef-a866-9b877776a5f2"
    },
    {
        "author": "徐元杰",
        "paragraphs": [
            "至矣前人惠后人，爱之无不用吾情。",
            "寸心千虑规前定，六世一门家太平。",
            "愈久愈教同保守，不容不念始经营。",
            "业为可继宜休养，夜夜春雷鼻息鸣。"
        ],
        "title": "题金华徐伯光义聚规约  其一",
        "id": "5ba2abb9-a6be-4d05-99e8-32166f40f5c1"
    },
    {
        "author": "徐元杰",
        "paragraphs": [
            "每慨人无善后图，荡然家检亦何疎。",
            "眼前漫不知由己，身后谁能管得渠。",
            "喜见双溪今轨范，更绵一脉古诗书。",
            "了知斯聚更斯义，散及宗枝广义居。"
        ],
        "title": "题金华徐伯光义聚规约  其二",
        "id": "0ff9a890-53cc-4c0f-9bd7-3fd3a4ee4afe"
    },
    {
        "author": "徐元杰",
        "paragraphs": [
            "家传山谷旧簪缨，志业刚豪早有声。",
            "二子学文能绍志，一官拜命竟辞荣。",
            "琴斋不听惊人语，钺阃空留荐剡名。",
            "借问松坡谁是主，疎梅淡月两凄清。"
        ],
        "title": "挽黄制属",
        "id": "2642f2a5-93e6-465c-9f36-7e7dbdefc5dc"
    },
    {
        "author": "徐元杰",
        "paragraphs": [
            "壮岁能官不厌卑，怆怀霜露蚤知几。",
            "扣其学问中心得，如此典型今代希。",
            "天子诏之坚逊避，朝端达者夙瞻依。",
            "甲辰重晤言前定，痛述生平泪忍挥。"
        ],
        "title": "挽吴准斋",
        "id": "fef8add7-d3c5-4888-b8a1-aa6447ad1205"
    },
    {
        "author": "徐元杰",
        "paragraphs": [
            "泣别监州隔死生，薄云兹义更何人。",
            "草青彭蠡湖边晓，花满江郎峰畔春。",
            "每慨共官惟气直，略无片语不情真。",
            "西芹香火家家意，所欠笺天泽徙薪。"
        ],
        "title": "挽前南剑添倅杨料院",
        "id": "2279e7a7-ad78-406c-b736-696e56c732c3"
    },
    {
        "author": "徐元杰",
        "paragraphs": [
            "魁望西来职祕丘，年家托好叙绸缪。",
            "身为僚友两三月，公肃皇华百八州。",
            "列纬载班清剧耀，高风遽勇急中流。",
            "讣闻落晚呼天咽，涕泗交颐重所忧。"
        ],
        "title": "挽都大王郎中二首  其一",
        "id": "e91d618e-f205-4f20-8f55-218a1a1a70c7"
    },
    {
        "author": "徐元杰",
        "paragraphs": [
            "一门孝友古难为，坚苦端凝更自持。",
            "如此典型今代少，粹然言论满朝推。",
            "若人已矣嗟何及，魂气信乎无不之。",
            "楚水芗溪生死地，英灵上诉九原知。"
        ],
        "title": "挽都大王郎中二首  其二",
        "id": "3599e359-5fde-4a36-b3a2-b66a4c272a0d"
    },
    {
        "author": "徐元杰",
        "paragraphs": [
            "郎围师阃重王人，朝绩民庸简帝宸。",
            "屈此偏州何小小，伟哉仁牧自肫肫。",
            "下车福十余万户，褒玺朞三百六旬。",
            "廉恕公勤持四字，痒疴疾痛切吾身。",
            "显幽一理初开镇，抚字丹心肃告神。",
            "动有发明基学力，略无凝滞见情真。",
            "智常周物能容物，政每近民深得民。",
            "居理家庭培玉植，烛临官吏皎冰轮。",
            "行其无事州闾靖，急所当先夙夜寅。",
            "溪以玉名闻莹洁，巖如日色共晶新。",
            "吟肩峭若灵峰峙，诗骨清于南涧滨。",
            "坐啸中和堂上邃，犹存正始古音淳。",
            "无心云出当年岫，有脚阳生此地春。",
            "不忍一毫伤赤子，了知方寸即苍旻。",
            "邦人镂胆交相语，籴事关心尤至仁。",
            "往者过征罹暴虐，甚而干没启嚣嚚。",
            "炎天陆运枯膏血，累月肩担摧骨筋。",
            "五百里程陪搭斛，四千钱费各沾巾。",
            "农夫搔动征夫苦，行者攫挐居者嗔。",
            "所幸天高常耳下，惟公露祷悉言谆。",
            "一分宽受一分赐，半减谁知半减因。",
            "问谷几何先给直，作舟用济广通津。",
            "听民乐与官为市，如己隠忧眉辄颦。",
            "怨气收声回逸乐，欢谣鼓腹饱轮囷。",
            "时旸时雨孚祈祷，不豫不游忘苦辛。",
            "泉漏有恩详审处，药伤无地不咨询。",
            "昔襦今袴同歌范，万口一辞方借恂。",
            "邦计索程随日了，后来成轨要人遵。",
            "眷怀趣趁周行武，德意难忘召父亲。",
            "将指观风兼畀节，举头近日蚤垂绅。",
            "甘棠蔽芾思留躅，英簜瞻依忍出闉。",
            "倪旄攀辕风解愠，旌旗遮道雨清尘。",
            "筠笼映日成清閟，秧马衔烟布绿茵。",
            "旧治密邻新治壤，徐行便直部行巡。",
            "建台及境虽迎徯，过阙留班定侃訚。",
            "准拟助和商鼎鼐，雍容成道汉丝纶。",
            "职亲地近訏谟密，言听谏行膏泽均。",
            "局面转新棋著定，方书如古药材抡。",
            "公私节用纾民力，勇智合谋恢地垠。",
            "襄汉经营蚕路辟，江淮联络雁臣宾。",
            "年登所至粮栖亩，令信何难楮即缗。",
            "君相简知惟笃实，古今难泯只忠纯。",
            "吾家自有青毡物，时节合参洪化钧。",
            "一州一道推而准，此土此民同所珍。",
            "自揆偶然声气叶，相亲深处髓肌沦。",
            "送行万兔难写尽，歌此以旌良吏循。"
        ],
        "title": "送郡守",
        "id": "65d79958-2f32-42d3-b6ca-a94e6fa169e7"
    },
    {
        "author": "徐元杰",
        "paragraphs": [
            "浅清溪浒瘦山巅，净洗肌肤冰雪天。",
            "偏向书窗伴幽独，不教尘俗滓婵娟。"
        ],
        "title": "题俞簿梅阜书院",
        "id": "ba39d627-aeb4-4357-897c-8c2b577f2ddd"
    },
    {
        "author": "徐元杰",
        "paragraphs": [
            "塞满干坤本是仁，更无一物不洪钧。",
            "山桃自不知麤俗，也与梅花鬭早春。"
        ],
        "title": "来青书院桃花",
        "id": "256285c7-193f-4245-bc54-c8628766cedc"
    },
    {
        "author": "徐元杰",
        "paragraphs": [
            "目断天鹅影不留，梵风吹落鹫峰头。",
            "野堂四大无窗壁，散诞当年个野牛。"
        ],
        "title": "游鹫峰赠埜堂和尚",
        "id": "e49b206b-9871-4f1e-930d-bf34dd7cb7c7"
    },
    {
        "author": "徐元杰",
        "paragraphs": [
            "丫头不是女丫鬟，把作坚牢担拄看。",
            "撑定东南天半壁，镇教双耸碧云端。"
        ],
        "title": "丫头巖",
        "id": "579ef5a7-97c8-4f66-be43-4ff981651a97"
    },
    {
        "author": "徐元杰",
        "paragraphs": [
            "诗翁雅镇玉溪山，褒玺飞来玉节还。",
            "为报佳音天日近，南薰殿里正催班。"
        ],
        "title": "以琴送郡守二首  其一",
        "id": "0caacbca-3f49-46af-8ad7-bd20901beacd"
    },
    {
        "author": "徐元杰",
        "paragraphs": [
            "天朝交口重声名，公自翛然物外情。",
            "氓有焦桐旌往恋，当年靖献与俱清。"
        ],
        "title": "以琴送郡守二首  其二",
        "id": "802867e7-b77c-4114-be4b-79d2bd535b2e"
    },
    {
        "author": "徐元杰",
        "paragraphs": [
            "竹林饥午隠禅扉，合傍鸾栖亦此栖。",
            "时一参寮茶供罢，可能无语到双溪。"
        ],
        "title": "讯剑浦主簿詹栋斋",
        "id": "5d0083f1-ce25-4766-961f-b3975c1ab160"
    },
    {
        "author": "徐元杰",
        "paragraphs": [
            "得隽文场气勿盈，便如捧玉谨持盈。",
            "乡邦毕竟辰年好，冰雪身心上帝京。"
        ],
        "title": "送俞兄赴省",
        "id": "5e2f44bb-cb08-42fb-8439-9e622f992db8"
    },
    {
        "author": "徐元杰",
        "paragraphs": [
            "割镫难留乘马东，花枝争看袅长红。",
            "衮衣空使斯民恋，绿竹谁歌入相同。"
        ],
        "title": "饯刘恭父二首  其一",
        "id": "2c5d7463-6b1b-4c72-8670-47b7af0df47f"
    },
    {
        "author": "徐元杰",
        "paragraphs": [
            "乐事迟回致岁丰，几多遗爱在湘中。",
            "须知楚水枫林下，不似初闻长乐钟。"
        ],
        "title": "饯刘恭父二首  其二",
        "id": "1d0606a3-e1e8-4ac9-a4d6-f2f5546ebb62"
    },
    {
        "author": "徐元杰",
        "paragraphs": [
            "丹成会见君身蜕，我欲从之更问天。",
            "唤醒横江孤鹤梦，凭君持此叩坡仙。"
        ],
        "title": "和李文溪送青云道人归杭韵",
        "id": "76a27747-7c14-4285-ae3e-e38f7ad4ef29"
    },
    {
        "author": "徐元杰",
        "paragraphs": [
            "失脚天台绝顶峰，又来怀玉乱山中。",
            "琼桥去后无消息，禅月重重有案公。"
        ],
        "title": "和怀玉本老",
        "id": "da8441fa-24be-433c-9821-f1f2ce0bab73"
    },
    {
        "author": "徐元杰",
        "paragraphs": [
            "相公提笔福苍生，印得当年命术精。",
            "钧翰珍藏塞翁马，六丁严护不容惊。"
        ],
        "title": "题日者李成斋所藏李文清幅",
        "id": "a5553aaa-eecd-4efd-9e08-265af6ad91d9"
    },
    {
        "author": "徐元杰",
        "paragraphs": [
            "胸次秋风涧底苹，坐间那得此嘉宾。",
            "诗来香迸宵人屋，笑杀元规尘污人。"
        ],
        "title": "和汪君",
        "id": "e6e9e14f-451b-45ce-b889-e5948654682d"
    },
    {
        "author": "徐元杰",
        "paragraphs": [
            "弹琴须会钟子期，画梅莫逊杨补之。",
            "墨妙坡仙助挥扫，雪晴霜夜月明时。"
        ],
        "title": "赠毛梅谷",
        "id": "c8ebd385-340a-487a-b446-2270f57b2b80"
    },
    {
        "author": "徐元杰",
        "paragraphs": [
            "世道支撑尽要人，阅人多后眼通神。",
            "一朝相去三丞相，今昔同归识认亲。"
        ],
        "title": "赠风鉴神眼",
        "id": "74dbd291-0523-4625-824c-859231eb1dc9"
    },
    {
        "author": "徐元杰",
        "paragraphs": [
            "方寸无尘眼有筋，如他图了几勋臣。",
            "更烦提起丹青手，写出惊天动地人。"
        ],
        "title": "赠鉴堂",
        "id": "c393fb4a-576c-4246-9204-3ffde446bf19"
    },
    {
        "author": "徐元杰",
        "paragraphs": [
            "刀镊王生勇黜妻，痛怜白发有亲慈。",
            "纷纷世上私妻子，闻有斯人死愧之。"
        ],
        "title": "赠刀镊王诚三首  其一",
        "id": "b0e96868-c202-44a4-aab7-7ad5bedfeeb3"
    },
    {
        "author": "徐元杰",
        "paragraphs": [
            "汝家住近里仁坊，不恋妻儿恋侍旁。",
            "父子性天非可夺，亲亲仁也盍揄扬。"
        ],
        "title": "赠刀镊王诚三首  其二",
        "id": "beaafa67-de8d-4959-93e2-5948e43fe0a8"
    },
    {
        "author": "徐元杰",
        "paragraphs": [
            "妇人盖亦有仁心，只为冥顽溺爱深。",
            "今此警之当愧死，何妨重理旧絃琴。"
        ],
        "title": "赠刀镊王诚三首  其三",
        "id": "6da80e9f-790a-49b7-a721-4d1ccfb5c2f7"
    },
    {
        "author": "徐元杰",
        "paragraphs": [
            "雪庵笑我头如雪，雪干须知立岁寒。",
            "会面炎炎朱夏日，门庭雪澹自相看。"
        ],
        "title": "赠日者林雪庵",
        "id": "891d8d63-22c7-49dd-9066-87f27a859f00"
    },
    {
        "author": "徐元杰",
        "paragraphs": [
            "儒流今以术为资，满腹星躔洞隠微。",
            "自号镜台须自照，逢人休浪泄天机。"
        ],
        "title": "又赠术士薛镜台二首  其一",
        "id": "e8042eca-7c1f-4128-aea9-cc193d8cd873"
    },
    {
        "author": "徐元杰",
        "paragraphs": [
            "始吾为养喜徼荣，今恨孤孱感慨增。",
            "白发满头何所用，只存忧愿数年登。"
        ],
        "title": "又赠术士薛镜台二首  其二",
        "id": "8183d186-6015-4b37-a5af-1f04ac073284"
    },
    {
        "author": "徐元杰",
        "paragraphs": [
            "大巧工夫本不全，清光凿破未教圆。",
            "岂无妙补苍穹手，修满冰轮送上天。"
        ],
        "title": "大巧",
        "id": "3b1046d7-fbaa-4b1f-ac00-49566a14f3e7"
    },
    {
        "author": "徐元杰",
        "paragraphs": [
            "峥嵘头角见龙神，画者微茫画得真。",
            "一夜风雷卷将去，沛为膏泽下于民。"
        ],
        "title": "画龙",
        "id": "a8df7175-91f1-4e64-9197-badfa3c1b81e"
    },
    {
        "author": "徐元杰",
        "paragraphs": [
            "花开红树乱鶑啼，草长平湖白鹭飞。",
            "风物晴和人意好，夕阳箫鼓几船归。"
        ],
        "tags": [
            "古诗三百首",
            "五言绝句",
            "春游",
            "写景",
            "西湖"
        ],
        "title": "湖上",
        "id": "4961643f-b402-4f2a-ab15-4263845d9b36"
    },
    {
        "author": "徐元杰",
        "paragraphs": [
            "横波泪竹纹铺簟，叠雪轻罗香剪衣。",
            "清夏槐生风细细，新秋麦涨雨霏霏。"
        ],
        "title": "初夏",
        "id": "054f4137-6034-40c8-9965-5c6aca618825"
    },
    {
        "author": "徐元杰",
        "paragraphs": [
            "鼓角声中璧月光，竹舆十里绕横塘。",
            "碧摇仙子凌波袜，红散天丝织锦裳。",
            "彷彿若耶溪上路，栖迷太华井边凉。",
            "入城不觉东方白，吹散一身风露香。"
        ],
        "title": "荷花",
        "id": "2220fe44-44ce-40a4-a53e-69e82c9ba384"
    },
    {
        "author": "徐元杰",
        "paragraphs": [
            "瓦声初听响疏疏，顷刻庭除百斛珠。",
            "寒雀不知来啄米，群鸡粥粥亦相呼。"
        ],
        "title": "雪",
        "id": "c00cea75-4a42-46e4-9f14-b389deef7f6c"
    },
    {
        "author": "徐元杰",
        "paragraphs": [
            "疏烟落日路三叉，败叶干风屋数家。",
            "场圃毕工梁月出，傍簷红女绩丝麻。"
        ],
        "title": "村家",
        "id": "699b2ed3-6258-4e36-b69b-dca6f95ff68f"
    },
    {
        "author": "徐元杰",
        "paragraphs": [
            "百花只被一晴催，一出郊行花尽开。",
            "携杖奚奴趁先去，路迷青草却回来。"
        ],
        "title": "郊行",
        "id": "5661d7d8-df96-413a-9130-db6ecb226e67"
    },
    {
        "author": "徐元杰",
        "paragraphs": [
            "步绕青秧绿水间，春畦交错路回环。",
            "老翁牵得牛当路，恐碍人行却复还。"
        ],
        "title": "山行",
        "id": "11a5fa6a-e0e7-4a0a-a1f1-67811a8fc67f"
    },
    {
        "author": "徐元杰",
        "paragraphs": [
            "荒居雨醒已昏黄，败壁张灯四散光。",
            "相待村炊同坐久，更陪幽梦入更长。",
            "屋头鸡唱惊孤枕，门外马嘶催晓装。",
            "僮仆告行吾亦去，空房留尔重凄凉。"
        ],
        "title": "旅舍灯",
        "id": "2e572d9a-caf0-40e0-a916-7da9e542a0bb"
    },
    {
        "author": "徐元杰",
        "paragraphs": [
            "倦倚阑干小院东，蜘蛛惊雀堕虚空。",
            "细看缕缕挂枝上，旋复丝丝收腹中。",
            "偶尔得生诚险道，幸而不堕頼无风。",
            "如何薄相才安迹，便欲经营网众虫。"
        ],
        "title": "蜘蛛",
        "id": "e98c686d-f222-46f2-8d95-63862faf789d"
    },
    {
        "author": "徐元杰",
        "paragraphs": [
            "山名仙掌足盘桓，未醉黄花半日闲。",
            "更上一层高著眺，此身拟可透天关。"
        ],
        "title": "登仙人掌山",
        "id": "7e96a33b-3203-442c-8605-c8f440d6765c"
    },
    {
        "author": "唐士耻",
        "paragraphs": [
            "玄录五千言，妙在不敢先。",
            "留侯独得之，帝师赤松仙。",
            "孰知百世下，乃有云孙焉。",
            "扁斋以为寓，空谷音跫然。"
        ],
        "title": "张司法寓斋",
        "id": "a3354f05-c34d-40ec-b10c-bd7660ef6f52"
    },
    {
        "author": "唐士耻",
        "paragraphs": [
            "子房帝王师，溢庆流裔孙。",
            "朅来之萧滩，快覩芝眉温。",
            "亭亭起黄气，中有阴德存。",
            "宜哉孔融表，辐辏排天阍。",
            "通籍何足道，履声还青毡。",
            "嗟我一何幸，夤缘踵符文。",
            "自顾菲且愚，续貂诚所难。",
            "承颜一甲子，夙昔披晤言。",
            "柳浓烟冥冥，鹢舟江吐吞。",
            "顺流急如箭，催鼓且勿喧。",
            "为语徒作恶，且尽沙头尊。"
        ],
        "title": "送临江交代张司理",
        "id": "d0f6b28a-32ae-4665-9769-9b7a537fce4d"
    },
    {
        "author": "唐士耻",
        "paragraphs": [
            "天公与世人，幽明分悬隔。",
            "无口难得言，欲言但以臆。",
            "以臆或未喻，寄之夜簷滴。",
            "恳款语世人，世人还不识。"
        ],
        "title": "古意",
        "id": "87533dbf-9ff3-405c-85cf-0dff262c0149"
    },
    {
        "author": "唐士耻",
        "paragraphs": [
            "乌伤仇览仙，一弓扁蠲流。",
            "清流从谁蠲，浊流石之幽。",
            "石之幽定可，齿齿翻成忧。",
            "君看得失珠，象罔无全牛。"
        ],
        "title": "寄题蠲流亭",
        "id": "b014a41b-f016-4ed6-bb87-60806e31fc8a"
    },
    {
        "author": "唐士耻",
        "paragraphs": [
            "时贤明鉴裁，鉴裁信奇欤。",
            "识此希世宝，谓其曾区区。",
            "未冠已溢声，贤书上宸庭。",
            "不一而止足，竟压四海英。",
            "直入九华招隠遁，化工尤物殊不吝。",
            "文章光焰胜燃犀，远至牛渚爥无尽。",
            "归来纪事满缣帛，却屑米盐繁密讯。",
            "天公终不屈大器，称表直上几昼晋。",
            "倚伏之机真叵测，庖丁全牛有余刃。",
            "先生道大何所容，颜渊今用退为进。",
            "一以涵养使莫折，一以淑我邦之俊。",
            "然而鉴裁还合明，孔席未暖五鹗并。",
            "此时庙谟正陶鬰，驱屏尘翳须升平。",
            "驱屏尘翳须升平，要当迅召文武卿。",
            "时来时来乌可御，譬如南海云鹏程。",
            "他年功业就，缣册传永久。",
            "劣哉魏无知，仅此遮拙丑。",
            "皇家褒举者，旷典华衮右。"
        ],
        "title": "时贤明鉴裁",
        "id": "d57b1b66-5f6a-40ca-907a-9d9a39d911f9"
    },
    {
        "author": "唐士耻",
        "paragraphs": [
            "庭下青书带，书带瑞康成。",
            "康成还遁世，行藏理则明。",
            "六经具缣册，儒先效勋绩。",
            "谁知百世下，其功明且亟。",
            "易首纯干称六龙，六龙御天风云从。",
            "书始唐尧大中世，荡荡如天莫可踪。",
            "诗则二南渊且奥，春秋赏罚王道通。",
            "礼乐灰于秦火酷，然其遗意和且雍。",
            "汉儒掇拾无遗力，兀守章句非从容。",
            "二京之末康成出，六经将出逢此翁。",
            "然而本无超俗姿，犹寄视听于盲聋。",
            "岂如先生一理贯，洞照六籍罗心胸。",
            "历数帝王如一二，天地由我方全功。",
            "仲尼春秋欲成日，麟出鲁郊殊超轶。",
            "孔道大哉虽不用，所感亦大非凡质。",
            "区区一康成，书带瑞已形。",
            "先生非此比，况兹道既行。",
            "当使麟凤辈，杂沓更纵横。"
        ],
        "title": "庭下青书带",
        "id": "4e9c4993-df60-41d9-8c82-40ed8cfabe4b"
    },
    {
        "author": "唐士耻",
        "paragraphs": [
            "江月主人清冰壶，以月名堂月不如。",
            "门前船泊五湖客，两眼历照心与俱。",
            "我来追凉暑云徂，牛腰大轴开我愚。",
            "万口一辞赞叹月，还赞堂中老苾刍。",
            "归涂昏鸦夜气作，东方拥出玉蟾车。",
            "月堂著语何可已，金屑落眼成嗟吁。"
        ],
        "title": "六月望日月堂老禅示仆众偈随喜愧甚",
        "id": "8ae1ae48-5d90-4a96-b716-f9c30792b5ed"
    },
    {
        "author": "唐士耻",
        "paragraphs": [
            "槐阴似尼父，轶轨追前踪。",
            "绝尘非学步，所产夐无双。",
            "今此于越东，钟孕亦鸿庞。",
            "朅来于越西，掌教开羣迷。",
            "羣迷于今正有頼，肯使玉佩从他之。",
            "昔人种槐根细细，坐阅日月蝉已栖。",
            "历聘辙环嗟不遇，岂若今日廊庙归。",
            "要俾六经日益明，俗还唐虞熙又熙。",
            "槐阴虽异道则一，彼不见用吾登跻。",
            "宇宙虽云宏且邈，理焉所在成均齐。",
            "槐阴槐阴异今昔，一则不用一明陟。",
            "道在六经道固存，道出六经道还得。",
            "洪哉尼父怀此道，今日谁知归探讨。",
            "探讨既力道不殊，三都遂隳陈常讨。",
            "天骄立可倾，神州立可清。",
            "一祖八宗地，教化登升平。",
            "先生为黄发，自可七六经。"
        ],
        "title": "绿槐阴",
        "id": "d47598e3-d0fe-42ff-ba1f-d6f9fd54a1ab"
    },
    {
        "author": "唐士耻",
        "paragraphs": [
            "矧今两溪间，溪间足风物。",
            "水清石泚泚，林横山兀兀。",
            "春日鸣仓庚，夏夜风月清。",
            "秋畆金颖秀，冬洲暮雪平。",
            "比为二皇所旁薄，赤松屹立羊纵横。",
            "叱石而兴真戯耳，可羨人家好弟兄。",
            "西则三洞足仙灵，奇哉石穴声铿铿。",
            "瀑泉喷写资照耀，俨如冰蚕之所成。",
            "夕阳斜带九华度，何媿芙蓉峥且嵘。",
            "鼎湖遥望在其东，翠气鬰鬰初日争。",
            "或资登览逸杖屦，或供睇望烦留情。",
            "山川如此足所产，所产足以冠羣英。",
            "圣明常重育才地，遴选鸿儒为博士。",
            "傥膺是选真出羣，礼乐诗书四不悖。",
            "有如孔门来不拒，迪以至理滋无外。",
            "将见吴邦如鲁国，鲁多君子非虚伪。",
            "我公未期年，弦歌溢民编。",
            "论其淑吾邦，不为淹巨贤。",
            "旦夕会诏至，四大岂在边。"
        ],
        "title": "两溪",
        "id": "34f9f3ca-b042-4034-9196-4c7b1e728a3e"
    },
    {
        "author": "唐士耻",
        "paragraphs": [
            "明皇固英主，开元天下昌。",
            "如何林甫辈，得产无尽殃。",
            "国色真国色，多惑四海慝。",
            "华清宫里人如玉，解唤胡雏起东北。",
            "以此策明妃，远嫁犹为迟。",
            "冤哉毛延寿，尽忠人不知。"
        ],
        "title": "咏史",
        "id": "3e146c00-452b-4549-9c61-ea0a2be56b7e"
    },
    {
        "author": "唐士耻",
        "paragraphs": [
            "彭绍之墨玄又玄，问谁得法托之仙。",
            "凌烟胶漆有三昧，鲁直之什曹洞禅。",
            "我欲大振狮子吼，直恐惊翻龙象筵。",
            "纷纷是事但且置，一言为语千金廉。",
            "唐人五字魂遶天，箕歛四大归新篇。",
            "空余句法落寰海，豆萁不觉相熬煎。",
            "中原可复墨可黔，鬓丝白发知何年。"
        ],
        "title": "题彭绍墨",
        "id": "a9b3dc35-094e-4ce7-b1ac-c5ef0e800f6a"
    },
    {
        "author": "唐士耻",
        "paragraphs": [
            "闻说中元生上相，莱公勋业无以尚。",
            "阴为月兮月为臣，清光欲满银荡荡。",
            "银光荡荡翻未奇，未若新弦初上时。",
            "尧蓂鼎来方十枝，韬藏万斛冰雪辉。",
            "莱公比公应少歉，初度差公四日期。"
        ],
        "title": "代人上谢丞相生朝",
        "id": "86fb92f5-89f4-4578-90a5-754e8e736597"
    },
    {
        "author": "唐士耻",
        "paragraphs": [
            "信云步谒洞霄宫，饭罢从游西复东。",
            "唇笛啸时吹白日，诗肠开处嚼清风。",
            "兀兀腾腾心了足，湾湾屈屈水欹曲。",
            "玲珑绿影万株松，潇洒清空二亩竹。",
            "天风吹泉飞雪花，溪石漱玉磨银牙。",
            "白云破碎漏天碧，青霭牵连遮日华。",
            "玉溜几声鸣绿荠，金藤千尺走青蛇。",
            "羊肠蟠路上天去，鹿角枯槎连日坠。",
            "一双素足已升腾，万顷红霞留不住。",
            "擘破青空见太清，飞连宝殿非凡成。",
            "水晶楼阁奏金韵，翡翠帘栊振佩声。",
            "白雪翩翻霜鹤舞，彩云缥缈花鸾鸣。",
            "中有真人鼎玉立，晴光闪电琼波溢。",
            "笑整霓裳曳绛霞，红云影里轻相挹。",
            "琳琅清彻语希夷，嚼玉吐琼声不移。",
            "素手擘开碧玉匣，青空飞出丹虹蜺。",
            "蟠摇活走遶天阙，冲透太虚光皎洁。",
            "须臾直上紫霄中，宝篆飞腾罗日月。",
            "影摇六合金色光，丹凤对跃苍龙骧。",
            "回头指点青空里，玉箓丹台已籍纪。",
            "低头招手令向前，漏泄天机歛不已。",
            "等闲赠我赭丹砂，行满功成归我家。",
            "天上逍遥多快乐，人间纷扰无垠涯。",
            "丹砂接得便吞了，回首云軿俱杳杳。",
            "楼阁烟霞景万般，一时不见青天晓。",
            "世人世人知不知，既知何必生迟疑。",
            "早求一辟大罗月，千古万古生光辉。",
            "人生在世空汩没，自从形骸朽肤骨。",
            "为求名利不闲心，名利既来心恍惚。",
            "何不炼内丹绝外物，笑著云衣傲朱绂。",
            "灵丹养就出神炉，慧剑飞腾超月窟。",
            "且无俗事更关心，一段光明耀古今。",
            "声迹超腾青嶂外，影形飞入白云深。",
            "脚跟不点红尘起，指甲时挑碧玉琴。",
            "莫道神仙无实语，世间几个是知音。"
        ],
        "title": "凤山逸士周遇仙谣",
        "id": "3f3400e7-a141-4b41-aa82-d4bc18a283d2"
    },
    {
        "author": "唐士耻",
        "paragraphs": [
            "汉家循吏传，表表是龚黄。",
            "奏最承恩宠，高才躐庙堂。",
            "身随名不朽，功与赏相当。",
            "汗简时逾久，攀辕事莫详。",
            "何如身际幸，合有颂揄扬。",
            "维古萧州上，腾精斗度旁。",
            "国初新画壤，饷目旧如冈。",
            "昨岁干仍潦，频年俭且霜。",
            "几成炊易子，那恃黍登场。",
            "饥馑连千屋，焦劳自一王。",
            "深仁推恻隠，遴选及慈祥。",
            "捐廪虽蒙泽，安贫亦振纲。",
            "肠空朝息怒，骨立暮生光。",
            "尽反三农业，交腾五袴章。",
            "诚通俄顷刻，雩应不寻常。",
            "原表犹多获，人间亟小康。",
            "何门无囷积，有土尽金穰。",
            "薄试为霖手，聊施活国方。",
            "一丰能造次，再稔更芬芳。",
            "将见红囷粟，全登白粲樯。",
            "饬儒殚富教，考课冠循良。",
            "出入操脩并，渊源学问长。",
            "躬修香寝旨，驩奉彩衣觞。",
            "坐啸庭多暇，行轩乐未央。",
            "孝心常翼翼，和气两洋洋。",
            "帝扆畴三俊，民庸格九阊。",
            "爰班少府节，属护左江乡。",
            "风力先轺驷，光华袭镂钖。",
            "衔余资煮摘，陈腐足仓箱。",
            "使指星迟御，仙山剑削铓。",
            "清诗真度越，胜地不凄凉。",
            "更上然犀渚，还寻怨鹤坊。",
            "练江殊泚泚，蠡汇特汪汪。",
            "赐履驰驹隙，飞环振鹭行。",
            "唐虞优广厦，臯稷佐垂裳。",
            "北汉栖裘罽，西昆贡栗肪。",
            "谋图心既远，经济术方彰。",
            "此去真期运，于思谩感藏。",
            "遥知均燕雀，何况在门墙。",
            "并合时难再，趋承德叵量。",
            "永言追雅颂，博采逮康庄。",
            "笔墨嗟孱弱，辞华乏激昂。",
            "勤拳频寘念，展转屡回肠。",
            "乐古联羲禊，遗恩比召棠。",
            "祇疑灵雨至，复作应龙骧。",
            "涨浪连芳草，轻烟护绿杨。",
            "迁鶑偏睍睆，归鴈远翺翔。",
            "物色随时转，风光触处忙。",
            "诏条春婉娩，祖帐酒淋浪。",
            "阁皂非尘境，低眉似送将。"
        ],
        "title": "送许寺丞五十韵",
        "id": "8527c849-d003-487a-b5d7-3c573c98a130"
    },
    {
        "author": "唐士耻",
        "paragraphs": [
            "天佑升平主，时生不世贤。",
            "源流多柱石，勋业满云烟。",
            "昔者谋深幄，今兹压细毡。",
            "三登裨圣化，八表仰英躔。",
            "初度光辉发，重侯鼎鼐传。",
            "台符明炳炳，寿秩启绵绵。",
            "良月初弦上，珍蓂八叶鲜。",
            "门弧乔木茂，床笏庆枝连。",
            "芝玉更麟凤，干戈杂豆笾。",
            "食牛增气概，卜弁借腾鶱。",
            "会遇真神比，亨通正吉先。",
            "龙翔云五色，璧合历千年。",
            "密借留侯策，端同仲父权。",
            "钺旄交粲烂，师揆却蝉联。",
            "辇毂殊庭暇，圭茅锡祉坚。",
            "图回无间隟，运用独周旋。",
            "生息宁屯泽，才猷入大甄。",
            "十年如一日，广照及重渊。",
            "物在由仪咏，人怀颂德篇。",
            "汗编深以刻，银笔大如椽。",
            "庆历并元祐，商高若汉宣。",
            "开禧仍酌古，尧舜欲无前。",
            "几许弥缝力，初无缓急弦。",
            "有年偏总总，束帛倍戋戋。",
            "合副苍生望，高居赤舄筵。",
            "白麻荣盛世，黄阁度羣仙。",
            "礼绝千官上，心驰四裔边。",
            "伟谋殊磊落，汉碛定联翩。",
            "又是韩扶赵，几何蓟且燕。",
            "三宗时晦永，九帝版图全。",
            "忆昨婴兼臼，应关地与天。",
            "蚤开明圣祚，竟脱虎蛟涎。",
            "献子存孤意，迁书振代铨。",
            "云礽知有寄，似续更增妍。",
            "每自殚葵向，那能惮手胼。",
            "治平多节操，嘉祐浃渊泉。",
            "人力端惟及，神谋信比专。",
            "渥洼驹抹电，太华藕如船。",
            "盘薄应钟岳，芬芳了合荃。",
            "毡青浑白璧，题黑未华颠。",
            "梅蘂南枝绽，鸿飞北塞穿。",
            "澄空添浩荡，昱曜政蝉娟。",
            "竹傲冰梢瘦，松坚宝盖圆。",
            "恭祈龄算远，敢借物情延。",
            "仆也叨乘障，心焉愿执鞭。",
            "扫门情莫效，贺客履难骈。",
            "吉亥真盈数，佳辰洽九干。",
            "明良那偶尔，时节共欢然。",
            "宣劝分荣露，恩涯吸巨川。",
            "千秋金鉴录，不日却拳拳。"
        ],
        "title": "代赵守上韩平原生辰五十韵",
        "id": "b1dd2118-8c47-4b3c-b914-b41a9a7ab6fb"
    },
    {
        "author": "唐士耻",
        "paragraphs": [
            "骈罗瑟玉尽珍材，须女辉躔色为开。",
            "并合郑乡如旦月，铿宏唐律过春雷。",
            "共惊高义摩云表，定上夷庚握斗魁。",
            "鹏鷃逍遥俱有适，亨衢端是匝天回。"
        ],
        "title": "代人次韵曹郎中雷字二首  其一",
        "id": "c16058c0-0f6f-4a17-8598-b7a6c659ee0c"
    },
    {
        "author": "唐士耻",
        "paragraphs": [
            "计偕方此媿非材，先达仍劳绮席开。",
            "已喜抠衣披密雾，还将雅什助惊雷。",
            "定须劲翮摩云舞，各是清班重哲魁。",
            "任昉龙门如细许，直须早早借春回。"
        ],
        "title": "代人次韵曹郎中雷字二首  其二",
        "id": "9d245a35-1b1b-4077-9983-c48dac31f17d"
    },
    {
        "author": "唐士耻",
        "paragraphs": [
            "根荄七窍倍玲珑，产尔亭亭曲渚风。",
            "勇退霞衣香故在，骈生玉子味仍钟。",
            "人言太华标奇种，藕大如船想碧蓬。",
            "何待非常夸世俗，祇今盘露已能秾。"
        ],
        "title": "效进退律赋水乡三实  其一",
        "id": "a84345b7-de59-4acd-8c29-bbf4732984df"
    },
    {
        "author": "唐士耻",
        "paragraphs": [
            "冰雪胸怀七泽姿，纤纤舞袖学双飞。",
            "袢襟应念人间世，灌顶何如山上芝。",
            "荷叶巧偷鹦鹉背，莼丝密缀燕雏衣。",
            "回塘相伴薰风里，争看臙脂黛绿施。"
        ],
        "title": "效进退律赋水乡三实  其二",
        "id": "1f9a60d4-f764-4777-890e-89f0b9240460"
    },
    {
        "author": "唐士耻",
        "paragraphs": [
            "明珠久合蚌中生，何事鸿头亦炳灵。",
            "襟护重重殊袭复，星分颗颗倍晶明。",
            "一车奇谤嗟成误，十斛平量换合成。",
            "珍重樱桃樊素口，致渠磊落更歌声。"
        ],
        "title": "效进退律赋水乡三实  其三",
        "id": "ea71d218-97d2-4571-b537-37ae3fd4e5df"
    },
    {
        "author": "唐士耻",
        "paragraphs": [
            "朝家遵养自三宗，一旦吾皇定一戎。",
            "近事长庚偏入月，清诗太白又先功。",
            "天声地界光今古，帝邑王京共会同。",
            "延喜楼前新冠带，应多黄发颂归忠。"
        ],
        "title": "丙寅孟夏闻捷和陈宰",
        "id": "0e4f38de-6b2b-482d-9b2b-a2a3e7476bd8"
    },
    {
        "author": "唐士耻",
        "paragraphs": [
            "伦魁玉季乐羣英，更有新醅属步兵。",
            "饫勉茂才争贾勇，尽从击楫不留行。",
            "共酬露冕吹铙意，好近毡书淡墨荣。",
            "北海清樽今劝驾，梦回池草倍知名。"
        ],
        "title": "癸酉旴江鹿鸣燕和罗守",
        "id": "58dfb568-075a-4777-b535-aedb2c597a81"
    },
    {
        "author": "唐士耻",
        "paragraphs": [
            "肉谱知何从，涂高流亦深。",
            "汉相似尧相，奕兰端至今。"
        ],
        "title": "送杰老住仙游  其一",
        "id": "166d1a26-2ca5-4ff8-bcbb-f97eb65ed327"
    },
    {
        "author": "唐士耻",
        "paragraphs": [
            "至生恰平生，一万八千日。",
            "头白无所成，唯堪伴幽逸。"
        ],
        "title": "送杰老住仙游  其二",
        "id": "ef448470-d69c-4157-80a7-32b464af9937"
    },
    {
        "author": "唐士耻",
        "paragraphs": [
            "差入栴檀林，自古只公选。",
            "迺知天定时，丹成骨自换。"
        ],
        "title": "送杰老住仙游  其三",
        "id": "4bc875af-aa1e-4dc5-b3f3-ba6e9010a6b1"
    },
    {
        "author": "唐士耻",
        "paragraphs": [
            "仙游知几年，晨香梵古佛。",
            "人移境亦移，高风日披拂。"
        ],
        "title": "送杰老住仙游  其四",
        "id": "97cdfb4e-fce1-4c24-b94c-a09f87741af8"
    },
    {
        "author": "唐士耻",
        "paragraphs": [
            "一瓶还一钵，作戯且逢场。",
            "会看走鹤书，横宝今道傍。"
        ],
        "title": "送杰老住仙游  其五",
        "id": "0d3893d6-0416-4717-a4d8-51237e63a420"
    },
    {
        "author": "唐士耻",
        "paragraphs": [
            "白云每亭亭，其出亦何心。",
            "贤侯考之天，无谓由蹄涔。"
        ],
        "title": "送杰老住仙游  其六",
        "id": "805848cd-8c3b-45df-b91e-e9fb6c81d0c3"
    },
    {
        "author": "唐士耻",
        "paragraphs": [
            "飞锡破晓色，红叶弄吴枫。",
            "闻名且见面，清明豁长空。"
        ],
        "title": "送杰老住仙游  其七",
        "id": "d2e3755e-f734-4882-9ef8-9831752f2efb"
    },
    {
        "author": "唐士耻",
        "paragraphs": [
            "方期秋气高，遍阅山水窟。",
            "青鞋此蜚动，幽意那可及。"
        ],
        "title": "送杰老住仙游  其八",
        "id": "bef63c2e-b827-40c6-8b95-4fb7c53aa425"
    },
    {
        "author": "唐士耻",
        "paragraphs": [
            "端坐阅四时，烂然各有第。",
            "新篇敌岛可，邮筒当数寄。"
        ],
        "title": "送杰老住仙游  其九",
        "id": "c66b3952-dadf-436c-ae9f-83d2cb68196f"
    },
    {
        "author": "唐士耻",
        "paragraphs": [
            "中庭可明月，况此方扬辉。",
            "霏谭隔千里，使我几忘归。"
        ],
        "title": "送杰老住仙游  其一○",
        "id": "cca7a859-1812-4a05-a74b-02d83b810a65"
    },
    {
        "author": "唐士耻",
        "paragraphs": [
            "暂握侯章乘五马，马头秋色转分明。",
            "麻源起应精纯祷，一雨增添玉宇清。"
        ],
        "title": "上余倅生辰唐律十章  其一",
        "id": "88719c49-6b92-4a56-a58f-e4627658d8ee"
    },
    {
        "author": "唐士耻",
        "paragraphs": [
            "此事人惟归厚德，那知天意个中明。",
            "君看略扫妖狐窟，唤得倾盆雨自生。"
        ],
        "title": "上余倅生辰唐律十章  其二",
        "id": "90b8be84-c69b-45b0-885e-f33f30698557"
    },
    {
        "author": "唐士耻",
        "paragraphs": [
            "雨余非雾萦琼斚，正是长庚初度时。",
            "千里欢声和气满，祝公椿算寿齐箕。"
        ],
        "title": "上余倅生辰唐律十章  其三",
        "id": "f6e26482-9748-421f-80c7-4669a6451844"
    },
    {
        "author": "唐士耻",
        "paragraphs": [
            "谌旴二母毕从姑，各献蟠桃曳紫裾。",
            "共把我公游咏处，从头善颂满阶除。"
        ],
        "title": "上余倅生辰唐律十章  其四",
        "id": "0d07f792-6242-4e49-b36f-4a0a3f1a9558"
    },
    {
        "author": "唐士耻",
        "paragraphs": [
            "牢盘白雪是丹媒，解活民生富国财。",
            "巨浸无边归掌握，共知阴德鼎方来。"
        ],
        "title": "上余倅生辰唐律十章  其五",
        "id": "3dac00df-d32d-4656-9501-4e10c09d7247"
    },
    {
        "author": "唐士耻",
        "paragraphs": [
            "惠山山下有名泉，少煮鎗旗两腋便。",
            "不是圜扉足公暇，谁能祛睡一杯煎。"
        ],
        "title": "上余倅生辰唐律十章  其六",
        "id": "63bac11f-c9a6-4ce6-b61c-1365586be9c6"
    },
    {
        "author": "唐士耻",
        "paragraphs": [
            "濒淮土厚乐何穷，近接升平昔日风。",
            "更得于公来郡掾，自然囹圄致频空。"
        ],
        "title": "上余倅生辰唐律十章  其七",
        "id": "885b30d1-89cc-4e08-bf21-306212f91b54"
    },
    {
        "author": "唐士耻",
        "paragraphs": [
            "大汉钟官周府圜，宾寮入幕地行仙。",
            "人心天意俱从我，何虑不如刘晏钱。"
        ],
        "title": "上余倅生辰唐律十章  其八",
        "id": "450560f9-7be7-4244-8c32-5f5477d7e1c4"
    },
    {
        "author": "唐士耻",
        "paragraphs": [
            "闽岭西来只一山，欢声百里想当年。",
            "今逢行客应须说，好在甘棠影正圆。"
        ],
        "title": "上余倅生辰唐律十章  其九",
        "id": "68c45a85-b4eb-4d5b-96b2-0b6a6867c373"
    },
    {
        "author": "唐士耻",
        "paragraphs": [
            "亭亭采棒足流传，太末官勋压此年。",
            "感德衔恩知有自，定应亦致烂柯僊。"
        ],
        "title": "上余倅生辰唐律十章  其一○",
        "id": "81797329-6726-4f71-b772-51b911da95e8"
    },
    {
        "author": "唐士耻",
        "paragraphs": [
            "此君风味殊不薄，莫笑当年煮箦人。",
            "坐使普宁增谱字，遥知端是压前新。"
        ],
        "title": "笋干",
        "id": "f688fc3d-e6e5-4861-9c2e-f9184d0a3dab"
    },
    {
        "author": "唐士耻",
        "paragraphs": [
            "飞仙姑射不通尘，更倚晴空瑟瑟云。",
            "从此樱唇倍寻俗，唯须么凤粲成羣。"
        ],
        "title": "毛文子遣赠萼绿华",
        "id": "7c409ca5-c3ca-4ef6-8185-7fddf267d8c3"
    },
    {
        "author": "唐士耻",
        "paragraphs": [
            "只为丹霄足羽軿，且将奇法验人寰。",
            "从他血肉并烟火，自有仙家九转丹。"
        ],
        "title": "赠浩然观胡道士",
        "id": "9d01584b-f46b-4d2b-af15-db547d85343f"
    },
    {
        "author": "唐士耻",
        "paragraphs": [
            "夷吾深旨人须识，解使封山意不行。",
            "当日鱼盐如靡密，已无林放小关情。"
        ],
        "title": "比目",
        "id": "d09d3a96-8f1f-4efd-9d72-1d485fad2433"
    },
    {
        "author": "唐士耻",
        "paragraphs": [
            "老仙绝鲜寻常外，一笑闽川绿荔枝。",
            "坐断世间滋味彻，阿谁翻欲语凡饴。"
        ],
        "title": "失题",
        "id": "0d4c8d6d-6e47-46ae-9a25-f21d8deb1eda"
    },
    {
        "author": "詹初",
        "paragraphs": [
            "闲居忽有怀，怅然令心恫。",
            "世人尚浮沉，君子难苟同。",
            "是以盖世贤，飘然返山中。",
            "栖迟竹林下，明道善其躬。",
            "如何彼之子，居常起波风。",
            "屈原泣泽畔，仲尼悲道穷。",
            "贤圣尚如此，吾身那可容。"
        ],
        "title": "有怀",
        "id": "e818082e-dd22-430e-9972-f88f37644802"
    }
]
]